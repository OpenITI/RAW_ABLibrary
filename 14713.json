[
  {"content":"\r\n\r\nپيام امام\r\nاميرالمؤمنين عليه السلام\r\nشرح تازه وجامعى بر نهج البلاغه\r\nجلد دوازدهم\r\n( گفتار حكيمانه )\r\n1 - 120\r\nآية الله العظمى مكارم شيرازى\r\nبا همكارى : جمعى از فضلا ودانشمندان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفهرست نويسى پيش از انتشار : توسط انتشارات امام على بن ابى طالب عليه السلام .\r\nمكارم شيرازى ، ناصر ، 1305 -\r\nپيام امام امير المؤمنين عليه السلام : شرح تازه وجامعى بر نهج البلاغه / مكارم شيرازى ؛ با همكارى جمعى از فضلا ودانشمندان . - قم : انتشارات امام على بن ابى طالب ( ع ) - 1388 .\r\nج . ( دوره ) isbn : 978 - 964 - 553 - 044 - 1\r\nisbn : 978 - 964 - 553 - 143 - 4\r\nفهرست نويسى براساس اطلاعات فيپا .\r\nكتابنامه .\r\nج . 12 ( چاپ اول : 1389 )\r\n1 . على بن ابى طالب عليه السلام ، امام اول 23 قبل از هجرت - 40 ق . - - نهج البلاغه - - نقد و تفسير ، 2 . على بن ابى طالب عليه السلام ، امام اول ، 23 قبل از هجرت - 40 ق - - خطبه ها . 3 . على بن ابى طالب عليه السلام ، امام اول ، 23 قبل از هجرت - 40 ق . - - كلمات قصار ، الف . على بن ابى طالب عليه السلام ، امام اول ، 23 قبل از هجرت - 40 ق . ب . عنوان . ج . عنوان : نهج البلاغه . شرح . د . عنوان : شرح تازه وجامعى بر نهج البلاغه .\r\n7 م / 0422 / 38 bp\r\n9515 / 297\r\nبا همكارى دانشمندان محترم حجج اسلام آقايان :\r\nمحمد جعفر امامى - محمد رضا آشتيانى - محمد جواد ارسطا - ابراهيم بهادرى\r\nسعيد داودى - احمد قدسى و سيد عبدالمهدى توكل\r\nپيام امام امير المؤمنين عليه السلام / ج 12\r\nتأليف : آيت الله العظمى مكارم شيرازى وهمكاران\r\nتيراژ : 5000 نسخه\r\nنوبت چاپ : اول\r\nصفحه و قطع : 720 صفحه / وزيرى\r\nتاريخ انتشار : 1390\r\nچاپخانه : سليمانزاده\r\nناشر : انتشارات امام على بن ابى طالب ( ع )\r\nشابك : 4 - 143 - 533 - 964 - 978\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 8000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nجلد دوازدهم\r\n\r\nكلمات قصار در يك نگاه\r\nمرحوم سيّد رضى در اين بخش از كتاب خود 480 سخن كوتاه از كلمات حكمت‌آميز امير مؤمنان على عليه السلام را گردآورده است ؛ ولى در ميان جملهء 260 و 261 فصلى گشوده كه عنوانش سخنان كوتاهى از آن حضرت است كه ظاهرا پيچيده است و احتياج به تفسير دارد و در اين بخش به 9 جمله از كلمات قصار امام اشاره كرده است و چه خوب بود اين بخش را در آخر كلمات قصار قرار مىداد تا ترتيب طبيعى آن به هم نخورد .\r\nنگاهى اجمالى به مجموع اين كلمات قصار نكات مهمى را روشن مىسازد :\r\n1 . اين كلمات ، سخنان حكمت‌آميزى است كه كمتر نظيرى جز در آيات قرآن و كلمات پيامبر اكرم صلى الله عليه و آله دارد . گنجينهء گرانبهايى است از درس‌هاى بسيار آموزنده كه دين و دنياى هر انسانى با آن مرتبط است و گاه جمله‌اى از آن مىتواند عنوان يك مقاله‌اى سودمند و يا موضوع يك كتاب گردد و به يقين منطبق ساختن زندگى بر آنها سبب پيشرفت و سربلندى و نجات در دنيا و آخرت است .\r\n2 . اين كلمات تنها ناظر به موضوع خاصى نيست ، بلكه مانند گلستانى است كه از مجموعه گل‌هاى زيبا ، معطر و روح‌نواز تشكيل شده است ؛ گاه از معارف الهى سخن مىگويد و گاه از مسائل فقهى و زمانى از مسائل اخلاقى و در مواردى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nاز مسائل اجتماعى و سياسى و خلاصه آنچه انسان در شئون مختلف حيات خود به آن نياز دارد جمله يا جمله‌هايى دربارهء آن در اين كلمات قصار هست .\r\n3 . بعضى از اين كلمات جملهء بسيار جالبى بوده كه در لابه‌لاى يك خطبه يا يك نامه از سوى آن حضرت آمده است ؛ ولى به سبب برجستگى آن ، بعداً جدا شده و در بخش كلمات قصار جاى گرفته است در حالى كه بعضى ديگر به طور مستقل از هر مطلب ديگرى از آن حضرت صادر شده و گاه پاسخ برخى از سؤالات است و به همين دليل از تنوع خاصى برخوردار است .\r\n4 . بخش مهمى از اين كلمات به قدرى در افكار عمومى مسلمانان جا افتاده كه به صورت ضرب المثل در آمده و هر كس براى اثبات مقصود خود از آن كمك مىگيرد .\r\n5 . گرچه اين كلمات به عنوان سخنان كوتاه مطرح شده ؛ ولى به‌ندرت بخش‌هايى در آن است كه سخن كوتاه نيست بلكه نسبتاً مفصل و طولانى است مانند استوار دانستن ايمان بر چهار پايه ( كلمهء 31 ) ، سخن امام به كميل بن زياد ( كلمهء 147 ) و صفات يكى از دوستان بسيار بزرگوار امام كه در كلمهء 289 آمده است و گفتار امام دربارهء وضع دنيا ( كلمهء 367 ) .\r\n6 . بعضى معتقدند تمام اين جمله‌هاى كوتاه از خطبه يا نامه‌اى گرفته شده و در ابتدا به اين صورت نبوده است . « 1 » هر چند اثبات اين مطلب احتياج به تتبّع كامل دارد .\r\n7 . جالب اينكه تمام آنچه در اين كلمات نورانى و پرمعنا آمده بدون استثنا با موازين عقل و فطرت هماهنگ است و به همين دليل نياز به سند خاصى ندارد .\r\nبه علاوه صدور چنين كلمات والايى معمولًا از غير امام معصوم عادتا ناممكن است ، هرچند در كتاب مصادر نهج‌البلاغه براى بسيارى از آنها منابعى غير از\r\n\r\n\r\n","description":"","footnote":"\r\n( 1 ) . كتاب تمام نهج‌البلاغه ، بخش مقدمه ، ص 21 .\r\n","page_name":" 18 ","page_number":18},
  {"content":"\r\n\r\nنهج‌البلاغه نيز ذكر شده است .\r\n8 . البته كلمات قصار امام اميرالمؤمنين منحصر به آنچه در اين بخش از نهج‌البلاغه ذكر شده نيست شاهد اين سخن كتاب غررالحكم نوشتهء « شيخ عبدالواحد آمدى » از علماى قرن ششم است كه در آن بيش از چهار هزار از كلمات قصار آن حضرت به صورت حروف تهجى و به گونه‌اى منظم و جالب گردآورى شده است . همچنين در گفتار دانشمندان ديگر مانند « ابن ابىالحديد » بخش ديگرى از كلمات قصار آن حضرت كه در نهج‌البلاغه نيامده است ديده مىشود .\r\nنامبرده در جلد آخر شرح نهج البلاغهء خود حدود يك هزار كلمهء ديگر بر اين كلمات قصار افزوده كه به طور مستقل نيز در سال 1929 ميلادى در بيروت به چاپ رسيده است .\r\nشايان توجه اين‌كه يكى از محققان ( مصطفى درايتى ) اخيراً در مقدمهء كتاب غررالحكم نام گروهى از كسانى كه كلمات قصار امام عليه السلام را گردآورى كرده‌اند و بالغ بر ده نفر مىشوند با ذكر كتاب‌هايشان آورده است و اولين آنها را « جاحظ » از علماى قرن سوم هجرى مىشمرد كه كتابش به عنوان مأة كلمة ( يكصد كلمه ) منتشر شده و آخرين آنها را نويسندهء كتاب زبدة الحقايق ( مرحوم مير قارى كوكبى گيلانى ) ذكر مىكند كه كلمات قصار پيامبر اكرم صلى الله عليه و آله و امام على بن ابىطالب عليه السلام در همين كتاب جمع‌آورى شده است .\r\nاين مقدمه را با كلام جالبى از شعبى ( از علماى قرن اول و فقيه و شاعر ، متوفاى 104 ) دربارهء بخشى از كلمات قصار اميرمؤمنان على عليه السلام پايان مىدهيم او مىگويد : « اميرمؤمنان على نُه جملهء كوتاه به‌صورت ارتجالى و بدون مقدمه بيان فرموده كه چشم و چراغ بلاغت و گوهرهاى ناب حكمت است و هيچ كس نتوانسته است حتى مثل يكى از آنها را بيان كند ؛ سه جمله دربارهء مسائل\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحكيمانه و سه جمله در مورد مناجات و سه جمله در مورد آداب است .\r\nاما آن سه جمله‌اى كه دربارهء مناجات است اين است كه در پيشگاه الهى عرضه داشت :\r\n« إِلَهِى كَفَى بِى عِزّاً أَنْ أَكُونَ لَكَ عَبْداً ؛\r\nخدايا براى عزت من همين بس كه بندهء تو باشم » و\r\n« كَفَى بِى فَخْراً أَنْ تَكُونَ لِى رَبّاً ؛\r\nو اين افتخار براى من بس است كه تو پروردگار من باشى » و\r\n« أَنْتَ كَمَا أُحِبُّ فَاجْعَلْنِى كَمَا تُحِبُّ ؛\r\nتو آن گونه هستى كه من دوست دارم مرا نيز آن گونه قرار ده كه تو دوست دارى » .\r\nو اما سه جمله‌اى كه در موضوعات حكمت آميز است اين است كه فرمود :\r\n« قِيمَةُ كُلِّ امْرِئٍ مَا يُحْسِنُهُ ؛\r\nارزش هر كس به اندازهء كارهاى خوب و پرارزشى است كه مىتواند انجام دهد » و\r\n« مَا هَلَكَ امْرُؤٌ عَرَفَ قَدْرَهُ ؛\r\nآن كس كه قدر و مقام خود را بشناسد هرگز هلاك نمىشود » و\r\n« الْمَرْءُ مَخْبُوٌّ تَحْتَ لِسَانِهِ ؛\r\nانسان در زير زبانش پنهان شده است ( و شخصيتش هنگام سخن گفتن آشكار مىشود ) » .\r\nو اما آن سه جمله كه دربارهء آداب اجتماعى است چنين است كه فرمود :\r\n« امْنُنْ عَلَى مَنْ شِئْتَ تَكُنْ أَمِيرَهُ ؛\r\nبه هر كس مىخواهى نعمت ببخش تا امير او باشى » و\r\n« احْتَجْ إِلَى مَنْ شِئْتَ تَكُنْ أَسِيرَهُ ؛\r\nبه هر كس مىخواهى نيازمند باش تا اسيرش باشى » و\r\n« اسْتَغْنِ عَمَّنْ شِئْتَ تَكُنْ نَظِيرَهُ ؛\r\nاز هر كس مىخواهى بىنياز شو تا همسان و همانندش باشى » . « 1 »\r\n* * *\r\n\r\n\r\n","description":"","footnote":"\r\n( 1 ) خصال شيخ صدوق ، ج 2 ، ص 420 ؛ بحار الانوار ، ج 74 ، ص 402 ، ح 23 .\r\n","page_name":" 20 ","page_number":20},
  {"content":"\r\n\r\n\r\n1 و قال عليه السلام كُنْ فِي الْفِتْنَةِ كَابْنِ اللَّبُونِ ، لَاظَهْرٌ فَيُرْكَبَ ، وَلَا ضَرْعٌ فَيُحْلَبَ .\r\nامام عليه السلام فرمود :\r\nدر فتنه‌ها همچون شتر كم سن و سال باش ؛ نه پشت او قوى شده كه سوارش شوند نه پستانى دارد كه بدوشند ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جمله - به گفتهء مرحوم خطيب در كتاب مصادر - از كلمات مشهور امام عليه السلام است كه قبل از سيّد رضى « ابوحيان توحيدى » ( متوفاى 380 ) در كتاب الامتاع والمؤانسة و بعد از سيّد رضى مرحوم آمدى در كتاب غررالحكم ( با تفاوتى ) آن را آورده است و از روايتى كه رضىالدين على بن يوسف حلّى ( برادر علّامهء حلّى ) در كتاب العُدد القوية آورده است استفاده مىشود كه اين جمله بخشى از وصيتى است كه امام عليه السلام براى فرزندش امام حسن عليه السلام بيان فرموده است ( البته با تفاوت‌هايى ) و از جملهء اين تفاوت‌ها اضافهء جملهء « وَلا وَبَر فَيُسْلَب ؛ و نه پشمى دارد كه آن را بچينند » است . ( مصادر نهج‌البلاغه ، ج 4 ، ص 7 ) .\r\n","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nشرح و تفسير بهترين روش در فتنه‌ها\r\nامام عليه السلام در اين حكمت پرمعنا مىفرمايد : « در فتنه‌ها همچون شتر كم سن و سال باش ؛ نه پشت او قوى شده كه سوارش شوند نه پستانى دارد كه بدوشند » ؛\r\n( قَالَ عليه السلام : كُنْ فِي الْفِتْنَةِ كَابْنِ اللَّبُونِ ، لَاظَهْرٌ فَيُرْكَبَ ، وَلَا ضَرْعٌ فَيُحْلَبَ )\r\n. براى روشن شدن محتواى اين كلام بسيار پرمعنا لازم است قبلًا دو واژهء « فتنه » و « ابن لبون » تفسير شود :\r\nفتنه ، از مادهء « فتن » ( بر وزن متن ) در اصل به معناى قرار دادن طلا در كوره است تا خالص از ناخالص جدا شود سپس به معناى هرگونه آزمايش و امتحان و بلا و عذاب و حتى شرك و بت‌پرستى و آشوب‌هاى اجتماعى آمده است و در اينجا منظور همان آشوب‌هاى اجتماعى است .\r\nلبون ، به شترى گفته مىشود كه به جهت زائيدن مكرر پيوسته در پستانش شير است ( لبون به معناى شير دار است از مادهء لبن ) و ابن لبون به بچهء چنين شترى گفته مىشود كه دو سال آن تمام شده و وارد سال سوم شده است ؛ نه قوت و قدرت چندانى دارد كه بتوان بر پشت او سوار شد و نه پستان پر شيرى ( زيرا هم كم سن و سال است و هم نر ) و به اين ترتيب هيچ گونه استفاده‌اى از آن در آن سن و سال نمىتوان كرد .\r\nاز اينجا روشن مىشود كه هدف امام اين است كه انسان به هنگام\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nشورش‌هاى اهل باطل و فتنه‌هاى ناشى از خصومت آنها با يكديگر نبايد آلت دست اين و آن شود ؛ بايد خود را دور نگه دارد و به هيچ يك از دو طرف كه هر دو اهل باطل‌اند كمك نكند .\r\nدر اين گونه موارد معمولًا هر كدام از طرفين به سراغ افراد بانفوذ و باشخصيت مىآيند تا از نفوذ و قدرت آنها براى كوبيدن حريف استفاده كنند .\r\nدر اين هنگام بايد اين افراد بلكه تمام افراد ، خواه ضعيف باشند يا قوى نهايت مراقبت را به خرج دهند كه در دام فتنه‌گران و غوغاسالاران نيفتند مبادا دين و يا دنياى آنها آسيب ببيند و همان گونه كه در بالا آمد در بعضى از روايات جملهء\r\n« ولا وَبَر فَيُسْلَب »\r\nنيز به آن افزوده شده است يعنى شتر دو ساله پشمى هم ندارد كه آن را بچينند و از آن استفاده كنند .\r\nنمونه اين فتنه‌ها در صدر اسلام و قرون نخستين فراوان بود كه امامان اهل‌بيت و يارانشان همواره از آن كناره‌گيرى مىكردند حتى داستان قيام ابو مسلم بر ضد بنىاميه گرچه در ظاهر براى كوبيدن باطلى بود ولى در باطن براى تبديل باطلى به باطل ديگر و حكومت بنى عباس به جاى بنىاميه بود . به همين دليل هنگامى كه ابو مسلم به وسيلهء نامه‌اى پيشنهاد حكومت و خلافت را به امام صادق عليه السلام كرد امام آن را نپذيرفت زيرا مىدانست در پشت پردهء اين قيام چه اشخاصى كمين كرده‌اند و به تعبير ديگر امام مىدانست اين يك فتنه است كه دو گروه باطل به جان هم افتاده‌اند و نبايد به هيچ كدام امتيازى داد .\r\nرواياتى كه از ائمهء هدى عليهم السلام دربارهء فضيلت عزلت و گوشه‌گيرى به ما رسيده است غالباً ناظر به اين‌گونه شرايط است .\r\nاز جمله امام اميرالمؤمنين عليه السلام طبق آنچه در غررالحكم آمده مىفرمايد :\r\n« الْعُزْلَةُ أَفْضَلُ شِيَمِ الْأَكْيَاسِ ؛\r\nگوشه‌گيرى برترين خصلت افراد باهوش و زيرك\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاست » . « 1 » و در حديث ديگرى از آن حضرت مىخوانيم :\r\n« سَلَامَةُ الدِّينِ فِي إعْتِزَال‌ِالنَاسِ ؛\r\nسلامت دين انسان دركناره‌گيرى از مردم است » . « 2 »\r\nدر حديث گويا و روشنى از امام صادق عليه السلام مىخوانيم هنگامى از آن حضرت سؤال كردند : چرا گوشه‌گيرى را انتخاب كرده‌ايد ؟ فرمود :\r\n« فَسَدَ الزَّمَانُ وَتَغَيَّرَ الْإِخْوَانُ فَرَأَيْتُ الانْفِرَادَ أَسْكَنَ لِلْفُؤَاد ؛\r\nزمانه فاسد شده و برادران تغيير روش داده‌اند به همين دليل ، آرامش دل را در تنهايى يافتم » . « 3 »\r\nقرآن مجيد نيز اشاراتى به اين معنا دارد از جمله دربارهء حضرت ابراهيم مىخوانيم كه او گروه بت‌پرستان را مخاطب قرار داد و گفت : « « وَأَعْتَزِلُكُمْ وَما تَدْعُونَ مِنْ دُونِ اللَّهِ وَأَدْعُوا رَبِّي » ؛ از شما و آنچه غير از خدا مىخوانيد و مىپرستيد كناره‌گيرى مىكنم و ( تنها ) پروردگارم را مىخوانم » . « 4 »\r\nدر داستان اصحاب كهف نيز در آيهء 16 سورهء « كهف » اشاره به گوشه‌گيرى آنها از گروه فاسد و مفسد شده است .\r\nاز آنچه گفته شد به خوبى روشن مىشود كه هرگز منظور امام عليه السلام اين نبوده است كه اگر گروهى باطل بر ضد مؤمنان و طرفداران حق برخيزند نبايد به حمايت مؤمنان حق‌جو برخاست ؛ اين سخن بر خلاف صريح قرآن است كه مىفرمايد : « « فَإِنْ بَغَتْ إِحْداهُما عَلَى الْأُخْرى فَقاتِلُوا الَّتى تَبْغى حَتَّى تَفىءَ إِلى أَمْرِ اللَّه » ؛ اگر گروهى از مسلمانان بر گروه ديگرى ظلم و ستم روا داشتند ( و اصلاح در ميان آن دو از طريق مسالمت‌آميز امكان‌پذير نشد ) با جمعيت ستمگر پيكار كنيد تا به سوى حق باز گردند » . « 5 »\r\n\r\n\r\n","description":"","footnote":"\r\n( 1 ) . غررالحكم ، ص 318 ، ح 7350 .\r\n( 2 ) . همان ، ص 319 ، ح 7365 .\r\n( 3 ) . ميزان الحكمه ، ج 8 ، مادهء عزلت ، ح 12911 .\r\n( 4 ) . مريم ، آيهء 48 .\r\n( 5 ) . حجرات ، آيهء 9 .\r\n","page_name":" 25 ","page_number":25},
  {"content":"\r\n\r\nممكن است تفاوت بين جملهء\r\n« لا ظَهْرٌ فَيُرْكَبُ »\r\nو جملهء\r\n« وَلا ضَرْعٌ فَيُحْلَبُ »\r\nدر اين باشد كه نه كمك‌هاى مستقيم به فتنه‌جويان كن ( مانند سوارى دادن مركب ) كه خودش وارد معركه شود و نه كمك‌هاى غير مستقيم مانند كمك‌هاى مادى به اين گروه‌ها كردن رواست شبيه شير دادن براى تغذيهء افراد .\r\nهمان‌گونه كه در سند اين حكمت اشاره شد اين كلام اميرمؤمنان على عليه السلام بخشى از وصيت طولانى است كه امام امير مؤمنان على عليه السلام به فرزند گرامىاش امام حسن مجتبى عليه السلام فرموده است كه قسمتى از آغاز آن را براى مزيد فايده در اينجا مىآوريم . فرمود :\r\n« كَيْفَ وَأَنِّى بِكَ يَا بُنَيَّ إِذَا صِرْتَ فِي قَوْمٍ صَبِيُّهُمْ غَاوٍ وَشَابُّهُمْ فَاتِكٌ وَشَيْخُهُمْ لَايَأْمُرُ بِمَعْرُوفٍ وَلَا يَنْهَى عَنْ مُنْكَرٍ وَعَالِمُهُمْ خَبٌّ مَوَّاهٌ مُسْتَحْوِذٌ عَلَيْهِ هَوَاهُ مُتَمَسِّكٌ بِعَاجِلِ دُنْيَاهُ أَشَدُّهُمْ عَلَيْكَ إِقْبَالًا يَرْصُدُكَ بِالْغَوَائِلِ وَيَطْلُبُ الْحِيلَةَ بِالتَّمَنِّي وَيَطْلُبُ الدُّنْيَا بِالْاجْتِهَادِ خَوْفُهُمْ آجِلٌ وَرَجَاؤُهُمْ عَاجِلٌ لَا يَهَابُونَ إِلَّا مَنْ يَخَافُونَ لِسَانَهُ وَلَا يُكْرِمُونَ إِلَّا مَنْ يَرْجُونَ نَوَالَهُ دِينُهُمُ الرِّبَا كُلُّ حَقٍّ عِنْدَهُمْ مَهْجُورٌ يُحِبُّونَ مَنْ غَشَّهُمْ وَيَمَلُّونَ مَنْ دَاهَنَهُمْ قُلُوبُهُمْ خَاوِيَةٌ لَايَسْمَعُونَ دُعَاءً وَلَا يُجِيبُونَ سَائِلًا قَدِ اسْتَوْلَتْ عَلَيْهِمْ سَكْرَةُ الْغَفْلَةِ إِنْ تَرَكْتَهُمْ لَمْ يَتْرُكُوكَ وَإِنْ تَابَعْتَهُمْ اغْتَالُوكَ إِخْوَانُ الظَّاهِرِ وَأَعْدَاءُ السَّرَائِرِ يَتَصَاحَبُونَ عَلَى غَيْرِ تَقْوَى فَإِذَا افْتَرَقُوا ذَمَّ بَعْضُهُمْ بَعْضاً تَمُوتُ فِيهِمُ السُّنَنُ وَتَحْيَا فِيهِمُ الْبِدَعُ فَأَحْمَقُ النَّاسِ مَنْ أَسِفَ عَلَى فَقْدِهِمْ أَوْ سُرَّ بِكَثْرَتِهِمْ فَكُنْ عِنْدَ ذَلِكَ يَا بُنَيَّ كَابْنِ اللَّبُونِ لَاظَهْرٌ فَيُرْكَبَ وَلَا وَبَرٌ فَيُسْلَبَ وَلَا ضَرْعٌ فَيُحْلَب ؛\r\nفرزندم چگونه خواهى بود هنگامى كه در ميان قومى گرفتار شوى كه كودك آنها گمراه و جوانشان هواپرست و پيرانشان امر به معروف و نهى از منكر نمىكنند ، عالم آنها حيله‌گر فريبكارى است كه هواى نفس بر او چيره شده و به دنياى زودگذر چسبيده و از همه بيشتر ( ظاهرا ) به تو روى مىآورد و در انتظار حوادث دردناكى براى توست و با آرزوها چاره‌جويى مىكند و دنيا را با تمام قدرت مىطلبد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( مردم آن زمان ) ترسشان از نظر دور و اميدشان نزديك است ( به عذاب‌هاى آخرت بىاعتنا و به مواهب دنيا شديداً علاقه‌مند هستند ) تنها از كسى حساب مىبرند كه از زبانش مىترسند و اكرام نمىكنند مگر كسى را كه اميد بخششى از او دارند . دينشان ربا و هر حقى نزد آنها به فراموشى سپرده شده ، افراد فريبكار را دوست دارند و سراغ كسانى مىروند كه از همه بيشتر چاپلوسى كنند .\r\nدل‌هاى آنها خالى ( از ياد خدا ) است ، سخن حقى را نمىشنوند و به درخواست سائلى پاسخ نمىگويند ، مستى غفلت بر آنها غالب شده ، اگر آنها را رها كنى دست از تو بر نمىدارند و اگر از آنها پيروى كنى فريبت مىدهند ، در ظاهر برادرند و در باطن دشمن ، رفاقت آنها با يكديگر بر اساس بىتقوايى است و هنگامى كه از هم جدا شوند يكديگر را نكوهش مىكنند ، سنت‌هاى الهى در ميان آنها مىميرد و بدعت‌ها زنده مىشود نادان‌ترين مردان كسى است كه از فقدان آنها متاثر شود يا از كثرت آنها خوشحال . فرزندم در چنين شرايطى كه ( آتش فتنه‌ها شعله‌ور است ) همچون شتر كم سن و سال باش نه پشتى دارد كه سوار شوند و نه پشمى كه بچينند و نه پستانى كه بدوشند . . . . « 1 »\r\n* * *\r\n\r\n\r\n","description":"","footnote":"\r\n( 1 ) . بحار الانوار ، ج 74 ، ص 234 ، ح 3 .\r\n","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\n2 و قال عليه السلام أَزْرَى بِنَفْسِهِ مَنِ اسْتَشْعَرَ الطَّمَعَ ، وَرَضِيَ بِالذُّلِّ مَنْ كَشَفَ عَنْ ضُرِّهِ ، وَهَانَتْ عَلَيْهِ نَفْسُهُ مَنْ أَمَّرَ عَلَيْهَا لِسَانَهُ .\r\nامام عليه السلام فرمود :\r\nهر كس طمع را پيشه كند خود را حقير كرده و كسى كه ناراحتىهايش را ( نزد اين و آن بدون هيچ فايده ) فاش كند به ذلت خويش راضى شده و آن‌كس كه زبانش را بر خود امير كند شخصيتش حقير خواهد شد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جمله به اضافهء چهار جملهء بعد از آن كه خواهد آمد همگى در وصيتى كه امام عليه السلام به مالك اشتر فرموده ديده مىشود و مرحوم صاحب كتاب تحف‌العقول كه قبل از سيّد رضى مىزيسته در شرح كلمات قصار على عليه السلام تمام آن را با تفاوت‌هايى آورده است . ( مصادر نهج‌البلاغه ، ج 4 ، ص 9 ) و اين نشان مىدهد كه بخشى از آنچه در بحث كلمات قصار نهج‌البلاغه آمده جمله‌هاى به هم پيوسته‌اى بوده است كه مرحوم سيّد رضى به سبب معانى مستقلى كه داشته‌اند آنها را از هم جدا كرده است .\r\n","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nشرح و تفسير از اين كارها بپرهيز\r\nامام عليه السلام در اين كلام نورانىاش به پيامدها و آثار سوء سه رذيلهء اخلاقى در عباراتى كوتاه و فشرده اشاره فرموده است .\r\nنخست مىفرمايد : « هر كس طمع را پيشه كند خود را حقير ساخته است » .\r\n( أَزْرَى بِنَفْسِهِ مَنِ اسْتَشْعَرَ الطَّمَعَ )\r\n. واژهء « طمع » به معناى بيش از حق خود طالب بودن و گرفتن مواهب زندگى از دست ديگران است و تعبير به « استشعر » كه به معناى پوشيدن لباس زيرين است اشاره به اين است كه طمع را به خود چسبانده و از آن جدا نمىشود ؛ بديهى است كه افراد طماع براى رسيدن به مقصود خود بايد تن به هر ذلتى بدهند و دست سؤال به سوى هركس دراز كنند و شخصيت خود را براى نيل به اهداف طمعكارانهء خود بشكنند .\r\nدر سخنان رسول خدا صلى الله عليه و آله مىخوانيم :\r\n« بِئْسَ الْعَبْدُ عَبْدٌ لَهُ طَمَعٌ يَقُودُهُ إِلَى طَبَعٍ ؛\r\nدر حديث ديگرى از رسول خدا صلى الله عليه و آله دربارهء خطر اين صفت مذموم مخصوصاً براى علما وارد شده است كه فرمود :\r\n« إن الصّفاة الزّلال الذي لا تَثْبُتُ عَلَيْهِ أقْدامُ\r\nو عجيب اين‌كه هنگامى كه طمع فزونى يابد كارهايى از انسان سر مىزند كه كاملًا احمقانه است ؛ شبيه آنچه دربارهء طماع معروف عرب به نام « اشعب » نقل شده كه بسيارى از اوقات هنگامى كه راه مىرفت دامن خود را به دست\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمىگرفت و آن را در برابر آسمان باز نگه مىداشت و مىگفت : شنيده‌ام بعضى از پرندگان در حال پرواز تخم مىگذارند شايد تخم آن پرنده در دامن من بيفتد . و يا نقل مىكنند هنگامى كه گروهى از كودكان او را در كوچه و بازار آزار مىدادند براى پراكنده ساختن آنها گفت : شنيده‌ام در فلان خانه حلوا پخش مىكنند بچه‌ها به سوى آن خانه دويدند ناگهان ديدند خود اشعب نيز به سوى آن خانه مىدود گفتند : تو چرا ؟ گفت : شايد حرف من درست باشد .\r\nاين داستان‌ها خواه واقعيت داشته باشد يا نه اشاره به كارهاى ننگ‌آورى است كه انسان به جهت طمع انجام مىدهد .\r\nنقطهء مقابل طمع قناعت است كه سبب عزت آدمى مىشود همان‌گونه كه اميرمؤمنان فرمود :\r\n« عَزَّ مَنْ قَنَعَ ؛\r\nآن‌كس كه قناعت پيشه كند عزيز خواهد بود » . « 1 »\r\nو به گفتهء شاعر :\r\n آز بگذار و پادشاهى كن * گردن بى طمع بلند بود ! \r\nدر دومين نكته مىفرمايد : « كسى كه سفرهء دل خويش را ( نزد اين و آن بدون هيچ فايده ) باز كند ( و مشكلات خود را فاش سازد ) رضايت به ذلت خود داده است » ؛\r\n( وَرَضِيَ بِالذُّلِّ مَنْ كَشَفَ عَنْ ضُرِّهِ )\r\n. روشن است هرگاه انسان نزد طبيب درد خود را بگويد و از وى راه درمان بطلبد يا پيش قاضى ظلمى را كه بر او رفته بيان سازد و از او احقاق حق بخواهد يا نزد دوستش از گرفتارى خود براى گرفتن وام سخن بگويد كار خلافى نكرده و به دنبال مشكل‌گشايى بوده ؛ اما طرح مشكلات نزد كسانى كه هيچ‌گونه توانايى بر حل آن ندارند اثرى جز ذلت و سرافكندگى انسان نخواهد داشت . در اين‌گونه موارد بايد خويشتن‌دار بود و لب به شكايت نگشود .\r\n\r\n\r\n","description":"","footnote":"\r\n( 1 ) . غررالحكم ، ص 392 ، ح 9018 . در بعضى از عبارات اين جمله به اين صورت نقل شده است : « عَزَّ مَنْ قَنَعَ وَ ذَلَّ مَنْ طَمَعَ » ( شرح نهج‌البلاغهء ابن ابىالحديد ، ج 19 ، ص 50 ) .\r\n","page_name":" 32 ","page_number":32},
  {"content":"\r\n\r\nآن‌گاه امام عليه السلام در جملهء سوم مىفرمايد : « كسى كه زبانش را بر خود امير سازد شخصيت او تحقير مىشود » ؛\r\n( وَهَانَتْ عَلَيْهِ نَفْسُهُ مَنْ أَمَّرَ عَلَيْهَا لِسَانَهُ )\r\n. منظور از امير شدن زبان آن است كه از تحت كنترل عقل و فكر خارج شود و هرچه بر زبانش آمد بگويد . بديهى است سخنانى كه از فكر و عقل و تقوا سرچشمه نمىگيرد در بسيارى از موارد خطرهايى ايجاد مىكند كه انسان قادر بر جبران آن نيست و گاه اسباب رنجش افراد آبرومند و سبب ايجاد اختلاف در ميان مردم و كينه و دشمنى نسبت به گوينده و ديگران مىشود و چه زيبا مىگويد شاعر عرب :\r\n احْفَظْ لِسانَكَ ايُّهَا الْإنْسانُ * لا يَلْدَغَنَّكَ إنَّهُ ثُعْبانٌ\r\nكَمْ فِى الْمَقابِرِ مِنْ قَتيلِ لِسانِهِ * كانَتْ تُهابُ لِقاءُهُ الْاقْرانُ \r\nاى انسان زبان خود را حفظ كن - مراقب باش تو را نگزد كه اژدهايى است .\r\nچه بسيارند كسانى كه در گورستان‌ها خفته‌اند و كشتهء زبان خويشند - همان كسانى كه همطرازان آنها از ملاقات با آنها وحشت داشتند .\r\nدر حديث ديگرى در سلسلهء همين كلمات قصار مىخوانيم :\r\n« مَنْ كَثُرَ كَلَامُهُ كَثُرَ خَطَؤُهُ ؛\r\nكسى كه زياد سخن گويد اشتباهات زيادى خواهد كرد » . « 1 » و اين خطاى بسيار باعت تحقير و بىارزش شدن او در نظرها مىشود .\r\nكوتاه سخن اين‌كه انسان عاقل بايد زبانش را در اختيار عقلش قرار دهد نه اين‌كه عقلش را در اختيار زبان كه اولى مايهء سعادت است و دومى اسباب حقارت .\r\nشايان توجه است صفات سه‌گانهء نكوهيده‌اى را كه امام در اين بيان كوتاه ذكر كرده ( طمع ، فاش كردن ناراحتىها نزد هركس و امير ساختن زبان بر خود ) هرسه در اين جهت مشتركند كه سبب ذلت و خوارى مىشوند و اين هماهنگى در اثر سبب شده است كه امام عليه السلام هر سه را كنار هم قرار دهد .\r\n\r\n\r\n","description":"","footnote":"\r\n( 1 ) . نهج‌البلاغه ، حكمت 349 .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\n3 و قال عليه السلام الْبُخْلُ عَارٌ ، وَالْجُبْنُ مَنْقَصَةٌ ، وَالْفَقْرُ يُخْرِسُ الْفَطِنَ عَنْ حُجَّتِهِ ، وَالْمُقِلُّ غَرِيبٌ فِي بَلْدَتِهِ .\r\nامام عليه السلام فرمود :\r\nبخل ننگ است و ترس مايهء نقصان ، فقر شخص زيرك را از بيان دليلش گنگ مىسازد و آن‌كس كه فقير و تنگدست است حتى در شهر خود غريب است . « 1 »\r\n\r\n\r\n","description":"","footnote":"\r\n( 1 ) . سند اين حكمت در ذيل حكمت دوم گذشت .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nشرح و تفسير چهار نقطه ضعف\r\nامام عليه السلام در اين حكمت و الا به چهار نقطهء ضعف اخلاقى و اجتماعى انسان اشاره مىكند و آثار سوء هر يك را بر مىشمرد تا همگان از آنها فاصله بگيرند .\r\nنخست مىفرمايد : « بخل ننگ است » ؛\r\n( الْبُخْلُ عَارٌ )\r\n. بخل آن است كه انسان حاضر نباشد چيزى از مواهب خداداد را در اختيار ديگران بگذارد ، هرچند امكانات او بسيار بيش از نيازهاى او باشد و نقطهء مقابل آن سخاوت و كرم است كه گاه سبب مىشود انسان حتى وسائل مورد نياز خود را به ديگران ببخشد و خود به كمترين مواهب حيات قناعت كند .\r\nعار بودن بخل و افتخار بودن كرم و سخاوت بر كسى پوشيده نيست ، زيرا اولًا بخل سبب نفرت مردم از بخيل مىشود و افراد نزديك و دور از او فاصله مىگيرند و ثانيا بخل سبب سنگدلى و قساوت است ، زيرا بخيل نالهء مستمندان را مىشنود و چهرهء رقت‌بار آنها را مىبيند و در عين حال به آنها كمكى نمىكند و اين مايهء قساوت است . ثالثا بخل سبب مىشود كه بسيارى از منابع اقتصادى از گردش تجارى سالم خارج شود و به صورت كنز و اندوخته در آيد در حالى كه گروه‌هايى در جامعه ممكن است به آن نياز داشته باشند . رابعاً افراد بخيل گاه به زن و فرزند خود نيز تنگ و سخت مىگيرند به اندازه‌اى كه مرگ او را آرزو مىكنند و اين عار و ننگ ديگرى است . خامسا افراد بخيل به سبب دلبستگى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nفوق‌العادهء غير منطقى به مال و ثروتشان از نظر تفكر اجتماعى بسيار ضعيف و ناتوانند و اين هم ننگ و عار ديگرى است ، لذا امام عليه السلام در عهدنامهء معروف مالك اشتر به او توصيه مىكند كه هرگز بخيل را در مشورت خود دخالت ندهد كه او را به ترك حق دعوت مىكند و از تهىدستى و فقر مىترساند ؛\r\n( لَا تُدْخِلَنَّ فِي مَشُورَتِكَ بَخِيلًا يَعْدِلُ بِكَ عَنِ الْفَضْلِ وَيَعِدُكَ الْفَقْر )\r\n. داستان‌هايى كه از بخيلان و سخاوتمندان در تاريخ مانده دليل روشنى بر گفتار امام عليه السلام است ، هرچند گاهى اين داستان‌ها مبالغه آميز است ؛ از جمله دربارهء « محمد بن يحيى » كه بر خلاف باقى برامكه فوق العاده بخيل بود نوشته‌اند كه پدرش به يكى از خواص او گفت : تو چگونه از دوستان نزديك « محمد بن يحيى » هستى در حالى كه لباست پاره شده ؟ گفت : سوزنى كه پارگى لباس را با آن بدوزم ندارم و اگر « محمد بن يحيى » خانه‌اى داشته باشد به وسعت فاصلهء ميان بغداد و نوبه « 1 » مملو از سوزن سپس جبرئيل و ميكائيل نزد او آيند و يعقوب نبى را به عنوان ضامن حاضر كنند و از او بخواهند سوزنى به عنوان عاريت دهد تا پيراهن پاره شدهء يوسف را بدوزند او هرگز چنين كارى نخواهد كرد . « 2 »\r\nامام عليه السلام در يكى ديگر از اين كلمات قصار ( حكمت 378 ) سخن بسيار جامعى دربارهء بخل فرمود آنجا كه مىفرمايد :\r\n« الْبُخْلُ جَامِعٌ لِمَسَاوِئِ الْعُيُوبِ وَهُوَ زِمَامٌ يُقَادُ بِهِ إِلَى كُلِّ سُوءٍ ؛\r\nبخل تمام عيوب را در بر دارد و انسان را به سوى هر بدى و زشتى مىكشاند » .\r\nدر حديث ديگرى از امام على بن موسى الرضا عليه السلام مىخوانيم :\r\n« الْبُخْلُ يُمَزِّقُ الْعِرْض ؛\r\nبخل آبروى انسان را بر باد مىدهد » . « 3 »\r\n\r\n\r\n","description":"","footnote":"\r\n( 1 ) . منطقه‌اى است در جنوب مصر و نزديك حبشه .\r\n( 2 ) . شرح نهج‌البلاغهء علّامه شوشترى ، ج 13 ، ص 307 .\r\n( 3 ) . بحارالانوار ، ج 75 ، ص 357 .\r\n","page_name":" 38 ","page_number":38},
  {"content":"\r\n\r\nبه همين دليل در كلام بعضى از بزرگان آمده است :\r\n« أبْخَلُ النَّاسِ بِمالِهِ أجْوَدُهُمْ بِعِرْضِهِ ؛\r\nبخيل‌ترين مردم در مورد مال خود سخاوتمندترين آنها در مورد آبروى خويش است » . « 1 »\r\nآنگاه امام به رذيلهء دوم اخلاقى اشاره كرده مىفرمايد : « ترس مايهء نقصان مىشود » ؛\r\n( وَالْجُبْنُ مَنْقَصَةٌ )\r\n. افراد ترسو هرگز نمىتوانند از قابليت‌ها ، شايستگىها و استعدادهاى خود استفاده كنند و نتيجهء آن عقب‌ماندگى در زندگى است . به علاوه هنگامى كه دين و جان و ناموس و كشور آنها به خطر بيفتد از جهاد ابا دارند و به جاى اين‌كه در صف مجاهدان باشند در صف قاعدان و بيماران و از كار افتادگان و كودكان قرار مىگيرند . هرگز هيچ آدم ترسويى به مقامى نرسيده ؛ نه كشف مهمى كرده نه پيروزى چشمگيرى به دست آورده و نه به قله‌هاى كمال رسيده است .\r\nاز اين رو در حديثى از امام باقر عليه السلام مىخوانيم :\r\n« لَا يُؤْمَنُ رَجُلٌ فِيهِ الشُّحُّ وَالْحَسَدُ وَالْجُبْنُ وَلَا يَكُونُ الْمُؤْمِنُ جَبَاناً وَلَا حَرِيصاً وَلَا شَحِيحاً ؛\r\nهيچ يك از كسانى كه داراى بخل و حسد و جبن باشند به حقيقت ايمان نمىرسند و مؤمن ترسو و بخيل و حريص نخواهد بود » . « 2 » حتى امير مؤمنان على عليه السلام به مالك اشتر توصيه مىكند « كه هرگز افراد ترسو را به حوزهء مشاوران خود راه مده » ؛\r\n( وَلَا تُدْخِلَنَّ فِي مَشوَرَتِكَ بَخِيلًا . . . وَ لَاجَبَاناً )\r\nو همان‌گونه كه امام عليه السلام در نامهء مالك اشتر اشاره فرموده سرچشمهء جبن و ترس سوء ظن به ذات پاك پروردگار است ، زيرا مىدانيم خداوند به افراد با ايمان وعده داده كه من شما را تنها نمىگذارم به جنگ مشكلات برويد و از من يارى بطلبيد . آن‌گاه امام در سومين جمله اشاره به آثار فقر در زندگى انسان‌ها مىكند\r\n\r\n\r\n","description":"","footnote":"\r\n( 1 ) . شرح نهج‌البلاغهء علامهء شوشترى ، ج 13 ، ص 308 .\r\n( 2 ) . بحارالانوار ، ج 64 ، ص 364 ، ح 68 .\r\n","page_name":" 39 ","page_number":39},
  {"content":"\r\n\r\nو مىفرمايد : « فقر شخص زيرك را از بيان دليلش گنگ مىسازد » ؛\r\n( وَ الْفَقْرُ يُخْرِسُ الْفَطِنَ عَنْ حُجَّتِهِ )\r\n. اشاره به اين‌كه از يك سو افراد فقير در خود احساس حقارت مىكنند و هر اندازه فَطِن و باهوش باشند بر اثر اين احساس حقارت از گفتن حرف حساب خود و دفاع از حقوق خويشتن باز مىمانند و از سوى ديگر چون مىدانند بسيارى از مردم براى سخنان آنها بهايى قائل نمىشوند چون غالباً دنياپرستند و براى افراد ثروتمند شخصيت قائلند همين احساس سبب مىشود كه فقيران نتوانند حرف حق خود را بيان كنند .\r\nدربارهء آثار سوء فقر و تنگدستى روايات زيادى از معصومين عليهم السلام وارد شده كه حتى فقر را در سرحد كفر معرفى كرده‌اند و اين به سبب آن است كه پيروان خود را براى مبارزه با فقر تشجيع كنند . در دنياى امروز نيز در مقياسه‌اى عظيم اين حقيقت به چشم مىخورد كه دولت‌هاى ثروتمند و زورگو با شجاعت سخنان باطل خود را همه جا مطرح مىكنند در حالى كه دولت‌هاى فقير از رساندن حرف حساب خود به گوش جهانيان عاجزند .\r\nالبته اين اصل استثنائاتى نيز دارد ؛ افراد فقيرى را مىشناسيم كه همچون ابوذر شجاعانه به مبارزهء با طاغوت‌هاى زمان برخاستند و حجت خود را بر آنها تمام كردند هرچند اين قيام‌ها گاه به قيمت جان آنها تمام شد ؛ ولى اين افتخار را در تاريخ براى خود ثبت كردند كه در صف اول از صفوف مبارزان راه حق بودند .\r\nاگر در بعضى از روايات مدحى از فقر شده و پيغمبر اكرم صلى الله عليه و آله آن را فخر خويش شمرده يا اشاره به فقر الى الله است كه قرآن مجيد بيان كرده : « يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَاللَّهُ هُوَ الْغَنِيُّ الْحَميدُ » « 1 » و يا اشاره به ساده‌زيستى و قناعت است كه در ظاهر شباهت با فقر دارد .\r\n\r\n\r\n","description":"","footnote":"\r\n( 1 ) . فاطر ، آيهء 15 .\r\n","page_name":" 40 ","page_number":40},
  {"content":"\r\n\r\nحضرت در چهارمين و آخرين جمله كه در واقع تكميل كنندهء جملهء سوم است مىافزايد : « آن‌كس كه فقير و تنگدست است حتى در شهر خود غريب است » ؛\r\n( وَالْمُقِلُّ غَرِيبٌ فِي بَلْدَتِهِ )\r\n. زيرا غريب كسى است كه دوست و آشنايى ندارد و احساس تنهايى مىكند و مىدانيم دنياپرستان از افراد فقير و تنگدست فاصله مىگيرند و آنها را در شهر خود غريب مىگذارند و به عكس ثروتمندان حتى در بلاد دوردست از وطنشان غريب نيستند همان‌گونه كه شاعر مىگويد :\r\n منعم به كوه و دشت و بيابان غريب نيست * هر جا كه رفت خيمه زد و بارگاه ساخت \r\nديگرى مىگويد :\r\n آن را كه بر مراد جهان نيست دسترس * در زاد و بوم خويش غريب است و ناشناس \r\nبعضى ميان فقير و مُقِلّ اين فرق را گذاشتند كه فقير به كسى مىگويند كه در عين فقر ، فقر خويش را نيز اظهار مىكند و مقل كسى است كه فقير است و خويشتن‌دار .\r\nممكن است اين تفاوت را از حديثى كه از معصومين عليهم السلام نقل شده است گرفته باشند ، زيرا در حديثى از امام صادق عليه السلام يا امام باقر عليه السلام مىخوانيم كه در پاسخ اين سؤال كه كدام صدقه افضل است فرمود :\r\n« جُهْدُ الْمُقِلِّ ؛\r\nصدقهء كسى كه كم درآمد باشد ( و در عين تنگدستى انفاق كند ) » سپس به اين آيه تمسك فرمود :\r\n« « وَيُؤْثِرُونَ عَلى أَنْفُسِهِمْ وَلَوْ كانَ بِهِمْ خَصاصَةٌ » ؛ ديگران را بر خود مقدم مىدارند هرچند در تنگدستى باشند » . « 1 »\r\nريشهء « مُقِلّ » كه از مادهء « قِلّت » گرفته شده ، نشان مىدهد كه با فقير متفاوت است .\r\n\r\n\r\n","description":"","footnote":"\r\n( 1 ) . كافى ، ج 4 ، ص 18 ، ح 3 .\r\n","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\n4 و قال عليه السلام الْعَجْزُ آفَةٌ ، وَالصَّبْرُ شَجَاعَةٌ ، وَالزُّهْدُ ثَرْوَةٌ وَالْوَرَعُ جُنَّةٌ ، وَنِعْمَ الْقَرِينُ الرِّضَى .\r\nامام عليه السلام فرمود :\r\nعجز و ناتوانى آفت است و صبر ، شجاعت و زهد ، ثروت و تقوا و پرهيزگارى سپرى است ( در برابر گناهان و خطرات شيطان و هواى نفس ) و رضايت و خشنودى ( از تقديرات الهى ) بهترين همنشين است . « 1 »\r\n\r\n\r\n","description":"","footnote":"\r\n( 1 ) . سند اين حكمت در ذيل حكمت دوم گذشت .\r\n","page_name":" 43 ","page_number":43},
  {"content":"\r\n . \r\n","description":"","footnote":"","page_name":" 44 ","page_number":44},
  {"content":"\r\n\r\n\r\nشرح و تفسير قوىّ و صبور باش\r\nامام در چهارمين كلمه از كلمات قصارش به پنج وصف از اوصاف انسانى اشاره مىكند كه يكى منفى و چهار وصف از آن مثبت است و آثار هر كدام را در جملهء بسيار كوتاهى بر مىشمارد .\r\nنخست مىفرمايد : « عجز و ناتوانى آفت است » ؛\r\n( الْعَجْزُ آفَةٌ )\r\n. عجز مفهوم وسيعى دارد كه هرگونه ناتوانى علمى ، جسمى ، اقتصادى و فكرى را شامل مىشود و به يقين اينها بزرگ‌ترين آفات زندگى انسان است ؛ انسان عاجز ، ذليل و خوار عقب مانده و شكست خورده و بىارزش و بىمقدار است به همين دليل اسلام مىگويد : بكوشيد و هرگونه عجز را از خود دور سازيد و با قدرت و قوت به اهداف مالى و معنوى خود برسيد . البته گاه مىشود كه عجز و ناتوانى بدون اختيار دامان انسان را مىگيرد ، ولى غالباً چنين نيست ، بلكه نتيجهء كوتاهىها و بىبرنامگىهاست . همان‌گونه كه در حديث جالبى كه كلينى در كافى از امير مؤمنان على عليه السلام نقل كرد مىخوانيم :\r\n« إِنَّ الْأَشْيَاءَ لَمَّا ازْدَوَجَتْ ازْدَوَجَ الْكَسَلُ وَالْعَجْزُ فَنُتِجَا بَيْنَهُمَا الْفَقْرَ ؛\r\nهنگامى كه اشياء با يكديگر ازدواج كردند تنبلى و ناتوانى نيز به هم پيوستند و فرزند آنها فقر بود » . « 1 »\r\nسپس در دومين نكته اشاره به آثار مثبت صبر و شكيبايى كرده مىفرمايد :\r\n\r\n\r\n","description":"","footnote":"\r\n( 1 ) . كافى ، ج 5 ، ص 86 ، ح 8 .\r\n","page_name":" 45 ","page_number":45},
  {"content":"\r\n\r\n« صبر شجاعت است » ؛\r\n( وَالصَّبْرُ شَجَاعَةٌ )\r\n. بديهى است صبر چه در مقابل عوامل معصيت باشد ، چه در مسير اطاعت پروردگار چه در برابر مصائب روزگار انجام گيرد ، نوعى شجاعت محسوب مىشود و تنها شجاعانند كه از عهدهء شكيبايى در اين مراحل سه‌گانه بر مىآيند .\r\nنمونهء كامل اين سخن همان چيزى است كه امير مؤمنان على عليه السلام در صدر اسلام از پيغمبر و ياران باوفايش تجربه كرده بود كه در برابر انواع مشكلاتى كه از سوى دشمنان اسلام هر روز به شكلى انجام مىشد صبر و استقامت كرده بودند و با شجاعت تمام آنها را پشت سر گذاشتند و اگر اين شكيبايى شجاعانهء مسلمانان صدر اول در دوران محاصرهء شعب ابىطالب و هجرت به حبشه و سپس هجرت به سوى مدينه و بعد از آن حضور در ميدان‌هاى جنگ بدر ، خيبر ، خندق و حنين نبود امروز آيينى به نام اسلام بر بخش عظيمى از جهان سايه نيفكنده بود .\r\nدر واقع مسلمانان هم در برابر خواسته‌هاى دل استقامت و صبر نشان دادند ، هم در مسير اطاعت پروردگار و هم در مقابل مصائب و مشكلات پى در پى .\r\nهمان‌گونه كه در حديثى در جلد دوم كافى از رسول خدا صلى الله عليه و آله نقل شده است كه مىفرمايد :\r\n« الصَّبْرُ ثَلَاثَةٌ صَبْرٌ عِنْدَ الْمُصِيبَةِ وَصَبْرٌ عَلَى الطَّاعَةِ وَصَبْرٌ عَنِ الْمَعْصِيَة »\r\n. « 1 »\r\nدر كلمات بزرگان نيز تعبيرات جالبى دربارهء صبر آمده است از جمله اين‌كه گفته‌اند :\r\n« الصَّبْرُ مُرٌّ لا يَتَجَرَّعُهُ إلَّا حُرٌّ ؛\r\nصبر تلخ است ولى جز آزادگان اين شربت ناگوار را نمىنوشند » .\r\nنيز گفته‌اند\r\n« إنَّ لِلْأزْمانِ الْمَحْمُودَةِ وَالْمَذْمُومَةِ أعْماراً وَآجالًا كَأَعْمارِ النَّاسِ وَآجالِهِمْ فَاصْبِرُوا لِزَمانِ السُّوءِ حَتّى يَفْنى عُمْرُهُ وَيَأتي أجَلُهُ ؛\r\nدوران‌هاى خوب\r\n\r\n\r\n","description":"","footnote":"\r\n( 1 ) . كافى ، ج 2 ، ص 91 ، ح 15 .\r\n","page_name":" 46 ","page_number":46},
  {"content":"\r\n\r\nو بد عمر و اجلى دارند مانند عمر و اجل انسان‌ها ؛ به هنگامى كه دوران سختى پيش آيد صبر كنيد تا عمرش پايان گيرد و اجلش فرا رسد » .\r\nنيز گفته‌اند :\r\n« إذا تَضَيَّفَتْكَ نازِلَةٌ فَأقْرِهَا الصَّبْرُ عَلَيْها وَأكْرِمْ مَثْواها لَدَيْكَ بِالتَّوَكُّلِ وَالْإحْتِسابِ لِتُرِحِّلَ عَنْكَ وَقَدْ أبْقَتْ عَلَيْكَ أكْثَرَ مِمَّا سَلَبَتْ مِنْكَ ؛\r\nهنگامى كه حادثهء سختى به ميهمانى تو آمد با صبر و شكيبايى از آن پذيرايى كن و جايگاه آن را با توكل بر خدا و حساب عند الله گرامى بدار تا زمانى كه اين ميهمان از نزد تو برود در حالى كه بيش از آنچه از تو گرفته است براى تو باقى خواهد گذارد » . « 1 »\r\nآن‌گاه در سومين جمله مىفرمايد : « زهد ثروت است » ؛\r\n( وَالزُّهْدُ ثَرْوَةٌ )\r\n. اشاره به اينكه انسان از ثروت آيا چيزى جز بىنيازى مىخواهد و آدم زاهدِ قانع ، از همهء خلق بىنياز است و چه بسا ثروتمندانى كه جزء نيازمندان هستند .\r\nزهد همان بىاعتنايى به زرق و برق دنيا و مال و منال و شهرت و آوازه است .\r\nزاهد كسى نيست كه فاقد اين امور باشد بلكه زاهد كسى است كه دلبسته و وابسته به اين امور نباشد ؛ خواه آن را داشته باشد يا نه ! بلكه مىتوان گفت :\r\nزاهدان از ثروتمندان غنىترند ، چرا كه ثروتمندان از يك سو بايد پيوسته ثروت خود را حساب و كتاب كنند و از سوى ديگر مراقب باشند سارق و دشمنى آن را از دست آنها نگيرد در حالى كه زاهدان از همهء اينها بىنيازند . در حديثى از رسول خدا صلى الله عليه و آله مىخوانيم كه خطاب به على عليه السلام فرمود :\r\n« يَا عَلِيُّ إِنَّ اللَّهَ قَدْ زَيَّنَكَ بِزِينَةٍ لَمْ يُزَيِّنِ الْعِبَادَ بِزِينَةٍ أَحَبَّ إِلَى اللَّهِ مِنْهَا ؛ زَيَّنَكَ بِالزُّهْدِ فِي الدُّنْيَا ؛\r\nاى على خداوند تو را به زينتى آراسته كه هيچ بنده‌اى به زينتى بهتر از آن نزد خداوند آراسته نشده است تو را به زهد در دنيا آراسته است » . « 2 » و در حقيقت چنين است چون آراستگى به زهد انسان را به بسيارى از صفات ديگر از فضايل اخلاقى مىآرايد .\r\n\r\n\r\n","description":"","footnote":"\r\n( 1 ) . شرح نهج‌البلاغه ابن ابىالحديد ، ج 18 ، ص 90 .\r\n( 2 ) . بحارالانوار ، ج 39 ، ص 297 ، ح 103 .\r\n","page_name":" 47 ","page_number":47},
  {"content":"\r\n\r\nبه همين دليل در حديث ديگرى از امام صادق صلى الله عليه و آله مىخوانيم :\r\n« جُعِلَ الْخَيْرُ كُلُّهُ فِي بَيْتٍ وَجُعِلَ مِفْتَاحُهُ الزُّهْدَ فِي الدُّنْيَا . . . حَرَامٌ عَلَى قُلُوبِكُمْ أَنْ تَعْرِفَ حَلَاوَةَ الْإِيمَانِ حَتَّى تَزْهَدَ فِي الدُّنْيَا ؛\r\nتمام نيكىها در خانه‌اى قرار داده شده و كليد آن زهد در دنياست . . . سپس فرمود : حلاوت ايمان بر دل و جان شما حرام است تا زمانى كه دل‌هايتان زهد در دنيا پيشه كند » . « 1 »\r\nآن‌گاه در چهارمين جمله مىفرمايد : « تقوا و پرهيزگارى سپرى است ( در برابر گناهان و خطرات شيطان و هواى نفس ) » ؛\r\n( وَ الْوَرَعُ جُنَّةٌ )\r\n. ورع به معناى تقوا يا حد اعلاى تقواست به گونه‌اى كه انسان حتى از شبهات پرهيز كند . اين فضيلت انسانى از حالت خداترسى باطنى سرچشمه مىگيرد كه چون در برابر او گناهى ظاهر شود سدى در ميان او و گناه ايجاد كند .\r\nتعبير به « جنة » تعبير جالبى است ، زيرا سپر وسيله‌اى دفاعى در مقابل آماج تيرهاى دشمن يا شمشيرها و نيزه‌هاست گويا هواى نفس و شيطان پيوسته قلب انسان را هدف تيرهاى خود قرار مىدهد و انسان با ورع به وسيلهء اين سپر مىتواند از آزار آنها در امان بماند .\r\nدر حديثى از رسول خدا صلى الله عليه و آله مىخوانيم :\r\n« لِكُلِّ شَىْءٍ أُسٌّ وَأُسُّ الْإيمانِ الْوَرَعُ ؛\r\nهر چيز اساس و شالوده‌اى دارد و شالودهء ايمان ورع است » . « 2 »\r\nدر حديثى كه از امير مؤمنان على عليه السلام در غررالحكم نقل شده مىخوانيم :\r\n« عَلَيْكَ بِالْوَرَعِ فَإنَّهُ عَوْنُ الدّينِ وَشَيْمَةُ الْمُخْلِصينَ ؛\r\nبر تو باد به پيشه كردن ورع ، زيرا ( بهترين ) ياور دين و روش مخلصان است » . « 3 »\r\nسپس در پنجمين و آخرين جمله مىفرمايد : « رضايت و خشنودى ( از\r\n\r\n\r\n","description":"","footnote":"\r\n( 1 ) . كافى ، ج 2 ، ص 128 ، ح 2 .\r\n( 2 ) . كنزالعمال ، ح 7284 .\r\n( 3 ) . غررالحكم ، ح 5915 .\r\n","page_name":" 48 ","page_number":48},
  {"content":"\r\n\r\nتقديرات الهى ) بهترين همنشين است » ؛\r\n( وَنِعْمَ الْقَرِينُ الرِّضَى )\r\n. همنشين خوب كسى است كه به انسان آرامش بخشد و او را از بىتابى در برابر مشكلات باز دارد و در او روح اميد بدمد و تمام اين آثار در راضى بودن به قضاى الهى است .\r\nآنكس كه مقدرات را از سوى خداوند حكيم و مهربان مىداند هرگز از مصائبى كه به هر حال در دنيا روى مىدهد و مشكلاتى كه گريبان انسان را ناخواسته مىگيرد ناراحت نمىشود و بىتابى نمىكند و اعصاب خود را در هم نمىكوبد .\r\nالبته اين بدان معنا نيست كه انسان در برابر هر حادثه‌اى تسليم شود ، بلكه به اين معناست كه تمام كوشش خود را براى پيروزى بر مشكلات به كار گيرد ؛ ولى اگر حوادثى خارج از حيطهء قدرت او رخ دهد در برابر آن راضى باشد و زبان به ناشكرى نگشايد و جزع و بىتابى نكند .\r\nدر روايتى آمده است كه موسى بن عمران عليه السلام به پيشگاه خداوند عرضه داشت : مرا به عملى راهنمايى كن كه اگر آن را انجام دهم رضاى تو را به دست آورده باشم . خداوند به او وحى فرستاد كه رضاى من ( گاه ) در ناخوشنودى توست و طاقت آن را ندارى . . . موسى بر زمين به سجده افتاد عرض كرد خداوندا افتخار سخن گفتنت با من را به من بخشيده‌اى و پيش از من به كس ديگرى نداده‌اى و هنوز مرا به عملى راهنمايى نكرده‌اى كه با آن رضا و خوشنودىات را به دست آورم\r\n« فَأَوْحَى اللَّهُ إِلَيْهِ أَنَّ رِضَايَ فِي رِضَاكَ بِقَضَائِي ؛\r\nخداوند به او وحى فرستاد كه رضاى من در اين است كه تو راضى به قضاى من باشى » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 79 ، ص 134 .\r\n","page_name":" 49 ","page_number":49},
  {"content":"\r\n . \r\n","description":"","footnote":"","page_name":" 50 ","page_number":50},
  {"content":"\r\n\r\n\r\n5 و قال عليه السلام الْعِلْمُ وِرَاثَةٌ كَرِيمَةٌ ، وَالْآدَابُ حُلَلٌ مُجَدَّدَةٌ ، وَالْفِكْرُ مِرْآةٌ صَافِيَةٌ .\r\nامام عليه السلام فرمود :\r\nعلم و دانش ميراث گرانبهايى است ، آداب ( انسانى ) لباس زيبا و كهنگىناپذير است و فكر آئينهء صافى است . « 1 »\r\n\r\n\r\n","description":"","footnote":"\r\n( 1 ) . سند اين حكمت در ذيل حكمت دوم گذشت .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nشرح و تفسير علم و ادب و تفكر\r\nامام در اين بخش از كلمات قصار اشاره به سه نكتهء مهم مىكند نخست مىفرمايد : « علم و دانش ميراث گرانبهايى است » ؛\r\n( الْعِلْمُ وِرَاثَةٌ كَرِيمَةٌ )\r\n. اشاره به اين‌كه گرانبهاترين ميراثى كه انسان از خود به يادگار مىگذارد علم و دانش است و به ارث گذاشتن مواهب مادى افتخارى است . اين سخن شبيه روايتى است كه از رسول خدا صلى الله عليه و آله نقل شده كه مىفرمايد :\r\n« إِنَّ الْعُلَمَاءَ وَرَثَةُ الْأَنْبِيَاءِ إِنَّ الْأَنْبِيَاءَ لَمْ يُوَرِّثُوا دِينَاراً وَلَا دِرْهَماً وَلَكِنْ وَرَّثُوا الْعِلْمَ فَمَنْ أَخَذَ مِنْهُ أَخَذَ بِحَظٍّ وَافِرٍ ؛\r\nدانشمندان وارثان انبيا هستند چرا كه انبيا دينار و درهمى از خود به يادگار نگذاشتند ، بلكه علم و دانش به ارث گذاشتند پس هر كس از آن بهره‌اى بگيرد بهرهء فراوانى برده است » . « 1 »\r\nنيز شبيه آن چيزى است كه در حكمت 147 خواهد آمد .\r\nبعضى از شارحان ارث را در اينجا طور ديگرى تفسير كرده‌اند و گفته‌اند :\r\nارث درآمدى است كه بى زحمت حاصل مىآيد دانشى را نيز كه انسان از استاد فرا مىگيرد شبيه ارث است ؛ ولى تفسير اول مناسب‌تر به نظر مىرسد .\r\nدر دومين جمله مىفرمايد : « آداب ( انسانى ) ، لباس زيبا و كهنگىناپذير است » ؛\r\n( وَالْآدَابُ حُلَلٌ مُجَدَّدَةٌ )\r\n.\r\n\r\n\r\n","description":"","footnote":"\r\n( 1 ) . كافى ، ج 1 ، ص 34 ، ح 1 .\r\n","page_name":" 53 ","page_number":53},
  {"content":"\r\n\r\nمنظور از « آداب » فضايل اخلاقى مخصوصاً چيزهايى است كه مربوط به روابط اجتماعى است مانند : تواضع ، امانت ، صداقت ، محبت ، خوشرفتارى ، فصاحت و بلاغت در بيان .\r\n« حُلَل »\r\nجمع\r\n« حُلَّه »\r\nبه معناى لباس زينتى است .\r\n« مُجَدَّدَة » به معناى چيزى است كه پيوسته تجديد و نو مىشود و هرگز كهنه نخواهد شد .\r\nبر اين پايه ، مفهوم كلام امام عليه السلام چنين است كه اين صفات برجستهء انسانى همچون لباس‌هاى زيبايى است كه آدمى در تن مىكند و هرگز فرسوده نمىشود بر خلاف لباس‌هاى ظاهرى كه هم كهنه مىشود و هم ممكن است دست سارقان به آن دراز شود و هم جنبهء ظاهرى دارد و در اعماق وجود انسان تأثير گذار است .\r\nدر روايات اسلامى براى « أدب » تفسيرهاى گوناگونى ذكر شده كه در واقع هر كدام اشاره به مصداقى از آن است :\r\nدر حديثى از امام امير مؤمنان عليه السلام مىخوانيم :\r\n« كَفاكَ أدَباً لِنَفْسِكَ اجْتِنابُ ما تَكْرَهُهُ مِنْ غَيْرِك ؛\r\nبراى اين‌كه ادب داشته باشى همين بس كه از آنچه براى ديگران نمىپسندى دورى كنى » . « 1 »\r\nدر حديث ديگرى از امام صادق عليه السلام مىخوانيم كه فرمود :\r\n« أدّبْنى أبى عليه السلام بِثَلاثٍ . . . ؛\r\nپدرم من را به سه چيز ادب كرد » فرمود :\r\n« مَنْ يَصْحَب صاحِبَ السُوء لا يَسْلَم ومَن لا يُقَيَّد الفاظَه يَنْدَم ، ومَن يَدْخُل مَداخل السُّوء يُتَّهَم ؛\r\nفرزندم كسى كه با رفيق بد همنشين شود از آفات در امان نخواهد بود و كسى كه سخنان خود را مهار نكند پشيمان مىشود و كسى كه در محل‌هاى آلوده وارد گردد متهم و بدنام خواهد شد » . « 2 »\r\n\r\n\r\n","description":"","footnote":"\r\n( 1 ) . نهج البلاغه ، حكمت 412 .\r\n( 2 ) . بحارالانوار ، ج 75 ، ص 261 .\r\n","page_name":" 54 ","page_number":54},
  {"content":"\r\n\r\nامام صادق عليه السلام به يكى از دوستان خود سفارش كرد كه پيام او را به همهء شيعيان و علاقه‌مندانش برساند و فرمود : من شما را به تقواى الهى و ورع و تلاش براى خدا و راستگويى و اداى امانت . . . و خوشرفتارى با ساير مسلمانان دعوت مىكنم و هرگاه كسى از شما در دينش ورع داشته باشد ، راست بگويد ، اداى امانت كند و با مردم خوش‌اخلاق باشد مىگويند :\r\n« هذا جَعْفَرىٌّ فَيَسُرُّني . . . »\r\nو نيز مىگويند :\r\n« هذا أَدَبُ جَعْفَرٍ ؛\r\nاين جعفرى است و اين سبب سرور و خوشحالى من مىشود كار اينها ادب جعفر بن محمد است » . « 1 »\r\nدر حديث كوتاه ديگرى از امير مؤمنان على عليه السلام مىخوانيم :\r\n« الْأدَبُ يُغْني عَنِ الْحَسَبِ ؛\r\nادب انسان را از شرافت خانوادگى و فاميلى بىنياز مىكند » . « 2 »\r\nهمان‌گونه كه در بالا گفتيم ، ادب و آداب مفهوم وسيعى دارد كه همهء فضايل اخلاقى مخصوصا آنچه را مربوط به اخلاق اجتماعى است در بر مىگيرد كه بزرگترين افتخار آدمى و مايهء آبرومندى او در اجتماع است .\r\nسپس امام در سومين جمله مىفرمايد : « فكر آئينهء صافى است » ؛\r\n( وَالْفِكْرُ مِرْآةٌ صَافِيَةٌ )\r\n. منظور از فكر همان انديشيدن پيرامون مسائل مختلفى است كه بر انسان وارد مىشود و به تعبير فلاسفه حركتى ذهنى است به سوى مقدمات و از مقدمات به سوى نتيجه‌ها . هرگاه اين انديشه از هوا و هوس و حجاب‌هاى معرفت دور بماند ، آئينهء شفافى خواهد بود كه چهرهء حقايق را به انسان نشان مىدهد و راه صحيح را در پرتو آن مىيابد ، دوست را از دشمن و صواب را از خطا و حق را از باطل خواهد شناخت .\r\nبه همين دليل برترين عبادت در روايات اسلامى تفكر شمرده شده است :\r\n\r\n\r\n","description":"","footnote":"\r\n( 1 ) . كافى ، ج 2 ، ص 636 ( با تلخيص ) ، ح 5 .\r\n( 2 ) . بحارالانوار ، ج 72 ، ص 68 ، ح 8 .\r\n","page_name":" 55 ","page_number":55},
  {"content":"\r\n\r\nدر حديثى كه در امالى شيخ طوسى آمده است مىخوانيم :\r\n« لَا عِبَادَةَ كَالتَّفَكُّرِ فِي صَنْعَةِ اللَّهِ عَزَّوَجَل ؛\r\nهيچ عبادتى برتر از انديشيدن در مخلوقات خداوند متعال نيست » . « 1 »\r\nدر حديثى از امام صادق عليه السلام آمده است :\r\n« تَفَكُّرُ سَاعَةٍ خَيْرٌ مِنْ عِبَادَةِ سَنَة ؛\r\nيك ساعت انديشيدن بهتر است از عبادت يك سال » . « 2 »\r\nدر حديثى از امام صادق عليه السلام مىخوانيم :\r\n« كَانَ أَكْثَرُ عِبَادَةِ أَبِي ذَرٍّ رَحْمَةُ اللَّهِ عَلَيْهِ التَّفَكُّرَ وَالْاعْتِبَارَ ؛\r\nبيشترين عبادت ابوذر انديشيدن و عبرت گرفتن بود » . « 3 »\r\nدر واقع همهء اينها برگرفته از قرآن مجيد است كه مىفرمايد : « « قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَفُرادى ثُمَّ تَتَفَكَّرُوا » ؛ من فقط شما را به يك چيز اندرز مىدهم و دعوت مىكنم و آن اين‌كه دسته‌جمعى يا به صورت فردى براى خدا برخيزيد و فكر خود را به كار گيريد » . « 4 »\r\nدليل آن هم روشن است ، زيرا ريشهء تمام نيكىها و پيشرفت‌ها و موفقيت‌ها در تفكر و انديشهء صحيح است .\r\n* * *\r\n\r\n\r\n","description":"","footnote":"\r\n( 1 ) . امالى صدوق ، ص 146 .\r\n( 2 ) . بحارالانوار ، ج 68 ، ص 327 ، ح 22 .\r\n( 3 ) . همان ، ص 323 ، ح 6 .\r\n( 4 ) . سبأ ، آيهء 46 .\r\n","page_name":" 56 ","page_number":56},
  {"content":"\r\n\r\n\r\n6 و قال عليه السلام صَدْرُ الْعَاقِلِ صُنْدُوقُ سِرِّهِ ، وَالْبَشَاشَةُ حِبَالَةُ الْمَوَدَّةِ ، وَالْاحْتِمَالُ قَبْرُ الْعُيُوبِ .\r\nامام عليه السلام فرمود :\r\nسينهء عاقل گنجينهء اسرار اوست ، خوشرويى و بشاشت ، دام محبت است و تحمل ناراحتىها گور عيب‌هاست . « 1 »\r\nمرحوم سيّد رضى به دنبال اين سه جملهء حكمت‌آميز اضافه مىكند كه در روايت ديگرى از امام تعبير ديگرى در اين باره ديده مىشود كه فرمود :\r\n« مسالمت‌جويى وسيلهء پوشاندن عيب‌هاست و آن‌كس كه از خود راضى باشد افراد خشمگين بر او بسيار خواهند بود » ؛\r\n( وَرُوِيَ أَنَّهُ قَالَ فِي الْعِبَارَةِ عَنْ هَذَا الْمَعْنَى أَيْضاً : الْمَسْأَلَةُ خِبَاءُ الْعُيُوبِ ، وَمَنْ رَضِيَ عَنْ نَفْسِهِ كَثُرَ السَّاخِطُ عَلَيْهِ )\r\n.\r\n\r\n\r\n","description":"","footnote":"\r\n( 1 ) . سند اين حكمت در ذيل حكمت دوم گذشت .\r\n","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nشرح و تفسير حفظ اسرار و حُسن رفتار\r\nامام عليه السلام در اين عبارات نورانى و آنچه در ذيل آن آمده بر چهار مطلب تأكيد مىكند : نخست مىفرمايد : « سينهء عاقل گنجينهء اسرار اوست » ؛\r\n( صَدْرُ الْعَاقِلِ صُنْدُوقُ سِرِّهِ )\r\n. يعنى همان‌گونه كه صاحبان ثروت اشياء قيمتى را در صندوق‌هاى محكم نگاه‌دارى مىكنند ، انسان عاقل نيز بايد اسرارش را در دل خود پنهان دارد ، چرا كه اسرار او اگر به دست دوست بيفتد گاه سبب ناراحتى اوست و اگر به دست دشمن بيفتد ممكن است سبب آبروريزى او شود . به علاوه بعضى از اسرار ممكن است با سرنوشت ملتى ارتباط داشته باشد كه اگر بىموقع فاش شود سبب خسارت عظيمى براى جامعه گردد . به همين دليل در حالات پيغمبر اكرم صلى الله عليه و آله نقل شده است : هنگامى كه تصميم بر غزوه و پيكارى با دشمن مىگرفت كاملًا آن را پنهان مىداشت . به عنوان نمونه مسئلهء فتح مكه بود كه رسول خدا صلى الله عليه و آله حد اكثر پنهان‌كارى را در آن به خرج داد كه اگر اين كار را نمىكرد و خبر به اهل مكه مىرسيد آنها بسيج مىشدند و خون‌هاى زيادى در حرم امن خدا ريخته مىشد ؛ ولى پرده‌پوشى پيغمبر صلى الله عليه و آله بر اين سرّ سبب شد كه مكه بدون هيچ‌گونه مقاومت و خون‌ريزى تسخير شود و فصل تازه‌اى در پيشرفت اسلام و بازگشت مخالفان به سوى حق گشوده گردد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمرحوم مغنيه در شرح نهج البلاغهء خود به اينجا كه مىرسد نكوهش شديدى از وضع دنياى امروز مىكند كه انواع اسباب و وسايل براى تجسس و كشف اسرار افراد اختراع شده و به طرز وحشتناكى اسرار همگان فاش مىگردد .\r\nزمانى مرحوم مغنيه چنين سخنى را گفت كه هنوز مسائل امروزى اختراع نشده بود . شرايط امروز چنان است كه از طريق شنودها ، ماهواره‌ها ، دوربين‌ها و وسايلى كه مخفيانه در همه جا ممكن است به كار گذاشته شود تقريبا همهء اسرار مردم را مىتوان فاش كرد و اين ناامنى عجيبى است براى دنياى امروز و بر خلاف آنچه شعار داده مىشود آزادى انسان‌ها را سخت تهديد مىكند .\r\nدر حديثى كه در غررالحكم از امام عليه السلام نقل شده مىخوانيم :\r\n« سِرُّكَ أسيرُكَ وَ إنْ أفْشَيْتَهُ صِرْتَ أسيرَهُ ؛\r\nسرّ تو اسير توست و هنگامى كه آن را افشا كنى تو اسير آن خواهى شد » . « 1 »\r\nدر حديث ديگرى از امام صادق عليه السلام مىخوانيم :\r\n« إِظْهَارُ الشَّيْءِ قَبْلَ أَنْ يُسْتَحْكَمَ مَفْسَدَةٌ لَهُ ؛\r\nآشكار كردن چيزى پيش از استوار شدن آن سبب تباهى آن مىگردد » . « 2 »\r\nبعضى افراد هستند كه مىگويند ما سرّ خود را فقط به دوستان صميمى مىگوييم غافل از اين‌كه آن دوستان صميمى نيز دوستان صميمى ديگرى دارند و به گفتهء سعدى : رازى كه نهان خواهى با كس در ميان منه ؛ گرچه دوست مخلص باشد كه مر آن دوست را نيز دوستان مخلص باشند همچنين مسلسل :\r\n خامشى به كه ضمير دل خويش * با كسى گفتن و گفتن كه مگوى\r\nاى سليم ! آب ز سر چشمه ببند * كه چو پر شد نتوان بستن جوى \r\nسپس امام در دومين جمله مىفرمايد : « خوشرويى و بشاشت ، دام محبت\r\n\r\n\r\n","description":"","footnote":"\r\n( 1 ) . غررالحكم ، ص 320 ، ح 7415 .\r\n( 2 ) . بحارالانوار ، ج 88 ، ص 254 .\r\n","page_name":" 60 ","page_number":60},
  {"content":"\r\n\r\nاست » ؛\r\n( وَالْبَشَاشَةُ حِبَالَةُ الْمَوَدَّةِ )\r\n. بدون شك افراد خوشرو و خوش‌برخورد كه با چهرهء گشاده و لب‌هاى پرتبسم با ديگران برخورد مىكنند ، دوستان زيادى خواهند داشت و به عكس ، افرادى كه با قيافهء در هم كشيده و عبوس و خشم‌آلود با ديگران روبه‌رو مىشوند مردم از آنها متنفر مىگردند .\r\nاز آنجا كه جلب محبت باعث اتحاد صفوف و وحدت كلمه مىشود ، در روايات اسلامى ثواب‌هاى زيادى براى خوشرويى و بشاشت نقل شده است ؛ از جمله در حديثى از امير مؤمنان على عليه السلام در بحارالانوار مىخوانيم كه فرمود :\r\n« إِذَا لَقِيتُمْ إِخْوَانَكُمْ فَتَصَافَحُوا وَأَظْهِرُوا لَهُمُ الْبَشَاشَةَ وَالْبِشْرَ تَفَرَّقُوا وَمَا عَلَيْكُمْ مِنَ الْأَوْزَارِ قَدْ ذَهَبَ ؛\r\nهنگامى كه برادران دينىخود را ملاقات مىكنيد با هم مصافحه كنيد و بشاشت و مسرت را در برابر آنها اظهار كنيد و در نتيجه هنگامى كه از هم جدا مىشويد گناهان شما بخشوده خواهد شد » . « 1 »\r\nدر روايت معروفى از پيامبر صلى الله عليه و آله آمده است كه فرمود :\r\n« يَا بَنِي عَبْدِالْمُطَّلِبِ إِنَّكُمْ لَنْ تَسَعُوا النَّاسَ بِأَمْوَالِكُمْ فَالْقَوْهُمْ بِطَلَاقَةِ الْوَجْهِ وَحُسْنِ الْبِشْرِ ؛\r\nشما نمىتوانيد همهء مردم را با اموال خود راضى كنيد ( چرا كه نيازها بسيار زياد و اموال كم است ) بنابراين آنها را با چهرهء گشاده و خوشرويى ملاقات كنيد ( كه سرمايه‌اى فنا ناپذير و مايهء خوشنودى مردم است ) » . « 2 »\r\nتعبير به « حبالة » ( دام ) اشاره به اين است كه حتى افرادى كه از انسان گريزانند با اظهار محبت و خوشرويى به سوى وى مىآيند و كينه‌ها از سينه‌ها شسته مىشود .\r\nدر بعضى از كلمات حكما آمده است كه سه چيز است كه محبت را در دل\r\n\r\n\r\n","description":"","footnote":"\r\n( 1 ) . بحارالانوار ، ج 73 ، ص 20 ، ح 3 .\r\n( 2 ) . كافى ، ج 2 ، ص 103 ، ح 1 .\r\n","page_name":" 61 ","page_number":61},
  {"content":"\r\n\r\nبرادران دينى آشكار مىسازد : با چهرهء گشاده با آنها روبه‌رو شدن و پيش‌دستى در سلام و جاى مناسب را در مجالس براى آنها مهيا ساختن . « 1 »\r\nدر سومين جمله مىفرمايد : « تحمل ناراحتىها گور عيب‌هاست » ؛\r\n( وَالْاحْتِمَالُ قَبْرُ الْعُيُوبِ )\r\n. اشاره به اين‌كه بسيار مىشود انسان از رفتار بعضى از دوستان و آشنايان و يا حتى افراد عادى ناراحت مىگردد و يا مشكلات و مسائلى در زندگى پيش مىآيد كه انسان را نگران مىسازد . كسانى كه اين‌گونه ناملايمات را تحمل كنند به فضيلت بزرگى دست يافته‌اند كه عيوب انسان را مىپوشاند و به عكس ، افراد ناصبور و بىحوصله داد و فرياد بر مىآورند و به سخنان يا كارهايى آلوده مىشوند كه سر تا پا عيب است .\r\nاين احتمال در تفسير اين جمله نيز هست كه بسيارى از بىتابىهاى انسان بر اثر شكست‌هايى است كه در زندگى براى او پيش آمده كه اگر بىتابى نكند ديگران از اين شكست‌ها كه بر اثر ندانم‌كارىها به وجود آمده باخبر نمىشوند و به اين ترتيب عيوب او پوشانيده خواهد شد . در غير اين صورت همه از نقطه‌هاى ضعف او باخبر مىگردند .\r\nمرحوم سيّد رضى به دنبال اين سه جملهء حكمت‌آميز اضافه مىكند كه در روايتى از امام عليه السلام تعبير ديگرى در اين باره ديده مىشود كه فرمود :\r\n« مسالمت‌جويى وسيلهء پوشاندن عيب‌هاست » ؛\r\n( وَرُوِيَ أَنَّهُ قَالَ فِي الْعِبَارَةِ عَنْ هَذَا الْمَعْنَى أَيْضاً : « الْمُسالِمَةُ خِبَاءُ الْعُيُوبِ » )\r\n. « 2 »\r\n« خباء » به معناى خيمه است و محلى كه چيزى را در آن مىتوان پيدا كرد .\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ص 98 .\r\n( 2 ) . در اكثر نسخه‌هاى نهج‌البلاغه « المسالمة » آمده است هرچند در نسخهء صبحى صالح « المسئلة » ذكر شده كه به نظر مىرسد خطاى چاپى باشد ، زيرا معناى مناسبى ندارد .\r\n","page_name":" 62 ","page_number":62},
  {"content":"\r\n\r\nگرچه تعبير به « مسالمت » با « احتمال » تفاوت زيادى ندارد ولى « احتمال » اشاره به خويشتن‌دارى و « مسالمت » اشاره به خوش‌رفتارى با مردم است . در واقع « احتمال » مفهومى در رابطه با خويشتن دارد و « مسالمت » در رابطه با ديگران .\r\nسپس امام عليه السلام در چهارمين و آخرين نكته مىفرمايد : « آن‌كس كه از خود راضى باشد افراد خشمگين بر او بسيار خواهند بود » ؛\r\n( وَ مَنْ رَضِيَ عَنْ نَفْسِهِ كَثُرَ السَّاخِطُ عَلَيْهِ )\r\n. دليل آن روشن است ، زيرا فرد از خود راضى انتظار دارد ديگران براى او احترام فراوان قائل شوند ، همه به او سلام كنند ، در مجالس ، صدر مجلس را به او اختصاص دهند ، روى حرف او سخنى نگويند و پيوسته زبان به مدح و ثنايش بگشايند . هنگامى كه اين‌گونه احترامات را نمىبيند و مردم او را در جايگاه اصلىاش مىشناسند نه آنچه خودش ادعا دارد نسبت به مردم بدبين مىشود و زبان به بدگويى مىگشايد و بىاعتنايى پيشه مىكند و همين امر مردم را به او خشمگين مىسازد . به ديگر سخن ، اين صفت زشت هم او را نسبت به مردم خشمگين مىسازد كه به گمانش حق او را ادا نمىكنند و قدر او را نمىشناسند و هم مردم را نسبت به او .\r\nبه عكس ، كسانى كه خود را در جايگاه نقد و انتقاد قرار مىدهند متواضعانه با مردم برخورد مىكنند ، هرگز خود را طلبكار نمىدانند و پيوسته براى ديگران احترام قائلند و اين امر دوستان فراوانى براى آنها جلب مىكند .\r\nدر نامهء مالك اشتر خوانديم كه فرمود :\r\n« إِيَّاكَ وَالْإِعْجَابَ بِنَفْسِكَ وَالثِّقَةَ بِمَا يُعْجِبُكَ مِنْهَا وَحُبَّ الْإِطْرَاءِ فَإِنَّ ذَلِكَ مِنْ أَوْثَقِ فُرَصِ الشَّيْطَانِ فِي نَفْسِهِ لِيَمْحَقَ « 1 » مَا\r\nيَكُونُ مِنْ إِحْسَانِ الْمُحْسِنِينَ ؛\r\nاز خودپسندى و تكيه بر نقاط قوت خويش و علاقه\r\n\r\n\r\n","description":"","footnote":"\r\n( 1 ) . « يمحق » به معناى نقصان و كم شدن تدريجى و سرانجام نابود شدن است .\r\n","page_name":" 63 ","page_number":63},
  {"content":"\r\n\r\nبه مبالغه در ستايش ( ستايش‌گويان ) شديداً بپرهيز ، زيرا اين صفات از مطمئن‌ترين فرصت‌هاى شيطان است تا كارهاى نيك نيكوكاران را محو و نابود كند » .\r\nدر غررالحكم نيز از امير مؤمنان عليه السلام نقل شده كه فرمود :\r\n« ثَمَرَةُ الْعُجْبِ الْبَغْضاءُ ؛\r\nميوهء درخت خودپسندى عداوت و دشمنى است » . « 1 »\r\nابن ابىالحديد از بعضى از دانشمندان نقل مىكند كه كسى نزد او آمد و از كتابى كه نوشته بود بسيار راضى بود . آن عالم به او گفت : مردم چنين ارزشى براى كتاب تو قائل نيستند . گفت : مردم هم جاهلند . او در پاسخ گفت : آيا تو بر ضد آنها هستى ؟ گفت : آرى . گفت : بنابراين تو به اجماع مردم جاهلى و مردم تنها به قول تو جاهلند ( كدام يك اقرب به صواب است ) . « 2 »\r\nزيان‌هاى خودپسندى بسيار است كه شرح آن در اين مختصر نمىگنجد و اين سخن را با حديثى از رسول خدا صلى الله عليه و آله پايان مىدهيم فرمود : هنگامى كه موسى عليه السلام نشسته بود شيطان نزد او آمد در حالى كه جبّهء زيباى رنگارنگى بر تن كرده بود . از او پرسيد : اين لباس را براى چه پوشيده‌اى ؟ گفت : براى اين‌كه قلوب بنىآدم را بربايم . موسى گفت :\r\n« فَأَخْبِرْنِي بِالذَّنْبِ الَّذِي إِذَا أَذْنَبَهُ ابْنُ آدَمَ اسْتَحْوَذْتَ عَلَيْهِ ؛\r\nبه من بگو گدام گناه است كه اگر انسان مرتكب آن بشود به يقين بر او مسلط خواهى شد ؟ شيطان گفت :\r\n« إِذَا أَعْجَبَتْهُ نَفْسُهُ وَاسْتَكْثَرَ عَمَلَهُ وَصَغُرَ فِي عَيْنِهِ ذَنْبُهُ ؛\r\nهنگامى كه از خود راضى باشد و عمل نيك خويش را بسيار بشمرد و گناهش در نظرش كوچك شود » . « 3 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 7106 .\r\n( 2 ) . شرح نهج‌البلاغهء ابن ابىالحديد ، ج 18 ، ص 100 .\r\n( 3 ) . كافى ، ج 2 ، ص 314 ، ح 8 .\r\n","page_name":" 64 ","page_number":64},
  {"content":"\r\n\r\n\r\n7 و قال عليه السلام الصَّدَقَةُ دَوَاءٌ مُنْجِحٌ ، وَأَعْمَالُ الْعِبَادِ فِي عَاجِلِهِمْ ، نُصْبُ أَعْيُنِهِمْ فِي آجَالِهِمْ .\r\nامام عليه السلام فرمود :\r\nصدقه ( كمك به نيازمندان ) داروى شفابخشى است و اعمال بندگان در اين جهانِ زودگذر در برابر چشمان آنها در آن جهان ( پايدار ) است . « 1 »\r\n\r\n\r\n","description":"","footnote":"\r\n( 1 ) . سند اين حكمت در ذيل حكمت دوم گذشت .\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nشرح و تفسير آثار صدقه\r\nامام عليه السلام در اين حكمت ( حكمت هفتم ) به دو موضوع كه در زندگى مادى و معنوى او تأثير فراوان دارد اشاره كرده نخست مىفرمايد : « صدقه ( كمك به نيازمندان ) داروى شفابخشى است » ؛\r\n( الصَّدَقَةُ دَوَاءٌ مُنْجِحٌ )\r\n. در قرآن مجيد و در روايات اسلامى اهمّيّت و تأثير انفاق در راه خدا و صدقه بر نيازمندان به طور گسترده وارد شده است و يكى از مهم‌ترين و مؤثرترين حسنات شمرده شده است .\r\nتعبير به « دواء » ( دارو ) و « منجح » ( مؤثر و شفابخش ) به طور مطلق نشان مىدهد كه اين كار هم درمان كنندهء بيمارىهاى فردى و هم بيمارىهاى اجتماعى است .\r\nصدقه به هرگونه بخشش گفته نمىشود ، بلكه بخشش‌هايى است كه قصد قربت در آن باشد ؛ خواه واجب باشند مانند زكات يا مستحب مانند انفاق فى سبيل الله و خواه جنبهء شخصى داشته باشد مانند كمك به يتيم يا محروم يا بيمارى يا جنبهء عام داشته باشد مانند بناى بيمارستان و دارالايتام كه از آن تعبير به صدقات جاريه نيز مىشود .\r\nاما چگونه اين صدقات داروى شفابخشى است ، بخشى از آن جنبهء حسى دارد كه با چشم خود مىبينيم ؛ بيماران محروم از اين طريق درمان مىشوند ، ايتام\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nسرپرستى مىگردند و بر آلام مستمندان مرهم نهاده مىشود و بخشى از آن جنبهء معنوى دارد همان‌گونه كه در حديث معروف نبوى صلى الله عليه و آله آمده است :\r\n« دَاوُوا مَرْضَاكُمْ بِالصَّدَقَةِ وَرُدُّوا أَبْوَابَ الْبَلَاءِ بِالدُّعَاءِ ؛\r\nبيماران خود را با صدقه درمان كنيد و درهاى بلا را با دعا ببنديد » . « 1 »\r\nتجربه نيز نشان داده است كه پرداختن صدقه براى درمان بيماران بسيار مؤثر است .\r\nاين سخن را با حديثى از امام كاظم عليه السلام پايان مىدهيم : شخصى خدمت آن حضرت آمد و عرض كرد : فرزندان و همسر من ده نفرند كه همه بيمارند . فرمود :\r\n« داوِهِمْ بِالصَّدَقَةِ فَلَيْسَ شَيْءٌ أَسْرَعَ إِجَابَةً مِنَ الصَّدَقَةِ وَلَا أَجْدَى مَنْفَعَةً عَلَى الْمَرِيضِ مِنَ الصَّدَقَة ؛\r\nآنها را با صدقه درمان كن ، زيرا چيزى سريع الاجابه‌تر و چيزى مفيدتر براى درمان بيماران از صدقه نيست » . « 2 »\r\nسپس در دومين نكته مىفرمايد : « اعمال بندگان در اين جهانِ زودگذر در برابر چشمان آنها در آن جهان ( پايدار ) است » ؛\r\n( وَأَعْمَالُ الْعِبَادِ فِي عَاجِلِهِمْ ، نُصْبُ أَعْيُنِهِمْ فِي آجَالِهِمْ )\r\n. همان‌گونه كه بعضى از شارحان نهج‌البلاغه تصريح كرده‌اند ، اين كلام امام اشارهء روشنى به تجسم اعمال در قيامت دارد .\r\nمنظور از تجسم اعمال اين است كه اعمال نيك و بد هر يك در روز قيامت به صورت مناسب حسى درمىآيد . مثلا نماز در قيافهء يك انسان زيبا و صالح و ظلم و ستم به صورت دودى سياه و خفقان‌آور مجسم مىشود و انسان‌ها در كنار اعمال مجسم خود خواهند بود و بخشى از پاداش و كيفر آنها از اين طريق صورت مىگيرد .\r\n\r\n\r\n","description":"","footnote":"\r\n( 1 ) . مستدرك الوسائل ، ج 7 ، ص 7 ، ح 1 .\r\n( 2 ) . وسائل الشيعه ، ج 2 ص 648 ، ح 4 .\r\n","page_name":" 68 ","page_number":68},
  {"content":"\r\n\r\nدر قرآن مجيد نيز آيات فراوانى وجود دارد كه ظاهر آن تجسم اعمال است مانند آنچه در آخر سورهء « زلزال » آمده است : « « فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَمَنْ يَعْمَلْ مِثْقالَ ذَرَّةٍ شَرًّا يَرَهُ » ؛ هركس به اندازهء سنگينى ذره‌اى كار نيك كند آن را مىبيند و هركس به قدر ذره‌اى كار بد كند نيز آن را خواهد ديد » . « 1 »\r\nبراى احاطهء بيشتر در مورد آيات فراوانى كه در قرآن در مورد تجسم اعمال و تفسير آنها وارد شده به كتاب « پيام قرآن » جلد ششم ، بحث تجسم اعمال مراجعه فرماييد .\r\nنكتهء قابل توجه اين‌كه تعبير به ( آجالهم ) كه در نسخهء صبحى صالح آمده ظاهرا تعبير نادرستى است و صحيح آن ( آجلهم ) است و تقريبا تمام نسخ نهج‌البلاغه به همين صورت ( آجلهم ) نوشته شده و قرينهء مقابله با ( عاجلهم ) دليل روشنى بر اين معناست ، زيرا ( عاجل ) به معناى شىء موجود ( دنيا ) است و ( آجل ) به معناى شىء مدت‌دار ( در اينجا مراد آخرت ) است و ( آجال ) كه جمع اجل به معناى سررسيد عمر است در اينجا مفهومى ندارد .\r\n* * *\r\n\r\n\r\n","description":"","footnote":"\r\n( 1 ) . زلزال ، آيهء 7 و 8 .\r\n","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\n8 و قال عليه السلام اعْجَبُوا لِهَذَا الْإِنْسَانِ يَنْظُرُ بِشَحْمٍ ، وَيَتَكَلَّمُ بِلَحْمٍ ، وَيَسْمَعُ بِعَظْمٍ ، وَيَتَنَفَّسُ مِنْ خَرْمٍ .\r\nامام عليه السلام فرمود :\r\nاز اين انسان تعجب كنيد كه با يك قطعه پيه مىبيند ، با قطعه گوشتى سخن مىگويد با استخوانى مىشنود و از شكافى تنفس مىكند ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر نهج‌البلاغه از ابن سمعون كه واعظ معروفى بود ( وفات او سنهء 387 بود ) و 13 سال قبل از تأليف نهج‌البلاغه چشم از دنيا پوشيد ، نقل مىكند در يكى از سخنان خود مىگويد : « سُبْحانَ مَنْ أنْطَقَ بِاللَّحِم وَبَصَّرَ بِالشَّحْمِ وَأبْصَرَ بِالْخَرْمِ ؛ منزه است آن خدايى كه با يك قطعه گوشت انسان را به نطق درآورد و با يك قطعه پيه بينايى و با قطعه‌اى استخوان شنوايى را » به او بخشيد . نويسندهء مصادر چنين نتيجه‌گيرى مىكند كه « ابن سمعون » اين سخن را از كلام مولى اقتباس كرده و بنابراين از منبع ديگرى غير از نهج‌البلاغه گرفته است سپس مىافزايد : تنها « ابن سمعون بغدادى » نبود كه از خطبه‌هاى اميرمؤمنان عليه السلام اقتباس مىكرد پيش از او « حسن بصرى » ، « عبد الحميد بن كاتب » و « عبداللَّه مقفع » و غير آنها ، بلكه هر خطيب توانايى از سرچشمهء كلام آن حضرت سيراب شدند . ( مصادر نهج‌البلاغه ، ج 4 ، ص 11 ) .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nشرح و تفسير شگفتىهاى انسان\r\nامام عليه السلام در اين بخش از سخنان حكمت‌آميز خود اشارات لطيفى به عظمت آفرينش انسان و تدبير عظيم خالق بشر مىكند و مخصوصاً بر اين معنا تكيه دارد كه يكى از ويژگىهاى خلقت خداوند قادر توانا اين بوده كه با وسايل كوچكى مسائل مهمى را ايجاد كرده و مىكند .\r\nدر اينجا به چهار قسمت از اين شگفتىهاى آفرينش اشاره مىكند ، نخست مىفرمايد : « از اين انسان تعجب كنيد كه با يك قطعه پيه مىبيند » ؛\r\n( اعْجَبُوا لِهَذَا الْإِنْسَانِ يَنْظُرُ بِشَحْمٍ )\r\n. مىدانيم بافت‌هاى بدن انسان عمدتا از گوشت تشكيل شده ؛ گوشتى كه استخوان‌ها آن را برپا مىدارد ؛ ولى چشم در واقع يك قطعه پيه شفاف است كه ساختمان بسيار عجيب و دقيقى دارد ؛ از هفت طبقه كه روى هم قرار گرفته‌اند و سه مادهء سيال و شفّاف كه در ميان آنها قرار دارند تشكيل شده و يك دنيا نظم و حساب بر آن حاكم است . دقيق‌ترين وسايل فيلم‌بردارى هرگز قدرت چشم را ندارد ، زيرا بدون اين‌كه نياز به اين داشته باشد كه فيلمى در آن بنهند گاه هفتاد يا هشتاد سال كار فيلم‌بردارى خود را انجام مىدهد و تمام فيلم‌هاى او سه بعدى است و در آن واحد مىتواند خود را بر دور و نزديك منطبق كند و در جهات چهارگانه با سرعت حركت مىكند بىآنكه نياز به تنظيم كردن داشته باشد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاز عجايب چشم اين‌كه به طور خودكار خود را براى عكس‌بردارى از صحنه‌هاى مختلف آماده مىكند ؛ در جايى كه نور زياد باشد مردمك چشم به سرعت تنگ مىشود تا نور كمترى وارد شود نه چشم آسيب ببيند و نه عكس‌بردارى خراب شود و در جايى كه كم باشد مردمك چشم بسيار فراخ مىشود تا نور بيشترى را وارد چشم كند .\r\nبه هنگام عكس‌بردارى از صحنه‌هاى دور و نزديك عدسى چشم به وسيلهء عضلات بسيار ظريفى كه در اطراف آن قرار دارد گاه كشيده مىشود تا صحنه‌هاى دور را كاملًا تصويربردارى كند و گاه رها مىشود تا عدسى قطور گشته براى صحنه‌هاى نزديك آماده باشد .\r\nبسيار شده است كه ناگهان در شب تاريك چراغ‌ها خاموش مىشود ، وقتى به اطراف نگاه مىكنيم هيچ چيز را نمىبينيم ؛ ولى پس از چند لحظه چشم خود را بر آن تطبيق مىكند و كم كم اشياى اطراف خود را مىبينيم و راه رفت و آمد خود را پيدا مىكنيم .\r\nاز شگفتىهاى ديگر اين‌كه همهء ذرات چشم موجود زنده‌اى هستند و بايد تغذيه شوند و تغذيه از طريق خون صورت مىگيرد و اگر خون به همان شكلى كه وارد اعضا مىشود وارد چشم بشود همه جا در نظر ما تاريك مىگردد ولى آفريدگار جهان پيش از آنكه خون وارد ياخته‌هاى چشم شود آن را چنان تصفيه و زلال مىسازد كه كمترين رنگى از خود نشان نمىدهد .\r\nاز ديگر عجايب چشم اين است كه دائماً به وسيلهء چشمه‌هاى بسيار كوچك اشك و حركت پلك‌ها نرم و مرطوب نگهدارى مىشود كه اگر نباشد چشم مىخشكد و كارآيى خود را از دست مىدهد چشمه‌هاى اشك اين آب زلال را تدريجاً روى چشم مىفرستد و از مجراى ديگرى كه به منزلهء فاضلاب است عبور مىكند و به داخل حلق مىريزد و به هنگام گريه فعاليت اين چشمه‌ها به\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nصورت خودكار فزونى مىيابد . اشك چشم از بيش از بيست ماده تركيب شده كه براى تغذيهء چشم و شست و شو و ضد عفونى كردن آن كاملًا مؤثر است و اگر بشر بتواند ماده‌اى مانند اشك چشم بسازد به گفتهء بعضى يك غذاى كامل مقوى خواهد بود و اشك‌هاى مصنوعى كه امروز ساخته‌اند هيچ كدام به پاى اشك چشم نمىرسند .\r\nشگفتىهاى ساختمان چشم بيش از آن است كه در يك كتاب بگنجد و از اينجا به عظمت كلام مولى مىتوان پى برد كه مىفرمايد : « انسان با يك قطعه چربى كوچك مىتواند اين همه صحنه‌ها را ببيند » .\r\nقرآن مجيد نيز به آفرينش چشم‌ها در مسئلهء خداشناسى اشاره كرده و مىفرمايد : « « أَلَمْ نَجْعَلْ لَهُ عَيْنَيْنِ » ؛ آيا براى انسان دو چشم نيافريديم ؟ » . « 1 »\r\nاين نكته نيز شايان توجه است كه در مورد چگونگى بينايى فلاسفهء قديم معتقد بودند كه شعاعى از درون چشم انسان بيرون مىآيد و با جسم برخورد مىكند و انسان آن را مىبيند در حالى كه امروز عكس آن مسلم است درست همان‌گونه كه نور از بيرون به دستگاه‌هاى عكس‌بردارى مىتابد تا عكس اشياء را منتقل كند چشم انسان نيز از نور بيرونى براى عكس‌بردارى بهره مىگيرد .\r\nمرحوم مغنيه در شرح نهج‌البلاغهء خود به نكتهء قابل ملاحظه‌اى در اينجا اشاره كرده كه با ذكر آن سخن را دربارهء چشم پايان مىدهيم او مىگويد : چشم دو كار مهم مىكند نخست اين‌كه صحنه‌هاى خارج را به درون دل منتقل مىسازد و انسان را از آنچه در اطرافش مىگذرد آگاه مىكند و ديگر اين‌كه آنچه در درون قلب است از محبت و عداوت و هوشيارى و بلاهت و خير و شر به چشم منتقل مىسازد و چشم مىتواند آيينهء اسرار درون انسان باشد .\r\nآن‌گاه امام دومين شگفتى وجود انسان را بيان مىفرمايد كه : « و ( تعجب كنيد\r\n\r\n\r\n","description":"","footnote":"\r\n( 1 ) . بلد ، آيهء 8 .\r\n","page_name":" 75 ","page_number":75},
  {"content":"\r\n\r\nكه انسان ) با قطعه گوشتى سخن مىگويد » ؛\r\n( وَيَتَكَلَّمُ بِلَحْمٍ )\r\n. با اين‌كه سخن گفتن براى ما كار بسيار ساده‌اى به نظر مىرسد كه حتى از كودكى با آن آشنا بوده‌ايم ولى اگر درست بينديشيم كار بسيار پيچيده‌اى است . به هنگام اداى يك جمله زبان بايد با سرعت روى مخارج متعدد حروف بچرخد و مخرج لازم را مثلا براى حرف « ز » انتخاب كند و بلافاصله به سراغ حرف « ب » برود و آنگاه آرام بگيرد و اجازه دهد حرف « الف » از فضاى دهان پخش شود بلافاصله روى مخرج « نون » قرار گيرد تا واژهء زبان تلفظ شود . حال فكر كنيد وراى خواندن يك مقاله يا بيان سخنرانى اين زبان چه جوالانى بايد در درون دهان داشته باشد كه مسلسل‌وار جاى خود را تغيير دهد كه اگر دير بجنبد كلمهء غلطى بر زبان جارى مىشود و جالب اين است كه چنان اين جابجايى عادت انسان مىشود كه گويى به صورت خودكار در آمده است و انسان مىتواند همهء حوادث عالم هستى را با همين قطعه گوشت بسيار ساده ادا كند و اين نكته نيز قابل توجه است كه صدها يا هزاران زبان براى تكلم در دنيا وجود دارد و همگى با حركات زبانشان مىتوانند مقاصد خود را بيان كنند .\r\nاز آنجا كه اگر اين زبان دائماً تر و تازه نباشد نمىتواند چنين حركات سريعى از خود نشان بدهد خداوند چشمه‌هايى جوشان در زير زبان و دهان انسان قرار داده است كه مرتباً بزاق از آن تراوش مىكند و زبان را نرم و فعال نگه مىدارد و ديده‌ايم به هنگام تشنگى شديد و كم شدن آب دهان انسان بسيار به زحمت سخن مىگويد .\r\nنكتهء مهم در مسئلهء سخن گفتن اين است كه مطالبى را كه انسان مىخواهد براى ديگران بيان كند نخست به صورت كلى در روح و مغزش حاضر مىشود و بعد كلمات را براى اداى آن انتخاب مىكند سپس به زبان فرمان مىدهد كه با استفاده از مخارج حروف ، كلمات را تنظيم كند و سپس جمله‌ها را آماده سازد تا\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nديگران از مقاصد دورنى او آگاه شوند . حال فكر كنيد يك كودك پنج سالهء شيرين زبان هنگامى كه مىخواهد سخن بگويد تمام اين مراحل پيچيده و بسيار حساس را طى مىكند تا مقصود خود را به ديگران برساند . بزرگ است خدايى كه چنين قدرتى به انسان و مخصوصاً به يك قطعه گوشت ساده در دهان او داده است .\r\nآن‌گاه امام در سومين جمله از حس شنوايى انسان سخن مىگويد و مىفرمايد :\r\n« ( اين مايهء تعجب است كه ) انسان با استخوانى مىشنود » ؛\r\n( وَيَسْمَعُ بِعَظْمٍ )\r\n. در تفسير « عظم » ( استخوان ) بسيارى از شارحان نهج‌البلاغه به واسطهء عدم آشنايى با تشريح بدن انسان و يا عدم پيشرفت اين علم در زمان آنها گرفتار مشكلات زيادى شده‌اند در حالى كه امروز كه اين علم پيشرفته است ما به خوبى مىفهميم كه منظور امام عليه السلام چيست . امواج صوتى از مجارى گوش وارد مىشود و در آن پيچ و خم تعديل مىيابد سپس به پردهء گوش مىرسد . در پشت اين پرده دو استخوان ظريف به نام استخوان‌هاى چكشى و سندانى وجود دارد كه بى شباهت به چكش و سندان نيست . دستهء استخوان چكشى به پردهء صماخ متكى است و از ارتعاش آن به حركت در مىآيد . ( دانشمندان مىگويند : علاوه بر دو استخوان چكشى و سندانى ، استخوان ديگرى به نام استخوان ركابى نيز هست كه آن نيز نقش مؤثرى در شنوايى دارد . ) اين دو استخوان به حركت درمىآيند و عصبى كه در پشت آنهاست از اين حركت متأثر شده پيام را به مغز منتقل مىكند و انسان كلمات و حروفى را كه دريافته با آنچه قبلًا آموخته است تطبيق مىدهد و مفاهيم سخنان را درمىيابد و گاه زير و بم ارتعاش صوتى و شدت و ضعف آن پيام‌هاى خاصى با خود همراه دارد كه آن را نيز درك مىكند مثلًا پيامى كه يك نالهء ممتد و يا يك فرياد بلند يا نفس‌هاى سريع و پى در پى با خود دارد همه از طريق اين مجرا و اين استخوان به درون روح و جان انسان منتقل مىشود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاين نكته نيز حائز اهمّيّت است كه بخش مهمى از تعادل بدن به هنگام ايستادن و راه رفتن به وسيلهء گوش تأمين مىشود ، لذا بعضى از بيمارىهاى گوش سبب مىشود كه انسان حالت سرگيجه به خود بگيرد و قدرت بر حفظ تعادل خويش نداشته باشد .\r\nسپس امام عليه السلام در پايان اين گفتار حكمت‌آميز كه ناظر به عظمت آفرينش انسان است و قدرت آفريدگار را نشان مىدهد كه با ابزار ساده‌اى آثار مهمى را آفريده ، مىفرمايد : « و ( عجيب اين‌كه ) انسان از شكافى تنفس مىكند » ؛\r\n( وَيَتَنَفَّسُ مِنْ خَرْمٍ )\r\n. منظور از شكاف همان شكاف دوگانهء بينى است كه نفس كشيدن انسان غالباً در بيدارى و خواب به وسيلهء آن انجام مىشود ، هرچند گاه به وسيلهء دهان نيز تنفس مىكند ؛ ولى دهان مسلماً مجراى اصلى نيست و تنفس از طريق آن گاه آثار نامطلوبى دارد ؛ مخصوصاً در هواى سرد ممكن است به ريه‌ها آسيب برساند در حالى كه از طريق بينى هواى سرد تدريجاً گرم مىشود و به داخل ريه‌ها مىرسد .\r\nشايان توجه اين‌كه اين شكاف داراى موهايى است كه گرد و غبار را مىگيرد و در مايهء لزجى كه از بالا ترشح مىشود ، به صورت آب بينى در آورده تا انسان بتواند آن را به خارج منتقل كند .\r\nخداوند در اين شكاف ساده يكى از مهم‌ترين حواس انسان يعنى حس بويايى را آفريده كه به وسيلهء آن مىتواند خود را از خطراتى حفظ كند يا مطلوب خود را به دست آورد همان‌گونه كه در زبان حس ذائقه و چشيدن را قرار داده كه بازرس و مراقب بسيار خوبى جهت تشخيص غذاهاى سالم از ناسالم است .\r\nخداى متعال وسعت اين شكاف را دقيقاً به اندازهء نياز براى تنفس قرار داده است ؛ اگر تنگ‌تر بود انسان به تنگى نفس دچار مىشد و اگر گشادتر بود ممكن بود فزونى هوا به ريه آسيب برساند « فَتَبارَكَ اللَّهُ أَحْسَنُ الْخالِقينَ » .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\n9 و قال عليه السلام إِذَا أَقْبَلَتِ الدُّنْيَا عَلَى أَحَدٍ أَعَارَتْهُ مَحَاسِنَ غَيْرِهِ ، وَإِذَا أَدْبَرَتْ عَنْهُ سَلَبَتْهُ مَحَاسِنَ نَفْسِهِ .\r\nامام عليه السلام فرمود :\r\nهنگامى كه دنيا به كسى روى آورد نيكىهاى ديگران را به او عاريت مىدهد و هنگامى كه دنيا به كسى پشت كند نيكىهاى خودش را نيز از او مىگيرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه از « مسعودى » نقل مىكند كه « ضرار بن ضمرة » كه از ياران نزديك على عليه السلام بود روزى بر معاويه وارد شد . معاويه از او خواست تا اوصاف على عليه السلام را برايش شرح دهد او نيز اوصافى از آن حضرت را بر شمرد ( همان چيزى كه در حكمت 77 خواهد آمد ) آن‌گاه معاويه گفت : بيشتر بگو . او نيز جمله‌هاى ديگرى دربارهء آن حضرت نقل كرد از جمله گفت : « وَسَمِعْتُهُ يَقُولُ ذاتَ يَوْمٍ إنَّ هذِهِ الدُّنْيا إذا أقْبَلَتْ . . . » ( مسعودى قبل از سيّد رضى مىزيسته است ) بعد از سيّد رضى نيز قاضى قضاعى در كتاب دستور معالم الحكم و آمُدى در غررالحكم و نويسندهء الآداب در كتاب خود اين جمله را با تفاوت‌هايى نقل كرده‌اند ( كه نشان مىدهد از منبع ديگرى گرفته‌اند ) . ( مصادر نهج‌البلاغه ، ج 4 ، ص 11 و 12 ) . اين جملهء نورانى در تحف العقول كه قبل از نهج‌البلاغه تأليف شده است نيز با تفاوتى در ضمن كلمات قصار على عليه السلام آمده است ( تحف العقول ، ص 382 ) .\r\n","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nشرح و تفسير اقبال و ادبار دنيا\r\nامام در اين كلام عبرت‌آموز به دگرگونى حال مردم در برابر كسانى كه دنيا به آنها روى مىكند يا پشت مىنمايد اشاره كرده مىفرمايد : « هنگامى كه دنيا به كسى روى آورد نيكىهاى ديگران را به او عاريت مىدهد و هنگامى كه دنيا به كسى پشت كند نيكىهاى خودش را نيز از او سلب مىنمايد » ؛\r\n( إِذَا أَقْبَلَتِ الدُّنْيَا عَلَى أَحَدٍ أَعَارَتْهُ مَحَاسِنَ غَيْرِهِ ، وَإِذَا أَدْبَرَتْ عَنْهُ سَلَبَتْهُ مَحَاسِنَ نَفْسِهِ )\r\n. اين يك واقعيت است كه شواهد فراوان تاريخى دارد ؛ هنگامى كه انسان‌هايى چه در امر حكومت و سياست و چه در امور اجتماعى و اقتصادى و چه در علوم و دانش‌ها مشهور و معروف مىشدند بسيارى از كارهاى خوبى را كه ديگران انجام داده بودند به آنها نسبت مىدادند .\r\nابن ابىالحديد در شرح نهج البلاغهء خود مىگويد : بسيارى از اشعار خوب را ديده‌ايم كه چون گوينده‌اش ناشناخته بود از او نفى مىكردند و به افراد مشهور در شعر نسبت مىدادند ، بلكه كتاب‌هايى در فنون و علوم از اشخاص غير مشهور وجود داشته كه آن را به صاحبان نبوغ و شهرت نسبت داده‌اند .\r\nنيز اشاره به داستان « جعفر برمكى » مىكند كه در آن زمان كه مورد قبول « هارون الرشيد » بود و اسم و شهرتش در همه جا پيچيد ، هارون او را در كياست ، سخاوت ، فصاحت و مانند آن از برترين‌هاى روزگار مىشمرد ؛ در فصاحت برتر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاز « قُسّ بن ساعده » ، در سياست بالاتر از « عمر بن خطاب » و در زيبايى زيباتر از « مصعب بن زبير » و در عفت پاكدامن‌تر از يوسف و . . . ( در حالى كه واقعاً چنين نبود . ) ولى هنگامى كه نظر هارون دربارهء او تغيير كرد صفاتى را هم كه داشت مورد انكار قرار داد . « 1 »\r\nچرا چنين است ؟ دليل آن چند چيز است :\r\nنخست اين‌كه متملقان و مداحان براى نزديك شدن به اين افراد دروغ‌هاى زيادى به هم مىبافند و به آنها نسبت مىدهند و زبان به زبان نقل مىشود ، كم‌كم اشخاص باور مىكنند كه واقعيتى در كار است و به عكس ، كسانى كه نسبت به افرادى حسادت دارند و به هنگام قدرت آنها نمىتوانند چيزى دربارهء آنها بگويند وقتى قدرتشان از دست رفت هر نسبت ناروايى را به آنان مىدهند و تمام فضايل‌شان را نيز زير سؤال مىبرند .\r\nعلت ديگر اين است كه يكى از صفاتى كه در بسيارى از افراد به‌طور طبيعى ديده مىشود قهرمان سازى است ؛ سعى دارند كسانى را به عنوان قهرمان در فنون و علوم و مسائل مختلف به جهان عرضه كنند و همين امر سبب مىشود كه محاسن ديگران را به حساب آنان بگذارند و در مقابل ، عده‌اى به اصطلاح حس ضعيف‌كشى دارند كه اگر كسى در جامعه ضعيف و ناتوان شد ، هر بلايى بتوانند به سرش مىآورند .\r\nبه يقين يك جمعيت مؤمن و سالم و با انصاف از اين امر بركنارند . اقبال و ادبار دنيا نسبت به افراد در نظر آنها تأثيرگذار نيست هميشه حق را مىگويند و از حق طرفدارى مىكنند .\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 18 .\r\n","page_name":" 82 ","page_number":82},
  {"content":"\r\n\r\n\r\n10 و قال عليه السلام خَالِطُوا النَّاسَ مُخَالَطَةً إِنْ مِتُّمْ مَعَهَا بَكَوْا عَلَيْكُمْ ، وَإِنْ عِشْتُمْ حَنُّوا إِلَيْكُمْ .\r\nامام عليه السلام فرمود :\r\nآن‌گونه با مردم معاشرت كنيد كه اگر بميريد بر مرگ شما اشك بريزند و اگر زنده بمانيد به شما عشق ورزند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم صدوق پيش از سيّد رضى اين حكمت را ضمن وصيتى كه امام اميرالمؤمنين على عليه السلام به فرزندش « محمد بن حنفيه » كرده است آورده و « سبط بن جوزى » كه بعد از سيّد رضى مىزيسته آن را در كتاب تذكرهء خود با سند متصلى به « ابو حمزهء ثمالى » ذكر كرده كه نشان مىدهد آن را از جاى ديگر گرفته ، زيرا سيّد رضى اشاره‌اى به سند اين حديث ننموده است همچنين شيخ طوسى در كتاب امالى از امام باقر عليه السلام آن را نقل نموده و مىنويسد هنگامى كه امام امير مؤمنان عليه السلام در حال احتضار بود فرزندانش حسن و حسين و محمد بن حنفيه و فرزندان خردسال خود را نيز دعوت كرد و وصيت‌هايى به آنها كرد و در آخرش جمله‌اى فرمود كه شباهت با حكمت مورد بحث دارد و از آن نيز استفاده مىشود كه شيخ طوسى آن را از منبع ديگرى به دست آورده است . ( مصادر نهج‌البلاغه ، ج 4 ، ص 12 ) .\r\n","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nشرح و تفسير روش معاشرت با مردم\r\nمىدانيم اسلام دينى اجتماعى است و آيات قرآن و روايات اسلامى به‌طور گسترده از معاشرت خوب با مردم سخن گفته است و روايات متواترى در اين باره در منابع حديث وارد شده . كلام امام عليه السلام در اينجا نيز ناظر به همين معناست مىفرمايد : « آن‌گونه با مردم معاشرت كنيد كه اگر بميريد بر مرگ شما اشك ريزند و اگر زنده مانيد به شما عشق ورزند » ؛\r\n( خَالِطُوا النَّاسَ مُخَالَطَةً إِنْ مِتُّمْ مَعَهَا بَكَوْا عَلَيْكُمْ ، وَإِنْ عِشْتُمْ حَنُّوا إِلَيْكُمْ )\r\n. اشاره به اين‌كه پيوند محبت و دوستى را از طريق برخورد خوب و نيكى و خدمت كردن به مردم آنچنان محكم كنيد كه شما را به منزلهء نزديك‌ترين عزيزان خود بدانند ؛ هرگاه از دست برويد جاى شما در ميان آنها خالى باشد ؛ ولى در دل همواره از شما ياد كنند و بر عواطف و محبت‌هايى كه نسبت به آنها داشتيد اشك بريزند و در حال حيات پروانه‌وار گرد شما بگردند و از معاشرت با شما لذت ببرند .\r\nدر واقع امام عليه السلام در اينجا مسئلهء محبت و نيكى كردن به مردم را با دلالت التزامى و ذكر لوازم بيان فرموده است ، زيرا اشك ريختن بعد از مرگ و عشق ورزيدن در حال حيات از لوازم قطعى محبت با مردم است .\r\nدر حديثى از پيغمبر اكرم صلى الله عليه و آله حسن معاشرت با مردم ، نشانهء اسلام شمرده\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشده مىفرمايد :\r\n« أَحْسِنْ مُصَاحَبَةَ مَنْ صَاحَبَكَ تَكُنْ مُسْلِماً ؛\r\nبا كسى كه همنشين توست خوش‌رفتارى كن تا مسلمان باشى » . « 1 »\r\nدر حديث ديگرى از امام امير مؤمنان عليه السلام مىخوانيم :\r\n« صاحِبِ الْإخْوانَ بِالْإحْسانِ وَتَغَمَّدْ ذُنُوبَهُمْ بِالْغُفْرانِ ؛\r\nبا برادران نيكى كن و گناهانشان را ببخش » . « 2 »\r\nامام صادق عليه السلام مىفرمايد :\r\n« إِنَّهُ لَيْسَ مِنَّا مَنْ لَمْ يُحْسِنْ صُحْبَةَ مَنْ صَحِبَهُ وَمُرَافَقَةَ مَنْ رَافَقَه ؛\r\nآن‌كس كه با دوستانش خوشرفتارى نكند و با رفيقش رفاقت نداشته باشد از ما نيست » . « 3 »\r\nاين دستورات كه نمونه‌هاى فراوان ديگرى نيز در روايات دارد بر خلاف چيزى است كه در دنياى مادى امروز معمول است ؛ نه در زندگى با دوستان خود عشق مىورزند و نه بعد از مرگشان بر آنها اشك مىريزند ، زيرا در دنياى مادى عواطف را درك نمىكنند و همواره دنبال منافع مادى خويشند .\r\nدر تاريخ اسلام نمونه‌هاى زيادى براى آنچه در بالا آمد ديده مىشود كه بعد از مرگ افراد نيكوكار شهر آنها يكپارچه عزا شد و در حياتشان دوستان پروانه‌وار گرد آنها بودند . « 4 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 66 ، ص 368 ، ح 4 .\r\n( 2 ) . غررالحكم ، ص 415 ، ح 9486 .\r\n( 3 ) . بحارالانوار ، ج 71 ، ص 161 ، ح 21 .\r\n( 4 ) . مرحوم علامهء شوشترى و ابن ابىالحديد نمونه‌هايى را در اينجا آورده‌اند كه براى پرهيز از طولانى شدن بحث از ذكر آنها خوددارى شد .\r\n","page_name":" 86 ","page_number":86},
  {"content":"\r\n\r\n\r\n11 و قال عليه السلام إِذَا قَدَرْتَ عَلَى عَدُوِّكَ فَاجْعَلِ الْعَفْوَ عَنْهُ شُكْراً لِلْقُدْرَةِ عَلَيْهِ .\r\nامام عليه السلام فرمود :\r\nهنگامى كه بر دشمنت پيروز شدى عفو را شكرانهء اين پيروزى قرار ده . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كسانى كه پيش از سيّد رضى اين سخن حكمت آميز را نقل كرده‌اند ابوعثمان جاحظ است كه يكصد جمله از كلمات امام گردآورى كرده و اين سخن را يكى از آنها قرار داده است و راغب اصفهانى در كتاب محاضرات آن را با تفاوتى كه نشان مىدهد از منبع ديگرى اخذ كرده آورده است و گروه ديگرى نيز بعد از سيّد رضى آن را در كتاب‌هاى خود آورده‌اند ، گاه با تفاوت‌هايى كه دليل بر تعدد منبع است . ( مصادر نهج‌البلاغه ، ج 4 ، ص 13 با تلخيص ) و از آنچه در كتاب تمام نهج‌البلاغه آمده چنين استفاده مىشود كه اين جملهء حكمت‌آميز بخشى از نامه‌اى است كه امام عليه السلام براى فرزندش امام حسن مجتبى عليه السلام نوشت و در بخش نامه‌ها در نامهء 31 در نهج‌البلاغه آمده است ، هرچند مرحوم سيّد رضى اين جمله و بعضى از جمله‌هاى ديگر را در آن نامه نياوره است . ( تمام نهج‌البلاغه ، ص 976 ) .\r\n","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\nشرح و تفسير شكر قدرت\r\nمىدانيم هر نعمتى شكرى دارد كه اگر انجام گيرد موجب بقاى نعمت و افزايش آن است و اگر انجام نگيرد نعمت به مخاطره خواهد افتاد ؛ ممكن است كم يا نابود شود .\r\nنيز روشن است كه شكر تنها شكر زبانى نيست ، بلكه بايد با عمل مناسبى نعمت را شكر گفت ؛ آن‌كس كه خدا اموال و ثروت فراوانى به او داده شكرش آن است كه ديگران را نيز در آن سهيم سازد و آن‌كس كه خدا مقامى به او بخشيده شكرش آن است كه به وسيلهء آن مشكلات نيازمندان را حل كند .\r\nدر مورد پيروزى بر دشمن ، بهترين شكر آن عفو و گذشت است همان‌گونه كه امام در اينجا مىفرمايد : « هنگامى كه بر دشمنت پيروز شدى عفو را شكرانهء اين پيروزى قرار ده » ؛\r\n( إِذَا قَدَرْتَ عَلَى عَدُوِّكَ فَاجْعَلِ الْعَفْوَ عَنْهُ شُكْراً لِلْقُدْرَةِ عَلَيْهِ )\r\n. آرى عفو و گذشت سيرهء كريمان است و انتقام روش لئيمان .\r\nدر تاريخ زندگى پيغمبر اسلام صلى الله عليه و آله و امامان اهل‌بيت عليهم السلام جلوه‌هاى فراوانى از اين مطلب ديده مىشود . در جريان فتح مكه هنگامى كه پيغمبر اكرم صلى الله عليه و آله بر دشمنانى كه يك عمر خون به دل او كرده بودند و يارانش را كشته و مثله كرده بودند پيروز شد جملهء تاريخى\r\n« اذْهَبُوا فَأَنْتُمُ الطُّلَقَاءُ » « 1 »\r\nرا فرمود و همهء\r\n\r\n\r\n","description":"","footnote":"\r\n( 1 ) . كافى ، ج 3 ، ص 512 ، ح 2 .\r\n","page_name":" 89 ","page_number":89},
  {"content":"\r\n\r\nجنايتكاران را مورد عفو قرار داد و شعار\r\n« الْيَوْمُ يَوْمُ الْمَرْحَمَةِ ؛\r\nامروز روز بخشش است » در مكه طنين‌انداز شد .\r\nتوصيه‌هاى امام اميرالمؤمنين عليه السلام دربارهء قاتلش « عبد الرحمان بن ملجم مرادى » نشانى از گذشت كريمانهء آن حضرت است و همچنين در جريان جنگ صفين بعد از آن كه يارانش بر شريعهء فرات مسلط شدند اجازه نداد به عنوان انتقام آب را به روى آنها ببندند ، بلكه آب را براى همه آزاد ساخت . همچنين در مورد فرزندان آن حضرت و امامان معصوم .\r\nاضافه بر اين ، تبديل انتقام به عفو اثر مهم اجتماعى دارد و آن اين است كه انتقام به صورت تصاعدى پيش مىرود و دائما قتل و كشتار و ناامنى مىآفريند و هرگز اجازه نمىدهد صلح و صفا و آرامشى در جامعه پديد آيد در حالى كه عفو و گذشت به خشونت‌ها پايان مىدهد و سبب آرامش جامعه است . بنابراين افزون بر اين‌كه عفو فضيلتى اخلاقى و مهم است ، تدبير پر ارزش اجتماعى است .\r\nلذا در حديثى از رسول خدا صلى الله عليه و آله نقل شده كه فرمود :\r\n« أَلَا أُخْبِرُكُمْ بِخَيْرِ خَلَائِقِ الدُّنْيَا وَالْآخِرَةِ ؟ الْعَفْوُ عَمَّنْ ظَلَمَكَ وَتَصِلُ مَنْ قَطَعَكَ وَالْإِحْسَانُ إِلَى مَنْ أَسَاءَ إِلَيْكَ وَإِعْطَاءُ مَنْ حَرَمَكَ ؛\r\nآيا شما را از بهترين اخلاق دنيا و آخرت خبر ندهم ؛ عفو و گذشت از كسى كه به تو ستم كرده و پيوند محبت با كسى كه از تو بريده و نيكى به كسى كه با تو بدى كرده و بخشيدن كسى كه تو را محروم كرده است ( اينها باارزش‌ترين اخلاق است ) » . « 1 »\r\nو در حديثى از امام امير مؤمنان عليه السلام در غررالحكم آمده است :\r\n« الْعَفْوُ تاجُ الْمَكارِمِ ؛\r\nعفو تاج اخلاق والاى انسانى است » . « 2 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 107 ، ح 1 .\r\n( 2 ) . غررالحكم ، ص 245 ، ح 5001 .\r\n","page_name":" 90 ","page_number":90},
  {"content":"\r\n\r\nدر حديث ديگرى از پيغمبر اكرم صلى الله عليه و آله مىخوانيم :\r\n« تَعافُوا تَسْقُطُ الضَّغائِنُ بَيْنَكُمْ ؛\r\nيكديگر را عفو كنيد تا كينه‌ها برچيده شود » . « 1 »\r\nقرآن مجيد نيز خطاب به مؤمنان مىفرمايد : « وَلْيَعْفُوا وَلْيَصْفَحُوا أَلا تُحِبُّونَ أَنْ يَغْفِرَ اللَّهُ لَكُمْ وَاللَّهُ غَفُورٌ رَحيمٌ » . « 2 »\r\nاز آثار و بركات مهم عفو از دشمنان و خطاكاران آن است كه در بسيارى از موارد ناگهان منقلب مىشوند و عداوت آنها تبديل به دوستى صميمانه‌اى مىشود كه تاريخ نمونه‌هاى فراوانى از آن به ياد دارد .\r\nالبته اين دستور يك استثناى مهم دارد و آن اينكه در آنجا كه دشمن عفو را نشانهء ضعف ببيند يا سبب جسارت و ادامهء خصومت او شود ، عفو كردن غلط و شبيه ترحم بر پلنگ تيزدندان است . در اين‌گونه موارد هيچ كس عفو را فضيلت نمىشمرد ، بلكه نوعى بىتدبيرى و رضايت به ادامهء خشونت محسوب مىشود .\r\nبه همين دليل در اجراى حدود اسلامى در جايى به قاضى اجازهء عفو داده شده است كه آثار توبه و صلاح در شخص جانى آشكار گردد .\r\n* * *\r\n\r\n\r\n","description":"","footnote":"\r\n( 1 ) . كنز العمال ، ج 3 ، ص 373 ، ح 7004 .\r\n( 2 ) . نور ، آيهء 22 .\r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\n12 و قال عليه السلام أَعْجَزُ النَّاسِ مَنْ عَجَزَ عَنِ اكْتِسَابِ الْإِخْوَانِ ، وَأَعْجَزُ مِنْهُ مَنْ ضَيَّعَ مَنْ ظَفِرَ بِهِ مِنْهُمْ .\r\nامام عليه السلام فرمود :\r\nعاجزترين مردم كسى است كه از به دست آوردن دوستان عاجز باشد و از او عاجزتر كسى است كه دوستانى را كه به‌دست آورده از دست بدهد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه پيش از سيّد رضى رحمه الله اين كلمهء حكمت آميز را از على عليه السلام نقل كرده‌اند ، ابوعلى قالى در ذيل الامالى است كه جملهء بالا را بدون هيچ‌گونه تغييرى از آن حضرت نقل كرده است و ابن ابىالحديد آن را با تفاوتى در الحكم المنثوره نقل مىكند كه نشان مىدهد از منبع ديگرى گرفته است . ( مصادر نهج‌البلاغه ، ج 4 ، ص 14 ) .\r\nدر كتاب تمام نهج‌البلاغه اين جملهء حكمت‌آميز را در لابه‌لاى نامهء 31 كه امام اميرالمؤمنين عليه السلام براى فرزندش امام مجتبى عليه السلام نوشته نقل كرده است . ( تمام نهج‌البلاغه ، ص 956 ) .\r\n","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n\r\n\r\nشرح و تفسير ناتوان‌ترين مردم\r\nشك نيست كه يكى از مهم‌ترين سرمايهء انسان در زندگى دوستان صميمى است ؛ اين سرمايه نه تنها براى يارى كردن انسان در برابر مشكلات ، بلكه براى انس گرفتن و از تجربه‌ها و نظرات آنها بهره‌گيرى كردن ضرورى است و جالب اين‌كه به دست آوردن دوستان خوب كار آسانى است ؛ نه همچون به دست آوردن مال است كه احتياج به تلاش و كوشش فراون و گاه نياز به سرمايه‌گذارىهاى كلان دارد و نه همچون مقام است كه به دست آوردنش نياز به روابط اجتماعى قوى دارد ، بلكه با سرمايه‌اى كه در اختيار هر كس هست به دست مىآيد و آن سرمايه گشاده‌رويى ، ادب و حسن معاشرت است . بر همين اساس امام عليه السلام مىفرمايد : « عاجزترين مردم كسى است كه از به دست آوردن دوست عاجز باشد » ؛\r\n( أَعْجَزُ النَّاسِ مَنْ عَجَزَ عَنِ اكْتِسَابِ الْإِخْوَانِ )\r\n. حديث معروفى است از امير مؤمنان على عليه السلام كه خطاب به مردم فرمود :\r\n« إِنَّكُمْ لَنْ تَسَعُوا النَّاسَ بِأَمْوَالِكُمْ فَسَعُوهُمْ بِطَلَاقَةِ الْوَجْهِ وَحُسْنِ اللِّقَاءِ فَإِنِّي سَمِعْتُ رَسُولَ اللَّهِ صلى الله عليه و آله يَقُولُ إِنَّكُمْ لَنْ تَسَعُوا النَّاسَ بِأَمْوَالِكُمْ فَسَعُوهُمْ بِأَخْلَاقِكُمْ ؛\r\n( اى مردم ) شما نمىتوانيد مردم را با اموال خود راضى نگه داريد ، از اين رو ايشان را با خوشرويى و رفتار خوب راضى نگه داريد ، زيرا من از رسول خدا صلى الله عليه و آله شنيدم كه مىفرمود : شما نمىتوانيد خشنودى مردم را با اموال ( محدودتان ) به دست\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nآوريد بنابراين با اخلاق نيكتان خشنودى آنها را به دست آوريد » . « 1 »\r\nآنگاه امام مىافزايد : « و از او عاجزتر كسى است كه دوستانى را كه به دست آورده از دست بدهد » ؛\r\n( وَأَعْجَزُ مِنْهُ مَنْ ضَيَّعَ مَنْ ظَفِرَ بِهِ مِنْهُمْ )\r\n. زيرا ممكن است به دست آوردن چيزى مقدارى زحمت داشته باشد ؛ ولى نگه‌داشتن آن آسان‌تر است ، بنابراين كسى كه دوستان خود را با بىمهرى يا بىاعتنايى از دست دهد عاجزتر از كسى است كه نتوانسته دوستى به دست آورد .\r\nدر اينجا سؤالى مطرح است كه اگر امام در جملهء اول مىفرمايد : « از همهء مردم عاجزتر كسى است كه . . . » چگونه بعد از آن مىفرمايد : « و از او عاجزتر كسى است كه دوستانش را از دست دهد » اگر جملهء اول عموميّت دارد ، با جملهء دوم سازگار نيست .\r\nولى پاسخ اين سؤال روشن است و آن اينكه جملهء اول عموميّت نسبى دارد و عموميّت نسبى با وجود بعضى از استثناها منافات ندارد و شبيه اين تعبير در كلمات روزانهء مردم نيز زياد است ؛ مثلا مردم مىگويند : بدبخت‌ترين مردم كسى است كه آبروى خود را از دست دهد و از او بدبخت‌تر كسى است كه ايمان خود را از دست دهد و هيچ گاه در عرف مردم تناقضى در ميان اين دو ديده نمىشود .\r\nدر حديثى از امام امير مؤمنان عليه السلام در غررالحكم مىخوانيم :\r\n« مَنْ لا صَديقَ لَهُ لا ذُخْرَ لَهُ ؛\r\nكسى كه دوست ندارد ذخيره‌اى ندارد » . « 2 »\r\nامام صادق عليه السلام مىفرمايد :\r\n« لَقَدْ عَظُمَتْ مَنْزِلَةُ الصَّدِيقِ حَتَّى إِنَّ أَهْلَ النَّارِ يَسْتَغِيثُونَ بِهِ وَيَدْعُونَ بِهِ فِي النَّارِ قَبْلَ الْقَرِيبِ الْحَمِيمِ قَالَ اللَّهُ مُخْبِراً عَنْهُمْ ( فَما لَنا مِنْ شافِعِينَ وَلَا صَدِيقٍ حَمِيمٍ ) ؛\r\nمقام دوست بسيار برجسته است تا آنجا كه\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 384 ، ح 22 .\r\n( 2 ) . غررالحكم ، ح 9460 .\r\n","page_name":" 96 ","page_number":96},
  {"content":"\r\n\r\nدوزخيان نيز با فرياد خود از او - پيش از آنكه از نزديكان كمك بخواهد - سخن مىگويند همان‌گونه كه خداوند در قرآن از آنها چنين خبر داده كه مىگويند :\r\nامروز نه شفاعت‌كننده‌اى داريم نه دوست گرم و پر محبتى » . « 1 »\r\nاصولًا دوستان خوب بهترين زينت انسانند همان‌طور كه امام صادق عليه السلام مىفرمايد :\r\n« لِكُلِّ شَىْءٍ حِلْيَةٌ وَحِلْيَةُ الرَّجُلِ أوِدّائُهُ ؛\r\nهرچيزى زينتى دارد و زينت انسان دوستان اوست » . « 2 »\r\nدر اهمّيّت دوستان همين بس كه از بعضى از بزرگان سؤال شد : آيا برادر بهتر است يا دوست خوب . گفت : برادرى خوب است كه دوست انسان باشد .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 71 ، ص 176 ، ح 11 .\r\n( 2 ) . شرح نهج‌البلاغهء ابن ابىالحديد ، ج 18 ، ص 112 .\r\n","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\n13 و قال عليه السلام إِذَا وَصَلَتْ إِلَيْكُمْ أَطْرَافُ النِّعَمِ فَلَا تُنَفِّرُوا أَقْصَاهَا بِقِلَّةِ الشُّكْرِ .\r\nامام عليه السلام فرمود :\r\nهنگامى كه مقدمات نعمت‌ها به شما روى آورد ادامهء آن را به واسطهء كمى شكرگذارى از خود دور نسازيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nپيش از مرحوم سيّد رضى ابوعثمان جاحظ عين همين عبارت را در كلمات خود آورده و بعيد نيست كه سيّد رضى از او روايت كرده باشد و از كسانى كه بعد از مرحوم سيّد رضى بوده‌اند جماعتى آن را در كتاب‌هاى خود آورده‌اند از جمله قاضى قضاعى در دستور معالم الحكم و آمدى در غررالحكم و زمخشرى در ربيع الابرار . ( مصادر نهج‌البلاغه ، ج 4 ، ص 15 ) .\r\nدر كتاب تمام نهج‌البلاغه اين سخن حكمت‌آميز در لا به لاى دستورى كه امام عليه السلام به يارانش دربارهء آداب دين و دنيا تعليم داده آمده است . ( تمام نهج‌البلاغه ، ص 719 ) .\r\n","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nشرح و تفسير راه تداوم نعمت‌ها\r\nامام عليه السلام در اين سخن حكمت‌آميز به نكتهء ديگرى دربارهء آثار شكر نعمت و آثار كفران بيان مىكند و مىفرمايد : « هنگامى كه مقدمات نعمت‌ها به شما روى مىآورد دنبالهء آن را به واسطهء كمى شكرگزارى از خود دور نسازيد » ؛\r\n( إِذَا وَصَلَتْ إِلَيْكُمْ أَطْرَافُ « 1 » النِّعَمِ فَلَا تُنَفِّرُوا أَقْصَاهَا بِقِلَّةِ الشُّكْرِ )\r\n. نعمت‌ها غالباً به‌صورت تدريجى بر انسان وارد مىشود و وظيفهء انسان هوشيار اين است كه به استقبال نعمت برود و استقبال از آن راهى جز شكرگزارى ندارد . هرگاه با آغاز روى آوردن نعمت به شكر قلبى و زبانى و عملى بپردازد ادامه خواهد يافت و تا پايان آن نصيب انسان مىشود و به تعبير ديگر به گفتهء بعضى از شارحان نهج‌البلاغه ، نعمت‌ها مانند گروه‌هاى پرندگان است كه وقتى تعدادى از آنها بر شاخهء درختى نشستند بقيه تدريجا به دنبال آنها مىآيند و شاخه‌ها را پر مىكنند ؛ ولى اگر گروه اول صداى ناهنجار و حركت ناموزونى بشنوند يا ببينند فرار مىكنند و بقيه هم به دنبال آنها مىروند و صحنه از وجودشان خالى مىشود .\r\nهمچنين بسيارى از نعمت‌ها به صورت تدريجى زوال مىپذيرند ؛ هرگاه\r\n\r\n\r\n","description":"","footnote":"\r\n( 1 ) . « أطراف » جمع « طَرَف » در اينجا به معناى آغاز هر چيزى است به قرينهء « اقْصاها » كه در جملهء بعد آمده ، و به معناى انتهاى چيزى است .\r\n","page_name":" 101 ","page_number":101},
  {"content":"\r\n\r\nانسان در آغاز زوالش هوشيار باشد و به شكر قلبى و زبانى و عملى بپردازد مانع بازگشت و زوال تدريجى آن مىشود .\r\nاين سخن در اصل برگرفته از قرآن مجيد است كه مىفرمايد : « « وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزيدَنَّكُمْ وَلَئِنْ كَفَرْتُمْ إِنَّ عَذابي لَشَديدٌ » ؛ به خاطر بياوريد زمانى كه پروردگارتان اعلام داشت اگر شكرگزارى كنيد ( نعمت‌خويش را ) بر شما خواهم افزود و اگر ناسپاسى مجازاتم شديد است » . « 1 »\r\nقرآن مجيد سرگذشت بسيار عبرت‌آموزى از قوم سبأ نقل مىكند كه خداوند نعمت بسيار وافرى به آنها داد و فرمود : « « كُلُوا مِنْ رِزْقِ رَبِّكُمْ وَاشْكُرُوا لَهُ بَلْدَةٌ طَيِّبَةٌ وَرَبٌّ غَفُورٌ » ؛ ازروزى پروردگارتان بخوريد و شكر او را به جا آوريد ؛ شهرى پاك و پاكيزه در اختيار شماست و پروردگارى آمرزنده » . « 2 » ولى آنها به كفران پرداختند و سد عظيمى كه سبب آبادى كشور آنها شده بود بر اثر سيلاب و عوامل ديگر در هم شكست و تمام آبادى و باغ‌ها و مزارع ويران شد به‌گونه‌اى كه نتوانستند در آنجا بمانند و ناچار در اطراف متفرق شدند .\r\nقرآن در اينجا مىافزايد : « « ذلِكَ جَزَيْناهُمْ بِما كَفَرُوا وَهَلْ نُجازي إِلَّا الْكَفُورَ » ؛ اين كيفر را بر اثر كفرانشان به آنها داديم و آيا جز كفران كننده را كيفر مىدهيم » . « 3 »\r\nروايات فراوانى دربارهء اهميت شكر از پيغمبر اكرم صلى الله عليه و آله و امامان معصوم عليهم السلام به دست ما رسيده كه اهميت اين فضيلت انسانى را آشكار مىسازد .\r\nامام صادق عليه السلام مىفرمايد :\r\n« إِنَّ اللَّهَ عَزَّ وَجَلَّ أَنْعَمَ عَلَى قَوْمٍ بِالْمَوَاهِبِ فَلَمْ يَشْكُرُوا فَصَارَتْ عَلَيْهِمْ وَبَالًا وَابْتَلَى قَوْماً بِالْمَصَائِبِ فَصَبَرُوا فَصَارَتْ عَلَيْهِمْ نِعْمَةً ؛\r\nخداوند متعال به گروهى از مردم نعمت داد ، اما آنها شكرش را به جا\r\n\r\n\r\n","description":"","footnote":"\r\n( 1 ) . ابراهيم ، آيهء 7 .\r\n( 2 ) . سبأ ، آيهء 15 .\r\n( 3 ) . سبأ ، آيهء 17 .\r\n","page_name":" 102 ","page_number":102},
  {"content":"\r\n\r\nنياوردند در نتيجه آن متاع مايهء وبالشان شد و گروهى از مردم را به مصائبى گرفتار كرد لكن آنها صبر كردند و ( شكرگزار بودند ) در نتيجه مصيبت‌ها به نعمت‌ها تبديل شد » . « 1 »\r\nدر اينجا دو سؤال باقى مىماند :\r\nنخست اين‌كه حقيقت شكر چيست ؟\r\nشكر سه مرحله دارد : مرحلهء قلبى كه انسان از نعمت‌هاى خدا خشنود و راضى و سپاسگزار باشد و مرحلهء زبانى كه آنچه را درون قلب اوست بر زبان جارى سازد ؛ ولى از همه مهم‌تر مرحلهء عملى شكر است و آن به طور شفاف اين است كه از نعمت‌هاى الهى درست بهره‌بردارى كند و اهداف اين مواهب را در نظر گيرد و به سوى آن اهداف حركت كند ؛ اگر خدا عقلى براى درك نيك و بد به او داده از اين عقل در مسير شيطنت استفاده نكند و اگر او را مشمول موهبت آزادى كرده از اين آزادى براى پيشرفت و تكامل بهره گيرد نه در مسير بىبند و بارى و گناه و فساد همچنين در مورد اعضاى بدن كه هر كدام موهبتى عظيم است و در مورد مال و ثروت و فرزند و همسر . بسيارند كسانى كه شكر قلبى و زبانى دارند ؛ ولى در مرحلهء شكر عملى مقصرند .\r\nاگر در مفهوم شكر به آن‌گونه كه در بالا گفته شد دقت كنيم فلسفهء آن نيز روشن مىشود ، زيرا اين مواهب مال ما نيست از سوى ديگرى است و آن را براى اهداف خاصى آفريده و اگر در غير آن اهداف به كار گرفته شود خيانت در آن نعمت است .\r\nاز اينجا پاسخ سؤال ديگرى نيز روشن مىشود كه خدا چه نيازى به تشكر و سپاسگزارى ما دارد . ممكن است انسان‌ها با سپاسگزارى تشويق شوند و آرامش روحى پيدا كنند . خدا كه نيازى به اينها ندارد .\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 41 ، ح 31 .\r\n","page_name":" 103 ","page_number":103},
  {"content":"\r\n\r\nولى از آنچه در بالا گفته شد فهميديم كه سخن از نياز خدا در ميان نيست ؛ سخن از نياز من است كه اگر نعمت‌ها و مواهب الهى را كه براى اهداف خاصى است در غير آن به كار گيرم طبيعى است كه از آن محروم خواهم شد ، زيرا خداوند حكيم است و حكيم اين مواهب را به افراد لايق و وظيفه‌شناس مىدهد .\r\nاضافه بر اين كسانى كه نعمت‌هاى الهى را ضايع مىكنند و در غير اهداف آن مصرف مىنمايند در واقع اهانتى به ساحت قدس پروردگار كرده‌اند و از اين جهت درخور عقوبتى هستند .\r\n* * *\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n14 و قال عليه السلام مَنْ ضَيَّعَهُ الْأَقْرَبُ أُتِيحَ لَهُ الْأَبْعَدُ .\r\nامام عليه السلام فرمود :\r\nكسى كه نزديكانش او را رها سازند آنها كه دورند براى ( حمايت از او و يارىاش ) آماده مىشوند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب نهاية الارب اين جمله را در ضمن چند جملهء ديگر به عنوان كلام على عليه السلام نقل كرده است كه نشان مىدهد به صورت مجموعى از منبعى غير از نهج‌البلاغه گرفته است . ميدانى نيز در مجمع الامثال آن را در كتاب خود آورده است . درست است كه نويسندهء نهاية الارب بعد از سيّد رضى مىزيسته ولى نقل آن با جمله‌هاى ديگر نشان مىدهد منبعى غير از نهج‌البلاغه داشته است همچنين ميدانى هر چند بعد از مرحوم شريف رضى بوده ولى در آغاز كتاب خود منابع كتاب را ذكر كرده و نهج‌البلاغه جزء منابع آن نيست . ( مصادر نهج البلاغه ، ج 4 ، ص 15 ) .\r\nدر كتاب تمام نهج‌البلاغه نيز اين جمله ضمن بيان مشروحى كه امام عليه السلام براى مالك اشتر بيان كرده است آمده و اين بيان مشروح در نهج‌البلاغه نيامده و در آن كتاب منابع ديگرى براى آن ذكر شده است . ( تمام نهج‌البلاغه ، ص 740 ) .\r\n","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nشرح و تفسير نتيجهء بىمِهرى بستگان\r\nامام عليه السلام در اين جمله به كسانى كه بستگان نزديكش نسبت به او بىمهرى مىكنند و رهايش مىسازند دلدارى و اميدوارى مىدهد كه نبايد از اين جريان مايوس گردند ؛ خداوند راه ديگرى به روى او مىگشايد و مىفرمايد : « كسى كه نزديكانش او را رها سازند آنها كه دورند براى ( حمايت از او و يارىاش ) آماده مىشوند » ؛\r\n( مَنْ ضَيَّعَهُ الْأَقْرَبُ أُتِيحَ لَهُ الْأَبْعَدُ )\r\n. در واقع اين حكمت و رحمت الهى است كه انسان‌ها به وسيلهء بستگان و دوستان نزديك حمايت شوند ؛ ولى اگر آنها به وظيفهء خود عمل نكردند و به صلهء رحم و مسئوليت‌هاى دوستى پشت‌پا زدند اين مسئوليت را بر عهدهء ديگران مىگذارد تا بنده‌اش در ميان توفان حوادث تنها نماند .\r\nمثلا پيغمبر اكرم صلى الله عليه و آله طائفهء قريش كه نزديك‌ترين نزديكان او بودند نه تنها حمايتش نكردند بلكه به دشمنى او برخاستند ؛ اما خداوند دورافتاده‌ترين قبائل را از قبيلهء قريش يعنى اوس و خزرج را به حمايت او برانگيخت كه از جان و دل او را حمايت كردند و آئين او را پيش بردند و جالب اين‌كه اوس و خزرج با هم عداوت و دشمنى ديرينه‌اى داشتند ولى در حمايت از پيغمبر اكرم صلى الله عليه و آله متحد و متفق بودند و امثال اين موضوع در طول تاريخ بسيار ديده شده است .\r\nدر حديث پرمعنايى از امام صادق عليه السلام مىخوانيم كه براى دلدارى و تسلى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nخاطر مىفرمايد :\r\n« كُنْ لِمَا لَاتَرْجُو أَرْجَى مِنْكَ لِمَا تَرْجُو ؛\r\nنسبت به آنچه اميدى به آن ندارى از آنچه اميد به آن دارى اميدوارتر باش » و جالب اين‌كه در ذيل اين حديث اشاره به داستان موسى عليه السلام شده و مىفرمايد : « موسى براى به دست آوردن شعلهء آتشى به دنبال نورى كه از درخت برمىخواست روان شد ولى در آنجا پيام نبوت را دريافت داشت » . « 1 »\r\nاحتمال ديگرى كه در تفسير اين كلمهء حكمت‌آميز وجود دارد اين است كه امام مىخواهد بفرمايد : در صورتى كه نزديكان و بستگان از نيروهاى يكديگر استفاده نكنند و نسبت به هم بىاعتنا باشند اى بسا دورافتادگان آنها را مىربايند و از وجود آنان بهره مىگيرند .\r\nنمونهء اين مطلب مسأله‌اى است كه در اين ايام كشور ما و بسيارى از كشورها با آن روبرو هستند كه به نام فرار مغزها معروف است ؛ هنگامى كه ما از مغزهاى لايق و آماده و افكار بلند و استعدادهاى سرشار جوانانمان استفاده نكنيم آنها از ميان ما فرار كرده و دورافتادگان از نيروهاى آنها استفاده مىكنند كه اين ضايعه‌اى است بزرگ و غير قابل جبران .\r\nدر واقع تفسير اول دلدارى و تسلى خاطرى است به تضييع شدگان و تفسير دوم سرزنشى است نسبت به تضييع كنندگان .\r\nالبته تفسير اول مناسب‌تر به نظر مىرسد ، هرچند جمع ميان دو تفسير نيز امكان‌پذير است .\r\n« أُتيحَ » از مادهء « تَيح » ( بر وزن شَىء ) در اصل براى مهيا شدن براى انجام كارى است و هنگامى كه به باب افعال مىرود به معناى مهيا كردن است و گاه به معناى مقدر ساختن نيز آمده كه آن هم نوعى مهيا كردن است .\r\n* * *\r\n\r\n\r\n","description":"","footnote":"\r\n( 1 ) . كافى ، ج 5 ، ص 83 ، ح 2 .\r\n","page_name":" 108 ","page_number":108},
  {"content":"\r\n\r\n\r\n15 و قال عليه السلام مَا كُلُّ مَفْتُونٍ يُعَاتَبُ .\r\nامام عليه السلام فرمود :\r\nهر شخص گرفتارى را نمىتوان سرزنش كرد ( چه بسا بىتقصير باشد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nابن ابىالحديد در شرح نهج‌البلاغهء خود مىگويد : امام اين سخن را به « سعد بن ابى وقاص » ، « محمد بن مسلمه » ، « اسامة بن زيد » و « عبداللَّه بن عمر » فرمود در آن زمان كه آنها از همراهى امام براى جنگ با شورشيان جمل امتناع كردند . ( و اين نشان مىدهد كه ابن ابىالحديد آن را از جاى ديگرى گرفته است ) . اضافه بر اين مرحوم شيخ مفيد در كتاب خود به نام الجَمل از كتاب جمل ابى مخنف ( متوفاى 175 ) داستان مفصلى نقل مىكند كه چون على عليه السلام مىخواست به سوى بصره براى خاموش كردن آتش فتنهء طلحه و زبير حركت كند باخبر شد كه سه نفر فوق با اين‌كه با امام بيعت كرده بودند حاضر به همراهى امام در اين مسير نشدند . ( ولى در بعضى از روايات آمده است كه هيچ يك از اين سه نفر با امام بيعت نكردند ) امام عليه السلام فرمود : من شما را مجبور نمىكنم كه با من بياييد ولى مگر با من بيعت نكرده‌ايد ؟ گفتند : بيعت كرده‌ايم . فرمود : پس چرا همراه من نمىآييد ؟ هر كدام از آنها عذرى براى خود بيان كردند ( عذرهايى ناموجه ) امام در اينجا فرمود : « لَيْسَ كُلُّ مَفْتُونٍ يُعاتَبُ ؛ هر شخص گرفتارى را نبايد سرزنش كرد » . سپس فرمود : برگرديد خداوند مرا از شما بىنياز خواهد ساخت . جمع ديگرى نيز اين جملهء حكمت آميز را در كتاب‌هاى خود از امام عليه السلام نقل كرده‌اند . ( مصادر نهج‌البلاغه ، ج 4 ، ص 16 با تلخيص ) .\r\n","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nشرح و تفسير سرزنش گرفتاران چرا ؟\r\nامام عليه السلام در اين كلام نورانىاش مىفرمايد : « هر شخص گرفتارى را نمىتوان سرزنش كرد ( چه بسا بىتقصير باشد ) » ؛\r\n( مَا كُلُّ مَفْتُونٍ يُعَاتَبُ )\r\n. سرچشمهء گرفتارىها و مشكلات و مصائبى كه دامن‌گير انسان مىشود كاملًا مختلف است ؛ گاه نتيجهء مستقيم اعمال انسان است كه بر اثر ندانم‌كارىها ، سستىها ، تنبلىها و استفاده نكردن به موقع از فرصت‌ها دامان او را گرفته است .\r\nبه يقين چنين شخصى درخور سرزنش است ؛ ولى گاه مىشود كه اين مشكلات كفارهء گناهان انسان است و خداوند مىخواهد او را به اين وسيله در دنيا پاك كند .\r\nچنين كسى گرچه به سبب گناهش درخور سرزنش است ولى چون مشمول لطف الهى شده سزاوار ملامت نيست و گاه سرچشمهء آن آزمايش‌هاى الهى است كه خدا مىخواهد با آن مشكل و گرفتارى بندهء خود را پرورش دهد كه همچون فولاد آبديده در كورهء حوادث مقاوم سازد و يا همچون طلاى ناخالصى را كه به كوره مىبرند تا خالص گردد او را خالص سازد در اينجا نيز جاى سرزنش نيست ، بنابراين همهء گرفتاران و بلا ديدگان را نمىتوان سرزنش كرد و حتى در آنجايى كه انسان خود سرچشمهء آن گرفتارى باشد باز گاهى جاهل قاصر است و گاه مقصر ؛ تنها اگر مقصر باشد در خور سرزنش است .\r\nاين سخن تفسير ديگرى نيز دارد و آن اين‌كه « مفتون » از مادهء « فتن » و « فتنه »\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدر اصل به معناى آزمايش كردن است ؛ مثلا هنگامى كه مىخواهند طلا را آزمايش كنند آن را به كوره مىبرند تا وضع آن روشن شود و به همين جهت هر نوع فشار و گرفتارى و مشكلات و گمراهى به عنوان فتنه از آن ياد مىشود و مفتون در عبارت بالا به معناى فريب‌خورده باشد ؛ همان‌گونه كه دربارهء شخص گرفتار اشاره شد اين حالت گاهى بر اثر تقصير و گاه بر اثر قصور و گاه بدون اختيار دامان انسان را مىگيرد به همين منظور امام مىفرمايد : تمام كسانى كه مفتون هستند سزاوار سرزنش نيستند .\r\n* * *\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\n16 و قال عليه السلام تَذِلُّ الْأُمُورُ لِلْمَقَادِيرِ ، حَتَّى يَكُونَ الْحَتْفُ فِي التَّدْبِيرِ .\r\nامام عليه السلام فرمود :\r\nحوادث و امور ، تسليم تقديرهاست تا آنجا كه گاه مرگ انسان در تدبير ( و هوشيارى او ) است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كسانى كه اين سخن حكمت‌آميز را پيش از مرحوم سيّد رضى در كتاب‌هاى خود نقل كرده‌اند مرحوم شيخ مفيد در ارشاد و ابن شعبه ( متوفاى 332 ) در كتاب تحف العقول و جاحظ ( متوفاى 255 ) در كتاب المائة است كه با تفاوتى آن را نقل كرده‌اند . و در حكمت 459 عبارتى نزديك به آن خواهد آمد و بعد از سيّد رضى هم بسيارند كه آن را به همين عبارت يا شبيه آن نقل كرده‌اند . ( مصادر نهج‌البلاغه ، ج 4 ، ص 17 ) .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nشرح و تفسير پيشى گرفتن تقدير و تدبير\r\nامام عليه السلام در اينجا به نكتهء مهمى اشاره مىفرمايد و آن اين‌كه چنان نيست كه هميشه انسان‌هاى مدير و مدبر پيروز گردند ؛ گاه تقديرات همهء تدبيرات آنها را برهم مىزند . مىفرمايد : « حوادث و امور ، تسليم تقديرهاست تا آنجا كه گاه مرگ انسان در تدبير ( و هوشيارى او ) است » ؛\r\n( تَذِلُّ الْأُمُورُ لِلْمَقَادِيرِ ، حَتَّى يَكُونَ الْحَتْفُ فِي التَّدْبِيرِ )\r\n. هدف از بيان اين نكته آن است كه گرچه انسان بايد در همهء امور هوشيارانه و مدبرانه عمل كند ؛ اما چنين نيست كه از لطف خدا بىنياز باشد . خداوند براى بيدار ساختن انسان و شكستن غرور و غفلت او گهگاه امورى مقدر مىكند كه بر خلاف تمام تدبيرها و پيش‌بينىها و مقدمه‌چينىهاى انسان است تا به او بفهماند در پشت اين دستگاه ، دست نيرومندى است كه هيچ‌كس بىنياز از لطف و محبت او نيست .\r\nدر طول تاريخ گذشته و در زندگى خود بسيارى از اين صحنه‌ها را ديده‌ايم كه گاه افراد بسيار هوشيار و قوى و صاحب تدبير ضربه‌هايى از تدبير و هوشيارى خود خورده‌اند و دست تقدير مسيرى جز آنچه آنها مىخواستند برايشان فراهم ساخته است .\r\nتنها مطلبى كه در اينجا تذكر آن لازم است اين است كه هرگز مفهوم اين\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسخن آن نيست كه انسان دست از تدبير و دقت و بررسى لازم در كارها بردارد و همه چيز را به گمان خود به دست تقدير بسپارد ، بلكه شعار « « وَأَنْ لَيْسَ لِلْإِنْسانِ إِلَّا ما سَعى » ؛ بهرهء انسان تنها با سعى و تلاش او ارتباط دارد » « 1 » را نبايد هرگز فراموش كند و به تعبير ديگر انسان نبايد از اراده و تقديرات الهى و اين‌كه همه چيز به دست اوست غافل شود و نيز نبايد دست از تلاش و كوشش بردارد .\r\n* * *\r\n\r\n\r\n","description":"","footnote":"\r\n( 1 ) . نجم ، آيهء 39 .\r\n","page_name":" 116 ","page_number":116},
  {"content":"\r\n\r\nوَسُئِلَ عليه السلام عَنْ قَوْلِ الرَّسُولِ صلى الله عليه و آله :\r\n« غَيِّرُوا الشَّيْبَ وَلَا تَشَبَّهُوا بِالْيَهُودِ »\r\n\r\n17 فقال عليه السلام إِنَّمَا قَالَ صلى الله عليه و آله ذَلِكَ وَالدِّينُ قُلٌّ ، فَأَمَّا الْآنَ وَقَدِ اتَّسَعَ نِطَاقُهُ ، وَضَرَبَ بِجِرَانِهِ ، فَامْرُؤٌ وَمَا اخْتَارَ .\r\nاز امام عليه السلام دربارهء اين گفتار پيامبر صلى الله عليه و آله سؤال شد كه فرموده است : « موهاى سفيد خود را تغيير دهيد ( و آن را رنگ و خضاب كنيد ) و خود را شبيه يهود نسازيد » .\r\nامام عليه السلام در پاسخ فرمود :\r\nاين سخن را پيامبر صلى الله عليه و آله زمانى فرمود كه پيروان اسلام كم بودند اما امروز كه اسلام گسترش يافته و آرامش و امنيت برقرار گشته ( و دين استقرار يافته است ) هر كسى مختار است ( كه رنگ و خضاب بكند يا نه ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين جملهء حكمت‌آميز را ابوبكر باقلانى ( متوفاى 372 ) كه قبل از مرحوم سيّد رضى مىزيسته است در كتاب اعجاز القرآن آورده است و همچنين عبداللَّه بن معتزّ نيز در كتاب بديع آن را ذكر كرده و بعد از سيّد رضى ، زمخشرى در ربيع الابرار و بسيارى از نويسندگان كتاب مسانيد صدر آن را در احاديث پيامبر اكرم صلى الله عليه و آله آورده‌اند . ( مصادر نهج‌البلاغه ، ج 4 ، ص 19 ) .\r\n","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nشرح و تفسير تغيير حكم يا تغيير شرايط\r\nاين سخن حكمت‌آميز در واقع پاسخى است به سؤالى كه بعضى از ياران امام دربارهء تفسير يكى از سخنان پيامبر اكرم صلى الله عليه و آله كرده‌اند به اين ترتيب كه : « از امام دربارهء اين گفتار پيامبر صلى الله عليه و آله سؤال شد كه فرموده است : موهاى سفيد خود را تغيير دهيد ( رنگ و خضاب كنيد ) و خود را شبيه يهود نسازيد » ؛\r\n( وَسُئِلَ عليه السلام عَنْ قَوْلِ الرَّسُولِ صلى الله عليه و آله : غَيِّرُوا الشَّيْبَ ، وَلَا تَشَبَّهُوا بِالْيَهُودِ )\r\n. امام عليه السلام فرمود : « اين سخن را پيامبر صلى الله عليه و آله زمانى فرمود كه پيروان اسلام كم بودند اما امروز كه اسلام گسترش يافته و آرامش و امنيت برقرار گشته ( و اسلام استقرار يافته است ) هر كسى مختار است ( كه رنگ و خضاب بكند يا نه ) » ؛\r\n( فَقَالَ عليه السلام : إِنَّمَا قَالَ صلى الله عليه و آله ذَلِكَ وَالدِّينُ قُلٌّ ، فَأَمَّا الْآنَ وَقَدِ اتَّسَعَ نِطَاقُهُ ، وَضَرَبَ بِجِرَانِهِ ، فَامْرُؤٌ وَمَا اخْتَارَ )\r\n. « نطاق » در اصل به معناى كمربند و يا كمربندهاى خاصى است كه زنان به كمر مىبستند ؛ ولى در اينجا به معناى محدوده و قلمرو است ، بنابراين جملهء « اتَّسَعَ نِطاقُهُ » يعنى قلمرو اسلام گسترش يافته است .\r\n« جِران » به معناى قسمت پايين گردن شتر است كه به هنگام استراحت آن را به زمين مىنهد و تعبير به « ضَرَبَ بِجِرانِهِ » كنايه از حاكميت امنيت بر محيط اسلام است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nدر آغاز اسلام كه عدد مسلمانان كم بود و در ميان آنها گروهى از پيران نيز وجود داشتند پيامبر اكرم صلى الله عليه و آله اصرار داشت كه پيران چهرهء جوان به خود بگيرند تا مايهء ترس و وحشت دشمن شوند و نشانى از ضعف در آنها ديده نشود به همين دليل دستور خضاب و رنگ كردن صادر شد . منتها براى اين‌كه دشمنان اعم از يهود و مشركان ، از نكتهء اين كار باخبر نشوند و دوستان نيز احساس ضعف نكنند پيامبر اكرم صلى الله عليه و آله اين دستور را مستند به عدم شباهت با يهود كرد كه اين كار را به خود اجازه نمىدادند .\r\nامام عليه السلام به اين نكتهء دقيق اشاره مىكند كه هر حكمى تابع موضوع خود است ؛ اگر موضوع تغيير يابد آن حكم نيز عوض مىشود ، همان‌گونه كه اگر شراب سركه شود و يا كافر مسلمان گردد حكم آن تغيير پيدا مىكند .\r\nامام عليه السلام مىفرمايد : موضوع اين حكم رعب افكندن در دل دشمنان از طريق جوان نمايى پيران بوده و اين مربوط به زمانى است كه عدد مسلمانان كم بود اما در عصر امام كه اسلام سراسر منطقه را فرا گرفته بود و حكومت اسلامى تثبيت يافته بود نه ترسى از مشركان وجود داشت و نه خوفى از يهود ، ديگر موضوعى براى رعب افكندن در دل دشمن از طريق رنگ كرد موهاى سفيد باقى نمانده بود .\r\nدر اينجا دو سؤال پيش مىآيد :\r\nسؤال اول اين‌كه ما معتقديم :\r\n« حَلَالُ مُحَمَّدٍ حَلَالٌ أَبَداً إِلَى يَوْمِ الْقِيَامَةِ وَحَرَامُهُ حَرَامٌ أَبَداً إِلَى يَوْمِ الْقِيَامَة ؛\r\nحلال و حرام اسلام تا دامنهء قيامت تغيير ناپذير است » . « 1 » و اين اصل با آنچه در اين حديث آمده چگونه سازگار است ؟\r\nمرحوم مغنيه در شرح نهج البلاغهء خود پاسخ خوبى به اين سؤال داده است كه با توضيحى آن را مىآوريم : احكام شرع دو گونه است : احكامى كه بر اساس\r\n\r\n\r\n","description":"","footnote":"\r\n( 1 ) . كافى ، ج 1 ، ص 58 ، ح 19 .\r\n","page_name":" 120 ","page_number":120},
  {"content":"\r\n\r\nموضوعات ثابت و فطرى تشريع شده مانند نماز و روزه و حج و . . . كه تغييرپذير نيست ، همچون قوانين ثابتى كه در جهان آفرينش حكمفرماست و احكامى كه بر اساس موضوعات متغير وارد شده است كه با تغيير موضوع ، حكم عوض مىشود ؛ مثلا ما مىدانيم خريد و فروش خون و اعضاى بدن انسان در سابق جزء محرمات بود ، زيرا هيچ فايدهء مباحى نداشت ولى امروز كه براى نجات جان مصدومان يا پيوند اعضا آثار حيات‌بخش دارد كاملًا قابل خريد و فروش به قيمت‌هاى بالاست . امثال اين احكام در ميان احكام اسلامى كم نيست .\r\nمسئلهء رنگ‌آميزى موهاى سفيد كه در اين كلام نورانى به آن اشاره شده است نيز از همين قبيل بوده ، زيرا پغمبر اكرم در زمانى كه يارانش كم و در ميان اين عدهء كم جمعى از ريش‌سفيدان بودند اين دستور را صادر كرد تا چهرهء پيرمردان جوان شود و سبب ترس دشمن گردد . ( علاوه بر اين‌كه در روحيهء خود آنها نيز اثر مىگذارد و روح جوانى در آنها جوانه مىزند . ) ولى هنگامى كه شرايط عوض شد و جمعيت مسلمانان آن اندازه فزونى يافت كه وجود پيرمردان محاسن سفيد در ميان آنها تأثيرى در قوت و قدرت مسلمانان نداشت ، طبعاً حكم هم عوض مىشود . « 1 »\r\nواضح است كه حديث « حَلالُ مُحَمَّد » اشاره به بخش اول است . شبيه اين موضوع چيزى است كه در بعضى از روايات آمده است كه از امام باقر عليه السلام سؤال شد كه ما شنيده‌ايم پيغمبر ( و يارانش ) در طواف با سرعت و شبيه دويدن حركت مىكردند آيا ما هم اين‌گونه عمل كنيم و يا به طور معمولى راه برويم ؟ آن بزرگوار\r\n\r\n\r\n","description":"","footnote":"\r\n( 1 ) . منظور از تغيير موضوع اين نيست كه خون يا اعضا عوض مىشود و يا اين‌كه خضاب تبديل به چيز ديگرى مىشود ، بلكه مقصود آن است كه شرايط و ملاك و فلسفهء حكم تغيير مىيابد ؛ فلسفه‌اى كه به منزلهء قيد موضوع است . مثلًا خون بىفايده و مفيد دو موضوع است و خضاب زمان ضعف مسلمانان و خضاب زمان قوت دو موضوع محسوب مىشود .\r\n","page_name":" 121 ","page_number":121},
  {"content":"\r\n\r\nپاسخ دقيقى به اين سؤال دادند ، فرمودند : پيغمبر اكرم اين دستور را در ماجراى حديبيه داد تا قريش چابكى آن حضرت و يارانش را ببينند ( و بترسند ) ولى جمعى از عامه به سبب غفلت از اين موضوع كه اين يك حكم موقت و در شرايط خاصى بوده است هنوز اين كار را ادامه مىدهند ولى من و پدرم در طواف راه مىرويم » . « 1 »\r\nسؤال دوم اين‌كه مىدانيم خضاب يكى از مستحبات است چگونه امام مىفرمايد : امروز هر كس مخير است بين خضاب و ترك آن ؟\r\nپاسخ اين سؤال اين است كه در آن زمان پيغمبر اكرم به ياران مسن خود الزام كرده بود كه خضاب كنند و امام عليه السلام مىفرمايد : آن الزام اكنون بر طرف شده و هركس آزاد است و اين امر منافاتى با استحباب خضاب ندارد ، زيرا آثار ديگرى در روحيهء خود انسان و همسر و فرزندان و اطرافيان او ممكن است داشته باشد . « 2 »\r\n* * *\r\n\r\n\r\n","description":"","footnote":"\r\n( 1 ) . وسائل الشيعه ، ج 9 باب 29 از ابواب طواف ح 2 . ( با كمى تلخيص و اقتباس ) ؛ فى ظلال نهج‌البلاغه ، ج 4 ، ص 226 .\r\n( 2 ) . بهج الصباغه ، ج 2 ص 483 .\r\n","page_name":" 122 ","page_number":122},
  {"content":"\r\n\r\n\r\n18 و قال عليه السلام فِي الَّذِينَ اعْتَزَلُوا الْقِتَالَ مَعَهُ : خَذَلُوا الْحَقَّ ، وَلَمْ يَنْصُرُوا الْبَاطِلَ .\r\nامام عليه السلام در مورد كسانى كه از جنگ در ركاب حضرت كناره‌گيرى كردند فرمود : حق را تنها گذاشتند و باطل را يارى نكردند ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم شيخ طوسى ( متوفاى 460 ) در كتاب امالى خود اين جملهء حكمت‌آميز را با تفاوتى و در ضمن حديث مشروح‌ترى آورده است كه ابوبكر هذلى مىگويد : حارث بن حوط ليثى به اميرمؤمنان على عليه السلام عرض كرد : اى اميرمؤمنان من فكر مىكنم طلحه و زبير و عايشه بر حق بودند ( به ملاحظهء سوابق آنها ) امام عليه السلام فرمود : اى حارث ! تو پايين پاى خود را نگاه كردى و بالاى سرت را نديدى ( اشاره به اينكه تنها به بعضى از حوادث گذشته قناعت كردى و حوادثى كه بعد از آن و امروز رخ داده است را نمىبينى ) سپس امام افزود : حق و باطل را به وسيلهء اشخاص نمىتوان شناخت ، بايد نخست حق را بشناسى و سپس پيروان آن را و باطل را بشناسى ، آن‌گاه كسانى را كه از آن پرهيز كردند . حارث گفت : چه مانعى دارد كه من مانند « عبداللَّه بن عمر » و « سعد بن مالك » باشم ( كه نه با تو در جنگ جمل همراه شدند و نه مخالفت كردند ) ؟ امير مؤمنان فرمود : « إنَّ عَبْدَاللَّهِ بْنِ عُمَرَ وَ سَعْداً خَذلا الْحَقَّ وَ لَمْ يَنْصُرا الْباطِلَ مَتى كانا إمامَيْنِ فَيُتَّبعانِ ؛ عبداللَّه بن عمر و سعد بن مالك ( سعد بن ابى وقاص ) دست از يارى حق برداشتند و باطل را نيز يارى كردند . آنها كى پيشوا بوده‌اند كه از آنها پيروى شود » . نويسندهء مصادر نهج‌البلاغه بعد از ذكر اين داستان مىگويد : جماعتى از دانشمندان مانند جاحظ ، يعقوبى و ابن جوزى بخش‌هايى از اين ماجرا را در كتاب‌هاى خود آوردند . ( مصادر نهج‌البلاغه ، ج 4 ، ص 19 ) .\r\nدر كتاب تمام نهج‌البلاغه نيز داستانى قريب به همين مضمون با ذكر كلام مشروحى از امام آمده است . ( تمام نهج‌البلاغه ، ص 426 ) .\r\n","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\n\r\nشرح و تفسير بىطرف‌هاى منفى\r\nهمان‌گونه كه در سند اين حكمت آمد ، اين سخن حكيمانهء امام مربوط به بعضى افراد سرشناس از مسلمانان مانند « سعد بن ابىوقاص » و « عبداللَّه بن عمر » است كه در جنگ جمل وصفين با امام همراهى نكردند و به دشمنان او نيز نپيوستند ، بلكه بىطرف ماندند و به عذرهاى واهى متوسل شدند . امام دربارهء آنها مىفرمايد :\r\n« حق را تنها گذشتند و باطل را يارى نكردند » ؛\r\n( خَذَلُوا الْحَقَّ ، وَلَمْ يَنْصُرُوا الْبَاطِلَ )\r\n. اشاره به اين‌كه گرچه آنها به يارى باطل نشتافتند و در صف مقابل ما قرار نگرفتند ؛ ولى چون به يارى حق برنخاستند و به پيام قرآن كه مىگويد : « « فَقاتِلُوا الَّتى تَبْغى حَتَّى تَفىءَ إِلى أَمْرِ اللَّه » ؛ به آن گروه ظالمى كه بر ضد پيروان حق ( و امام مسلمين ) برخاسته بجنگيد تا به فرمان گردن نهند » « 1 » عمل نكردند درخور هر گونه سرزنش و ملامتند .\r\nدر اين‌كه آيا اين گروه با على عليه السلام بيعت كرده بودند ولى در مسئلهء مبارزه با اصحاب جمل و جنايتكاران شام كوتاه آمده بودند يا از ابتدا زير بار بيعت نرفته بودند ، در ميان مورخان اختلاف نظر است . در بعضى از نقل‌ها آمده كه اينها بيعت را پذيرفتند ولى به فرمان امام در مبارزهء با اهل باطل عمل نكردند و مطابق برخى ديگر از نقل‌ها از ابتدا زير بار بيعت با آن حضرت نرفتند و جزء اقليت\r\n\r\n\r\n","description":"","footnote":"\r\n( 1 ) . حجرات ، آيهء 9 .\r\n","page_name":" 125 ","page_number":125},
  {"content":"\r\n\r\nناچيزى بودند كه بر خلاف جمهور مسلمين از بيعت با امام سر باز زدند .\r\nمرحوم علامهء شوشترى معتقد است كه اكثر روايات حاكى از آن است كه اين گروه بيعت نكردند . « 1 »\r\nدر اينجا اين سؤال پيش مىآيد كه اگر آنها بيعت نكردند چگونه امام انتظار داشت كه به لشكر او بپوندند و با باطل مبارزه كنند .\r\nپاسخ اين سؤال روشن است ، زيرا اوّلًا جمهور مسلمانان و اكثريت قاطع مهاجران و انصار بيعت كرده بودند و اين حجت براى همهء مردم بود و ترك بيعت گناه بزرگى بود كه از آنها سر زد . ثانياً به فرض كه آنها بيعت نكرده باشند ولى وظايف يك مسلمان را بايد انجام دهند و به آيات قرآن بايد عمل كنند يعنى همان‌گونه كه نماز و روزه و حج را بايد انجام دهند ، به آيهء شريفهء « فَقاتِلُوا الَّتِى تَبْغي حَتَّى تَفِىءَ إِلى أَمْرِ اللَّه » نيز بايد گردن نهند . اين يك وظيفهء اسلامى است كه به بيعت ربطى ندارد .\r\nبه خصوص اين‌كه در حديثى نيز از پيغمبر اكرم صلى الله عليه و آله نقل شده است كه فرمود :\r\n« السَّاكِتُ عَنِ الْحَقِّ شَيْطانٌ أَخْرَسٌ ؛\r\nكسى كه نسبت به حق بىطرف و بىتفاوت بماند و سكوت اختيار كند شيطان گنگى است » . « 2 » به ويژه اين‌كه كناره‌گيرى اين‌گونه افراد كه به عنوان شخصيت‌هاى معروف جامعهء اسلامى شناخته مىشدند ضربات شديدترى بر پيكر حق وارد مىكرد .\r\nقابل توجه اين‌كه ابن عبدالبر در كتاب استيعاب در شرح حالات « عبدالله بن عمر » مىنويسد كه به هنگام وفات مىگفت : هيچ چيزى ناراحت كننده‌اى در دلم از امر دنيا نيست جز اين‌كه كه من با آن گروه ستمگر همراه على بن ابىطالب پيكار نكردم » . « 3 »\r\n\r\n\r\n","description":"","footnote":"\r\n( 1 ) . شرح نهج البلاغهء مرحوم تسترى ، ج 9 ، ص 577 .\r\n( 2 ) . شرح نهج‌البلاغه مغنيه ، ج 4 ، ص 227 .\r\n( 3 ) . مصادر نهج‌البلاغه ، ج 4 ، ص 17 .\r\n","page_name":" 126 ","page_number":126},
  {"content":"\r\n\r\n\r\n19 و قال عليه السلام مَنْ جَرَى فِي عِنَان أَمَلِهِ عَثَرَ بِأَجَلِهِ .\r\nامام عليه السلام فرمود :\r\nكسى كه در مسير آرزوهايش گام بردارد در ( دام ) مرگ خواهد افتاد ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جملهء حكمت آميز در كتاب المائة ابو عثمان جاحظ كه قبل از سيّد رضى مىزيسته آمده است و در كتاب طراز به صورت فصيح‌ترى : « مَنْ أرْخى عِنانَ أملِهِ » ديده مىشود و از عبارت فتال نيشابورى در كتاب روضة الواعظين استفاده مىشود كه امير مؤمنان اين جمله را در لابه‌لاى چندين جملهء حكمت‌آميز ديگر بيان فرموده . ( مصادر نهج‌البلاغه ، ج 4 ، ص 20 ) و در كتاب تمام نهج‌البلاغه اين جمله را در لابه‌لاى خطبهء سى و پنجم نهج‌البلاغه آورده در حالى كه مرحوم سيّد رضى آن را در اين خطبه نياورده است . ( تمام نهج‌البلاغه ، ص 476 ) .\r\n","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\nشرح و تفسير نتيجهء تسليم در برابر آرزوها\r\nامام عليه السلام در اين گفتار كوتاه و حكمت‌آميز خود به مسئلهء طول آرزوها و سرنوشتى كه دامان انسان را مىگيرد اشاره كرده مىفرمايد : « كسى كه در مسير آرزوها گام بردارد در ( دام ) مرگ خواهد افتاد » ؛\r\n( مَنْ جَرَى فِي عِنَان أَمَلِهِ عَثَرَ بِأَجَلِهِ « 1 » )\r\n. أمل به معناى هر نوع آرزو است ؛ خواه آرزوى معقول باشد يا نامعقول ، از اين رو اين واژه در مورد معصومان و اشخاص برجسته نيز به كار رفته آنها را كعبهء آمال مىنامند و حتى خداوند به عنوان « منتهى الأمل » شمرده شده كه همان آخرين نقطهء آرزو است . در مناجات مفتقرين از مناجات پانزده‌گانهء امام سجاد عليه السلام مىخوانيم :\r\n« يا مُنْتَهى أَمَلِ الْآمِلينَ »\r\nو در حديث نيز از پيغمبر اكرم صلى الله عليه و آله نقل شده كه فرمود :\r\n« الْأَمَلُ رَحْمَةٌ لِأُمَّتِي وَلَوْ لَاالْأَمَلُ مَا رَضَعَتْ وَالِدَةٌ وَلَدَهَا وَلَا غَرَسَ غَارِسٌ شَجَراً ؛\r\nآرزو مايهء رحمت براى امت من است و اگر آرزو نبود هيچ مادرى فرزندش را شير نمىداد و هيچ باغبانى درختى نمىكاشت » . « 2 » زيرا آرزوهاست كه انسان را به تلاش و كوشش براى رسيدن به اهداف برتر و بالاتر وا مىدارد .\r\n\r\n\r\n","description":"","footnote":"\r\n( 1 ) . « با » در « بِأجَلِهِ » همان‌گونه كه جمعى از محققان گفته‌اند به معناى « فى » است ؛ يعنى چنين شخصى كه اختيار خود را به دست آرزوها سپرده در مرگش سقوط مىكند در حالى كه عمل مثبتى انجام نداده است .\r\n( 2 ) . بحارالانوار ، ج 74 ، ص 175 .\r\n","page_name":" 129 ","page_number":129},
  {"content":"\r\n\r\nولى همين آرزو هرگاه به صورت نامعقول درآيد و تبديل به آرزوهاى دور و دراز و دست‌نيافتنى شود انسان را چنان به خود مشغول مىدارد كه از همه چيز حتى خداوند و مرگ و معاد غافل مىشود و چنان سرگرم مىگردد كه ناگهان مرگش فرا مىرسد در حالى كه دستش از همه چيز تهى است .\r\nتعبير به « مَنْ جَرى . . . » ( مطابق برخى نقل‌ها ) « مَنْ أَرْخى عِنانَ أَمَلِهِ » ( كسى كه لجام آرزو را سست و رها كند . ) اشاره به همين آرزوهاست و به تعبير ديگر ، آرزو تشبيه به مركب سركشى شده كه اگر عنان و زمام او را رها كنند طغيان مىكند و انسان را در پرتگاه مىافكند .\r\nدربارهء طول امل و درازى آرزوها و پيامدهاى سوء آن بحث گسترده‌اى در روايات معصومان آمده است كه به چند نمونهء آن اشاره مىشود .\r\nاز جمله در حديثى از امير مؤمنان على عليه السلام مىخوانيم :\r\n« الأَمَلُ يُفْسِدُ الْعَمَلَ وَيَفْنِي الْأَجَلَ ؛\r\nآرزوهاى دراز اعمال انسان را تباه مىكند و مرگ را به فراموشى مىافكند » . « 1 »\r\nدر حديث ديگرى از همان حضرت مىخوانيم :\r\n« الأَمَلُ سُلْطانُ الشَّياطينِ عَلَى قُلُوبِ الْغافِلينَ ؛\r\nآرزوى دور و دراز مايهء سلطهء شياطين بر دل‌هاى غافلان است » . « 2 »\r\nباز در حديثى از همان حضرت آمده است :\r\n« الأَمَلُ كَالسَّرابِ يُغِرُّ مَنْ رَآهُ وَيَخْلِفُ مَنْ رَجاهُ ؛\r\nآرزوهاى دور و دراز همچون سراب است بيننده را مىفريبد و آن كس را كه بر آن دل ببندد مأيوس مىسازد » . « 3 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 7252 .\r\n( 2 ) . همان ، ح 7206 .\r\n( 3 ) . همان ، ح 7207 .\r\n","page_name":" 130 ","page_number":130},
  {"content":"\r\n\r\n\r\n20 و قال عليه السلام أَقِيلُوا ذَوِي الْمُرُوءَاتِ عَثَرَاتِهِمْ ، فَمَا يَعْثُرُ مِنْهُمْ عَاثِرٌ إِلَّا وَيَدُ اللَّهِ بِيَدِهِ يَرْفَعُهُ .\r\nامام عليه السلام فرمود :\r\nاز لغزش‌هاى افراد با شخصيت ( و جوانمرد ) چشم‌پوشى كنيد ، چرا كه هيچ كس از آنها گرفتار لغزش نمىشود مگر اين‌كه دست خدا به دست اوست\r\nو او را بلند مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم كلينى در كتاب كافى اين حديث را از امام صادق عليه السلام با تفاوتى نقل كرده است ( كه قاعدتاً از اجدادش از اميرمؤمنان على عليه السلام دريافت داشت ) و ابن قتيبه در عيون الاخبار آن را آورده است و ابن ابىالحديد نيز در شرح نهج البلاغهء خود آن را با سند خود نقل كرده است و آمدى نيز در غررالحكم آن را با تفاوتى ذكر كرده است . ( مصادر نهج‌البلاغه ، ج 4 ، ص 21 ) .\r\nدر كتاب تمام نهج‌البلاغه در ضمن يكى از وصاياى مشروح امير مؤمنان ذكر شده است ( تمام نهج‌البلاغه ، ص 714 ) .\r\n","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nشرح و تفسير چشم‌پوشى از لغزش جوانمردان\r\nامام عليه السلام در اين كلمهء حكمت‌آميز به لغزش‌هايى اشاره دارد كه گاه از اشخاص با شخصيت سر مىزند و همگان را توصيه مىكند از آن چشم بپوشند .\r\nمىفرمايد : « از لغزش‌هاى افراد با شخصيت ( و ) جوانمرد چشم‌پوشى كنيد ، چرا كه هيچ كس از آنها گرفتار لغزش نمىشود مگر اين‌كه دست خدا به دست اوست و او را بلند مىكند » ؛\r\n( أَقِيلُوا ذَوِي الْمُرُوءَاتِ عَثَرَاتِهِمْ ، فَمَا يَعْثُرُ مِنْهُمْ عَاثِرٌ إِلَّا وَيَدُ اللَّهِ بِيَدِهِ يَرْفَعُهُ )\r\n. « اقيلوا » از مادهء « اقاله » در اصل به معناى باز پس گرفتن معامله در جايى است كه خريدار ، پشيمان مىشود ، سپس به هر نوع چشم‌پوشى اطلاق شده است .\r\n« مروءات » جمع « مروءه » به معناى شخصيت و جوانمردى است .\r\n« عثرات » جمع « عثره » به معناى لغزش و خطاست .\r\nروشن است كه هر انسانى - به جز معصومان عليهم السلام - در زندگى خود گرفتار لغزش يا لغزش‌هايى مىشوند . اگر آنها افراد با شخصيت و نيكوكارى باشند بايد به موجب حسن اعمال و رفتارشان از اين لغزش‌ها چشم‌پوشى كرد ؛ هر گونه نقل آن براى ديگران يا سرزنش يا بزرگ‌نمايى كارى است خطا و بر خلاف انصاف و جوانمردى ، زيرا خدا هم مدافع اين‌گونه افراد است . امام مىفرمايد :\r\nهرگاه يكى از اين افراد نيكوكار و با شخصيت به زمين بخورند خداوند فورا وى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nرا از زمين بلند مىكند و اجازه نمىدهد آبروى او برود .\r\nاز اين جملهء حكمت‌آميز دو نتيجه مىتوان گرفت : نتيجهء اول كه در متن جمله آمده اين است كه لغزش‌هاى نيكوكاران و افراد پاك و با تقوا را بايد ناديده گرفت و حسن ظنِ به آنها را نبايد با اين لغزش‌ها به سوء ظن مبدل كرد . اين همان چيزى است كه در روايت معروف كه به صورت ضرب المثل در آمده مىخوانيم :\r\n« الْجَوادُ قَدْ يَكْبُو »\r\nيا\r\n« قَدْ يَكْبُو الْجَوادُ »\r\n( اسب ارزشمند و كارآمد گاه ممكن است گرفتار لغزشى شود ) و در بعضى از عبارات اين جمله به آن افزوده شده كه\r\n« الصَّارِمُ قَدْ يَنْبُو ؛\r\nشمشير برنده نيز گاهى كارگر نمىشود » .\r\nنتيجهء دومى كه مىتوانيم از آن بگيريم اين است كه اگر راه تقوا و نيكوكارى و جوانمردى را پيش گيريم خداوند به هنگام لغزش‌ها ما را تنها نمىگذارد و دست ما را مىگيرد و از زمين بلند مىكند و آبروى ما را حفظ مىنمايد .\r\n* * *\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\n21 و قال عليه السلام قُرِنَتِ الْهَيْبَةُ بِالْخَيْبَةِ وَالْحَيَاءُ ، بِالْحِرْمَانِ ، وَالْفُرْصَةُ تَمُرُّ مَرَّ السَّحَابِ ، فَانْتَهِزُوا فُرَصَ الْخَيْرِ .\r\nامام عليه السلام فرمود :\r\nترس ( نابجا ) با نااميدى مقرون است و كم‌رويى با محروميت همراه ، فرصت‌ها همچون ابر در گذرند ؛ ازاين‌رو ، فرصت‌هاى نيك را غنيمت بشماريد\r\n( و پيش از آنكه از دست برود ، از آن استفاده كنيد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nجمعى از دانشمندان اسلامى اين حديث را پيش از سيّد رضى در كتاب‌هاى خود آورده‌اند از جمله ابن عبد ربه ( متوفاى 328 ) در عقد الفريد و ابن قتيبه ( متوفاى 276 ) در عيون الاخبار و ابن شعبه ( متوفاى 332 ) در تحف العقول البته با تفاوتى . ( مصادر نهج‌البلاغه ، ج 4 ، ص 21 ) .\r\nدر كتاب تمام نهج‌البلاغه اين جمله‌هاى حكمت‌آميز را در ضمن خطبه‌اى معروف به خطبة الوسيلة با تفاوت‌هايى نقل كرده است كه با اين جمله شروع مىشود « الْحَمْدُ للَّهِ الَّذي مَنَعَ الأَوْهَامَ أَنْ تَنَالَ وُجُودَه » . ( تمام نهج‌البلاغه ، ص 154 ) .\r\n","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nشرح و تفسير نتيجهء ترس و كم‌رويى\r\nامام عليه السلام در اين سخن پرمعناى خود به سه نكتهء مهم اشاره مىكند .\r\nنخست مىفرمايد : « ترس ( نابجا ) با نااميدى مقرون است » ؛\r\n( قُرِنَتِ الْهَيْبَةُ بِالْخَيْبَةِ )\r\n. بدون شك ترس از عوامل و اشياى خطرناك ، حالتى است كه خداوند در انسان براى حفظ او آفريده است . هنگامى كه حادثهء خطرناكى رخ مىدهد يا موجود خطرناكى به انسان حمله مىكند و خود را قادر بر دفاع نمىبيند ترس بر او غالب مىشود و خود را به سرعت از صحنه دور مىسازد اين‌گونه ترس منطقى و موهبت الهى براى حفظ انسان از خطرات است . هرگاه سيلاب عظيمى حركت كند و انسان خود را در مسير آن ببيند و بترسد و با سرعت خود را كنار بكشد چه كسى مىگويد اين صفت مذموم است ؟ ترس بجا سپرى است در برابر اين‌گونه حوادث .\r\nولى ترس نابجا كه ناشى از توهم يا ضعف نفس يا عدم مقاومت در مقابل مشكلات باشد به يقين مذموم و نكوهيده است و اين‌گونه ترس‌هاست كه انسان را از رسيدن به مقاصد عاليه باز مىدارد . به همين دليل از قديم گفته‌اند : شجاعان اند كه به موفقيت‌هاى بزرگ دست مىيابند .\r\nشاعر مىگويد :\r\n مَنْ راقَبَ النَّاسَ ماتَ هَمّاً * وَنالَ بِاللَّذةِ الْجَسُورُ \r\n\r\n","description":"","footnote":"","page_name":" 137 ","page_number":137},
  {"content":"\r\n\r\n« كسى كه ملاحظهء سخنان اين و آن كند ( و از آن بترسد ) از غصه مىميرد ؛ ولى افراد جسور و شجاع به لذات و كاميابىها مىرسند » .\r\nواژهء « هيبه » گاه به معناى شكوه و جلال آمده كه موجب خوف ديگران مىشود و گاه به معناى ترس است و در جملهء بالا معناى دوم اراده شده است آن هم ترس بى جا ، و واژهء « خيبة » به معناى خسران و شكست و ناكامى و محروميت است و اين دو همواره با هم قرين اند و به اين ترتيب امام مىخواهد پيروان خود را به شجاعت در تمام امور دعوت كند .\r\nدر جملهء كوتاه و پرمعناى دوم مىفرمايد : « كم‌رويى با محروميت همراه است » ؛\r\n( وَالْحَيَاءُ بِالْحِرْمَانِ )\r\n. حياء مانند هيبت دو معناى باارزش و ضد ارزش دارد ؛ حياى ارزشمند آن است كه انسان از هر كار زشت و گناه و آنچه مخالف عقل و شرع است بپرهيزد و حياى ضد ارزش آن است كه انسان از فراگرفتن علوم و دانش‌ها و يا سؤال كردن از چيزهايى كه نمىداند يا احقاق حق در نزد قاضى و جز او اجتناب كند ، همان چيزى كه در عرف ، از آن به كم‌رويىِ ناشى از ضعف نفس تعبير مىشود .\r\nمنظور امام عليه السلام در گفتار بالا همان معناى دوم است كه انسان را گرفتار محروميت‌ها مىسازد .\r\nدر حديثى از رسول خدا صلى الله عليه و آله مىخوانيم :\r\n« الْحَيَاءُ حَيَاءَانِ حَيَاءُ عَقْلٍ وَحَيَاءُ حُمْقٍ فَحَيَاءُ الْعَقْلِ هُوَ الْعِلْمُ وَحَيَاءُ الْحُمْقِ هُوَ الْجَهْلُ ؛\r\nشرم و حيا دو گونه است حياى عاقلانه و حياى احمقانه ؛ حياى عاقلانه از علم سرچشمه مىگيرد و حياى احمقانه از جهل » . « 1 »\r\nدر حديثى نيز از امام صادق آمده است كه فرمود :\r\n« الْحَيَاءُ عَلَى وَجْهَيْنِ فَمِنْهُ ضَعْفٌ وَمِنْهُ قُوَّةٌ وَإِسْلَامٌ وَإِيمَانٌ ؛\r\nحيا بر دو گونه است قسمى از آن ضعف\r\n\r\n\r\n","description":"","footnote":"\r\n( 1 ) . كافى ، ج 2 ، ص 106 ، ح 6 .\r\n","page_name":" 138 ","page_number":138},
  {"content":"\r\n\r\nو ناتوانى و قسمى ديگر ، قوت و اسلام و ايمان است » . « 1 »\r\nدر حديث ديگرى در غررالحكم از على عليه السلام آمده است :\r\n« مَنِ اسْتَحيى مِنْ قَوْلِ الْحَقِّ فَهُوَ أَحْمَقٌ ؛\r\nكسى از گفتن حق شرم كند احمق است » . « 2 »\r\nبعضى از علما در تعريف حيا چنين گفته‌اند : « حيا ملكه‌اى نفسانى است كه سبب انقباض و خوددارى نفس از انجام كارهاى قبيح و انزجار از اعمال خلاف آداب به سبب ترس از ملامت مىشود » . البته اين همان حياى ممدوح و باارزش است .\r\nدر تفسير حياى مذموم گفته‌اند : « همان انقباض نفس و خوددارى از انجام كارهايى است كه قبيح نيست ، بلكه لازم است انسان بر اثر كم‌رويى آن را ترك مىكند » . « 3 »\r\nدر حديثى از امام صادق عليه السلام در اين باره مىخوانيم :\r\n« مَنْ رَقَّ وَجْهُهُ رَقَّ عِلْمُهُ ؛\r\nافراد كم‌رو كم دانش‌اند » . « 4 »\r\nآن‌گاه امام در سومين جملهء حكمت‌آميز به اهمّيّت استفادهء از فرصت‌ها پرداخته مىفرمايد : « فرصت‌ها همچون ابر در گذرند ، ازاين‌رو فرصت‌هاى نيك را غنيمت بشماريد ( و پيش از آن كه از دست برود از آنها استفاده كنيد » ؛\r\n( وَالْفُرْصَةُ تَمُرُّ مَرَّ السَّحَابِ « 5 » ، فَانْتَهِزُوا فُرَصَ الْخَيْرِ )\r\n. منظور از فرصت ، آماده شدن كامل اسباب كار خوب است مثل اين‌كه تمام مقدمات جهت تحصيل علم براى كسى فراهم گردد ؛ هم تن سالم دارد ، هم\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 242 .\r\n( 2 ) . غررالحكم ، ح 988 .\r\n( 3 ) . سفينة البحار ، مادهء حياء .\r\n( 4 ) . كافى ، ج 2 ، ص 106 ، ح 3 .\r\n( 5 ) . « السحاب » به گفتهء لسان العرب جمع « سحابة » به معناى ابر است و جمع الجمع آن « سُحُب » بر وزن « كُتُب » است .\r\n","page_name":" 139 ","page_number":139},
  {"content":"\r\n\r\nهوش و استعداد ، هم استاد لايقى آمادهء تدريس او و هم فضاى آموزشى خوبى در اختيار اوست كه در عرف نام آن را فرصت مىگذارند و از آنجايى كه فرصت‌ها تركيبى از عوامل متعددى است و هر كدام از اين عوامل ممكن است بر اثر تغييراتى زايل شود از اين رو فرصت‌ها زودگذرند .\r\nلذا در حديث ديگرى از همان امام عليه السلام مىخوانيم :\r\n« الْفُرْصَةُ سَرِيعَةُ الْفَوْتِ بَطِيئَةُ الْعَوْدِ ؛\r\nفرصت با سرعت از دست مىرود و به زحمت به دست مىآيد » . « 1 »\r\nبه همين دليل روايات فراوانى در باب « اغتنام فرصت » آمده است و به ما دستور داده‌اند فرصت‌ها را غنيمت بشمريم ، چرا كه ترك آن اندوه‌بار است .\r\nاميرمؤمنان على عليه السلام در نامهء 31 نهج‌البلاغه در ضمن وصايايى كه به فرزند دلبندش امام مجتبى عليه السلام مىكند مىفرمايد :\r\n« بَادِرِ الْفُرْصَةَ قَبْلَ أَنْ تَكُونَ غُصَّةً ؛\r\nبه سراغ استفاده از فرصت برو ( پيش از آنكه از دست برود و ) مايهء اندوه گردد » .\r\nبه هر حال تمام مواهب الهى كه در دنيا نصيب انسان مىشود فرصت‌هاى زودگذرند ؛ جوانى ، تندرستى ، امنيت ، آمادگى روح و فكر ، بلكه عمر و حيات انسان همگى فرصت‌هاى زودگذرى هستند كه اگر آنها را غنيمت نشمريم و بهرهء كافى نگيريم نتيجه‌اى اندوهبار خواهد داشت .\r\n اى دل به كوى عشق گذارى نمىكنى * اسباب ، جمع دارى و كارى نمىكنى\r\nچوگان حكم در كف و گويى نمىزنى * بازِ ظفر به دست و شكارى نمىكنى\r\nترسم كزين چمن نبرى آستينِ گل * كز گلشنش تحمل خارى نمىكنى \r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 113 .\r\n","page_name":" 140 ","page_number":140},
  {"content":"\r\n\r\n\r\n22 و قال عليه السلام لَنَا حَقٌّ ، فَإِنْ أُعْطِينَاهُ ، وَإِلَّا رَكِبْنَا أَعْجَازَ الْإِبِلِ ، وَإِنْ طَالَ السُّرَى .\r\nامام عليه السلام فرمود :\r\nما را حقى است كه اگر به ما داده شود ( آزاديم ) و الّا ( همچون اسيران و بردگانى خواهيم بود كه ) در عقب شتر سوار خواهيم شد ،\r\nهرچند زمانى طولانى اين سير در تاريكى بگذرد . « 1 »\r\nسيد رضى در ادامهء اين سخن مىگويد : « اين كلام از سخنان لطيف و فصيح\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nطبرى ( متوفاى 310 ) در تاريخ خود در حوادث سنهء 23 آن را ضمن خطبه‌اى از امام نقل كرده است و ازهرى در كتاب تهذيب اللغة نيز آن را آورده است . مورخان نوشته‌اند اين سخن جزء خطبهء 74 بوده است كه امام در روز شورى بعد از مرگ عمر و اجتماع شش نفر براى انتخاب خليفه فرموده است ( مصادر نهج‌البلاغه ، ج 18 ، ص 133 ) .\r\nدر كتاب تمام نهج‌البلاغه اين جمله را ضمن خطبهء 38 ( طبق شمارش همان كتاب ) نقل مىكند . ( تمام نهج‌البلاغه ، ص 397 ) . در بعضى از نقل‌ها آمده است كه امير مؤمنان على عليه السلام اين سخن را دربارهء ماجراى سقيفه فرمود . ( شرح نهج‌البلاغهء ابن ابىالحديد ، ج 4 ، ص 252 ) .\r\n","page_name":" 141 ","page_number":141},
  {"content":"\r\n\r\nامام است و معناى آن اين است كه اگر حق ما به ما داده نشود همچون افراد خوار و بىمقدار خواهيم بود و اين بدان سبب است كه كسى كه پشت سر ديگرى سوار بر مركب مىشود در قسمت عقب مركب خواهد بود ، همچون برده و اسير و مانند آنها » ؛\r\n( قالَ الرَّضيُ وَهذا مِنْ لَطيفِ الْكَلامِ وَفَصيحِهِ وَمَعْناهُ أنّا إنْ لَمْ نُعْطَ حَقَّنا كُنّا أذِلَّاءُ وَذلِكَ أنَّ الرَّديفَ يَرْكَبُ عَجُزَ الْبَعيرِ كَالْعَبْدِ وَالْأسيرِ وَمَنْ يَجْرى مَجْراهُما )\r\n. * * *\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nشرح و تفسير اگر حق ما را بگيرند . . .\r\nاين جملهء حكمت‌آميز خواه مقارن ايام سقيفه گفته شده باشد يا در شوراى شش نفرهء عمر براى انتخاب خليفه پس از او ، اشاره به مسئلهء خلافت دارد كه حق مسلّم اهل‌بيت و امير مؤمنان على عليه السلام بود . مىفرمايد : « ما را حقى است كه اگر به ما داده شود ( آزاديم ) و گرنه ( همچون اسيران و بردگانى خواهيم بود كه ) در عقب شتر سوار خواهيم شد ، هرچند زمانى طولانى اين سير در تاريكى بگذرد » ؛\r\n( وَقَالَ عليه السلام : لَنَا حَقٌّ ، فَإِنْ أُعْطِينَاهُ ، وَإِلَّا رَكِبْنَا أَعْجَازَ الْإِبِلِ ، وَإِنْ طَالَ السُّرَى )\r\n. با توجه به اين‌كه « اعجاز » جمع « عَجُز » به معناى پشت و « سُرى » به معناى سير شبانه است مفسران در اين‌كه منظور از اين تشبيه چيست ، احتمالاتى داده‌اند : مرحوم سيّد رضى مىگويد : « اين كلام از سخنان لطيف و فصيح امام است و معناى آن اين است كه اگر حق ما به ما داده نشود همچون افراد خوار و بىمقدار خواهيم بود و اين بدان سبب است كه كسى كه پشت سر ديگرى سوار بر مركب مىشود در قسمت عقب مركب خواهد بود ، همچون برده و اسير و مانند آنها » ؛\r\n( قالَ الرَّضيُ وَهذا مِنْ لَطيفِ الْكَلامِ وَفَصيحِهِ وَمَعْناهُ أنّا إنْ لَمْ نُعْطَ حَقَّنا كُنّا أذِلّاءُ وَذلِكَ أنَّ الرَّديفَ يَرْكَبُ عَجُزَ الْبَعيرِ كَالْعَبْدِ وَالْأسيرِ وَمَنْ يَجْرى مَجْراهُما )\r\n. تفسير ديگر اينكه منظور اين است اگر حق ما را به ما ندهند به زحمت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nو مشقت فراوان خواهيم افتاد همان‌گونه كه شخص رديف دوم به هنگام سوار شدن بر شتر چنين حالى را خواهد داشت .\r\nتفسير سوم اين‌كه اگر ما به حقمان نرسيم مخالفان ما براى مدتى طولانى ما را به عقب خواهند انداخت و ما هم طبق فرمودهء پيغمبر اكرم صلى الله عليه و آله صبر مىكنيم و براى گرفتن حق خويش دست به شمشير نخواهيم برد .\r\nاين احتمال نيز بعيد نيست كه هر سه تفسير در مفهوم كلام امام جمع باشد به اين معنا كه اگر ما را از حق خود محروم سازند هم ما را به خوارى مىكشانند و هم به زحمت و مشقت مىافكنند و هم مدت طولانى ما را از حقمان محروم مىدارند و به فرمان پيغمبر اكرم ناچاريم صبر كنيم .\r\nهر يك از اين تفسيرهاى سه گانه را انتخاب كنيم اشاره به اين نكته است كه مخالفان ما افراد بىرحمى هستند كه تنها به غصب حق ما قناعت نمىكنند ، بلكه اصرار دارند ما را به ذلت و زحمت بيفكنند و هرچه بيشتر رسيدن ما را به حقمان تأخير بيندازند ، همان‌گونه كه تاريخ اين واقعيت را نشان داد كه دشمنان امام هفتاد سال بر فراز تمام منابر در سراسر جهان اسلام آن حضرت را لعن مىكردند و فرزندانش را در كربلا به خاك و خون كشيدند و خاندان او را به اسارت كشاندند و آنچه از دستشان بر مىآمد از ظلم و ستم بود روا داشتند ولى آنها صبر كردند ، تا اين شب تاريك و سياه و ظلمانى بر طرف شود و البته باور ما اين است كه پايان اين شب سياه و ظلمانى همان ظهور مهدى موعود خواهد بود كه در آن زمان حق به صاحب حق مىرسد و جهان دگرگون مىشود و عالم ديگرى جاى اين عالم ظلمانى را خواهد گرفت .\r\n* * *\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n23 و قال عليه السلام مَنْ أَبْطَأَ بِهِ عَمَلُهُ لَمْ يُسْرِعْ بِهِ نَسَبُهُ .\r\nامام عليه السلام فرمود :\r\nكسى كه عملش او را ( از پيمودن مدارج كمال ) كُند سازد\r\nنَسَبش به او سرعت نخواهد بخشيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nابن اثير در كتاب نهايه همين كلام حكمت‌آميز را با تفاوتى نقل كرده كه نشان مىدهد آن را از جاى ديگرى گرفته است و نيز ابن عبد ربه ( متوفاى 328 ) در عقد الفريد و آمدى در غررالحكم آن را از على عليه السلام نقل كرده‌اند در حالى كه فخر رازى در تفسير خود آن را ( ذيل آيهء 81 سورهء بقره ) از رسول خدا صلى الله عليه و آله نقل نموده ( و اين دو منافاتى با هم ندارد ، زيرا امير مؤمنان باب مدينهء علم النبى است و علوم زيادى را از پيامبر فرا گرفته است ) . ( مصادر نهج‌البلاغه ، ج 4 ، ص 24 ) .\r\nقابل توجه اين‌كه مرحوم سيّد رضى در حكمت 389 عين اين جمله را آورده و نسخهء ديگرى با كمى تفاوت براى آن ذكر كرده است .\r\nدر كتاب تمام نهج‌البلاغه اين جمله‌هاى حكمت‌آميز را نيز در ضمن خطبه‌اى معروف به « خطبة الوسيلة » آورده است . ( تمام نهج‌البلاغه ، ص 159 ) .\r\n","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\nشرح و تفسير مرد عمل باش !\r\nامام عليه السلام در اين سخن پربار و حكمت‌آميز به اهميت عمل صالح و نيك در سرنوشت انسان اشاره دارد و تلويحاً كسانى را كه بر نسب خود تكيه مىكنند در خطا مىشمرد و مىفرمايد : « كسى كه عملش او را ( از پيمودن مدارج كمال ) كُند سازد نَسَبش به او سرعت نخواهد بخشيد » ؛\r\n( مَنْ أَبْطَأَ بِهِ عَمَلُهُ لَمْ يُسْرِعْ بِهِ نَسَبُهُ )\r\n. قرآن مجيد و روايات اسلامى در جاى جاى خود بر فرهنگ عمل تكيه كرده است و آن را مقدم بر هر چيز مىشمرد و اين آيهء شريفهء قرآنى كه به صورت شعار براى مسلمانان در آمده شاهد اين گفتار است : « إِنَّ أَكْرَمَكُمْ عِنْدَ اللَّهِ أَتْقاكُم » . « 1 »\r\nدرست است كه نسب عالى يكى از مزاياى اجتماعى افراد محسوب مىشود ولى در واقع جنبهء تشريفاتى دارد ؛ آنچه به حقيقت و واقعيت مقرون است اعمال خود انسان است و بسيار ديده‌ايم افرادى كه از خانواده‌هاى پايين بودند به سبب جد و جهد و تلاش و كوشش به مقامات عالى رسيده‌اند در حالى كه افراد ديگرى با نسب‌هاى عالى بر اثر سستى و تنبلى خوار و بىمقدار شدند .\r\nاز آنچه گفتيم روشن مىشود كه عمل در اينجا - بر خلاف آنچه ابن ابىالحديد نگاشته - به معناى عبادت نيست بلكه هرگونه عمل مثبت معنوى\r\n\r\n\r\n","description":"","footnote":"\r\n( 1 ) . حجرات ، آيهء 13 .\r\n","page_name":" 147 ","page_number":147},
  {"content":"\r\n\r\nو مادى را شامل مىشود .\r\nدر حديث معروف و مشروحى اين حقيقت در لباس ديگرى از امام سجاد نقل شده است و خلاصهء حديث چنين است كه « اصمعى » مىگويد : شبى در مكه بودم كه شبى مهتابى بود هنگامى كه اطراف خانهء خدا طواف مىكردم صداى زيبا و غم‌انگيزى گوش مرا نوازش داد . به دنبال صاحب صدا مىگشتم كه چشمم به جوان زيبا و خوش‌قامتى افتاد كه آثار نيكى از او نمايان بود . دست در پردهء خانهء كعبه افكنده و با جمله‌هاى پرمعنا و تكان دهنده‌اى با خدا مناجات مىكند .\r\nمناجات او مرا سخت تحت تأثير قرار داد . آن قدر ادامه داد و گفت و گفت كه مدهوش شد و به روى زمين افتاد . نزديك رفتم و سرش را به دامان گرفتم و به صورتش خيره شدم ديدم امام زين العابدين على بن الحسين عليهما السلام است . سخت به حال او گريستم . قطرهء اشكم بر صورتش افتاد و به هوش آمد و فرمود :\r\n« مَنِ الَّذِي أَشْغَلَنِي عَنِ ذِكْرِ مولاى ؛\r\nكيست كه مرا از ياد مولايم به خود مشغول داشته » عرض كردم : « اصمعى » هستم اى سيد و مولاى من اين چه گريه و چه زارى است ؟ تو از خاندان نبوت و معدن رسالتى . مگر خدا در مورد شما نفرمود : « إِنَّما يُريدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهيرا » « 1 » امام برخاست و نشست و فرمود :\r\n« هَيْهاتَ هَيْهاتَ خَلَقَ اللَّهُ الْجَنَّةَ لِمَنْ أَطَاعَهُ وَأَحْسَنَ وَلَوْ كَانَ عَبْداً حَبَشِيّاً وَخَلَقَ النَّارَ لِمَنْ عَصَاهُ وَلَوْ كَانَ وَلَداً قُرَشِيّاً ؛\r\nهيهات هيهات خداوند بهشت را براى مطيعان و نيكوكاران آفريده ، هرچند غلام حبشى باشد و دوزخ را براى عاصيان خلق كرده ، هرچند فرد بزرگى از قريش باشد مگر اين سخن خدا را نشنيده‌اى كه مىفرمايد : هنگامى كه در صور دميده شود و قيامت برپا گردد نسب‌ها به درد نمىخورد و كسى از آن سؤال نمىكند » . « 2 »\r\n\r\n\r\n","description":"","footnote":"\r\n( 1 ) . احزاب ، آيهء 33 .\r\n( 2 ) . بحر المحبة غزالى ، ص 41 - / 44 ( با تلخيص ) . علاقه‌مندان مىتوانند براى شرح بيشتر به تفسير نمونه ، ج 14 ، ذيل آيهء 101 سورهء « مؤمنون » مراجعه كنند .\r\n","page_name":" 148 ","page_number":148},
  {"content":"\r\n\r\nشبيه همين داستان در بحارالانوار ، جلد 46 ، صفحهء 81 ، از طاووس يمانى نقل شده است .\r\nتنها مسئلهء معاد و نجات يوم‌القيامة نيست كه نسب‌ها در آن تأثيرى ندارد بلكه در گرو اعمال آدمى است ، در دنيا نيز افرادى را مىشناسيم كه از نسب‌هاى برجسته‌اى برخوردار بودند ؛ اما بر اثر سستى و تنبلى عقب ماندند و راه به جايى نبردند و افرادى را سراغ داريم كه از نظر نسب از يك خانوادهء به ظاهر پايين اجتماعى بودند ؛ ولى لياقت و كاردانى و تلاش و كوشش آنها را به مقامات بالا رساند .\r\nسعدى حال اين دو گروه را در شعر خود به خوبى سروده است و مىگويد :\r\n وقتى افتاد فتنه‌اى در شام * هركس از گوشه‌اى فرا رفتند\r\nروستا زادگان دانشمند * به وزيرى پادشا رفتند\r\nپسران وزير ناقص عقل * به گدايى به روستا رفتند \r\nدر اينجا اين سؤال پيش مىآيد كه ما در روايات اسلامى دربارهء فضيلت سادات و فرزندان پيامبر مطالب زيادى داريم و در نامهء مالك اشتر ، على عليه السلام به او توصيه مىكند كه فرماندهان لشكرش را از خانواده‌هاى اصيل برگزيند\r\n( ثُمَّ الْصِقْ بِذَوِى الْأحْسابِ\r\n. . . ) و در دستورات مربوط به انتخاب همسر نيز آمده است كه همسران خود را از خانواده‌هاى اصيل برگزينيد و اينها نشان مىدهد كه نسب و اصالت خانوادگى نيز مؤثر است .\r\nپاسخ اين سؤال با توجه به يك نكته روشن مىشود و آن اين‌كه منظور امام از نسب ، نسب‌هاى تشريفاتى دنيوى است كه فلان كس شاهزاده است يا پدرانش از مالكان بزرگ و ثروتمندان معروف شهر بوده‌اند ؛ و اما نسب‌هاى معنوى كه بر اساس ارزش‌هاى والاى اخلاقى و انسانى بنا شده به يقين مؤثر و در عين حال باز هم اصالت با عمل است و اين‌گونه نسب‌ها نيز در درجات بعد قرار دارد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبه همين دليل افرادى از خانواده‌هاى اصيل بوده‌اند ، همچون فرزند نوح و جعفر كذاب كه بر اثر سوء عمل به اشقيا پيوستند و برعكس افرادى از خانواده‌هاى فاسد بودند كه بر اثر حسن عمل در صف سعدا جاى گرفتند .\r\nدر حديثى در حالات « سعد بن عبدالملك » كه از خاندان بنىاميه بود آمده است كه نزد امام باقر عليه السلام آمد و همچون زنان مصيبت‌زده گريه و ناله مىكرد .\r\nامام عليه السلام فرمود : چرا گريه مىكنى ؟ عرض كرد : چگونه نگريم در حالى كه من از همان طايفه‌اى هستم كه به عنوان شجرهء ملعونه در قرآن از آنها نام برده شده ! امام عليه السلام فرمود : تو از آنها نيستى ؛ گرچه از بنىاميه‌اى ؛ ولى از ما اهل بيتى . آيا اين آيه را نشنيدى كه خداوند از زبان ابراهيم در قرآن فرموده : « « فَمَنْ تَبِعَنِى فَإِنَّهُ مِنِّى » ؛ آن كس كه از من پيروى كند او از من ( و از خانوادهء من ) است » . ( از اين رو سعد را به موجب اعمال نيكش سعد الخير مىناميدند ) . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 46 ، ص 337 ، ح 25 .\r\n","page_name":" 150 ","page_number":150},
  {"content":"\r\n\r\n\r\n24 و قال عليه السلام مِنْ كَفَّارَاتِ الذُّنُوبِ الْعِظَامِ إِغَاثَةُ الْمَلْهُوفِ ، وَالتَّنْفِيسُ عَنِ الْمَكْرُوبِ .\r\nامام عليه السلام فرمود :\r\nاز جمله كفاره‌هاى گناهان بزرگ ، به فرياد بيچاره و مظلوم رسيدن\r\nو تسلّى دادن به افراد غمگين است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء كتاب مصادر نهج‌البلاغه مىگويد : اين سخن حكمت‌آميز را أبو حيان توحيدى كه پيش از سيّد رضى مىزيسته در البصائر و الذخائر و بعد از سيّد رضى ، قاضى قضاعى در دستور معالم الحكم ، سبط ابن جوزى در تذكرة الخواص آورده است . با توجه به اينكه ابن جوزى در كتاب خود تصريح مىكند اين كلمات را كه با سندهاى معتبرى نزد من ثابت شده در كتاب خود آورده‌ام ، نشان مىدهد آن را از منبع ديگرى گرفته است . ( مصادر نهج‌البلاغه ، ج 4 ، ص 24 ) .\r\nدر كتاب تمام نهج‌البلاغه نيز اين جمله‌هاى حكمت‌آميز در ضمن خطبه‌اى معروف به « خطبة الوسيلة » آمده است . ( تمام نهج‌البلاغه ، ص 158 ) .\r\n","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n\r\nشرح و تفسير كفّارهء گناهان بزرگ\r\nامام عليه السلام در اين سخن نورانىاش اشاره به بعضى از كفارات گناهان بزرگ مىكند ؛ كفاره‌اى كه مىتواند آن گناه را جبران نمايد . مىفرمايد : « از جمله كفاره‌هاى گناهان بزرگ ، به فرياد بيچاره و مظلوم رسيدن و تسلّى دادن به افراد غمگين است » ؛\r\n( مِنْ كَفَّارَاتِ الذُّنُوبِ الْعِظَامِ إِغَاثَةُ الْمَلْهُوفِ ، وَالتَّنْفِيسُ عَنِ الْمَكْرُوبِ )\r\n. « ملهوف » معناى وسيعى دارد كه هر فرد مظلوم و بيچاره‌اى را شامل مىشود ؛ خواه بيمار باشد يا گرفتار طلبكار و يا فقير نادار و يا زندانى بىگناه . كسى كه به كمك اين‌گونه افراد بشتابد مىتواند عفو الهى را در برابر گناهانى كه انجام داده به خود متوجه سازد .\r\n« مكروب » به هر شخص غمگين گفته مىشود ؛ خواه غم او در مصيبت عزيزش باشد يا غم بيمارى يا فقر يا شكست در امر تجارت و يا هر غم ديگر .\r\n« تنفيس » همان زدودن غم است . در جايى كه ممكن است عامل غم بر طرف شود زدودنش از اين طريق خواهد بود ؛ مانند زدودن فقر از طريق كمك مالى و آنجا كه نمىتوان عامل آن را بر طرف كرد مىتوان از طريق تسلى دادن ، غم و اندوه را سبك نمود مانند كسى كه عزيزش را از دست داده با تسليت گفتن و دلدارى دادن به وسيلهء دوستان ، غم و اندوهش كاهش مىيابد يا بر طرف مىشود . اينها همه مصداق تنفيس است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nدر يك جمله كمك‌هاى مردمى در اسلام به هر شكل و به هر صورت اهميت فوق العاده‌اى دارد ؛ هم موجب بركت در زندگى و هم سبب بر طرف شدن بلاها و هم كفارهء گناهان است .\r\nدر كتاب تمام نهج‌البلاغه اين سخن حكمت‌آميز با اضافاتى آمده است .\r\nمىفرمايد :\r\n« مِنْ كَفَّارَاتِ الذُّنُوبِ الْعِظَامِ إِغَاثَهُ الْمَلْهُوفِ ، وَمِنْ أَفْضَلِ الْمَكَارِمِ التَّنْفيسُ عَنِ الْمَكْرُوبِ ، إِقْرَاءُ الضُّيُوفِ ، وَمِنْ أَفْضَلِ الْفَضَائِلِ اصْطِنَاعُ الصَّنَائِعِ ، وَبَثُّ الْمَعْرُوفِ ؛\r\nاز جمله كفارات گناهان بزرگ كمك به مظلوم و از برترين فضايل اخلاقى بر طرف ساختن غم اندوهگين و پذيرايى از مهمانان و از افضل فضايل ، نيكى كردن و نشر كارهاى پسنديده است » . « 1 »\r\nدر حديثى از امام صادق عليه السلام مىخوانيم كه از رسول خدا صلى الله عليه و آله نقل مىكند :\r\n« مَنْ أَعَانَ مُؤْمِناً نَفَّسَ اللَّهُ عَزَّ وَجَلَّ عَنْهُ ثَلَاثاً وَسَبْعِينَ كُرْبَةً وَاحِدَةً فِي الدُّنْيَا وَثِنْتَيْنِ وَسَبْعِينَ كُرْبَةً عِنْدَ كُرَبِهِ الْعُظْمَى قَالَ حَيْثُ يَتَشَاغَلُ النَّاسُ بِأَنْفُسِهِمْ ؛\r\nكسى كه انسان باايمانى را يارى دهد خداوند متعال هفتاد و سه اندوه را از او زايل مىكند ؛ يكى در دنيا و هفتاد و دو اندوه به هنگام اندوه بزرگ ( در قيامت ) در آنجا كه همهء مردم مشغول به خويشند » . « 2 »\r\nكفاره - چنان‌كه از نامش پيداست - چيزى است كه امر ديگرى را مىپوشاند .\r\nدر روايات اسلامى امور زيادى به عنوان كفارهء گناه ذكر شده است ؛ از جمله : فقر ، بيمارى ، ترس از حاكم ظالم ، خسارات مالى ، غم و اندوه ، ترس و وحشت ، سجده‌هاى طولانى ، انجام حج و عمره ، زيارت قبور معصومان عليهم السلام مخصوصاً زيارت امام حسين عليه السلام و صلوات بر محمد و آل محمد . « 3 »\r\n\r\n\r\n","description":"","footnote":"\r\n( 1 ) . تمام نهج البلاغه ، ص 158 .\r\n( 2 ) . كافى ، ج 2 ، ص 199 ، ح 2 .\r\n( 3 ) . براى آگاهى از روايات مربوط به اين موضوع مىتوانيد به ميزان الحكمه ، ح 6661 - / 6699 ( باب مكفرات الذنوب ) مراجعه نمائيد .\r\n","page_name":" 154 ","page_number":154},
  {"content":"\r\n\r\nاين سخن را با كلامى از امام على بن موسى الرضا عليهما السلام پايان مىدهيم كه مىفرمايد :\r\n« مَنْ لَمْ يَقْدِرْ عَلَى مَا يُكَفِّرُ بِهِ ذُنُوبَهُ فَلْيُكْثِرْ مِنَ الصَّلَاةِ عَلَى مُحَمَّدٍ وَآلِهِ فَإِنَّهَا تَهْدِمُ الذُّنُوبَ هَدْما ؛\r\nكسى كه توانايى ندارد كفاره‌اى براى گناهان خود فراهم سازد فراوان بر محمد و آل محمد صلوات بفرستد كه گناهان را نابود مىكند » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 91 ، ص 47 ، ح 2 .\r\n","page_name":" 155 ","page_number":155},
  {"content":"\r\n . \r\n","description":"","footnote":"","page_name":" 156 ","page_number":156},
  {"content":"\r\n\r\n\r\n25 و قال عليه السلام يَا بْنَ آدَمَ ، إِذَا رَأَيْتَ رَبَّكَ سُبْحَانَهُ يُتَابِعُ عَلَيْكَ نِعَمَهُ وَأَنْتَ تَعْصِيهِ فَاحْذَرْهُ .\r\nامام عليه السلام فرمود :\r\nاى فرزند آدم ! هنگامى كه مىبينى پروردگارت نعمت‌هايش را پىدرپى بر تو مىفرستد در حالى كه تو معصيت او را مىكنى از او بترس\r\n( مبادا مجازات سنگينش در انتظار تو باشد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت‌آميز را آمدى در غررالحكم با تفاوتى آورده كه نشان مىدهد از منبع ديگرى گرفته است و همچنين ابن جوزى در تذكرة الخواص . ( مصادر نهج‌البلاغه ، ج 4 ، ص 25 ) .\r\nدر كتاب تمام نهج‌البلاغه اين جملهء حكمت‌آميز ضمن كلام مبسوطى كه امير مؤمنان على عليه السلام به شخص نيازمندى فرمود آمده است . ( تمام نهج‌البلاغه ، ص 556 ) .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nشرح و تفسير از مهلت الهى بترس\r\nامام عليه السلام در اين سخن حكمت‌آميزش به گنهكاران مغرور هشدار مىدهد و مىفرمايد : « اى فرزند آدم ! هنگامى كه مىبينى پروردگارت نعمت‌هايش را پى در پى بر تو مىفرستد در حالى كه تو معصيت او را مىكنى از او بترس ( مبادا مجازات سنگينش در انتظار تو باشد ) » ؛\r\n( يَا بْنَ آدَمَ ، إِذَا رَأَيْتَ رَبَّكَ سُبْحَانَهُ يُتَابِعُ عَلَيْكَ نِعَمَهُ وَأَنْتَ تَعْصِيهِ فَاحْذَرْهُ )\r\n. گنهكاران سه دسته‌اند : گروهى آلودگى كمى دارند و يا اعمال نيك بسيار توأم با صفاى دل . خداوند اين گروه را در همين جهان گرفتار مجازات‌هايى مىكند تا پاك شوند و پاك از جهان بروند .\r\nگروه ديگرى گناهان سنگين‌تر و مجازات بيشترى دارند كه خداوند به آنها فرمان توبه داده و اگر توبه نكنند در آخرت گرفتارند .\r\nگروه سومى هستند كه طغيان و سركشى را به حد اعلى رسانده‌اند خداوند آنها را در همين دنيا گرفتار عذاب استدراج مىكند . منظور از عذاب استدراجى اين است كه لطف و رحمت خود را از آنها مىگيرد و توفيق را از آنها سلب مىكند ، ميدان را براى آنها باز مىگذارد ، بلكه هر روز نعمت بيشترى به آنها مىدهد تا پشت آنها از بار گناه سنگين گردد . ناگهان مجازات سنگين و دردناكى به سراغشان مىآيد و آنها را در هم مىكوبد و به يقين مجازات در اين حالت كه\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدر ناز و نعمت به سر مىبرند بسيار دردناك‌تر است . اين درست به آن مىماند كه شخصى ساعت به ساعت از شاخه‌هاى درختى بالا برود و هنگامى كه به انتهاى آن برسد ناگهان تعادل خود را از دست بدهد و فرو افتد و تمام استخوان‌هايش در هم بشكند .\r\nقرآن مجيد بارها به عذاب استدراجى اشاره مىفرمايد ؛ دربارهء گروهى از امت‌هاى پيشين مىگويد : ما آنها را گرفتار رنج و ناراحتى ساختيم شايد بيدار شوند و تسليم گردند . . . « « فَلَمّا نَسُوا ما ذُكِّرُوا بِهِ فَتَحْنا عَلَيْهِمْ أَبْوابَ كُلِّ شَىْءٍ حَتّى إِذا فَرِحُوا بِما أُوتُوا أَخَذْناهُمْ بَغْتَةً فَإِذا هُمْ مُبْلِسُونَ » ؛ هنگامى كه آنچه را به آنها تذكر داده شده بود به فراموشى سپردند درهاى همه چيز ( از نعمت‌ها ) را به روى آنها گشوديم تا ( كاملًا ) خوشحال شدند ( و به آن دل بستند ) ناگهان آنها را گرفتيم ( و سخت مجازات كرديم ) و در اين هنگام همگى مأيوس شدند » . « 1 »\r\nدر سورهء اعراف آيهء 182 و 183 نيز مىخوانيم : « « وَالَّذينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ * وَأُمْلى لَهُمْ إِنَّ كَيْدى مَتينٌ » ؛ و آنها كه آيات ما را تكذيب كردند به تدريج از جايى كه نمىدانند گرفتار مجازاتشان خواهيم كرد * و به آنها مهلت مىدهيم ( تا مجازاتشان دردناك‌تر باشد ) زيرا تدبير من قوى ( و حساب‌شده ) است » .\r\nدر كتاب شريف كافى از امام صادق عليه السلام چنين نقل شده :\r\n« إِنَّ اللَّهَ إِذَا أَرَادَ بِعَبْدٍ خَيْراً فَأَذْنَبَ ذَنْباً أَتْبَعَهُ بِنَقِمَةٍ وَيُذَكِّرُهُ الْاسْتِغْفَارَ وَإِذَا أَرَادَ بِعَبْدٍ شَرّاً فَأَذْنَبَ ذَنْباً أَتْبَعَهُ بِنِعْمَةٍ لِيُنْسِيَهُ الْاسْتِغْفَارَ وَيَتَمَادَى بِهَا ؛\r\nهنگامى كه خداوند نيكى بندگى را بخواهد ، به هنگامى كه گناهى انجام مىدهد او را گوشمالى مىدهد تا به ياد توبه بيفتد و هنگامى كه بدى براى بنده‌اى ( بر اثر اعمالش بخواهد ) هنگامى كه گناهى\r\n\r\n\r\n","description":"","footnote":"\r\n( 1 ) . انعام ، آيهء 44 .\r\n","page_name":" 160 ","page_number":160},
  {"content":"\r\n\r\nمىكند نعمتى به او مىبخشد تا استغفار را فراموش كند و به كار خود ادامه دهد و اين همان چيزى است كه خداوند متعال مىفرمايد : « « سَنَسْتَدْرِجُهُمْ مِنْ حَيْثُ لا يَعْلَمُونَ » بِالنِّعَمِ عِنْدَ الْمَعَاصِي ؛ ما آنها را تدريجا از آنجا كه نمىدانند ( به سوى عذاب ) مىبريم با بخشيدن نعمت به هنگام گناه » . « 1 »\r\nدر اينجا اين سؤال پيش مىآيد كه كار خداوند هدايت و بيدار ساختن است نه غافل كردن و گرفتار نمودن . در پاسخ به اين سؤال بايد به اين نكته توجه داشت كه توفيقات الهى بر اثر لياقت‌هاست ؛ گاه افرادى چنان مست و مغرور و سركش مىشوند كه هر گونه شايستگى هدايت را از دست مىدهند و در واقع اعمال آنهاست كه آنها را آن‌قدر از خدا دور كرده كه حتى لياقت هشدار ندارند ، بلكه به عكس مستحق مجازات‌هاى سنگين‌اند .\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 452 ، ح 1 .\r\n","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\n26 و قال عليه السلام مَا أَضْمَرَ أَحَدٌ شَيْئاً إِلَّا ظَهَرَ فِي فَلَتَاتِ لِسَانِهِ ، وَصَفَحَاتِ وَجْهِهِ .\r\nامام عليه السلام فرمود :\r\nهيچ كس چيزى را در دل پنهان نمىكند مگر اين‌كه در سخنان بىانديشه‌اى كه از او صادر مىشود و در صفحهء صورتش ،\r\nآشكار مىگردد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام نورانى و پر معنا را ابوعثمان جاحظ در كتاب المائة المختارة من كلامه عليه السلام پيش از سيّد رضى آورده است و بعد از سيّد رضى نيز قاضى قضاعى در كتاب دستور معالم الحكم و همچنين گروه ديگرى نيز در كتاب‌هاى خود آن را آورده‌اند . منصور دوانيقى ( خليفهء عباسى ) از اين كلمهء حكمت‌آميز در يكى از خطبه‌هاى خود به نفع خويش بهره‌بردارى كرده است آنجا كه مىگويد : « مَعْشَرَ النَّاسِ لا تُضْمِرُوا غَشَّ الْأئِمَّةَ فَإنَّهُ مَنْ أضْمَرَ ذلِكَ أظْهَرَهُ اللَّهُ عَلى سَقَطاتِ لِسانِهِ ، وَفَلَتاتِ أقْوالِهِ ، وَسَحْنَةِ وَجْهِهِ ؛ اى مردم خيانت نسبت به پيشوايانتان را در دل پنهان نكنيد ، زيرا هر كس نيتى در دل داشته باشد خداوند آن را در سخنانى كه از او صادر مىشود و اشتباهات لفظى و صفحهء صورتش ظاهر خواهد ساخت » . ( مصادر نهج‌البلاغه ، ج 4 ، ص 25 ) .\r\nدر كتاب تمام نهج‌البلاغه نيز آن را لابه‌لاى اندرزهاى امام به فرزند گرامىاش امام حسن مجتبى عليه السلام آورده است . ( تمام نهج‌البلاغه ، ص 983 ) .\r\n","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nشرح و تفسير براى هميشه پنهان نمىماند\r\nامام عليه السلام در اين گفتار حكيمانه‌اش به يكى از اصول مهم روان‌شناسى اشاره كرده مىفرمايد : « هيچ كس چيزى را در دل پنهان نمىكند مگر اين‌كه در سخنان بىانديشه‌اى كه از او صادر مىشود و در صفحهء صورتش ، آشكار مىگردد » ؛\r\n( مَا أَضْمَرَ أَحَدٌ شَيْئاً إِلَّا ظَهَرَ فِي فَلَتَاتِ « 1 » لِسَانِهِ ، وَصَفَحَاتِ وَجْهِهِ )\r\n. اين نكته مسلم است كه اعمال انسان بازتاب نيات ، خواسته‌ها و سجاياى اوست كه به صورت طبيعى ظاهر مىگردد ؛ بخشى از آن اختيارى است مثل اين‌كه به هنگام ترسيدن از چيزى تصميم به فرار مىگيرد و بخش ديگرى غير اختيارى است كه مثلا در پريدن رنگ از صورت او احساس مىشود يا به هنگام غضب صورتش بىاختيار برافروخته مىگردد و گاه اندامش مىلرزد و نيز عكس العمل‌هايى در افعال و اعمال خود ظاهر مىسازد .\r\nاما گاه مىشود انسان چيزى در درون دارد كه نمىخواهد آن را آشكار كند در اين صورت سعى مىكند دوگانگى در ميان سخن و كردار خود با آنچه در درون دارد ايجاد كند اين دوگانگى در آنجا كه انسان هشيار و مراقب باشد ممكن است ظاهر نشود ، اما به هنگام غفلت و عدم توجه ، آنچه در درون است خود را در عمل يا سخن‌هاى نينديشيده ظاهر مىكند . به علاوه پنهان كردن بخش غير\r\n\r\n\r\n","description":"","footnote":"\r\n( 1 ) . « فَلَتات » جمع « فَلْتَة » به معناى كار يا سخنى است كه بدون فكر از انسان صادر مىشود .\r\n","page_name":" 165 ","page_number":165},
  {"content":"\r\n\r\nاختيارى مانند آثارى كه در چهرهء انسان نمايان مىشود كار آسانى نيست .\r\nاين پديده قانونى در روان‌شناسى است كه به وسيلهء آن بسيارى از مجرمان را به اعتراف وامىدارند و مطالبى را كه اصرار بر اخفايش دارند آشكار مىسازند .\r\nامير مؤمنان على عليه السلام اين قانون مهم را در عبارتى كوتاه و بسيار پرمعنا در بالا بيان فرموده است .\r\nدر قرآن مجيد دربارهء منافقان مىخوانيم : « « أَمْ حَسِبَ الَّذينَ في قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ * وَلَوْ نَشاءُ لَأَرَيْناكَهُمْ فَلَعَرَفْتَهُمْ بِسيماهُمْ وَلَتَعْرِفَنَّهُمْ في لَحْنِ الْقَوْلِ وَاللَّهُ يَعْلَمُ أَعْمالَكُمْ » ؛ آيا كسانى كه در دل‌هايشان بيمارى ( نفاق ) است گمان كردند خداوند كينه‌هايشان را آشكار نمىسازد * و اگر ما بخواهيم آنها را به تو نشان مىدهيم تا آنان را با قيافه‌هايشان بشناسى ، هرچند مىتوانى آنها را از طرز سخنانشان شناسايى كنى و خداوند اعمال شما را مىداند » . « 1 »\r\nهمان‌گونه كه منافقان و مجرمان را مىتوان از سخنان ناسنجيده و اشتباه‌آلود يا از رنگ رخسارهء آنها شناخت ، نيكوكاران و مؤمنان راستين را هم مىتوان از اين طريق شناسايى كرد ، لذا قرآن دربارهء ياران صديق پيامبر مىفرمايد : « سيماهُمْ فِى وُجُوهِهِمْ مِنْ أَثَرِ السُّجُودِ » « 2 » اين اثر سجده لازم نيست كه حتما به صورت پينه‌هاى پيشانى باشد ، بلكه نورانيت درون سبب نورانيت برون مىشود .\r\nاين اصل كلى نه تنها در كلمات حكما و انديشمندان و روان‌شناسان آمده ، بلكه در اشعار شعرا نيز بازتاب گسترده‌اى دارد . بسيارى از اديبان عرب و عجم در اين زمينه اشعارى سروده‌اند « ابن معتز » شاعر عرب مىگويد :\r\n تَفَقَّدْ مَساقِطَ لَحْظِ الْمُريبِ * فَإنَّ الْعُيُونَ وُجُوهُ الْقُلُوبِ\r\nوَطالِعْ بِوادِرِهِ فِي الْكَلامِ * فَإنَّكَ تَجْني ثِمارَ الْعُيُوبِ \r\n\r\n\r\n","description":"","footnote":"\r\n( 1 ) . محمد ، آيهء 29 و 30 .\r\n( 2 ) . فتح ، آيهء 29 .\r\n","page_name":" 166 ","page_number":166},
  {"content":"\r\n\r\n« از نگاه كردن مشكوك و خطرناك حال او را بشناس - زيرا چشم‌ها صورت دل‌ها است .\r\nو به سخنان نسنجيده‌اش دقت كن ، زيرا اين سخنان ميوه‌هاى عيوب را مىچيند . ( و در اختيار تو مىگذارد ) » .\r\nسعدى نيز در شعر معروفش مىگويد :\r\n گفتم به نيرنگ و فسون پنهان كنم ريش درون * پنهان نمىماند كه خون از آستانم مىرود \r\nدر جاى ديگر مىگويد :\r\n ما در اين شهر غريبيم و در اين ملك فقير * به كمند تو گرفتار و به دام تو اسير\r\nگر بگويم كه مرا حال پريشانى نيست * رنگ رخساره نشان مىدهد از سرّ ضمير \r\n* * *\r\n\r\n","description":"","footnote":"","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\n27 و قال عليه السلام امْشِ بِدَائِكَ مَا مَشَى بِكَ .\r\nامام عليه السلام فرمود :\r\nبا بيمارىات همراهى كن مادامى كه با تو همراهى مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه اين كلام حكمت‌آميز را در كتاب خود نقل كرده‌اند مرحوم آمدى در غررالحكم است . ( مصادر نهج‌البلاغه ، ج 4 ، ص 25 ) .\r\nهمچنين قطب الدين راوندى در كتاب الدعوات آن را ذكر كرده است و در كتاب تمام نهج‌البلاغه اين جمله با چند جملهء مناسب آن در ضمن اندرزنامهء امام به فرزندش امام حسن مجتبى عليه السلام آمده ولى اين كتاب مدركى براى آن ذكر نكرده است .\r\n","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nشرح و تفسير مدارا كردن با بيمارى\r\nامام عليه السلام در اين گفتار حكمت‌آميز خود به يك اصل مهم بهداشتى و درمانى اشاره مىكند مىفرمايد : « با بيمارىات بساز مادامى كه با تو همراهى مىكند » ؛\r\n( امْشِ بِدَائِكَ مَا مَشَى بِكَ )\r\n. اشاره به اين‌كه تا زمانى كه بيمارى فشار شديد نياورده بگذار بدنت بدون نياز طبيبان و دارو آن را دفع كند .\r\nاين مسئله شايد در آن روز كه امام اين را مىفرمود روشن نبود ؛ اما امروز روشن است كه بدن خود داراى نيروى دفاعى است و هرگاه بيمارى با استفاده از قدرت دفاعى بدن از بين برود هم زيان‌هاى دارو و درمان را ندارد و هم بدن را تقويت كرده و براى آينده بيمه مىكند . البته هرگاه نيروى دفاعى بدن عاجز بماند بايد با استفاده از طبيب و دارو به كمك او شتافت تا بيمارى را دفع كند .\r\nاضافه بر اين بسيارى از بيمارىها دورانى دارد كه با پايان دورانش خود به خود دفع مىشود . از اين گذشته انسان وقتى در مقابل بيمارى تسليم مىشود و با مختصر ناراحتى در بستر مىخوابد به خودش تلقين بيمارى مىكند ، تلقين خود اثر تخريبى دارد . به عكس اگر برخيزد و كار روزانهء خود را ادامه دهد عملا تلقين سلامت كرده و در روح او بسيار مؤثر است .\r\nاين نكته امروز بر همه روشن است كه هر دارو هرچند اثر درمانى داشته\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nباشد ، زيانى نيز با خود همراه دارد . در حديثى از امام كاظم عليه السلام نقل شده است كه فرمود :\r\n« لَيْسَ مِنْ دَوَاءٍ إِلَّا وَهُوَ يُهَيِّجُ دَاءً وَلَيْسَ شَيْءٌ فِي الْبَدَنِ أَنْفَعَ مِنْ إِمْسَاكِ الْيَدِ إِلَّا عَمَّا يُحْتَاجُ إِلَيْهِ ؛\r\nهيچ دارويى نيست مگر اين‌كه دردى را تحريك مىكند و هيچ چيز در بدن سودمندتر از امساك جز نسبت به چيزى كه به آن نياز دارد نيست » . « 1 »\r\nدر حديث ديگرى از همان امام عليه السلام مىخوانيم :\r\n« ادْفَعُوا مُعَالَجَةَ الْأَطِبَّاءِ مَا انْدَفَعَ الْمُدَاوَاةُ عَنْكُمْ ؛\r\nاز معالجهء طبيبان پرهيز كنيد تا زمانى كه بيمارى به شما فشار نياورده است » . « 2 »\r\nاين سخن به بيان ديگرى نيز از امير مؤمنان عليه السلام نقل شده است كه مىفرمايد :\r\n« لَا تَضْطَجِعْ مَا اسْتَطَعْتَ الْقِيَامَ مَعَ الْعِلَّةِ ؛\r\nتا زمانى كه مىتوانى با داشتن بيمارى سرپا باشى در بستر نخواب » . « 3 » و نظير اين روايت روايات ديگرى نيز هست .\r\nتكرار مىكنيم : مفهوم اين سخنان اين نيست كه انسان با طبيب و دارو خود را معالجه نكند بلكه مفهومش آن است كه در مراجعه به طبيب و استفاده از داروها - كه معمولًا آثار زيان‌بارى دارد - عجله ننمايد .\r\nبعضى از شارحان ، براى اين حديث به جاى اين معناى طبى و درمانى مفهوم اخلاقى ذكر كرده‌اند و گفته‌اند : انسان بايد در برابر حوادث و مشكلات و بيمارىها خويشتن‌دار باشد و تا مىتواند با مشكلات بسازد و زبان به شكايت نگشايد كه با روح رضا و تسليم سازگار نيست .\r\nولى اين معنا با ظاهر جمله و روايات مشابهى كه در اين زمينه وارد شده چندان سازگار نيست .\r\n\r\n\r\n","description":"","footnote":"\r\n( 1 ) . بحارالانوار ، ج 59 ، ص 68 ، ح 18 .\r\n( 2 ) . همان ، ص 63 ، ح 4 .\r\n( 3 ) . همان ، ج 78 ، ص 204 ، ح 7 .\r\n","page_name":" 172 ","page_number":172},
  {"content":"\r\n\r\n\r\n28 و قال عليه السلام أَفْضَلُ الزُّهْدِ إِخْفَاءُ الزُّهْدِ .\r\nامام عليه السلام فرمود :\r\nبرترين نوع پارسايى مخفى داشتن پارسايى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است كه اين جملهء حكمت‌آميز را قبل از سيّد رضى مرحوم كلينى در كتاب روضهء كافى آورده است ( البته ما آن را در روضهء كافى نيافتيم ) و سبط بن جوزى ( متوفاى 597 ) در كتاب تذكرة الخواص آن را با تفاوتى نقل كرده است به اين صورت : « افضل الزهد اخفائه » . ( مصادر نهج‌البلاغه ، ج 4 ، ص 26 ) .\r\nدر كتاب مستدرك الوسائل ، ج 12 ، ص 46 ، باب استحباب الزهد فى الدنيا ، آن را با اضافهء جمله‌هاى ديگرى ذكر كرده و در بحارالانوار ، ج 67 ، ص 316 ، ح 23 به نقل از روضة الواعظين اين جملهء حكمت‌آميز ، با جمله‌هاى ديگرى ذكر شده كه نشان مىدهد از منبع ديگرى گرفته‌اند .\r\nدر كتاب تمام نهج‌البلاغه اين جملهء حكمت‌آميز را در ضمن خطبه‌اى معروف به « خطبة الوسيلة » نقل كرده است . ( تمام نهج‌البلاغه ، ص 148 ) .\r\n","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\nشرح و تفسير برترين زهد\r\nامام عليه السلام در اين گفتار حكيمانه و گهربارش مىفرمايد : « برترين نوع پارسايى مخفى داشتن پارسايى است » ؛\r\n( أَفْضَلُ الزُّهْدِ إِخْفَاءُ الزُّهْدِ )\r\n. اين سخن اشاره به برنامه‌اى است كه زاهدان ريايى در آن عصر و اين عصر براى جلب قلوب مردم انتخاب مىكردند ؛ لباس‌هاى ساده و مندرس و گاه از كرباس و خانه‌اى محقر و طعامى بسيار ساده براى خود برمىگزيدند تا مردم به آنها اقبال كنند و گاه آنها را مستجاب الدعوه پندارند و از اين طريق مقامى در اجتماع پيدا كنند و يا اموالى را پنهانى گرد مىآوردند . بسيار مىشد كه زندگانى درونى و بيرونى آنها با هم بسيار متفاوت بود و با توجه به اين‌كه رياكارى نوعى شرك و خودپرستى است آنها گرچه ظاهرا زاهد ولى در باطن مشرك بودند و گاه سرچشمهء خطراتى براى جامعه مىشدند .\r\nزاهد واقعى آن كس نيست كه به سراغ دنيا رفته ، ولى چون آن را به چنگ نياورده ناچار لباس زهد به خود پوشيده است . زاهد واقعى كسى است كه دنيا به سراغش آمده و او آن را نپذيرفته و زندگى زاهدانه را بر نعيم دنيا ترجيح داده است . همان‌گونه كه امير مؤمنان على عليه السلام در خطبهء 32 از خطب نهج‌البلاغه مىفرمايد :\r\n« وَمِنْهُمْ مَنْ أَبْعَدَهُ عَنْ طَلَبِ الْمُلْكِ ضُئُولَةُ نَفْسِهِ وَانْقِطَاعُ سَبَبِهِ فَقَصَرَتْهُ الْحَالُ عَلَى حَالِهِ فَتَحَلَّى بِاسْمِ الْقَنَاعَةِ وَتَزَيَّنَ بِلِبَاسِ أَهْلِ الزَّهَادَةِ وَلَيْسَ مِنْ ذَلِكَ فِي\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمَرَاحٍ وَلَا مَغْدًى ؛\r\nبعضى از آنها كسانى هستند كه ناتوانىاشان آنها را از رسيدن به جاه و مقام بازداشته و دستشان از همه جا كوتاه شده آنگاه خود را به زيور قناعت آراسته و به لباس زاهدان زينت بخشيده‌اند در حالى كه در هيچ زمان نه در شب و نه در روز در سلك زاهدان راستين نبوده‌اند » .\r\nبسيارى از بنيان‌گذاران مذاهب باطله نيز در سلك همين زاهدان ريايى بودند .\r\nبه تعبيرى ديگر : زاهد كسى است كه وابسته به دنيا و اسير آن نباشد نه آن‌كس كه دستش از همه چيز تهى است . همان‌گونه كه امير مؤمنان على عليه السلام در تفسير زهد از آيهء شريفهء « لِكَيْلا تَأْسَوْا عَلى مَا فَاتَكُمْ وَلا تَفْرَحُوا بِما آتاكُمْ » « 1 » استفاده كرده است و مىفرمايد : « تمام زهد در دو جمله از قرآن آمده است ، خداوند سبحان مىفرمايد : بر گذشته تأسف نخوريد و نسبت به آنچه به شما داده است دلبند و شاد نباشيد » . « 2 »\r\nامام عليه السلام در روايت ديگرى كه در غررالحكم آمده تعبير جالب ديگرى دارد و مىفرمايد :\r\n« الزُّهْدُ أَقَلُّ ما يُوجَدُ وَأَجَلُّ ما يَعْهَدُ وَيَمْدَحُهُ الْكُلُّ وَيَتْرُكُهُ الْجُلُّ ؛\r\nزهد و پارسايى كمياب‌ترين چيزها و ارزشمندترين آنهاست همگان آن را مىستايند ولى اكثر مردم به آن عمل نمىكنند » . « 3 »\r\nدربارهء اهميت زهد و پارسايى و مراتب و درجات آن بحث مشروحى ذيل خطبهء 81 از همين كتاب آمده است .\r\nاين سخن را با ذكر دو نكته پايان مىدهيم : نخست اين‌كه اگر سؤال شود چگونه مىتوان زاهد بود و زهد را پنهان كرد در پاسخ مىگوييم : شخص زاهد بايد در مجامع مانند ديگران رفتار كند ؛ مثلًا اگر سر سفره‌اى است كه غذاهاى\r\n\r\n\r\n","description":"","footnote":"\r\n( 1 ) . حديد ، آيهء 23 .\r\n( 2 ) . نهج البلاغه ، كلمات قصار ، كلمهء 439 .\r\n( 3 ) . غررالحكم ، ح 6054 .\r\n","page_name":" 176 ","page_number":176},
  {"content":"\r\n\r\nمختلف در آن است مقدارى از هر كدام تناول كند نه اين‌كه همهء غذاها را كنار بزند مثلا به نان و پنيرى قناعت نمايد و از نظر لباس ، لباس سادهء معمولى بپوشد نه لباس غير متعارف زاهدانه و به اين ترتيب مىتواند در باطن زاهد باشد و در ظاهر فردى معمولى .\r\nنكتهء ديگر اين‌كه هر گاه زاهد به زهدش افتخار كند و آن را اظهار نمايد در واقع زاهد نيست ، چرا كه دلبستگى به زهد و افتخار به آن و جلب نظر مردم از اين طريق خود عين رغبت در دنيا و بر ضد زهد است .\r\n* * *\r\n\r\n","description":"","footnote":"","page_name":" 177 ","page_number":177},
  {"content":"\r\n . \r\n","description":"","footnote":"","page_name":" 178 ","page_number":178},
  {"content":"\r\n\r\n\r\n29 و قال عليه السلام إذَا كُنْتَ فِي إِدْبَارٍ ، وَالْمَوْتُ فِي إِقْبَالٍ ، فَمَا أَسْرَعَ الْمُلْتَقَى .\r\nامام عليه السلام فرمود :\r\nدر حالى كه تو به زندگى پشت مىكنى و مرگ به تو روى مىآورد ملاقات\r\n( با يكديگر ) چه سريع خواهد بود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت‌آميز را جمعى از دانشمندان در كتاب‌هاى خود آورده‌اند از جمله آمدى در غررالحكم ، قاضى قضاعى در كتاب الدستور و ابن جوزى در تذكره . شايان توجه اين‌كه فتال نيشابورى در كتاب روضة الواعظين اين جمله را با آنچه در حكمت هجدهم آمده ( نوزدهم طبق نوشتهء ما ) با هم ذكر كرده و همه را جزء خطبهء 38 مىداند . ( مصادر نهج‌البلاغه ، ج 4 ، ص 20 و 26 ) .\r\nدر كتاب تمام نهج‌البلاغه ، اين جمله را مانند بسيارى از جملات ديگر جزء مجموعهء نصايح على عليه السلام به امام مجتبى آورده است . ( تمام نهج‌البلاغه ، ص 962 ) .\r\n","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nشرح و تفسير ملاقات سريع !\r\nامام عليه السلام در اين جملهء حكمت‌آميز در مورد سرعت گذشت عمر و فرارسيدن لحظات مرگ به همگان هشدار مىدهد مىفرمايد : « در حالى كه تو به زندگى پشت مىكنى و مرگ به تو روى مىآورد ملاقات ( با يكديگر ) چه سريع خواهد بود ! » ؛\r\n( إِذَا كُنْتَ فِي إِدْبَارٍ ، وَالْمَوْتُ فِي إِقْبَالٍ ، فَمَا أَسْرَعَ الْمُلْتَقَى )\r\n. نكتهء مهمى در اين سخن پرمحتواى امام عليه السلام است كه نخست همهء انسان‌ها را در حال حركت به سوى پايان عمر معرفى مىكند و اين يك واقعيت است . از لحظه‌اى كه انسان متولد مىشود و هر ساعتى كه بر او مىگذرد بخشى از سرمايهء عمر او كاسته و هر نفسى كه مىزند يك گام به پايان زندگى نزديك مىگردد ، زيرا عمر انسان به هر حال محدود است و اگر هيچ مشكلى هم براى او پيش نيايد روزى پايان مىپذيرد . درست مانند چراغى كه مادهء اشتعال‌زايش تدريجاً كم مىشود و روزى تمام و سرانجام خاموش خواهد شد . اين حركت سريع بدون يك لحظه توقف ادامه دارد و به اين ترتيب ، از اين‌سو همهء انسان‌ها شتابان به سوى مرگ حركت مىكنند .\r\nاز سوى ديگر ، پيوسته عوامل مرگ به سوى انسان در حركت اند خواه اين عوامل از طريق حوادث ناگهانى ، زلزله‌ها ، طوفان و سيلاب ، تصادف‌ها و مانند آن باشد يا به صورت بيمارىهايى كه با گذشت عمر و ضعف و ناتوانى اعضا\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nخواه ناخواه دامان انسان را مىگيرد و بدين ترتيب دو حركت از دو سو رو به روى يكديگر دائماً در حال انجامند از يك‌سو ، انسان به‌سوى نقطهء پايان زندگى و از آن‌سو ، حوادث به‌سوى انسان در حركت است و در چنين شرايطى ملاقات با يكديگر سريع خواهد بود ؛ مانند دو وسيلهء نقليه‌اى كه از دو طرف روبروى يكديگر با سرعت در حركت‌اند و چيزى نمىگذرد كه به هم مىرسند .\r\nقرآن مجيد خطاب به قوم يهود مىفرمايد : « « قُلْ إِنَّ الْمَوْتَ الَّذي تَفِرُّونَ مِنْهُ فَإِنَّهُ مُلاقيكُمْ ثُمَّ تُرَدُّونَ إِلى عالِمِ الْغَيْبِ وَالشَّهادَةِ فَيُنَبِّئُكُمْ بِما كُنْتُمْ تَعْمَلُونَ » ؛ بگو آن مرگى كه ( به پندار خود ) از آن فرار مىكنيد به يقين با شما ملاقات خواهد كرد سپس به سوى كسى باز مىگرديد كه از پنهان و آشكار باخبر است و شما را از آنچه انجام مىداديد باخبر مىسازد » . « 1 »\r\nدر اين زمينه روايات فراوانى از معصومين عليهم السلام نقل شده است از جمله در همين كلمات قصار ، امام عليه السلام ( در كلمهء 74 ) فرموده است :\r\n« نَفَسُ الْمَرْءِ خُطَاهُ إِلَى أَجَلِهِ ؛\r\nنَفَس‌هاى انسان گام‌هاى او به سوى مرگ اوست » .\r\nدر نامهء 27 از بخش نامه‌هاى امام عليه السلام خوانديم كه مىفرمايد :\r\n« وَ أَنْتُمْ طُرَدَاءُ الْمَوْتِ إِنْ أَقَمْتُمْ لَهُ أَخَذَكُمْ وَإِنْ فَرَرْتُمْ مِنْهُ أَدْرَكَكُمْ وَهُوَ أَلْزَمُ لَكُمْ مِنْ ظِلِّكُمْ ، الْمَوْتُ مَعْقُودٌ بِنَوَاصِيكُمْ وَالدُّنْيَا تُطْوَى مِنْ خَلْفِكُم ؛\r\nشما رانده شدگان و تعقيب‌شدگان مرگ هستيد ( و صيد شدگان به وسيلهء آن ) اگر بايستيد شما را دستگير خواهد كرد و اگر فرار كنيد به شما خواهد رسيد و مرگ از سايهء شما به شما همراه‌تر است و با موى پيشانى شما گره خورده و دنيا در پشت سر شما به سرعت در هم پيچيده مىشود ( و پايان عمر دور نيست ) » .\r\nهدف از تمام اين هشدارها اين است كه زندگى دنيا غفلت‌زاست و هنگامى كه انسان به آن سرگرم شود گاه همه چيز را فراموش مىكند و چنان گام برمىدارد\r\n\r\n\r\n","description":"","footnote":"\r\n( 1 ) . جمعه ، آيهء 8 .\r\n","page_name":" 182 ","page_number":182},
  {"content":"\r\n\r\nكه گويى زندگى دنيا ابدى است نه خبرى از آخرت نه توشه‌اى براى آن سفر و نه اندوخته‌اى براى آن ديار تهيه مىكند اين هشدارها براى اين است كه انسان را تكانى دهد و از اين خواب غفلت بيدار كند و پيش از آنكه فرصت‌ها از دست برود او را به تهيهء زاد و توشه وا دارد .\r\n* * *\r\n\r\n","description":"","footnote":"","page_name":" 183 ","page_number":183},
  {"content":"\r\n . \r\n","description":"","footnote":"","page_name":" 184 ","page_number":184},
  {"content":"\r\n\r\n\r\n30 و قال عليه السلام الْحَذَرَ الْحَذَرَ فَوَاللَّهِ لَقَدْ سَتَرَ ، حَتّى كَأَنَّهُ قَدْ غَفَرَ .\r\nامام عليه السلام مىفرمايد :\r\n( از مجازات الهى ) برحذر باش ، برحذر باش ، به خدا سوگند آن قدر پرده‌پوشى كرده ، كه گويى آمرزيده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كسانى كه پيش از مرحوم سيّد رضى اين سخن حكمت‌آميز را از امير مؤمنان على عليه السلام نقل كرده‌اند جاحظ در كتاب مائة المختارة است و قبلا در ذيل حكمت شمارهء نوزده از فتال نيشابورى در كتاب روضة الواعظين آورديم كه او اين جمله و چند جملهء ديگر را يك جا از امير مؤمنان على عليه السلام نقل كرده است كه نشان مىدهد از منبعى غير از نهج‌البلاغه گرفته است . ( مصادر نهج‌البلاغه ، ج 4 ، ص 27 ) .\r\nاضافه بر آنچه گفته شد در كتاب غررالحكم ، آمدى با بعضى از اضافات و در مناقب خوارزمى نيز ذكر شده است .\r\nدر كتاب تمام نهج‌البلاغه اين كلام حكمت آميز را جزو خطبه‌اى نقل كرده كه در زمانى كه امير مؤمنان على عليه السلام وارد كوفه شد آن را ايراد فرمود . ( تمام نهج‌البلاغه ، ص 362 ) .\r\n","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\nشرح و تفسير از پرده‌پوشى خداوند مغرور مباش\r\nامام عليه السلام در اين گفتار حكيمانه‌اش به همهء معصيت‌كاران هشدار مىدهد كه از صبر الهى در مقابل معاصىشان مغرور نشوند . مىفرمايد : « ( از مجازات الهى ) برحذر باش برحذر باش ، به خدا سوگند آن‌قدر پرده‌پوشى كرده كه گويى آمرزيده است » ؛\r\n( الْحَذَرَ الْحَذَرَ فَوَاللَّهِ لَقَدْ سَتَرَ ، حَتّى كَأَنَّهُ قَدْ غَفَرَ )\r\n. اشاره به اين‌كه يكى از صفات پروردگار ، ستار العيوب بودن است . با رحمت واسعه‌اش گناهان پنهانى بندگان را افشا نمىكند تا آبروى آنها در نزد دوست و دشمن ريخته نشود شايد بيدار شوند به سوى خدا باز گردند و از گناهان خويش توبه كنند و دست بردارند . اما بسيار مىشود كه افراد از اين لطف و رحمت الهى سوء استفاده مىكنند و گمان دارند گناهى نكرده‌اند يا اگر گناهى مرتكب شده‌اند خداوند بدون توبه آنها را مشمول عفو خود قرار داده است .\r\nامام عليه السلام در اينجا هشدار مىدهد كه از اين لطف و عنايت الهى مغرور نشويد به خصوص اين‌كه ممكن است اين از قبيل نعمت‌هاى استدراجى باشد يعنى خداوند گروهى از گنهكاران را لايق عفو و بخشش نمىبيند ؛ آنها را به حال خود رها مىكند تا مجازاتشان را به تأخير بيندازد تا پشتشان از بار گناه سنگين شود و آنگاه به شدت آنها را گرفته و مجازات مىكند .\r\nدر ضمن اين سخن درسى است براى بندگان كه آنها هم ستار العيوب باشند\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو به محض اطلاع از گناهان پنهانى كسى ، به افشاگرى برنخيزند و آبرويش را نريزند و به او مجال اصلاح خويشتن و توبه دهند .\r\nاضافه بر اين كمتر كسى است كه عيب و خطايى در پنهان نداشته باشد اگر باب افشاگرى گشوده شود ، همگان نسبت به يكديگر بىاعتماد مىشوند و سرمايهء اصلى جامعه كه اعتماد است از دست مىرود .\r\n* * *\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n31 فقال عليه السلام\r\nوَسُئِلَ عَنِ الْإِيمَانِ\r\n\r\nبخش اول\r\nالْإِيمَانُ عَلَى أَرْبَعِ دَعَائِمَ : عَلَى الصَّبْرِ ، وَالْيَقِينِ ، وَالْعَدْلِ ، وَالْجِهَادِ .\r\nوَالصَّبْرُ مِنْهَا عَلَى أَرْبَعِ شُعَبٍ : عَلَى الشَّوْقِ ، وَالشَّفَقِ ، وَالزُّهْدِ ، وَالتَّرَقُّبِ :\r\nفَمَنِ اشْتَاقَ إِلَى الْجَنَّةِ سَلَا عَنِ الشَّهَوَاتِ ؛ وَمَنْ أَشْفَقَ مِنَ النَّارِ اجْتَنَبَ الْمُحَرَّمَاتِ ؛ وَمَنْ زَهِدَ فِي الدُّنْيَا اسْتَهَانَ بِالْمُصِيبَاتِ ؛ وَمَنِ ارْتَقَبَ الْمَوْتَ سَارَعَ إِلَى الْخَيْرَاتِ . وَالْيَقِينُ مِنْهَا عَلَى أَرْبَعِ شُعَبٍ : عَلَى تَبْصِرَةِ الْفِطْنَةِ ، وَتَأَوُّلِ الْحِكْمَةِ ، وَمَوْعِظَةِ الْعِبْرَةِ ، وَسُنَّةِ الْأَوَّلِينَ . فَمَنْ تَبَصَّرَ فِي الْفِطْنَةِ تَبَيَّنَتْ لَهُ الْحِكْمَةُ ؛ وَمَنْ تَبَيَّنَتْ لَهُ الْحِكْمَةُ عَرَفَ الْعِبْرَةَ ؛ وَمَنْ عَرَفَ الْعِبْرَةَ فَكَأَنَّمَا كَانَ فِي الْأَوَّلِينَ . وَالْعَدْلُ مِنْهَا عَلَى أَرْبَعِ شُعَبٍ : عَلَى غَائِصِ الْفَهْمِ ، وَغَوْرِ الْعِلْمِ ، وَزُهْرَةِ الْحُكْمِ ، وَرَسَاخَةِ الْحِلْمِ ، فَمَنْ فَهِمَ عَلِمَ غَوْرَ الْعِلْمِ ؛ وَمَنْ عَلِمَ غَوْرَ الْعِلْمِ صَدَرَ عَنْ شَرَائِعِ الْحُكْمِ ؛ وَمَنْ حَلُمَ لَمْ يُفَرِّطْ فِي أَمْرِهِ وَعَاشَ فِي النَّاسِ حَمِيداً . وَالْجِهَادُ مِنْهَا عَلَى أَرْبَعِ شُعَبٍ : عَلَى الْأَمْرِ بِالْمَعْرُوفِ ، وَالنَّهْيِ عَنِ الْمُنْكَرِ ، وَالصِّدْقِ فِي الْمَوَاطِنِ ، وَشَنَآنِ الْفَاسِقِينَ : فَمَنْ أَمَرَ\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nبِالْمَعْرُوفِ شَدَّ ظُهُورَ الْمُؤْمِنِينَ ، وَمَنْ نَهَى عَنِ الْمُنْكَرِ أَرْغَمَ أُنُوفَ الْكَافِرِينَ ؛ وَمَنْ صَدَقَ فِي الْمَوَاطِنِ قَضَى مَا عَلَيْهِ ، وَمَنْ شَنِئَ الْفَاسِقِينَ وَغَضِبَ لِلَّهِ ، غَضِبَ اللَّهُ لَهُ وَأَرْضَاهُ يَوْمَ الْقِيَامَةِ .\r\n\r\nترجمه\r\nاز امام عليه السلام دربارهء ايمان سؤال شد فرمود : ايمان بر چهار پايه استوار است : بر « صبر » و « يقين » و « عدالت » و « جهاد » .\r\nصبر از ميان آنها ، بر چهار شعبه استوار است ؛ بر اشتياق ، ترس ، زهد و انتظار .\r\nآن‌كس كه مشتاق بهشت باشد ، شهوات و تمايلات سركش را به فراموشى مىسپارد و آن‌كس كه از آتش جهنم بيمناك باشد از گناهان دورى مىگزيند و كسى كه زاهد و بىاعتنا به دنيا باشد مصيبت‌ها را ناچيز مىشمرد و آن‌كس كه انتظار مرگ را مىكشد براى انجام اعمال نيك سرعت مىگيرد .\r\nيقين نيز بر چهار شاخه استوار است : بر بينش هوشمندانه و عميق و پى بردن به دقايق حكمت و پند گرفتن از عبرت‌ها و اقتدا به روش پيشينيان ( صالح ) .\r\nكسى كه بينايى هوشمندانه داشته باشد حكمت و دقايق امور براى او روشن مىشود و كسى كه دقايق امور براى او روشن شود عبرت فرا مىگيرد و كسى كه درس عبرت گيرد چنان است كه گويا هميشه با گذشتگان بوده است .\r\nعدالت نيز چهار شعبه دارد : فهم دقيق ، علم و دانش عميق ، قضاوت صحيح و روشن و حلم و بردبارى راسخ . كسى كه درست بينديشد به اعماق دانش آگاهى پيدا مىكند و كسى كه به عمق علم و دانش برسد از سرچشمهء احكام ، سيراب مىگردد و آن كس كه حلم و بردبارى پيشه كند گرفتار تفريط و كوتاهى در امور خود نمىشود و در ميان مردم با آبرومندى زندگى خواهد كرد .\r\nجهاد ( نيز ) چهار شاخه دارد : امر به معروف ، نهى از منكر ، صدق و راستى در\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمعركه‌هاى نبرد ، و دشمنى با فاسقان . آن كس كه امر به معروف كند پشت مؤمنان را محكم ساخته و آن كس كه نهى از منكر كند بينى كافران ( و منافقان ) را به خاك ماليده و كسى كه صادقانه در ميدان‌هاى نبرد با دشمن ( و هرگونه مقابله با آنها ) بايستد وظيفهء خود را ( در امر جهاد ) انجام داده و كسى كه فاسقان را دشمن دارد و براى خدا خشم گيرد خداوند به خاطر او خشم و غضب مىكند ( و او را در برابر دشمنان حفظ مىنمايد ) و روز قيامت وى را خشنود مىسازد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر نهج‌البلاغه ، سند اين گفتار مبسوط و حكيمانهء امام عليه السلام را در ذيل كلمهء حكمت‌آميز 266 آورده است ، زيرا آن كلمه در واقع مقدمه‌اى است براى اين بيان و در اين‌كه سؤال كننده چه كسى بوده كه امام اين جواب را بيان فرمود طبق گفتهء غزالى در احياء العلوم ، « عمار ياسر » و طبق نوشتهء كلينى در كافى « ابن الكوّاء » بود . ( احتمال اول نزديك‌تر به نظر مىرسد ) . سپس مىافزايد : اين سخن به طور متواتر از اميرمؤمنان على عليه السلام نقل شده كه بعضى آن را به صورت مسند و بعضى به صورت مرسل آورده‌اند ، سپس نام عدهء كثيرى را ذكر مىكند كه قبل از سيّد رضى آن را نقل كرده‌اند ؛ مانند : مرحوم كلينى در اصول كافى ، ابن شعبهء حرّانى در تحف العقول ، صدوق در خصال و جمعى ديگر . آن‌گاه مىافزايد : گروهى نيز بعد از سيّد رضى آن را با تفاوت روشنى آورده‌اند كه نشان مىدهد از منبع ديگرى گرفته‌اند از جمله كتاب مناقب خوارزمى و كتاب دستور معالم الحكم را نام مىبرد . ( مصادر نهج‌البلاغه ، ج 4 ، ص 214 ) .\r\nدر كتاب تمام نهج‌البلاغه نيز اين كلام مشروح حكمت‌آميز را در لا به لاى خطبهء مشروح ديگرى آورده است كه با جملهء « الْحَمْدُ للَّهِ الَّذِي ابْتَدَأَ الأُمُورَ بِعِلْمِهِ فيهَا » آغاز مىشود . ( تمام نهج‌البلاغه ، ص 180 ) .\r\n","page_name":" 191 ","page_number":191},
  {"content":"\r\n . \r\n","description":"","footnote":"","page_name":" 192 ","page_number":192},
  {"content":"\r\n\r\n\r\nشرح و تفسير اركان ايمان\r\nامام عليه السلام در اين كلام جامع ، تفسيرى براى ايمان ذكر كرده كه در هيچ منبع ديگرى به اين گستردگى و وضوح ديده نمىشود ؛ ايمان را فراتر از جنبه‌هاى عقيدتى ، از جنبه‌هاى عملى و رفتارى نيز مورد توجه قرار داده است و تمام ريزه‌كارىها و نكات دقيقى را كه در تشكيل ايمان مؤثر است برشمرده است .\r\nنخست ايمان را بر چهار پايه و هر يك از پايه‌ها را بر چهار پايهء ديگر استوار دانسته كه مجموعاً شانزده اصل از اصول ايمان ( عقيدتى و عملى ) را تشكيل مىدهد و به يقين اگر كسى بتواند اين اصول شانزده‌گانه را در خود زنده كند در اوج قلهء ايمان قرار خواهد گرفت و چنين ايمانى است كه مىتواند دنيا را به سوى امنيت و آرامش و عدل و داد رهبرى كند و انسان را به مقام قرب پروردگار و اوج افتخار انسانى برساند .\r\nهمان‌گونه كه در ذيل اين حديث شريف خواهد آمد ، امام براى كفر هم چهار ستون قائل شده است و همچنين براى شك و از كلام مرحوم سيّد رضى استفاده مىشود كه اين حديث شريف داراى ذيل قابل ملاحظه‌اى بوده كه سيّد رضى آن را از بيم طولانى شدن سخن حذف كرده و مطابق آنچه بعضى نقل كرده‌اند امام عليه السلام در ذيل ، پايه‌هاى نفاق را نيز مشروحا بيان فرموده است .\r\nهمان‌گونه كه در شرح مصدر اين كلام حكمت‌آميز آمد در اين‌كه سؤال كنندهء\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاز امام عليه السلام دربارهء حقيقت ايمان چه كسى بوده اختلاف است ؛ بعضى آن را يكى از بهترين ياران آن حضرت يعنى « عمار ياسر » و بعضى آن را يكى از دشمنان سرسخت آن حضرت يعنى « ابن كواء » مىدانند كه احتمال اول به ذهن بسيار نزديك‌تر است . ولى در هر حال در بعضى از روايات آمده كه امام عليه السلام از دادن پاسخ شخصى به او امتناع ورزيد و چون سؤال و جواب را بسيار مهم مىدانست فرمود : برو فردا بيا تا در جمع اصحاب و ياران به تو پاسخ گويم ، تا اگر تو فراموش كنى ديگرى آن را حفظ كند ، زيرا اين‌گونه سخنان همچون مركبى فرارى است كه يكى آن را نمىتواند بگيرد و ديگرى آن را مىگيرد . « 1 »\r\nامام عليه السلام در آغاز ، براى ايمان چهار ستون قائل مىشود و در پاسخ سؤال پيش گفته مىفرمايد : « ايمان بر چهار پايه استوار است : بر صبر و يقين و عدالت و جهاد » ؛\r\n( وَسُئِلَ عَنِ الْإِيمَانِ فَقَالَ عليه السلام : الْإِيمَانُ عَلَى أَرْبَعِ دَعَائِمَ : عَلَى الصَّبْرِ ، وَالْيَقِينِ ، وَالْعَدْلِ ، وَالْجِهَادِ )\r\n. بعضى از شارحان نهج‌البلاغه معتقدند كه اين پايه‌هاى چهارگانه همان اصول چهارگانهء اخلاق است كه در مبانى اخلاق ارسطو آمده است ، وى مىگويد :\r\nاصول علم اخلاق چهار چيز است : حكمت ، عفت ، شجاعت و عدالت . بسيارى از علماى اخلاق اسلامى نيز اخلاق اسلام را بر پايهء آن تفسير كرده‌اند .\r\nآنها معتقدند كه روح انسان داراى سه قوه است : قوهء ادراك ، جاذبه و دافعه ؛ قوهء ادراك حقايق را تشخيص مىدهد و انسان را به تعالى علمى مىرساند . قوهء جاذبه ، همان قوهء جلب منافع است كه از آن به قوهء شهوت تعبير مىشود . البته نه فقط شهوت جنسى ، بلكه هرگونه خواسته‌اى به معناى وسيع كلمه مراد است .\r\nقوهء دافعه همان است كه از آن به غضب تعبير مىكنند و حافظ دفع زيان‌ها از انسان است .\r\n\r\n\r\n","description":"","footnote":"\r\n( 1 ) . تمام نهج‌البلاغه ، ص 176 .\r\n","page_name":" 194 ","page_number":194},
  {"content":"\r\n\r\nآنها بر اين عقيده‌اند كه اين سه قوه داراى حد وسط و حد افراط و تفريط است ، حد وسط آنها فضايل اخلاقى را تشكيل مىدهد و منظور از « عدل » همان بهره‌گيرى از حد وسط است ، بنابراين هرگاه نيروى شهوت و غضب در اختيار قوهء ادراك قرار گيرد و عدالت حاصل شود ، اخلاق آدمى به كمال رسيده است . « 1 »\r\nولى تطبيق كلام امام بر تقسيم ارسطويى در اخلاق بعيد به نظر مىرسد ، زيرا همان‌گونه كه در شرح اين چهار اصل خواهد آمد امام امورى را ذكر مىكند كه فراتر از آنهاست مثلا صبر بر مصيبت را به زحمت مىتوان در مسئلهء شجاعت يا عفت جاى داد و امر به معروف و نهى از منكر را به سختى مىتوان در اين دو موضوع وارد دانست و همچنين موارد ديگرى از شاخه‌هايى كه امام براى اين چهار اصل شمرده است ، بنابراين سزاوار است ما آن را تحليل و ارزيابى كنيم و سخن مستقلى دربارهء تفسير ايمان و فضايل انسانى بدانيم كه از سرچشمهء قرآن و علم امام عليه السلام جوشيده است .\r\nاز آنجا كه هدف امام عليه السلام در اين پاسخ به سؤال ، شرح و بيان ايمان از نظر اعتقاد قلبى و آثار لسانى و جنبه‌هاى عملى به طور كامل است براى هر يك از اين پايه‌هاى چهارگانه ، چهار شاخه بيان فرموده كه در عمق حقيقت ايمان پيش رفته است .\r\n\r\nپايهء اوّلِ ايمان : صبر\r\nمىفرمايد : « صبر از ميان آنها ، بر چهار شعبه استوار است ؛ اشتياق ، ترس ، زهد و انتظار » ؛\r\n( وَالصَّبْرُ مِنْهَا عَلَى أَرْبَعِ شُعَبٍ : عَلَىالشَّوْقِ ، وَالشَّفَقِ ، وَالزُّهْدِ ، وَالتَّرَقُّبِ )\r\n. « شوق » به معناى علاقه و اشتياق به چيزى و « شفق » در اصل به معناى آميخته شدن روشنايى روز به تاريكى شب است ، سپس به ترس آميخته با علاقه به كسى\r\n\r\n\r\n","description":"","footnote":"\r\n( 1 ) . شرح بيشتر در اين باره را در كتاب اخلاق در قرآن ، ج 1 ، ص 99 به بعد مطالعه فرمائيد .\r\n","page_name":" 195 ","page_number":195},
  {"content":"\r\n\r\nيا چيزى به كار رفته است و « زهد » عدم وابستگى به دنيا و زخارف دنياست و « ترقب » به هرگونه انتظار گفته مىشود .\r\nسپس به ريشه‌هاى هر يك از اين چهار شاخه كه از آن منشعب مىشود پرداخته مىفرمايد : « آن‌كس كه مشتاق بهشت باشد ، شهوات و تمايلات سركش را به فراموشى مىسپارد و آن‌كس كه از آتش جهنم بيمناك شد از گناهان دورى مىگزيند و كسى كه زاهد و بىاعتنا به دنيا باشد مصيبت‌ها را ناچيز مىشمرد و آنكس كه انتظار مرگ را مىكشد براى انجام اعمال نيك سرعت مىگيرد » ؛\r\n( فَمَنِ اشْتَاقَ إِلَى الْجَنَّةِ سَلَا عَنِ الشَّهَوَاتِ ؛ وَمَنْ أَشْفَقَ مِنَ النَّارِ اجْتَنَبَ الْمُحَرَّمَاتِ ؛ وَمَنْ زَهِدَ فِي الدُّنْيَا اسْتَهَانَ بِالْمُصِيبَاتِ ؛ وَمَنِ ارْتَقَبَ الْمَوْتَ سَارَعَ إِلَى الْخَيْرَاتِ )\r\n. « سلا » به معناى فراموش كردن چيزى است .\r\nدر واقع صبر و شكيبايى گاه در مقابل شهوت و در مسير اطاعت خداست و گاه در مقام پرهيز از گناهان و گاه در مقابل مصائب و درد و رنج‌هاى دنيوى است و گاه در مقابل پايان عمر و مرگ .\r\nبراى اين‌كه انسان بتواند مواضع خود را در مقابل اين امور چهارگانه روشن سازد بايد متكى به عقايد صحيح گردد ؛ عشق به بهشت و نعمت‌هاى بىپايانش او را از غلطيدن در شهوات سركش دنيا حفظ مىكند و اين همان صبر بر طاعت است و ايمان به عذاب الهى در آخرت و خوف از دوزخ او را از گناهان باز مىدارد ، چرا كه گويى آتش دوزخ را با چشم خود مىبيند .\r\nاز آنجا كه بىتابى در برابر مصائب به دليل دلبستگىهاى دنيوى است آن‌كس كه زاهد و بىاعتنا به دنيا باشد و از اين دلبستگىها وا رَهَد مصيبت در برابر او كوچك مىشود و صبر در برابر آن آسان مىگردد .\r\nامام عليه السلام علاوه بر سه شاخهء معروف صبر شاخهء چهارمى هم در اينجا بيان فرموده و آن صبرى است كه از انتظار مرگ ناشى مىشود كسى كه در هر لحظه\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nاحتمال مىدهد پروندهء حياتش بسته شود و پنجهء مرگ گلويش را بفشارد ، با سرعت به سوى كارهاى خير مىدود تا در فرصت باقىمانده كفهء عمل صالح خود را سنگين سازد و اين نياز به صبر و استقامت فراوان دارد .\r\nاز آنچه در بالا آمد روشن شد كه امام تمام شاخه‌هاى چهارگانهء صبر را مرتبط به اعتقادات قلبى مىشمارد ؛ اعتقاد به بهشت ، دوزخ ، به بىاعتبارى دنيا و مرگ .\r\nتوجه به اين نكته نيز لازم است كه چون ايمان داراى درجاتى است و مطابق بعضى از روايات ، ده درجه دارد ، صبر و شوق به بهشت و ترس از دوزخ و زهد در دنيا و انتظار مرگ نيز در افراد مختلف است ؛ بعضى در اعلا درجهء ايمان قرار دارند و اين شاخه‌ها به طور كامل در باغستان روح آنها نمايان است و بعضى در ادنا درجهء ايمانند و از هر كدام از اين امور بهرهء كمى دارند .\r\n\r\nپايهء دومِ ايمان : يقين\r\nسپس امام عليه السلام از شاخه‌هاى يقين سخن مىگويد و مىفرمايد : « يقين بر چهار شاخه استوار است : بر بينش هوشمندانه و عميق و پى بردن به دقايق حكمت و پند گرفتن از عبرت‌ها و اقتدا به روش پيشينيان ( صالح ) » ؛\r\n( وَالْيَقِينُ مِنْهَا عَلَى أَرْبَعِ شُعَبٍ : عَلى تَبْصِرَةِ الْفِطْنَةِ ، وَتَأَوُّلِ الْحِكْمَةِ ، وَمَوْعِظَةِ الْعِبْرَةِ ، وَسُنَّةِ الْأَوَّلِينَ )\r\n. ممكن است اين چهار شاخه اشاره به چهار رشته از علوم انسانى باشد :\r\nنخست علوم تجربى است كه از « تبصرة الفطنة » سرچشمه مىگيرد و دوم علوم نظرى است كه از « تأويل الحكمه » به دست مىآيد سوم علومى است كه از تاريخ نصيب انسان مىشود و مايهء عبرت اوست و چهارم علوم نقلى است كه از سنن پيشنيان به دست مىآيد . هنگامى كه انسان اين چهار رشتهء علمى را پيگيرى كند و از آنها بهرهء كافى ببرد به مقام يقين مىرسد .\r\nمثلًا دربارهء خداشناسى نخست چشم باز كند و به خوبى آثار پروردگار را در\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجهان هستى ببيند سپس با انديشهء عميق رابطهء آن را با مبدأ آفرينش قادر و حكيم درك كند آن‌گاه از حوادث تاريخى عبرت بگيرد و خدا را از لابه‌لاى آن بشناسد و پس از آن بر آنچه از پيشنيان صالح و عالم به دست آمده مرور كند و علوم آنها را به علم خود بيفزايد تا يك خداشناس كامل گردد . همچنين در مورد خودسازى و عوامل تقرب به پروردگار .\r\nآن‌گاه امام عليه السلام ميوه‌هاى هر يك از اين شاخه‌هاى چهارگانه را بيان مىكند و مىفرمايد : « كسى كه بينايى هوشمندانه داشته باشد حكمت و دقايق امور براى او روشن مىشود و كسى كه دقايق امور براى او روشن شود عبرت فرا مىگيرد و كسى كه درس عبرت گيرد چنان است كه گويا هميشه با گذشتگان بوده است » ؛\r\n( فَمَنْ تَبَصَّرَ فِي الْفِطْنَةِ تَبَيَّنَتْ لَهُ الْحِكْمَةُ ؛ وَمَنْ تَبَيَّنَتْ لَهُ الْحِكْمَةُ عَرَفَ الْعِبْرَةَ ؛ وَمَنْ عَرَفَ الْعِبْرَةَ فَكَأَنَّمَا كَانَ فِي الْأَوَّلِينَ )\r\n. « 1 »\r\nاز آنچه گفته شد روشن مىشود كه يك پايهء مهم ايمان ، بر يقينِ حاصل از علم استوار است ؛ علومى كه از مبدأهاى متعدد سرچشمه مىگيرد و روح را سيراب مىكند و اعتقادِ انسان را به مبدأ و معاد محكم مىسازد و آثارش در اخلاق و عمل ظاهر مىگردد .\r\n\r\nپايهء سومِ ايمان : عدل\r\nسپس امام عليه السلام به سراغ شاخهء هاى عدالت مىرود و شاخه‌هاى اين پايهء مهم را\r\n\r\n\r\n","description":"","footnote":"\r\n( 1 ) . از بسيارى از نسخه‌هاى اين حديث شريف استفاده مىشود كه در كلام مرحوم سيّد رضى سقط و حذفى وارد شده و صحيح آن چنين بوده است : « وَمَنْ عَرَفَ الْعِبْرَةَ عَرَفَ السُّنَّةَ وَمَنْ عَرَفَ السُّنَّةَ فَكَأَنَّمَا كَانَ مَعَ الْأَوَّلِين » كه ترجمهء آن چنين مىشود : آن كس كه درس عبرت بياموزد بر سنت‌ها آگاهى پيدا مىكند و كسى كه سنت‌هاى پيشينيان را فرا گيرد ( و از تجربيات آنها استفاده كند ) گويا هميشه در ميان آنها و با آنها بوده است . ( كافى ، ج 2 ، ص 51 ، ح 1 ) .\r\nاز جمله امورى كه گواهى مىدهد عبارت مرحوم سيّد رضى سقط و حذفى دارد اين است كه مطابق نقل او يقين سه شاخه پيدا مىكند در حالى كه تمام پايه‌هاى چهارگانهء ايمان هر كدام داراى چهار شاخه است .\r\n","page_name":" 198 ","page_number":198},
  {"content":"\r\n\r\nچنين شرح مىدهد : « عدالت نيز چهار شعبه دارد : فهم دقيق ، علم و دانش عميق ، قضاوت صحيح و روشن و حلم و بردبارى » ؛\r\n( وَالْعَدْلُ مِنْهَا عَلَى أَرْبَعِ شُعَبٍ : عَلى غَائِصِ الْفَهْمِ ، وَغَوْرِ الْعِلْمِ ، وَزُهْرَةِ الْحُكْمِ ، وَرَسَاخَةِ الْحِلْمِ )\r\n. در واقع كسى كه بخواهد حكم عادلانه‌اى كند نخست بايد از قابليت و استعداد شايسته‌اى در فهم موضوع برخوردار باشد تا هرگونه خطا در تشخيص موضوع موجب خطا در نتيجهء حكم نشود . سپس آگاهى لازم را در ارتباط با حكم پيدا كند و آن را دقيقا منطبق بر موضوع نمايد ، آن‌گاه حكم نهايى را به طور واضح و روشن و خالى از هرگونه ابهام بيان كند و در اين مسير ، موانع را با حلم و بردبارى بر طرف سازد .\r\nگرچه فهم به معناى مطلق دانستن و پى بردن به حقيقت است و با علم چندان تفاوتى ندارد ؛ ولى چون در اينجا در مقابل علم قرار گرفته مناسب است كه فهم ناظر به موضوع و علم ناظر به حكم باشد .\r\nچه بسا ممكن است ارباب دعوا با سخنان خشن و حركات ناموزون و اصرارهاى بىجا ، روح قاضى را آزرده سازند . حلم و بردبارى راسخ او نبايد اجازه دهد اين گونه امور در روحش اثر بگذارد و كمترين تغييرى در حكم ايجاد كند .\r\nاينها امورى است كه امام عليه السلام در عهدنامهء مالك اشتر دربارهء قضاوت ، با اضافاتى به آن اشاره كرده مىفرمايد :\r\n« ثُمَّ اخْتَرْ لِلْحُكْمِ بَيْنَ النَّاسِ أَفْضَلَ رَعِيَّتِكَ فِي نَفْسِكَ مِمَّنْ لَاتَضِيقُ بِهِ الْأُمُورُ وَلَا تُمَحِّكُهُ الْخُصُومُ وَلَا يَتَمَادَى فِي الزَّلَّةِ وَلَا يَحْصَرُ مِنَ الْفَيْءِ إِلَى الْحَقِّ إِذَا عَرَفَهُ وَلَا تُشْرِفُ نَفْسُهُ عَلَى طَمَعٍ وَلَا يَكْتَفِي بِأَدْنَى فَهْمٍ دُونَ أَقْصَاهُ وَأَوْقَفَهُمْ فِي الشُّبُهَاتِ وَآخَذَهُمْ بِالْحُجَجِ وَأَقَلَّهُمْ تَبَرُّماً بِمُرَاجَعَةِ الْخَصْمِ وَأَصْبَرَهُمْ عَلَى تَكَشُّفِ الْأُمُورِ وَأَصْرَمَهُمْ عِنْدَ اتِّضَاحِ الْحُكْمِ مِمَّنْ لَا يَزْدَهِيهِ إِطْرَاءٌ وَلَا يَسْتَمِيلُهُ إِغْرَاءٌ وَ أُولَئِكَ قَلِيلٌ ؛\r\nسپس از ميان رعاياى خود\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبرترين فرد را در نزد خود براى قضاوت در ميان مردم برگزين . كسى كه امور مختلف آنها را در تنگنا قرار ندهد و برخورد مخالفان و خصوم با يكديگر او را به خشم و لجاجت وا ندارد و در لغزش و اشتباهاتش پافشارى نكند و هنگامى كه خطايش بر او روشن شود بازگشت به سوى حق بر او مشكل نباشد و نفس او به طمع تمايل نداشته باشد و در فهم مطالب به اندك تحقيق اكتفا نكند و تا پايان پيش رود و در شبهات از همه محتاطتر باشد و در تمسك به حجت و دليل از همه بيشتر پافشارى كند و با مراجعهء مكرر اطراف دعوا كمتر خسته شود و در كشف حقايق امور شكيباتر باشد و به هنگام آشكار شدن حق در انشاى حكم از همه قاطع‌تر باشد . او بايد از كسانى باشد كه ستايش فراوان ، او را مغرور نسازد ( و فريب ندهد ) و مدح و ثناى بسيار او را به ثنا خوان و مدح كننده متمايل نكند و البته اين گونه افراد كم‌اند » .\r\nالبته اين تفسير را دربارهء جمله‌هاى فوق نمىتوان از نظر دور داشت كه اين جمله‌ها تنها مربوط به مقام قضاوت نيست ، بلكه ناظر به تمام قضاوت‌هاى اجتماعى و زندگى مادى و معنوى است همه جا بايد براى تشخيص موضوع دقت كرد ؛ همه جا بايد دقيقا احكام را بر موضوعات منطبق نمود ؛ همه جا بايد تصميم قاطع و شفاف داشت و همه جا در برابر ناملايمات و خشونت نابخردان و نسبت‌هاى نارواى آنها حلم و بردبارى نشان داد .\r\nآن‌گاه امام عليه السلام در يك نتيجه‌گيرى حكيمانه ، آثار هر يك از اين شاخه‌هاى چهارگانهء عدالت را بيان مىكند ، مىفرمايد : « كسى كه درست بينديشد به اعماق دانش آگاهى پيدا مىكند و كسى كه به عمق علم و دانش برسد از سرچشمهء احكام ، سيراب باز مىگردد و آن‌كس كه حلم و بردبارى پيشه كند گرفتار تفريط و كوتاهى در امور خود نمىشود و در ميان مردم با آبرومندى زندگى خواهد كرد » ؛\r\n( فَمَنْ فَهِمَ عَلِمَ غَوْرَ الْعِلْمِ ؛ وَمَنْ عَلِمَ غَوْرَ الْعِلْمِ صَدَرَ عَنْ شَرَائِعِ الْحُكْمِ ؛\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nوَمَنْ حَلُمَ لَمْ يُفَرِّطْ فِي أَمْرِهِ وَعَاشَ فِي النَّاسِ حَمِيداً )\r\n. « 1 »\r\nآرى دقت در فهم ، انسان را به ژرفاى علم و دانش مىرساند و آن‌كس كه به ژرفاى علم و دانش برسد احكام الهى را به خوبى درك مىكند و هركس احكام خدا را دقيقاً بداند هرگز گمراه نخواهد شد و كسانى كه در مقابل نابخردان حلم و بردبارى داشته باشند و به گفتهء قرآن : « « لا يَجْرِمَنَّكُمْ شَنَآنُ قَوْمٍ عَلى أَلَّا تَعْدِلُوا » ؛ عداوت نسبت به قومى شما را مانع از اجراى عدالت نشود » « 2 » از حق و عدالت دور نخواهد شد و چنين انسانى قطعا محبوب القلوب مردم است .\r\nدر روايات اسلامى دربارهء اهميت حلم و بردبارى و نقش آن در پيروزى انسان در زندگى روايات فراوانى وارد شده است از جمله در حديثى از رسول خدا صلى الله عليه و آله آمده است كه فرمود :\r\n« كَادَ الْحَلِيمُ أَنْ يَكُونَ نَبِيّاً ؛\r\nآدم بردبار نزديك است به مقام نبوت برسد » . « 3 »\r\nامير مؤمنان على عليه السلام مىفرمايد :\r\n« تَعَلَّمُوا الْحِلْمَ فَإِنَّ الْحِلْمَ خَلِيلُ الْمُؤْمِنِ وَوَزِيرُه ؛\r\nحلم و بردبارى را بياموزيد ( و آن را تمرين كنيد ) زيرا دوست مؤمن و وزير اوست » . « 4 »\r\nامام صادق عليه السلام نيز در صفات مؤمن مىفرمايد :\r\n« لَا يُرَى فِي حِلْمِهِ نَقْصٌ وَلَا فِي رَأْيِهِ وَهْنٌ ؛\r\nنه در بردبارى او كاستى است و نه در انديشه‌اش سستى » . « 5 »\r\n\r\n\r\n","description":"","footnote":"\r\n( 1 ) . با توجه به اين‌كه امام شاخه‌هاى عدالت را چهار امر شمرده و بعد آثار يك يك آنها را بيان فرموده روشن مىشود كه عبارت مرحوم شريف رضى نيز سقط و حذفى دارد ، چرا كه فقط اثر سه شاخه در آن بيان شده و از يك شاخهء ديگر خبرى نيست در كتاب تمام نهج‌البلاغه به نقل از امالى شيخ طوسى و تحف العقول اين جملهء محذوف ذكر شده است و بعد از شرايع الحكم چنين آمده « وَمَنْ عَرَفَ شَرَائِعَ الْحُكْمِ لَمْ يَضِلَّ » يعنى « كسى كه از سرچشمهء احكام سيراب گردد هرگز گمراه نمىشود » .\r\n( 2 ) . مائده ، آيهء 8 .\r\n( 3 ) . بحارالانوار ، ج 43 ، ص 70 ، ح 61 .\r\n( 4 ) . همان ، ج 75 ، ص 62 ، ح 140 .\r\n( 5 ) . همان ، ج 64 ، ص 295 ، ح 18 .\r\n","page_name":" 201 ","page_number":201},
  {"content":"\r\n\r\n\r\nپايهء چهارمِ ايمان : جهاد\r\nسپس امام عليه السلام از چهارمين پايهء ايمان يعنى جهاد دم مىزند و براى آن مانند سه پايهء گذشته چهار شاخه ذكر مىكند و مىفرمايد : « جهاد ( نيز ) چهار شاخه دارد : امر به معروف ، نهى از منكر ، صدق و راستى در معركه‌هاى نبرد ، و دشمنى با فاسقان » ؛\r\n( وَالْجِهَادُ مِنْهَا عَلَى أَرْبَعِ شُعَبٍ : عَلَى الْأَمْرِ بِالْمَعْرُوفِ ، وَالنَّهْىِ عَنِ الْمُنْكَرِ ، وَالصِّدْقِ فِي الْمَوَاطِنِ ، وَشَنَآنِ الْفَاسِقِينَ )\r\n. در واقع امام جهاد را به معناى وسيع كلمه تفسير فرموده نه تنها جهاد نظامى در ميدان جنگ با دشمنان كه نتيجهء همهء آنها عظمت اسلام و مسلمانان و دفع شر كافران و فاسقان و منافقان است و به تعبير ديگر امام به هر چهار محور جهاد :\r\nجهاد با قلب ، با زبان ، با عمل و با اسلحه در ميدان نبرد اشاره مىكند كه جهادى است فراگير و شامل تمام مصداق‌ها .\r\nآن‌گاه آثار هر يك از اين شاخه‌هاى چهارگانه را به روشنى برمىشمرد و مىفرمايد : « آن‌كس كه امر به معروف كند پشت مؤمنان را محكم ساخته » ؛\r\n( فَمَنْ أَمَرَ بِالْمَعْرُوفِ شَدَّ ظُهُورَ الْمُؤْمِنِينَ )\r\n. « و آن‌كس كه نهى از منكر كند بينى كافران ( منافقان ) را به خاك ماليده » ؛\r\n( وَمَنْ نَهَى عَنِ الْمُنْكَرِ أَرْغَمَ أُنُوفَ الْكَافِرِينَ )\r\n. « 1 »\r\n« و كسى كه صادقه در ميدان‌هاى نبرد با دشمن ( و هرگونه مقابله با آنها ) بايستد وظيفهء خود را ( در امر جهاد با دشمن ) انجام داده است » ؛\r\n( وَمَنْ صَدَقَ فِي الْمَوَاطِنِ قَضَى مَا عَلَيْهِ )\r\n. « و كسى كه فاسقان را دشمن دارد و براى خدا خشم گيرد خدا نيز به خاطر او خشم مىكند ( و او را در برابر دشمنان حفظ مىنمايد و روز قيامت وى را خشنود مىسازد ) » ؛\r\n( وَمَنْ شَنِئَ الْفَاسِقِينَ غَضِبَ لِلَّهِ ، غَضِبَ اللَّهُ لَهُ وَأَرْضَاهُ يَوْمَ الْقِيَامَةِ )\r\n.\r\n\r\n\r\n","description":"","footnote":"\r\n( 1 ) . در بسيارى از نسخ به جاى « كافرين » ، « منافقين » آمده است كه با مسئلهء نهى از منكر تناسب بيشترى دارد .\r\n","page_name":" 202 ","page_number":202},
  {"content":"\r\n\r\nدر حديثى از امير مؤمنان على عليه السلام كه در غررالحكم آمده مىخوانيم :\r\n« قِوامُ الشَّريعَةِ الْأمْرِ بِالْمَعْرُوفِ وَالنَّهْيُ عَنِ الْمُنْكَرِ وَإقامَةُ الْحُدُودِ ؛\r\nاساس شريعت و دين امر به معروف و نهى از منكر و اجراى حدود الهى است » . « 1 »\r\nدر حديث ديگرى از آن حضرت در همان كتاب آمده است :\r\n« الْأَمْرُ بِالْمَعْرُوفِ أَفْضَلُ أَعْمَالِ الْخَلْقِ ؛\r\nامر به معروف برترين اعمال بندگان خداست » . « 2 »\r\nدر روايت ديگرى آمده است :\r\n« كَانَ أَبُو عَبْدِ اللَّهِ عليه السلام إِذَا مَرَّ بِجَمَاعَةٍ يَخْتَصِمُونَ لَا يَجُوزُهُمْ حَتَّى يَقُولَ ثَلَاثاً اتَّقُوا اللَّهَ يَرْفَعُ بِهَا صَوْتَهُ ؛\r\nامام صادق عليه السلام هنگامى كه از كنار گروهى عبور مىكرد كه با يكديگر در حال پرخاش بودند مىايستاد و با صداى بلند فرياد مىزد : از خدا بترسيد ، از خدا بترسيد ، از خدا بترسيد ( تا شرمنده شوند و دست از نزاع بردارند ) » . « 3 »\r\nقرآن مجيد صادقان را در سورهء بقره آيهء 177 چنين معرفى مىكند : « « لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِاللَّهِ . . . وَالصَّابِرينَ فِي الْبَأْساءِ وَالضَّرَّاءِ وَحينَ الْبَأْسِ أُولئِكَ الَّذينَ صَدَقُوا وَأُولئِكَ هُمُ الْمُتَّقُونَ » ؛ نيكى ( تنها ) اين نيست كه ( به هنگام نماز ) روى خود را به سوى مشرق يا مغرب كنيد ( و تمام در فكر تغيير قبله باشيد ) بلكه نيكى ( و نيكوكار ) كسى است كه به خدا ايمان داشته باشد . . . و در برابر مشكلات و بيمارىها و در ميدان جنگ استقامت به خرج دهد . آنها كسانى هستند كه راست مىگويند و آنها پرهيزگارانند » .\r\nتعبير به « مواطن » ممكن است اشاره به ميدان‌هاى نبرد باشد ، همان‌طور كه در قرآن مجيد آمده است : « لَقَدْ نَصَرَكُمُ اللَّهُ فِي مَواطِنَ كَثِيرَة » « 4 » و ممكن است معنى گسترده‌اى داشته باشد كه هرگونه مقابلهء با دشمنان را چه در ميدان نبرد و چه در\r\n\r\n\r\n","description":"","footnote":"\r\n( 1 ) . غررالحكم ، ح 7639 .\r\n( 2 ) . همان ، ح 7632 .\r\n( 3 ) . كافى ، ج 5 ، ص 59 ، ح 12 .\r\n( 4 ) . توبه ، آيهء 25 .\r\n","page_name":" 203 ","page_number":203},
  {"content":"\r\n\r\nغير آن شامل شود .\r\nمنظور از غضب براى خدا اين است هنگامى كه حدى از حدود الهى شكسته شود يا مظلومى گرفتار ظالمى گردد انسان خشمگين شود و به دفاع برخيزد . در حديثى مىخوانيم هنگامى كه موسى عليه السلام از خداوند سؤال كرد : چه كسانى را روز قيامت كه سايه‌اى جز سايهء تو نيست در سايهء عرشت قرار مىدهى ؟ خداوند به او وحى فرمود و گروهى را برشمرد از جمله فرمود :\r\n« وَ الَّذِينَ يَغْضَبُونَ لِمَحَارِمِي إِذَا اسْتُحِلَّتْ مِثْلَ النَّمِرِ إِذَا حَرِدَ ؛\r\nكسانى كه به سبب حلال شمردن محارم الهى خشمگين مىشوند همچون پلنگى كه مجروح شده است » . « 1 »\r\nدر حديثى از امام صادق عليه السلام آمده است هنگامى كه دو فرشته مأمور شدند شهرى از معصيت‌كاران را زير و رو كنند پيرمردى را ديدند كه به دعا و تضرع در پيشگاه الهى مشغول است يكى از آن دو فرشته به ديگرى گفت : مگر اين پيرمرد دعا كننده را نمىبينى ؟ بار ديگر از خدا كسب تكليف كنيم خطاب آمد كه برويد و دستور مرا انجام دهيد و در بيان علت آن فرمود :\r\n« فَإِنَّ ذَا رَجُلٌ لَمْ يَتَمَعَّرْ وَجْهُهُ غَيْظاً لِي قَطُّ ؛\r\nاين مردى است كه هرگز چهره‌اش به دليل خشم بر معصيتِ معصيت‌كاران دگرگون ( و سرخ ) نمىشد » . « 2 »\r\nمنظور از جملهء\r\n« غَضِبَ اللَّهُ لَهُ وَأرْضاهُ يَوْمَ الْقِيامَةِ »\r\nاين است كه اگر ستمى به او برود و حقى از او ضايع شود خداوند به سبب آن خشمگين مىشود و اگر در دنيا جبران نكند در قيامت او را خشنود خواهد ساخت .\r\n\r\nنكته اصول موفقيّت در كارها\r\nآنچه امام عليه السلام در اين بخش از سخنان پرمعنايش دربارهء اركان ايمان\r\n\r\n\r\n","description":"","footnote":"\r\n( 1 ) . بحارالانوار ، ج 13 ، ص 351 ، ح 42 .\r\n( 2 ) . كافى ، ج 5 ، ص 58 ، ح 8 .\r\n","page_name":" 204 ","page_number":204},
  {"content":"\r\n\r\nو شاخه‌هاى آن بيان فرموده ، علاوه بر اين‌كه راه رسيدن به ايمان كامل را براى تمام رهپويان اين راه نشان داده ، در واقع اصول موفقيت و پيشرفت براى هر كار است ؛ خواه جنبهء معنوى داشته باشد يا جنبهء مادى . و آن اصول چنين است :\r\n1 . علم و آگاهى كافى براى انجام آن كار .\r\n2 . جهاد و تلاش و كوشش در راه رسيدن به مقصود .\r\n3 . صبر و شكيبايى در برابر موانع راه و هر گونه كارشكنى از سوى مخالفان .\r\n4 . غوطه‌ور نشدن در هوا و هوس‌ها و عدم وابستگى و ترك اسارت در چنگال آنها .\r\nحال اگر بر اين اركان چهارگانه اصول شانزده‌گانه نيز افزوده شود و نتايج هر يك به دقت مورد بررسى قرار گيرد برنامهء كاملى را تشكيل مىدهد كه صراط مستقيم براى رسيدن به پيروزىهاست .\r\n* * *\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\n\r\nبخش دوم\r\nوَالْكُفْرُ عَلَى أَرْبَعِ دَعَائِمَ : عَلَى التَّعَمُّقِ ، وَالتَّنَازُعِ ، وَالزَّيْغِ ، وَالشِّقَاقِ : فَمَنْ تَعَمَّقَ لَمْ يُنِبْ إِلَى الْحَقِّ ؛ وَمَنْ كَثُرَ نِزَاعُهُ بِالْجَهْلِ دَامَ عَمَاهُ عَنِ الْحَقِّ ؛ وَمَنْ زَاغَ سَاءَتْ عِنْدَهُ الْحَسَنَةُ ، وَحَسُنَتْ عِنْدَهُ السَّيِّئَةُ ، وَسَكِرَ سُكْرَ الضَّلَالَةِ ؛ وَمَنْ شَاقَّ وَعُرَتْ عَلَيْهِ طُرُقُهُ ، وَأَعْضَلَ عَلَيْهِ أَمْرُهُ ، وَضَاقَ عَلَيْهِ مَخْرَجُهُ .\r\nوَالشَّكُّ عَلى أَرْبَعِ شُعَبٍ : عَلَى التَّمَارِي ، وَالْهَوْلِ ، وَالتَّرَدُّدِ ، وَالْاسْتِسْلَامِ :\r\nفَمَنْ جَعَلَ الْمِرَاءَ دَيْدَناً لَمْ يُصْبِحْ لَيْلُهُ ؛ وَمَنْ هَالَهُ مَا بَيْنَ يَدَيْهِ نَكَصَ عَلى عَقِبَيْهِ ؛ وَمَنْ تَرَدَّدَ فِي الرَّيْبِ وَطِئَتْهُ سَنَابِكُ الشَّيَاطِينِ ؛ وَمَنِ اسْتَسْلَمَ لِهَلَكَةِ الدُّنْيَا وَالْآخِرَةِ هَلَكَ فِيهِمَا .\r\nقال الرَّضيُ : وَبَعْدَ هذا كَلامٌ تَرَكْنا ذِكْرَهُ خَوْفَ الْإطالَةِ وَالْخُرُوجَ عَنِ الْغَرَضِ الْمَقْصُودِ فِي هذا الْبابِ .\r\n\r\nترجمه\r\nامام عليه السلام فرمود : كفر بر چهار پايه قرار دارد : تعمق ( رفتن به دنبال اوهام به گمان كنجكاوى از اسرار ) و ستيزه‌جويى و جدال ، و انحراف از حق ( به سبب هوا و هوس‌ها و تعصب‌ها ) و شقاق ( و دشمنى با حق و لجاجت در برابر آن ) . آن كس كه تعمق و كنجكاوى ناصواب پيشه كند هرگز به حق باز نمىگردد . آن كس\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nكه بر اثر جهل ، بسيار به نزاع و ستيز برخيزد ، نابينايى او نسبت به حق پايدار خواهد ماند و كسى كه از راه حق منحرف شود ( و به دنبال هوس‌ها برود ) خوبى در نظرش بدى و بدى نزدش خوبى جلوه مىكند و گرفتار مستى گمراهى مىشود و آن كس كه به عناد و لجاج پردازد طرق رسيدن ( به حق ) براى او ناهموار مىگردد و كارها بر او سخت و پيچيده مىشود و در تنگنايى كه خارج شدن از آن مشكل است گرفتار خواهد شد .\r\nشك نيز بر چهار پايه استوار است : بر « مراء » ( گفت و گوى بىحاصل ) ، ترس ( از كشف حقيقت ) ترديد ( در تصميم‌گيرى ) ، و تسليم ( خودباختگى ) . آن كس كه مراء و گفت و گوى بىحاصل را عادت خود قرار دهد ظلمت و تاريكى شب‌هاى شك او را به روشنايى روزِ يقين نمىرساند و آن كس كه از حقايق پيش روى خود وحشت كند ( و از تصميم‌گيرى صحيح بپرهيزد ) به قهقرا باز مىگردد و آن كس كه در ترديد و دودلى باشد ( و در تصميم‌گيرى وسواس به خرج دهد ) زير سم شياطين له مىشود و كسى كه در برابر عوامل هلاكت خويش در دنيا و آخرت تسليم گردد ( و به مبارزه بر ضد اسباب شك و شبهه بر نخيزد ) در هر دو جهان هلاك خواهد شد .\r\nمرحوم سيّد رضى پس از پايان اين حديث مىگويد : بعد از اين كلام ، سخنان ديگرى بوده كه ما از بيم اطالهء سخن و خارج شدن از هدف اصلى در اين باب ، از آنها صرف نظر كرديم . « 1 »\r\n\r\n\r\n","description":"","footnote":"\r\n( 1 ) . اين بخش از كلام امام عليه السلام در كتاب كافى و خصال شيخ صدوق و تحف العقول به صورت كاملًا متفاوتى با آنچه در نهج‌البلاغه آمده است ذكر شده و بعيد به نظر نمىرسد كه مرحوم سيّد رضى تلخيص كاملى در اينجا انجام داده و به صورتى كه در نهج‌البلاغه است در آورده و آنچه در نهج‌البلاغه آمده شباهت زيادى با متنى كه در روضة الواعظين آمده است دارد .\r\n","page_name":" 208 ","page_number":208},
  {"content":"\r\n\r\n\r\nشرح و تفسير اركان كفر و شك\r\nامام عليه السلام در اين بخش از كلام خود نيز داد سخن را دربارهء تبيين پايه‌هاى كفر داده و مىفرمايد : « كفر بر چهار پايه قرار دارد : تعمق ( رفتن به دنبال اوهام به گمان كنجكاوى از اسرار ) و ستيزه‌جويى ( جدال و مراء ) و انحراف از حق ( به سبب هوا و هوس‌ها و تعصب‌ها ) و دشمنى با حق ( به سبب لجاجت ) » ؛\r\n( وَ الْكُفْرُ عَلَى أَرْبَعِ : دَعَائِمَ عَلَى التَّعَمُّقِ ، وَالتَّنَازُعِ ، وَالزَّيْغِ ، وَالشِّقَاقِ )\r\n. امام در واقع موانع شناخت و عوامل انحراف از حق و حجاب‌هايى كه در برابر فكر انسان قرار مىگيرد و مانع از مشاهدهء حقايق مىگردد را بيان فرموده ، زيرا هر يك از عوامل چهارگانهء بالا به تنهايى كافى است انسان را از معرفت حق باز دارد و در بيراهه‌ها سرگردان سازد تا چه رسد به اين‌كه چهار عامل جمع شود .\r\nآن‌گاه در ادامهء اين سخن مىفرمايد : « آن‌كس كه تعمق و كنجكاوى ناصواب پيشه كند هرگز به حق باز نمىگردد » ؛\r\n( فَمَنْ تَعَمَّقَ لَمْ يُنِبْ إِلَى الْحَقِّ )\r\n. منظور از « تعمق » جستجوگرى بيش از حد است مخصوصاً در امورى كه رسيدن به كنه آن مشكل يا غير ممكن است .\r\nدر روايات اسلامى آمده است كه دربارهء ذات خدا فكر نكنيد ، بلكه در صفات و خلق او بينديشيد ( زيرا ذات او نامتناهى از هر جهت است و فكر هيچ انسانى به كنه ذات او نمىرسد ) .\r\nدر حديثى از امام باقر عليه السلام نقل شده كه مىفرمايد :\r\n« تَكَلَّمُوا فِي خَلْقِ اللَّهِ وَلَا تَتَكَلَّمُوا فِي اللَّهِ فَإِنَّ الْكَلَامَ فِي اللَّهِ لَايَزْدَادُ صَاحِبَهُ إِلَّا تَحَيُّراً ؛\r\nدربارهء آفرينش خداوند سخن بگوييد ( و بينديشيد ) و دربارهء ذات او سخن مگوييد ( و نينديشيد ) زيرا بحث و گفت و گو در اين‌باره چيزى جز بر حيرت\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nانسان نمىافزايد » . « 1 »\r\nچه بسيار افرادى كه بر اثر اين تفكر ممنوع در بيراهه گرفتار شده يا وجود خدا را انكار نموده‌اند و يا قائل به وحدت وجود ( به معناى وحدت موجود ) شده‌اند .\r\nنيز در كلمات قصار ( كلمهء 287 ) آمده است كه وقتى از امام عليه السلام دربارهء قضا و قدر سؤال كردند فرمود :\r\n« وَ سُئِلَ عَنِ الْقَدَرِ فَقَالَ طَرِيقٌ مُظْلِمٌ فَلَا تَسْلُكُوهُ وَبَحْرٌ عَمِيقٌ فَلَا تَلِجُوهُ وَسِرُّ اللَّهِ فَلَا تَتَكَلَّفُوهُ ؛\r\nراه تاريكى است در آن پا ننهيد و درياى ژرفى است در آن وارد نشويد و سرّ الهى است ، براى پى بردن به آن خود را به زحمت نيفكنيد » .\r\nالبته در اين‌گونه موارد به مقدارى كه از طريق وحى يا در كلمات معصومان عليهم السلام وارد شده ، انسان مىتواند وارد شود و بيش از آن نبايد خود را گرفتار سازد . در روايتى از على بن الحسين عليهما السلام آمده است كه دربارهء توحيد از حضرتش سؤال كردند در پاسخ فرمود :\r\n« إِنَّ اللَّهَ عَزَّ وَجَلَّ عَلِمَ أَنَّهُ يَكُونُ فِي آخِرِ الزَّمَانِ أَقْوَامٌ مُتَعَمِّقُونَ فَأَنْزَلَ اللَّهُ تَعَالَى قُلْ هُوَ اللَّهُ أَحَدٌ وَالْآيَاتِ مِنْ سُورَةِ الْحَدِيدِ إِلَى قَوْلِه‌ِهُوَ عَلِيمٌ بِذاتِ الصُّدُورِ فَمَنْ رَامَ وَرَاءَ ذَلِكَ فَقَدْ هَلَكَ ؛\r\nخداوند متعال مىدانست در آخر الزمان اقوامى مىآيند كه در مسائل ( مربوط به ذات و صفات خدا ) تعمق و دقت مىكنند ، از اين رو سورهء « توحيد » و آيات آغازين سورهء « حديد » تا ( عَليمٌ بِذاتِ الصُّدُورِ ) را نازل فرمود . پس هركس ماوراى آن را بطلبد هلاك مىشود » . « 2 » از اين حديث استفاده مىشود كه اين آيات ، حداكثر معرفت ممكن را به تشنه‌كامان مىدهد .\r\nتعمق و سؤال بيش از اندازه حتى در مورد تكاليف شرعى نيز مورد نهى واقع\r\n\r\n\r\n","description":"","footnote":"\r\n( 1 ) . كافى ، ج 1 ، ص 92 ، ح 1 .\r\n( 2 ) . همان ، ص 91 ، ح 3 .\r\n","page_name":" 210 ","page_number":210},
  {"content":"\r\n\r\nشده است ؛ قرآن مجيد مىفرمايد : « « يا أَيُّهَا الَّذينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ » ؛ از امورى سؤال نكنيد كه اگر براى شما آشكار گردد شما را به زحمت مىافكند و ناراحت مىكند » . « 1 »\r\nمىدانيم بنىاسرائيل در داستان معروف ذبح گاو كه در اوايل سورهء « بقره » آمده بر اثر كثرت سؤال و تعمق در بيان تكليف ، خود را به زحمت فوق العاده‌اى افكندند .\r\nآن‌گاه امام دربارهء تنازع مىفرمايد : « آن‌كس كه بر اثر جهل ، بسيار به نزاع و ستيز برخيزد ، نابينايى او نسبت به حق پايدار خواهد ماند » ؛\r\n( وَمَنْ كَثُرَ نِزَاعُهُ بِالْجَهْلِ دَامَ عَمَاهُ عَنِ الْحَقِّ )\r\n. منظور از تنازع در اينجا همان جدال و نزاع در مباحث مختلف است كه هرگاه ادامه يابد و هر يك از دو طرف بخواهند سخن خود را به كرسى بنشانند و نسبت به ديگرى برترىجويى كنند تدريجاً حق در نظر آنها پنهان مىشود و خودخواهىها و برترىجويىها مانع مشاهدهء حق مىگردد و چه بسيار هيچ‌كدام در آغاز بحث به گفتهء خود چندان مؤمن نباشد ؛ ولى با ادامهء جدال و نزاع كم كم باور مىكند كه آنچه مىگويد عين حق و سخن طرف مقابل عين باطل است .\r\nحال هرگاه اين جداع و نزاع در مسائلى مربوط به خداشناسى و ساير عقايد دينى صورت گيرد ، سبب مىشود كه از راه راست منحرف گردد و گاه منجر به كفر گردد و گاه مىشود كه نسبت به عقايد اصيل شك و ترديد به خود راه مىدهد ، زيرا هنگامى انسان مىتواند در راه راست گام بگذارد كه اين‌گونه حجاب‌ها را از خود دور سازد و مخلصانه بينديشد و به مصداق « وَالَّذينَ جاهَدُوا فينا لَنَهْدِيَنَّهُمْ سُبُلَنا » « 2 » به سرمنزل مقصود برسد .\r\n\r\n\r\n","description":"","footnote":"\r\n( 1 ) . مائده ، آيهء 101 .\r\n( 2 ) . عنكبوت ، آيهء 69 .\r\n","page_name":" 211 ","page_number":211},
  {"content":"\r\n\r\nقرآن مجيد مىفرمايد : « « الَّذينَ يُجادِلُونَ في آياتِ اللَّهِ بِغَيْرِ سُلْطانٍ أَتاهُمْ كَبُرَ مَقْتاً عِنْدَ اللَّهِ وَعِنْدَ الَّذينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ » ؛ همانان كه در آيات الهى بىآنكه براى آنها آمده باشد به مجادله برمى خيزند ، كارى كه خشم عظيمى نزد خداوند و نزد كسانى كه ايمان آورده‌اند بار مى آورد ، اين‌گونه خداوند بر قلب هر متكبر جبارى مهر مى نهد » . « 1 »\r\nآن‌گاه امام دربارهء زيغ كه از موانع معرفت و حجاب شناخت است و سبب شك و انحراف از حق مىگردد مىفرمايد : « كسى كه از راه حق منحرف شود ( و به دنبال هوس‌ها برود ) خوبى در نظرش بدى و بدى نزدش خوب جلوه مىكند و گرفتار مستى گمراهى مىشود » ؛\r\n( وَ مَنْ زَاغَ سَاءَتْ عِنْدَهُ الْحَسَنَةُ ، وَحَسُنَتْ عِنْدَهُ السَّيِّئَةُ ، وَسَكِرَ سُكْرَ الضَّلَالَةِ )\r\n. مىدانيم هرگاه انسان از حق منحرف شود و در شهوات و هوا و هوس‌ها غوطه‌ور گردد تدريجا به بدىها خو مىگيرد و بر اثر تمايلات باطنى ، زشتىها را زيبايى مىپندارد و بر اثر فاصله گرفتن از خوبىها ، خوبىها در نظر او زشت و ناپسند مىشود و همان‌طور كه امام عليه السلام فرموده در مستى گمراهى فرو مىرود و چنين كسى ممكن است حتى در بديهىترين امور مانند وجود خدا كه آثارش در تمام پهنهء آفرينش نمايان است شك و ترديد به خود راه دهد و حتى او را منكر شود .\r\nقرآن مجيد مىفرمايد : « « ثُمَّ كانَ عاقِبَةَ الَّذينَ أَساؤُا السُّواى أَنْ كَذَّبُوا بِآياتِ اللَّهِ وَكانُوا بِها يَسْتَهْزِؤُنَ » ؛ سپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند و آن را به سخريه گرفتند » . « 2 »\r\nحديث معروفى هم در كلمات پيغمبر اكرم صلى الله عليه و آله آمده و هم در سخنان على عليه السلام\r\n\r\n\r\n","description":"","footnote":"\r\n( 1 ) . غافر ، آيهء 35 .\r\n( 2 ) . روم ، آيهء 10 .\r\n","page_name":" 212 ","page_number":212},
  {"content":"\r\n\r\nكه مىفرمايد :\r\n« أَيُّهَا النَّاسُ إِنَّ أَخْوَفَ مَا أَخَافُ عَلَيْكُمُ اثْنَانِ اتِّبَاعُ الْهَوَى وَطُولُ الْأَمَلِ فَأَمَّا اتِّبَاعُ الْهَوَى فَيَصُدُّ عَنِ الْحَقِّ وَأَمَّا طُولُ الْأَمَلِ فَيُنْسِي الْآخِرَة ؛\r\nخطرناك‌ترين چيزى كه بر شما از آن بيمناكم دو چيز است : پيروى از هواى نفس و آرزوهاى دور و دراز ، زيرا پيروى از هوا انسان را از حق باز مىدارد و آرزوهاى دور و دراز سبب فراموشى آخرت مىگردد » « 1 » نيز اشاره به همين است .\r\nبه عكس ، تقوا و پرهيزگارى سبب روشن‌بينى و به مقتضاى « إِنْ تَتَّقُوا اللَّهَ يَجْعَلْ لَكُمْ فُرْقاناً » « 2 » موجب درك حقايق مىشود .\r\nآن‌گاه امام عليه السلام از پيامدهاى شقاق ( دشمنى لجوجانه با حق ) سخن مىگويد و مىفرمايد : « آن كس كه به عناد و لجاج پردازد طرق رسيدن ( به حق ) براى او ناهموار مىشود و كارها بر او سخت و پيچيده مىگردد و در تنگنايى كه خارج شدن از آن مشكل است گرفتار خواهد شد » ؛\r\n( وَمَنْ شَاقَّ وَعُرَتْ عَلَيْهِ طُرُقُهُ ، وَأَعْضَلَ عَلَيْهِ أَمْرُهُ ، وَضَاقَ عَلَيْهِ مَخْرَجُهُ )\r\n. با توجه به اين‌كه « وَعُرَتْ » از مادهء « وَعْر » به معناى زمين ناهموار و سنگلاخ است و اين‌كه « اعْضَل » از مادهء « عَضْل » به معناى مشكل شدن و ممنوع گشتن است روشن مىشود كه اين‌گونه افراد در چه تنگناهايى قرار مىگيرند .\r\nمىدانيم يكى از موانع شناخت همان حجاب خطرناك لجاجت و دشمنى با حق است . اين‌گونه افراد در پيمودن راه خداشناسى يا معرفت پيغمبر صلى الله عليه و آله و امام عليه السلام به كسى مىماند كه در سنگلاخ خطرناكى گرفتار شده و هرگز نمىتواند خود را به مقصد برساند . لجاجت به او اجازه نمىدهد كه از پيش‌داورىهاى غلط و تعصب‌هاى بىجا دست بردارد .\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 42 . همچنين اين حديث در بحارالانوار ، ج 67 ، ص 75 ، از پيغمبر اكرم صلى الله عليه و آله نقل شده است .\r\n( 2 ) . انفال ، آيهء 29 .\r\n","page_name":" 213 ","page_number":213},
  {"content":"\r\n\r\nقرآن مجيد از گروهى خبر مىدهد كه براى ايمان آوردن خود شرايط عجيب و غريبى قائل شدند و حتى با آن شرايط نيز تسليم حق نگشتند : « « وَقَالُوا لَن نُّؤْمِنَ لَكَ حَتى تَفْجُرَ لَنَا مِنَ الْأرْضِ يَنبُوعاً * أَوْ تَكُونَ لَكَ جَنَّةٌ مِّن نخِيلٍ وَعِنَبٍ فَتُفَجِّرَ الْانْهَرَ خِلَلَهَا تَفْجِيراً * أَوْ تُسقِطَ السَّمَاءَ كَمَا زَعَمْتَ عَلَيْنَا كِسَفاً أَوْ تَأْتِىَ بِاللَّهِ وَالْمَلَئِكَةِ قَبِيلًا * أَوْ يَكُونَ لَكَ بَيْتٌ مِّن زُخْرُفٍ أَوْ تَرْقَى فِى السَّمَاءِ وَلَن نُّؤْمِنَ لِرُقِيِّكَ حَتّى تُنَزِّلَ عَلَيْنَا كِتَاباً نَّقْرَؤُهُ قُلْ سُبْحَانَ رَبِّى هَلْ كُنتُ إِلّا بَشَراً رَّسولًا » ؛ و گفتند ما هرگز به تو ايمان نمى آوريم مگر اين‌كه چشمه‌اى از اين سرزمين ( خشك و سوزان ) براى ما خارج سازى * يا باغى از نخل و انگور در اختيار تو باشد و نهرها در لابلاى آن به جريان اندازى * يا قطعات ( سنگ‌هاى ) آسمان را آن‌چنان كه مىپندارى بر سر ما فرود آرى يا خداوند و فرشتگان را در برابر ما بياورى * يا خانه‌اى پر نقش و نگار از طلا داشته باشى يا به آسمان بالا روى ، حتى به آسمان رفتنت ايمان نمى آوريم مگر آنكه نامه اى بر ما نازل كنى كه آن‌را بخوانيم . بگو منزه است پروردگارم ( از اين سخنان بىارزش ) مگر من جز بشرى هستم فرستاده خدا ؟ ! » . « 1 »\r\nبه اين ترتيب امام عليه السلام ، كافران را گروهى محجوب از حق مىشمرد و حجاب آنها را عمدتا در چهار چيز خلاصه مىكند : تعمق و كنجكاوى ناصواب ، ستيزه‌جويى با حق ، انحراف به سبب هواپرستى و عناد و لجاج و تعصب .\r\n\r\nشاخه‌هاى شك\r\nسپس امام عليه السلام به سراغ بيان شاخه‌هاى شك مىرود و مىفرمايد : « شك نيز بر چهار پايه استوار است : بر مراء ( گفت و گوى بىحاصل ) ، ترس ( از كشف حقيقت ) و ترديد ( در تصميم‌گيرى ) ، تسليم ( خودباختگى ) » ؛\r\n( وَالشَّكُّ عَلَى أَرْبَعِ\r\n\r\n\r\n","description":"","footnote":"\r\n( 1 ) . اسراء ، آيهء 90 - / 93 .\r\n","page_name":" 214 ","page_number":214},
  {"content":"\r\n\r\nشُعَبٍ « 1 » : عَلَى التَّمَارِى ، وَالْهَوْلِ ، وَالتَّرَدُّدِ ، وَالْاسْتِسْلَامِ )\r\n. در واقع كسانى كه به حق نمىرسند و در كفر مىمانند و غوطه‌ور مىشوند داراى اين ضعف‌ها هستند .\r\nمنظور از « مراء » گفت و گو كردن در چيزى است كه شك و ترديد در آن وجود دارد و به جايى نمىرسد در حالى كه « جدال » به معناى گفت و گو كردن توأم با برترىجويى بر طرف مقابل است .\r\nمنظور از « هول » ترس و وحشت از روشن شدن حقايق و تصميم‌گيرى بر طبق آن است .\r\n« تردد » اشاره به نوعى از وسواس است كه به انسان اجازه نمىدهد حق را بشناسد و بر آن استوار بماند .\r\n« استسلام » همان خودباختگى است كه هر كس هر چه مىگويد ، در برابر آن تسليم مىشود و به همين دليل نمىتواند حق را از ميان آنها برگزيند و بر آن استوار بماند .\r\nبدين ترتيب ، امام عليه السلام سرچشمه‌هاى شك را در چهار چيز خلاصه مىفرمايد :\r\nعادت كردن به بحث و گفت و گوهاى بىحاصل و آميخته با لجاجت ، ترس از جستجوگرى و تحقيق ، وسواس و دودلى ، و تسليم شدن در برابر شبهات و در حالت انفعالى فرو رفتن .\r\nآن‌گاه امام عليه السلام به شرح آثار هر كدام از اين صفات سوء چهارگانه مىپردازد و مىفرمايد : « آن‌كس كه مراء و گفت و گوى بىحاصل را عادت خود قرار دهد\r\n\r\n\r\n","description":"","footnote":"\r\n( 1 ) . نسخهء مرحوم سيّد رضى با بسيارى از نسخ ديگر اين روايت كه در كافى ، تحف العقول و خصال ، بحارالانوار و تمام نهج‌البلاغه آمده است تفاوت دارد ؛ در آن نسخه‌ها « شك » به صورت يك امر مستقل ذكر نشده بلكه يكى از پايه‌ها و اركان كفر ذكر شده و آن‌گاه به ذكر شاخه‌هاى آن پرداخته شده است در حالى كه در نسخهء مرحوم سيّد رضى ، شك در مقابل كفر و ايمان قرار گرفته كه به نظر مىرسد « اربع شعب » به معناى « اربع دعائم » بوده باشد .\r\n","page_name":" 215 ","page_number":215},
  {"content":"\r\n\r\nظلمت و تاريكى شبِ شك او را به روشنايى روزِ يقين نمىرساند » ؛\r\n( فَمَنْ جَعَلَ الْمِرَاءَ دَيْدَناً لَمْ يُصْبِحْ لَيْلُهُ )\r\n. زيرا اين عادت زشت و شوم مانع از رسيدن به علم و يقين است و در واقع ، حجاب خطرناكى ميان او و يقين ايجاد مىكند و بارها كسانى را از نويسندگان يا گويندگان كه گرفتار اين حالتند ديده‌ايم كه عمر خود را به شك و ترديد گذرانده‌اند .\r\nدربارهء دومين صفت ذميمهء اين‌گونه اشخاص مىفرمايد : « آن‌كس كه از حقايق پيش روى خود وحشت كند ( و از تصميم‌گيرى صحيح بپرهيزد ) به قهقرا باز مىگردد » ؛\r\n( وَمَنْ هَالَهُ مَا بَيْنَ يَدَيْهِ نَكَصَ عَلى عَقِبَيْهِ )\r\n. انسان محقق ، مخصوصاً در مسائل اعتقادى و آنچه مربوط به مبدأ و معاد است بايد حقايقى را كه پيش روى او قرار دارد به رسميت بشناند و بدون ترس و وحشت به جستجوگرى برخيزد تا حركت به پيش را آغاز كند و اگر در اين مورد كوتاهى كند عقب‌گرد خواهد كرد و آنچه را دارد نيز از دست مىدهد .\r\nدربارهء سومين مانعِ بر طرف ساختن شك مىفرمايد : « آن‌كس كه در ترديد و دودلى باشد ( و در تصميم‌گيرى وسواس به خرج دهد ) زير سم شياطين له مىشود » ؛\r\n( وَ مَنْ تَرَدَّدَ فِي الرَّيْبِ وَطِئَتْهُ سَنَابِكُ الشَّيَاطِينِ )\r\n. « سَنابِك »\r\nجمع\r\n« سُنبُك »\r\nبه معناى قسمت پيشين سم اسب است و از آنجايى كه اسب به هنگام شتاب ، بيشتر در حركت خود روى اين قسمت تكيه مىكند اين واژه را به هنگام شدت عمل به كار مىبرند و به اين ترتيب امام عليه السلام وسواس و دودلى بىجا را امرى شيطانى شمرده كه صاحب آن را به نابودى مىكشاند و اين معنا را نيز در افراد وسواسى آزموده‌ايم كه گاه آنها تا آخر عمرشان نتوانسته‌اند دربارهء مسئلهء واضحى مثل خداپرستى تصميم بگيرند و عقيده‌اى اختيار كنند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nآن‌گاه امام عليه السلام دربارهء چهارمين رذيلهء اخلاقى اين‌گونه افراد مىفرمايد : « كسى كه در برابر عوامل هلاكت خويش در دنيا و آخرت تسليم گردد ( و به مبارزه بر ضد اسباب شك و شبهه بر نخيزد ) در هر دو جهان هلاك خواهد شد » ؛\r\n( وَمَنِ اسْتَسْلَمَ لِهَلَكَةِ الدُّنْيَا وَالْآخِرَةِ هَلَكَ فِيهِمَا )\r\n. مىدانيم شياطين جن و انس سعى دارند از طريق شبهه‌افكنى ، افراد را در عقايد دينى خود به شك و ترديد بكشانند . اگر انسان در مقابل آنها حالت تهاجم منطقى بگيرد بر آن شبهات غالب مىشود و عقايد حق را مىپذيرد ؛ اما افراد ترسو و بزدل در حالت انفعالى قرار مىگيرند و همچون پر كاهى كه در مقابل تندباد قرار گيرد هر روز به سويى كشيده مىشوند و نمىتوانند عقيدهء حق را برگزينند .\r\nمرحوم سيّد رضى پس از پايان اين حديث مىگويد : « بعد از اين كلام سخنان ديگرى بوده كه ما از بيم اطالهء سخن و خارج شدن از هدف اصلى در اين باب از آنها صرف نظر كرديم » ؛\r\n( قال الرَّضيُ : وَبَعْدَ هذا كَلامٌ تَرَكْنا ذِكْرَهُ خَوْفَ الْإطالَةِ وَالْخُرُوجَ عَنِ الْغَرَضِ الْمَقْصُودِ فِي هذا الْبابِ )\r\n. همان‌گونه كه در آغاز اين گفتار حكيمانه آورديم در منابع ديگر ، اين حديث با اضافات فراوانى نقل شده است . « 1 »\r\nابن ابىالحديد بعد از ذكر اين گفتار حكيمانه مىگويد : بسيارى از عارفان اسلامى تعليمات خود را از اين سخن امام عليه السلام گرفته‌اند و در گفتار جمعى از آنها كه مىنگريم مىبينيم كه كلمات امام عليه السلام در اين حديث شريف مانند ستاره‌هاى پرنورى در سخنان آنان مىدرخشد .\r\nدر شرح نهج البلاغهء مرحوم شوشترى مىخوانيم كه در كتاب التنبيه الكبرى\r\n\r\n\r\n","description":"","footnote":"\r\n( 1 ) . براى آگاهى بيشتر به كتاب كافى ، ج 2 ، ص 50 و تحف العقول ، ص 162 و خصال ، ج 1 ، ص 231 ، ح 74 مراجعه فرمائيد .\r\n","page_name":" 217 ","page_number":217},
  {"content":"\r\n\r\nآمده است هنگامى كه امام عليه السلام ايمان را در پاسخ سؤالى به اين صورت جالب و جاذب و مشروح تفسير فرمود به قدرى در حاضران اثر گذاشت كه مردى از آن ميان برخاست و سر مبارك امام را بوسيد . « 1 »\r\n\r\nنكته اركان نفاق\r\nدر بخش ديگرى از اين روايت مهم كه در كتاب كافى و بعضى منابع ديگر ذكر شده ، اركان نفاق و صفات منافقان مشروحاً آمده است و در آغاز آن مىفرمايد : « نفاق ( نيز ) بر چهار پايه استوار است : بر هواى نفس ، سستى و تهاون ، تعصب و طمع » ؛\r\n( وَالنِّفَاقُ عَلَى أَرْبَعِ دَعَائِمَ عَلَى الْهَوَى وَالْهُوَيْنَا وَالْحَفِيظَةِ وَالطَّمَع )\r\n. سپس براى هوا چهار شعبه : ( بغى ، عدوان ، شهوت و طغيان ) و براى سستى و تهاون چهار شعبه : ( مغرور شدن ، آرزوهاى دور و دراز ، ترس از غير خدا و مماطله و سستى ) و براى حفيظة ( تعصب ) چهار شعبه ذكر شده : « كبر ، تفاخر ، خودبزرگ‌بينى و عصبيت » و براى طمع نيز چهار شاخه آمده است : ( شادى ( از زر و زيور دنيا ) ، خودباختگى ، لجاجت و فزون‌طلبى ) . « 2 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء علامهء شوشترى ، ج 12 ، ص 352 .\r\n( 2 ) . براى توضيح بيشتر مىتوانيد به مرآة العقول ( شرح كافى ) ، ج 11 مراجعه فرمائيد .\r\n","page_name":" 218 ","page_number":218},
  {"content":"\r\n\r\n\r\n32 و قال عليه السلام فَاعِلُ الْخَيْرِ خَيْرٌ مِنْهُ ، وَفَاعِلُ الشَّرِّ شَرٌّ مِنْهُ .\r\nامام عليه السلام فرمود :\r\nانجام دهندهء كار نيك از كارنيكش بهتر است و انجام دهندهء كار بد\r\nاز كار بدش بدتر . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است : جمعى از دانشمندانى كه بعد از مرحوم سيّد رضى مىزيسته‌اند آن را در كتاب خود - گاه با تغييراتى - آورده‌اند از جمله زمخشرى در ربيع الابرار در باب « الخير و الصلاح » و آمدى در غررالحكم در حرف فاء و از كسانى كه قبل از سيّد رضى مىزيسته‌اند و آن را در كتاب خود نقل كرده‌اند ابوعلى قالى ( متوفاى 356 ) در كتاب خود به نام امالى ذكر كرده است . ( مصادر نهج‌البلاغه ، ج 4 ، ص 30 ) .\r\nدر كتاب تمام نهج‌البلاغه نيز به عنوان جزيى از خطبهء « الوسيله » ذكر شده كه در نهج‌البلاغه نيامده آمده است . ( تمام نهج‌البلاغه ، ص 157 ) .\r\n","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nشرح و تفسير بهتر از خوب و بدتر از بد\r\nامام عليه السلام در اين جملهء كوتاه و پرمعنا مىفرمايد : « انجام دهندهء كار نيك از كارنيكش بهتر است و انجام دهندهء كار بد از كار بدش بدتر » ؛\r\n( فَاعِلُ الْخَيْرِ خَيْرٌ مِنْهُ ، وَفَاعِلُ الشَّرِّ شَرٌّ مِنْهُ )\r\n. در اينكه چگونه فاعل خير بهتر از فعل خود است و فاعل شر بدتر از فعل خود ؛ وجوهى به نظر مىرسد :\r\nنخست اينكه همواره فاعل از فعل قوىتر است به همين دليل اگر كار نيك باشد آن فاعل از كارش قوىتر و اگر كار بد باشد از كارش بدتر است .\r\nديگر اينكه شخصى كه كارى انجام مىدهد غالبا داراى ملكهء آن است و آن ملكه مىتواند سرچشمهء كارهاى فراوانى بشود ، بنابراين اگر كسى را ببينيم كه مثلا يتيمى را نوازش مىكند و دست افتاده‌اى را مىگيرد مىدانيم كه او داراى صفتى است درونى كه مىتواند سرچشمهء ده‌ها و گاه صدها و هزاران از اين‌گونه كارها شود و به همين دليل از كارش بهتر است .\r\nسوم اينكه كسانى كه كار نيكى انجام مىدهند بسيار مىشود كه آرزو دارند بهتر از آن را انجام دهند ولى امكانات آن در اختيارشان نيست و به تعبير ديگر همتشان از آنچه انجام مىدهند بسيار بالاتر است و گاه به زبان جارى كرده مىگويند : افسوس كه بيش از آن توان نداريم و اگر مىتوانستيم چنين و چنان\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمىكرديم . همين‌گونه ، شروران بسيار مىشود كه داراى چنين باطنى هستند ؛ يعنى اگر قدرت و توانى داشتند شرارت را به مرتبهء بالاترى مىرساندند .\r\nدر حديثى از امام باقر عليه السلام مىخوانيم :\r\n« نِيَّةُ الْمُؤْمِنِ خَيْرٌ مِنْ عَمَلِهِ وَذَلِكَ لِأَنَّهُ يَنْوِي مِنَ الْخَيْرِ مَا لَايُدْرِكُهُ وَنِيَّةُ الْكَافِرِ شَرٌّ مِنْ عَمَلِهِ وَذَلِكَ لِأَنَّ الْكَافِرَ يَنْوِي الشَّرَّ وَيَأْمُلُ مِنَ الشَّرِّ مَا لَايُدْرِكُهُ ؛\r\nنيت مؤمن از عملش بهتر است ، زيرا كارهاى خيرى در دل دارد كه نمىتواند آنها را انجام دهد و نيت كافر بدتر از عمل اوست ، زيرا كارهاى بدى در سر دارد كه توان آن را ندارد » . « 1 »\r\nوجه چهارمى نيز بعضى براى اين تفاوت ذكر كرده‌اند كه هر كس كار خيرى انجام مىدهد معمولا عوامل بازدارنده‌اى از جمله هوا و هوس‌ها را در دل دارد و در برابر آنها مقاومت مىكند و آن عوامل را به عقب مىراند و كار خير را انجام مىدهد به همين دليل از كارش با ارزش‌تر است و به عكس كسى كه كار بدى انجام مىدهد نيز عوامل بازدارنده از قبيل فطرت الهى ، اوامر و نواهى آسمانى در برابر اوست ولى پشت پا به همهء آنها مىزند و به سراغ شر مىرود . به همين دليل از عملش بدتر است . « 2 »\r\nالبته منافاتى ميان اين وجوه چهارگانه نيست و همهء آن ممكن است در معناى حديث جمع باشد .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 67 ، ص 190 .\r\n( 2 ) . راه روشن ، ج 1 ، ص 153 .\r\n","page_name":" 222 ","page_number":222},
  {"content":"\r\n\r\n\r\n33 و قال عليه السلام كُنْ سَمَحاً وَلَا تَكُنْ مُبَذِّراً ، وَكُنْ مُقَدِّراً وَلَا تَكُنْ مُقَتِّراً .\r\nامام عليه السلام فرمود :\r\nسخاوتمند باش و در اين راه اسراف مكن و در زندگى حساب‌گر باش\r\nو سخت‌گير مباش . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز را آمدى در غررالحكم در حرف كاف آورده است و از روايت فتال نيشابورى ( متوفاى 508 ) در كتاب روضة الواعظين استفاده مىشود كه اين جمله در ذيل حكمت شمارهء 2 بوده است و اين نشان مىدهد از مصدرى غير از نهج‌البلاغه گرفته است . ( مصادر نهج‌البلاغه ، ج 4 ، ص 31 ) .\r\nدر كتاب تمام نهج‌البلاغه آن را در لابه‌لاى وصيت‌نامهء مشروح امام به فرزندش امام حسن مجتبى عليه السلام آورده است . ( تمام نهج‌البلاغه ، ص 967 ) .\r\n","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nشرح و تفسير افراط و تفريط ممنوع !\r\nامام عليه السلام در اين سخن كوتاه و پرمعنا دعوت به اعتدال در بذل و بخشش‌هاى مالى مىكند و مىفرمايد : « سخاوتمند باش و در اين راه اسراف مكن و در زندگى حساب‌گر باش و سخت‌گير مباش » ؛\r\n( كُنْ سَمْحاً وَلَا تَكُنْ مُبَذِّراً ، وَكُنْ مُقَدِّراً وَلَا تَكُنْ مُقَتِّراً )\r\n. مىدانيم بسيارى از علماى اخلاق اسلامى ، تمام فضايل اخلاقى را حد وسط در ميان افراط و تفريط مىدانند . اين مسئله هرچند عموميت ندارد ؛ ولى در مورد بسيارى از صفات از جمله فضيلت سخاوت صادق است كه در ميان دو صفت رذيله قرار گرفته : اسراف و تبذير ، و بخل و تقتير .\r\nمُبذّر از مادهء « تبذير » از ريشهء « بذر » ( بر وزن نذر ) در اصل به معناى پاشيدن دانه است ؛ ولى چون اين واژه در مورد اموال به كار رود به كار كسانى اطلاق مىشود كه اموال خود را به صورت نادرست مصرف كرده و آن را حيف و ميل مىكنند . معادل آن در فارسى امروز ريخت و پاش است و تفاوت آن با اسراف اين است كه اسراف مصرف بىرويه و تبذير اتلاف بىرويه است . البته اين در صورتى است كه اين دو واژه در مقابل هم قرار گيرند ؛ ولى هرگاه جداگانه استعمال شوند ممكن است مفهوم عامى داشته باشند .\r\n« مُقتِّر » از مادهء « تقتير » در اصل به معناى تنگ گرفتن است و هنگامى كه در\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nمورد اموال به كار رود به معناى بخيل و خسيس بودن است . « مقدّر » از مادهء تقدير به معناى مديريت صحيح اموال است كه حد وسط در ميان تبذير و تقتير است .\r\nقرآن مجيد دربارهء مبذّرين مىفرمايد : « « وَ آتِ ذَا الْقُرْبى حَقَّهُ وَالْمِسْكينَ وَابْنَ السَّبيلِ وَلا تُبَذِّرْ تَبْذيراً * إِنَّ الْمُبَذِّرينَ كانُوا إِخْوانَ الشَّياطين » ؛ حق خويشاوندان و مستمندان و واماندگان در راه را ادا كن و تبذير مكن ، چرا كه تبذير كنندگان برادران شيطانند » . « 1 »\r\nدر جاى ديگر دربارهء صفات والاى بندگان برگزيده و عباد الرحمان مىفرمايد : « « وَالَّذينَ إِذا أَنْفَقُوا لَمْ يُسْرِفُوا وَلَمْ يَقْتُرُوا وَكانَ بَيْنَ ذلِكَ قَواماً » ؛ آنها كسانى هستند كه هنگامى كه انفاق مىكنند نه اسراف مىكنند و نه بخل و سخت‌گيرى دارند و در ميان اين دو ، حد اعتدال را رعايت مىكنند » . « 2 »\r\nدر روايتى از امام صادق عليه السلام با ذكر مثال روشن و جالبى اين حد اعتدال بيان شده است . راوى مىگويد :\r\n« فَأَخَذَ قَبْضَةً مِنْ حَصىً وَقَبَضَهَا بِيَدِهِ فَقَالَ هَذَا الْإِقْتَارُ الَّذِي ذَكَرَهُ اللَّهُ فِي كِتَابِهِ ثُمَّ قَبَضَ قَبْضَةً أُخْرَى فَأَرْخَى كَفَّهُ كُلَّهَا ثُمَّ قَالَ هَذَا الْإِسْرَافُ ثُمَّ أَخَذَ قَبْضَةً أُخْرَى فَأَرْخَى بَعْضَهَا وَأَمْسَكَ بَعْضَهَا وَقَالَ هَذَا الْقَوَامُ ؛\r\nامام مشتى از سنگريزه برداشت و محكم در دست خود گرفت سپس فرمود : بخل و اقتار كه خداوند فرموده همين است . آن‌گاه مشت ديگرى بر داشت و چنان دست خود را گشود كه همهء آن روى زمين ريخت و فرمود اين اسراف است آن‌گاه مشت ديگرى برداشت و آن را به طورى گشود كه مقدارى در كف دست باقى ماند و مقدارى از لابه‌لاى انگشتان فرو ريخت و فرمود اين همان قوام است ( كه در قرآن مجيد آمده است ) » . « 3 »\r\n\r\n\r\n","description":"","footnote":"\r\n( 1 ) . اسراء ، آيهء 26 و 27 .\r\n( 2 ) . فرقان ، آيهء 67 .\r\n( 3 ) . كافى ، ج 4 ، ص 54 ، ح 1 .\r\n","page_name":" 226 ","page_number":226},
  {"content":"\r\n\r\nدر شأن نزول آيهء 29 سورهء « اسراء » نيز آمده است كه شخص سائلى از پيغمبر اكرم صلى الله عليه و آله تقاضاى پيراهن كرد . پيامبر پيراهن خود را به او بخشيد و همين امر سبب شد كه آن روز نتواند براى نماز به مسجد برود . اين جريان سبب شد كه زبان منافقان باز گردد و بگويند محمد خواب مانده يا مشغول لهو و سرگرمى شده و نمازش را به فراموشى سپرده است . ( ولى هنگامى كه از جريان كار باخبر شدند شرمنده گشتند ) آيهء فوق نازل شد و به پيامبر چنين دستور داد : « « وَ لا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً » ؛ دست خود را بر گردن خويش زنجير مكن ( و انفاق و بخشش را ترك منما ) و بيش از حد ( نيز ) دست خود را مگشاى كه خانه‌نشين شوى و مورد سرزنش قرارگيرى و از كار خود فرو مانى » .\r\nدر اينجا اين سؤال پيش مىآيد كه تاكيد در ميانه‌روى در انفاق چگونه با ايثار ( مقدم داشتن ديگران بر خويشتن ) كه در حالات بسيارى از پيشوايان آمده سازگار است مثل آنچه در شأن نزول سورهء « دهر » و داستان مسكين و يتيم و اسير آمده و به دنبال آن آيهء شريفهء « وَيُطْعِمُونَ الطَّعَامَ عَلَى حُبِّهِ مِسْكِيناً وَيَتِيماً وَأَسِيراً » نازل شد .\r\nپاسخ اين سؤال روشن است ، مسئلهء اعتدال حكمى عام است و ايثار حكمى خاص كه مربوط به موارد معينى است . به عبارت ديگر : اصل بر اعتدال در مسئلهء انفاق و ايثار يك استثناست . به علاوه ، دستور به ايثار مربوط به جايى است كه بخشش فراوان ، نابسامانى فوق العاده‌اى در زندگى انسان ايجاد نكند و « ملوم » و « محسور » نگردد در غير اين صورت بايد از دستور اعتدال پيروى كرد .\r\n* * *\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\n34 و قال عليه السلام أَشْرَفُ الْغِنَى تَرْكُ الْمُنَى .\r\nامام عليه السلام فرمود :\r\nبرترين غنا و بىنيازى ، ترك آرزوهاست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه مىخوانيم : اين گوهر گرانبها بخشى از خطبه‌اى است معروف به خطبهء « وسيله » كه بسيارى از علما قبل از سيّد رضى آن را نقل كرده‌اند ( هرچند اين خطبه در نهج‌البلاغه نيامده است ) از جمله : صاحب كتاب تحف العقول اين خطبه را در كتاب خود نقل كرده و جملهء مورد بحث عيناً در آن است و نيز مرحوم كلينى پيش از سيّد رضى آن را در روضهء كافى آورده است و اما بعد از سيّد رضى عدهء زيادى آن را نقل كرده‌اند كه نيازى به ذكر نام آنها نمىبينم . ( مصادر نهج‌البلاغه ، ج 4 ، ص 31 ) .\r\nاضافه بر اين مرحوم شيخ صدوق نيز آن را در كتاب من لا يحضره الفقيه ، ج 4 ، ص 389 به علاوه عين اين جمله در ادامهء كلمات قصار در لابه‌لاى جملهء 211 ذكر شده است .\r\n","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\nشرح و تفسير برترين غنا\r\nامام عليه السلام در اين سخن كوتاه و پربارش درس بزرگى به همهء طالبان غنا و بىنيازى مىدهد ، مىفرمايد : « برترين غنا و بىنيازى ، ترك آرزوهاست » ؛\r\n( أَشْرَفُ الْغِنَى تَرْكُ الْمُنَى )\r\n. « مُنى » جمع « أُمنية » به معناى آرزو است و در اين عبارت نورانى امام عليه السلام ، منظور آرزوهاى دور و دراز و دور از منطق عقل و شرع است . بديهى است اين‌گونه آرزوها غنا و بىنيازى را از انسان سلب مىكند ، زيرا از يك سو چون همهء آنها به وسيلهء خود انسان دست نيافتنى است او را وادار به متوسل شدن به اين و آن مىكند و بايد در مقابل هر انسانى خواه شريف باشد يا وضيع ، باارزش باشد يا بىارزش ، دست حاجت دراز كند و اين با غنا و بىنيازى هرگز سازگار نيست .\r\nاز سوى ديگر براى رسيدن به چنين آرزوهايى بايد در مصرف كردن ثروت خود بخل ورزد و همهء آن را ذخيره كند و عملًا زندگى فقيرانه‌اى داشته باشد .\r\nاز سوى سوم چنين كسى آرامش روح و فكر خود را بايد براى رسيدن به اين آرزوها هزينه كند . در روايتى در غررالحكم آمده است :\r\n« أَنْفَعُ الْغِنَى تَرْكُ الْمُنَى ؛\r\nسودمندترين دارو ( ى اضطراب و نگرانى ) ترك آرزوهاى دور و دراز است » . « 1 »\r\n\r\n\r\n","description":"","footnote":"\r\n( 1 ) . غررالحكم ، ح 7213 .\r\n","page_name":" 231 ","page_number":231},
  {"content":"\r\n\r\nتمام اين وابستگىها زاييدهء آرزوهاى دور و دراز است ؛ هرگاه آن آرزوها از صفحهء فكر انسان پاك شود ، انسان به غنا و بىنيازى پرارزشى دست مىيابد و به همين دليل امام عليه السلام ترك اين آرزوها را برترين و بهترين غنا شمرده است .\r\nدر تعبير ديگرى كه در حكمت 371 آمده است امام عليه السلام مىفرمايد :\r\n« لَا كَنْزَ أَغْنَى مِنَ الْقَنَاعَة ؛\r\nهيچ گنجى بىنياز كننده تر از قناعت نيست ( همان قناعتى كه نقطهء مقابل آرزوهاى طولانى محسوب مىشود ) » .\r\nامام هادى عليه السلام طبق روايتى كه علامهء مجلسى آن را از درة الباهرة نقل كرده است ، فرمود :\r\n« الْغِنَى قِلَّةُ تَمَنِّيكَ وَالرِّضَا بِمَا يَكْفِيكَ وَالْفَقْرُ شِرَّةُ النَّفْسِ وَشِدَّةُ الْقُنُوط ؛\r\nغنا و توانگرى آن است كه دامنهء آرزو را كم كنى و به آنچه خدا به تو داده است خرسند باشى و فقر آن است كه نفس آدمى سيرى ناپذير و شديدا ( از رسيدن به همهء آرزوها ) نوميد باشد » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 368 ، ح 3 .\r\n","page_name":" 232 ","page_number":232},
  {"content":"\r\n\r\n\r\n35 و قال عليه السلام مَنْ أَسْرَعَ إِلَى النَّاسِ بِمَا يَكْرَهُونَ ، قَالُوا فِيهِ بِمَا لَايَعْلَمُونَ .\r\nامام عليه السلام فرمود :\r\nكسى كه در نسبت دادن كارهاى بد به مردم شتاب كند ، مردم ( نيز ) نسبت‌هاى ناروايى به او مىدهند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جملهء حكمت‌آميز را آمدى در غررالحكم در حرف ميم آورده است سپس مىافزايد : رشيد الدين وطواط ( متوفاى 573 ) در الغرر و العرر علاوه بر جمله‌اى كه مرحوم سيّد رضى نقل كرده اين جمله را نيز افزوده است : « وَمَنْ تَتَبَّعَ مَسَاوِئَ الْعِبَادِ فَقَدْ نَحَلَهُمْ عِرْضَهُ ؛ كسى كه از بدىها و زشتىهاى مردم جستجو كند آبروى خود را به آنها بخشيده » همين مضمون با تفاوتى در كلمات امام زين العابدين عليه السلام آمده است آنجا كه فرمود : « مَنْ رَمَى النَّاسَ بِمَا فِيهِمْ رَمَوْهُ بِمَا لَيْسَ فِيهِ ؛ كسى كه عيوبى را كه در مردم است ( براى تحقير ) به آنها نسبت دهد ، امورى را به او نسبت مىدهند كه در او نيست » . ( مصادر نهج‌البلاغه ، ج 4 ، ص 32 ) .\r\nدر كتاب تمام نهج‌البلاغه اين جملهء حكمت‌آميز به اضافهء جملات ديگرى در ضمن خطبهء « الوسيله » كه از جمله خطب اميرالمؤمنين است كه در نهج‌البلاغه نيامده ذكر شده است . ( تمام نهج‌البلاغه ، ص 150 ) .\r\n","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n\r\nشرح و تفسير اثر نسبت‌هاى ناروا\r\nامام عليه السلام در اين سخن پربار مىفرمايد : « كسى كه در نسبت دادن امورى كه مردم ناخوش دارند به آنها شتاب كند ، مردم نسبت‌هاى ناروايى به او مىدهند » ؛\r\n( مَنْ أَسْرَعَ إِلَى النَّاسِ بِمَا يَكْرَهُونَ ، قَالُوا فِيهِ بِمَا لَايَعْلَمُونَ )\r\n. عيب‌جويى و ذكر عيوب مردم هرچند آشكار باشد كارى است بسيار ناپسند و اگر كسى نيت امر به معروف و نهى از منكر داشته باشد نبايد منكراتى را كه از بعضى سر زده آشكارا و در ملأ عام بگويد ، بلكه اين‌گونه تذكرات بايد خصوصى و مخفيانه باشد ؛ ولى به هر حال از آنجا كه مردم از گفتن عيوب و كارهاى زشتشان به صورت آشكارا ناراحت مىشوند و در مقام دفاع از خود بر مىآيند يكى از طرق دفاع اين است كه گوينده را متهم به امورى مىكنند كه چه بسا واقعيت هم نداشته باشد تا از اين طريق ارزش سخنان او را بكاهند و بگويند : فرد آلوده حق ندارد ديگران را به آلوده بودن متهم كند .\r\nبنابراين اگر انسان بخواهد مردم احترام او را حفظ كنند و نسبت‌هاى ناروا به او ندهند و حتى عيوب پنهانى او را آشكار نسازند بايد از تعبيراتى كه سبب ناراحتى مردم مىشود بپرهيزد و در يك كلمه ، بايد احترام مردم را حفظ كرد تا آنها احترام انسان را حفظ كنند و لذا در ذيل اين جمله در خطبهء « وسيله » آمده است :\r\n« وَمَنْ تَتَبَّعَ مَسَاوِئَ الْعِبَادِ فَقَدْ نَحَلَهُمْ عِرْضَهُ . وَمَنْ سَعى بِالنَّميمَةِ حَذِرَهُ\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nالْبَعيدُ وَمَقَتَهُ الْقَريبُ ؛\r\nكسى كه در جستجوى عيوب مردم باشد آبروى خود را به آنها بخشيده و كسى كه سخن‌چينى كند افراد دور از او اجتناب مىكنند و نزديكانش او را دشمن مىدارند » . « 1 »\r\nمرحوم علامهء مجلسى در جلد 72 بحار الانوار در باب « تَتَبَّعُ عُيُوبِ النَّاسِ وَإفْشاءِها » روايت جالبى از پيغمبر اكرم صلى الله عليه و آله نقل مىكند كه فرمود :\r\n« كَانَ بِالْمَدِينَةِ أَقْوَامٌ لَهُمْ عُيُوبٌ فَسَكَتُوا عَنْ عُيُوبِ النَّاسِ فَأَسْكَتَ اللَّهُ عَنْ عُيُوبِهِمُ النَّاسَ فَمَاتُوا وَلَا عُيُوبَ لَهُمْ عِنْدَ النَّاسِ وَكَانَ بِالْمَدِينَةِ أَقْوَامٌ لَاعُيُوبَ لَهُمْ فَتَكَلَّمُوا فِي عُيُوبِ النَّاسِ فَأَظْهَرَ اللَّهُ لَهُمْ عُيُوباً لَمْ يَزَالُوا يُعْرَفُونَ بِهَا إِلَى أَنْ مَاتُوا ؛\r\nدر مدينه اقوامى داراى عيوبى بودند آنها از ذكر عيوب مردم سكوت كردند ، خداوند هم مردم را از ذكر عيوب آنها ساكت كرد . آنها از دنيا رفتند در حالى كه مردم آنها را از هرگونه عيب پاك مىدانستند و ( به عكس ) در مدينه اقوام ( ديگرى ) بودند كه عيبى نداشتند ولى دربارهء عيوب مردم سخن گفتند خداوند براى آنها عيوبى آشكار ساخت كه پيوسته به آن شناخته مىشدند تا از دنيا رفتند » . « 2 »\r\nدر تواريخ داستان‌هاى بسيارى در اين زمينه ذكر شده كه بعضى از افراد جسور در مجلسى ابتدا به ساكن با فرد ديگرى شوخى اهانت‌آميزى كردند و آنها پاسخ كوبنده‌اى دادند كه آبروى او را برد و گاه نام زشتى از اين رهگذر بر او ماند از جمله در تاريخ آمده است كه « مغيرة بن اسود » ( يكى از شعراى عرب ) معروف به لقب « اقيشر » بود . او از اين لقب سخت خشمگين مىشد . ( زيرا اقيشر به معناى كسى است كه صورتش سرخ شده و پوست آن ريخته است ) روزى يك نفر از قبيلهء « بنىعبس » او را صدا زد « يا اقيشر » او ناراحت شد و پس از چند لحظه سكوت ، اين شعر را دربارهء او انشا كرد :\r\n\r\n\r\n","description":"","footnote":"\r\n( 1 ) . تمام نهج‌البلاغه ، ص 150 .\r\n( 2 ) . بحارالانوار ، ج 72 ، ص 213 ، ح 4 .\r\n","page_name":" 236 ","page_number":236},
  {"content":"\r\n\r\n أَتَدْعُونى الأَقيشَر ذاكَ اسْمى * وَأدْعُوكَ ابْنَ مُطْفِئَةِ السِّراجِ \r\n تُناجى خِدْنَها بِاللَّيْلِ سِرّاً * وَربُّ النَّاسِ يَعْلَمْ ما تُناجى \r\n« تو به من اقيشر مىگويى آرى اين اسم من است ولى من به تو مىگويم :\r\n« ابْنِ مُطْفِئَةُ السِّراج »\r\nيعنى فرزند زنى كه چراغ را نيمه شب خاموش كرد ، زيرا با دوست فاسقش شبانه آهسته سخن مىگفت و خدا مىداند چه سخنانى مىگفت » . « 1 »\r\nاز آن به بعد اين لقب زشت بر آن مرد و فرزندانش باقى ماند .\r\nو نيز نقل شده مرد عربى نزد معاويه سخنى گفت كه معاويه ناراحت شد .\r\nمعاويه گفت : دروغ گفتى . مرد اعرابى گفت : به خدا سوگند دروغ‌گو كسى است كه در لباس‌هاى توست . معاويه گفت : اين جزاى كسى است كه در قضاوتش عجله مىكند .\r\nابن ابىالحديد از كامل مبرد نقل مىكند : هنگامى كه « قتيبة بن مسلم » سمرقند را فتح كرد اثاث و وسايلى در كاخ‌هاى آنجا ديد كه امثال آن ديده نشده بود تصميم گرفت بار عام دهد و مردم بيايند و موفقيت‌هايى را كه نصيب او شده ببينند . مردم از هر سو به آنجا آمدند و به ترتيب مقاماتشان در آن مجلس نشستند .\r\nاز جمله پيرمردى بود به نام « حُضَين » . هنگامى كه وارد شد برادر قتيبه گفت به من اجازه بده سخن درشتى به او بگويم . قتيبه گفت : اين كار را نكن او جواب‌هاى تند و بدى مىدهد . برادر قتيبه اصرار كرد و رو به حضين كرد و گفت :\r\nاى ابو ساسان آيا از در وارد شدى يا از ديوار ؟ حضين گفت : آرى ( من از در وارد شدم زيرا ) عمويت ( اشاره به خودش كرد ) سنش بيش از آن است كه بتواند از ديوار وارد شود ( و اين اشاره به عمل زشتى بود كه برادر قتيبه قبلا انجام داده بود و از ديوار خانهء زنى بالا رفته بود و به او تجاوز كرده بود ) . « 2 »\r\n\r\n\r\n","description":"","footnote":"\r\n( 1 ) . شرح نهج‌البلاغهء علامه شوشترى ، ج 13 ، ص 387 .\r\n( 2 ) . شرح نهج‌البلاغهء ابن ابىالحديد ، ج 18 ، ص 152 .\r\n","page_name":" 237 ","page_number":237},
  {"content":"\r\n\r\nامثال اين داستان‌ها فراوان است و همه گواهى است بر آنچه امام عليه السلام بيان فرموده كه هرگاه كسى به مردم چيزى بگويد كه ناخوش دارند آنها نيز به او نسبت‌هاى ناروا مىدهند ( يا اعمال زشت مخفيانهء آنها را آشكار مىكنند ) .\r\n* * *\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\n36 و قال عليه السلام مَنْ أَطَالَ الْأَمَلَ أَسَاءَ الْعَمَلَ .\r\nامام عليه السلام فرمود :\r\nكسى كه آرزويش را طولانى كند اعمال بد انجام مىدهد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت‌آميز در منابع بسيارى آمده است از جمله در فروع كافى با مختصر تفاوتى و در تحف العقول و خصال شيخ صدوق و در المائة كلمه جاحظ اينها كسانى هستند كه قبل از سيّد رضى اين سخن حكمت‌آميز را در كتاب‌هاى خود آورده‌اند و در كتاب‌هاى بعد از آن مانند تذكرة الخواص ابن جوزى و تنبيه الخاطر نوشتهء ورام بن ابىفراس آن را با تفاوت‌هايى ذكر كردند كه نشان مىدهد از منبع ديگرى غير از نهج‌البلاغه گرفته‌اند . ( مصادر نهج‌البلاغه ، ج 4 ، ص 32 ) .\r\nدر كتاب تمام نهج‌البلاغه اين جملهء حكمت‌آميز در ضمن خطبهء « الوسيله » كه از جمله خطب اميرالمؤمنين است و در نهج‌البلاغه نيامده ذكر شده است . ( تمام نهج‌البلاغه ، ص 151 ) .\r\n","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n\r\n\r\nشرح و تفسير آرزوهاى طولانى و سوء عمل\r\nامام عليه السلام در اين سخن كوتاه و حكمت‌آميز مىفرمايد : « كسى كه آرزويش را طولانى كند اعمال بد انجام مىدهد » ؛\r\n( مَنْ أَطَالَ الْأَمَلَ أَسَاءَ الْعَمَلَ )\r\n. شك نيست كه آرزوها انگيزهء حركت انسان براى هرگونه فعاليت است ؛ جوانى كه آرزو دارد به مقامات عاليهء علمى برسد تلاش و كوشش را در فراگيرى علم افزايش مىدهد ، كشاورزى كه آرزو دارد مزارع پربار و باغ‌هاى سرشار از بركات مادى داشته باشد در امر كشاورزى فعاليت مىكند و مادرى كه آرزو دارد جوان برومندى در سنين آخر عمر در كنار او باشد در حفظ و تربيت فرزندش مىكوشد .\r\nهمين معنا در حديث معروف پيغمبر اكرم آمده است كه فرمود :\r\n« الْأَمَلُ رَحْمَةٌ لِأُمَّتِي وَلَوْ لَاالْأَمَلُ مَا رَضَعَتْ وَالِدَةٌ وَلَدَهَا وَلَا غَرَسَ غَارِسٌ شَجَراً ؛\r\nآرزو براى امت من مايهء رحمت است و اگر اميد و آرزو نبود هيچ مادرى كودك خود را شير نمىداد و هيچ باغبانى نهالى نمىنشاند » . « 1 »\r\nولى هرگاه آرزو از حد اعتدال خارج شود و انسان به سراغ امور دست نيافتنى و يا غير ضرروى و خارج از حد نياز برود ، طبيعى است كه بايد تمام تلاش و كوشش خود را براى رسيدن به آن بگذارد و همه چيز جز آن را فراموش كند\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 175 .\r\n","page_name":" 241 ","page_number":241},
  {"content":"\r\n\r\nو شب و روز به دنبال آن بدود . چنين كسى از يك سو آخرت را به كلى به دست فراموشى مىسپارد و از سوى ديگر براى رسيدن به هدف خود هر وسيله‌اى را مباح مىشمرد و از سوى سوم در مقابل هر كس خضوع ذليلانه مىكند و سرانجام گرفتار « سوء العمل » مىشود كه امام در جملهء حكمت‌آميز بالا به آن اشاره فرمود .\r\nدر حالى كه اگر دامنهء آرزو را كوتاه مىكرد و به آنچه مورد نيازش بود قناعت مىنمود ، وقت كافى براى رسيدن به وظايف الهى و اندوختن ذخيره‌هاى آخرت پيدا مىكرد و از آلوده شدن به حرام در امان مىماند و عزت و كرامت خود را بر باد نمىداد .\r\nدر حديثى قدسى كه در كتاب شريف كافى آمده مىخوانيم : خداوند به موسى بن عمران فرمود :\r\n« يَا مُوسَى لَاتُطَوِّلْ فِي الدُّنْيَا أَمَلَكَ فَيَقْسُوَ قَلْبُكَ وَالْقَاسِي الْقَلْبِ مِنِّي بَعِيدٌ ؛\r\nآرزوهايت را در دنيا طولانى مكن كه مايهء قساوت قلب تو مىشود و شخص قسىّ القلب سنگدل از من دور خواهد بود » . « 1 »\r\nروشن است ، قساوت و سنگدلى ناشى از فراموش كردن ذكر خدا و ياد مرگ و قيامت است و افرادى كه گرفتار آرزوهاى دراز هستند هم خدا را فراموش مىكنند و هم مرگ و قيامت را .\r\nاولياى خدا به قدرى آرزوهايشان كوتاه بود و آمادهء سفر آخرت بودند كه هر لحظه احتمال مىدادند فرمان رحيل و كوچ كردن از دنيا صادر شود .\r\nدر حديث پرمعنايى از رسول خدا صلى الله عليه و آله مىخوانيم :\r\n« وَالَّذِي نَفْسُ مُحَمَّدٍ بِيَدِهِ مَا طَرَفْتُ عَيْنَايَ إِلَّا ظَنَنْتُ أَنَّ شُفْرَيَّ لَايَلْتَقِيَانِ حَتَّى يَقْبِضَ اللَّهُ رُوحِي ؛\r\nقسم به آن كسى كه جان محمد به دست اوست هرگز پلك‌هاى چشم من به هم نخورد مگر اين‌كه گمان مىبردم كه پيش از آنكه پلك‌ها به روى هم بيايند قبض روح شوم » . « 2 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 329 ، ح 1 .\r\n( 2 ) . بحارالانوار ، ج 70 ، ص 166 ، ح 27 .\r\n","page_name":" 242 ","page_number":242},
  {"content":"\r\n\r\nمنظور از گمان داشتن همان آماده بودن است .\r\nحديث معروفى است كه هم از پيغمبر اكرم صلى الله عليه و آله و هم از امير مؤمنان على عليه السلام نقل شده كه فرمودند : خطرناك‌ترين چيزى كه بر شما مىترسيم پيروى از هواى نفس و آرزوهاى دراز است ، زيرا پيروى از هواى نفس انسان را از حق باز مىدارد و آرزوهاى دراز موجب نسيان آخرت مىشود ؛\r\n( أَمَّا اتِّبَاعُ الْهَوَى فَإِنَّهُ يَصُدُّ عَنِ الْحَقِّ وَأَمَّا طُولُ الْأَمَلِ فَيُنْسِي الْآخِرَةَ )\r\n. « 1 »\r\nقرآن مجيد هم مىگويد : يكى از دام‌هاى مهم شيطان همين طول امل است :\r\n« « وَقالَ لَأَتَّخِذَنَّ مِنْ عِبادِكَ نَصيباً مَفْرُوضاً * وَلَأُضِلَّنَّهُمْ وَلَأُمَنِّيَنَّهُمْ وَلَآمُرَنَّهُمْ . . . يَعِدُهُمْ وَيُمَنِّيهِمْ وَما يَعِدُهُمُ الشَّيْطانُ إِلَّا غُرُوراً » ؛ شيطان چنين گفته كه از بندگان خود سهم معينى خواهم گرفت ؛ آنها را گمراه مىكنم و به آرزوها سرگرم مىسازم و به آنها فرمان مىدهم . . . شيطان به آنها وعده‌هاى دروغين مىدهد و به آرزوها سرگرم مىسازد و جز فريب و نيرنگ به آنها فرمان نمىدهد » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 335 ، ح 3 .\r\n( 2 ) . نساء ، آيهء 118 - / 120 .\r\n","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\nوقال عليه السلام وَقَدْ لَقِيَهُ عِنْدَ مَسِيرِهِ إِلَى الشَّامِ دَهَاقِينُ الْأَنْبَارِ ، فَتَرَجَّلُوا لَهُ وَاشْتَدُّوا بَيْنَ يَدَيْهِ .\r\n\r\n37 فقال عليه السلام مَا هَذَا الَّذِي صَنَعْتُمُوهُ ؟ فَقَالُوا : خُلُقٌ مِنَّا نُعَظِّمُ بِهِ أُمَرَاءَنَا ، فَقَالَ : وَاللَّهِ مَا يَنْتَفِعُ بِهَذَا أُمَرَاؤُكُمْ ! وَإِنَّكُمْ لَتَشُقُّونَ عَلى أَنْفُسِكُمْ فِي دُنْيَاكُمْ ، وَتَشْقَوْنَ بِهِ فِي آخِرَتِكُمْ . وَمَا أَخْسَرَ الْمَشَقَّةَ وَرَاءَهَا الْعِقَابُ ، وَأَرْبَحَ الدَّعَةَ مَعَهَا الْأَمَانُ مِنَ النَّارِ .\r\nاين سخن را امام عليه السلام زمانى بيان فرمود كه در مسير حركتش به شام كشاورزان و دهبانان شهر « انبار » با او ملاقات كردند ( و به عنوان احترام ) از مركب پياده شده و با سرعت پيش روى او حركت كردند ( و اين مراسمى را كه نشانهء خضوع فوق‌العاده در برابر امراى ستمگر بود انجام دادند ) .\r\nامام عليه السلام فرمود :\r\n« اين چه كارى بود كه كرديد ؟ » عرض كردند : اين رسوم و آدابى است كه ما اميران خود را با آن بزرگ مىداريم . امام عليه السلام فرمود : به خدا سوگند زمامداران شما از اين عمل بهره‌اى نمىبرند و شما با اين كار در دنيا مشقت زياد بر خود\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nهموار مىسازيد و در قيامت بدبخت مىشويد . چه زيان‌بار است مشقتى كه به دنبال آن عقاب الهى باشد و چه پرسود است آرامشى كه با آن امان از آتش دوزخ فراهم گردد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است كه قبل از مرحوم سيّد رضى ، نصر بن مزاحم ( متوفاى 202 ) در كتاب صفين آن را با تفاوت‌هايى ( كه بعداً اشاره خواهيم كرد ) ذكر كرده است ولى مضمون هر دو يكى است . ( مصادر نهج‌البلاغه ، ج 4 ، ص 34 ) .\r\nاضافه بر اين ابن اعثم كوفى ( متوفاى 314 ) كه قبل از سيّد رضى مىزيسته نيز آن را در كتاب فتوح آورده است . ( تمام نهج‌البلاغه ، ص 651 ) .\r\n","page_name":" 246 ","page_number":246},
  {"content":"\r\n\r\n\r\nشرح و تفسير تشريفات زشت و زيان‌آور\r\n« اين سخن را امام زمانى بيان فرمود كه در مسير حركتش به شام كشاورزان و دهبانان شهر انبار با او ملاقات كردند ( و به عنوان احترام به امام ) از مركب پياده شده و با سرعت پيش روى او حركت كردند ( و اين مراسم را كه نشانهء خضوع فوق العاده در برابر امراى ستمگر بود انجام دادند ) امام عليه السلام فرمود : اين چه كارى بود كه كرديد ؟ » ؛\r\n( وَقَالَ عليه السلام : وَقَدْ لَقِيَهُ عِنْدَ مَسِيرِهِ إِلَى الشَّامِ دَهَاقِينُ الْأَنْبَارِ ، فَتَرَجَّلُوا « 1 » لَهُ وَاشْتَدُّوا « 2 » بَيْنَ يَدَيْهِ ، فَقَالَ : مَا هَذَا الَّذِي صَنَعْتُمُوهُ )\r\n. « عرض كردند اين رسوم و آدابى است كه ما اميران خود را با آن بزرگ مىداريم » ؛\r\n( فَقَالُوا : خُلُقٌ مِنَّا نُعَظِّمُ بِهِ أُمَرَاءَنَا )\r\n. « امام عليه السلام فرمود : به خدا سوگند زمامداران شما از اين عمل بهره‌اى نمىبرند و شما با اين كار در دنيا مشقت بر خود هموار مىسازيد و در قيامت بدبخت مىشويد » ؛\r\n( فَقَالَ : وَاللَّهِ مَا يَنْتَفِعُ بِهَذَا أُمَرَاؤُكُمْ ! وَإِنَّكُمْ لَتَشُقُّونَ عَلى أَنْفُسِكُمْ فِي دُنْيَاكُمْ ، وَتَشْقَوْنَ بِهِ فِى آخِرَتِكُمْ )\r\n. سپس افزود : « چه زيان‌بار است مشقتى كه به دنبال آن عقاب الهى باشد و چه پرسود است آرامشى كه با آن امان از آتش دوزخ فراهم گردد » ؛\r\n( وَ مَا أَخْسَرَ\r\n\r\n\r\n","description":"","footnote":"\r\n( 1 ) . « تَرَجَّلوا » به معنى پياده شدن از مركب است .\r\n( 2 ) . « اشتدّوا » به‌معنى دويدن و راه رفتن با سرعت است .\r\n","page_name":" 247 ","page_number":247},
  {"content":"\r\n\r\nالْمَشَقَّةَ وَرَاءَهَا الْعِقَابُ ، وَأَرْبَحَ الدَّعَةَ مَعَهَا الْأَمَانُ مِنَ النَّارِ )\r\n. « تَشُقُّونَ » از مادهء « شقاء » به معناى مشقت و « تَشْقَوْنَ » از مادهء شقاوت به معناى بدبختى است و « دَعَة » همان آرامش است\r\nدر كتاب صفين بعد از اين جمله چنين آمده كه امام عليه السلام فرمود : « اين كار را ديگر تكرار نكنيد ؛ فَلا تَعُودُوا لَهُ » .\r\nدر زمان‌هاى گذشته معمول بوده - و هم اكنون نيز در بعضى از نقاط جهان معمول است - كه اهل يك كشور يا اهل يك شهر براى تعظيم امرا و سلاطين اعمالى انجام مىدادند كه نشانهء نهايت ذلت بود . آنها نيز از اين رفتار خشنود مىشدند ، چراكه علاقه داشتندهمواره شهروندانشان خود راذليل‌وخوار وبىمقدار در برابر آنها بدانند تا فكر قيام در مغزشان خطور نكند و سلطهء آنان باقى بماند .\r\nولى اسلام كه به انسان‌ها شخصيت داده و آدمى را مسجود فرشتگان و اشرف مخلوقات مىداند و جهان را مسخر او مىشمرد ، اجازه نمىدهد افراد با ايمان براى بزرگداشت امرا تن به كارهاى ذليلانه بدهند . به يقين اگر به جاى على عليه السلام معاويه بود آنها را به اين كار تشويق مىكرد ولى امام به آنها هشدار داد و به سه دليل آنان را بر حذر داشت .\r\nنخست اين‌كه امرا هيچ‌گونه نفع عاقلانه‌اى از اين كار نمىبرند ، بلكه ممكن است باعث غرور و كبر آنها شود و شخصيت خود را گم كنند .\r\nديگر اين‌كه زحمت فوق العاده‌اى بر دوش توده‌هاى مردم مىافتد و گاه ممكن است در چنين شرايطى افرادى ضعيف زير دست و پا بمانند .\r\nسوم اين‌كه اين عمل ناصالح مايهء گرفتارى در آخرت مىشود ، زيرا نوعى شرك محسوب مىشود .\r\nبه عكس ، اگر آنها به احترامات معقول قناعت كنند و به جاى اين مشقت ، آرامش را براى خود بپذيرند ، آرامشى كه امان از آتش دوزخ را نيز به همراه دارد ،\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nهم امرا گرفتار كبر و غرور نمىشوند و هم مردم مشقت توأم با ذلت را نمىبينند و هم در آخرت سربلند خواهند بود .\r\nقابل توجه است كه در حديث ديگرى از امام صادق عليه السلام مىخوانيم : روزى امير مؤمنان به سراغ اصحابش آمد در حالى كه بر مركب سوار بود . گروهى پشت سر حضرت به راه افتادند . امام نگاهى به آنها كرد و فرمود : با من كارى داريد ؟\r\nعرض كردند : نه يا اميرالمؤمنين ولى دوست داريم همراه تو راه برويم . امام به آنها فرمود :\r\n« انْصَرِفُوا فَإِنَّ مَشْيَ الْمَاشِي مَعَ الرَّاكِبِ مَفْسَدَةٌ لِلرَّاكِبِ وَمَذَلَّةٌ لِلْمَاشِي ؛\r\nبرگرديد ، زيرا راه رفتن پياده در كنار سوار موجب مفسده ( غرور و خودبرتربينى ) براى شخص سوار و سبب ذلت براى پياده است » .\r\nسپس امام صادق عليه السلام افزود : دفعهء ديگرى باز امام سوار بود و جمعى پشت سر او پياده به راه افتادند . امام عليه السلام فرمود :\r\n« انْصَرِفُوا فَإِنَّ خَفْقَ النِّعَالِ خَلْفَ أَعْقَابِ الرِّجَالِ مَفْسَدَةٌ لِقُلُوبِ النَّوْكَى ؛\r\nبازگرديد ، زيرا صداى كفش‌ها پشت سر انسان‌ها موجب فساد دل‌هاى احمقان مىشود ( نوكى جمع أنوَك بر وزن أحمق و به معناى احمق است » . « 1 »\r\nبايد توجه داشت كه هدف از اين سخنان اين نيست كه مردم ، بزرگان را احترام نكنند ، بلكه منظور اين است كه احتراماتى كه نسبت به شاهان و مانند آنها داشتند و نشانهء ذلت و بدبختى احترام‌كنندگان بوده و مايهء غرور و نخوت احترام شوندگان ترك شود .\r\n\r\nنكته روايت « نصر بن مزاحم »\r\nاز آنچه « نصر بن مزاحم » در كتاب صفين آورده استفاده مىشود كه\r\n\r\n\r\n","description":"","footnote":"\r\n( 1 ) . بحارالانوار ، ج 41 ، ص 55 ، ح 2 .\r\n","page_name":" 249 ","page_number":249},
  {"content":"\r\n\r\nدهقان‌هاى شهر انبار علاوه بر اين كار اسب‌ها و غذاهاى خوب براى امام و لشكريان و علف بسيار براى مركب‌هاى آنها را به عنوان هديه آورده بودند و امام افزون بر اين‌كه مراسم ذلت‌بار آنها را تخطئه كرد افزود : اما اين چهارپايانى كه آورده‌ايد ما مىپذيريم ؛ ولى به عنوان خراجتان قبول مىكنيم و غذاهايى را هم كه آورده‌ايد در صورتى مىپذيريم كه قيمت آن را از ما بگيريد . « 1 »\r\nالبته پذيرفتن هديهء مسلمان نه تنها عيب نيست ، بلكه سنتى است و حتى در روايات گفته شده كه از پذيرش هديهء برادران مسلمان خوددارى نكنيد ، ولى هدف امام اين بوده كه اين سنت نادرست را بشكند كه براى در امان ماندن از شر امرا براى آنان هدايايى مىبردند و روشن سازد كه حكومت اسلامى همچون حكومت سلاطين جبار نيست .\r\n* * *\r\n\r\n\r\n","description":"","footnote":"\r\n( 1 ) . صفين ، ص 144 .\r\n","page_name":" 250 ","page_number":250},
  {"content":"\r\n\r\n\r\n38 و قال عليه السلام\r\nلِابْنِهِ الْحَسَنِ عليه السلام : يَا بُنَيَّ ، احْفَظْ عَنِّي أَرْبَعاً ، وَأَرْبَعاً ، لَايَضُرُّكَ مَا عَمِلْت‌َمَعَهُنَّ : إِنَّ أَغْنَى الْغِنَى الْعَقْلُ ، وَأَكْبَرَ الْفَقْرِ الْحُمْقُ ، وَأَوْحَشَ الْوَحْشَةِ الْعُجْبُ ، وَأَكْرَمَ الْحَسَبِ حُسْنُ الْخُلُقِ . يَا بُنَيَّ ، إِيَّاكَ وَمُصَادَقَةَ الْأَحْمَقِ ، فَإِنَّهُ يُرِيدُ أَنْ يَنْفَعَكَ فَيَضُرَّكَ ؛ وَإِيَّاكَ وَمُصَادَقَةَ الْبَخِيلِ ، فَإِنَّهُ يَقْعُدُ عَنْكَ أَحْوَجَ مَا تَكُونُ إِلَيْهِ ؛ وَإِيَّاكَ وَمُصَادَقَةَ الْفَاجِرِ ، فَإِنَّهُ يَبِيعُكَ بِالتَّافِهِ ؛ وَإِيَّاكَ وَمُصَادَقَةَ الْكَذَّابِ ، فَإِنَّهُ كَالسَّرَابِ : يُقَرِّبُ عَلَيْكَ الْبَعِيدَ ، وَيُبَعِّدُ عَلَيْكَ الْقَرِيبَ .\r\nامام عليه السلام به فرزندش امام حسن عليه السلام فرمود :\r\nفرزندم ! چهار چيز : و چهار چيز را ، از من حفظ كن كه با حفظ آن هر كار كنى به تو زيان نخواهد رسيد : بالاترين سرمايه‌ها عقل است و بزرگ‌ترين فقر حماقت و نادانى است ، بدترين وحشت خودپسندى است و برترين حسب و نسب اخلاق نيك است . فرزندم از دوستى با احمق برحذر باش ، چرا كه او مىخواهد به تو منفعت رساند ولى زيان مىرساند ( زيرا بر اثر حماقتش سود و زيان را تشخيص نمىدهد ) و از دوستى با بخيل دورى كن ، زيرا به هنگامى كه شديدترين نياز را به او دارى تو را رها مىسازد و از دوستى با انسان فاجر\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبپرهيز ، چرا كه تو را به اندك چيزى مىفروشد و از دوستى با دروغ‌گو برحذر باش ، چرا كه او مثل سراب است ؛ دور را در نظر تو نزديك و نزديك را در نظر تو دور مىسازد ( و حقايق را به تو وارونه نشان مىدهد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nقسمتى از اين گفتار پرمايهء حكمت‌آميز را جاحظ قبل از سيد در كتاب المائة المختارة آورده و قاضى قضاعى هم كه بعد از سيّد رضى مىزيسته آن را با سخنان ديگرى از امير مؤمنان تحت عنوان « وصيت على عليه السلام به فرزندش امام حسن هنگامى كه ابن ملجم فرق مباركش را با شمشير شكافت » بيان كرده است و اضافات آن به خوبى نشان مىدهد كه آن را از منبع ديگرى گرفته است . زمخشرى نيز آن را در جزء اول از ربيع الابرار آورده و ابن عساكر مورخ معروف نيز در تاريخ خود آن را با اضافاتى ذكر نموده است . ( مصادر نهج‌البلاغه ، ج 4 ، ص 36 ) .\r\nدر كتاب تمام نهج‌البلاغه ، اين سخن به عنوان بخشى از اندرزنامهء امام به فرزندش آمده است . ( تمام نهج‌البلاغه ، ص 964 ) .\r\n","page_name":" 252 ","page_number":252},
  {"content":"\r\n\r\n\r\nشرح و تفسير چهار نكتهء سرنوشت‌ساز\r\nامام عليه السلام در اين گفتار پربار حكمت‌آميزش خطاب به فرزندش امام حسن مجتبى عليه السلام و در واقع خطاب به همهء انسان‌ها مىفرمايد : « فرزندم ! چهار چيز و چهار چيز را از من حفظ كن كه با آن هر كار كنى به تو زيان نخواهد رسيد » ؛\r\n( قَالَ لْابْنِه‌ِالْحَسَنِ عليه السلام : يَا بُنَيَّ ، احْفَظْ عَنِّي أَرْبَعاً ، وَأَرْبَعاً ، لَايَضُرُّكَ مَا عَمِلْتَ مَعَهُنَّ )\r\n. در اينجا اين سؤال پيش مىآيد كه امام عليه السلام چرا نفرمود من هشت چيز را به تو توصيه مىكنم ، بلكه فرمود : چهار چيز و چهار چيز .\r\nپاسخ سؤال اين است كه امام مىخواهد بدين وسيله مخاطب را متوجه تفاوت اين دو را با هم سازد ، زيرا چهار قسمت اول ناظر به صفات « اخلاقى » است و چهار قسمت دوم ناظر به امور « رفتارى » و اضافه بر اين چهار قسمت اول از باب اوامر است و چهار قسمت دوم از باب نواهى .\r\nامام در چهار قسمت اول نخست مىفرمايد : « ( فرزندم ) بالاترين سرمايه‌ها عقل است » ؛\r\n( إِنَّ أَغْنَى الْغِنَى الْعَقْلُ )\r\n. انسانى كه داراى عقل كافى است هم از نظر معنوى غنى است و هم از نظر مادى ؛ از نظر معنوى عقل ، او را به سوى خدا و اعتقاد صحيح و فضايل اخلاقى و اعمال صالحه دعوت مىكند ، زيرا عواقب شوم رذايل اخلاقى را به خوبى درك مىنمايد و او را از آن باز مىدارد و در امور مادى با حسن تدبير و همكارى\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nصحيح با ديگران و تشخيص دوست و دشمن و درك فرصت‌ها و استفادهء صحيح از نيروى ديگران به فوايد و بركات مادى مىرساند ، بنابراين سرمايهء پيروزى در دنيا و آخرت عقل است .\r\nاستثنايى كه بعضى از شارحان به اين اصل كلى زده‌اند كه منظور از عقل ، آنجاست كه از طريق مشورت نتوان كارى كرد صحيح به نظر نمىرسد ، زيرا در مورد مشورت نيز عقل است كه انسان را به استفاده از افكار ديگران و عمل كردن به نتيجهء مشورت دعوت مىكند .\r\nدر حديثى از رسول خدا صلى الله عليه و آله مىخوانيم :\r\n« قِوَامُ الْمَرْءِ عَقْلُهُ وَلَا دِينَ لِمَنْ لَاعَقْلَ لَهُ ؛\r\nاساس كار انسان عقل اوست و آن‌كس كه عقل ندارد دين ندارد » . « 1 »\r\nدر حديث ديگرى از امير مؤمنان مىخوانيم :\r\n« الْعَقْلُ مَرْكَبُ الْعِلْمِ وَ الْعِلْمُ مَرْكَبُ الْحِلْمِ ؛\r\nعقل مركب علم و دانش و علم مركب حلم ( و اخلاق ) است » . « 2 »\r\nدر حديث ديگرى از پيغمبر اكرم صلى الله عليه و آله مىخوانيم :\r\n« مَا قَسَمَ اللَّهُ لِلْعِبَادِ شَيْئاً أَفْضَلَ مِنَ الْعَقْلِ فَنَوْمُ الْعَاقِلِ أَفْضَلُ مِنْ سَهَرِ الْجَاهِل ؛\r\nخداوند چيزى برتر از عقل در ميان بندگانش تقسيم نكرده ، لذا خواب عاقل برتر از بيدارى ( و شب‌زنده‌دارى ) جاهل است » . « 3 »\r\nدر حديث ديگرى در كتاب شريف كافى « اصبغ بن نباته » از على عليه السلام نقل مىكند كه جبرئيل بر آدم نازل شد و گفت : من مامورم تو را در ميان سه چيز مخير سازم كه يكى را بر گزينى و آن دو را رها سازى . آدم گفت : آن سه چيز كدام است ؟ جبرئيل گفت : عقل و حيا و دين است . آدم گفت : من عقل را برگزيدم .\r\nجبرئيل به حيا و دين گفت : شما برگرديد و عقل را رها كنيد . آنها گفتند : اى\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 94 ، ح 29 .\r\n( 2 ) . غررالحكم ، ص 52 ، ح 437 و ص 44 ، ح 114 .\r\n( 3 ) . كافى ، ج 1 ، ص 12 ، ح 11 .\r\n","page_name":" 254 ","page_number":254},
  {"content":"\r\n\r\nجبرئيل\r\n« إِنَّا أُمِرْنَا أَنْ نَكُونَ مَعَ الْعَقْلِ حَيْثُ كَانَ ؛\r\nما ماموريم هر جا كه عقل است با او باشيم . جبرئيل گفت پس به ماموريت خود عمل كنيد و به آسمان رفت » . « 1 »\r\nالبته منظور از عقل در اينجا كمال عقل است ، زيرا آدم داراى عقل بود كه در اين گزينش آن را برگزيد .\r\nنقطهء مقابل جملهء اول چيزى است كه امام عليه السلام در دومين جمله از گفتار حكيمانهء خود بيان كرده است . مىفرمايد « بزرگ‌ترين فقر حماقت و نادانى است » ؛\r\n( وَأَكْبَرَ الْفَقْرِ الْحُمْقُ )\r\n. زيرا آدم احمق هم آخرت خود را به باد مىدهد و هم دنيايش را . او منافع زودگذر را بر سعادت جاويدانش مقدم مىدارد و لذت ناپايدار را بر سعادت پايدار . به همين دليل روز رستاخيز دستش از حسنات تهى است و پشتش از بار سيئات سنگين . در دنيا نيز بر اثر ندانم‌كارىها دوستان خود را از دست مىدهد و منافع آنى را بر درآمدهاى آينده مقدم مىشمرد . بخل و تنگ‌نظرى كه لازمهء حماقت است مردم را به او بدبين مىكند و تدبير لازم براى تمشيت امور مادى را از دست مىدهد و به همين دليل فقر عقل باعث فقر در زندگى مادى او نيز مىشود .\r\nيكى از مشكلات مهم كار احمق نيز مشكل بودن درمان اوست ، زيرا او مانند بيمارى است كه نه دارو مىخورد و نه پرهيز مىكند . مطابق آنچه مرحوم مفيد در كتاب اختصاص آورده در حديثى از امام صادق عليه السلام مىخوانيم :\r\n« إنَّ عيسَى بْنَ مَرْيَمَ قالَ : دَاوَيْتُ الْمَرْضَى فَشَفَيْتُهُمْ بِإِذْنِ اللَّهِ وَأَبْرَأْتُ الْأَكْمَهَ وَالْأَبْرَصَ بِإِذْنِ اللَّهِ وَعَالَجْتُ الْمَوْتَى فَأَحْيَيْتُهُمْ بِإِذْنِ اللَّهِ وَعَالَجْتُ الْأَحْمَقَ فَلَمْ أَقْدِرْ عَلَى إِصْلَاحِه ؛\r\nحضرت عيسى بن مريم گفت : من بيماران ( غير قابل علاج ) را مداوا كردم و آنها را به اذن خدا بهبودى بخشيدم . نابيناى مادرزاد و مبتلا به بيمارى برص را به اذن خدا شفا دادم حتى مردگان را به اذن خدا زنده كردم ؛ ولى به سراغ معالجهء احمق\r\n\r\n\r\n","description":"","footnote":"\r\n( 1 ) . كافى ، ج 1 ، ص 10 ، ح 2 .\r\n","page_name":" 255 ","page_number":255},
  {"content":"\r\n\r\nرفتم و نتوانستم او را اصلاح كنم . « 1 »\r\nدر ذيل حديث بالا تفسيرى براى احمقِ غير قابل علاج آمده ؛ هنگامى كه از آن حضرت سؤال كردند احمق كيست گفت : احمق كسى است كه تنها به رأى خود و شخص خود عقيده دارد و تمام فضيلت را براى خود روا مىدارى و چيزى بر ضد خود قائل نيست ، حق را به طور كامل براى خود مىشمرد و هيچ حقى براى ديگرى بر خود روا نمىداند . اين همان احمقى است كه راهى براى درمان او نيست .\r\nدر اين‌كه احمق چه كسى است نيز روايات متعددى از معصومان عليهم السلام وارد شده است . در حديثى از امام اميرمؤمنان على عليه السلام در كلمات قصار مىخوانيم :\r\n« مَنْ نَظَرَ فِي عُيُوبِ النَّاسِ فَأَنْكَرَهَا ثُمَّ رَضِيَهَا لِنَفْسِهِ فَذَلِكَ الْأَحْمَقُ بِعَيْنِهِ ؛\r\nكسى كه عيوب مردم را مىبيند و آن را بد مىشمرد سپس آن را براى خود مىپذيرد ، او عينا آدم احمقى است » . « 2 »\r\nاز تفسيرهايى كه براى احمق در بالا ذكر شد روشن مىشود كه چرا احمق هم دين خود را از دست مىدهد و هم دنياى خود را .\r\nدر تواريخ داستان‌هاى زيادى از افراد احمق نقل شده كه نشان مىدهد تا چه اندازه آنها از نظر اعتقاد و مسائل اجتماعى ناتوان هستند . در شرح نهج‌البلاغهء علّامهء شوشترى آمده است كه روزى يكى از خلفا در عيد فطر يا قربان به سوى مصلّا مىرفت ، طبل‌ها در مقابل او مشغول به زدن بودند و پرچم‌ها در بالاى سر او در اهتزاز مرد نادانى حضور داشت سر به آسمان بلند كرد و عرض كرد : « أللَّهُمَّ لا طَبْلَ إلّاطَبْلُكَ ؛ خداوندا طبل تنها طبل توست ! » كسى به او گفت : اين سخن را نگو . خدا طبل ندارد . گريه كرد و گفت : پس فكر مىكنيد او هنگامى كه مىآيد\r\n\r\n\r\n","description":"","footnote":"\r\n( 1 ) . ميزان الحكمه ، مادهء احمق ، ح 4418 ؛ بحارالانوار ، ج 14 ، ص 323 ، ح 35 .\r\n( 2 ) . كلمات قصار ، حكمت 349 .\r\n","page_name":" 256 ","page_number":256},
  {"content":"\r\n\r\nتك و تنهاست نه طبلى جلوى او مىنوازند و نه پرچمى بالاى سر اوست . در اين صورت او از خليفهء زمان ما هم پايين‌تر است .\r\nدر عيون الاخبار « ابن قتيبهء دينورى » طبق نقل علّامهء شوشترى آمده است شخص احمقى مىگفت من اسم گرگى كه يوسف را خورد مىدانم ؛ اسمش فلان بود . به او گفتند : يوسف را گرگ نخورد . گفت : پس اين اسم ، اسم همان گرگى است كه يوسف را نخورد . « 1 »\r\nسپس در سومين جمله از اين كلمات نورانى مىفرمايد : « بدترين تنهايى و وحشت خودبينى و خودپسندى است » ؛\r\n( وَأَوْحَشَ الْوَحْشَةِ الْعُجْبُ )\r\n. « وحشت » در لغت هم به معناى تنهايى آمده است و هم به معناى ترس و ناراحتى ناشى از آن و به يقين ، افراد خودبزرگ‌بين دوستان خود را به زودى از دست مىدهند ، زيرا مردم حاضر نيستند زير بار چنين افراد خودبين و خودخواهى بروند و به اين ترتيب در زندگى تنهاى تنها مىمانند .\r\nدر حديثى از اميرمؤمنان عليه السلام كه در غررالحكم آمده مىخوانيم :\r\n« آفَةُ اللُّبِّ العُجْبُ ؛\r\nآفت عقل خودبينى و خودپسندى است » . « 2 »\r\nدر حديث ديگرى از همان حضرت در همان منبع آمده است :\r\n« إزراءُ الرَّجُلِ عِلَّةَ نَفْسِهِ بُرْهانُ رِزانَةِ عَقْلِهِ وَ عِنْوانُ وُفُورِ فَضْلِهِ وَ إعْجابُ الْمَرْءِ بِنَفْسِهِ بُرْهانُ نَقْصِهِ وَ عُنْوانُ ضَعْفِ عَقْلِهِ ؛\r\nخورده‌گيرى انسان نسبت به خويشتن ( و كارهاى خود ) دليل بر قوت عقل او و گواه فزونى فضل اوست و خودپسندى انسان دليل بر نقص او و گواه ضعف عقل اوست » . « 3 »\r\nسرانجام در چهارمين دستور انسان‌ساز مىفرمايد : « برترين حسب و نسب\r\n\r\n\r\n","description":"","footnote":"\r\n( 1 ) . بهج الصباغه ، ج 13 ص 417 .\r\n( 2 ) . غررالحكم ، ح 848 .\r\n( 3 ) . همان ، ح 4814 .\r\n","page_name":" 257 ","page_number":257},
  {"content":"\r\n\r\nاخلاق نيك است » ؛\r\n( وَأَكْرَمَ الْحَسَبِ حُسْنُ الْخُلُقِ )\r\n. حسب در لغت هم به شرافت‌هاى ذاتى و صفات برجسته اطلاق شده و هم به شرافت پدران و اجداد ، بنابراين منظور امام اين است كه بالاترين شرافت ذاتى و اكتسابى از پدران و اجداد دارا بودن حسن خلق است ، زيرا بيش از هر چيز جاذبه دارد و قلوب را متوجه انسان مىكند و شرافت‌هاى ديگر تا اين حد توان ندارند .\r\nدربارهء اهميت حسن خلق آيات و روايات فراوانى وارد شده تا آنجا كه قرآن حسن خلق را يكى از عوامل مهم پيروزى پيغمبر مىشمرد و مىفرمايد : « « فَبِما رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ فَظًّا غَليظَ الْقَلْبِ لَانْفَضُّوا مِنْ حَوْلِكَ » ؛ پس تو به لطف و رحمت الهى با آنان نرمخو شدى و اگر درشت‌خوى و سخت‌دل بودى بىشك از گرد تو پراكنده مىشدند » و در جاى ديگر خطاب به پيغمبر اكرم مىفرمايد : « « وَإِنَّكَ لَعَلى خُلُقٍ عَظيمٍ » ؛ تو اخلاق بسيار برجسته‌اى دارى » . « 1 » تأثير اين اخلاق در پيشرفت پيغمبر به اندازه‌اى بود كه بعضى آن را به عنوان معجزهء اخلاقى پيغمبر مىشمرند .\r\nدر حديثى از پيغمبر اكرم مىخوانيم :\r\n« حُسْنُ الْخُلُقِ يُثْبِتُ الْمَوَدَّةَ ؛\r\nاخلاق خوب دوستى را ( با مردم ) تثبيت مىكند » . « 2 »\r\nدر فوايد حسن خلق از امير مؤمنان در غررالحكم چنين آمده است :\r\n« حُسْنُ الْخُلْقِ يَدِّرُ الْأرْزاقِ وَيُونِسُ الرِّفاقَ ؛\r\nحسن خلق روزى انسان را فراوان مىسازد و به دوستان آرامش مىبخشد » . « 3 »\r\nما خود مىبينيم كه افراد صاحب حسن خلق در زندگى مادى خويش نيز\r\n\r\n\r\n","description":"","footnote":"\r\n( 1 ) . قلم ، آيهء 4 .\r\n( 2 ) . بحارالانوار ، ج 74 ، ص 150 ، ح 71 .\r\n( 3 ) . غررالحكم ، ح 5382 .\r\n","page_name":" 258 ","page_number":258},
  {"content":"\r\n\r\nبسيار موفق‌اند ، همان‌گونه كه در بحارالانوار از على عليه السلام نقل شده :\r\n« فِي سَعَةِ الْأَخْلَاقِ كُنُوزُ الْأَرْزَاق ؛\r\nدر حسن خلق گنج‌هاى روزى نهفته شده است » . « 1 »\r\nامام عليه السلام بعد از ذكر اين چهار جملهء حكمت‌آميز دربارهء عقل و حمق و عُجب و حسن خلق به چهار نكتهء ديگر دربارهء ترك دوستى با چهار گروهى كه صفات زشتى دارند مىپردازد .\r\nنخست مىفرمايد : « فرزندم از دوستى با احمق برحذر باش ، چرا كه او مىخواهد به تو منفعت برساند ولى زيان مىرساند ( زيرا بر اثر حماقتش سود و زيان را تشخيص نمىدهد ) » ؛\r\n( يَا بُنَيَّ ، إِيَّاكَ وَمُصَادَقَةَ الْأَحْمَقِ ، فَإِنَّهُ يُرِيدُ أَنْ يَنْفَعَكَ فَيَضُرَّكَ )\r\n. « مصادقت » به معناى دوستى است و مىدانيم دوستى افراد با يكديگر سرنوشت آنها را به هم پيوند مىزند و هر يك در زندگى ديگرى تأثير مىگذارد .\r\nاحمق كسى است كه بر اثر نادانى گرفتار اشتباهات بزرگ مىشود ؛ خوب را بد و بد را خوب مىپندارد . تنها به ظاهر امور قضاوت مىكند غافل از اين‌كه گاه آنچه ظاهرش زيان‌آور است باطنى پرسود دارد و يا آنچه آغازش ضرر دارد پايانش بسيار پرفايده است .\r\nبه همين دليل گاه با اصرار ، دوست خود را وادار به انجام كارى مىكند كه عاقبت دردناكى دارد و به عكس از كارى باز مىدارد كه سرانجامش بسيار قرين موفقيت و سعادت است و چون وسوسه‌هاى چنين فرد احمقى خواه ناخواه ممكن است در انسان اثر بگذارد ، امام مىفرمايد پيوند دوستى خود را با چنين افرادى قطع كن .\r\nدر بعضى از روايات آمده است كه با احمق مشورت نكنيد : امام صادق عليه السلام مطابق آنچه در كتاب تحف‌العقول آمده است مىفرمايد :\r\n« لَا تُشَاوِرْ أَحْمَقَ ؛\r\nبا فرد\r\n\r\n\r\n","description":"","footnote":"\r\n( 1 ) . غررالحكم ، ح 5383 .\r\n","page_name":" 259 ","page_number":259},
  {"content":"\r\n\r\nنادان مشورت نكن ( كه از آن زيان خواهى ديد ) » . « 1 »\r\nدر حديث ديگرى از امام صادق از پيغمبر مىخوانيم : چهار چيز قلب انسان را مىميراند از جمله گفت و گوى با احمق است\r\n( وَ مُماراةُ الْأحْمَقِ )\r\n. « 2 »\r\nسپس در جملهء حكمت‌آميز دوم مىفرمايد : « از دوستى با بخيل برحذر باش ، زيرا به هنگامى كه شديدترين نياز را به او دارى تو را رها مىسازد » ؛\r\n( وَ إِيَّاكَ وَمُصَادَقَةَ الْبَخِيلِ ، فَإِنَّهُ يَقْعُدُ عَنْكَ أَحْوَجَ مَا تَكُونُ إِلَيْهِ )\r\n. بخيل انواع و اقسامى دارد . ساده‌ترين آن اين است كه حاضر نيست از مواهبى كه خدا به او داده در اختيار ديگران بگذارد ، هرچند بسيار بيش از نياز در اختيار دارد و نوع ديگر از بخيل اين است كه خودش هم حاضر به مصرف آن مواهب نيست ؛ يعنى نسبت به خود بخل مىورزد و بدترين انواع بخل كسى است كه از استفاده كردن مردم از مواهب يكديگر ناراحت مىشود .\r\nامام در اينجا مىفرمايد : دوستان گاه به يكديگر نيازمند مىشوند و حتى گاهى به قدرى نياز شديد است كه سرنوشت انسان را رقم مىزند و اگر دوست ، بخيل باشد در چنين حالتى نيز انسان را رها مىسازد . اما اگر خودش نيازمند شود انتظار هرگونه كمك را دارد .\r\nدر روايات مشورت ، از شور با بخيل نيز نهى شده است ؛ در عهدنامهء مالك اشتر قبلا خوانديم كه امام به مالك دستور مىدهد :\r\n« لَا تُدْخِلَنَّ فِي مَشُورَتِكَ بَخِيلًا يَعْدِلُ بِكَ عَنِ الْفَضْلِ وَيَعِدُكَ الْفَقْر ؛\r\nهرگز بخيل را در مشاوران خود داخل مكن ، زيرا از كمك كردن به ديگران مانع مىشود و وعدهء فقر به تو مىدهد » . « 3 »\r\nسومين كسى را كه امام فرزندش را از دوستى با او نهى مىكند افراد فاجر\r\n\r\n\r\n","description":"","footnote":"\r\n( 1 ) . تحف العقول ، ص 315 .\r\n( 2 ) . بحارالانوار ، ج 70 ، ص 349 .\r\n( 3 ) . نهج‌البلاغه ، نامهء 53 .\r\n","page_name":" 260 ","page_number":260},
  {"content":"\r\n\r\nو فاسق و بىبند و بار اند . مىفرمايد : « از دوستى با انسان فاجر بپرهيز ، چرا كه تو را به اندك چيزى مىفروشد » ؛\r\n( وَ إِيَّاكَ وَمُصَادَقَةَ الْفَاجِرِ ، فَإِنَّهُ يَبِيعُكَ بِالتَّافِهِ « 1 » )\r\n. اين‌گونه افراد پيوسته به دنبال هوا و هوس خويش اند ؛ نه وجدان بيدارى دارند و نه شخصيت و شرف و نه دين و ايمان درستى . به همين دليل هر زمان هوا و هوس آنها اقتضا كند به دنبال آن مىروند و دوستان خود را به اندك چيزى مىفروشند .\r\nدر آخرين و چهارمين جملهء پرنور و حكمت‌آميزش مىفرمايد : « از دوستى با دروغ‌گو برحذر باش ، چرا كه او مثل سراب است ؛ دور را در نظر تو نزديك و نزديك را در نظر تو دور مىسازد ( و همچون سراب ، حقايق را به تو وارونه نشان مىدهد ) » ؛\r\n( وَ إِيَّاكَ وَمُصَادَقَةَ الْكَذَّابِ ، فَإِنَّهُ كَالسَّرَابِ : يُقَرِّبُ عَلَيْكَ الْبَعِيدَ ، وَيُبَعِّدُ عَلَيْكَ الْقَرِيبَ )\r\n. آدم كذاب و بسيار دروغ‌گو خواه اين رذيلهء اخلاقىاش ناشى از بىبند و بارى و ضعف ايمان باشد يا بر اثر علاقه به منافع زودگذر خود ، دوستى با او خطرناك است . گاه عوامل پيروزى براى رسيدن به يك هدف فراهم مىشود ؛ اما او با دروغ‌هايش رسيدن به آن را غير ممكن و محال مىشمرد و فرصت‌ها از اين طريق از دست مىرود و گاه به عكس ، كارهايى پيش روى انسان است كه شرايط آن فراهم نشده و ورود در آن مايهء شكست است ؛ اما اين دروغ‌گوى بىبند و بار چنان سخن مىگويد كه گويى فردا انسان به مقصود مىرسد .\r\nمىدانيم سراب منظره‌اى است كه در بيابان به هنگام گرماى هوا پيدا مىشود و از دور چيزى شبيه آب به چشم مىخورد ( در حالى كه بر اثر اختلاف فشردگى طبقات در آن هواى گرماى آفتاب عكس گوشه‌اى از آسمان آبى به روى زمين مىافتد كه انسان آن را آب مىپندارد ) ولى هنگامى كه نزديك مىرود اثرى از آب\r\n\r\n\r\n","description":"","footnote":"\r\n( 1 ) . « تافه » به‌معناى چيز بىارزش است .\r\n","page_name":" 261 ","page_number":261},
  {"content":"\r\n\r\nدر آنجا نمىبيند . كسانى كه واقعيت‌ها را در نظر انسان وارونه جلوه مىدهند شباهت زيادى به سراب دارند و امير مؤمنان على عليه السلام مخصوصاً روى اين مطلب تكيه فرموده كه دورغگويان ، دور را نزديك و نزديك را دور مىسازند و اين نوعى تغيير واقعيت است .\r\nدر احاديث اسلامى از مشاورت با كذاب هم نهى شده است : در غررالحكم از على عليه السلام نقل شده كه فرمود : « با كذاب مشورت مكن كه دور را براى تو نزديك و نزديك را براى تو دور مىسازد ؛\r\nلاتَسْتَشِرِ الْكَذَّابِ فَإنَّهُ كَالسَّرابِ يُقَرِّبُ عَلَيْكَ الْبَعيدَ وَيَبْعَدُ عَلَيْكَ الْقَريبَ »\r\n. « 1 »\r\nدر حديث ديگرى از امام صادق عليه السلام آمده است :\r\n« لَا يَنْبَغِي لِلْمُسْلِمِ أَنْ يُوَاخِيَ الْفَاجِرَ وَلَا الْأَحْمَقَ وَلَا الْكَذَّابَ ؛\r\nسزاوار نيست افراد با ايمان با فاجران و افراد احمق و دروغ‌گويان طرح برادرى بريزند » . « 2 »\r\nدر روايت ديگرى از امام على بن الحسين آمده است كه فرزند دلبندش امام باقر را از همنشينى و رفاقت و گفت و گو و همسفر شدن با پنج گروه نهى فرموده است ؛ چهار گروهش با آنچه در بالا آمد مشترك است و گروه پنجم شخص قاطع رحم است ، همان كسى كه پيوند خويشاوندى را با بستگانش‌مى گسلد ، فرمود :\r\n« إِيَّاكَ وَمُصَاحَبَةَ الْقَاطِعِ لِرَحِمِهِ فَإِنِّي وَجَدْتُهُ مَلْعُوناً فِي كِتَابِ اللَّهِ عَزَّ وَجَلَّ فِي ثَلَاثَةِ مَوَاضِعَ ؛\r\nاز رفاقت و همنشينى با شخصى كه قاطع رحم است ( پيوند خويشاوندىاش را با بستگانش بريده ) بپرهيز ، زيرا من او را در سه جا از قرآن مجيد مورد لعن ديدم . « 3 » ( اشاره به آيات : سوره‌هاى « محمد » ، آيهء 22 و 23 ، « بقره » ، آيهء 27 و « رعد » ، آيهء 25 ) .\r\n\r\n\r\n","description":"","footnote":"\r\n( 1 ) . غررالحكم ، ح 10092 .\r\n( 2 ) . كافى ، ج 2 ، ص 375 ، ح 5 .\r\n( 3 ) . همان ، ص 377 ، ح 7 .\r\n","page_name":" 262 ","page_number":262},
  {"content":"\r\n\r\n\r\n39 و قال عليه السلام لَا قُرْبَةَ بِالنَّوَافِلِ إِذَا أَضَرَّتْ بِالْفَرَائِضِ .\r\nامام عليه السلام فرمود :\r\nهرگاه كارهاى مستحب به واجبات زيان برساند موجب قرب به خدا نمىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء صاحب مصادر نهج‌البلاغه ، آمدى كه بعد از سيّد رضى مىزيسته در كتاب غررالحكم اين حكمت را چنين نقل كرده است : « إذا أضَّرَتِ النَّوافِلُ بِالْفَرائِضِ فَارْفُضُوها ؛ هنگامى كه نوافل به فرائض ضرر برساند آن را رها كنيد » . اين تفاوت نشان مىدهد كه آمدى آن را از منبع ديگرى گرفته است . ( مصادر نهج‌البلاغه ، ج 4 ، ص 37 ) .\r\nولى گويا مرحوم خطيب صاحب مصادر از اين موضوع غفلت كرده كه در كلمات قصار نهج‌البلاغه ، كلمهء 279 عين اين عبارت « آمدى » آمده است .\r\nدر كتاب تمام نهج‌البلاغه اين دو جمله با اضافات ديگرى كه همه مربوط به همين مضمون و محتواست در ضمن وصيت‌نامه‌اى كه براى اصحابش در زمينهء تعليم آداب دين و دنيا بيان فرموده ذكر شده است . عبارات آن چنين است : « إِذَا أَضَرَّتِ النَّوَافِلُ بِالْفَرَائِضِ فَارْفُضُوهَا لَاتَقْضُوا النَّافِلَةَ في وَقْتِ الْفَريضَةِلكِنِ ابْدَؤُوا بِالْفَريضَةِ ثُمَّ صَلُّوا مَا بَدَا لَكُمْ فَإِنَّهُ لَاقُرْبَةَ بِالنَّوَافِلِ إِذَا أَضَرَّتْ بِالْفَرَائِضِ وَلَا يُصَلِّي الرَّجُلُ نَافِلَةً في وَقْتِ فَريضَةٍ ، وَلَا يَتْرُكُهَا إِلَّا مِنْ عُذْرٍ ، وَلكِنْ يَقْضي بَعْدَ ذَلِكَ إِذَا أَمْكَنَهُ الْقَضَاءَ فَإِنَّ اللَّهَ - عَزَّ وَجَلَّ - يَقُولُ : ( الَّذِينَ هُمْ عَلى صَلاتِهِمْ دائِمُونَ ) يَعْنِي الَّذينَ يَقْضُونَ مَا فَاتَهُمْ مِنَ اللَّيْلِ بِالنَّهَارِ وَمَا فَاتَهُمْ مِنَ النَّهَارِ بِاللَّيْلِ . . . » . ( تمام نهج‌البلاغه ، ص 728 ) .\r\n","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\nشرح و تفسير مستحبّات بىارزش\r\nامام عليه السلام در اين گفتار حكيمانه مىفرمايد : « كارهاى مستحب اگر به واجبات زيان برساند موجب قرب به خدا نمىشود » ؛\r\n( لَا قُرْبَةَ بِالنَّوَافِلِ إِذَا أَضَرَّتْ بِالْفَرَائِضِ )\r\n. روشن ترين تفسيرى كه براى اين گفتار حكيمانه امام عليه السلام به نظر مىرسد اين است كه هرگاه كارهاى مستحب ضررى به واجبات بزند ارزش آن كاسته مىشود و ثواب آن كم مىگردد ، مثل اين‌كه كسى از سر شب تا بعد از نيمه شب مشغول عزادارى باشد ولى خواب بماند و نماز صبح او قضا شود . همه مىگويند آن مستحبى كه به اين فريضه لطمه زد كم‌ارزش است . يا اين‌كه به سراغ كارهاى خير و كمك به مستمندان برود ؛ ولى در اداى ديون خود و يا حج واجب كوتاهى كند .\r\nدليل آن هم روشن است فرائض و واجبات مصالحى دارد كه اگر ترك شود به انسان لطمه جدّى مىزند در حالى كه مستحبّات چنين نيست و به اين مىماند كه كسى داروى اصلى درد خود را رها كرده و به داروهاى اضافى و غير ضرورى بپردازد . در حديثى كه در غررالحكم از اميرمؤمنان عليه السلام نقل شده مىخوانيم :\r\n« يَسْتَدَّلُ عَلى إدْبارِ الدُّوَلِ بِأرْبَعٍ تَضييعِ الْاصُولِ وَ التَمَسُّكِ بِالْفُرُوعِ وَتَقْديمِ الْأراذِلِ وَتَأخيرِ الْأفاضِلِ ؛\r\nچهار چيز است كه دليل بر سقوط دولت‌ها مىشود :\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nضايع ساختن اصول ، و چسبيدن به فروع و مقدم داشتن اراذل و مؤخر داشتن افاضل » . « 1 »\r\nتفسير ديگرى كه براى اين گفتار حكيمانه است اين‌كه در بعضى از عبادات اگر واجبات را رها كنند و به مستحبات بپردازند مستحب اساساً باطل است ؛ مانند كسى كه روزه قضاى واجب بر اوست اگر روزه مستحب بگيرد از اساس باطل است و يا اين‌كه حج واجب را رها كند و به سراغ حج مستحب برود كه به عقيده جمعى حج مستحب او باطل است .\r\nاحتمال سوم نيز در تفسير اين سخن اين است كه اشاره به مسئله ضدين كه در علم اصول آمده باشد ، زيرا جمعى معتقدند كه امر به شى نهى از ضدّ خاص آن مىكند و بر اين اساس معتقدند كسى كه بدهكارى فورى داشته باشد اگر در وسعت وقت نماز بخواند نماز او باطل است ، زيرا انجام نماز در وسعت وقت به واجب فورى لطمه زده و چون امر به شى نهى از ضد مىكند اين نماز قابل تقرب نيست و باطل است ؛ ولى اخيراً محققان اين مطلب را نپذيرفته‌اند و امر به شى را سبب نهى از ضد خاص نمىدانند .\r\nالبته جمع ميان همه اين تفسيرها نيز منعى ندارد ؛ ولى مناسب‌تر همان تفسير اوّل است .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 7835 .\r\n","page_name":" 266 ","page_number":266},
  {"content":"\r\n\r\n\r\n40 و قال عليه السلام لِسَانُ الْعَاقِلِ وَرَاءَ قَلْبِهِ ، وَقَلْبُ الْأَحْمَقِ وَرَاءَ لِسَانِهِ .\r\nامام عليه السلام فرمود :\r\nزبان عاقل پشت قلب او قرار دارد در حالى كه قلب احمق پشت زبان اوست ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر بعد از ذكر اين گفتار حكيمانه و حكمت 41 مىگويد : هر دو را جاحظ ( متوفاى 255 ) عيناً در كتاب المائة المختارة آورده است ولى مدرك ديگرى براى آن ذكر نكرده جز اين‌كه مىگويد : اين كلام حكمت‌آميز در خطبهء 176 نيز آمده است . ( مصادر نهج‌البلاغه ، ج 4 ، ص 38 ) .\r\nاضافه بر اين خوارزمى در كتاب مناقب مىگويد : از امير مؤمنان عليه السلام يكصد كلمهء حكمت‌آميز نقل شده كه هر كدام از آنها معادل هزار جمله از بهترين جمله‌هاى عرب است و در لابه‌لاى آن حكمت 40 و 41 را نقل كرده است . ( مناقب خوارزمى ، ص 376 ) ، در غررالحكم نيز اين كلام حكمت‌آميز با تفاوتى ذكر شده كه نشان مىدهد از منبع ديگرى اخذ كرده است .\r\n","page_name":" 267 ","page_number":267},
  {"content":"\r\n . \r\n","description":"","footnote":"","page_name":" 268 ","page_number":268},
  {"content":"\r\n\r\n\r\nشرح و تفسير فرق جايگاه زبان عاقل و احمق\r\nآنچه امام عليه السلام در اين گفتار حكيمانه بيان فرموده كنايه زيبايى است درباره كسانى كه سنجيده يا نسنجيده سخن مى گويند مى فرمايد : « زبان عاقل پشت قلب او قرار دارد در حالى كه قلب احمق پشت زبان اوست » ؛\r\n( لِسَانُ الْعَاقِلِ وَرَاءَ قَلْبِهِ ، وَقَلْبُ الْأَحْمَقِ وَرَاءَ لِسَانِهِ )\r\n. اشاره به اين‌كه انسان عاقل نخست انديشه مىكند سپس سخن مى گويد در حالى كه احمق نخست سخن مى گويد و بعد در انديشه فرو مى رود به همين دليل سخنان عاقل حساب شده ، موزون ، مفيد و سنجيده است ؛ ولى سخنان احمق ناموزون و گاه خطرناك و بر زيان خود او .\r\nهمين عبارت با شرح جالبى در خطبهء 176 آمده است و در حديثى از رسول خدا صلى الله عليه و آله مىخوانيم :\r\n« إنَّ لِسانُ الْمُؤمِنِ وَراءَ قَلْبِهِ فَإذا أرادَ أنْ يَتَكَلَّمَ بِشَىْءٍ تَدَبِّرُهُ بِقَلْبِهِ ثُمَّ أمْضاهُ بِلِسانِهِ وَ إنَّ لِسانُ الْمُنافِقِ أمامَ قَلْبِهِ فَإذا هَمَّ بِشَىْءٍ أمْضاهُ بِلِسانِهِ وَلَمْ يَتَدَبَّرَه بِقَلْبِهِ ؛\r\nزبان انسان با ايمان پشت قلب ( و فكر ) او است ، لذا هنگامى كه مىخواهد سخنى بگويد نخست در آن تدبّر مىكند سپس بر زبانش جارى مىسازد ، ولى زبان منافق جلو قلب او است ، لذا هنگامى كه تصميم به چيزى مىگيرد بدون هيچ‌گونه تدبّر بر زبانش جارى مىسازد » . « 1 »\r\n\r\n\r\n","description":"","footnote":"\r\n( 1 ) . المحجة البيضاء ، ج 5 ، ص 195 .\r\n","page_name":" 269 ","page_number":269},
  {"content":"\r\n\r\nاز آنجا كه على عليه السلام باب علم پيامبر صلى الله عليه و آله است اين سخن را از او آموخته است .\r\nامام حسن عسكرى عليه السلام اين سخن را با عبارت لطيف ديگرى بيان فرموده :\r\n« قَلْبُ الْأحْمَقِ في فَمِهِ وَفَمِ الْحَكيمِ في قَلْبِهِ ؛\r\nقلب ( و فكر ) احمق در دهان او و دهان شخص حكيم در قلب اوست ! » . « 1 »\r\n* * * مرحوم سيّد رضى پس از ذكر اين كلام حكمت‌آميز مىگويد : « اين سخن از مطالب شگفت‌انگيز و پرارزش است و منظور اين است كه عاقل زبانش را به كار نمىگيرد مگر بعد از مشورت با عقل خويش و فكر و دقت ؛ ولى احمق سخنانى كه از زبانش مىپرد و حرف‌هايى كه بدون دقت مىگويد بر مراجعهء به فكر و انديشه و دقت رأيش پيشى مىگيرد ، بنابراين گويا زبان عاقل پشت قلب او قرار گرفته و قلب احمق پشت زبان اوست » ؛\r\n( قالَ الرَّضىُ وَهذا مِنَ الْمَعانِى الْعَجيبَةِ الشَّريفَةِ ، وَالْمُرادُ بِهِ أنَّ الْعاقِلَ لا يَطْلُقُ لِسانَهُ ، إلّا بَعْدَ مُشاوَرَةِ الرَّوِيَّةِ وَمُؤامِرَةِ الْفِكْرَةِ . وَالْأحْمَقُ تَسْبِقُ حَذَفاتِ لِسانِهِ وَفَلَتاتِ كَلامِهِ مُراجَعَةَ فِكْرِهِ وَمُماخَضَةَ رَأيِهِ فَكانَ لِسانُ الْعاقِلِ تابِعٌ لِقَلْبِهِ ، وَكأنَ قَلْبُ الْأحْمَقِ تابِعٌ لِلِسانِهِ )\r\n. * * *\r\n\r\n\r\n","description":"","footnote":"\r\n( 1 ) . ميزان الحكمه ، ح 18176 .\r\n","page_name":" 270 ","page_number":270},
  {"content":"\r\n\r\n\r\n41 و قد روي عنه عليه السلام هذا الْمَعْنى بِلْفظٍ آخَرٍ ، وَهُوَ قَوْلِهِ : قَلْبُ الْأَحْمَقِ فِي فِيهِ ، وَلِسَانُ الْعَاقِلِ فِي قَلْبِهِ . وَمَعْناهُما واحِدٌ .\r\nهمان جملهء ( پرمايهء ) قبل ، از امام عليه السلام به تعبير ديگرى بدين صورت نقل شده است كه فرمود : قلب احمق در دهان اوست و زبان عاقل در درون قلبش ! و هر دو يك معنا را بازگو مىكنند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمدارك اين جمله كه شباهت زيادى با جملهء حكيمانهء گذشته دارد قبلًا ذكر شد .\r\n","page_name":" 271 ","page_number":271},
  {"content":"\r\n . \r\n","description":"","footnote":"","page_name":" 272 ","page_number":272},
  {"content":"\r\n\r\n\r\nشرح و تفسير باز هم فرق عاقل و احمق\r\nمرحوم سيّد رضى در آغاز اين سخن حكيمانه مىگويد : « همان جملهء پرمايهء قبل از امام عليه السلام به تعبير ديگرى بدين صورت نقل شده است : « قلب احمق در دهان اوست و زبان عاقل در درون قلبش قرار دارد » ؛\r\n( وَقَدْ رُوِيَ عَنْهُ عليه السلام هذا الْمَعْنى بِلْفظٍ آخَرٍ ، وَهُوَ قَوْلِهِ : قَلْبُ الْأَحْمَقِ فِي فِيهِ ، وَلِسَانُ الْعَاقِلِ فِي قَلْبِهِ )\r\n. سپس مىافزايد : « و هر دو يك معنا را بازگو مىكنند » ؛\r\n( وَمَعْناهُما واحِدٌ . )\r\n. تفاوت اين دو تعبير آن است كه در تعبير اول مىفرمايد : زبان عاقل پشت قلب ( عقل ) اوست . در اينجا مىفرمايد : در درون قلب اوست و در آنجا مىفرمود : قلب احمق پشت زبان اوست و در اينجا مىفرمايد : در دهان اوست .\r\nبه يقين هر دو بيان تعبيرى كنايى زيبا و صحيحى است و هر دو اشاره به يك حقيقت دارد و آن اين‌كه افراد عاقل بى مطالعه ، فكر و دقت سخن نمىگويند ؛ حسن و قبح ، سود و زيان ، مناسبت و عدم مناسبتِ گفتار خود را به دقت بررسيده و سپس آن را بر زبان جارى مىكنند در حالى كه افراد نادان به عكس آن هستند ؛ سخنى را بى مطالعه مىگويند و بعد كه به آثار زيانبارش برخورد كردند در فكر فرو مىروند كه آيا صلاح بود ما چنين سخنى را بگوييم ؟\r\nدر كتاب محجة البيضاء همين مضمون كلام امام عليه السلام با شرح بيشترى از پيغمبر اكرم صلى الله عليه و آله نقل شده است كه مىفرمايد :\r\n« إنَّ لِسانُ الْمُؤمِنِ وَراءَ قَلْبِهِ فَإذا أرادَ أنْ\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nيَتَكَلَّمَ بِشَىْءٍ تَدَبِّرُهُ بِقَلْبِهِ ثُمَّ أمْضاهُ بِلِسانِهِ وَ إنَّ لِسانُ الْمُنافِقِ أمامَ قَلْبِهِ فَإذا هَمَّ بِشَىْءٍ أمْضاهُ بِلِسانِهِ وَلَمْ يَتَدَبَّرَه بِقَلْبِهِ\r\n؛ زبان مؤمن در پشت قلب ( عقل ) اوست و هنگامى كه اراده كند سخنى بگويد نخست با عقل خود آن را بررسى مىكند سپس بر زبانش جارى مىسازد ولى زبان منافق جلو قلب ( عقل ) اوست هنگامى كه تصميم به چيزى بگيرد بدون مطالعه بر زبانش جارى مىسازد » .\r\nدر حديث ديگرى از امام اميرالمؤمنين عليه السلام مىخوانيم :\r\n« يَسْتَدَلُّ عَلى عَقْلِ كُلِّ امْرِءٍ بِما يَجْرى عَلى لِسانِهِ ؛\r\nسخنانى كه بر زبان هر انسانى جارى مىشود دليل بر ميزان عقل اوست » . « 1 »\r\nنيز در همان كتاب در عبارت كوتاه‌ترى آمده است :\r\n« كَلامُ الرَّجُلِ ميزانُ عَقْلِهِ ؛\r\nسخن انسان معيار عقل اوست » . « 2 »\r\nدر ادامهء همين كلمات قصار در جملهء 392 خواهد آمد :\r\n« تَكَلَّمُوا تُعْرَفُوا فَإِنَّ الْمَرْءَ مَخْبُوءٌ تَحْتَ لِسَانِهِ ؛\r\nسخن بگوييد تا شناخته شويد ؛ زيرا شخصيت انسان زير زبان او پنهان شده است » .\r\nهرگاه در مورد عبادات و طاعات و گناهان و سيئات دقت كنيم مىبينيم قسمت عمدهء طاعات با زبان و قسمت مهم گناهان نيز با زبان است ، بنابراين زبانى كه در اختيار صاحبش نباشد بلاى بزرگى است و به عكس ، زبانى كه در اختيار عقل انسان باشد منبع بركات و طاعات فراوانى است .\r\n\r\nنكته مفهوم واقعى عقل و حمق\r\nدر اينجا اين سؤال پيش مىآيد كه عقل و حماقت در انسان‌ها ذاتى ايشان\r\n\r\n\r\n","description":"","footnote":"\r\n( 1 ) . غررالحكم ، ص 209 ، ح 4033 .\r\n( 2 ) . همان .\r\n","page_name":" 274 ","page_number":274},
  {"content":"\r\n\r\nاست ؛ نه عاقل را مىتوان بر عقلش ستايش كرد و نه احمق را بر حماقتش نكوهش .\r\nپاسخ سؤال اين است كه منظور در اينجا عقل و حماقت اكتسابى است . كسى كه ذاتا احمق است در واقع نوعى بيمارى دارد كه در صورت امكان بايد به وسيلهء ديگران معالجه شود ؛ ولى گاه انسان حماقت را با ارادهء خود فراهم مىسازد ؛ با نيكان و پاكان و عاقلان و خردمندان معاشرت نمىكند و بر عكس به دنبال هواى نفس مىرود و با افراد نادان و شرور طرح دوستى مىريزد ، تحصيل علم را رها مىكند و با اختيار خود در وادى جهل گام بر مىدارد و هنگامى كه مسئلهء سرنوشت‌سازى پيش آيد با اين‌كه مىتواند تأمل كند ، به مشورت بپردازد و از اين و آن نظر بخواهد همهء اينها را ترك كرده و بىگدار به آب مىزند و گرفتار غرقاب مىشود . نكوهش حضرت از چنين حماقتى است .\r\nهمان‌گونه كه امام عليه السلام در غررالحكم مىفرمايد :\r\n« الْعَقْلُ غَريزَةٌ تَزيدُ بِالْعِلْمِ بِالتَّجارُبِ ؛\r\nعقل غريزه‌اى است كه با علم و تجربه افزون مىشود . ( و در نقطهء مقابل با ترك علم و عدم بهره‌گيرى از تجارب ضايع مىگردد ) » . « 1 »\r\nدر حديث ديگرى از امام صادق عليه السلام مىخوانيم :\r\n« كَثْرَةُ النَّظَرِ فِي الْحِكْمَةِ تَلْقَحُ الْعَقْلَ ؛\r\nنگاه‌كردن در حكمت باعث بارورى عقل انسان است » . « 2 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ص 53 ، ح 443 .\r\n( 2 ) . بحارالانوار ، ج 75 ، ص 247 ، باب 23 .\r\n","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\nلِبَعْضِ أَصْحَابِهِ فِي عِلَّةٍ اعْتَلَّهَا :\r\n\r\n42 و قال عليه السلام جَعَلَ اللَّهُ مَا كَانَ مِنْ شَكْوَاكَ حَطّاً لِسَيِّئَاتِكَ ، فَإِنَّ الْمَرَضَ لَاأَجْرَ فِيهِ ، وَلَكِنَّهُ يَحُطُّ السَّيِّئَاتِ ، وَيَحُتُّهَا حَتَّ الْأَوْرَاقِ . وَإِنَّمَا الْأَجْرُ فِي الْقَوْلِ بِاللِّسَانِ ، وَالْعَمَلِ بِالْأَيْدِي وَالْأَقْدَامِ ، وَإِنَّ اللَّهَ سُبْحَانَهُ يُدْخِلُ بِصِدْقِ النِّيَّةِ وَالسَّرِيرَةِ الصَّالِحَةِ مَنْ يَشَاءُ مِنْ عِبَادِهِ الْجَنَّةَ .\r\nامام عليه السلام هنگامى كه يكى از ياران خود را بيمار مىبيند ( ضمن احوال‌پرسى ) به او مىفرمايد :\r\n« خداوند اين درد و بيمارى تو را سبب ريزش گناهانت قرار داد ، زيرا بيمارى پاداشى در آن نيست ؛ ولى گناهان را مىريزد همچون ريزش برگ درختان ، اجر و پاداش ، تنها در گفتار به زبان و عمل با دست و قدم ( و اعضا ) است و خداوند سبحان كسانى را از بندگانش كه بخواهد ( و لايق بداند ) ، به موجب صدق نيت و پاكى باطن ( نيز ) داخل بهشت مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه را نصر بن مزاحم در كتاب صفين و طبرى در تاريخ معروف خود آورده‌اند . عياشى نيز در تفسير خويش با كمى تفاوت و شيخ طوسى در كتاب امالى ذكر كرده‌اند . ( مصادر نهج‌البلاغه ، ج 4 ، ص 39 ) .\r\n","page_name":" 277 ","page_number":277},
  {"content":"\r\n\r\nمرحوم سيّد رضى در ذيل اين كلام حكمت‌آميز نياز به توضيح ديده و با عبارات شيوايى آن را شرح مىدهد و مىگويد : آنچه امام عليه السلام در اينجا فرموده راست و درست است ؛ بيمارى اجر و پاداش ندارد ، هر چند از قبيل امورى است كه استحقاق عوض دارد ( نه اجر و ثواب ) زيرا انسان عوض را در مقابل كارهاى خداوند نسبت به بندگانش مانند بيمارىها و مانند آن مستحق مىشود ؛ اما اجر و ثواب ، در مقابل فعل بندگان است ، بنابراين بين اين دو فرق است ؛ فرقى كه امام عليه السلام با آن علم نافذ و نظريهء صائب خود به آن اشاره فرموده است ؛\r\n( قالَ الرَّضىُ : وَأقُولُ : صَدَقَ عليه السلام ، إنَّ الْمَرَضَ لا أجْرَ فيهِ ، لِأنَّهُ لَيْسَ مِنْ قَبيلِ ما يُسْتَحِقُّ عَلَيْهِ الْعِوَضُ ، لِأنَّ الْعِوَضَ يُسْتَحِقُّ عَلى ما كانَ في مُقابِلَةٍ فِعْلِ اللَّهِ تَعالى بِالْعَبْدِ ، مِنَ الْآلامِ وَالْأمْراضِ ، وَما يَجْرى مَجْرى ذلِكَ . وَالْأجْرٌ وَالثَّوابُ يُسْتَحِقانِ عَلى ما كانَ فى مُقابِلَةِ فِعْلِ الْعَبْدِ ، فَبَيْنَهُما فَرْقٌ قَدْ بَيَّنَهُ عليه السلام ، كَما يَقْتَضيهِ عِلْمُهُ الثَّاقِبُ وَرَأيُهُ الصَّائِبُ )\r\n.\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nشرح و تفسير بيمارى و ريزش گناهان\r\nمطابق اين روايت ، امام عليه السلام هنگامى كه يكى از ياران خود را بيمار مىبيند ( ضمن احوال‌پرسى ) به او مىفرمايد : « خداوند اين درد و بيمارى تو را سبب ريزش گناهانت قرار داد » ؛\r\n( وَقَالَ عليه السلام : لِبَعْضِ أَصْحَابِهِ فِي عِلَّةٍ اعْتَلَّهَا : جَعَلَ اللَّهُ مَا كَانَ مِنْ شَكْوَاكَ حَطّاً لِسَيِّئَاتِكَ )\r\n. اين بشارت بزرگى بود كه امام عليه السلام به آن يار بيمار داد كه قطعا سبب شادى او شد ، و فشار درد و بيمارى را براى او كاست و روحيه‌اى را كه بيمار براى مبارزه با مرض بايد پيدا كند در او دميد .\r\nمىدانيم درد و رنج‌ها و بلاها و حوادث ناگوار فلسفه‌ها متعددى دارد ؛ يكى از آن فلسفه‌ها آمرزش گناهان است ؛ يعنى خداوند مىخواهد بنده صالحش را كه لغزشى داشته در همين دنيا پاك كند تا حساب او به قيامت نيفتد .\r\nاضافه بر اين ، انسان در حال بيمارى توجه خاصى به خدا پيدا مىكند و گاه به ياد مرگ مىافتد و از گناهان خود توبه مىكند و همين بيدارى و آگاهى و توبه نيز سبب ديگرى براى ريزش گناهان اوست .\r\nقرآن مجيد در آيهء 12 سورهء يونس مىفرمايد : « « وَإِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً » ؛ هنگامى كه به انسان زيان ( و ناراحتى و بيمارى ) برسد ما را ( در هر حال ) در حالى كه به پهلو خوابيده يا نشسته يا ايستاده است\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمىخواند » ، هر چند براى بعضى اين بيدارى موقتى است و با تغيير احوال و اوضاع و بر طرف شدن آن ناراحتى به حال سابق باز مىگردند ، همان‌گونه كه قرآن در ادامهء اين آيه مىفرمايد : « « فَلَمَّا كَشَفْنا عَنْهُ ضُرَّهُ مَرَّ كَأَنْ لَّمْ يَدْعُنا إِلَى ضُرٍّ مَسَّهُ » ؛ اما هنگامى كه ناراحتى او را بر طرف ساختيم چنان مىرود كه گويى هرگز ما را براى حل مشكلى كه به او رسيده بود نخوانده است » .\r\nآن‌گاه امام راز اين نكته را كه چرا فرمود : بيمارى سبب سقوط گناهان است و نفرمود : پاداش و اجر دارد ، بيان مىكند و مىفرمايد : « زيرا بيمارى پاداشى در آن نيست ؛ ولى گناهان را مىريزد ، همچون ريزش برگ درختان » ؛\r\n( فَإِنَّ الْمَرَضَ لَا أَجْرَ فِيهِ ، وَلَكِنَّهُ يَحُطُّ السَّيِّئَاتِ ، وَيَحُتُّهَا حَتَّ الْأَوْرَاقِ )\r\n. « حطّ » به معناى هرگونه ريزش و پايين آوردن است و « حتّ » در اصل به معناى ريزش برگ از درختان است .\r\nسپس براى توضيح بيشتر مىفرمايد : « اجر و پاداش ، تنها در گفتار به زبان و عمل با دست و پاست » ؛\r\n( وَإِنَّمَا الْأَجْرُ فِى الْقَوْلِ بِاللِّسَانِ ، وَالْعَمَلِ بِالْأَيْدِي وَالْأَقْدَامِ )\r\n. روشن است كه پاداش مربوط به عمل است ؛ خواه با زبان انجام گيرد و يا با اعضاى بدن انسان ؛ ولى يك بيمارى ناخواسته كه به انسان عارض مىشود كارى نيست كه او انجام داده باشد تا خداوند اجر و پاداشى براى او قرار دهد .\r\nالبته اگر اين بيمارى بر اثر اعمال و طاعاتى باشد ؛ مثلا سرباز مجاهدى كه به سوى ميدان جنگ مىرود ، خسته و ناتوان و بيمار گردد اين بيمارى كه زاييدهء اطاعات اوست ممكن است اجر داشته باشد ، همان‌طور كه قرآن دربارهء مجاهدان فى سبيل الله مىفرمايد : « « ذلِكَ بِأَنَّهُمْ لا يُصيبُهُمْ ظَمَأٌ وَلا نَصَبٌ وَلا مَخْمَصَةٌ في سَبيلِ اللَّهِ . . . إِلَّا كُتِبَ لَهُمْ بِهِ عَمَلٌ صالِحٌ » ؛ اين به خاطر آن است كه هيچ تشنگى ، خستگى و گرسنگى در راه خدا به آنها نمىرسد . . . مگر اين‌كه به خاطر آن ، عمل\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nصالحى براى آنها نوشته مىشود » . « 1 »\r\nآن‌گاه امام عليه السلام در پايان اين سخن مىافزايد : « خداوند سبحان كسانى را از بندگانش كه بخواهد ( و لايق بداند ) ، به موجب صدق نيت و پاكى باطن داخل بهشت مىكند » ؛\r\n( وَإِنَّ اللَّهَ سُبْحَانَهُ يُدْخِلُ بِصِدْقِ النِّيَّةِ وَالسَّرِيرَةِ الصَّالِحَةِ مَنْ يَشَاءُ مِنْ عِبَادِهِ الْجَنَّةَ )\r\n. اشاره به اين‌كه خداوند به نيت خوب و ارادهء اعمال صالح به انسان پاداش مىدهد ، زيرا نيت و اراده ، عملى است باطنى كه در بسيارى از روايات براى آن پاداش ذكر شده است . سريرهء صالح و باطن نيكو نيز مولود اعمال صالحى است كه در گذشته انجام داده و آن هم داراى پاداش نيك است . گاه كسانى هستند كه تصميم بر كارهاى نيك گسترده‌اى دارند ؛ ولى دستشان به جايى نمىرسد و يا در سايهء خودسازى داراى سريرهء صالحه شده‌اند . خداوند به لطف و كرمش ، اين‌گونه افراد را وارد بهشت مىكند . « 2 »\r\nمرحوم سيّد رضى در ذيل اين كلام حكمت‌آميز ( گويا نياز به توضيح ديده و با عبارات شيوايى آن را شرح مىدهد و ) مىگويد : « آنچه امام عليه السلام فرموده راست و درست است ؛ بيمارى اجر و پاداش ندارد ، چرا كه از قبيل امورى است كه استحقاق عوض دارد ( نه اجر و ثواب ) زيرا عوض و پاداش را انسان در مقابل كارهاى خداوند نسبت به بندگانش مانند بيمارىها و مانند آن مستحق مىشود ؛ اما اجر و ثواب ، در مقابل فعل بندگان است ، بنابراين بين اين دو فرق است ؛ فرقى كه امام با آن علم نافذ و نظريهء صائب خود به آن اشاره فرموده است » ؛\r\n( قالَ الرَّضىُ : وَأقُولُ : صَدَقَ عليه السلام ، إنَّ الْمَرَضَ لا أجْرَ فيهِ ، لِأنَّهُ لَيْسَ مِنْ قَبيلِ ما يُسْتَحِقُّ عَلَيْهِ الْعِوَضُ ، لِأنَّ الْعِوَضَ يُسْتَحِقُّ عَلى ما كانَ في مُقابِلَةٍ فِعْلِ اللَّهِ تَعالى بِالْعَبْدِ ،\r\n\r\n\r\n","description":"","footnote":"\r\n( 1 ) . توبه ، آيهء 120 .\r\n( 2 ) . دربارهء آثار نيت خوب و بد در ذيل حكمت 32 بحث كرده‌ايم .\r\n","page_name":" 281 ","page_number":281},
  {"content":"\r\n\r\nمِنَ الْآلامِ وَالْأمْراضِ ، وَما يَجْرى مَجْرى ذلِكَ ، وَالْأجْرٌ وَالثَّوابُ يُسْتَحِقانِ عَلى ما كانَ في مُقابِلَةِ فِعْلِ الْعَبْدِ ، فَبَيْنَهُما فَرْقٌ قَدْ بَيَّنَهُ عليه السلام ، كَما يَقْتَضيهِ عِلْمُهُ الثَّاقِبُ وَرَأيُهُ الصَّائِبُ )\r\n. در واقع مرحوم سيّد رضى به نكتهء تازه‌اى اشاره مىكند و آن فرق ميان عوض با اجر و پاداش است ؛ يكى را مربوط به فعل خدا مىداند و ديگرى را مربوط به فعل بندگان خدا . اين شبيه چيزى است كه متكلمان در علم كلام گفته‌اند كه خداوند حكيم اگر گروهى را گرفتار آفات و بلاها مىكند حكمتش ايجاب مىكند كه در برابر آن عوضى به آنها بدهد و گرنه با حكمت خدا سازگار نيست .\r\nآنچه در كلام حكمت‌آميز بالا آمد بيان يكى از آثار بيمارى است در حالى كه در حديث پيغمبر اكرم صلى الله عليه و آله دو اثر ديگر نيز براى بيمارى ذكر شده است آنجا كه رسول خدا صلى الله عليه و آله در عيادت سلمان فارسى فرمود :\r\n« يَا سَلْمَانُ إِنَّ لَكَ فِي عِلَّتِكَ إِذَا اعْتَلَلْتَ ثَلَاثَ خِصَالٍ أَنْتَ مِنَ اللَّهِ تَبَارَكَ وَتَعَالَى بِذِكْرٍ وَدُعَاؤُكَ فِيهَا مُسْتَجَابٌ وَلَا تَدَعُ الْعِلَّةُ عَلَيْكَ ذَنْباً إِلَّا حَطَّتْهُ ؛\r\nاى سلمان براى تو به هنگام بيمارى سه فايدهء ( بزرگ است ) تو به ياد خدا مىافتى و دعاى تو در اين حالت مستجاب است و بيمارى هيچ گناهى بر تو نمىگذارد مگر اين‌كه آن را فرو مىريزد » . « 1 »\r\nبديهى است انسان در مشكلات بيش از هر زمان ديگر به ياد خداست مخصوصاً در حال بيمارى كه افزون بر ياد خدا به فكر مرگ و معاد و قيامت نيز مىافتد و از گناهان خود توبه مىكند و سعى دارد مسير زندگى نادرست خويش را اصلاح كند و روشن است كه در چنين حالتى دعا به استجابت مقرون‌تر است .\r\nمجموعهء اين جهات سبب مىشود كه گناهان انسان به سبب بيمارى فرو بريزد .\r\nاين نكته نيز شايان توجه است كه در بعضى از روايات اجر و ثواب‌هايى براى بيمارى ذكر شده كه منظور از آن همان فرو ريختن گناهان و يا تفضلات الهى به\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 4 ، ص 375 .\r\n","page_name":" 282 ","page_number":282},
  {"content":"\r\n\r\nبيماران با ايمانى است كه تقصيرى در ابتلاى به بيمارى نداشتند . از بعضى از روايات نيز استفاده مىشود كه عباداتى كه انسان در حالت سلامت انجام مىداد اگر بر اثر بيمارى ترك شود خداوند از باب تفضل ثواب آنها را براى او مىنويسد . « 1 »\r\n\r\nنكته يك داستان آموزنده\r\nدر كتاب صفين نصر بن مزاحم چنين نقل شده است هنگامى كه اميرمؤمنان على عليه السلام از صفين باز مىگشت و گروهى همراه او بودند به « نخيله » ( اردوگاهى نزديك كوفه ) رسيدند و خانه‌هاى كوفه از دور نمايان بود . امام پيرمردى را ديد كه در سايهء ديوارى نشسته و آثار بيمارى در چهره‌اش نمايان است . به او فرمود :\r\nچرا چهرهء تو را اين‌گونه درهم و منقلب مىبينم ؟ آيا از بيمارى است ؟ عرض كرد : آرى . فرمود : شايد از اين بيمارى ناراحت شده باشى ؟ عرض كرد : دوست نمىداشتم كه چنين بيمارىاى به من عارض شود . فرمود : آيا اين بيمارى را تقدير نيك الهى نمىدانى ؟ عرض كرد : آرى مىدانم . امام عليه السلام فرمود : بشارت باد بر تو به رحمت پروردگار و آمرزش گناهانت . سپس فرمود : نامت چيست ؟\r\nعرض كرد : صالح بن سليم فرمود : از كدام قبيله ؟ عرض كرد : اصل من از « سلامان بن طىّ » و زندگى من در كنار « بنى سليم بن منصور » است . امام عليه السلام فرمود : سبحان الله چه اسم خوبى تو دارى و چه نام خوبى پدرت دارد و چه اسم خوبى قبيله‌ات . ( تمام آنها سلامت است و صلاح ) . آن‌گاه امام عليه السلام از او سؤال كرد : تو در ميدان صفين با ما بودى ؟ عرض كرد : والله نبودم ولى دلم مىخواست شركت مىكردم ! اين بيمارى و آتش سوزان تب مرا باز داشت . امام عليه السلام آيهء شريفهء « لَيْسَ\r\n\r\n\r\n","description":"","footnote":"\r\n( 1 ) . كافى ، ج 3 ، ص 113 ، ح 1 .\r\n","page_name":" 283 ","page_number":283},
  {"content":"\r\n\r\nعَلَى الضُّعَفاءِ وَلَا عَلَى الْمَرْضَى . . . » . « 1 » را تلاوت فرمود كه دليل بر معذور بودن اين‌گونه افراد از شركت در ميدان جهاد است . سپس فرمود : بگو ببينم مردم دربارهء آنچه ميان ما و اهل شام اتفاق افتاد چه مىگويند ؟ عرض كرد : گروهى خوشحال‌اند ( كه اين جنگ به نتيجهء نهايى منتهى نشد ) آنها افراد نادان و كودنى هستند ؛ ولى گروهى ديگر تأسف مىخورند و آنها خيرخواهان تو در برابر مردم‌اند . آن مرد مىخواست از خدمت امام مرخص شود كه امام به او فرمود :\r\n« صَدَقْتَ جَعَلَ اللَّهُ مَا كَانَ مِنْ شَكْوَاكَ حَطّاً لِسَيِّئَاتِك\r\n. . . ؛ راست گفتى خداوند اين بيمارى تو را سبب ريزش گناهان تو قرار داد . . . ( تا پايان عبارتى كه در بالا آمد ) » . « 2 »\r\n* * *\r\n\r\n\r\n","description":"","footnote":"\r\n( 1 ) . توبه ، آيهء 91 .\r\n( 2 ) . صفين ، ص 528 . مرحوم علّامهء شوشترى نيز در جلد 14 ، صفحهء 518 آن را از صفين نقل كرده است .\r\n","page_name":" 284 ","page_number":284},
  {"content":"\r\n\r\nفِي ذِكْرِ خَبَّابِ بْنِ الْأَرَتِّ :\r\n\r\n43 و قال عليه السلام يَرْحَمُ اللَّهُ خَبَّابَ بْنَ الْأَرَتِّ ، فَلَقَدْ أَسْلَمَ رَاغِباً ، وَهَاجَرَ طَائِعاً ، وَقَنِعَ بِالْكَفَافِ ، وَرَضِيَ عَنِ اللَّهِ ، وَعَاشَ مُجَاهِداً .\r\nامام عليه السلام به هنگام ذكر نام « خباب بن ارت » فرمود :\r\nخدا رحمت كند خباب بن الارت را او از روى رغبت اسلام آورد و براى اطاعت خداوند هجرت كرد ، به زندگى ساده قناعت نمود ، از خدا خشنود و در تمام دوران عمرش مجاهد بود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nطبق بعضى از روايات ، امام عليه السلام اين جملهء حكمت‌آميز و جملهء 44 را يك جا بيان فرمود و آن زمانى بود كه از صفين باز مىگشت . هنگامى كه به دروازهء كوفه رسيد هفت قبر در طرف راست دروازه مشاهده فرمود و گفت : اين قبرها چيست ؟ عرض كردند : اى امير مؤمنان بعد از آنى كه شما به سوى ميدان صفين حركت كرديد « خباب بن ارتّ » ( كه از ياران قديمى پيغمبر اكرم بود از دنيا رفت و وصيت كرده بود كه او را در بيرون دروازهء كوفه دفن كنند در حالى كه در آن زمان مردم ، مردگان خود را در اطراف خانهء خويش دفن مىكردند ( بعضى ديگر نيز كه چنين ديدند مردگان خود را در كنار قبر خباب دفن كردند ) آن‌گاه امام عليه السلام جملهء بالا را بيان فرمود و سپس رو به سوى قبرهاى آنان كرد و جملهء معروف : « السلام عليكم يا اهل الديار . . . » را بيان فرمود . به هر حال اين گفتار حكيمانه را پيش از سيّد رضى ، نصر بن مزاحم در كتاب صفين و طبرى در تاريخ معروف خود و جاحظ در البيان و التبيين و ابو نعيم در حلية الاولياء و گروه ديگر نقل كرده‌اند ( مصادر نهج‌البلاغه ، ج 4 ، ص 40 با تلخيص ) .\r\n","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\nشرح و تفسير مجاهدى وارسته\r\nامام عليه السلام در اين گفتار پرمايهء خود تعريف و تمجيدى از يكى از مجاهدان اسلام و مسلمانان راستين به نام « خبّاب بن الارتّ » دارد ، اوصافى كه مىتواند براى همه الگو باشد و از آن پند و اندرز گيرند .\r\nآن حضرت عليه السلام به هنگام ذكر نام « خبّاب بن الارت » چنين فرمود : « خدا رحمت كند خباب بن الارت را او از روى رغبت اسلام آورد و براى اطاعت خداوند هجرت كرد ، به زندگى ساده قناعت نمود ، از خدا خشنود و در تمام دوران عمرش مجاهد بود » ؛\r\n( وَقَالَ عليه السلام : فِي ذِكْرِ خَبَّابِ بْنِ الْأَرَتِّ : يَرْحَمُ اللَّهُ خَبَّابَ بْنَ الْأَرَتِّ ، فَلَقَدْ أَسْلَمَ رَاغِباً ، وَهَاجَرَ طَائِعاً ، وَقَنِعَ بِالْكَفَافِ ، وَرَضِىَ عَنِ اللَّهِ ، وَعَاشَ مُجَاهِداً )\r\n. امام عليه السلام در اينجا پنج وصف مهم براى خبّاب به دنبال طلب رحمت الهى ، براى او ذكر مىكند :\r\nنخست اسلام وى از روى عشق و علاقه و رغبت است نه از روى ترس و نه از روى طمع و نه به سبب تقليد كوركورانه . آرى او اسلام را به خوبى شناخت و به آن عشق ورزيد و مسلمان شد و بهترين دليل براى عشق و علاقهء او به اسلام اين بود كه بارها مشركان او را شكنجه كردند كه دست از اسلام بر دارد ، شكنجه‌ها را تحمل كرد و دست از دامان پيامبر نكشيد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nوصف دوم اينكه او جزء مهاجران بود و مهاجرتش براى اطاعت خدا صورت گرفت . شايد هجرت بعضى از مكه به مدينه براى ترس از مشركان يا طمع در آيندهء اسلام بود ؛ ولى اين مرد مجاهد تنها به موجب اطاعت خداوند هجرت كرد و مىدانيم هجرت مهاجران فصل جديدى در تاريخ اسلام گشود ، زيرا آنها با انصار مدينه دست به دست هم داده لشكر نيرومندى براى اسلام فراهم شد كه در سايهء آن توانست در مبارزات خود با دشمنان پيروز گردد و حكومت اسلامى به كمك آنها تحقق يابد . جالب اين‌كه در حالات خبّاب نوشته‌اند كه او در ميدان بدر و تمام غزواتى كه بعد از آن صورت گرفت از پيغمبر صلى الله عليه و آله جدا نشد .\r\nسوم اينكه او مرد قانعى بود و زندگى ساده و زاهدانه‌اى داشت و مىدانيم افراد قانع افرادى عزيز و سربلندند و در برابر ثروتمندان از خدا بىخبر هرگز سر تعظيم فرود نمىآورند . در حقيقت او در اين كار از پيغمبر گرامى اسلام الگو مىگرفت .\r\nدر چهارمين جمله خشنودى او را از تقديرات الهى بيان مىكند با اين‌كه او دوران‌هاى سخت و طوفانى اسلام را از نزديك مشاهده كرد و زجر بسيار كشيد و تحمل شدائد نمود ؛ اما با اين حال هميشه از خدا راضى بود ؛ راضى از مقدرات الهى و به پاداش‌هاى نيك . قرآن مجيد دربارهء گروهى از مؤمنان راستين مىفرمايد : « « رَضِىَ اللَّهُ عَنْهُمْ وَرَضُوا عَنْه » ؛ هم خدا از آنها راضى بود و هم آنها از خدا » « 1 » و دربارهء صاحبان نفس مطمئنه مىفرمايد : « « راضِيَةً مَرْضِيَّةً » ؛ هم آنها از خدا خشنود بودند و هم خدا از آنها خشنود » . « 2 »\r\nدر پنجمين و آخرين توصيف مىفرمايد : او در تمام عمر مجاهد بود ؛ در مكه\r\n\r\n\r\n","description":"","footnote":"\r\n( 1 ) . مائده ، آيهء 119 .\r\n( 2 ) . فجر ، آيهء 28 .\r\n","page_name":" 288 ","page_number":288},
  {"content":"\r\n\r\nجهادى آميخته با شكنجه داشت . مشركان آتش افروختند ، او را به پشت بر آتش خواباندند به گونه‌اى كه قسمت زيادى از پشت او سوخت ؛ ولى هرگز از اسلام باز نگشت . در دوران مدينه كه دوران جهادهاى سخت و سنگين اسلامى بود در تمام ميدان‌هاى نبرد حضور داشت و مىجنگيد و در دوران حكومت امير مؤمنان على عليه السلام گفته‌اند در جنگ صفين و نهروان حضور داشت ، هرچند بعضى از مورخان معتقدند او در اواخر عمرش بيمار بود و نتوانست در صفين شركت كند و پيش از جنگ نهروان از دنيا چشم پوشيد .\r\nصفات بالا نشان مىدهد چه كسانى مىتوانند محبوب اولياء الله باشند و چه صفاتى انسان را به خدا و معصومان عليهم السلام نزديك مىكند .\r\nنكته\r\n\r\nخباب بن ارتّ كه بود ؟\r\n« خباب بن ارت » كه كنيهء او ابو عبداللَّه يا ابو محمد يا ابو يحيى بود از سابقين در اسلام و بزرگان صحابه . او از طايفهء بنىتميم بود . در زمان جاهليت او را اسير كردند و به مكه آورند و فروختند و سپس آزاد شد . در عصر جاهليت كار او آهنگرى و ساختن شمشير بود .\r\nبعضى مىگويند : ششمين نفرى است كه اسلام را پذيرفت و بعضى معتقدند پس از چند نفرى به افتخار اسلام درآمد و همان‌گونه كه قبلًا اشاره كرديم او شكنجه‌هاى سختى از مشركان مكه ديد . در بعضى از تواريخ آمده است كه خليفهء دوم در ايام خلافتش از او سؤال كرد : مشركان مكه با تو چه كردند ؟ پشت خودش را نشان داد و گفت : نگاه كن . هنگامى كه خليفه آثار آتشى را كه بر پشت او افروخته بودند مشاهده كرد كه پس از سال‌ها باقى بود گفت : تا امروز پشت كسى را اين‌چنين نديده بودم و همان‌گونه كه در بالا اشاره شد ، او در جنگ بدر\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nو تمام غزوات اسلامى بعد از آن شركت داشت . در اواخر عمرش به كوفه رفت و در سال 37 و بعضى گفته‌اند 39 هجرى چشم از جهان بربست .\r\nبعضى گفته‌اند در جنگ صفين و نهروان در لشكر على عليه السلام بود در حالى كه از بعضى از روايات استفاده مىشود هنگامى كه امير مؤمنان از صفين بازگشت قبرى را در بيرون دروازهء كوفه ديد . از صاحب آن پرسيد عرض كردند : قبر خباب است .\r\nاو فرزندى داشت ، كه در زمان پيغمبر اكرم صلى الله عليه و آله متولد شده و حضرت نام « عبداللّه » را بر او نهاد . به اين ترتيب او هم جزء صحابه محسوب مىشد . او مردى پارسا و از شيعيان مخلص على عليه السلام بود كه خوارج وى و همسرش را به طرز بسيار بىرحمانه‌اى كشتند ؛ او را ذبح و شكم همسرش را كه باردار بود پاره كردند . امير مؤمنان هنگامى كه جنايات خوارج را برمىشمرد ، شهادت عبداللَّه را مطرح فرمود و آنها را مسئول خون او دانست . « 1 »\r\n* * *\r\n\r\n\r\n","description":"","footnote":"\r\n( 1 ) . استيعاب و أسد الغابه در شرح حال « خباب بن الارت » و شرح نهج البلاغهء ابن ابىالحديد ، ج 18 ، ص 171 .\r\n","page_name":" 290 ","page_number":290},
  {"content":"\r\n\r\n\r\n44 و قال عليه السلام طُوبَى لِمَنْ ذَكَرَ الْمَعَادَ ، وَعَمِلَ لِلْحِسَابِ ، وَقَنِعَ بِالْكَفَافِ ، وَرَضِيَ عَنِ اللَّهِ .\r\nامام عليه السلام فرمود :\r\nخوشا به حال كسى كه ( پيوسته ) به ياد معاد باشد و براى روز حساب عمل كند . به مقدار كفايت قانع گردد و از خدا راضى باشد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nهمان‌گونه كه در شرح مدرك حكمت 43 آمد ، جمعى آن جملهء حكمت‌آميز را جملهء 44 يك‌جا آورده‌اند و مدرك آن را در يك‌جا ذكر كرده‌اند . ( مصادر نهج‌البلاغه ، ج 4 ، ص 40 و 41 ) .\r\n","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\n\r\nشرح و تفسير خوشا به حال چنين كسان\r\nامام عليه السلام در اين گفتار پرمعناى خود به چهار جمله اشاره مىكند و آن را مايهء خوشبختى انسان مىداند كه جملهء سوم و چهارم آن با حكمت 43 مشترك است .\r\nدر جملهء اول و دوم مىفرمايد : « خوشا به حال كسى كه ( پيوسته ) به ياد معاد باشد و براى روز حساب عمل كند » ؛\r\n( طُوبَى لِمَنْ ذَكَرَ الْمَعَادَ ، وَعَمِلَ لِلْحِسَابِ )\r\n. هنگامى كه واژهء معاد گفته مىشود دنيايى در برابر انسان مجسم مىگردد كه در آن موازين سنجش اعمال برپاست و نامه‌هاى اعمال به دست افراد است ؛ گروهى ( نيكوكاران ) به دست راست و گروهى ( بدكاران ) به دست چپ ؛ همان نامهء عملى كه « « لَا يُغَادِرُ صَغِيرَةً وَلَا كَبِيرَةً إِلّا أَحْصَاهَا » ؛ هيچ عمل كوچك و بزرگى از صاحب آن سر نزده مگر اين‌كه در آن احصا شده است » « 1 » همه از سرنوشت خود نگرانند و اضطراب بر همه حاكم است . تمام اعضاى بدن انسان در آن دادگاه بزرگ گواه بر اعمال او هستند و نيازى به گواهى فرشتگان ثبت اعمال نيست ، هرچند آنها نيز گواهى مىدهند .\r\nآن‌كس كه چنين دادگاهى را باور داشته باشد و به ياد آن بيفتد به يقين به سراغ گناه و ظلم و فساد نمىرود ، زيرا چنين ايمانى انگيزهء عمل است ؛ عملى پاك و خالى از هرگونه آلودگى و اگر لغزشى از او سر زند به زودى توبه مىكند و به\r\n\r\n\r\n","description":"","footnote":"\r\n( 1 ) . كهف ، آيهء 49 .\r\n","page_name":" 293 ","page_number":293},
  {"content":"\r\n\r\nسراغ جبران مىرود . ممكن نيست ايمان به چيزى در دل انسان راسخ باشد و عملى هماهنگ آن انجام ندهد .\r\nدر حديثى از امام صادق عليه السلام در كتاب شريف كافى آمده است كه شخصى از او سؤال كرد\r\n« أَلَا تُخْبِرُنِى عَنِ الْإِيمَانِ أَقَوْلٌ هُوَ وَعَمَلٌ أَمْ قَوْلٌ بِلَا عَمَلٍ ؛\r\nعرض كرد آيا به من خبر نمىدهى كه ايمان اعتقاد و عمل هر دو است يا فقط اعتقاد است » امام در پاسخ فرمود :\r\n« الْإِيمَانُ عَمَلٌ كُلُّهُ وَالْقَوْلُ بَعْضُ ذَلِكَ الْعَمَلِ ؛\r\nتمام ايمان عمل است و ايمان بعضى از آن عمل است . ( اشاره به اين‌كه ركن اصلى ايمان عمل است ) » . « 1 »\r\nآن‌گاه در سومين و چهارمين جمله مىفرمايد : « به مقدار كفايت قانع گردد و از خدا راضى باشد » ؛\r\n( وَقَنِعَ بِالْكَفَافِ ، وَرَضِيَ عَنِ اللَّهِ )\r\n. منظور از قانع بودن به مقدار كفايت اين است كه حداقل لازم زندگى را داشته باشد ، زيرا بالاتر از آن خالى از مسئوليت نيست و كمتر از آن خالى از ذلت .\r\nقانع بودن به مقدار كفايت به قدرى اهميت دارد كه در حديث معروفى از پيغمبر اكرم صلى الله عليه و آله نقل شده كه با يارانش از بيابانى مىگذشت ، ساربانى در آنجا بود ، حضرت براى رفع عطش يا براى نياز به غذا مقدارى شير از او طلب كردند ( البته در برابر وجه ) و او بخل ورزيد و گفت : آنچه از شير در پستان و يا در ظرف‌هاست همه براى صبحانه و شام قبيله است و به ديگرى نمىرسد . پيامبر در حق او دعا كرد : خداوندا مال و فرزندانش را افزايش ده . بعدا به چوپان ديگرى رسيد و همين درخواست را نمود . چوپان نه تنها شيرى را كه در ظرف داشت بلكه آنچه در پستان گوسفند بود را نيز دوشيد و به عنوان هديه ، با احترام به نزد پيامبر آورد و به آن حضرت تقديم كرد . پيغمبر در حق او نيز دعا كرد ؛ ولى چنين عرضه داشت :\r\n« اللَّهُمَّ ارْزُقْهُ الْكَفافِ ؛\r\nخداوندا به حد كفاف به او مرحمت\r\n\r\n\r\n","description":"","footnote":"\r\n( 1 ) . كافى ، ج 2 ، ص 33 ، ح 1 .\r\n","page_name":" 294 ","page_number":294},
  {"content":"\r\n\r\nكن » بعضى از ياران تعجب كردند كه چگونه در حق آن بخيل پيغمبر اكرم دعاى فزونى مال و فرزند كرد ولى دربارهء اين مؤمن سخاوتمند دعايى كمتر از آن فرمود . از اين مطلب سؤال كردند و پيامبر در جواب فرمود :\r\n« إِنَّ مَا قَلَّ وَكَفَى خَيْرٌ مِمَّا كَثُرَ وَأَلْهَى ؛\r\nمقدار كم كه براى زندگانى انسان كافى باشد بهتر از مقدار فراوانى است كه آدمى را از خدا غافل سازد » . « 1 »\r\nمنظور از رضايت پروردگار كه در سخن پربار بالا به آن اشاره شده همان رضايت از مقدارات خداست چه مطابق ميل انسان باشد و چه بر خلاف ميل او همان‌گونه كه در حديثى از امام صادق مىخوانيم :\r\n« رَأْسُ طَاعَةِ اللَّهِ الصَّبْرُ وَالرِّضَا عَنِ اللَّهِ فِيمَا أَحَبَّ الْعَبْدُ أَوْ كَرِهَ وَلَا يَرْضَى عَبْدٌ عَنِ اللَّهِ فِيمَا أَحَبَّ أَوْ كَرِهَ إِلَّا كَانَ خَيْراً لَهُ فِيمَا أَحَبَّ أَوْ كَرِهَ ؛\r\nبرترين طاعت الهى صبر و شكيبايى و رضايت و خشنودى از خداست ؛ چه در امورى كه بندهء او دوست دارد يا دوست ندارد و هيچ بنده‌اى از مقدرات الهى در آنچه دوست دارد يا دوست ندارد راضى نمىشود مگر اين‌كه در هر دو صورت خير اوست » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 140 ، ح 4 با تلخيص .\r\n( 2 ) . همان ، ص 60 ، ح 1 .\r\n","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n\r\n45 و قال عليه السلام لَوْ ضَرَبْتُ خَيْشُومَ الْمُؤْمِنِ بِسَيْفِي هَذَا عَلى أَنْ يُبْغِضَنِي مَا أَبْغَضَنِي ؛ وَلَوْ صَبَبْتُ الدُّنْيَا بِجَمَّاتِهَا عَلَى الْمُنَافِقِ عَلى أَنْ يُحِبَّنِي مَا أَحَبَّنِى . وَذَلِكَ أَنَّهُ قُضِيَ فَانْقَضى عَلى لِسَانِ النَّبِيِّ الْأُمِّيِّ صلى الله عليه و آله ؛ أَنَّهُ قَالَ : يَا عَلِيُّ ، لَايُبْغِضُكَ مُؤْمِنٌ ، وَلَا يُحِبُّكَ مُنَافِقٌ .\r\nامام عليه السلام فرمود :\r\nاگر با شمشيرم بر بُن بينى مؤمن بزنم كه مرا دشمن بدارد دشمن نخواهد داشت ! و اگر تمام دنيا را بر منافق بريزم كه مرا دوست بدارد دوست نمىدارد ! چرا كه مقدر شده و بر زبان پيامبر درس‌نخوانده جارى شده كه فرمود : اى على ! هيچ مؤمنى تو را دشمن نمىدارد و هيچ منافقى تو را دوست نخواهد داشت ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام نورانى و پر معنا بخشى از خطبه‌اى است كه « رفيق بن فرقد » آن را از امام عليه السلام نقل كرده است و گروه زيادى از مورخان و راويان شيعه و اهل سنت قبل از سيّد رضى و بعد از او آن را در كتاب‌هاى خود آورده‌اند از جمله : ابو جعفر طبرى در كتاب بشارة المصطفى و شيخ طوسى در امالى و زمخشرى در ربيع الابرار و مسلم در صحيح خود ( در كتاب الايمان ، باب 33 ، ح 131 ) و امام احمد در مسند و نسايى در سنن و ابن عبدالبر در استيعاب و ابو نعيم اصفهانى در حلية و متّقى هندى در كنز العمال و حاكم در مستدرك بخش اخير اين كلام حكمت‌آميز كه از پيغمبر اكرم صلى الله عليه و آله نقل شده است را با تفاوت‌هايى آورده‌اند . ( مصادر نهج‌البلاغه ، ج 4 ، ص 42 با تلخيص ) .\r\n","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nشرح و تفسير دوستان و دشمنان واقعى من\r\nامام عليه السلام در اين سخن حكمت‌آميزش به حقيقتى قابل توجه اشاره مىكند كه آثارش در طول تاريخ زندگى امام عليه السلام ديدنى است . مىفرمايد : « اگر با اين شمشيرم بر بن بينى مؤمن بزنم كه مرا دشمن بدارد دشمن نخواهد داشت و اگر تمام دنيا را بر منافق بريزم كه مرا دوست بدارد دوست نخواهد داشت » ؛\r\n( لَوْ ضَرَبْتُ خَيْشُومَ الْمُؤْمِنِ بِسَيْفِي هَذَا عَلَى أَنْ يُبْغِضَنِي ؛ مَا أَبْغَضَنِي ؛ وَلَوْ صَبَبْتُ الدُّنْيَا بِجَمَّاتِهَا عَلَى الْمُنَافِقِ عَلى أَنْ يُحِبَّنِي مَا أَحَبَّنِي )\r\n. آن‌گاه امام عليه السلام به گفتارى از پيغمبر اكرم در اين زمينه استناد مىجويد و مىفرمايد : « اين به دليل آن است كه مقدر شده و بر زبان پيامبر امّى و درس نخوانده جارى شده كه فرمود : اى على ! هيچ مؤمنى تو را دشمن نمىدارد و هيچ منافقى تو را دوست نخواهد داشت » ؛\r\n( وَذَلِكَ أَنَّهُ قُضِيَ فَانْقَضى عَلى لِسَانِ النَّبِيِّ الْأُمِّيِّ صلى الله عليه و آله ؛ أَنَّهُ قَالَ : يَا عَلِيُّ ، لَايُبْغِضُكَ مُؤْمِنٌ ، وَلَا يُحِبُّكَ مُنَافِقٌ )\r\n. جملهء\r\n« قُضِيَ فَانْقَضَى عَلَى لِسَانِ النَّبِيِّ\r\n. . . » اشاره به اين است كه اين حقيقت كه مؤمنان هرگز على را مبغوض نمىدارند و منافقان هرگز او را دوست نخواهند داشت نخست در علم الهى گذشته و مقدر گشته سپس بر لسان پيغمبر اكرم صلى الله عليه و آله جارى شده است .\r\nاز اين حديث شريف استفاده مىشود كه وجود مبارك اميرمؤمنان على بن\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nابىطالب عليه السلام با آن معرفت بالا و آن صفات و الا ، معيار سنجش مؤمن و منافق بود .\r\nمؤمنان كه صفات خود را پرتوى از صفات آن بزرگوار مىديدند به مناسبت تجانس روحى و اعتقادى و اخلاقى به آن حضرت عشق مىورزيدند و منافقان كه صفات و اعتقاد خود را در تضاد با صفات و معارف اعتقادى على عليه السلام مشاهده مىكردند بغض و كينهء او را در دل مىپروراندند .\r\nراستى شگفت‌انگيز است كه عالمان معروف اهل سنّت اين حديث را در اكثر منابع خود آورده‌اند و در عين حال ، غير على عليه السلام را بر او ترجيح داده‌اند .\r\nاينكه امام عليه السلام مىفرمايد : « اگر خيشوم مؤمن ( خيشوم به معناى نقطهء بالاى بينى است كه اگر قطع شود در واقع تمام بينى قطع شده ) را با شمشير بزنم مرا مبغوض نخواهد داشت » براى اين است كه مؤمن مىداند به يقين در آن مصلحتى بوده و نيز اينكه مىفرمايد :\r\n« لَوْ صَبَبْتُ الدُّنْيا بِجَمَّاتِها « 1 » عَلَى الْمُنافِقِ . . . »\r\nمفهومش اين است كه منافقان به قدرى تعصب و كينه و عداوت دارند كه تمام دنيا را هم اگر به آنها بدهند دست از راه و روش زشت و انحرافى خود بر نمىدارند .\r\nامام عليه السلام به كلام پيغمبر صلى الله عليه و آله استناد مىجويد و حديث معروف آن حضرت را بازگو مىكند ، زيرا همه مدعىاند كه سخن پيغمبر صلى الله عليه و آله براى آنها قول فصل و آخرين سخن است .\r\nاين سخن ادعا نيست بلكه واقعيت است و در طول تاريخ زندگى امام عليه السلام نمونه‌هاى زنده‌اى دارد از جمله مرحوم « كلينى » در كتاب كافى از « حارث بن حصيره » ( يكى از ياران على عليه السلام ) نقل مىكند كه در اطراف مدينه مرد سياه‌پوستى از اهل حبشه را ديدم كه مشغول آبيارى است و انگشتان يك دستش قطع شده است . به او گفتم : چه كسى انگشتان تو را قطع كرده ؟ گفت : بهترين مردم دنيا .\r\n\r\n\r\n","description":"","footnote":"\r\n( 1 ) . « جَمّات » جمع « جَمَّة » به معناى محل تجمع آب است .\r\n","page_name":" 300 ","page_number":300},
  {"content":"\r\n\r\nسپس افزود : ما هشت نفر بوديم كه دست به سرقتى زديم . ما را دستگير كردند و خدمت على بن ابىطالب بردند و ما به گناه خود اقرار كرديم . امام عليه السلام فرمود : از حرام بودن سرقت با خبر نبوديد ؟ گفتيم : مىدانستيم . دستور داد چهار انگشت ما را ( به عنوان حد سرقت ) قطع كردند . سپس دستور داد در خانه‌اى از ما پذيرايى كنند و روغن و عسل ( و مواد غذايى مقوى ) به ما بدهند تا جاى زخم‌ها خوب شود سپس ما را از آن خانه بيرون آورند و لباسى نو بر ما پوشاند و فرمود : اگر توبه كنيد و راه صلاح را پيش گيريد به نفع شماست و انگشتان شما به شما در بهشت باز مىگردد و اگر چنين نكنيد در دوزخ به شما باز مىگردد . « 1 »\r\nدر داستان ابن ملجم قاتل امام على بن ابىطالب عليه السلام نيز مىخوانيم : هنگامى كه ضربه‌اى بر سر مبارك آن حضرت وارد ساخت او را خدمت على آوردند . به او فرمود : اى دشمن خدا مگر من به تو نيكى نكردم ؟ گفت : آرى به من نيكى كردى .\r\nفرمود پس چه چيزى باعث شد كه اين جنايت را انجام دهى ؟ گفت : چهل روز شمشير خود را تيز كردم و از خدا خواستم كه به وسيلهء آن بدترين خلق خدا را به قتل برسانم ( و چنين شد . ) امام عليه السلام فرمود :\r\n« فَلَا أَرَاكَ إِلَّا مَقْتُولًا بِهِ وَمَا أَرَاكَ إِلَّا مِنْ شَرِّ خَلْقِ اللَّهِ عَزَّوَجَل »\r\n( دعاى تو مستجاب شده است زيرا ) تو را با همين شمشير خواهند كشت و تو بدترين خلق خدايى . « 2 »\r\nجالب توجه اين‌كه روايات فراوانى از پيغمبر اكرم صلى الله عليه و آله و صحابهء آن حضرت دربارهء شناختن مؤمنان با محبت على بن ابىطالب عليه السلام و منافقان با بغض و كينهء او در كتب معروف اهل سنت و شيعه به طور گسترده نقل شده است . از جمله « بلاذرى » در انساب الاشراف ( ج 2 ، ص 96 ) و « ترمذى » در سنن ( ج 5 ، 635 در باب مناقب على بن ابىطالب ) از « ابوسعيد خدرى » نقل كرده‌اند كه مىگفت :\r\n« كُنَّا\r\n\r\n\r\n","description":"","footnote":"\r\n( 1 ) . كافى ، ج 7 ، ص 264 ، ح 25 .\r\n( 2 ) . شرح نهج‌البلاغهء علامه شوشترى ، ج 7 ، ص 435 .\r\n","page_name":" 301 ","page_number":301},
  {"content":"\r\n\r\nلَنَعْرِفُ الْمُنافِقينَ نَحْنُ مَعاشِرُ الْأنْصارِ بِبُغْضِهِمْ عَلىَّ بْنَ أبىطالِبٍ ؛\r\nما جمعيت انصار ، منافقان را به سبب بغضشان به على بن ابىطالب مىشناختيم » .\r\nاين بيان را با سخنى از ابن ابىالحديد پايان مىدهيم . او مىگويد : استادم من « ابوالقاسم بلخى » مىگفت :\r\n« قَدِ اتَّفَقَتِ الْأخْبارُ الصَّحيحَةِ الَّتِي لارَيْبَ فِيها عِنْدَ الْمُحَدِّثينَ عَلى أنَّ النَّبيَّ قالَ : لايَبْغِضُكَ إلّامُنافِقٌ وَلا يُحِبُّكَ إلّامُؤمِنٌ ؛\r\nاخبار صحيحى كه اتفاق بر اين در نزد راويان اخبار شكى در آن نيست متفق است كه پيغمبر اكرم صلى الله عليه و آله به على عليه السلام فرمود : دشمن نمىدارد تو را جز منافق و دوست نمىدارد تو را جز مؤمن » . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابىالحديد ، ج 4 ، ص 83 .\r\n","page_name":" 302 ","page_number":302},
  {"content":"\r\n\r\n\r\n46 و قال عليه السلام سَيِّئَةٌ تَسُوءُكَ خَيْرٌ عِنْدَ اللَّهِ مِنْ حَسَنَةٍ تُعْجِبُكَ .\r\nامام عليه السلام فرمود :\r\nكار بدى كه تو را ناراحت ( و پشيمان ) مىسازد نزد خدا بهتر است از كار نيكى كه تو را مغرور مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جملهء نورانى را صاحب كتاب عقد الفريد و همچنين سبط بن جوزى در تذكره آورده‌اند . ابن ابىالحديد نيز در الحكم المنثورة آن را با تفاوتى ذكر كرده ( كه نشان مىدهد آن را از منبع ديگرى گرفته است ) . ( مصادر نهج‌البلاغه ، ج 4 ص ، 46 ) .\r\nدر كتاب تمام نهج‌البلاغه اين جمله با جمله‌هاى پرمعناى مشابه ديگرى به عنوان جزيى از وصيت‌نامهء امام عليه السلام به فرزندش امام مجتبى آمده است . ( تمام نهج‌البلاغه ، ص 973 ) .\r\n","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n\r\nشرح و تفسير بلاى عُجب\r\nامام عليه السلام در اين سخن كوتاه و پرمحتوا به نكتهء مهمى اشاره مىفرمايد كه در سير و سلوك انسان به سوى خدا بسيار تأثيرگذار است . مىفرمايد : « كار بدى كه تو را ناراحت ( و پشيمان ) مىسازد نزد خدا بهتر است از كار نيكى كه تو را مغرور مىكند » ؛\r\n( سَيِّئَةٌ تَسُوءُكَ خَيْرٌ عِنْدَ اللَّهِ مِنْ حَسَنَةٍ تُعْجِبُكَ )\r\n. دليل آن روشن است ، زيرا انسان معصيت‌كارى كه از عمل زشت خود ناراحت مىشود به سوى پشيمانى و توبه و جبران آن گام بر مىدارد حال آنكه آن‌كس كه از كار نيك خود مغرور مىگردد گامى به سوى رياكارى بر مىدارد .\r\nتوبه آثار شوم آن معصيت را مىشويد در حالى كه غرور عُجب و ريا از كارهاى نيك ، انسان را به پرتگاه گناهان كبيره مىكشاند .\r\nدر حديثى از پيغمبر اكرم مىخوانيم :\r\n« مَنْ رَأى أنَّهُ مُسىءٌ فَهُوَ مُحْسِنٌ ؛\r\nكسى كه خود را بدكار مىداند او نيكوكار است » . « 1 »\r\nبه گفتهء مرحوم مغنيه در فى ظلال نهج‌البلاغه عكس اين مطلب نيز صادق است و آن اينكه گفته شود\r\n« مَنْ رَاى إنَّهُ مُحْسِنٌ فَهُوَ مَسىءٌ ؛\r\nكسى كه خود را نيكوكار بداند بدكار است » زيرا عُجب و غرور احسانش را تباه كرده و چه بسا سخنانى كه ايمان را نيز از اساس متزلزل سازد . « 2 »\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 20 ، ص 317 ، ح 641 .\r\n( 2 ) . فى ظلال ، ج 4 ، ص 245 .\r\n","page_name":" 305 ","page_number":305},
  {"content":"\r\n\r\nدر حديثى از امام صادق عليه السلام مىخوانيم كه فرمود : « خداوند متعال به داود وحى فرستاد :\r\n« بَشِّرِ الْمُذْنِبينَ وَانْذُرِ الصِّديقينَ ؛\r\nگنهگاران را بشارت ده و صديقين ( و الا مقام ) را بيم ده » ( داود تعجب كرد و ) عرض كرد : اى پروردگار چگونه چنين چيزى ممكن است ؟ خداوند فرمود : گنهكاران ( پشيمان و نادم ) را بشارت ده كه من توبهء آنها را مىپذيرم و از گناهانشان صرف نظر مىكنم و صديقين را بيم ده كه از اعمالشان عُجب به خود راه ندهند » . « 1 »\r\nدر حديث ديگرى از آن حضرت چنين آمده است كه مىفرمايد : دو نفر وارد مسجد شدند يكى عابد بود و ديگرى فاسق اما هنگامى كه از مسجد خارج مىشدند فاسق ، جزء صديقان شده بود و عابد از فاسقان . سپس فرمود : اين بدان رو است كه چون عابد وارد مسجد شد به عبادت خود مىباليد و در اين فكر بود و فاسق هنگامى كه وارد شد فكرش در پشيمانى بود و پيوسته از گناهان خويش استغفار مىكرد . « 2 »\r\nاين سخن را با حديث ديگرى از رسول خدا صلى الله عليه و آله پايان مىدهيم : خداوند به آن حضرت وحى فرستاد كه بعضى از بندگان من در مسير عبادت تلاش مىكند و شب از خواب خوش و بستر لذت‌بخش بر مىخيزد و مشغول عبادت مىشود و خود را در عبادت من به سختى و تعب مىاندازد . گاه من او را يك شب يا دو شب گرفتار خواب مىكنم تا در مسير صحيح گام بردارد ، زيرا هنگامى كه به خواب مىرود و صبح بيدار مىشود نسبت به خود خشمگين است و خود را سرزنش مىكند و اگر او را در آنچه از عبادت من مىخواهد آزاد بگذارم ، چه بسا عُجب و خودپسندى به او عارض شود و از اين راه حالتى به او دست دهد كه هلاكش در آن است . « 3 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 314 ، ح 8 .\r\n( 2 ) . همان ، ح 6 .\r\n( 3 ) . همان ، ص 60 ، ح 4 .\r\n","page_name":" 306 ","page_number":306},
  {"content":"\r\n\r\n\r\n47 و قال عليه السلام قَدْرُ الرَّجُلِ عَلَى قَدْرِ هِمَّتِهِ ، وَصِدْقُهُ عَلَى قَدْرِ مُرُوءَتِهِ ، وَشَجَاعَتُهُ عَلَى قَدْرِ أَنَفَتِهِ ، وَعِفَّتُهُ عَلى قَدْرِ غَيْرَتِهِ .\r\nامام عليه السلام فرمود :\r\nارزش هر كس به اندازهء همت او و راستگويى و صداقتِ هر كس به اندازهء شخصيت اوست و شجاعت هر كس به اندازهء بىاعتنايى وى ( به ارزش‌هاى مادى ) است و عفت هر كس به اندازهء غيرت اوست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nجملهء اول از اين چهار جملهء حكمت‌آميز را ميدانى در مجمع الامثال و ابن طلحهء شافعى در مطالب السؤول آورده ولى نويسندهء الغرر با تفاوتى آن را ذكر كرده و نوشته است : « قَدْرُ الْمَرْءِ عَلى قَدْرِ فَضْلِهِ » و جملهء دوم را به اين صورت : « صِدْقُ الرَّجُلِ عَلى قَدْرِ مُرُوئَتِهِ » و جملهء سوم و چهارم را به صورت : « شُجاعَةِ الرَّجُلِ عَلى قَدْرِ هِمَّتِهِ وَ غِيْرَتُهُ عَلى قَدْرِ حَمِيَّتِهِ » و اين تفاوت‌ها نشان مىدهد كه از منبع ديگرى آن را گرفته است . ( مصادر نهج‌البلاغه ، ج 4 ، ص 46 ) . در كتاب تمام نهج‌البلاغه ، اين چند جمله در ضمن نامهء امام به فرزندش امام حسن مجتبى عليه السلام نقل شده است . ( تمام نهج‌البلاغه ، ص 974 ) .\r\n","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\nشرح و تفسير چهار فضيلت مهم اخلاقى\r\nامام عليه السلام در اين چند جملهء حكيمانه به رابطهء چهار موضوع مهم با چهار موضوع ديگر از صفات انسانى اشاره فرموده است .\r\nنخست مىفرمايد : « ارزش هر كس به اندازهء همت اوست » ؛\r\n( قَدْرُ الرَّجُلِ عَلَى قَدْرِ هِمَّتِهِ )\r\n. منظور از همت تصميماتى است كه انسان براى انجام كارهاى مهم مىگيرد و به دنبال آن تلاش مىكند . هر اندازه اين تصميمات والاتر و اين تلاش‌ها گسترده باشد همت انسان بلندتر است و اين‌كه امام مىفرمايد : ارزش هر كسى به اندازهء همت اوست براى آن است كه اشخاص و الا همت معمولًا تلاش مىكنند تا به مقامات عالى برسند پس نبايد ارزش وجودى ظاهرى آنها را امروز ملاحظه كرد بلكه آن نيروى نهفته در درون آنها كه نامش همت است بايد مقياس و معيار شمرده شود .\r\nدر كتاب غررالحكم از امام همين معنا به صورت ديگرى بيان شده است ، مىفرمايد :\r\n« مَنْ شَرَفَتْ هِمَّتُهُ عَظَمَتْ قِيْمَتُهُ ؛\r\nكسى كه همت عالى داشته باشد قيمت و ارزش او زياد است » . « 1 »\r\nدر حديث ديگرى از همان حضرت و در همان كتاب مىخوانيم :\r\n« ما رَفَعَ\r\n\r\n\r\n","description":"","footnote":"\r\n( 1 ) . غررالحكم ، ص 448 ، ح 10278 .\r\n","page_name":" 309 ","page_number":309},
  {"content":"\r\n\r\nأمْرَءٌ كَهِمَّتِهِ وَ لا وَضَعَهُ كَشَهْوَتِهِ ؛\r\nهيچ چيز انسان را به مانند همت او بلندمقام نمىكند و هيچ چيز ، او را مانند شهوتش پست نمىسازد » . « 1 »\r\nبه گفتهء شاعر :\r\n همت بلند دار كه مردان روزگار * از همت بلند به جايى رسيده‌اند \r\nدر دومين جملهء پرمعناى خود مىفرمايد : « راستگويى و صداقتِ هر كس به اندازهء شخصيت اوست » ؛\r\n( وَصِدْقُهُ عَلَى قَدْرِ مُرُوءَتِهِ )\r\n. زيرا انسان با شخصيت اين كار را براى خود ننگ مىداند كه به ديگران دروغ بگويد . اضافه بر اين ، غالبا ديده شده است كه دروغ‌ها بعد از مدتى فاش مىگردد ؛ انسان با شخصيت حاضر نمىشود كارى انجام دهد كه در آينده آبروى او را ببرد .\r\nدر احاديث ديگرى از امام اميرمؤمنان عليه السلام مىخوانيم :\r\n« الصِدْقُ عِزّ ؛\r\nراستگويى سبب عزت است » و در حديث ديگرى مىافزايد :\r\n« الصِّدْقُ صَلاحُ كُلُّ شَىءٍ وَالْكِذْبُ فَسادُ كُلُّ شَىْءٍ »\r\n. يكى از ياران امام صادق عليه السلام به نام ابو كهمس خدمت آن حضرت رسيد و عرض كرد : ( يار وفادار شما ) ابن ابى يعفور به شما سلام فرستاده است فرمود :\r\nسلام بر تو و بر او . هنگامى كه نزد او رفتى سلام مرا به او برسان و بگو : جعفر بن محمد به تو مىگويد :\r\n« انْظُرْ مَا بَلَغَ بِهِ عَلِيٌّ عليه السلام عِنْدَ رَسُولِ اللَّهِ صلى الله عليه و آله فَالْزَمْهُ فَإِنَّ عَلِيّاً عليه السلام إِنَّمَا بَلَغَ مَا بَلَغَ بِهِ عِنْدَ رَسُولِ اللَّهِ صلى الله عليه و آله بِصِدْقِ الْحَدِيثِ وَأَدَاءِ الْأَمَانَةِ ؛\r\nنگاه كن ببين على عليه السلام با چه صفاتى آن مقام را نزد رسول خدا صلى الله عليه و آله پيدا كرد آن صفات را داشته باش ، زيرا على تنها به اين سبب به آن مقام نزد پيغمبر رسيد كه در سخن گفتن ، صادق بود و در اداى امانت امين » . « 2 »\r\n\r\n\r\n","description":"","footnote":"\r\n( 1 ) . غررالحكم ، ح 10271 .\r\n( 2 ) . كافى ، ج 2 ، ص 104 ، ح 5 .\r\n","page_name":" 310 ","page_number":310},
  {"content":"\r\n\r\nاين سخن را با حديثى از پيغمبر اكرم صلى الله عليه و آله پايان مىدهيم ، فرمود :\r\n« الْجَمالُ صَوابُ الْقَوْلِ بِالْحَقِّ وَالْكَمالُ حُسْنُ الْفِعالِ بِالصِّدْقِ ؛\r\nجمال ، به سخن حق گفتن است و كمال ، به انجام كارهاى نيك توأم با صدق » . « 1 »\r\nبايد توجه داشت كه « مروءة » به معناى جوانمردى ، مردانگى ، و فتوت و مجموعه‌اى از شايستگىهاست كه در يك انسان باارزش جمع مىشود كه شخصيت او را تشكيل مىدهد .\r\nسپس در سومين سخن حكمت‌آميز خود مىفرمايد : « شجاعت هر كس به اندازهء بىاعتنايى او ( به ارزش‌هاى مادى ) است » ؛\r\n( وَشَجَاعَتُهُ عَلَى قَدْرِ أَنَفَتِهِ )\r\n. روشن است وابستگىهاى انسان به مقام و مال و شهوات دنيا از شجاعت او مىكاهد و او را به اسارت مىكشاند ؛ اما هنگامى كه خود را از اين امور آزاد سازد ، با شجاعت حرف خود را مىزند و راه خود را مىپيمايد و در برابر كسى ذليلانه سر تعظيم فرو نمىآورد و با توكل بر خدا در برابر حوادث سخت مىايستد .\r\nدر لسان العرب آمده است كه « أنَفْ » ( بر وزن هدف ) به معناى كراهت داشتن چيزى و خود را برتر از آن دانستن است ، بنابراين « أنف » در جملهء بالا مىتواند اشاره به بىاعتنايى نسبت به ارزش‌هاى مادى باشد .\r\nآن‌گاه امام عليه السلام در چهارمين و آخرين سخن حكيمانه‌اش مىفرمايد : « عفت هر كس به اندازهء غيرت اوست » ؛\r\n( وَعِفَّتُهُ عَلَى قَدْرِ غَيْرَتِهِ )\r\n. « غيرت » به گفتهء بعضى از شارحان نهج‌البلاغه عبارت از انزجار طبيعى انسان نسبت به تصور شركت ديگران در امورى است كه مورد علاقهء اوست و به تعبير ديگر غيرت به معناى حفظ ارزش‌هاى مربوط به خود و جلوگيرى از تجاوز ديگران به حريم اوست كه غالباً در عرف ما در امور ناموسى به كار مىرود .\r\nبديهى است كسى كه نسبت به نواميس خود غيرت دارد هرگز حاضر نمىشود به\r\n\r\n\r\n","description":"","footnote":"\r\n( 1 ) . كنز العمال طبق نقل ميزان الحكمه مادهء « صدق » .\r\n","page_name":" 311 ","page_number":311},
  {"content":"\r\n\r\nنواميس ديگران چشم خيانت بدوزد ، بنابراين هر اندازه غيرت انسان بيشتر باشد عفت او هم بيشتر خواهد بود .\r\nگرچه عفت و غيرت هر دو غالباً در عرف امروز ما بيشتر در مسائل ناموسى به كار مىرود ؛ ولى از نظر ارباب لغت و علماى اخلاق ، هر دو معنايى وسيع دارند : « عفت » به معناى خوددارى و حالت انزجار از ملاحظهء صحنه‌هاى زشت و « غيرت » هرگونه اهتمام و دفاع از حقوق الهى و انسانى خويش است و بعيد نيست كه منظور از امام عليه السلام از جملهء بالا همان معناى وسيع كلمه در هر دو مورد باشد .\r\nاز اين رو در حديثى از امام باقر عليه السلام در كتاب كافى مىخوانيم :\r\n« إِنَّ أَفْضَلَ الْعِبَادَةِ عِفَّةُ الْبَطْنِ وَالْفَرْجِ ؛\r\nبرترين عبادت پاك بودن از نظر تغذيه و امور جنسى است » . « 1 »\r\nنيز از همان امام نقل شده كه فرمود :\r\n« مَا عُبِدَ اللَّهُ بِشَيْءٍ أَفْضَلَ مِنْ عِفَّةِ بَطْنٍ وَفَرْجٍ ؛\r\nهيچ‌كس خدا را عبادتى بهتر از اين نداشته كه عفت را در مورد شكم و امور جنسى رعايت كند » ، « 2 » لذا در حديثى از امير مؤمنان عليه السلام مىخوانيم :\r\n« مَا زَنَى\r\nغَيُورٌ قَطُّ ؛\r\nشخص با غيرت هرگز زنا نمىكند » . « 3 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 79 ، ح 2 .\r\n( 2 ) . همان ، ح 1 .\r\n( 3 ) . نهج‌البلاغه ، كلمات قصار ، شمارهء 305 .\r\n","page_name":" 312 ","page_number":312},
  {"content":"\r\n\r\n\r\n48 و قال عليه السلام الظَّفَرُ بِالْحَزْمِ ، وَالْحَزْمُ بِإِجَالَةِ الرَّأْي ، وَالرَّأْيُ بِتَحْصِينِ الْأَسْرَارِ .\r\nامام عليه السلام فرمود :\r\nپيروزى در گرو تدبير است ، حزم و دورانديشى در گرو به كار گرفتن فكر ، و تفكر صحيح در گرو نگه‌دارى اسرار است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب نهاية الارب ( شهاب الدين نويرى ) اين كلام حكمت‌آميز را با تفاوت‌هايى ذكر كرده مىگويد : على ( رضى الله عنه ) فرمود : « الظَفَرُ بِالْحَزْمِ وَالْحَزْمُ بِأصالَةِ الرَّأىِ وَالرَّأىُ بِتَحْصينِ السِّرِ » اين تفاوت آشكار نشان مىدهد كه او اين كلام را از نهج‌البلاغه نگرفته بلكه از منبع ديگرى اخذ نموده است . ( مصادر نهج‌البلاغه ، ج 4 ، ص 47 ) . در كتاب تمام نهج‌البلاغه ، اين جملهء حكمت‌آميز در ضمن نامهء امام به فرزندش امام حسن مجتبى عليه السلام نقل شده است . ( تمام نهج‌البلاغه ، ص 972 ) .\r\n","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nشرح و تفسير راه پيروزى\r\nامام عليه السلام در اين گفتار حكيمانه و پرمايه در سه جملهء كوتاه رمز پيروزى را در كارها بيان مىكند . نخست مىفرمايد : « پيروزى در گرو تدبير است » ؛\r\n( الظَّفَرُ بِالْحَزْمِ )\r\n. « حَزْم » كه به معناى دورانديشى و مطالعهء عواقبِ كار است ، يكى از مهم‌ترين عوامل پيروزى است ، زيرا افراد سطحىنگر كه گرفتار روزمرّگى هستند در برابر حوادث پيش‌بينى نشده به زودى به زانو در مىآيند و رشتهء كار از دستشان بيرون مىرود و شكست مىخورند .\r\nدر حديث ديگرى در غررالحكم امام مىفرمايد :\r\n« مَنْ أخَذَ بِالْحَزْمِ اسْتَظْهَرَ وَمَنْ أضاعَ الْحَزْمَ تَهَوَّرَ ؛\r\nكسى كه حزم و دورانديشى بر گيرد پيروز مىگردد و كسى كه آن را ضايع كند به هلاكت مىافتد » . « 1 »\r\nسپس امام عليه السلام در جملهء دوم مىفرمايد : « حزم و دورانديشى در گرو به كار گرفتن فكر است » ؛\r\n( وَ الْحَزْمُ بِإِجَالَةِ الرَّأْيِ )\r\n. « اجالة » به معناى جولان دادن و « رأى » به معناى فكر است و منظور از جولان دادن فكر اين است كه انسان همچون اسب سوارى كه در تمام اطراف ميدان نبرد ، قبل از شروع گردش مىكند تا از نقاط ضعف و قوت با خبر شود ، بايد در\r\n\r\n\r\n","description":"","footnote":"\r\n( 1 ) . غررالحكم ، ص 457 ، ح 10870 .\r\n","page_name":" 315 ","page_number":315},
  {"content":"\r\n\r\nمسائل مهم نيز چنين كند و تمام جوانب يك مسئله را از خوب و بد بدون اغماض بررسى كند تا بتواند تصميم صحيح بگيرد .\r\nشخصى به رسول خدا صلى الله عليه و آله عرض كرد : اى رسول خدا ! به من سفارشى كن .\r\nفرمود : اگر بگويم مىپذيرى ؟ عرض كرد : آرى ! پيامبر اين جمله را سه بار تكرار كرد و در هر سه بار آن مرد گفت : آرى اى رسول خدا ! پيامبر فرمود :\r\n« فَإِنِّي أُوصِيكَ إِذَا أَنْتَ هَمَمْتَ بِأَمْرٍ فَتَدَبَّرْ عَاقِبَتَهُ فَإِنْ يَكُ رُشْداً فَامْضِهِ وَ إِنْ يَكُ غَيّاً فَانْتَهِ عَنْهُ ؛\r\nمن به تو سفارش مىكنم هنگامى كه تصميم بر انجام كارى گرفتى در عاقبت‌آن بينديش اگر كار صحيحى بود انجام ده و اگر گمراهى بود از آن خوددارى كن » . « 1 »\r\nبه يقين حزم و دورانديشى ايجاب مىكند كه انسان افزون بر استفاده از فكر خويش ، از افكار ديگران نيز بهره بگيرد ، همان‌گونه كه در حديثى از امام باقر عليه السلام مىخوانيم كه فرمود : « از رسول خدا صلى الله عليه و آله پرسيدند حزم و دورانديشى چيست ؟\r\nفرمود : مشورت با صاحب نظران و پيروى از آنها » . « 2 »\r\nگاه براى رسيدن به پيروزى بايد از نقشه پيچيده و مختلفى استفاده كرد كه آگاهى دشمن بر آن سبب نابود شدن وى است ، از اين رو امام عليه السلام در سومين و آخرين جملهء حكمت‌آميز فوق مىفرمايد : « تفكر صحيح در گرو نگه‌دارى اسرار است » ؛\r\n( وَ الرَّأْيُ بِتَحْصِينِ الْأَسْرَارِ )\r\n. در حديث ديگرى كه از امام عليه السلام در غررالحكم نقل شده مىخوانيم :\r\n« سِرُّكَ أسيرُكَ فَانْ أفْشَيْتَهُ صِرْتَ أسيرَهُ ؛\r\nراز تو اسير توست ؛ اما اگر آن را افشا كردى تو اسير آن مىشوى » . « 3 »\r\n\r\n\r\n","description":"","footnote":"\r\n( 1 ) . كافى ، ج 8 ، ص 149 ، ح 130 .\r\n( 2 ) . بحارالانوار ، ح 72 ، ص 100 ، ح 16 .\r\n( 3 ) . غررالحكم ، ص 320 ، ح 7415 .\r\n","page_name":" 316 ","page_number":316},
  {"content":"\r\n\r\nدر حديث ديگرى از امام جواد عليه السلام آمده است :\r\n« إِظْهَارُ الشَّيْءِ قَبْلَ أَنْ يُسْتَحْكَمَ مَفْسَدَةٌ لَهُ ؛\r\nاظهار كردن چيزى ( سرى از اسرار ) پيش از آنكه مستحكم شود و به نتيجه برسد موجب فساد آن است » . « 1 »\r\nاز بعضى روايات معصومين استفاده مىشود كه اسرارتان را حتى به همهء دوستان هم نگوييد ، زيرا احتمال تغيير حالت در آنان وجود دارد . امام صادق عليه السلام مىفرمايد :\r\n« لَا تُطْلِعْ صَدِيقَكَ مِنْ سِرِّكَ إِلَّا عَلَى مَا لَوِ اطَّلَعَ عَلَيْهِ عَدُوُّكَ لَمْ يَضُرَّكَ فَإِنَّ الصَّدِيقَ قَدْ يَكُونُ عَدُوَّكَ يَوْماً مَا ؛\r\nاسرارت را حتى به دوستت مگو مگر در آنجا كه اگر دشمن تو بر آن سر آگاه شود ضررى به تو نمىرساند ، زيرا دوست ممكن است روزى به صورت دشمن درآيد » . « 2 »\r\nگفتنى است كه انسان گاهى سر خود را براى دوست مطمئنى بيان مىكند غافل از آنكه آن دوست نيز ممكن است دوست مطمئن ديگرى داشته باشد و سومى نيز به همين صورت ، ناگاه متوجه مىشود كه اسرارش همه جا بر سر زبان‌هاست .\r\nاز اين رو شاعر پرمايه ، سعدى شيرازى مىگويد :\r\n به دوست گرچه عزيز است راز دل مگشاى * كه دوست نيز بگويد به دوستان عزيز ! \r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 72 ، ص 71 ، ح 13 .\r\n( 2 ) . همان ، ج 71 ، ص 177 ، ح 15 .\r\n","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n\r\n\r\n49 و قال عليه السلام احْذَرُوا صَوْلَةَ الْكَرِيمِ إِذَا جَاعَ ، وَاللَّئِيمِ إِذَا شَبِعَ .\r\nامام عليه السلام فرمود :\r\nبترسيد از حملهء افراد با شخصيت به هنگام نياز و گرسنگى ،\r\nو از حملهء افراد پست به هنگام سيرى ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدانشمند معروف آمدى در غررالحكم اين كلام حكيمانه را با تفاوتى نقل كرده كه نشان مىدهد از جاى ديگرى گرفته و همچنين ابن ابىالحديد در الحكم المنثورة آن را با تفاوتى نقل كرده و آن نيز نشان مىدهد كه منبع ابن ابىالحديد غير از نهج‌البلاغه بود . هرچند نويسندهء كتاب مصادر نهج‌البلاغه بعد از ذكر كلام اين دو نفر مىگويد : مرحوم سيّد رضى روايتش موثق‌تر و آشنايىاش به لحن كلام جدش بيشتر است . ( مصادر نهج‌البلاغه ، ج 4 ، ص 48 ) .\r\nدر كتاب تمام نهج‌البلاغه اين جملهء حكمت‌آميز در خطبهء « الوسيله » كه در نهج‌البلاغه نيامده ذكر شده است . ( تمام نهج‌البلاغه ، ص 166 ) .\r\n","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nشرح و تفسير حمله‌هاى خطرناك\r\nامام عليه السلام در اين كلام حكمت‌آميزش به يكى از تفاوت‌هاى ميان افراد با شخصيت و بزرگوار و افراد پست و بىارزش اشاره مىكند و مىفرمايد : « بترسيد از حملهء افراد با شخصيت به هنگام نياز و گرسنگى و از حملهء افراد پست به هنگام سيرى » ؛\r\n( احْذَرُوا صَوْلَةَ الْكَرِيمِ إِذَا جَاعَ ، وَاللَّئِيمِ إِذَا شَبِعَ )\r\n. در اين‌كه منظور از گرسنگى و سيرى در اين عبارت حكيمانه معناى كنايى آن مراد است يا معناى حقيقى در ميان مفسران نهج‌البلاغه گفت و گو است ؛ جمعى گرسنگى را كنايه از هرگونه نياز و يا تحت فشار و ظلم واقع شدن دانسته‌اند بدين ترتيب معناى جمله چنين مىشود : افراد بزرگوار و با شخصيت تنها هنگامى دست به حمله مىزنند كه به آنها ستم شود و يا نياز مبرم براى ادامهء حيات پيدا كنند كه در اين صورت براى گرفتن حق خود و دفاع در مقابل ظالمان غيرت آنها به جوش مىآيد و حملهء جانانه‌اى مىكنند ؛ ولى لئيمان هنگامى كه به نوايى برسند و بر مراد خويش سوار گردند طغيان مىكنند و افراد بىگناه را مورد حمله قرار مىدهند همچون حيوانات درنده‌اى كه پس از سيرى ، مست مىشوند .\r\nدر حالى كه بعضى ديگر معتقدند « جُوع » در اينجا به همان معناى حقيقى يعنى گرسنگى است و « شَبَع » به معناى سيرى است و آن را اشاره به اين نكته مىدانند كه افراد شجاع و با شخصيت پيش از رفتن به ميدان نبرد كمتر غذا\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمىخوردند مبادا ضربه‌اى بر شكم آنها وارد شود و غذا بيرون ريزد و موجب سرافكندگى آنان شود ؛ ولى لئيمان چنين نيستند و در هر حال تفسير اول مناسب‌تر به نظر مىرسد .\r\nشاعر عرب مىگويد :\r\n لا يَصْبِرُ الْحُرُّ تَحْتَ ضَيْمٍ * وَإنَّما يَصْبِرُ الْحِمارُ \r\nآزادمرد در زير ستم صبر نمىكند . اين الاغ است كه صبر مىكند !\r\nشاعر ديگرى نيز مىگويد :\r\n إذا أنْتَ أكْرَمتَ الكَريمَ مَلَكَتَهُ * وَإنْ أنْتَ أكْرَمتَ اللَئيمَ تَمَرَّدَا \r\nاگر شخص كريم را اكرام و احترام كنى مالك او مىشوى ولى اگر لئيم را اكرام كنى ( بيشتر ) سرپيچى مىكند . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 179 .\r\n","page_name":" 322 ","page_number":322},
  {"content":"\r\n\r\n\r\n50 و قال عليه السلام قُلُوبُ الرِّجَالِ وَحْشِيَّةٌ ، فَمَنْ تَأَلَّفَهَا أَقْبَلَتْ عَلَيْهِ .\r\nامام عليه السلام فرمود :\r\nدل‌هاى انسان‌ها وحشى و رمنده است ، هركس با آنها انس گيرد\r\nرو به سوى او مىكنند ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز را زمخشرى ( متوفاى 538 ) در جزء اول ربيع الابرار و طرطوشى ( متوفاى 520 ) در كتاب سراج الملوك آورده‌اند و بعيد به نظر مىآيد كه آنها از نهج البلاغهء سيّد رضى گرفته باشند . ( مصادر نهج‌البلاغه ، ج 4 ، ص 48 ) .\r\nدر كتاب تمام نهج‌البلاغه اين جمله را جزء خطبه‌اى دانسته است كه امام آداب دين و دنيا را به اصحابش فرمود . ( تمام نهج‌البلاغه ، ص 717 ) .\r\n","page_name":" 323 ","page_number":323},
  {"content":"\r\n . \r\n","description":"","footnote":"","page_name":" 324 ","page_number":324},
  {"content":"\r\n\r\n\r\nشرح و تفسير راه تسخير دل‌ها\r\nامام در اين كلام حكمت‌آميز درس مهمى براى صيد دل‌ها و جلب و جذب دوستان مىدهد . مىفرمايد : « دل‌هاى انسان‌ها وحشى و رمنده است هركس با آنها انس گيرد رو به سوى او مىكنند » ؛\r\n( قُلُوبُ الرِّجَالِ وَحْشِيَّةٌ ، فَمَنْ تَأَلَّفَهَا أَقْبَلَتْ عَلَيْهِ )\r\n. اشاره به اينكه انسان ، نسبت به كسانى كه نمىشناسد نوعى احساس بيگانگى مىكند ؛ ولى اگر طرف مقابل از طريق محبت وارد شود در برابر او رام مىشود . به گفتهء بعضى از شارحان نهج‌البلاغه اين مطلب براى انسانى كه تازه در شهر يا در محله‌اى وارد مىشود و سكنا گزيند كاملًا محسوس است او حتى از همسايگان نزديكش فاصله مىگيرد اما اگر چند بار با او سلام و عليك كنند و به ديدارش بروند و هديه‌اى برايش بفرستند رابطهء دوستى آنها مستحكم مىشود .\r\nآنچه بعضى پنداشته‌اند كه اين كلام حكمت‌آميز با اصل مدنىّ بالتبع بودن انسان سازگار نيست اشتباه بزرگى است . درست كه انسان ذاتاً روح اجتماعى دارد و نمىتواند تنها زندگى كند و تمام پيشرفت‌ها و موفقيت‌ها بشر در سايهء همين روح اجتماعى است ؛ ولى اين بدان معنا نيست كه در برابر هر فرد ناشناخته‌اى اظهار محبت و دوستى كند و با او الفت بگيرد ؛ الفت گرفتن احتياج به مقدمات دارد همان‌گونه كه عداوت و دشمنى نيز مقدماتى مىخواهد و نظر\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nامام عليه السلام به اين حقيقت است كه در روايات ديگرى نيز وارد شده و در گفتار معروف :\r\n« الْإنْسانُ عَبيدُ الْإحْسانِ ؛\r\nانسان بندهء احسان است » منعكس است .\r\nشاعر عرب نيز مىگويد :\r\n وَإنّى لَوَحْشِىٌّ إذا ما زَجَرْتَني * وَإنّى إذا ألَّفْتَني لَالُوفٌ \r\nهنگامى كه از من دورى كنى من از تو رميده مىشوم ولى هنگامى كه از در الفت در آيى با تو الفت مىگيرم .\r\nاين‌كه در بعضى از شروح به واسطهء حل نشدن مشكل « مدنىٌّ بالطبع » بودن انسان يا وحشى بودن قلوب اين تفسير را پذيرفته‌اند كه منظور از « رجال » همهء انسان‌ها نيستند بلكه افراد بزرگ و قدرتمندِ اجتماع‌اند ، تفسير نادرستى به نظر مىرسد ، زيرا ظاهر عبارت اشاره به همه يا اغلب انسان‌هاست نه گروه اندكى .\r\nشاهد اين سخن حديثى است كه از رسول خدا صلى الله عليه و آله نقل شده كه فرمود :\r\n« ثَلَاثٌ يُصْفِينَ وُدَّ الْمَرْءِ لِأَخِيهِ الْمُسْلِمِ يَلْقَاهُ بِالْبُشْرِ إِذَا لَقِيَهُ وَيُوَسِّعُ لَهُ فِي الْمَجْلِسِ إِذَا جَلَسَ إِلَيْهِ وَيَدْعُوهُ بِأَحَبِّ الْأَسْمَاءِ إِلَيْهِ ؛\r\nسه چيز است كه محبت انسان را نسبت به برادر دينىاش صفا مىبخشد با چهرهء گشاده با او روبرو شود و در مجلس جاى مناسب به او دهد و او را به محبوب‌ترين نام‌هايش صدا بزند » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 643 ، ح 3 .\r\n","page_name":" 326 ","page_number":326},
  {"content":"\r\n\r\n\r\n51 و قال عليه السلام عَيْبُكَ مَسْتُورٌ مَا أَسْعَدَكَ جَدُّكَ .\r\nامام عليه السلام فرمود :\r\nعيب تو ( از چشم‌ها ) پنهان است تا وقتى دنيا به تو اقبال دارد !\r\n( همين كه دنيا پشت كند عيوب تو آشكار مىشود ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها منبعى كه نويسندهء كتاب مصادر براى اين جملهء حكيمانهء امام به جز نهج‌البلاغه ذكر كرده ربيع الابرار دانشمند معروف اهل سنت زمخشرى است . ( مصادر نهج‌البلاغه ، ج 4 ، ص 48 ) .\r\nدر كتاب تمام نهج‌البلاغه اين جملهء حكيمانه در لابه‌لاى خطبهء وسيله ذكر شده است ( اين خطبه در نهج‌البلاغه نيامده است و در كتاب تمام از جلد هشتم كافى نقل شده در حالى كه با مراجعهء به كافى روشن مىشود كه اين جمله در آنجا نيست ، هرچند جمله‌هاى بعد از آن ذكر شده است و معلوم نيست كتاب تمام نهج‌البلاغه آن را از كجا آورده است ) . ( تمام نهج‌البلاغه ، ص 166 ) .\r\nجملهء حكيمانهء پيش گفته علاوه بر كتاب ربيع الابرار زمخشرى در كتب ديگرى از دانشمندان هم عصر زمخشرى يا بعد از او نيز آمده است .\r\n","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\nشرح و تفسير عيوب پنهان\r\nامام عليه السلام در اين گفتار حكيمانه‌اش اشاره به نكتهء مهمى كرده مىفرمايد : « عيب تو ( از چشم‌ها ) پنهان است تا وقتى دنيا به تو اقبال دارد »\r\n( عَيْبُكَ مَسْتُورٌ مَا أَسْعَدَكَ جَدُّكَ )\r\n. « جَدّ » در لغت معانى زيادى دارد از جمله : عظمت ، كه آيهء شريفهء\r\n« إنَّهُ تَعالى جَدُّ رَبَّنا »\r\nبه آن ناظر است و به معناى بهره ، نصيب ، نعمت و بخت . در جملهء بالا اشاره به همان بهره و نصيب دنيوى است كه گاهى از آن به بخت و شانس تعبير مىشود .\r\nامام در واقع در اين عبارت كوتاه به چند نكته اشاره فرموده است :\r\nنخست هنگامى كه دنيا به كسى اقبال كند تمام عيوب او را به فراموشى مىسپارند ، بلكه گاهى عيب را حُسن معرفى مىكنند و به عكس ، هنگامى كه دنيا به كسى پشت كند صفات برجسته او را ناديده مىگيرند ، بلكه گاهى عيب مىشمرند و اين اشتباه بزرگى است كه بسيارى از مردم گرفتار آن‌اند .\r\nديگر اين‌كه انسان بايد تنها نگاه به سخنان مردم نكند و بكوشند عيوب خويش را كه از چشم آنها به سبب اقبال دنيا پنهان شده ، دريابد و نيز محاسن و صفات نيك خود را كه به دليل پشت كردن دنيا به او در نظر مردم ناچيز شمرده مىشود كم نشمرد .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nديگر اين‌كه از زوال نعمت‌ها نگران نشود شايد خداوند مىخواهد بدين وسيله عيوب او را روشن سازد تا براى بر طرف كردن آن بكوشد كه اين خود نعمتى از سوى پروردگار محسوب مىشود .\r\nاين گفتار حكيمانهء امام پيام ديگرى نيز دارد و آن اين‌كه به هنگام اقبال دنيا به انسان ، مغرور نشود و خود را برىء از عيوب نداند ، چرا كه مردم عيوب او را ناديده مىگيرند و اى بسا از وى چنان تمجيد كنند كه سبب غرور او گردد .\r\nشبيه اين گفتار سخن حكيمانه‌اى است كه در حكمت نهم آمده بود كه امام فرموده بود :\r\n( إِذَا أَقْبَلَتِ الدُّنْيَا عَلَى أَحَدٍ أَعَارَتْهُ مَحَاسِنَ غَيْرِهِ وَإِذَا أَدْبَرَتْ عَنْهُ سَلَبَتْهُ مَحَاسِنَ نَفْسِهِ ؛\r\nهنگامى كه دنيا به كسى روى آورد نيكىهاى ديگران را به او عاريت مىدهد و هنگامى كه دنيا به كسى پشت كند نيكىهاى خودش را نيز از او سلب مىنمايد ) .\r\nدر زبان عرب - و احتمالًا زبان‌هاى ديگر - نيز ضرب‌المثل‌هاى جالبى در اين زمينه آمده است از جمله در يك ضرب المثل عربى مىخوانيم :\r\n« إذا أقْبَلَ الْبَخْتُ لَباضَتِ الدُّجاجَةُ عَلَى الوَتَد ، وَإذا أدْبَرَ الْبَخْتُ أسْعَرَ الْهاوَنُ فِي الشَّمْسِ ؛\r\nهنگامى كه دنيا به انسان اقبال كند مرغ روى نوك ميخ تخم مىگذارد و هنگامى كه دنيا به انسان پشت كند هاون در برابر آفتاب آتش مىگيرد » . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 181 .\r\n","page_name":" 330 ","page_number":330},
  {"content":"\r\n\r\n\r\n52 و قال عليه السلام أَوْلَى النَّاسِ بِالْعَفْوِ أَقْدَرُهُمْ عَلَى الْعُقُوبَةِ .\r\nامام عليه السلام فرمود :\r\nشايسته‌ترين مردم به عفو ، قادرترين آنها به مجازات است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب نهاية الادب اين جملهء حكمت‌آميز به همين صورت آمده است ؛ ولى بعد از آن حكمت يازدهم را كه قبلا گذشت با تفاوتى نقل مىكند و از مجموع آن چنين برداشت مىشود كه دسترسى به منبع ديگرى غير از نهج‌البلاغه داشته است . ( مصادر نهج‌البلاغه ، ج 4 ، ص 48 ) .\r\n","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\n\r\nشرح و تفسير رابطهء عفو و قدرت\r\nامام عليه السلام در اين گفتار حكيمانهء خود ، همان مطلبى را كه در حكمت يازدهم آمده بود به شكل ديگر بيان مىكند و مىفرمايد : « شايسته‌ترين مردم به عفو ، قادرترين آنها به مجازات است » ؛\r\n( أَوْلَى النَّاسِ بِالْعَفْوِ أَقْدَرُهُمْ عَلَى الْعُقُوبَةِ )\r\n. مىدانيم يكى از عوامل ادامهء نزاع‌ها و درگيرىها كه گاه در ميان دو قبيله يا فرزندان يك خانواده ده‌ها سال ادامه پيدا مىكند ، روح انتقام جويى و عدم گذشت است كه هرچه جلوتر مىرود مانند سيلاب شديدتر مىشود در حالى كه اگر در همان مراحل آغازين يكى از دو طرف بزرگوارى و گذشت كند نزاع براى هميشه پايان مىيابد .\r\nبه علاوه ، عفو و گذشت ، شخص خطاكار را به تجديد نظر در كار خود و جبران خطا وا مىدارد كه بركات آن بر كسى پوشيده نيست .\r\nمطالعهء تاريخ پيامبر اكرم صلى الله عليه و آله و امير مؤمنان و ساير امامان عليهم السلام معصوم نشان مىدهد كه آنها با استفاده از اين روش ، دشمنان سرسخت را به زانو در آوردند و يا آنها را به دوستان فداكار بدل كردند .\r\nعفو و گذشت عجيب پيامبر در داستان فتح مكه و عفو امير مؤمنان بعد از پيروزى در جنگ جمل و عفو امام حسن مجتبى در برابر آن مرد شامى و همچنين ساير مواردى كه در تاريخ زندگى آن بزرگواران ثبت شده نمونه‌هاى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nروشنى از اين معناست .\r\nاما اين‌كه مىفرمايد : شايسته ترين مردم به عفو قادرترين آنها بر مجازات است به دليل اين است كه هر چه قدرت بر مجازات بيشتر باشد عفو و گذشت اهميت بيشترى پيدا مىكند و هيچ كس نمىتواند بگويد اين عفو بر اثر ضعف و ناتوانى از مجازات بوده است .\r\nجالب اين است كه در قرآن مجيد آنجا كه عفو از قاتل عمد را مطرح مىكند با تعبير به « برادر » از او ياد مىنمايد ؛ « « فَمَنْ عُفِىَ لَهُ مِنْ أَخِيهِ شَىْءٌ فَاتِّبَاعٌ بِالْمَعْرُوفِ » ؛ پس اگر كسى از سوى برادر ( دينى ) خود چيزى به او بخشيده شود ( و حكم قصاص او تبديل به خون‌بها گردد ) بايد از راه پسنديده پيروى كند » .\r\nدر كتاب كنزالعمال اين حديث كوتاه و پرمعنا از پيغمبر اكرم صلى الله عليه و آله نقل شده :\r\n« تَعافُوا تَسْقُط الضَغائِنُ بَيْنَكُم ؛\r\nيكديگر را عفو كنيد تا دشمنىها در ميان شما از ميان برود » . « 1 »\r\nدر حديث ديگرى از امام صادق مىخوانيم :\r\n« إنّا أهْلُ بَيْتٍ مُرَّوتُنَا الْعَفْوُ عَمَّنْ ظَلَمَنا ؛\r\nما خاندانى هستيم كه شخصيت ما ايجاب مىكند كسى را كه ستمى در حق ما روا داشته عفو كنيم .\r\nدر حالات امام على بن الحسين زين العابدين عليهما السلام مىخوانيم كه هشام بن اسماعيل ( والى مدينه از طرف عبد الملك بن مروان ) آن حضرت را زياد آزار مىداد ولى هنگامى كه « وليد بن عبد الملك » بر سر كار آمد ( بر اثر شكايات زياد مردم ) او را عزل كرد و دستور داد او را در برابر مردم حاضر كنند كه هر كس از او ستمى ديده انتقام گيرد . او مىگفت : من بيش از همه از على بن الحسين بيم دارم ( زيرا بيش از همه به او آزار رساندم ) امام با يارانش از آنجا مىگذشت ، به آنها سفارش فرموده بود كه حتى يك كلمه به او بدگويى نكنند . هنگامى كه امام از\r\n\r\n\r\n","description":"","footnote":"\r\n( 1 ) . كنز العمال مطابق نقل ميزان الحكمه ، مادهء « عفو » .\r\n","page_name":" 334 ","page_number":334},
  {"content":"\r\n\r\nآنجا گذشت « هشام » صدا زد :\r\n« اللَّهُ أعْلَمُ حَيْثُ يَجْعَلُ رِسالاتِهِ ؛\r\nخدا آگاه‌تر است كه نبوت ( و امامت ) را در كدام خاندان قرار دهد » . « 1 »\r\nآيات و روايات اسلامى دربارهء اهميت عفو بسيار زياد است . اين سخن را با حديث ديگرى از پيغمبر اكرم پايان مىدهيم .\r\n« عَلَيْكُم بِالْعَفْوُ فَإنَّ الْعَفْوَ لا يَزيدُ الْعَبْدَ إلَّا عِزّاً فَتَعافُوا يُعِزَّكُمُ اللَّهُ ؛\r\nبر شما بايد به عفو و بخشش ، زيرا چيزى جز عزت به انسان نمىافزايد ، عفو كنيد تا خداوند شما را عزت دهد » . « 2 »\r\nبديهى است - همان‌گونه كه قبلًا نيز اشاره شده - دستور عفو شامل كسانى نمىشود كه از عفو و گذشت سوء استفاده كرده و بر جسارت خود مىافزايند .\r\nآنها را جز كيفر و عقوبت اصلاح نمىكند .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 46 ، ص 94 .\r\n( 2 ) . كافى ، ج 2 ، ص 108 .\r\n","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\n53 و قال عليه السلام السَّخَاءُ مَا كَانَ ابْتِدَاءً ، فَأَمَّا مَا كَانَ عَنْ مَسْأَلَةٍ فَحَيَاءٌ وَتَذَمُّمٌ .\r\nامام عليه السلام فرمود :\r\nسخاوت آن است كه ابتدايى ( و بدون درخواست ) باشد ، اما آنچه در برابر تقاضا داده مىشود يا از روى « حيا » است و يا براى فرار از « مذمّت » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب مصادر نهج‌البلاغه مىگويد : در تاريخ ابن عساكر اين چنين آمده است : به امام عرض كردند : « ما السخاء ؟ ؛ سخاوت چيست ؟ » در پاسخ فرمود : « ما كانَ عَنْهُ إبْتِداءً وَ أمّا ما كانَ عَنْ مَسْألَةٍ فَحَياءٌ وَتَكرُّمٌ » اين سخن را سيوطى در تاريخ الخلفاء از ابن عساكر نقل كرده است . اين تفاوت تعبير با آنچه در نهج‌البلاغه آمده نشان مىدهد كه ابن عساكر منبعى غير از نهج‌البلاغه در اختيار داشته است . همچنين اين كلام حكمت‌آميز در كتاب أدب الدين و الدنيا مارودى و در كتاب روض الاخيار با تفاوتى كه نشان دهندهء تعدد منبع است ذكر شده است . ( مصادر نهج‌البلاغه ، ج 4 ، ص 49 ) .\r\n","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n\r\nشرح و تفسير سخاوت واقعى\r\nامام عليه السلام در اين گفتار حكيمانه به نكتهء دقيق و آموزنده‌اى اشاره كرده ، مىفرمايد : « سخاوت آن است كه ابتدايى ( و بدون درخواست ) باشد ؛ اما آنچه در برابر تقاضا داده مىشود يا از روى حياست و يا براى فرار از مذمّت » ؛\r\n( السَّخَاءُ مَا كَانَ ابْتِدَاءً ، فَأَمَّا مَا كَانَ عَنْ مَسْأَلَةٍ فَحَيَاءٌ وَتَذَمُّمٌ )\r\n. سخاوت را اين‌گونه تفسير كرده‌اند : حالت و فضيلتى درونى است كه انسان را به بذل مال به مستحقان و نيازمندان بدون عوض وا مىدارد .\r\nبر اين اساس اگر كسى درخواستى كند و از آبروى خود به وسيلهء درخواست مايه بگذارد ، آنچه سخاوتمندانه مىبخشد در واقع عوض آبروى اوست و به راحتى نمىتوان نام آن را سخاوت گذاشت و نيز بخشش كه پس از درخواست صورت مىگيرد ممكن است بدين سبب باشد كه اگر بخشش نكند ، درخواست كننده و يا مردمى كه از آن آگاهى مىيابند او را نكوهش و مذمت كنند ، بنابراين بخشش در برابر نجات از مذمت مردم واقع شده است و بدون عوض نيست و به تعبير عموم مردم براى رودربايستى است . بنابراين سخاوت خالص و حقيقى آن است كه انسان پس از آگاهى بر نيازمندى افراد آبرومند ، در حل مشكل آنها به صورت پنهانى بكوشد و نيازى به سؤال نباشد .\r\nقرآن مجيد در سورهء « بقره » هنگامى كه سخن از اهميت انفاق و آثار و بركات آن به ميان مىآورد بر انفاق به كسانى تأكيد مىكند كه روى سؤال ندارند و به دليل عفت و مناعت طبع مردم آنها را در زمرهء اغنيا مىدانند ، مىفرمايد : « يَحْسَبُهُمُ\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nالْجَاهِلُ أَغْنِيَاءَ مِنَ التَّعَفُّفِ تَعْرِفُهُمْ بِسيمَاهُمْ لَايَسْئَلُونَ النَّاسَ إِلْحَافًا » . « 1 »\r\nدربارهء اهميت سخاوت در آيات قرآن و روايات اسلامى بحث‌هاى زيادى آمده است از جمله در حديثى از پيغمبر اسلام صلى الله عليه و آله مىخوانيم :\r\n« السَّخاءُ خُلْقُ اللَّهِ الْأعْظَمِ ؛\r\nسخاوت صفت بزرگ خداست » . « 2 »\r\nدر حديث ديگرى از امام صادق عليه السلام مىخوانيم :\r\n« السَّخَاءُ مِنْ أَخْلَاقِ الْأَنْبِيَاءِ وَهُوَ عِمَادُ الْإِيمَانِ وَلَا يَكُونُ مُؤْمِنٌ إِلَّا سَخِيّاً ؛\r\nسخاوت از اخلاق پيامبران و ستون ايمان است و هيچ مؤمنى نيست مگر اين‌كه صاحب سخاوت است » . « 3 »\r\nبىشك ، سخاوت هر قدر بيشتر و در مورد مناسبت‌تر و بدون هيچ‌گونه عوض مادى و معنوى و كاملًا به صورت ابتدايى باشد پرارزش‌تر است .\r\nاين سخن را با حديثى از كتاب كافى از امام صادق عليه السلام پايان مىدهيم ، فرمود :\r\nگروهى از يمن خدمت رسول خدا صلى الله عليه و آله آمدند و ميان آنها مردى بود در مكالمه با پيامبر اكرم صلى الله عليه و آله درشت‌گو و سرسخت تا آنجا كه رسول خدا صلى الله عليه و آله خشمگين شد و از شدت غضب عرق در پيشانى او آشكار گشت و چهره در هم كشيد و چشم از او برداشت و به زمين نگاه كرد . جبرئيل نازل شد و عرض كرد : پرورگارت به تو درود مىفرستد و مىگويد : اين مرد سخاوتمندى است كه پيوسته اطعام مىكند . خشم پيامبر صلى الله عليه و آله فرو نشست سر را بلند كرد و فرمود : اگر جبرئيل از سوى خداوند متعال به من خبر نداده بود كه تو مرد سخاوتمندى هستى و پيوسته اطعام طعام مىكنى تو را طرد مىكردم تا عبرتى براى ديگران باشى . آن مرد گفت :\r\nآيا پروردگار تو سخاوت را دوست دارد ؟ پيامبر فرمود : آرى . آن مرد شهادتين بر زبان جارى كرد و مسلمان شد و گفت : به خداوندى كه تو را به حق مبعوث كرده هرگز كسى را از مالم محروم نساختم . « 4 »\r\n\r\n\r\n","description":"","footnote":"\r\n( 1 ) . بقره ، آيهء 273 .\r\n( 2 ) . كنز العمال ، مطابق نقل ميزان الحكمه ، مادهء سخاء .\r\n( 3 ) . بحارالانوار ، ج 68 ، ص 355 ، ح 17 .\r\n( 4 ) . كافى ، ج 4 ، ص 39 ، ح 5 .\r\n","page_name":" 340 ","page_number":340},
  {"content":"\r\n\r\n\r\n54 و قال عليه السلام لَا غِنى كَالْعَقْلِ ؛ وَلَا فَقْرَ كَالْجَهْلِ ؛ وَلَا مِيرَاثَ كَالْأَدَبِ ؛ وَلَا ظَهِيرَ كَالْمُشَاوَرَةِ .\r\nامام عليه السلام فرمود :\r\nهيچ ثروت و بىنيازى همچون عقل ، و هيچ فقرى همچون جهل و هيچ ميراثى همچون ادب و هيچ پشتيبانى همچون مشورت نيست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است كه اين چهار جمله حكمت آميز در كتاب تحف‌العقول به صورت پراكنده ذكر شده ، و در بعضى از موارد تفاوت‌هايى دارد ( كه نشان مىدهد از منبع ديگرى غير از نهج‌البلاغه است ) اضافه بر اين ، همين تعبيرات با مختصر تفاوتى در حكمت 113 كه از اين جمله‌هاى حكمت‌آميز نيز مشروح‌تر است به چشم مىخورد . ( مصادر نهج‌البلاغه ، ج 4 ، ص 49 ) .\r\n","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nشرح و تفسير چهار جملهء پربار\r\nامام عليه السلام در اين كلام حكيمانه و پرمايهء خود در ضمن چهار جمله كوتاه به چهار مطلب مهم اشاره كرده ، مىفرمايد :\r\n« هيچ ثروت و بىنيازى چون عقل » ؛\r\n( لَا غِنَى كَالْعَقْلِ )\r\n؛ « و هيچ فقرى همچون جهل » ؛\r\n( وَلَا فَقْرَ كَالْجَهْلِ )\r\n؛ « و هيچ ميراثى چون ادب » ؛\r\n( وَلَا مِيرَاثَ كَالْأَدَبِ )\r\n؛ « و هيچ پشتيبانى چون مشورت نمىباشد » ؛\r\n( وَلَا ظَهِيرَ كَالْمُشَاوَرَةِ )\r\n. دربارهء اهميت عقل همين بس كه اگر عقل و تدبير باشد همه چيز به دنبال آن خواهد آمد مال و ثروت را با عقل و تدبير به دست مىآورند ، مقام و شخصيت نيز زاييده عقل است و آسايش و آرامش و سعادت دو جهان با عقل حاصل مىشود .\r\nبه گفتهء بعضى از شارحان نهج‌البلاغه در قرآن مجيد واژه عقل و علم و مشتقات آنها 880 مرتبه آمده است و اين نشانهء اهميت فوق‌العادهء قرآن و اسلام به مسألهء عقل است . « 1 »\r\nروايات اسلامى نيز دربارهء اهميت عقل فوق حد احصا و شمارش است .\r\nمرحوم كلينى در جلد اول كافى در كتاب العقل والجهل احاديث بسيار فراوان\r\n\r\n\r\n","description":"","footnote":"\r\n( 1 ) . فى ظلال نهج‌البلاغه ، ج 4 ، ص 249 .\r\n","page_name":" 343 ","page_number":343},
  {"content":"\r\n\r\nو پرمايه‌اى دربارهء اهميت عقل از پيغمبر اكرم و امامان معصوم عليهم السلام نقل كرده است .\r\nابن ابىالحديد بخشى از آن را در شرح خود ذيل همين كلام حكمت‌آميز از كتاب كامل مبرد نقل كرده از جمله اين‌كه رسول خدا فرمود :\r\n« ما قَسَمَ لِلْعِبادِ أفْضَلُ مِنَ الْعَقْلِ فَنَوْمُ الْعاقِلِ أفْضَلُ مِنْ سَهَرِ الْجاهِلِ وَفِطْرُ الْعاقِلِ أفْضَلُ مِنْ صَوْمِ الْجاهِلِ وَ إقامَةُ الْعاقِلِ أفْضَلُ مِنْ شُخُوصِ الْجاهِلِ وَما بَعَثَ اللَّهُ رَسُولًا حَتَّي يَسْتَكْمِلَ الْعَقْلَ وَحَتَّي يَكُونَ عَقْلُهُ أفْضَلَ مِنْ عُقُولِ جَميعِ أُمَّتِهِ ؛\r\nخداوند هيچ نعمتى را برتر از عقل در ميان بندگانش تقسيم نكرده است . خواب عاقل از شب زنده‌دارى جاهل ( و عبادت شبانهء او ) برتر و روزه نگرفتنش از روزهء ( مستحبى ) جاهل برتر و توقفش از سفر جاهل ( براى اطاعت پروردگار يا جهاد ) مهم‌تر است و خداوند هيچ پيامبرى را مبعوث نكرد مگر اين‌كه عقلش كامل شد و عقل او برتر از عقول تمام امتش بود .\r\nدر حديث ديگرى از امام صادق عليه السلام مىخوانيم :\r\n« صَديقُ كُلُّ أمْرءٍ عَقْلُهُ وَعَدُوُّهُ جَهْلُهُ ؛\r\nدوست هر كس عقل اوست و دشمنش جهل اوست » .\r\nدر نقطهء مقابل عقل جهل و نادانى بدترين فقر و تنگدستى است ، زيرا انسان جاهل و نادان هم ثروتش را از دست مىدهد و هم آبرو و حيثيتش را و در يك كلمه دين و دنيايش را تباه مىكند . « 1 »\r\nالبته منظور از عقل ، همان‌گونه كه در روايات اسلامى آمده همان هوش و فراستى است كه انسان را به خدا و اطاعت او نزديك مىكند و از زشتىها دور مىسازد . در دنياى ديروز و امروز افراد ظاهراً عاقلى بوده‌اند كه سال‌ها بر كشورهايى حكومت كرده‌اند ولى بسيارى از آنها فاقد عقل به معنايى كه در بالا آمد بوده‌اند . هوش و ذكاوت آنها نوعى شيطنت بوده است ، همان‌گونه كه در\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 185 به بعد .\r\n","page_name":" 344 ","page_number":344},
  {"content":"\r\n\r\nحديثى از امام صادق عليه السلام مىخوانيم كه بعضي از ياران آن حضرت دربارهء عقل از محضرش سؤال كردند فرمود :\r\n« ما عُبِدَ بِهِ الرَّحْمانُ وَاكْتُسِبَ بِهِ الْجِنانُ ؛\r\nعقل چيزى است كه انسان به وسيلهء آن خدا را پرستش مىكند و بهشت را به دست مىآورد » . راوى عرض كرد مىگويند معاويه عاقل است ؟ فرمود : اين نوعى شيطنت شبيه عقل است و عقل نيست . « 1 »\r\nاما در مورد ادب همين بس كه اميرمؤمنان على عليه السلام در حديثى كه در غررالحكم آمده مىفرمايد :\r\n« خَيْرُ ما وَرَّثَ الْاباءُ لِلْأبْناءِ الْأدَبُ ؛\r\nبهترين چيزى كه پدران براى فرزندان به ارث مىگذارند ادب است » . و در حديث ديگرى در همان كتاب از آن حضرت مىخوانيم :\r\n« قَليلُ الْأدَبِ خَيْرٌ مِنْ كَثِيرِ النَّسَبِ ؛\r\nكمى ادب بهتر از برجستگى بسيار نسب است » .\r\nمنظور از ادب حسن معاشرت با مردم و تواضع در برابر خلق و خالق و برخورد پسنديده با همهء افراد است .\r\nمعنى اصلى واژهء ادب دعوت كردن است و از آنجايى كه اخلاق نيك و برخورد شايسته مردم را به خوبىها دعوت مىكند آن را ادب ناميده‌اند .\r\nجمله زيبايى نيز از حكيم ايرانى بزرگمهر در اين زمينه نقل شده است كه مىگويد : بهترين ميراثى كه پدران براى فرزندان گذارده‌اند ادب است ، زيرا كسى كه داراى ادب باشد به وسيلهء آن مىتواند اموال فراوانى كسب كند ؛ ولى اگر پدر مال فراوانى بدون ادب براى فرزند گذاشته باشد فرزند با بىادبى و نادانى همه را تلف كرده و از مال و ادب تهى دست مىشود .\r\nآنچه امام عليه السلام دربارهء مشورت در اينجا بيان فرموده و آن را بهترين پشتيبان شمرده است مطلبى است كه به تعبيرات ديگر در ساير سخنان امام عليه السلام وارد شده است .\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 11 .\r\n","page_name":" 345 ","page_number":345},
  {"content":"\r\n\r\nحقيقت اين است كه اسلام دين استبداد به راى نيست ؛ اسلام مىگويد :\r\nخداوند تمام علم و دانش و عقل را به يك يا چند نفر نداده بلكه در ميان بندگان خدا تقسيم كرده است . اگر كسى مىخواهد به كمالِ علم و دانش و عقل برسد بايد از افكار ديگران استفاده كند و چه بسا يك مشورت ، جلوى خطاهاى بسيارى را مىگيرد به خصوص اين‌كه كسى كه قصد كارى را دارد آنچه را مطابق ميل اوست بر غير آن ترجيح مىدهد و نمىتواند به قضاوت بىطرفانه بنشيند و به همين دليل ممكن است گرفتار اشتباهات وسيعى شود ؛ اما افرادى كه از محدودهء كار او خارجند بهتر و روشن‌تر مىتوانند دربارهء آن قضاوت و داورى كنند .\r\nهمان‌گونه كه در روايات متعدد وارد شده بايد طرف مشورت عاقل و خداترس و راستگو و راز نگه‌دار و شجاع و خيرخواه باشد تا بتوان از مشورت او بهره گرفت .\r\nدرست است كه غير معصومين ممكن است گرفتار خطا شوند ؛ ولى ضريب خطا در يك نفر هر قدر باشد در دو نفر نصف مىشود و در ده نفر به يك دهم مىرسد و احتمال آن بسيار كمتر مىشود ، از اين رو نقل است كه مرد عربى مىگفت : من هرگز مغبون نمىشوم مگر اين‌كه تمام قبيلهء من مغبون شوند . به او گفتند : چرا و چگونه ؟ گفت : براى اينكه من بدون مشورت آنها كارى انجام نمىدهم . اگر همه اشتباه كنند آن‌گاه من هم اشتباه مىكنم .\r\nشاعر مىگويد :\r\n مشورت ادراك و هشيارى دهد * عقل‌ها مر عقل را يارى دهد\r\nگفت پيغمبر بكن اى راى زن * مشورت المُسْتَشارُ مُؤتَمَن \r\n* * *\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\n55 و قال عليه السلام الصَّبْرُ صَبْرَانِ : صَبْرٌ عَلَى مَا تَكْرَهُ ، وَصَبْرٌ عَمَّا تُحِبُّ .\r\nامام عليه السلام مىفرمايد :\r\nصبر بر دو قسم است صبر در برابر انجام كار خوبى كه دوست ندارى\r\nو صبر بر ترك كار بدى كه دوست دارى . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جملهء حكمت‌آميز و پربار عيناً در غررالحكم آمده ولى در اصول كافى با تفاوت‌هايى ذكر شده و در تحف العقول نيز مانند غررالحكم آمده است . ( مصادر نهج‌البلاغه ، ج 4 ، ص 49 ) .\r\nدر كتاب تمام نهج‌البلاغه نيز اين كلام حكمت آميز در ضمن وصاياى على عليه السلام به فرزندش « محمد بن حنفيه » آمده و اين اضافه را نيز دارد : « وَأَحْسَنُ مِنْهُ الصَّبْرُ عَمَّا حَرَّمَ اللَّهُ - عَزَّوَجَلَّ - عَلَيْكَ » . ( تمام نهج‌البلاغه ، ص 697 ) .\r\n","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nشرح و تفسير دو شاخهء مهم صبر\r\nامام در اين گفتار حكيمانه ، صبر و شكيبايى را بر دو گونه تقسيم مىكند .\r\nمىفرمايد : « صبر بر دو قسم است صبر در برابر انجام كار خوبى كه دوست ندارى و صبر بر ترك كار بدى كه دوست دارى » ؛\r\n( الصَّبْرُ صَبْرَانِ : صَبْرٌ عَلَى مَا تَكْرَهُ ، وَصَبْرٌ عَمَّا تُحِبُّ )\r\n. در واقع نوع اول اشاره به صبر در برابر مشكلات عبادت است و نوع دوم اشاره به شكيبايى در مقابل ترك معصيت و آنچه بعضى از شارحان گفته‌اند : نوع اول از نوع دوم سخت‌تر است ، گفتار صحيحى به نظر نمىرسد ، زيرا موارد ، كاملًا مختلف است ؛ گاه مورد اول مهم‌تر است و گاه مورد دوم تا اطاعت چه اطاعتى باشد و معصيت چه معصيتى .\r\nنيز آنچه بعضى ديگر از آنان گفته‌اند كه صبر در اين دو مورد از دو مقوله و دو ماهيت است آن هم به نظر درست نمىآيد ، زيرا صبر به معناى كف نفس و خويشتن‌دارى و مقاومت در برابر مشكلات است ؛ گاه مشكل انجام طاعتى است و گاه مشكل ترك معصيتى .\r\nبر اين پايه پيمودن راه حق و رسيدن به مقام قرب پروردگار و حتى رسيدن به اهداف و مقامات مادى در دنيا راه صاف و هموارى نيست . در اين راه سنگلاخ‌ها ، گردنه‌هاى صعب العبور ، پرتگاه‌ها و حيوانات درنده و دزدان\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nخطرناك وجود دارد . اگر صبر و مقاومت انسان كم باشد ، با برخورد به اين موانع از راه مىماند و به مقصد نمىرسد . به همين دليل صبر و استقامت مهم‌ترين وسيلهء پيروزى انسان در دنيا و آخرت است ، از اين رو قرآن مجيد مىفرمايد :\r\n« « إِنَّ الَّذينَ قَالُوا رَبُّنَا اللَّهُ ثُمَّ اسْتَقَامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَلا تَحْزَنُوا وَأَبْشِرُوا بِالْجَنَّةِ الَّتي كُنْتُمْ تُوعَدُونَ » ؛ به يقين كسانى كه گفتند : پروردگار ما خداى يگانه است سپس استقامت ورزيدند فرشتگان بر آنان نازل مىشوند و مىگويند :\r\nنترسيد و غمگين مباشيد و بشارت باد بر شما به آن بهشتى كه به شما وعده داده شده است » . « 1 »\r\nبنابراين نزول و حمايت فرشتگان از مؤمنان در درجهء اول مشروط به صبر و استقامت است و در جاى ديگر ، قرآن مجيد مىگويد : « فرشتگان بر بهشتيان از هر درى وارد مىشوند به آنها به خاطر صبر و استقامتشان درود مىگويند . چه نيكو است سرانجام آن سراى جاويدان ؛ « وَالْمَلائِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ » . « 2 »\r\n* * *\r\n\r\n\r\n","description":"","footnote":"\r\n( 1 ) . فصلت ، آيهء 30 .\r\n( 2 ) . رعد ، آيهء 23 و 24 .\r\n","page_name":" 350 ","page_number":350},
  {"content":"\r\n\r\n\r\n56 و قال عليه السلام الْغِنَى فِي الْغُرْبَةِ وَطَنٌ ؛ وَالْفَقْرُ فِي الْوَطَنِ غُرْبَةٌ .\r\nامام عليه السلام فرمود :\r\nبىنيازى در غربت وطن است و نيازمندى در وطن غربت ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام نورانى در غررالحكم با تفاوت و اضافاتى نقل شده كه نشان مىدهد از منبع ديگرى گرفته شده است . ( مصادر نهج‌البلاغه ، ج 4 ، ص 50 ) .\r\nاين سخن ، در كتاب تمام نهج‌البلاغه در لابه‌لاى خطبهء « وسيله » آمده است ( تمام نهج‌البلاغه ، ص 154 ) .\r\n","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n\r\nشرح و تفسير دامنهء غنا و فقر\r\nامام در اين كلام پربارش اشاره به آثار غنا و فقر مىكند و مىفرمايد : « بىنيازى در غربت وطن است و نيازمندى در وطن غربت » ؛\r\n( الْغِنَى فِي الْغُرْبَةِ وَطَنٌ ؛ وَالْفَقْرُ فِي الْوَطَنِ غُرْبَةٌ )\r\n. وطن جايى است كه انسان در آنجا متولد شده و چشم به روى خويشاوندان و بستگان و نزديكان گشوده و مورد علاقهء آنها قرار گرفته و در هر گوشه و كنار ، آشنايى دارد و غربت جايى است كه انسان نه آشنايى دارد و نه دوست مهربانى و نه يار و مددكارى . امام مىفرمايد : شخص غنى هر جا برود به موجب غنايش پيوندهاى محبت را با اين و آن برقرار مىسازد و به سبب بذل و بخشش ياران و مددكارانى پيدا مىكند ؛ ولى شخص فقير حتى در وطن خويش دوستان و بستگان را از دست مىدهد و گاه به صورت موجودى فراموش شده در مىآيد .\r\nپيام امام در اين سخن اين است كه مؤمنان بايد بكوشند و بىنياز شوند و به هنگام غنا و بىنيازى از مال و ثروت خويش براى جلب و جذب قلوب و كمك به نيازمندان استفاده كنند ، از عواقب فقر بترسند ، چرا كه فقر مايهء ذلت و گاه مطابق بعضى از روايات سبب كفر مىشود . البته اين فقر با فقرى كه در روايات از آن تعريف شده تفاوت آشكارى دارد ؛ فقر ممدوح به معناى « ساده زيستن » و يا « فقر الى الله » است .\r\nدر اين باره در ذيل حكمت سوم شرح بيشترى داشتيم .\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\n57 و قال عليه السلام الْقَنَاعَةُ مَالٌ لَايَنْفَدُ .\r\nامام عليه السلام فرمود :\r\nقناعت مالى است كه هرگز تمام نمىشود . « 1 »\r\nسيّد رضى مىگويد : اين كلام از پيامبر اكرم صلى الله عليه و آله نيز نقل شده است ؛\r\n( قالَ الرَّضِيُ : وَقَدْ رُوِيَ هذا الْكَلامُ عَنِ النَّبِيِ صلى الله عليه و آله )\r\n.\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است كه اين سخن در موارد متعددى از امير مؤمنان على عليه السلام به وسيلهء كسانى كه پيش از سيّد رضى مىزيستند نقل شده است و چون عين اين عبارت در حكمت 475 تكرار خواهد شد نقل منابع را به آنجا موكول كرده است . ( مصادر نهج‌البلاغه ، ج 4 ، ص 50 ) و در تحف العقول هم اين كلام در ضمن خطبهء الوسيله نقل شده است . ( تحف العقول ، ص 100 ) .\r\nاين سخن حكمت‌آميز ، در كتاب تمام نهج‌البلاغه در لابه‌لاى خطبهء « وسيله » آمده است ( تمام نهج‌البلاغه ، ص 162 ) .\r\n","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nشرح و تفسير سرمايهء بىپايان\r\nامام عليه السلام در اين گفتار كوتاه و حكمت‌آميز به اهميت قناعت اشاره كرده مىفرمايد : « قناعت مالى است كه هرگز تمام نمىشود » ؛\r\n( الْقَنَاعَةُ مَالٌ لَايَنْفَدُ )\r\n. در تعريف قناعت مىتوان گفت : حالتى است كه انسان با داشتن آن به حد اقل ضروريات زندگى مىسازد و به دنبال زرق و برق و اضافاتى كه فكر و وقت انسان را پيوسته به خود مشغول مىدارد و آلودهء انواع محرمات مىكند نمىرود .\r\nداشتن اين روحيه به منزلهء ثروت پايان ناپذير است ، چرا كه انسان را از تمام ثروت‌هاى دنيا بىنياز مىسازد ؛ همواره سربلند زندگى مىكند و با عزت و آبرو ادامهء حيات مىدهد . دست نياز به سوى ديگران دراز نمىكند و عمر خود را در مسير تشريفات و تجملات بر باد نمىدهد .\r\nدر گفتار حكيمانهء 44 كه قبلًا گذشت امام عليه السلام در فضيلت قناعت‌پيشگان فرمود :\r\n« طُوبَى لِمَنْ ذَكَرَ الْمَعَادَ وَعَمِلَ لِلْحِسَابِ وَقَنِعَ بِالْكَفَافِ ؛\r\nخوشا به حال كسى كه ( پيوسته ) به ياد معاد باشد و براى روز حساب عمل كند . به مقدار كفايت قانع گردد و از خدا راضى باشد » .\r\nدر خطبهء 192 نيز امام در ميان اوصاف انبيا اين وصف برجسته را شمرده بود :\r\n« مَعَ قَنَاعَةٍ تَمْلَأُ الْقُلُوبَ وَالْعُيُونَ غِنًى ؛\r\nآنها داراى قناعتى بودند كه دل‌ها و چشم‌ها را پر از بىنيازى مىكرد » .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nدر بحارالانوار نيز از آن حضرت نقل شده كه فرمود :\r\n« طَلَبْتُ الْغِنَى فَمَا وَجَدْتُ إِلَّا بِالْقَنَاعَةِ عَلَيْكُمْ بِالْقَنَاعَةِ تَسْتَغْنُوا ؛\r\nمن در جستجوى توانگرى برآمدم ولى آن را جز در قناعت نيافتم ( زيرا حرص ، غالب توانگران را راحت نمىگذارد ) بنابراين قناعت پيشه كنيد تا غنى شويد » . « 1 »\r\nقابل توجه اين‌كه اين گفتار حكيمانه از پيغمبر اكرم صلى الله عليه و آله نيز نقل شده است همان‌گونه كه سيّد رضى مىگويد :\r\n« وَقَدْ رُوِيَ هذا الْكَلامُ عَنِ النَّبِيُ صلى الله عليه و آله »\r\n. اين حديث را « متقى هندى » در كتاب كنز العمال كه از منابع معروف اهل سنت است آورده است . « 2 »\r\nاين نكته نيز حائز اهميت است كه سرچشمهء بسيارى از نارضايىهاى مردم و شكايت آنها از وضع زندگى كمبودها و فقر نيست ، بلكه گاه مىبينيم همه چيز دارند اما باز ناله و فرياد مىكنند . عامل اصلى آن عدم قناعت و توقعات بىحد و حساب است و اگر همگى به مقدار نياز قانع باشند آرامش بىمانندى در جامعه حاكم مىشود و بسيارى از پرونده‌هاى جنايى و تجاوز بر اموال برچيده خواهد شد و كرامت انسانى و پاكى دامان از گناه فراهم مىشود .\r\nابن ابىالحديد در اينجا گفتار زيبايى از « بقراط » ( سقراط ) نقل مىكند كه مردى او را در حال خوردن بعضى از سبزىهاى بيابان ديد . به او گفت : اگر در خدمت پادشاه بودى نياز به خوردن اين نداشتى . سقراط گفت : اگر تو نيز اين‌گونه غذا مىخوردى نيازمند نوكرى پادشاه نبودى .\r\nشاعر مىگويد :\r\n گنج آزادگى و گنج قناعت گنجى است * كه به شمشير ميسر نشود سلطان را \r\n\r\n\r\n","description":"","footnote":"\r\n( 1 ) . بحار الانوار ، ج 66 ، ص 399 ، ح 91 .\r\n( 2 ) . كنز العمال ، ج 3 ، ص 389 ، ح 7080 .\r\n","page_name":" 358 ","page_number":358},
  {"content":"\r\n\r\n\r\n58 و قال عليه السلام الْمَالُ مَادَّةُ الشَّهَوَاتِ .\r\nامام عليه السلام فرمود :\r\nمال و ثروت مادهء اصلى همهء شهوات است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز به عين همين عبارت در كتاب غررالحكم و مجمع الامثال ميدانى و مطالب السؤول آمده است . ( مصادر نهج‌البلاغه ، ج 4 ، ص 50 ) .\r\nدر كتاب تمام نهج‌البلاغه نيز اين كلام حكمت‌آميز را ضمن خطبهء « وسيله » نقل كرده است . ( تمام نهج‌البلاغه ، ص 162 ) .\r\n","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\n\r\nشرح و تفسير ريشهء اصلى شهوات\r\nامام عليه السلام در اين كلام كوتاه و پرمايه اشاره به نكته‌اى دربارهء رابطهء ثروت با شهوت كرده مىفرمايد : « مال و ثروت مادهء اصلى همهء شهوات است » ؛\r\n( الْمالُ مادَّةُ الشَّهَواتِ )\r\n. بديهى است كه منظور از شهوت در اينجا هرگونه علاقهء مفرط نفسانى و هوس‌آلود است . اعم از اين‌كه مربوط به شهوت جنسى باشد يا مقام يا تشريفات و زرق و برق دنيا و يا انتقام جويى و امثال آن .\r\nاين نكته نيز روشن است كه براى رسيدن به خواسته‌هاى نفسانى و هوا و هوس‌ها مال نقش اصلى را بازى مىكند و هر قدر فزونى يابد خطر افتادن در شهوات بيشتر است .\r\nاضافه بر اين ثروت مايهء غرور است و غرور ريشهء اصلى بسيارى از گناهان ، به علاوه مال هر چه بيشتر شود انسان را به خود مشغول‌تر مىسازد و طبعاً از ياد خدا و اطاعت حق باز مىدارد .\r\nروى اين جهات سه گانه مىتوان به عمق كلام امام پى برد .\r\nبديهى است آنچه امام در اين گفتار حكيمانه فرموده هشدارى است به غالب مردم كه در فزونى مال نكوشند ، زيرا خطرات زيادى را به دنبال دارد اما چنان نيست كه هر ثروتمندى هواپرست و شهوت پرست باشد . اين حكم كلى مانند\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nاحكام ديگرى نظير آن استثنائاتى دارد . گروه زيادى راه قارون را پيمودند و اموالشان مايهء غرور و كفرشان شد ، جمع اندكى نيز از مال براى رسيدن به مهم‌ترين طاعات الهى بهره گرفتند .\r\nاين معنا در آيات مربوط به قارون آمده است : « « وَابْتَغِ فِيمَا آتَاكَ اللَّهُ الدَّارَ الْآخِرَةَ وَلَا تَنسَ نَصِيبَكَ مِنَ الدُّنْيَا وَأَحْسِنْ كَمَا أَحْسَنَ اللَّهُ إِلَيْكَ وَلَا تَبْغِ الْفَسَادَ فِى الْأَرْضِ إِنَّ اللَّهَ لَايُحِبُّ الْمُفْسِدِينَ » ؛ در آنچه خدا به تو داده سراى آخرت را بطلب و بهرهء خويش را از دنيا فراموش مكن و همان‌گونه كه خدا به تو نيكى كرده ( به بندگان خدا ) نيكى كن وهرگز در جستجوى فساد در زمين مباش كه خدا مفسدان را دوست ندارد » . « 1 »\r\nبر همين اساس است كه در بسيارى از آيات قرآن از مال نكوهش شده و در بعضى از آيات از آن مدح و ستايش به عمل آمده و به عنوان خير ( نيكى ) از آن ياد شده است .\r\nدر آيهء 180 سورهء « بقره » در مورد وصيت مىفرمايد : « « انْ تَرَكَ خَيراً . . . » ؛ كسى كه اموالى از خود به يادگار گذاشته است . . . » . و در آيهء 8 سورهء « عاديات » در مذمت بعضى از طغيانگران مىفرمايد : « « وَإِنَّهُ لِحُبِّ الْخَيْرِ لَشَدِيدٌ » ؛ اموال را بسيار دوست دارند » .\r\nدر روايات اسلامى نيز آثار اين مذمت و مدح دربارهء اموال فراوان ديده مىشود كه آوردن آنها ما را از شرح اين كلام دور مىكند .\r\nتنها به ذكر اين روايات پرمعنا كه از ابن عباس نقل شده و قاعدتاً آن را از پيغمبر اكرم صلى الله عليه و آله يا اميرمؤمنان على عليه السلام شنيده است قناعت مىكنيم . او مىگويد :\r\n« إنَّ أوَّلَ دِرْهَمٍ وَدينارٍ ضُرِبا فِي الْأرْضِ . . . أنْ يُحِبُّوكُما ؛\r\nنخستين درهم و دينارى كه سكه آن در زمين زده شد شيطان نگاهى به آنها افكند هنگامى كه آن را ديد\r\n\r\n\r\n","description":"","footnote":"\r\n( 1 ) . قصص ، آيهء 77 .\r\n","page_name":" 362 ","page_number":362},
  {"content":"\r\n\r\nآنها را برگرفت و روى چشم خود گذارد سپس به سينهء خود چسبانيد آن‌گاه فرياد شادى كشيد بار ديگر آن را به سينهء خود چسبانيد سپس خطاب به آنها گفت : شما نور چشمان من و ميوهء دل من هستيد هرگاه بنىآدم شما را دوست دارند من به آن قانعم ، هر چند بتى را پرستش نكنند ( چه بتى بالاتر از شما ) براى من همين بس كه فرزندان آدم به شما عشق بورزند » . « 1 »\r\nكوتاه سخن آنكه مال ابزارى است مشترك مانند انرژى اتم كه هم مىتوان از آن بمب ويرانگر ساخت و هم به وسيلهء آن نيروى برق توليد كرد كه دنيا را روشن سازد و كارخانه ها را به حركت درآورد ، هر چند اين نيرو هنگامى كه به دست ناصالحان بيفتد غالباً در جنبه‌هاى ويرانگر به كار گرفته مىشود .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 137 ، ح 3 .\r\n","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\n\r\n59 و قال عليه السلام مَنْ حَذَّرَكَ كَمَنْ بَشَّرَكَ .\r\nامام عليه السلام فرمود :\r\nكسى كه تو را ( از چيز خطرناكى ) بترساند مانند كسى است كه تو را\r\n( به امر خيرى ) بشارت دهد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر نهج‌البلاغه مرحوم خطيب مىگويد اين جملهء حكمت‌آميز را طرطوشى در كتاب سراج‌الملوك و آمدى در كتاب غررالحكم آورده ، هر چند اين دو نويسنده بعد از مرحوم سيّد رضى مىزيسته اند ولى آمدى چيزى افزون بر آنچه در نهج‌البلاغه است آورده كه نشان مىدهد از منبع ديگرى آن را گرفته است . ( مصادر نهج‌البلاغه ، ج 4 ، ص 51 ) .\r\n","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nشرح و تفسير هشدارى كه بشارت است !\r\nامام عليه السلام با هشدارى بجا در اين سخن كوتاه و گرانمايه به اهميت هشدارهاى بجا و سودمند پرداخته مىفرمايد : « كسى كه تو را ( از امورى كه خطرناك است ) بترساند همچون كسى است كه به تو بشارت دهد ( به امورى كه مايهء سرور و خوشحالى است ) » ؛\r\n( مَنْ حَذَّرَكَ كَمَنْ بَشَّرَكَ )\r\n. در مصادر نهج‌البلاغه در ذيل اين حديث شريف افزون بر ذكر مدارك ، نكته قابل ملاحظه‌اى آمده كه مىگويد : تحذير شناساندن انسان به چيزى است كه مصلحت او در آن است و زيان و خطر را از او دفع مىكند و اينكه امام مىفرمايد چنين كسى مانند كسى است كه به تو بشارت مىدهد مفهومش اين است كه بايد از اين هشدارها همان‌گونه خوشحال شوى كه از خبرهاى مسرت‌بخش خوشحال مىشوى و بايد از چنين كسى همان‌گونه تشكر كنى كه از بشارت‌دهنده تشكر مىكنى ، زيرا او اگر خير تو را نمىخواست به تو هشدار نمىداد و از افتادن در شر برحذر نمىداشت .\r\nتحذير به معناى ترساندن و هشدار دادن در برابر خطرات قطعى يا احتمالى است و تبشير به معناى بشارت دادن در برابر پيروزىهاست . از آنجا كه پرهيز از خطرات خود يك پيروزى بزرگ است امام مىفرمايد : كسى كه تو را از خطر و ضرر قطعى يا احتمالى برحذر مىدارد مانند كسى است كه تو را بشارت دهد به\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nامورى كه مايهء خوشحالى توست .\r\nبنابراين ، دوستان خوب كسانى هستند كه هم انسان را نسبت به پيروزىها دلگرم سازند و هم نسبت به خطرات آگاه نمايند و اين‌كه يكى از حقوق مؤمنان بر يكديگر نصيحت شمرده شده اشاره به همين‌گونه هشدارهاست ، بلكه گاه مىشود برحذر داشتن و هشدار دادن به خطرها اثرات مهم‌ترى از بشارت‌ها دارد ، زيرا بشارت‌دهنده بسيار مىشود كه به كارهاى نيك انجام شده و پيروزىها بشارت مىدهد ، بشارتى كه تغييرى در سرنوشت نخواهد داشت ؛ ولى تحذيركننده هميشه پيش از خطر هشدار مىدهد و چه بسا سبب بر طرف شدن خطرات مهمى مىگردد .\r\nپيام اين گفتار حكيمانهء مولا اين است كه هنگام ترساندن و برحذر داشتن نسبت به خطرات نه تنها ناراحت نشويد ، بلكه آن را به منزلهء يك بشارت براى خود تلقى كنيد .\r\nدر حديثى در كتاب شريف كافى از امام باقر عليه السلام مىخوانيم كه به يكى از ياران خود فرمود :\r\n« اتَّبِعْ مَنْ يُبْكيكَ وهُو لَكَ ناصِحٌ وَلا تَتَّبِع مَن يُضحِكَكَ وَهُو لَكَ غاشٍّ ؛\r\nاز كسى پيروى كن كه تو را مىگرياند ولى خيرخواه توست از كسى كه تو را مىخنداند اما به تو دروغ مىگويد و حقايق را وارونه نشان مىدهد ، پيروى مكن » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 638 ، ح 2 .\r\n","page_name":" 368 ","page_number":368},
  {"content":"\r\n\r\n\r\n60 و قال عليه السلام اللِّسَانُ سَبُعٌ ، إِنْ خُلِّيَ عَنْهُ عَقَرَ .\r\nامام عليه السلام مىفرمايد :\r\nزبان درنده‌اى است كه اگر رهايش كنى به تو آسيب مىرساند و مىدَرَد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است كه اين جمله حكمت‌آميز بخشى از وصيتى است كه امام براى فرزندش محمد بن حنفيه بيان فرمود و اين وصيت را قبل از سيّد رضى مرحوم شيخ صدوق در بخش نوادر كتاب من لا يحضره الفقيه به ضميمه جمله‌هاى ديگرى آورده است . مرحوم شيخ مفيد نيز در كتاب اختصاص آن را از اميرمؤمنان با تفاوتى نقل كرده است ) . ( مصادر نهج‌البلاغه ، ج 4 ، ص 51 ) .\r\n","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nشرح و تفسير خطرات زبان\r\nامام عليه السلام در اين گفتار حكيمانهء خود به خطرات زبان اشاره كرده مىفرمايد :\r\n« زبان درنده‌اى است كه اگر رهايش كنى به تو آسيب مىرساند و تو را مىدَرَد » ؛\r\n( اللِّسَانُ سَبُعٌ ، إِنْ خُلِّيَ عَنْهُ عَقَرَ )\r\n. شك نيست كه يكى از بزرگترين افتخارات انسان نطق و بيان است كه به وسيله زبان انجام مىگيرد و به واسطهء آن بر تمام جانداران ترجيح دارد به همين دليل خدا در سورهء « الرحمن » كه سورهء شرح نعمت‌هاى الهى است بعد از آفرينش انسان به نعمت نطق و بيان اشاره مىكند و مىفرمايد : « الرَّحْمَنُ * عَلَّمَ الْقُرْآنَ * خَلَقَ الْإِنسَانَ * عَلَّمَهُ الْبَيَانَ » و قسمت عمدهء علوم و دانش‌ها از طريق زبان از نسلى به نسل بعد منتقل شده و دامنهء تمدن انسان را گسترش داده است و اگر زبان نبود انسان همچون حيوانى بود .\r\nنعمت‌ها هر چه بزرگ‌تر باشد چنانچه از آن به‌طرز بدى استفاده شود خطراتش عظيم‌تر است . هيچ عضوى از اعضاى انسان به اندازهء زبان بىقيدوبند خطرناك نيست به‌طورى كه گاه مىشود يك جمله آتش جنگى را مىافروزد و سبب ريختن خون‌ها و هتك نواميس و از بين رفتن آرامش و امنيت جامعه مىگردد ، لذا در حديثى از پيغمبر اكرم صلى الله عليه و آله مىخوانيم كه خداوند زبان را عذابى مىكند كه هيچ يك از اعضاى بدن را با آن عذاب نمىكند . زبان عرضه مىدارد\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاى پروردگار تو مرا مجازاتى كردى كه هيچ چيز را با آن مجازات نكردى خداوند به او مىفرمايد :\r\n« خَرَجَتْ مِنْكَ كَلِمَةٌ فَبَلَغَتْ مَشارِقَ الْأرْضِ وَمَغارِبَها ، فَسَفَكَ بِها الدَّمُ الْحَرامُ وَانْتَهَبَ بِهَا الْمالُ الْحَرامُ وَانْتَهَكَ بِهَا الْفَرجُ الْحَرامُ ، وَعِزَّتى وَجَلالى لَأُعَذَّبَنَّكَ بِعَذابٍ لا أُعَذِّبُ بِهِ شَيْئاً مِنْ جَوارِحِكَ ؛\r\nسخنى از تو خارج شد و به شرق و غرب زمين رسيد و به سبب آن خون بيگناهان ريخته شد و اموال مردم غارت گرديد و نواميس مردم بر باد رفت به عزت و جلالم سوگند تو را مجازاتى مىكنم كه هيچ‌يك از اعضا را با آن مجازات نخواهم كرد » . « 1 »\r\nقبلًا نيز گفته‌ايم كه قسمت مهمى از گناهان كبيره و خطرناك ( حدود سى گناه ) با زبان انجام مىشود . زبانى خالى از قيد و بند و بدون مانع و قانع در حالى كه اين زبان مىتواند بهترين وسيلهء خير و سعادت باشد .\r\nبه همين دليل در حديثى از امام باقر عليه السلام مىخوانيم كه ابوذر رحمه الله مىگفت :\r\n« يا مُبْتَغِي الْعِلْمِ إنَّ هذا اللِّسانَ مِفْتاحُ خَيْرٍ وَمِفْتاحُ شَرٍ فَاخْتِمْ عَلى لِسانِكَ كَما تَخْتِمُ عَلى ذَهَبِكَ وَوَرَقِكَ ؛\r\nاى طالب علم اين زبان كليد خير و شر است ، بنابراين بر زبانت قفل و بند نه همان‌گونه كه بر درهم و دينارت قفل و بند مىنهى » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 115 ، ح 16 .\r\n( 2 ) . همان ، ص 114 ، ح 10 .\r\n","page_name":" 372 ","page_number":372},
  {"content":"\r\n\r\n\r\n61 و قال عليه السلام ألْمَرْأَةُ عَقْرَبٌ حُلْوَةُ اللَّبْسَةِ .\r\nامام عليه السلام مىفرمايد :\r\nزن عقربى است كه نيش او شيرين است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه سند خاصى غير از نهج‌البلاغه براى اين كلام حكمت آميز نقل نشده و در كتاب تمام نهج‌البلاغه آن را جزء خطبةالوسيله شمرده است ؛ ولى با مراجعه به تحف‌العقول و كافى كه خطبهء وسيله را نقل كرده‌اند اين جمله پيدا نشد .\r\n","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nشرح و تفسير گزيدن شيرين !\r\nامام عليه السلام در اين سخن حكيمانه به يكى از ويژگىهاى متضاد زنان اشاره كرده مىفرمايد : « زن عقربى است كه نيش زدن او شيرين است » ؛\r\n( ألْمَرْأَةُ عَقْرَبٌ حُلْوَةُ اللَّبْسَةِ )\r\n. شارحان نهج‌البلاغه هم در تفسير اين جمله اختلاف فراوان دارند و هم در اين‌كه آيا نسخهء اصلى لَسبه است يا لِبسه ( بر وزن حسبه ) .\r\nدر نسخهء محمد عبده لِبسه آمده كه به معناى معاشرت و ملابست است ، بنابراين نسخه ، تفسير جملهء بالا چنين است : زن گرچه همچون عقرب گزنده است ؛ اما معاشرت با او داراى فوايد و بركات و آثار مثبتى است كه آن را جبران مىكند و به دليل اين آثار معاشرت با او مطلوب است . همان‌گونه كه قرآن مجيد هم به آن اشاره كرده مىفرمايد : « « وَمِنْ آيَاتِهِ أَنْ خَلَقَ لَكُمْ مِّنْ أَنفُسِكُمْ أَزْوَاجاً لِّتَسْكُنُوا إِلَيْهَا » ؛ از آيات خدا اين است كه براى شما همسرانى از جنس شما آفريد تا در كنار آنها آرامش پيدا كنيد » و در جايى ديگر مىفرمايد : « « هُنَّ لِبَاسٌ لَكُمْ وَأَنْتُمْ لِبَاسٌ لَهُنَّ » ؛ زنان براى شما همچون لباس هستند و شما براى آنها همانند لباس ( هر دو زينت هم هستيد و هر دو سبب حفظ يكديگر ) » .\r\nولى در غالب نسخه‌هاى ديگر مانند نسخهء مورد بحث ما « لَبسه » آمده است كه به معنى نيش زدن است .\r\nدر اين‌كه اگر زن همچون عقرب باشد چگونه نيش زدن او شيرين است شايد\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nاز آن رو كه در كنار نيش‌هاى او نوش‌هاى فراوانى نيز وجود دارد كه نيش‌هاى او را قابل تحمل بلكه شيرين مىكند .\r\nبا توجه به اين‌كه آنچه در مورد عقرب مناسب مىرسد نيش است نه معاشرت كردن اين تفسير از تفسير عبده مناسب‌تر است .\r\nدر اينجا تفسير سومى است كه مرحوم كمره‌اى آن را در شرح نهج‌البلاغه خود آورده و مىگويد : منظور از اين كلام حكمت‌آميز اين است كه به همهء مردان و مخصوصاً جوانان هشدار داده شود كه از زنان آلوده بپرهيزند ، زيرا آنها همچون عقربند ، هرچند ظاهراً نيش شيرينى دارند ؛ ولى هرگز نبايد فريب ظاهر زيباى آنها را خورد و در دام سم كشندهء آنها افتاد .\r\nاين تفسير نيز مناسب به نظر نمىرسد ، زيرا لحن جملهء حكمت‌آميز بالا برحذر داشتن نيست ، بلكه تحمل كردن و مدارا نمودن است كه با همسران مشروع سازگار است .\r\nبنابراين همان تفسير دوم بهترين تفسيرها براى اين جمله حكيمانه است .\r\nدر اينجا اين سؤال پيش مىآيد كه آيا اين تعبير دربارهء همهء زنان صادق است يا دربارهء گروهى از آنها ؟ به يقين منظور همهء زنان نيستند ، زيرا بسيارى از آنان داراى چنان ايمان و تربيت و اخلاقى هستند كه هرگز همسرانشان از آنها نيشى احساس نمىكنند ، بنابراين منظور اين است كه در طبيعت زن اگر تربيت كافى نداشته باشد و از ايمان و معرفت ، روح او سيراب نشود حالت گزندگى به خود مىگيرد و اين سخن حكيمانه براى همسران اين‌گونه زنان اين پيام را دارد كه به دليل فوايد وجودى آنان نيش‌هاى آنها را تحمل كنند .\r\nدر حديثى از امام صادق عليه السلام مىخوانيم كه فرمود : « يكى از حقوق زن بر مرد اين است كه اگر كار جاهلانه‌اى انجام دهد او را ببخشد و از او درگذرد » ؛\r\n( وَانْ جَهِلَت غَفَرَ لَها )\r\n. « 1 »\r\n\r\n\r\n","description":"","footnote":"\r\n( 1 ) . كافى ، ج 5 ، ص 510 .\r\n","page_name":" 376 ","page_number":376},
  {"content":"\r\n\r\n\r\n62 و قال عليه السلام إِذَا حُيِّيتَ بِتَحِيَّةٍ فَحَيِّ بِأَحْسَنَ مِنْهَا ، وَإِذَا أُسْدِيَتْ إِلَيْكَ يَدٌ فَكَافِئْهَا بِمَا يُرْبِي عَلَيْهَا ، وَالْفَضْلُ مَعَ ذَلِكَ لِلْبَادِي .\r\nامام عليه السلام مىفرمايد :\r\nهنگامى كه به تو تحيتى گويند به صورتى بهتر پاسخ گوى و هرگاه هديه‌اى براى تو فرستند آن را به صورت افزون‌تر پاداش ده .\r\nبا اين حال فضيلت از آن آغازگر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است كه صدر اين كلام حكمت آميز از آيهء قرآن ( 85 سورهء نساء ) گرفته شده و ذيل آن در جزء ششم نهاية الارب نويرى به شكل ديگرى آمده است كه نشان مىدهد منبع ديگرى به جز نهج‌البلاغه در اختيار داشته است .\r\n","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\n\r\nشرح و تفسير پاداش برتر\r\nامام عليه السلام در اين كلام حكمت‌آميز به يك اصل مهم قرآنى و اسلامى اشاره كرده مىفرمايد : « هنگامى كه به تو تحيتى گويند به صورتى بهتر پاسخ گوى و هرگاه هديه‌اى براى تو فرستند آن را به صورت افزون‌تر پاداش ده . با اين حال فضيلت از آن كسى است كه ابتدا كرده است » ؛\r\n( إِذَا حُيِّيتَ بِتَحِيَّةٍ فَحَيِّ بِأَحْسَنَ مِنْهَا ، وَإِذَا أُسْدِيَتْ إِلَيْكَ يَدٌ فَكَافِئْهَا بِمَا يُرْبِي عَلَيْهَا ، وَالْفَضْلُ مَعَ ذَلِكَ لِلْبَادِي )\r\n. اخلاق اسلامى مىگويد هيچ كار خوبى را نبايد بدون پاداش گذاشت ؛ خواه سخن احترام‌آميزى باشد يا اقدام عملى ، بلكه بهتر آن است كه پاداش برترى داشته باشد ؛ مثلًا اگر كسى به ما بگويد « سلام عليكم » بهتر آن است كه در پاسخ بگوييم « سلام عليكم ورحمة الله » وهرگاه كسى هديهء مختصرى براى ما بفرستد ما در موقع مناسب هديهء بهتر و بيشتر براى او بفرستيم . اين كار سبب مىشود پيوند محبت و دوستى در ميان افراد جامعه روز به روز بيشتر شود و روح حق‌جويى و حق‌طلبى و حق‌شناسى تقويت گردد و زندگى در چنين جامعه‌اى بسيار توأم با آرامش خواهد بود .\r\nدر حالات بزرگان اسلام نمونه‌هاى عملى اين دستور به‌وضوح ديده مىشود .\r\nاز جمله اين‌كه يكى از راويان اخبار مىگويد من نزد حسن بن على عليه السلام بودم كنيزى بر آن حضرت وارد شد و دسته گلى تقديم آن حضرت كرد . حضرت\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nفرمود :\r\n« أنْتِ حُرُّ لِوَجْهِ اللَّهِ تَعالى ؛\r\nتو براى خدا آزادى » .\r\nبه اين ترتيب حضرت در برابر اهداى يك دسته گل اين كنيز را براى هميشه آزاد كرد .\r\nراوى مىگويد عرض كردم او فقط يك دسته گل به شما داد كه قيمت چندانى ندارد شما او را آزاد كرديد . امام در پاسخ فرمود :\r\n« ( هكذا ) أدَّبَني اللَّهُ تَعالى ؛\r\nخداوند اين گونه ما را تربيت كرده است » . سپس امام آيهء شريفهء « وَإذا صُيِّبتم بِتَحِيَّةٍ . . . » را تلاوت فرمود و افزود : اين‌كه خدا فرموده به صورت بهتر پاداش دهيد بهتر از آن همين بود كه او را آزاد كنم . « 1 »\r\nاين‌كه امام در ذيل اين كلام حكمت آميز مىفرمايد : برترى و فضيلت از آنِ كسى است كه ابتدا كرده به سبب اين است كه شخص دوم هركارى كند جنبهء پاداش عمل دارد در حالى كه شخص اول بدون اين‌كه خدمتى به او بشود اقدام به نيكى كرده و مطلقاً جنبهء پاداش نداشته است ، بنابراين شخص اول بر دومى برترى دارد .\r\nبه همين دليل در حديثى از امام حسين صلى الله عليه و آله مىخوانيم كه فرمود :\r\n« لِلسَّلام سَبْعُونَ حَسَنَةُ تِسْعُونَ وَسِتُّونَ لِلْمُبْتَدي وَواحِدَةٌ لِلرّادِ ؛\r\nسلام هفتاد حسنه دارد كه شصت و نه حسنهء آن از كسى است كه سلام كرده و يك حسنه از آن كسى كه پاسخ مىگويد » . « 2 »\r\nاين حديث از اميرمؤمنان نيز در بحارالانوار و مستدرك الوسائل نقل شده است .\r\nاضافه بر اين كسى كه ابتدا به سلام و تحيت يا كار نيك مىكند يك فضيلت اخلاقى ديگرى را نيز براى خود آشكار ساخته و آن مسألهء تواضع در برابر برادر\r\n\r\n\r\n","description":"","footnote":"\r\n( 1 ) . بحارالانوار ، ج 44 ، ص 195 ، ح 8 .\r\n( 2 ) . همان ، ج 75 ، ص 120 ، ح 17 .\r\n","page_name":" 380 ","page_number":380},
  {"content":"\r\n\r\nدينى است در حالى كه پاسخ گوينده تواضع خاصى ندارد جزء اين‌كه حق‌شناسى مىكند .\r\nعجب اين‌كه اصل اين كلام حكمت‌آميز در شرح نهج‌البلاغه مرحوم كمره‌اى و ابن‌ميثم و مغنيه و همچنين شرح نهج‌البلاغه مرحوم شوشترى در اينجا نيامده است .\r\nشايان دقت است كه واژه « أُسْدِيَتْ » از مادهء « سَدْو » بر وزن « سرو » در اصل به معنى دراز كردن دست به سوى ديگرى است ، بنابراين\r\n« أُسْدِيَتْ إلَيْكَ يَدٌ »\r\nدر كلام امام مفهومش اين است كه دستى به‌سوى تو دراز شد و اين جمله كنايه از بخشش و اهداى هديه است .\r\n* * *\r\n\r\n","description":"","footnote":"","page_name":" 381 ","page_number":381},
  {"content":"\r\n . \r\n","description":"","footnote":"","page_name":" 382 ","page_number":382},
  {"content":"\r\n\r\n\r\n63 و قال عليه السلام الشَّفِيعُ جَنَاحُ الطَّالِبِ .\r\nامام عليه السلام مىفرمايد :\r\nشفاعت‌كننده بال و پَرِ طلب‌كننده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است جاحظ كه پيش از سيّد رضى مىزيسته در كتاب المائة المختاره آن را آورده است و بعد از سيّد رضى عدهء زيادى آن را نقل كرده‌اند . ( مصادر نهج‌البلاغه ، ج 4 ، ص 53 ) .\r\n","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n\r\nشرح و تفسير نقش شفاعت‌كننده\r\nامام عليه السلام در اين جملهء كوتاه و پرمعنا اشاره به اهميت شفاعت كرده مىفرمايد :\r\n« شفاعت كننده بال و پَرِ طلب كننده است » ؛\r\n( الشَّفِيعُ جَنَاحُ الطَّالِبِ )\r\n. شفاعت بر دو گونه است : تكوينى و تشريعى ؛ شفاعت تكوينى آن است كه موجودات قوىتر اين جهان به موجودات ضعيف‌تر براى پرورش و تكامل و نموّ كمك كنند ، تابش آفتاب ، ريزش باران و وزش نسيم نوعى شفاعت در عالم تكوين نسبت به پرورش گياهان است . باغبان نيز در حدّ خود در مورد گياهان و درختان شفاعت مىكند . اين‌گونه شفاعت دامنهء وسيعى در جهان هستى دارد .\r\nدر عالم تشريع نيز انسان‌هايى كه در درگاه خدا مقرب‌ترند افراد ضعيف و آلودهء به گناه و واماندهء در راه را كمك كرده آنها را به سرمنزل سعادت مىرساند .\r\nبه يقين هر دو نوع شفاعت هنگامى مؤثر واقع مىشود كه در شفاعت شونده قابليت و لياقت لازم وجود داشته باشد و گرنه به يك دانهء فاسد گياه هر قدر آفتاب بتابد و باران ببارد و نسيم بوزد گياهى از آن نمىرويد و همچنين انسانى كه رابطهء خود را با شفيعان به كلى قطع كرده شفاعت شافعان نفعى به حال او نخواهد داشت .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاين‌كه امام در گفتار حكيمانهء بالا مىفرمايد : شفاعت كننده بال و پر طلب كننده است واقعيت مسلّم عقلى و نقلى است ، همان‌گونه كه هيچ پرنده‌اى بدون بال و پر نمىتواند پرواز كند بسيارى از طلب‌كنندگان نيز بىبال و پر شفاعت پرواز در آسمان قرب خدا براى آنها غير ممكن است .\r\nاين جملهء كوتاه در واقع هم اشاره‌اى به فلسفهء شفاعت و هم مفهوم و معناى آن و هم شرايط شفاعت‌كننده و شفاعت‌شونده دارد .\r\nپرنده بايد همه چيز او كامل باشد تا بعد از رويش بال و پر بتواند پرواز كند و استفادهء از بال و پر براى پرنده عيب نيست ، بلكه افتخار است و عالم اسباب در جهان هستى در واقع چهره‌هايى از همين شفاعت است .\r\nدر عالم تشريع نيز گاه معصومان و پيشوايان بزرگ شفاعت مىكنند ، گاهى علماى دين و شهدا و صالحان و زمانى اعمال خوب انسان مانند نماز و روزه و جهاد او با دشمن يا با نفس سبب شفاعتش مىشود . در هر حال شفيع به منزلهء بال و پر محسوب مىشود .\r\nبراى توضيح بيشتر در مورد حقيقت شفاعت و آثار و شرايط آن به جلد اوّل تفسير نمونه ذيل آيهء 48 سوره « بقره » مراجعه فرماييد .\r\n* * *\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\n64 و قال عليه السلام أَهْلُ الدُّنْيَا كَرَكْبٍ يُسَارُبِهِمْ وَ هُمْ نِيَامٌ .\r\nامام عليه السلام مىفرمايد :\r\nاهل دنيا همچون كاروانيانى هستند كه آنان را به سوى مقصدى مىبرند و آنها در خوابند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر مصدر جديدى براى اين جملهء حكمت‌آميز نقل نكرده است همين اندازه مىگويد اين جمله مانند كلام ديگرى است كه از امام اميرمؤمنان على عليه السلام در وصيتش به فرزند گرامىاش امام مجتبى عليه السلام بيان فرموده آنجا كه مىگويد : « وَاعْلَمْ أنَّ مَن كانَ مَطِيَّتُهُ اللَّيْلَ وَالنَّهارَ فَإنَّهُ يُصارُ بِهِ وَإنْ كانَ لايَصيرُ » ( و در نسخه‌هاى موجود نهج‌البلاغه « وَإنْ كانَ واقِفَاً » آمده است ) .\r\nدر كتاب تمام نهج‌البلاغه در وصيت امام به فرزندش امام حسن هر دو جمله را در كنار هم نقل كرده است ؛ هم حكمت 64 و هم جملهء « وَاعْلَم . . . » .\r\n","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\n\r\nشرح و تفسير سوارانى در خواب !\r\nامام عليه السلام در اين كلام حكيمانه تشبيه جالبى دربارهء غافلان اهل دنيا دارد مىفرمايد : « اهل دنيا همچون كاروانيانى هستند كه آنان را به‌سوى مقصدى مىبرند و آنها در خوابند » .\r\nمىدانيم دنيا مسير آخرت است و در اين مسير منزلگاه‌هايى است كه در آنجا بايد زاد و توشه براى آخرت برگرفت تا هنگامى كه انسان به مقصد مىرسد دستش خالى نباشد ؛ ولى دنياپرستانى كه در تمام عمر به دنيا مشغول‌اند ، همچون كسانى هستند كه بر مركب سوار و در خوابند و ساربان آنها را به‌سوى مقصد مىبرد . انتهاى اين مسير همان مرگ است آنها زمانى كه سيلى اجل در گوششان نواخته شود از اين خواب غفلت بيدار مىشوند و تهى دست به‌سوى آخرت مىروند . همان گونه كه در روايت معروف آمده است :\r\n« النَّاسُ نِيامٌ فَإذا ماتُوا انْتَبَهُوا »\r\n. مردم در خوابند هنگامى كه بميرند از خواب بيدار مىشوند . « 1 »\r\nبه بيان ديگر انسان‌ها سرمايه‌دارانى هستند كه وارد بازار دنيا مىشوند مدت اين بازار - مانند بسيارى از بازارهاى جهانى محدود است - و سرمايهء آنها ساعات و شب‌ها و روزهاى عمر آنهاست هرگاه در اين مدت در خواب باشند سرمايه از دست مىرود و تجارتى حاصل نمىشود .\r\n\r\n\r\n","description":"","footnote":"\r\n( 1 ) . بحارالانوار ، ج 4 ، ص 43 ؛ مجموعه ورام ، ج 1 ، ص 150 .\r\n","page_name":" 389 ","page_number":389},
  {"content":"\r\n\r\nبه گفته شاعر :\r\n سرمايه ز كف رفت و تجارت ننموديم * جز حسرت و اندوه متاعى نخريديم \r\n* * *\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\n65 و قال عليه السلام فَقْدُ الْأَحِبَّةِ غُرْبَةٌ .\r\nامام عليه السلام فرمود :\r\nاز دست دادن دوستان غربت است ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است كه اين كلام حكمت‌آميز مانند كلام ديگرى كه از آن حضرت نقل شده كه فرمود : « الْغَريبُ مَنْ لَيْسَ لَهُ حَبيبٌ » سپس مىافزايد : اين كلام در مجمع الامثال ميدانى آمده است . سپس مىافزايد : مصادر اين كتاب كه ميدانى بر آنها تكيه كرده كتاب‌هايى است كه قبل از نهج‌البلاغه تأليف يافته است . ( مصادر نهج‌البلاغه ، ج 4 ، ص 53 ) .\r\n","page_name":" 391 ","page_number":391},
  {"content":"\r\n . \r\n","description":"","footnote":"","page_name":" 392 ","page_number":392},
  {"content":"\r\n\r\n\r\nشرح و تفسير غربت واقعى\r\nامام عليه السلام در اين گفتار بسيار كوتاه و پرمعنايش به اهميت دوستان صميمى اشاره كرده مىفرمايد : « از دست دادن دوستان غربت است » ؛\r\n( فَقْدُ الْأَحِبَّةِ غُرْبَةٌ )\r\n. روشن است كه انسان در وطن علاقه‌هاى فراوانى دارد ؛ كه در مسائل مادى و معنوى از آنها بهره مىگيرد و احساس تنهايى نمىكند چون در وطن خويش است و در مشكلات بدون پناه نيست ، آرامش خاطر دارد و احساس امنيت مىكند ؛ ولى در غربت و دورى از وطن همهء اينها را از دست مىدهد ، خود را تنهاى تنها مىبيند ؛ بدون يار و ياور و بى پناه و بدون آرامش .\r\nامام مىفرمايد : انسان اگر در وطن خويش هم باشد ولى دوستان را از دست دهد گويى در غربت و دور از وطن است .\r\nهمين مضمون در نامهء 31 كه اندرزنامهء امام به فرزند دلبندش امام حسن مجتبى عليه السلام است به صورت ديگرى نقل شده فرمود :\r\n« الْغَريبُ مَنْ لَيْسَ لَهُ حَبيبٌ ؛\r\nغريب كسى است كه دوستى ندارد » .\r\nدر حديث ديگرى از مستدرك الوسائل از پيغمبر اكرم صلى الله عليه و آله نقل شده است كه فرمود :\r\n« الْمَرْءُ كَثيرٌ بِأخيهِ ؛\r\nانسان به وسيلهء برادران ( دينى ) خود كثرت و فزونى مىيابد » . « 1 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 9 ، ص 70 ، ح 3 .\r\n","page_name":" 393 ","page_number":393},
  {"content":"\r\n\r\nاضافه بر اينها ، انسان داراى روح اجتماعى است و جوامع بشرى در سايهء همين روح به وجود آمد . تمدن‌ها ، پيروزىهاى علمى و پيشرفت صنايع و علوم همه مولود اين روح اجتماعى است .\r\nبه همين دليل انسان پيوسته تلاش و كوشش مىكند دوستان بيشتر و بهترى پيدا كند و آنها كه علاقه به انزوا دارند و از انتخاب دوست عاجزند در واقع بيمارند . حال اگر دوستانش را از دست دهد گرفتار حالتى مىشود كه گويى بخشى از وجود خود را از دست داده است .\r\nپيام اين كلام حكمت‌آميز اين است كه هر مسلمانى بايد بكوشد و دوستان بيشترى براى خود فراهم سازد ولى مسلم است كه هر كسى شايستهء دوستى نيست بلكه بايد دوستانى انتخاب كرد كه كمك بر دين و دنيا باشند .\r\n* * *\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\n66 و قال عليه السلام فَوْتُ الْحَاجَةِ أَهْوَنُ مِنْ طَلَبِهَا إِلَى غَيْرِ أَهْلِهَا .\r\nامام عليه السلام فرمود :\r\nاز دست رفتن حاجت بهتر از طلب كردن آن از نااهلان است ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر مىگويد : اين كلام حكيمانه پيش از سيد رضى در تحف العقول آمده است ؛ ولى آن را به امام صادق عليه السلام نسبت مىدهد و متن آن كمى با آنچه در نهج البلاغه آمده تفاوت دارد و در غررالحكم آن را از امير مؤمنان با تفاوتى ذكر كرده است . و همچنين « أبشيهى » در مستطرف آن را بدون تفاوت آورده است . ( مصادر نهج البلاغه ، ج 4 ، ص 53 و 54 ) .\r\n","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n\r\nشرح و تفسير طلب از نااهل\r\nامام عليه السلام در اين كلام پربار حكمت‌آميز به نكته‌اى اشاره مىكند كه سبب عزت و سربلندى هر انسانى است ، مىفرمايد : « از دست رفتن حاجت بهتر از آن است كه آن را از نااهل طلب كنى » ؛\r\n( فَوْتُ الْحَاجَةِ أَهْوَنُ مِنْ طَلَبِهَا إِلَى غَيْرِ أَهْلِهَا )\r\n. بىشك انسان‌ها در زندگى فردى و اجتماعى به يكديگر نيازمند اند و اصولًا فلسفهء زندگى اجتماعى و مدنىّ بالتبع بودن انسان همين تعاون و بر طرف ساختن حاجت و نيازهاى يكديگر است ، زيرا هر كس قدرت محدودى دارد كه با آن نمىتواند همهء نيازهاى خود را بر طرف سازد ولى با كمك ديگران مىتواند بر مشكلات غلبه كند .\r\nكسانى كه انسان دست حاجت به سوى آنها دراز مىكند دو گروه اند : گروه اهل و نااهلان ؛ اهل كسى است كه داراى سخاوت و انسان‌دوستى و مهر و محبت و علو طبع باشد . نااهلان آنها كه بخيل اند و تنگ‌نظر و منت‌گذار .\r\nبديهى است هرگاه انسان دست طلب به سوى نااهل دراز كند از يك سو خود را حقير كرده و از سوى ديگر ، احتمال امتناع با توجه به بخل و تنگ‌نظرى طرف كاملًا وجود دارد و از سوى سوم ، اگر اقدام به رفع نياز و حاجت كند ممكن است ماه‌ها يا سال‌ها دست از منت‌گذارى بر ندارد ، پس چه بهتر كه قناعت ورزد و علو همت و شخصيت خود را حفظ نمايد و از دست رفتن حاجتى را تحمل كند\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nو دست نياز به سوى اين‌گونه افراد دراز نكند .\r\nدر حديثى از پيغمبر گرامى اسلام صلى الله عليه و آله مىخوانيم كه امير مؤمنان در محضرش عرضه داشت : خداوندا مرا به احدى از خلقت نيازمند نكن . رسول خدا صلى الله عليه و آله فرمود : اى على ! اين سخن را مگو ، زيرا هر انسانى نيازمند به ديگران است . امير مؤمنان عرض كرد : اى رسول خدا ! چگونه بگويم فرمود بگو :\r\n« قُلْ اللَّهُمَّ لَا تُحْوِجْنِي إِلَى شِرَارِ خَلْقِكَ ؛\r\nخدايا مرا به انسان‌هاى شرور نيازمند مكن » . على عليه السلام عرض كرد :\r\n« يَا رَسُولَ اللَّهِ وَمَنْ شِرَارُ خَلْقِهِ ؛\r\nشرار خلق كيانند ؟ » فرمود :\r\n« الَّذِينَ إِذَا أَعْطَوْا مَنُّوا وَإِذَا مَنُّوا عَابُوا ؛\r\nكسانى كه اگر چيزى ببخشند منت مىگذارند و هنگامى كه منت مىگذارند بر انسان عيب مىگيرند » . « 1 »\r\nآرى شرار خلق و به تعبير امير مؤمنان ، نااهلان ممكن است نياز مادى انسان را بر طرف سازند ولى صدمات روحانى و معنوى به وى وارد كنند كه تحمل آن بسيار سخت و سنگين است . گاه به منت گذاردن اكتفا نمىكنند بلكه عيب‌ها بر انسان مىگيرند كه فلان كس ضعيف و ناتوان و بىعرضه و حقير است ، ازاين‌رو به ما نيازمند شده است .\r\nدر روايات اسلامى حاجت خواستن از تازه به دوران رسيده‌ها نهى شده است كه قطعاً با منت و ذلت همراه است ؛ در حديثى از امام صادق عليه السلام مىخوانيم كه به يكى از يارانش فرمود :\r\n« تُدْخِلُ يَدَكَ فِي فَمِ التِّنِّينِ إِلَى الْمِرْفَقِ خَيْرٌ لَكَ مِنْ طَلَبِ الْحَوَائِجِ إِلَى مَنْ لَمْ يَكُنْ لَهُ وَكَانَ ؛\r\nدست خود را تا مرفق در دهان اژدها كنى براى تو بهتر از آن است كه حاجت از كسى بطلبى كه چيزى نداشته و سپس به نوايى رسيده است » . « 2 »\r\nاين‌گونه اشخاص اگر چيزى به انسان بدهند سرمايهء گرانبهاترى را از بين\r\n\r\n\r\n","description":"","footnote":"\r\n( 1 ) . مستدرك الوسائل ، ج 5 ، ص 263 ، ح 2 .\r\n( 2 ) . بحارالانوار ، ج 75 ، ص 248 .\r\n","page_name":" 398 ","page_number":398},
  {"content":"\r\n\r\nمىبرند ، آبى مىدهند و آبرويى مىبرند . سعدى شيرازى در كتاب گلستان خود بعد از ذكر داستانى مىگويد : حكيمان گفته‌اند : آب حيات اگر فروشند فى المثل به آبروى ، دانا نخرد كه مردن به علت به از زندگى به ذلت .\r\n هرچه از دونان به منت خواستى * در تن افزودى و از جان كاستى ! \r\n* * *\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\n\r\n67 و قال عليه السلام لَا تَسْتَحِ مِنْ إِعْطَاءِ الْقَلِيلِ ، فَإِنَّ الْحِرْمَانَ أَقَلُّ مِنْهُ .\r\nامام عليه السلام فرمود :\r\nاز بخشش كم حيا مكن ، زيرا محروم كردن ، از آن هم كمتر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت آميز را نويرى در كتاب نهاية الإرب از امام صادق عليه السلام با تغيير مختصرى نقل كرده است در حالى كه آمدى در غررالحكم آن را از امير مؤمنان روايت نموده و نويسندهء مستطرف ، « أبشيهى » ( متوفاى 850 ) آن را با تفاوتى ذكره كرده است كه نشان مىدهد از منبع ديگرى آن را گرفته است . ( مصادر نهج‌البلاغه ، ج 4 ، ص 54 ) .\r\n","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\n\r\nشرح و تفسير بخشش كم\r\nامام عليه السلام در اين سخن حكيمانه‌اش از محروم كردن نيازمندان به هر اندازه كه ممكن باشد نهى مىكند و مىفرمايد : « از بخشش كم حيا مكن ، زيرا محروم كردن از آن هم كمتر است » ؛\r\n( لَا تَسْتَحِ مِنْ إِعْطَاءِ الْقَلِيلِ ، فَإِنَّ الْحِرْمَانَ أَقَلُّ مِنْهُ )\r\n. بسيارند كسانى كه معقتدند بايد بخشش به مقدار قابل ملاحظه باشد و اگر انسان توان آن را نداشت ، ترك كند ، در حالى كه بخشش كم ( توأم با عذرخواهى و ادب ) حد اقل دو فايده دارد : نخست اين‌كه در بسيارى از موارد همين مقدار حل مشكلى مىكند و ديگر اين‌كه دست رد به سينهء درخواست كننده زدن نوعى اهانت است و اين كار جلوى اهانت را مىگيرد . اضافه بر اينها روح سخاوت را در انسان در تمام حالات پرورش مىدهد .\r\nتعبير به\r\n« إنَّ الْحِرْمانَ أقَلُّ مِنْهُ ؛\r\nمحروم ساختن از آن كمتر است » نوعى كنايه و تشبيه است ، زيرا محروم كردن قابل مقايسه با مقدار مالى كه انسان مىبخشد نيست تا بگوييم اين از آن كمتر است . امام عليه السلام در واقع محروم كردن را نيز نوعى بخشش بسيار كم محسوب كرده كه هر بخششى از آن بيشتر است .\r\nدر حديثى از پيغمبر اكرم صلى الله عليه و آله مىخوانيم : « هر كار نيكى صدقه‌اى محسوب مىشود خواه به غنى باشد يا فقير ، بنابراين صدقه را ترك نكنيد هرچند به نيمى از يك دانهء خرما باشد و خود را از آتش دوزخ دور داريد هرچند به نيمى از يك\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nدانهء خرما باشد ، زيرا خداوند متعال اين صدقهء كوچك را براى صاحبش پرورش مىدهد ، همان‌گونه كه شما بچه اسب يا بچه شتر خود را پرورش مىدهيد و در روز قيامت پرورش يافتهء آن را به او باز مىگرداند تا جايى كه بزرگ‌تر از كوه عظيمى خواهد بود ؛\r\n« كُلُّ مَعْرُوفٍ صَدَقَةٌ إِلَى غَنِيٍّ أَوْ فَقِيرٍ فَتَصَدَّقُوا وَلَوْ بِشِقِّ تَمْرَةٍ وَاتَّقُوا النَّارَ وَلَوْ بِشِقِّ التَّمْرَةِ فَإِنَّ اللَّهَ عَزَّ وَجَلَّ يُرَبِّيهَا لِصَاحِبِهَا كَمَا يُرَبِّي أَحَدُكُمْ فَلُوَّهُ أَوْ فَصِيلَهُ حَتَّى يُوَفِّيَهُ إِيَّاهَا يَوْمَ الْقِيَامَةِ حَتَّى يَكُونَ أَعْظَمَ مِنَ الْجَبَلِ الْعَظِيمِ »\r\n. « 1 »\r\nدر گفتار حكيمانهء 422 تعبير ديگرى از همين موضوع مهم آمده است مىفرمايد :\r\n« افْعَلُوا الْخَيْرَ وَلَا تَحْقِرُوا مِنْهُ شَيْئاً ؛\r\nكار نيك را انجام دهيد و هيچ مقدار از آن را كم مشماريد » .\r\nمهم اين است كه انسان در انفاق خود ، هرچند كم اخلاص داشته باشد . اين خلوص نيت كم را بسيار و كوچك را بزرگ مىكند . شاهد اين سخن داستانى است كه در شأن نزول آيهء 79 سورهء توبه آمده است :\r\nلشكر اسلام براى مقابلهء احتمالى با دشمن در جنگ تبوك آماده مىشد .\r\nپيغمبر اكرم دستور به جمع‌آورى كمك‌هاى غذايى براى سربازان اسلام داد .\r\nهركس به اندازهء توانايى خود مقدارى خرما به عنوان زكات يا تبرع به مسجد مىآورد و كسانى كه امكانات بيشترى داشتند مقدار فزون‌ترى مىآوردند .\r\nكارگر مسلمانى به نام « ابو عقيل انصارى » كه از چاه‌هاى اطراف مدينه آب براى منازل مىآورد و با مبلغ مختصرى كه از اين كار دريافت مىكرد هزينهء زندگى خانوادهء خود را در حد پايين تأمين مىكرد نيز به فكر كمك به ارتش اسلام افتاد و چون اندوخته‌اى نداشت گفت : يك شب را اضافه كار مىكنم و درآمد آن را خدمت پيامبر مىآورم . محصول كار شبانهء او دو من خرما بود كه يك من آن را براى خانوادهء خود گذارد و يك من را خدمت پيامبر آورد . منافقان\r\n\r\n\r\n","description":"","footnote":"\r\n( 1 ) . بحارالانوار ، ج 71 ، ص 410 ، ح 16 .\r\n","page_name":" 404 ","page_number":404},
  {"content":"\r\n\r\nعيب‌جو هنگامى كه ديدند « ابو عقيل » مشتى خرماى خشكيده در دامن ريخته خدمت پيامبر مىآورد او را به باد مسخره و استهزا گرفتند و سخن‌ها گفتند . آيهء شريفه نازل شد ، كار « ابو عقيل » را كاملًا ستود و استهزا كنندگان را به عذاب اليم الهى تهديد كرد : « « الَّذِينَ يَلْمِزُونَ الْمُطوِّعِينَ مِنَ الْمُؤْمِنِينَ فِى الصَّدَقَتِ وَالَّذِينَ لايجِدُونَ إِلّا جُهْدَهُمْ فَيَسخَرُونَ مِنهُمْ سَخِرَ اللَّهُ مِنهُمْ وَلَهُمْ عَذَابٌ أَلِيمٌ » ؛ كسانى كه از صدقات مومنان اطاعت‌كار عيبجويى مى كنند ، و آنهايى را كه دسترسى جز به مقدار ( ناچيز ) توانائيشان ندارند مسخره مى نمايند خدا آنها را مسخره مىكند ( كيفر استهزا كنندگان را به آنها مىدهد ) و براى آنان عذاب دردناكى است » . « 1 »\r\n ببخش مال و مترس از كسى كه هرچه دهى * جزاى آن به يكى ده ز دادگر يا بى . \r\nالبته گاه به هفتصد برابر و بيشتر مىرسد .\r\n* * *\r\n\r\n\r\n","description":"","footnote":"\r\n( 1 ) . توبه ، آيهء 79 .\r\n","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n\r\n68 و قال عليه السلام الْعَفَافُ زِينَةُ الْفَقْرِ ، وَالشُّكْرُ زِينَةُ الْغِنَى .\r\nامام عليه السلام فرمود :\r\nخويشتن‌دارى و عفت زينت فقر و شكرگزارى زينت غناست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت آميز پيش از نهج‌البلاغه در كتاب تحف العقول در وصيت امام به فرزند دلبندش امام حسن عليه السلام آمده است و نيز مرحوم مفيد پيش از نهج‌البلاغه آن را در ارشاد نقل كرده و اين جمله را نيز بر آن افزوده است : « وَالصَبْرُ زينَةُ البَلْوى » . ( مصادر نهج‌البلاغه ، ج 4 ، ص 54 ) .\r\n","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n\r\nشرح و تفسير زينت فقر و غنا\r\nامام عليه السلام در اين گفتار حكيمانه‌اش از زينت فقر و زينت غنا سخن مىگويد و مىفرمايد : « خويشتن‌دارى و عفت زينت فقر و شكرگزارى زينت غناست » ؛\r\n( الْعَفَافُ زِينَةُ الْفَقْرِ ، وَالشُّكْرُ زِينَةُ الْغِنَى )\r\n. فقير در معرض آفات مختلفى قرار دارد : اظهار حاجت توأم با ذلت ، دست بردن به سوى اموال حرام ، ناسپاسى در برابر خداوند و مانند اينها . اما اگر خويشتن‌دار باشد نه دست حاجت به سوى لئيمان مىبرد و نه عزت نفس خود را زير پا مىگذارد ، نه آلودهء حرام مىشود و نه زبان به ناشكرى مىگشايد ، بنابراين عفت به معناى خويشتن‌دارى ، زينت فقر است ، از اين رو خداوند از اين‌گونه فقيران در قرآن مجيد با عظمت ياد كرده و مىفرمايد : « « لِلْفُقَراءِ الَّذِينَ أُحْصِرُوا فِي سَبِيلِ اللَّهِ لَا يَسْتَطِيعُونَ ضَرْباً فِي الأَرْضِ يَحْسَبُهُمُ الْجَاهِلُ أَغْنِيَاءَ مِنَ التَّعَفُّفِ تَعْرِفُهُمْ بِسِيمَاهُمْ لَايَسْئَلُونَ النَّاسَ إِلْحَافًا » ؛ ( انفاق شما مخصوصاً بايد ) براى نيازمندانى باشد كه در راه خدا در تنگنا قرار گرفتند ( از وطن خود براى شركت در ميدان جهاد آواره شده و در تأمين زندگى وامانده‌اند ) آنها نمىتوانند ( براى تأمين روزى ) مسافرتى كنند و از شدت خويشتن‌دارى افراد ناآگاه آنها را بىنياز مىپندارند ؛ اما آنها را از چهره‌هايشان مىتوانى بشناسى . آنان هرگز با اصرار چيزى از كسى نمىخواهند » . « 1 » اين همان عفت است كه زينت فقر است .\r\n\r\n\r\n","description":"","footnote":"\r\n( 1 ) . بقره ، آيهء 273 .\r\n","page_name":" 409 ","page_number":409},
  {"content":"\r\n\r\nالبته بايد توجه داشت كه عفت معناى عام و معناى خاصى دارد : معناى خاص آن پاكدامنى در مقابل آلودگىهاى جنسى و معناى عام آن هر گونه خويشتن‌دارى در برابر گناه و كارهاى زشت و پست است .\r\nدر حديث ديگرى از امام عليه السلام در غررالحكم مىخوانيم :\r\n« مَنْ عَفَّ خَفَّ وِزْرُهُ وَعَظُمَ عِنْدَاللَّهِ قَدْرُهُ ؛\r\nآن‌كس كه عفاف پيشه كند بار گناهش سبك و قدر و مقامش در پشگاه خدا افزون مىشود » .\r\nاما در مورد غنا كه بهترين زينت شكرگزارى است ؛ نه تنها شكر لفظى بلكه شكر عملى . اغنيا و ثروتمندانى كه شرك عملى به جا مىآورند ، به نيازمندان كمك مىكنند ، در كارهاى خير و عام المنفعه سرمايه‌گذارى مىنمايند ، به آنها كه وام مىخواهند وام مىدهند و حتى به كسانى كه محتاجند و روى سؤال ندارند به طور پنهانى كمك مىكنند آنها برترين زينت را در زندگى براى خود فراهم كرده‌اند ، در پيشگاه خدا آبرومندند و در برابر خلق خدا نيز داراى شخصيت و آبرو و چه زينتى از اين بالاتر .\r\nاما اگر غنىّ راه طغيان پيش گيرد ، در كمك به ديگران بخل بورزد ، آلودهء شهوات و عيش و نوش گردد ، در نظر همه زشت و منفور خواهد شد .\r\nالبته همه بايد شكر نعمت‌هاى خدا را به جا آورند ؛ ولى اين كار براى آنها كه مشمول نعمت بيشترى هستند زيبنده‌تر ، بلكه لازم‌تر است .\r\nشكر نعمت را بايد از پيامبران بزرگ الهى ياد گرفت ؛ سليمان كه ملك و حكومت بىمانندى داشت و جن و انس سر بر فرمان او بودند و بسيارى از قواى زمين و آسمان در خدمت او قرار داشتند هنگامى كه مىبيند يكى از شاگردانش به نام « آصف بن برخيا » چنان مقام والاى روحانى پيدا كرده كه مىتواند تخت « بلقيس » را در يك چشم بر هم زدن از شهر سبأ به شام نزد وى حاضر كند مىگويد : « « هَذَا مِنْ فَضلِ رَبّى لِيَبْلُوَنِى أَشْكُرُ أَمْ أَكْفُرُ » ؛ خداوند چنين\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nنعمتى را در اختيار من گذاشته تا مرا بيازمايد كه آيا شكر نعمت به جاى مىآورم يا نه ( و به يقين من شاكر و سپاس‌گزار اويم » . « 1 »\r\nشكرگزارى نه تنها براى غنىّ زينت ، بلكه موجب فزونى نعمت است . رسول خدا صلى الله عليه و آله » فرمود :\r\n« مَا فَتَحَ اللَّهُ عَلَى عَبْدٍ بَابَ شُكْرٍ فَخَزَنَ عَنْهُ بَابَ الزِّيَادَةِ ؛\r\nخدا درِ شكرگزارى را به روى كسى نگشود كه زيادى نعمت را از او باز دارد » . « 2 »\r\n* * *\r\n\r\n\r\n","description":"","footnote":"\r\n( 1 ) . نمل ، آيهء 40 .\r\n( 2 ) . كافى ، ج 2 ، ص 94 ، ح 2 .\r\n","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\n69 و قال عليه السلام إِذَا لَمْ يَكُنْ مَا تُرِيدُ فَلَا تُبَلْ مَا كُنْتَ .\r\nامام عليه السلام فرمود :\r\nهنگامى كه آنچه را مىخواهى انجام نمىگيرد ، هرگونه باشى اعتنا نكن\r\n( و نگران مباش ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه اين كلام حكمت‌آميز از غررالحكم با مختصر تفاوتى نقل شده است : به جاى « ما كُنْتَ » « كَيْفَ أنْتَ » آمده است ( كه احتمالًا از منبع ديگرى گرفته شده است ) در نسخهء ابن ابىالحديد و ابن ميثم نيز « كَيْفَ أنْتَ » آمده است .\r\nابن ابىالحديد در شرح اين جملهء مىگويد : « تفسير اين كلام براى بسيارى از مردم پيچيده شده است » . اين تعبير - به گفتهء صاحب مصادر - نشان مىدهد كه اين از كلمات مشهور آن حضرت است كه انديشمندان بسيارى دربارهء آن امعان نظر كرده‌اند ، زيرا اگر اين كلام از سخنان مشهور آن حضرت نبود دليلى نداشت كه براى به دست آوردن تفسير صحيح آن تلاش و كوشش كنند . ( مصادر نهج‌البلاغه ، ج 4 ، ص 55 ) .\r\n","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n\r\nشرح و تفسير نگران مباش\r\nامام عليه السلام در اين گفتار حكيمانه به افرادى كه در رسيدن به مقصودشان ناكام مىمانند دستورى مىدهد كه مايهء آرامش است ، مىفرمايد : « هنگامى كه آنچه را مىخواهى انجام نمىگيرد ، هرگونه باشى اعتنا نكن » ؛\r\n( إِذَا لَمْ يَكُنْ مَا تُرِيدُ فَلَا تُبَلْ « 1 » مَا كُنْتَ )\r\n. براى اين جمله تفسيرهاى متعددى از سوى شارحان نهج‌البلاغه ذكر شده است ؛ اكثر شارحان بر اين عقيده‌اند كه اين سخن حكيمانه اشاره به همان چيزى است كه در قرآن مجيد آمده : « لِكَيْلا تَأْسَوْا عَلى ما فاتَكُم » « 2 » يعنى هنگامى كه به مقصد نرسيدى غمگين مباش ، چرا كه اگر مقصود مادى است دنياى مادى بقايى ندارد و اگر مقصود معنوى است خداوند براى تلاشى كه كردى به تو اجر و پاداش مىدهد .\r\nبعضى ديگر مانند « محمد عبده » گفته‌اند كه منظور اين است كه اگر به مقصود نرسيدى دست از تلاش و كوشش بر ندار و به سخنان اين و آن اعتنا مكن .\r\nبعضى ديگر گفته‌اند : مقصود اين است كه اگر به مقصود نرسيدى به همان\r\n\r\n\r\n","description":"","footnote":"\r\n( 1 ) . « لا تُبَلْ » از مادهء « بَلْو » بر وزن « دَلو » به معناى اهميت دادن به چيزى گرفته شده و اين صيغه در اصل « لا تُبالَ » بوده و در حالت جزمى واو آن حذف شده سپس الف باب مفاعله نيز به عنوان تخفيف حذف گرديده و « لا تُبَلَ » شده سپس جزم كه روى واو محذوف بوده ، منتقل به لام شده است و « لا تُبَلْ » شده است .\r\n( 2 ) . حديد ، آيهء 23 .\r\n","page_name":" 415 ","page_number":415},
  {"content":"\r\n\r\nحال كه هستى راضى باش تا از مقام و مرتبهء تو نزد خداوند كاسته نشود .\r\nتفسير چهارمى براى اين سخن به نظر مىرسد كه از بعضى جهات مناسب‌تر است و آن اين‌كه اگر به مقصود نرسيدى به هر صورت باشى تفاوتى نمىكند مثل اين‌كه كسى هدفش اين بوده كه در فلان شهر زندگى كند و موفقيت خود را تنها در آنجا مىبيند . اگر اين مقصود براى او حاصل نشود چه تفاوتى مىكند كه در هر شهر ديگرى باشد ، زيرا همه شهرها نسبت به خواستهء او يكسان است و نبايد در اين‌باره سخت‌گيرى كند . اين شبيه چيزى است كه مرحوم « علامهء شوشترى » در شرح نهج البلاغهء خود آورده كه زنى تنها يك پسر داشت و از دنيا رفت . آن مادر گفت : من مىخواستم اين فرزند من زنده بماند حال كه از دنيا رفت هر كس ديگرى مىخواهد بعد از او زنده بماند يا نماند .\r\nبارها گفته‌ايم كه ارادهء چند معناى مختلف از عبارت واحد مانعى از نظر ادبى ندارد و در نثر و نظم كلام عرب و ساير لغات ، نمونه‌هاى فراوانى از آن هست ، بنابراين ممكن است تمام معانى فوق در محتواى كلام امام عليه السلام جمع باشد .\r\n* * *\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\n70 و قال عليه السلام لَا تَرَى الْجَاهِلَ إِلَّا مُفْرِطاً أَوْ مُفَرِّطاً .\r\nامام عليه السلام فرمود :\r\nهميشه جاهل را يا افراطگر مىبينى و يا تفريط كار ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب غررالحكم اين جملهء حكمت‌آميز با كمى تفاوت ذكر شده است : « الْجاهِلُ لَنْ يُلقى إلّا مُفْرِطاً اوْ مُفَرِّطاً » و ابن‌اثير نيز آن را در كتاب نهايه از على عليه السلام نقل كرده است . ( مصادر نهج‌البلاغه ، ج 4 ، ص 56 ) .\r\n","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n\r\nشرح و تفسير افراط و تفريط نشانهء جهل است\r\nامام در اين كلام حكمت‌آميز به مسئلهء مهمى اشاره كرده كه سراسر زندگى انسان‌ها را در بر مىگيرد ، مىفرمايد : « هميشه جاهل را يا افراطگر مىبينى و يا تفريط كار » ؛\r\n( لَا تَرَى الْجَاهِلَ إِلَّا مُفْرِطاً أَوْ مُفَرِّطاً )\r\n. راه صحيح به سوى مقصد راه مستقيم است كه ما پيوسته در نمازها هر روز خدا را مىخوانيم تا ما را بر آن راه ثابت بدارد . در اطراف راه مستقيم خطوط انحرافى فراوانى هست كه پيدا كردن راه مستقيم از ميان آن خطوط نياز به دقت و علم و دانش دارد . به همين دليل ، جاهل غالبا گرفتار خطوط انحرافى يا در جانب زياده روى مىگردد و يا در سوى كوتاهى و كندروى . اين مسئله در تمام شئون زندگى اعم از فردى و اجتماعى و سياسى و غير آن ديده مىشود ؛ مثلًا حفظ ناموس و پاسدارى آن از هرگونه انحراف يك فضيلت است ولى افراد جاهل گاهى به طرف افراط كشيده مىشوند و با وسواس هر حركتى از همسر خود را زير نظر مىگيرند و با نگاه اتهام و گمان سوء به او نگاه مىكنند به طورى كه زندگى براى آنها تبديل به دوزخى مىشود و گاه هيچ‌گونه نظارتى بر وضع خانه و همسر خود ندارند كه كجا رفت و آمد و با چه كسى صحبت مىكند و امثال آن .\r\nدر مسائل بهداشتى فرد جاهل گاه چنان گرفتار افراط مىشود كه دست به\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nسوى هيچ آب و غذايى نمىبرد به گمان اين‌كه همهء آنها آلوده است ، در هيچ مهمانى شركت نمىكند ، هيچ هديه‌اى را نمىپذيرد و بايد تنها خودش غذاى خويش را تهيه كند و گاه در جهت مخالف قرار مىگيرد و فرقى ميان آلوده و غير آلوده ، بيمار مسرى و غير بيمار نمىگذارد .\r\nبعضى از شارحان ، اين مطلب را با موضوع عدالت در مسائل اخلاقى پيوند زده و گفته‌اند : هميشه فضايل اخلاقى حد وسط در ميان دو دسته از رذايل است :\r\nشجاعت حد اعتدالى است كه در ميان صفت تهور ( بىباكى ) و جبن ( ترس و بزدلى ) قرار گرفته است . عالم به سراغ حد وسط و جاهل يا در طرف افراط قرار مىگيرد و يا در جانب تفريط و همچنين سخاوت حد اعتدال ميان بخل و اسراف است همان‌گونه كه قرآن مجيد خطاب به پيغمبر اكرم صلى الله عليه و آله مىفرمايد :\r\n« « وَلا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً » ؛ هرگز دستت را بر گردنت زنجير مكن ( و ترك انفاق و بخشش منما ) و بيش از حد آن را مگشا تا مورد سرزنش قرار گيرى و از كار فرو مانى » . « 1 »\r\nدر مسائل مربوط به اعتقادات ، گروهى از جاهلان دربارهء عظمت على عليه السلام چنان افراط كردند كه قائل به الوهيت و خدايى او شده و گروه ديگر چنان كوتاه آمدند كه در صف ناصبان قرار گرفتند و به يقين هر دو گروه گمراهند . خط صحيح همان پذيرش ولايت به معناى امام مفترض الطاعه بودن است .\r\nدر خطبهء 127 نيز اين مطلب به صورت شفاف و روشن آمده است :\r\n« وَسَيَهْلِكُ فِيَّ صِنْفَانِ مُحِبٌّ مُفْرِطٌ يَذْهَبُ بِهِ الْحُبُّ إِلَى غَيْرِ الْحَقِّ وَمُبْغِضٌ مُفْرِطٌ يَذْهَبُ بِهِ الْبُغْضُ إِلَى غَيْرِ الْحَقِّ ؛\r\nبه زودى دو گروه در مورد من هلاك و گمراه مىشوند :\r\nدوست افراطى كه محبتش او را به غير حق ( غلو ) مىكشاند و دشمن افراطى كه به سبب دشمنى قدم در غير حق مىنهد ( و مرا كافر خطاب مىكند ) .\r\n\r\n\r\n","description":"","footnote":"\r\n( 1 ) . اسراء ، آيهء 29 .\r\n","page_name":" 420 ","page_number":420},
  {"content":"\r\n\r\nسپس افزود :\r\n« وَخَيْرُ النَّاسِ فِيَّ حَالًا النَّمَطُ الْأَوْسَطُ فَالْزَمُوهُ ؛\r\nبهترين مردم دربارهء من گروه ميانه‌رو هستند از آنان جدا نشويد » .\r\nدر بحارالانوار نيز آمده است كه امير مؤمنان على عليه السلام فرمود :\r\n« أَلَا إِنَّ خَيْرَ شِيعَتِي النَّمَطُ الْأَوْسَطُ إِلَيْهِمْ يَرْجِعُ الْغَالِي وَبِهِمْ يَلْحَقُ التَّالِي ؛\r\nبهترين شيعيان من گروه ميانه‌رو هستند ، غلو كننده بايد به سوى آنان باز گردد و كوتاهى كنندهء عقب افتاده بايد ( شتاب كند و ) به آنها ملحق شود » . « 1 »\r\nبا دقت به جوامع بشرى مىبينيم كه غالب نابسامانىها بر سر افراط و تفريطهاست كه زاييدهء جهل و نادانى است ؛ گاه آن‌چنان در مسائل اقتصادى قائل به آزادى مىشوند كه فرآيند آن نظام سرمايه‌دارى ظالم است و گاه چنان سلب آزادى مىكنند كه نتيجهء آن نظام كمونيسم و گرفتارىهاى آن است ، مهم يافتن خط اعتدال و ثابت ماندن بر آن است .\r\nدر حديثى از پيغمبر اكرم صلى الله عليه و آله مىخوانيم كه در روز قيامت حاكمى ( از حاكمان مسلمين ) را مىآورند كه بيش از آنچه خداوند دستور داده عمل كرده ، خداوند به او مىگويد : بندهء من چرا بيش از آنچه بايد تازيانه بزنى زدى ؟ عرض مىكند : من براى غضب تو غضب‌ناك شدم . به او گفته مىشود : آيا سزاوار است غضب تو شديدتر از غضب من باشد ؟ سپس حاكم ديگرى را مىآورند كه كوتاهى كرده خداوند به او مىفرمايد : چرا در برابر آنچه به تو امر كرده بودم كوتاهى كردى ؟\r\nعرض مىكند : پروردگارا من به او رحم كردم ؟ به او گفته مىشود : آيا رحمت تو از رحمت من وسيع‌تر است ؟ سپس هر دو را به سوى دوزخ مىبرند . « 2 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 6 ، ص 178 ، ح 7 .\r\n( 2 ) . شرح نهج‌البلاغهء علامه شوشترى ، ج 8 ، ص 247 .\r\n","page_name":" 421 ","page_number":421},
  {"content":"\r\n . \r\n","description":"","footnote":"","page_name":" 422 ","page_number":422},
  {"content":"\r\n\r\n\r\n71 و قال عليه السلام إِذَا تَمَّ الْعَقْلُ نَقَصَ الْكَلَامُ .\r\nامام عليه السلام فرمود :\r\nهنگامى كه عقل كامل گردد سخن كم مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكمت آميز را جاحظ در كتاب خود المائة المختاره پيش از سيّد رضى ذكر كرده است و در ميان كسانى كه بعد از سيّد رضى بوده‌اند ابن طلحهء شافعى در مطالب السؤول و زمخشرى در ربيع الابرار و ميدانى در مجمع الامثال آورده‌اند . ( مصادر نهج‌البلاغه ، ج 4 ، ص 56 ) .\r\nدر كتاب تمام نهج‌البلاغه اين كلام حكمت‌آميز به ضميمهء كلمات متعدد مشابه ديگرى در ضمن وصيت امام براى فرزندش امام مجتبى ذكر شده است . ( تمام نهج‌البلاغه ، ص 957 ) ولى ما آن را در وصيت مزبور نيافتيم .\r\n","page_name":" 423 ","page_number":423},
  {"content":"\r\n . \r\n","description":"","footnote":"","page_name":" 424 ","page_number":424},
  {"content":"\r\n\r\n\r\nشرح و تفسير نشانهء كمال عقل\r\nامام عليه السلام در اين كلام حكمت‌آميز به اهميت سكوت و كم‌گويى اشاره كرده مىفرمايد : « هنگامى كه عقل كامل گردد سخن كم مىشود » ؛\r\n( إِذَا تَمَّ الْعَقْلُ نَقَصَ الْكَلَامُ )\r\n. رابطهء كمال و تمام عقل با كم سخن گفتن از اينجا روشن مىشود كه اولًا ريشهء مفهوم عقل ، منع و جلوگيرى است و زانوبند شتر را از اين جهت « عقال » مىگويند كه او را از حركت باز مىدارد و از آنجا كه سخنان سنجيده ، كم است و سخنان نسنجيده ، بسيار ، عقل به انسان مىگويد : بيشتر بينديش و كمتر بگو .\r\nثانياً مطالبى كه گفتن آن ضرورت دارد نسبت به فضول كلام و سخنان زيادى بسيار كمتر است ، از اين رو افراد عاقل غالباً خاموش‌اند و به موقع سخن مىگويند .\r\nثالثاً انسان عاقل مىداند كه بيشترين و مهم‌ترين گناهان با زبان انجام مىشود بدين سبب براى محفوظ ماندن از عواقب زيان‌بار گناه سعى مىكند كمتر سخن بگويد ؛ ولى متاسفانه افرادى را مىبينيم كه دم از ايمان مىزنند و گويى سخنان خود را جزء اعمال خود به حساب نمىآورند ؛ در مجالس از آغاز تا پايان از سخنان لغو و بيهوده يا سخنانى كه آميخته با غيبت ، اهانت و تهمت باشد ابا ندارند . انسان عاقل هرگز خود را گرفتار عواقب سوء پرگويى نمىكند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nرابعاً گفتار زياد ، نيروها و انرژىهاى ذخيرهء انسان را بر باد مىدهد و وقت عزيز او را تلف مىكند و موجب دشمنىها و عداوت‌ها مىشود ، بنابراين عقل و شرع به ما فرمان مىدهد كه كم‌بگوئيد و گزيده بگوئيد .\r\nدر حديثى از همان حضرت در غررالحكم مىخوانيم :\r\n« إيّاكَ وَفُضُولَ الْكَلامِ فَإنَّهُ يُظْهِرُ مِنْ عُيُوبِكَ ما بَطَنَ وَيُحَرِّكُ عَلَيْكَ مِنْ أعْدائِكَ ما سَكَنَ ؛\r\nاز زياده‌گويى بپرهيز كه عيب‌هاى نهانى تو را ظاهر مىسازد و كينه‌هاى آرام‌گرفتهء دشمنانت را بر ضد تو تحريك مىكند » . « 1 »\r\nدر حديثى از رسول خدا صلى الله عليه و آله مىخوانيم :\r\n« إنَّ الرَّجُلَ لَيَتَحَدَّثُ بِالْحَديثِ ما يُريدُ بِهِ سُوءًا إلّا لِيُضْحِكَ بِهِ الْقَوْمُ يَهْوى بِهِ أبْعَدَ مِنَ السَّماءِ ؛\r\nانسان گاهى سخنى مىگويد كه قصد بدى ندارد جز اين‌كه مىخواهد مردم را بخنداند و به سبب آن ( از مقام خود ) سقوط مىكند بيش از فاصلهء زمين و آسمان » . « 2 »\r\nاحاديث اسلامى دربارهء سكوت و كم سخن گفتن و پرهيز از خطرات زبان بسيار زياد است كه در اين مختصر نمىگنجد . اين سخن را با حديث ديگرى از پيغمبر اكرم پايان مىدهيم كه فرمود :\r\n« مِنْ حُسْنِ إِسْلَامِ الْمَرْءِ تَرْكُهُ مَا لَايَعْنِيهِ ؛\r\nاز نشانه‌هاى خوبى اسلام انسان سخن نگفتن دربارهء امورى است كه به او ارتباطى ندارد . « 3 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، طبق نقل ميزان الحكمه ، ح 11849 « باب النهى عن كثرة الكلام » .\r\n( 2 ) . ميزان الحكمه ، همان باب .\r\n( 3 ) . بحارالانوار ، ج 1 ، ص 216 ، ح 28 .\r\n","page_name":" 426 ","page_number":426},
  {"content":"\r\n\r\n\r\n72 و قال عليه السلام الدَّهْرُ يُخْلِقُ الْأَبْدَانَ ، وَيُجَدِّدُ الْآمَالَ ، وَيُقَرِّبُ الْمَنِيَّةَ ، وَيُبَاعِدُ الْأُمْنِيَّةَ : مَنْ ظَفِرَ بِهِ نَصِبَ ، وَمَنْ فَاتَهُ تَعِبَ .\r\nامام عليه السلام فرمود :\r\nروزگار ، بدن‌ها را كهنه و آرزوها را نو مىسازد ، مرگ را نزديك و خواسته‌ها را دور مىكند . كسى كه ( تلاش كند و ) به مواهب دنيا برسد خسته مىشود\r\nو كسى كه به آن نرسد رنج مىبرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء كتاب مصادر مىگويد : آمدى اين كلام حكمت آميز را در غررالحكم با تفاوت‌هاى متعددى ذكر كرده كه نشان مىدهد مصدر ديگرى در اختيار داشته ، ابن جوزى نيز در كتاب تذكره آن را با تفاوت مختصرى آورده است . ( مصادر نهج‌البلاغه ، ج 4 ، ص 57 ) .\r\n","page_name":" 427 ","page_number":427},
  {"content":"\r\n . \r\n","description":"","footnote":"","page_name":" 428 ","page_number":428},
  {"content":"\r\n\r\n\r\nشرح و تفسير بيداد روزگار\r\nامام عليه السلام در اين كلام حكمت‌آميز و بيدارگر ، آثار گذشت روزگار را در وجود انسان‌ها بيان مىدارد و مىفرمايد : « روزگار ، بدن‌ها را كهنه و آرزوها را نو مىسازد مرگ را نزديك و خواسته‌ها را دور مىكند . كسى كه ( تلاش كند و ) به مواهب آن برسد سخت خسته مىشود و كسى كه ( بعد از تلاش ) به آن نرسد رنج مىبرد » ؛\r\n( الدَّهْرُ يُخْلِقُ الْأَبْدَانَ ، وَيُجَدِّدُ الْآمَالَ ، وَيُقَرِّبُ الْمَنِيَّةَ ، وَيُبَاعِدُ الْأُمْنِيَّةَ :\r\nمَنْ ظَفِرَ بِهِ نَصِبَ ، وَمَنْ فَاتَهُ تَعِبَ )\r\n. امام عليه السلام در اين چند جملهء كوتاه و پر معنا چند نكتهء مهم را يادآورد مىشود :\r\nنخست اين‌كه گذشت روزگار بدن‌ها را كهنه و فرسوده مىكند و اين از واضحات است كه بسيارى از مردم به آن توجه ندارند ؛ هر سال و ماه ، بلكه هر روز و ساعتى كه بر انسان مىگذرد ، بخشى از قوا و نيروهاى خود را از دست مىدهد .\r\nدرست مانند لباسى كه بر اثر مرور زمان كهنه و پوسيده مىشود و هيچ‌گونه استثنايى در آن نيست ، بنابراين بايد كوشيد در مقابل آنچه از دست مىرود چيزى به دست آورد تا گرفتار خسران نشود . آيات شريفهء « وَالْعَصرِ * إنَّ الْإنْسَانَ لَفِى خُسْرٍ » نيز به همين معنا اشاره دارد .\r\nدر دومين نكته مىفرمايد : « گذشت روزگار آرزوها را نو مىكند » اين مطلب به تجربه ثابت شده كه حرص بزرگسالان بر جمع مال و به دست آوردن مقام از\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nجوانان بيشتر است و شايد دليل آن اين باشد كه انسان هر چه خود را به مرگ نزديك‌تر مىبيند احساس مىكند وقت كمترى براى رسيدن به آرزوها در اختيار دارد . به عكس جوانان فكر مىكنند وقت طولانى براى رسيدن به آرزوها دارند .\r\nدر حديث معروف نبوى مىخوانيم :\r\n« يَشيبُ ابْنُ آدَمَ وَيَشُبُّ فيهِ خِصْلَتانِ ؛\r\nانسان پير مىشود ولى دو صفت در او جوان خواهد شد : حرص و آرزوهاى دور و دراز » . « 1 »\r\n آدمى پير چو شد حرص جوان مىگردد * خواب در وقت سحرگاه گران مىگردد \r\nدر سومين و چهارمين نكته به نزديك شدن انسان به مرگ و فاصله گرفتن از خواسته‌ها اشاره مىكند . فاعل اين دو فعل همان « دهر » و گذشت روزگار است زيرا عمر انسان به هر حال محدود است و سرمايه‌اى است كه با گذشت زمان تدريجاً نقصان مىپذيرد و به همان نسبت ، انسان از خواسته‌هايش دور مىشود چون زمان كوتاه‌ترى براى رسيدن به خواسته‌ها در اختيار دارد . اضافه بر اين نيروهاى او هم رو به ضعف و كاستى مىرود و اين عامل ديگرى است كه او را از خواسته‌هايش دور مىسازد .\r\nگرچه « آمال » و « امنيّه » هر دو معناى قريب به يكديگر دارند و به معناى آرزوها و خواسته‌هاست ؛ ولى به نظر مىرسد « آمال » بيشتر در مورد آرزوهاى دست يافتنى و « امنيّه » در مورد آرزوهاى دست نيافتنى به كار مىرود ، هرچند گاه در غير اين مورد نيز استفاده مىشود .\r\nبنابراين جملهء « يُجَدِّدُ الْآمالَ » اشاره به اين است كه انسان هر روز آرزوى تازه‌اى براى خود پيدا مىكند و براى رسيدن به آن مشغول تلاش مىشود و هر\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 22 .\r\n","page_name":" 430 ","page_number":430},
  {"content":"\r\n\r\nروز خواسته‌هاى او بر اثر گذشت زمان از دسترس وى دور تر مىشود .\r\nسپس امام عليه السلام به پنجمين و ششمين نكته اشاره فرموده و كسانى را كه به خواسته‌هاى دنيوى خود مىرسند گرفتار خستگى و آنان راكه به آن نمىرسند گرفتار درد و رنج معرفى مىكند و مفهوم آن اين است كه نه آنها كه بر خواسته‌هاى دنيوى خود پيروز مىشوند آرامش و راحتى دارند و نه آنان كه ناكام مىمانند ، زيرا همان‌گونه كه به دست آوردن مواهب مادى با مشكلاتى روبروست ، نگه داشتن آن مشكلات بيشترى را در پى دارد .\r\nضمير در « به » گرچه ظاهراً به « دهر » ( روزگار ) باز مىگردد ؛ ولى از آنجا كه پيروزى به روزگار معنا ندارد ، منظور از آن همان مواهب دنياست و قرينهء آن جمله‌هاى « ظَفِرَ » و « فاتَ » است .\r\nدقت در نكات حكمت‌هاى بالا كافى است انسان را به موقعيت خود در زندگى دنيا آشنا سازد و از هر گونه زيادى روى و خيال‌پردازى و غفلت باز دارد و به تلاش دربارهء فراهم ساختن زاد و توشهء آخرت توجه دهد .\r\nاين نكته نيز شايان دقت است كه « دهر » در اصل و ريشهء لغت به معناى غلبه است ؛ ولى از آنجا كه زمان بر هر كس و هر چيز غلبه پيدا مىكند ، آن را دهر ناميده‌اند ، بنابراين دهر همان گذشت شب و روز و سال و ماه است و گاه ( مانند آنچه در ذيل كلام حكمت‌آميز بالا آمد ) به معناى مواهب دنيا آمده است .\r\nدر حديثى از امام اميرالمؤمنين عليه السلام مىخوانيم كه مىفرمود : دهر سه روز است و تو در ميان اين سه روز قرار گرفته‌اى : روزى كه گذشت و آنچه در آن بودى كه هرگز باز نمىگردد . اگر در آن روز عمل نيكى انجام داده‌اى از گذشتن آن غمگين نخواهى شد و از رفتن به استقبال آينده خوشحال خواهى بود و اگر كوتاهى و تقصير در آن كرده‌اى از رفتنش شديدا غمگين مىشوى و از كوتاهى خود حسرت مىخورى . روز ديگر همان است كه تو امروز در آن از صبحگاهان آغاز\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nكرده‌اى و نمىدانى به آخر مىرسانى يا نه و اگر آن را به آخر برسانى نمىدانى آيا بهرهء تو در آن همان كوتاهى و تقصير همانند روز گذشته است يا نه . و روز سوم روزى است كه در انتظار آن هستى و باز نمىدانى آيا در آن كوتاهى خواهى كرد يا نه ( و هرگز نمىدانى آن را درك خواهى نمود يا نه ) بنابراين آنچه را كه الان در آن هستى غنيمت بشمار و فكر كن كه غير از امروز و امشب را در اختيار ندارى . « 1 »\r\nابن ابىالحديد در شرح نهج‌البلاغهء خود در اينجا اشعارى را آورده و نام شاعرش را ذكر نكرده است ؛ اشعارى بسيار گويا و بيدار كننده كه ذيلًا به چند بيت آن اشاره مىشود :\r\n كَأنَّكَ لَمْ تَسْمَعْ بِأخْبارِ مَنْ مَضى * وَلَمْ تَرَ بِالْباقينَ ما صَنَعَ الدَّهْرُ\r\nفَإنْ كُنْتَ لا تَدْري فَتِلْكَ دِيارُهُمْ * عَفاها مَحالُ الرّيحِ بَعْدَكَ وَالْقَطْرُ\r\nوَهَلْ أبْصَرَتْ عَيْناكَ حَيّاً بِمَنْزِلٍ * عَلَى الدَّهِرِ إلّا بِالْعَراءِ لَهُ قَبْرٌ\r\nفَلا تَحْسَبَنَّ الْوَفْرَ مالًا جَمَعْتَهُ * وَلكِنْ ما قَدَّمْتَ مِنْ صالِحٍ وَفْرٌ\r\nمَضى جامِعُوا الْأمْوالٍ لَمْ يَتَزَوَّدُوا * سِوَى الْفَقْرَ يا بُؤسى لِمَنْ زادَهُ الْفَقْرُ\r\nفَحَتَّامَ لا تَصْحُو وَقَدْ قَرُبَ الْمَدى * وَحتَّامَ لا يَنْجابُ عَنْ قَلْبِكَ السُّكرُ \r\nگويا اخبار پيشينيان را نشنيده‌اى و گويا نديده‌اى كه روزگار با آنان كه باقى ماندند ، چه مىكند .\r\nاگر نمىدانى اين خانه‌ها و كاخ‌هاى آنهاست كه ورزش بادها گرد و غبار كهنگى بر آن پاشيده و باران‌ها بر آن باريده و فرسوده ساخته است .\r\nآيا هرگز چشم تو انسان زنده‌اى را ديده است كه از گردش روزگار كنار برود جز اين‌كه زمانه قبرى براى او در بيابان فراهم خواهد ساخت ؟\r\nگمان نكن اموالى را كه جمع كرده‌اى چيز پرارزشى است ، بلكه اعمال صالحى را كه از پيش فرستاده‌اى پر ارزش است .\r\n\r\n\r\n","description":"","footnote":"\r\n( 1 ) . كافى ، ج 2 ، ص 453 ، ح 1 . ( با تلخيص )\r\n","page_name":" 432 ","page_number":432},
  {"content":"\r\n\r\nگردآورندگان اموال رفتند و زاد و توشه‌اى جز فقر با خود نبردند واى به حال كسى كه زاد و توشه‌اش فقر باشد .\r\nتا كى بيدار نمىشوى هنگام رفتن نزديك شده و تا كى مستى شهوات از قلب تو خارج نمىشود . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 218 .\r\n","page_name":" 433 ","page_number":433},
  {"content":"\r\n . \r\n","description":"","footnote":"","page_name":" 434 ","page_number":434},
  {"content":"\r\n\r\n\r\n73 و قال عليه السلام مَنْ نَصَبَ نَفْسَهُ لِلنَّاسِ إِمَاماً فَلْيَبْدَأْ بِتَعْلِيمِ نَفْسِهِ قَبْلَ تَعْلِيمِ غَيْرِهِ ، وَلْيَكُنْ تَأْدِيبُهُ بِسِيرَتِهِ قَبْلَ تَأْدِيبِهِ بِلِسَانِهِ ؛ وَمُعَلِّمُ نَفْسِهِ وَمُؤَدِّبُهَا أَحَقُّ بِالْإِجْلَالِ مِنْ مُعَلِّمِ النَّاسِ وَمُؤَدِّبِهِمْ .\r\nامام عليه السلام فرمود :\r\nكسى كه خود را در مقام پيشوايى و امامت بر مردم قرار مىدهد بايد پيش از آنكه به تعليم ديگران مىپردازد به تعليم خويش بپردازد و بايد تأديب و تعليم او نسبت به ديگران پيش از آنكه با زبانش باشد با عمل صورت گيرد و كسى كه معلّم و ادب‌كنندهء خويشتن است به احترام سزاوارتر از كسى است كه معلّم و مربّى مردم است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مستطرف نوشتهء « ابوالفتوح محمد بن احمد مصرى شافعى » ( معروف به خطيب ابشيهى از علماى قرن نهم ) اين سخن حكمت آميز با تفاوت‌هايى نقل شده و اين نشان مىدهد كه او منبعى غير از نهج‌البلاغه در اختيارش بوده است . ( مصادر نهج‌البلاغه ، ج 4 ، ص 57 ) .\r\n","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n\r\nشرح و تفسير روش تعليم و تربيت\r\nامام عليه السلام در اين گفتار گهربار به سه نكتهء شايان توجه اشاره مىكند : نخست مىفرمايد : « كسى كه خود را در مقام پيشوايى و امامت بر مردم قرار مىدهد بايد پيش از آنكه به تعليم ديگران مىپردازد به تعليم خويش بپردازد » ؛\r\n( مَنْ نَصَبَ نَفْسَهُ لِلنَّاسِ إِمَاماً فَلْيَبْدَأْ بِتَعْلِيمِ نَفْسِهِ قَبْلَ تَعْلِيمِ غَيْرِهِ )\r\n. كلام امام عليه السلام در اينجا مطابق ظاهر اطلاق كلام ، هم رئيس حكومت بر مردم را شامل مىشود و هم تمام كسانى را كه به نوعى ارشاد و هدايت مردم را بر عهده مىگيرند . اين جمله اشاره به يك واقعيت مسلم عقلانى است كه تا انسان خودش چيزى را نداشته باشد نمىتواند به ديگران اهدا كند .\r\n خشك ابرى كه بود ز آب تهى * كى شود منصب او آب دهى \r\nضرب المثلى در ميان عرب است كه مىگويند : « چوبى كه كج است چگونه ممكن است سايهء آن راست باشد » .\r\nاضافه بر اين ، مردم سخنان كسى را كه به گفتار خود پايبند و آثارش در زندگى او نمايان نيست ، هرگز نمىپذيرند و به خود مىگويند : اگر او اين سخنان را باور مىداشت نخست خودش به آن عمل مىكرد .\r\nبه همين دليل امام عليه السلام در دومين جمله مىفرمايد : « بايد تأديب و تعليم او نسبت به ديگران پيش از آنكه با زبانش باشد با عمل صورت گيرد » ؛\r\n( وَ لْيَكُنْ\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nتَأْدِيبُهُ بِسِيرَتِهِ قَبْلَ تَأْدِيبِهِ بِلِسَانِهِ )\r\n. اصلى مسلم در روان‌شناسى است كه مردم سخنان كسى را مىپذيرند كه به گفتهء خود معتقد باشد و به تعبير معروف : تا سخن از دل بر نيايد بر دل ننشيند و نشانهء روشن اين اعتقاد اين است كه به گفتهء خود عمل كند .\r\nفى المثل اگر طبيبى سخنرانىهاى متعددى دربارهء زيان‌هاى دخانيات ايراد كند و بيمارىهاى متعدد ناشى از آن را يكى پس از ديگرى برشمرد ؛ ولى مردم ببينند از دهانش بوى سيگار مىآيد هيچ كس سخن او را جدى نخواهد گرفت .\r\nبه همين دليل در حديثى كه در كتاب كافى آمده از امام صادق عليه السلام مىخوانيم :\r\n« إِنَّ الْعَالِمَ إِذَا لَمْ يَعْمَلْ بِعِلْمِهِ زَلَّتْ مَوْعِظَتُهُ عَنِ الْقُلُوبِ كَمَا يَزِلُّ الْمَطَرُ عَنِ الصَّفَا ؛\r\nهنگامى كه عالم به علمش عمل نكند موعظهء او از دل‌ها فرو مىريزد همان‌گونه كه قطره‌هاى باران از سنگ سخت فرو مىريزد » . « 1 »\r\nاشاره به اين‌كه دل‌هاى مردم حالت مقاومت و نفوذناپذيرى در برابر مواعظ آنها به خود مىگيرد . نيز به همين دليل امير مؤمنان على عليه السلام در خطبهء 175 مىفرمايد :\r\n« أَيُّهَا النَّاسُ إِنِّي وَاللَّهِ مَا أَحُثُّكُمْ عَلَى طَاعَةٍ إِلَّاأَسْبِقُكُمْ إِلَيْهَا وَلَا أَنْهَاكُمْ عَنْ مَعْصِيَةٍ إِلَّا وَأَتَنَاهَى قَبْلَكُمْ عَنْهَا ؛\r\nاى مردم به خدا سوگند من شما را به هيچ طاعتى ترغيب نمىكنم مگر اين‌كه خودم پيش از شما به آن عمل مىنمايم و شما را از هيچ معصيتى باز نمىدارم مگر اين‌كه خودم پيش از شما از آن دورى مىجويم » .\r\nسپس در سومين و آخرين جمله بر آنچه در جمله‌هاى پيش آمد تأكيد نهاده مىفرمايد : « كسى كه معلم و ادب كنندهء خويشتن است به احترام سزاوارتر از كسى است كه معلم و مربى مردم است » ؛\r\n( وَمُعَلِّمُ نَفْسِهِ وَمُؤَدِّبُهَا أَحَقُّ بِالْإِجْلَالِ مِنْ مُعَلِّمِ النَّاسِ وَمُؤَدِّبِهِمْ )\r\n.\r\n\r\n\r\n","description":"","footnote":"\r\n( 1 ) . كافى ، ج 1 ، ص 44 ، ح 3 .\r\n","page_name":" 438 ","page_number":438},
  {"content":"\r\n\r\nاشاره به اين‌كه هرگاه انسان نخست به تعليم و تاديب خويشتن پردازد ، تأثير سخنانش بيشتر و عميق‌تر است در حالى كه اگر كسى تنها به تأديب مردم پردازد و از خويش غافل بماند روزى فرا مىرسد كه مردم از اين امر آگاه مىشوند و از او روى برمىگردانند .\r\nبلكه از روايات استفاده مىشود كه اين كار از نشانهء منافقان است كه انسان ديگران را به نيكىها و ترك بدىها دعوت كند و خود به اين اندرز عمل ننمايد :\r\nدر حديثى از امام سجاد على بن الحسين عليه السلام مىخوانيم كه فرمود :\r\n« إِنَّ الْمُنَافِقَ يَنْهَى وَلَا يَنْتَهِي وَيَأْمُرُ بِمَا لَايَأْتِي ؛\r\nمنافق ديگران را از بدىها باز مىدارد ؛ ولى خويشتن را باز نمىدارد و ديگران را به نيكىها دعوت مىكند و خود بدان عمل نمىنمايد » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 396 ، ح 3 .\r\n","page_name":" 439 ","page_number":439},
  {"content":"\r\n . \r\n","description":"","footnote":"","page_name":" 440 ","page_number":440},
  {"content":"\r\n\r\n\r\n74 و قال عليه السلام نَفَسُ الْمَرْءِ خُطَاهُ إِلَى أَجَلِهِ .\r\nامام عليه السلام فرمود :\r\nنفس‌هاى انسان گام‌هاى او به سوى پايان زندگى و مرگ است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر مىنويسد : از كسانى كه بعد از سيّد رضى آن را نقل كرده‌اند صاحب غررالحكم است در حالى كه او در مقدمهء كتابش مىگويد : « من سندهاى اين روايات را براى اختصار حذف كرده‌ام » و اين نشان مىدهد كه آنچه را مرحوم آمدى در كتاب غررالحكم آورده از منابعى به صورت مسند به دست او رسيده بوده كه اسنادش را براى اين‌كه حجم كتاب زياد نشود حذف كرده است و اگر او آن را از نهج‌البلاغه گرفته بود نيازى به بيان حذف اسناد نبود سپس مىافزايد : بسيارى از فصحاى عرب مانند ابن مقفع و ابن نباته و امثال آنها كه از يكه تازان ميدان بلاغت و از قهرمانان بيان‌اند مطالب زيادى از كلمات على عليه السلام بر گرفته‌اند و اگر در سخنان ابن المعتز اين جمله ديده مىشود به يقين از كلام امام گرفته است ؛ ولى با توجه به اين‌كه جمعى به جاى « نَفْسُ الْمَرْءِ » « أنْفاسُ الْمَرْءِ » نقل كرده اند نشان مىدهد منابع آنها غير از كلام سيّد رضى بوده است . ( مصادر نهج‌البلاغه ، ج 4 ، ص 57 ) .\r\n","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n\r\nشرح و تفسير هر نفسى گامى است !\r\nامام عليه السلام در اين كلام كوتاه و بيدار كننده اشاره به پايان تدريجى عمر انسان كرده مىفرمايد : « نفس‌هاى انسان گام‌هاى او به سوى سرآمد زندگى و مرگ است » ؛\r\n( نَفَسُ الْمَرْءِ خُطَاهُ إِلَى أَجَلِهِ )\r\n. خُطى جمع « خُطْوة » به معناى فاصلهء ميان دو قدم به هنگام راه رفتن است كه در فارسى از آن به عنوان « گام » نام مىبرند .\r\nاين نكتهء مهمى است كه انسان دائما در حال نفس كشيدن است ؛ در خواب و بيدارى و قيام و قعود و در همه حال و اگر مدت كوتاهى راهِ نفس را بر او ببندند مرگ او فرا مىرسد .\r\nاز سوى ديگر ، دستگاه تنفس انسان و قلب و مغز و ساير اعضا استعداد محدودى دارند ؛ مثلا دستگاه تنفس مىتواند حداكثر چندين ميليارد بار هوا را به درون كشيده اكسيژن آن را جذب كند و گاز كربن را همراه باقيماندهء آن بيرون بفرستد . همچنين قلب توان دارد ميلياردها مرتبه باز و بسته شود به يقين هنگامى كه اين عدد به نهايت رسيد تاب و توان اين دستگاه‌ها تمام مىشود ؛ خود به خود از كار مىايستند ؛ مانند اتومبيلى كه آخرين قطرهء سوخت آن تمام شود و در اين هنگام از كار باز مىايستد ، بنابراين همان‌گونه كه در اتومبيل هر قطره‌اى از سوخت مصرف مىشود گامى به سوى پايان است ، هر نفسى كه انسان مىكشد\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nو هر ضربانى كه قلب او مىزند او را يك گام به پايان زندگى نزديك مىسازد .\r\nهمان‌گونه كه گام‌هاى پى در پى انسان را به مقصد نزديك مىكند . به همين دليل بعضى معتقدند كه ورزش كردن زياد از عمر انسان مىكاهد ، زيرا به هنگام ورزش نفس‌ها سريع‌تر و ضربان قلب بيشتر مىشود .\r\nدر كتاب كافى نقل شده است كه امام صادق عليه السلام فرمود :\r\n« مَا مِنْ يَوْمٍ يَأْتِي عَلَى ابْنِ آدَمَ إِلَّا قَالَ لَهُ ذَلِكَ الْيَوْمُ يَا ابْنَ آدَمَ أَنَا يَوْمٌ جَدِيدٌ وَأَنَا عَلَيْكَ شَهِيدٌ فَقُلْ فِيَّ خَيْراً وَاعْمَلْ فِيَّ خَيْراً أَشْهَدْ لَكَ بِهِ يَوْمَ الْقِيَامَةِ فَإِنَّكَ لَنْ تَرَانِي بَعْدَهَا أَبَداً ؛\r\nهر روزى كه بر انسان مىگذرد به او مىگويد : اى انسان من روز جديدى هستم و بر اعمال تو گواهم . در من از نيكىها سخن بگو و كار نيك انجام ده تا روز قيامت براى تو گواهى دهم ، زيرا من كه بگذرم ديگر هرگز مرا نخواهى ديد » . « 1 »\r\nاين همان چيزى هست كه قرآن مجيد در سورهء « والعصر » به آن اشاره كرده و مىفرمايد : « « وَالْعَصْرِ * إِنَّ الْإِنْسَانَ لَفِى خُسْرٍ » ؛ سوگند به عصر كه انسان ( همواره ) در حال خسران است » .\r\nفخر رازى در تفسير اين آيه سخنى دارد كه جالب به نظر مىرسد وى مىگويد : يكى از بزرگان پيشين مىگفت معناى اين سوره را من از مرد يخ فروشى آموختم فرياد مىزد :\r\n« ارْحَمُوا مَنْ يَذُوبُ رَأسُ مالِهِ ، ارْحَمُوا مَنْ يَذُوبُ رَأسُ مالِهِ ؛\r\nبه كسى كه سرمايه‌اش مرتبا ذوب مىشود رحم كنيد » . پيش خود گفتم : اين است معناى « إِنَّ الْإِنْسَانَ لَفِى خُسْرٍ » .\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 523 ، ح 8 .\r\n","page_name":" 444 ","page_number":444},
  {"content":"\r\n\r\n\r\n75 و قال عليه السلام كُلُّ مَعْدُودٍ مُنْقَضٍ ، وَكُلُّ مُتَوَقَّعٍ آتٍ .\r\nامام عليه السلام فرمود :\r\nهرچيز كه قابل شمردن است سرانجام پايان مىگيرد و آنچه مورد انتظار است سرانجام فرا مىرسد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب غررالحكم اين گفتار پربار با تفاوت روشنى نقل شده است بدين صورت : « كُلُّ مَعْدودٍ مُنْتَقَصٍ كُلُّ سُرورٍ مُنْقَضٍ كُلُّ جَمْعٍ إلى شَتاتٍ كُلُّ مُتَوَقِّعٍ آتٍ » . اين تفاوت آشكار نشان مىدهد كه صاحب غررالحكم آن را از منبع ديگرى گرفته و احتمالا كلام امام همان گونه بوده كه در غررالحكم آمده است و مرحوم سيّد رضى آنچه را حكمت بالا آمده از آن گزينش كرده است . ( مصادر نهج‌البلاغه ، ج 4 ، ص 59 ) .\r\nدر خطبهء 103 نيز اين جمله مطابق آنچه در نهج‌البلاغه است ذكر شده است . و در كتاب تمام نهج‌البلاغه اين جمله قريب به آنچه در غررالحكم آمده ذكر شده است . ( تمام نهج‌البلاغه ، ص 569 ) .\r\n","page_name":" 445 ","page_number":445},
  {"content":"\r\n . \r\n","description":"","footnote":"","page_name":" 446 ","page_number":446},
  {"content":"\r\n\r\n\r\nشرح و تفسير همهء معدودها محدودند !\r\nاين گفتار حكيمانه هرچند با حكمت پيشين در يك عبارت ذكر نشده ؛ ولى در واقع مكمل آن است . نخست مىفرمايد : « هرچيز كه شمرده مىشود سرانجام پايان مىگيرد » ؛\r\n( كُلُّ مَعْدُودٍ مُنْقَضٍ )\r\n. اين اشاره به قانون كلى فلسفى است كه هرچيز تحت عدد در آيد محدود است و هرچه محدود است پايان پذير است و از آنجا كه عمر انسان‌ها تحت عدد قرار مىگيرند ؛ مثلا مىگوييم : عمر شصت ساله ، يا هشتاد ساله . مفهومش اين است كه هر ساعتى كه بر انسان مىگذرد تدريجا از آن كاسته مىشود و اين سرمايه به سرعت رو به فنا مىرود و مهم اين است كه گذشتن و كاستن آن در اختيار ما نيست چه بخواهيم ، چه نخواهيم به سرعت در حال عبور است .\r\nآن‌گاه در ادامه مىفرمايد : « و آنچه مورد انتظار است سرانجام فرا مىرسد » ؛\r\n( وَكُلُّ مُتَوَقَّعٍ آتٍ )\r\n. منظور از « متوقَّع » امورى است كه به طور قطع مىدانيم در آينده رخ مىدهد ؛ مانند مرگ و پايان زندگى و قيام قيامت . اشاره به اين‌كه كسى كه به اين امور آگاه است بايد توجه داشته باشد كه روزى مرگ دامان او را مىگيرد و روزى در دادگاه عدل الهى حضور مىيابد .\r\nبه همين دليل در تفسير آيهء شريفهء « وَ اعْبُدْ رَبَّكَ حَتَّى يَأْتِيَكَ الْيَقينُ » يقين را به\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمرگ تفسير كرده‌اند . « 1 »\r\nآنچه امام در دو جملهء بالا بيان فرموده در واقع اشاره به دنياى فانى و گذاران است ؛ دنيايى كه عمرش در برابر جهان آخرت بسيار ناچيز است ، همان‌گونه كه در حديثى از پيغمبر اكرم صلى الله عليه و آله مىخوانيم :\r\n« مَا الدُّنْيَا فِي الْآخِرَةِ إِلَّا مِثْلُ مَا يَجْعَلُ أَحَدُكُمْ إِصْبَعَهُ فِي الْيَمِّ فَلْيَنْظُرْ بِمَ يَرْجِعُ ؛\r\nعمر دنيا در برابر آخرت مانند اين است كه يكى از شما انگشت خود را در دريايى فرو كند ( و سپس بيرون آورد ) در اين حال نگاه كند ببيند چه اندازه از آب دريا بر انگشت او باقى مانده » . « 2 » اين هشدارى است به همهء دنيا طلبان و آنها كه به آخرت و زندگى جاويدان پشت كرده‌اند تا بدانند چه چيز به دست مىآوردند و چه چيز را از دست مىدهند .\r\n* * *\r\n\r\n\r\n","description":"","footnote":"\r\n( 1 ) . حجر ، آيهء 99 .\r\n( 2 ) . بحارالانوار ، ج 70 ، ص 119 ، ح 111 .\r\n","page_name":" 448 ","page_number":448},
  {"content":"\r\n\r\n\r\n76 و قال عليه السلام إِنَّ الْأُمُورَ إِذَا اشْتَبَهَتْ اعْتُبِرَ آخِرُهَا بِأَوَّلِهَا .\r\nامام عليه السلام فرمود :\r\nهنگامى كه كارها مشتبه شوند ( و آينده روشن نباشد ) آخرشان را بايد به اوّلشان سنجيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه اين حديث شريف را از دو نفر از دانشمندانى كه قبل از سيّد رضى مىزيسته‌اند : ابن قتيبه دينورى ( متوفاى 276 ) در كتاب الامامة و السياسه و نصر بن مزاحم ( متوفاى 202 ) در كتاب صفين نقل كرده است كه دليل بر تعدد منابع اين گفتار حكيمانه است . ( مصادر نهج‌البلاغه ، ج 4 ، ص 59 ) .\r\n","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n\r\n\r\nشرح و تفسير سالى كه نكوست . . .\r\nامام عليه السلام در اينجا درس مهمى مىدهد كه براى همهء مديران ، بلكه همهء رهروان راه حق كارگشاست . مىفرمايد : « هنگامى كه كارها مشتبه شوند ( و آينده روشن نباشد ) آخرشان را بايد به اولشان سنجيد » ؛\r\n( إِنَّ الْأُمُورَ إِذَا اشْتَبَهَتْ اعْتُبِرَ آخِرُهَا بِأَوَّلِهَا )\r\n. اشاره به اين‌كه هميشه آغاز و انجام كارها با يكديگر پيوند ناگسستنى دارند و در واقع شبيه علت و معلول‌اند ، بنابراين اگر ما در چگونگى پايان كارى شك و ترديد داشتيم بايد ببينيم آغازش چگونه بوده است ؛ هرگاه در مسير صحيح بوده عاقبت آن نيز چنين است و مطابق ضرب المثل فارسى : « سالى كه نكوست از بهارش پيداست » و اگر آغاز آن در مسير نادرستى قرار گرفته بايد بدانيم كه عاقبت آن نيز نادرست و خطرناك است و به گفتهء معروف :\r\n خشت اول چون نهد معمار كج * تا ثريا مىرود ديوار كج ! \r\nاين سخن پيام ديگرى نيز دارد و آن اين‌كه اگر مىخواهيم نتيجه‌هاى خوب و پربار از كارهاى خودمان بگيريم بايد در آغاز مراقب زيربناهاى آن باشيم .\r\nتفاوت بناى مسجد قبا و مسجد ضرار در همين امر است كه اولى به مصداق « لَمَسْجِدٌ أُسِّسَ عَلَى التَّقْوى » « 1 » پايهء صحيحى داشت و سرانجام به مضمون « فيهِ\r\n\r\n\r\n","description":"","footnote":"\r\n( 1 ) . توبه ، آيهء 108 .\r\n","page_name":" 451 ","page_number":451},
  {"content":"\r\n\r\nرِجالٌ يُحِبُّونَ أَنْ يَتَطَهَّرُوا » « 1 » عبادتگاه مؤمنان شد و مسجد ضرار كه پايهء آن بر اساس نفاق و كفر و شرك و تفرقه ميان مؤمنان بنا شده بود عاقبتش اين بود كه به دستور پيغمبر طعمهء حريق شود .\r\nقريب اين معنا در عهدنامهء مالك اشتر نيز آمده است آنجا كه امام مىفرمايد :\r\n« اسْتَدِلَّ عَلَى مَا لَمْ يَكُنْ بِمَا قَدْ كَانَ ، فَإِنَّ الْأُمُورَ أَشْبَاهٌ ؛\r\n« با آنچه در گذشته واقع شده است نسبت به آنچه واقع نشده استدلال كن ، زيرا امور جهان شبيه به يكديگرند » .\r\n* * *\r\n\r\n\r\n","description":"","footnote":"\r\n( 1 ) . توبه ، آيهء 108 .\r\n","page_name":" 452 ","page_number":452},
  {"content":"\r\n\r\nوَمِنْ خَبَرِ ضِرَارِ بْنِ حَمْزَةَ الضَّبَائِيِّ عِنْدَ دُخُولِهِ عَلَى مُعَاوِيَةَ وَمَسْأَلَتِهِ لَهُ عَنْ أَمِيرِ الْمُؤْمِنِينَ عليه السلام ، وَقَالَ : فَأَشْهَدُ لَقَدْ رَأَيْتُهُ فِي بَعْضِ مَوَاقِفِهِ وَقَدْ أَرْخَى اللَّيْلُ سُدُولَهُ وَهُوَ قَائِمٌ فِي مِحْرَابِهِ قَابِضٌ عَلَى لِحْيَتِهِ يَتَمَلْمَلُ تَمَلْمُلَ السَّلِيمِ ، وَيَبْكِى بُكَاءَ الْحَزِينِ ، وَيَقُولُ :\r\n\r\n77 و قال عليه السلام يَا دُنْيَا يَا دُنْيَا ، إِلَيْكِ عَنِّي ، أَبِي تَعَرَّضْتِ ؟ أَمْ إِلَيَّ تَشَوَّقْتِ ؟ لَاحَانَ حِينُكِ هَيْهَاتَ غُرِّي غَيْرِي ، لَاحَاجَةَ لِي فِيكِ ، قَدْ طَلَّقْتُكِ ثَلَاثاً لَارَجْعَةَ فِيهَا ! فَعَيْشُكِ قَصِيرٌ ، وَخَطَرُكِ يَسِيرٌ ، وَأَمَلُكِ حَقِيرٌ . آهِ مِنْ قِلَّةِ الزَّادِ ، وَطُولِ الطَّرِيقِ ، وَبُعْدِ السَّفَرِ ، وَعَظِيمِ الْمَوْرِدِ .\r\nدر خبرى آمده است كه « ضرار بن حمزهء ضبايى » « 1 » به هنگام ورودش بر\r\n\r\n\r\n","description":"","footnote":"\r\n( 1 ) . در نسخهء مسعودى و بعضى نسخ ديگر به جاى « ضرار بن حمزه » ، « ضرار بن ضَمُره » آمده است و ظاهراًصحيح همان « ضمره » است و او از ياران خاص امير مؤمنان على عليه السلام بود كه با شجاعت اوصاف برجستهء اميرمؤمنان را براى معاويه شرح داد .\r\nدر مورد قبيلهء او در نسخهء صبحى صالح و بعضى نسخ ديگر « ضبايى » آمده در حالى كه در ميان عرب قبيله‌اى به نام « ضباء » معروف نيست ؛ ولى در نسخ متعدد ديگرى ضِبابى آمده و « ضباب » جد محمد بن سليمان بن منصور بوده و بعضى گفته‌اند : ضباب قلعه‌اى بوده در اطراف كوفه كه جماعتى از علما به آن منسوب مىباشند . ( معجم البلدان ، ج 3 ، ص 451 ) .\r\n","page_name":" 453 ","page_number":453},
  {"content":"\r\n\r\nمعاويه و سؤال معاويه از او دربارهء حالات اميرمؤمنان عليه السلام چنين گفت : گواهى مىدهم كه من او را در بعضى از مواقف ديدم در حالى كه شب پردهء تاريك خود را فرو افكنده بود و او در محرابش به عبادت ايستاده محاسن مبارك را به دست خود گرفته و همچون مار گزيده به خود مىپيچيد و از سوز دل گريه مىكرد و مىگفت : اى دنيا ! اى دنيا ! از من دور شو تو خود را به من عرضه مىكنى يا اشتياقت را به من نشان مىدهى ؟ ( تا مرا به شوق آورى ؟ ) هرگز چنين زمانى براى تو فرا نرسد ( كه در دل من جاى گيرى ) هيهات ( اشتباه كردى و مرا نشناختى ) ديگرى را فريب ده ، من نيازى به تو ندارم . تو را سه طلاقه كردم ؛ طلاقى كه رجوعى در آن نيست . زندگى تو كوتاه و مقام تو كم و آرزوى تو را داشتن ناچيز است . آه از كمى زاد و توشه ( آخرت ) و طولانى بودن راه و دورى سفر و عظمت ( مشكلات مقصد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كتاب مصادر نهج‌البلاغه استفاده مىشود كه اين كلام حكمت‌آميز بخشى از گفتار مفصلى است كه در ميان « ضرار » و « معاويه » رد و بدل شد و ضرار كه از ياران خاص امير مؤمنان على عليه السلام بود به هنگام ملاقات با « معاويه » آن را براى او نقل كرد . سپس مىافزايد : اين سخن را پيش از مرحوم سيّد رضى و بعد از وى بعضى به طور مسند و بعضى به طور مرسل از آن حضرت نقل كرده‌اند از جمله كسانى كه مسند آن را روايت كرده‌اند مرحوم صدوق در امالى و مرحوم ابوعلى قالى ( متوفاى 356 ) در كتاب خود به نام امالى و نيز ابونعيم در حلية الاولياء و ابوالفرج در كنز الفوائد و ابن عبدالبر در استيعاب و گروه ديگر هستند . ( مصادر نهج‌البلاغه ، ج 4 ، ص 61 ) .\r\n","page_name":" 454 ","page_number":454},
  {"content":"\r\n\r\n\r\nشرح و تفسير برو اين دام بر مرغ دگر نه !\r\nاصل ماجراى « ضِرار بن ضَمُره » به گونه‌اى كه مسعودى در مروج الذهب نقل مىكند چنين است كه او وارد بر معاويه شد . معاويه به او گفت : اوصاف على را براى من بازگو كن ضرار گفت : مرا از اين كار معاف كن ( زيرا تصور مىكرد بر خلاف ميل معاويه است و ناراحت مىشود و ممكن است خطرى از ناحيهء او وى را تهديد كند ) ولى معاويه اصرار كرد و گفت : چاره‌اى نيست جز اين‌كه براى من شرح دهى .\r\nضِرار گفت : اكنون كه چنين است بدان به خدا سوگند او مقامى بسيار و الا داشت ، ( از نظر روحى و جسمى ) بسيار قدرتمند و قوى بود . سخن حق مىگفت و حكم به عدالت مىكرد و چشمه‌اى علم و دانش از اطراف او مىجوشيد و سخنان حكمت‌آميز از جوانب او صادر مىشد . غذاى او ساده و ناگوار و لباس او كوتاه ( در آن زمان ، كوتاهى لباس نشانى تواضع ، و بلندى دامان لباس نشانهء تكبر بود ) بود . به خدا سوگند هر وقت او را مىخوانديم به ما پاسخ مىگفت و اگر تقاضايى از او داشتيم به ما مرحمت مىكرد و ما به خدا سوگند با اين‌كه خود را به ما نزديك مىكرد و ما هم به او نزديك بوديم بر اثر هيبت و جلالِ او قدرت تكلم در مجلسش نداشتيم و به دليل عظمتِ او در فكرِ ما هرگز در مجلس او آغاز سخن نمىكرديم . تبسم او دندان‌هايى را همچون دانه‌هاى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمرواريد منظم نشان مىداد . دينداران را بزرگ مىداشت و مستمندان را مورد ترحم قرار مىداد و هنگام قحطى يتيمان نزديك و مستمندان خاك نشين را اطعام مىكرد و برهنگان را لباس مىپوشيد و مظلومان را يارى مىكرد و از دنيا و زرق و برق آن وحشت داشت . به تاريكى شب انس داشت . گواهى مىدهم شبى او را ديدم در حالى كه پرده‌هاى تاريك شب فرو افتاده بود و او در محراب عبادتش ايستاده بود . محاسن مباركش را با دست گرفته و همچون مار گزيده به خود مىپيچيد و به صورت سوزناك گريه مىكرد و مىگفت : . . . » . « 1 »\r\nسپس عبارت بالا را با مختصر عبارتى آورده است .\r\nمرحوم سيّد رضى آنچه را در بالا آمد به اين صورت تلخيص كرده است : « در خبرى از ضِرار بن حَمزهء ضِبائى به هنگام ورودش بر معاويه و سؤال معاويه از او دربارهء حالات اميرمؤمنان عليه السلام چنين آمده است كه ضِرار ( در پاسخ معاويه ) گفت :\r\nگواهى مىدهم كه من او را در بعضى از مواقف ديدم در حالى كه شب پردهء تاريك خود را فرو افكنده بود و او در محرابش به عبادت ايستاده بود ، محاسن مبارك را به دست گرفته و همچون مار گزيده به خود مىپيچيد و از سوز دل گريه مىكرد و مىگفت : » ؛\r\n( وَمِنْ خَبَرِ ضِرَارِ بْنِ حَمْزَةَ الضَّبَائِيِّ عِنْدَ دُخُولِهِ عَلَى مُعَاوِيَةَ وَمَسْأَلَتِهِ لَهُ عَنْ أَمِيرِ الْمُؤْمِنِينَ عليه السلام ، وَقَالَ : فَأَشْهَدُ لَقَدْ رَأَيْتُهُ فِي بَعْضِ مَوَاقِفِهِ وَقَدْ أَرْخَى اللَّيْلُ سُدُولَهُ وَهُوَ قَائِمٌ فِي مِحْرَابِهِ قَابِضٌ عَلَى لِحْيَتِهِ يَتَمَلْمَلُ تَمَلْمُلَ السَّلِيمِ ، وَيَبْكِى بُكَاءَ الْحَزِينِ ، وَيَقُولُ : )\r\nاز آنجا كه محبت دنيا بر طبق حديث معروف نبوى كه گفته مىشود : انبيا و اوليا بر آن متفق بوده‌اند :\r\n« حُبُّ الدُّنْيا رَأسُ كُلُّ خِطيئَةٍ » « 2 »\r\nسرچشمهء همهء گناهان\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 421 ؛ شبيه به همين ابن ابىالحديد از كتب ديگر نقل كرده است . ابن ابىالحديد اين داستان را با تفاوتى از كتاب استيعاب نقل كرده است . ( شرح نهج‌البلاغهء ابن ابىالحديد ، ج 18 ، ص 225 ) .\r\n( 2 ) . مستدرك الوسائل ، ج 12 ، ص 40 ، ح 17 .\r\n","page_name":" 456 ","page_number":456},
  {"content":"\r\n\r\nاست ، بىاعتنايى به زرق و برق و مقامات و ثروت‌هاى دنيوى دليل بر زهد در دنيا و بيمه كنندهء در برابر معاصى است ، لذا امام در اين سخنان پربار خود دنيا را مخاطب قرار داده مىفرمايد : « اى دنيا ! اى دنيا ! از من دور شو » ؛\r\n( يَا دُنْيَا يَا دُنْيَا ، إِلَيْكِ عَنِّي )\r\n. سپس مىافزايد : « تو خود را به من عرضه مىكنى يا اشتياقت را به من نشان مىدهى ؟ ( تا من را به شوق آورى ؟ ) هرگز چنين زمانى براى تو فرا نرسد ( كه در دل من جاى گيرى ) » ؛\r\n( أَبِي تَعَرَّضْتِ ؟ أَمْ إِلَيَّ تَشَوَّقْتِ ؟ لَاحَانَ حِينُكِ )\r\n. در ادامه براى تأكيد بيشتر مىفرمايد : « هيهات ( اشتباه كردى و مرا نشناختى ) ديگرى را فريب ده ، من نيازى به تو ندارم . تو را سه طلاقه كردم ؛ طلاقى كه رجوعى در آن نيست » ؛\r\n( هَيْهَاتَ غُرِّي غَيْرِي ، لَاحَاجَةَ لِي فِيكِ ، قَدْ طَلَّقْتُكِ ثَلَاثاً لَا رَجْعَةَ فِيهَا ! )\r\n. جملهء\r\n« لَا حَانَ حِينُكِ »\r\nدر واقع جملهء انشائيه و نفرين است نه جملهء خبريه .\r\nامام در واقع از خدا مىخواهد كه زمانى فرا نرسد كه زرق و برق دنيا در دلش نفوذ كند .\r\nجملهء\r\n« غُرِّي غَيْرِي »\r\nمفهومش اين نيست كه مرا رها كن و به سراغ ديگران برو و آنها را بفريب ، بلكه منظور اين است كه هرگز به سراغ من نيا و شبيه چيزى است كه در شعر معروف فارسى آمده است :\r\n برو اين دام بر مرغ دگر نه * كه عنقا را بلند است آشيانه \r\nتعبير به سه طلاقه كردن دنيا ناظر بر اين است كه انسان به حسب طبع و آفرينش پيوندى با دنيا دارد كه در حكم ازدواج است و امام مىفرمايد : من اين پيوند را قطع كرده و عطايت را به لقايت بخشيده‌ام .\r\nدر ادامهء اين سخن ، حضرت دليل اين نفرت بر زر و زيور دنيا و مقامات و ثروت‌ها را بيان كرده مىفرمايد : « زندگى تو كوتاه و مقام تو كم و آرزوى تو\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nداشتن ناچيز است » ؛\r\n( فَعَيْشُكِ قَصِيرٌ ، وَخَطَرُكِ يَسِيرٌ ، وَأَمَلُكِ حَقِيرٌ )\r\n. به راستى عمر دنيا كوتاه است و مقامات آن كم ارزش و گاه بىارزش .\r\nجملهء\r\n« أَمَلُكِ حَقِيرٌ »\r\nاشاره به اين است كه كسانى كه تو را آرزو دارند ، آرزوى حقير و پستى براى خود پيدا كرده‌اند .\r\nدر پايانِ اين سخن ، امام عليه السلام از كمبود زاد و توشهء سفر طولانى آخرت شكايت كرده مىفرمايد : « آه از كمى زاد و توشه ( آخرت ) و طولانى بودن راه و دورى سفر و عظمت ( مشكلات مقصد ) » ؛\r\n( آهِ مِنْ قِلَّةِ الزَّادِ ، وَطُولِ الطَّرِيقِ ، وَبُعْدِ السَّفَرِ ، وَعَظِيمِ الْمَوْرِدِ )\r\n. با اين‌كه مىدانيم امام عليه السلام بيشترين ذخيره را براى عالم آخرت فراهم ساخته تا آنجا كه به مقتضاى حديث نبوى معروف :\r\n« لِضَرْبَة عَلىٍّ يَوْمَ الْخَنْدَقِ أفْضَلُ مِنْ عِبادَةِ الثَّقَلَيْنِ » « 1 »\r\nضربهء كارى آن حضرت ( بر پيكر عمرو بن عبد ودّ در آن لحظهء بسيار حساس تاريخ اسلام ) برتر از عبادت جن و انس است و نيز مىدانيم آن حضرت در تمام غزوات اسلامى فداكارى فراوان كرد و عبادت‌هاى شبانهء او گاه به هزار ركعت نماز در يك شب مىرسيد و يك هزار برده را از دست‌رنج خود خريد و آزاد كرد و عبادات و اطاعات فراوان ديگر ، جايى كه امام با اين همه زاد و توشه از كمى زاد و توشهء سفر آخرت اظهار ناراحتى و نگرانى كند ما چه بگوييم و چه كارى انجام دهيم ؟\r\nبديهى است هرگاه انسان زاد و توشهء خود را براى اين سفر طولانى كم ببيند ، براى افزايش آن كوشش مىكند ؛ ولى اگر گرفتار غرور گردد و اعمال ناچيز خود را بزرگ ببيند هرگز به فكر افزايش نمىافتد .\r\nتعبير به « مورد » اشاره به روز قيامت است كه انسان در آن وارد مىشود و تعبير\r\n\r\n\r\n","description":"","footnote":"\r\n( 1 ) . اين حديث با تعبيرات مختلف و با يك مضمون در بحارالانوار ، ج 39 ، ص 1 ، و در كتب ديگر از قبيل اقبال ، ص 467 و ينابيع الموده قندوزى ، ج 1 ، ص 282 ، مستدرك حاكم ، ج 3 ، ص 32 نيز نقل شده است .\r\n","page_name":" 458 ","page_number":458},
  {"content":"\r\n\r\nبه « عظيم » اشاره به مشكلات حساب و كتاب و عبور از صراط و هول و وحشت آن است .\r\n\r\nنكته‌ها\r\n\r\n1 . دنياى مذموم و ممدوح\r\nآنچه دربارهء مذمت دنيا در اين روايت و روايات ديگر و بعضى از آيات قرآن وارد شده دنيايى است مملو از زرق و برق و مركب از حلال و حرام و اسراف و تبذير و دلبستگىها و وابستگىها ، و گرنه اگر طلب دنيا از حلال و در حد اعتدال و دور از وابستگىها باشد نه تنها مذموم نيست ، بلكه وسيله‌اى است براى رسيدن به خير و سعادت .\r\nدنيايى كه آميخته با حرص و فزون‌طلبى باشد چنان انسان را به خود مشغول مىدارد كه او را از ياد خدا غافل مىسازد و حتى آرامش و استراحت را از او مىگيرد و به اين مىماند كه انسان براى مسافرت يك روزه كه مثلا با پاى پياده مىخواهد به نقطهء خوش آب و هوايى برود به جاى غذاى يك روز معادل پنجاه روز با خود حمل كند كه تنها رنج و درد او افزون مىيابد و جز غذاى يك روز براى او قابل جذب نيست .\r\nالبته اولياء الله براى اين‌كه خود را همگون به قشرهاى ضعيف جامعه كنند زندگى خود را در حد كمتر از متوسطِ افراد قرار مىدهند و زهد و پارسايى را در پيش مىگيرند كه نمونهء كامل آن شخص امام اميرالمؤمنين على عليه السلام است .\r\n\r\n2 . نكتهء شگفت‌انگيز !\r\nدر بعضى از روايات در ذيل اين حديث نكتهء عجيبى آمده است و آن اين‌كه چون معاويه اين اوصاف و اين سخنان را از امام عليه السلام شنيد گريه كرد به گونه‌اى كه\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nقطرات اشك بر صورت او جارى گشت و گفت :\r\n« رَحِمَ اللَّهُ أَبَا الْحَسَنِ كَانَ وَاللَّهِ كَذَلِكَ ؛\r\nخدا رحمت كند ابوالحسن على را ، به خدا سوگند اين‌گونه بود » . معاويه از ضِرار پرسيد : اندوه تو بر مرگ على چگونه بود ؟ ضرار در پاسخ گفت : مانند اندوه كسى كه فرزندش را در دامنش سر ببرند . « 1 »\r\nدر نقل ديگرى در بحار آمده است كه حاضران نيز گريه كردند ! « 2 » نيز آمده است كه معاويه به حاضران در مجلس رو كرد و گفت : اگر من از دنيا بروم هيچ يك از شما حاضر نيست چنين مدح و ثنايى دربارهء من داشته باشد . يكى از حاضران ، با شجاعت به او پاسخ داد و گفت :\r\n« الصَّاحِبُ عَلى قَدْرِ صاحِبِهِ ؛\r\nدوست هر كس هم‌طراز خود اوست » . « 3 »\r\n* * *\r\n\r\n\r\n","description":"","footnote":"\r\n( 1 ) . الاستيعاب ، ج 3 ، ص 1107 .\r\n( 2 ) . بحارالانوار ، ج 33 ، ص 250 ، ح 524 .\r\n( 3 ) . همان ، ج 41 ، ص 121 ، ح 28 .\r\n","page_name":" 460 ","page_number":460},
  {"content":"\r\n\r\nلِلسَّائِلِ الشَّامِيِّ لَمَّا سَأَلَهُ : أَ كَانَ مَسِيرُنَا إِلَى الشَّامِ بِقَضَاءٍ مِنَ اللَّهِ وَقَدَرٍ ؟ بَعْدَ كَلَامٍ طَوِيلٍ هَذَا مُخْتَارُهُ :\r\n\r\n78 و قال عليه السلام\r\nوَيْحَكَ ! لَعَلَّكَ ظَنَنْتَ قَضَاءً لَازِماً ، وَقَدَراً حَاتِماً ! لَوْ كَانَ ذَلِكَ كَذَلِكَ لَبَطَلَ الثَّوَابُ وَالْعِقَابُ ، وَسَقَطَ الْوَعْدُ وَالْوَعِيدُ . إِنَّ اللَّهَ سُبْحَانَهُ أَمَرَ عِبَادَهُ تَخْيِيراً ، وَنَهَاهُمْ تَحْذِيراً ، وَكَلَّفَ يَسِيراً ، وَلَمْ يُكَلِّفْ عَسِيراً ، وَأَعْطَى عَلَى الْقَلِيلِ كَثِيراً ؛ وَلَمْ يُعْصَ مَغْلُوباً ، وَلَمْ يُطَعْ مُكْرِهاً ، وَلَمْ يُرْسِلِ الْأَنْبِيَاءَ لَعِباً ، وَلَمْ يُنْزِلِ الْكُتُبَ لِلْعِبَادِ عَبَثاً ، وَلَا خَلَقَ السَّمَاوَاتِ وَالْأَرْضَ وَمَا بَيْنَهُمَا بَاطِلًا : « ذلِكَ ظَنُّ الَّذِينَ كَفَرُوا ، فَوَيْلٌ لِلَّذِينَ كَفَرُوا مِنَ النَّارِ » .\r\nاين بخشى از يك كلام طولانى امام عليه السلام است كه به سؤال كنندهء شامى هنگامى كه پرسيد : آيا رفتن ما به شام به قضا و قدر الهى بود ؟ بيان فرمود : واى بر تو شايد گمان كردى منظورم قضاى لازم و قدر حتمى است ( و مردم در كارهايشان مجبورند و اختيارى از خود ندارند . ) اگر چنين بود ، ثواب و عقاب الهى به يقين باطل مىشد و وعده و وعيد ساقط مىگشت . خداوند سبحان ، بندگانش را امر كرده ، و آنها را اختيار بخشيده ، و نهى كرده و برحذر داشته ،\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nتكاليف آسانى بر دوش آنان نهاده و هرگز تكليف سنگينى ( به كسى ) نكرده . در برابرِ ( اطاعت اندك ) پاداش كثيرى قرار داده ، و هرگز كسى از روى اجبار ، او را معصيت نكرده ، و از روى اكراه اطاعت ننموده است ، خدا پيامبران را بيهوده نفرستاده و كتب آسمانى را براى بندگانش عبث نازل نكرده ، و آسمان‌ها و زمين و آنچه در ميان آنهاست باطل و بىهدف نيافريده است . اين گمان كافران است .\r\nواى بر كافران از آتش دوزخ ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين سخن را گروهى از علماى شيعه و اهل سنت به صورت مسند و مرسل نقل كرده‌اند كه از جملهء آنها مرحوم كلينى در جلد اول اصول كافى و صدوق در كتاب توحيد و عيون اخبار الرضا عليه السلام و ابن‌شعبه در تحف العقول و طبرسى در احتجاج و شيخ محمد بن الحسين المعتزلى در غرر الادلة است . ( مصادر نهج‌البلاغه ، ج 4 ، ص 63 ) .\r\n","page_name":" 462 ","page_number":462},
  {"content":"\r\n\r\n\r\nشرح و تفسير دلايل بطلان مكتب جبر\r\nاين كلام پربار همان‌گونه كه در ذكر اسناد آن آمد ، از سخنان مهم و معروفى است كه از امير مؤمنان على عليه السلام در زمينهء قضا و قدر ( و جبر و اختيار ) نقل شده و يكى از بهترين طرق حل اين مسئله است . مرحوم سيّد رضى بخشى از آن را گزينش كرده و صدر حديث را نياورده است .\r\nما براى روشن شدن محتواى حديث به‌طور كامل صدر آن را از كتاب كافى مىآوريم و آن چنين است : امير مؤمنان على عليه السلام پس از بازگشت از جنگ صفين در كوفه بود كه پيرمردى آمد در برابر آن حضرت دو زانو نشست و عرض كرد :\r\nاى امير مؤمنان به ما خبر ده كه آيا رفتن ما به سوى اهل شام به قضا و قدر الهى بود ؟\r\nامير مؤمنان عليه السلام فرمود : آرى اى پيرمرد . شما هيچ تپه‌اى را بالا نرفتيد و هيچ دره‌اى را فرود نيامديد مگر اين‌كه به قضا و قدر الهى بود .\r\nپيرمرد گفت : اگر چنين باشد پس ما در برابر اين همه زحمت اجر و پاداشى نخواهيم داشت .\r\nامام عليه السلام فرمود : خاموش باش اى پيرمرد ! به خدا سوگند خداوند پاداش بزرگى براى شما در مسير اين راه قرار داد و همچنين در توقف‌هايى كه داشتيد و نيز در بازگشتتان . شما در هيچ يك از اين حالات مكره و مجبور نبوديد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nپيرمرد سؤال كرد : چگونه ما مكره و مجبور نبوديم در حالى كه رفت و آمد ما تمام به قضا و قدر الهى بود ؟\r\nامام عليه السلام فرمود : ( بقيه همان‌گونه است كه در نهج‌البلاغه آمده است ) .\r\nمرحوم سيّد رضى از اين حديث شريف به اين چند جمله قناعت كرده مىگويد : « اين بخشى از كلام امام عليه السلام است كه به سؤال كنندهء شامى هنگامى كه پرسيد : آيا رفتن ما به شام به قضا و قدر الهى بود بعد از سخنى طولانى بيان فرمود كه گزيده‌اش اين است » ؛\r\n( وَمِنْ كَلَامٍ لَهُ عليه السلام : لِلسَّائِلِ الشَّامِيِّ لَمَّا سَأَلَهُ : أَكَانَ مَسِيرُنَا إِلَى الشَّامِ بِقَضَاءٍ مِنَ اللَّهِ وَقَدَرٍ ؟ بَعْدَ كَلَامٍ طَوِيلٍ هَذَا مُخْتَارُهُ )\r\n. امام عليه السلام در ادامهء اين سخن چنين مىفرمايد : « واى بر تو شايد گمان كردى منظورم قضاى لازم و قدر حتمى است ( و مردم در كارهايشان مجبورند و اختيارى از خود ندارند ) » ؛\r\n( وَيْحَكَ ! لَعَلَّكَ ظَنَنْتَ قَضَاءً لَازِماً ، وَقَدَراً حَاتِماً ! « 1 » )\r\n. سپس افزود : « اگر چنين بود ، ثواب و عقاب الهى به يقين باطل مىشد و وعده و وعيد ساقط مىگشت » ؛\r\n( لَوْ كَانَ ذَلِكَ كَذَلِكَ لَبَطَلَ الثَّوَابُ وَالْعِقَابُ ، وَسَقَطَ الْوَعْدُ وَالْوَعِيدُ )\r\n. يعنى چگونه ممكن است خداوند كسى را به كار خوب مجبور كند و بعد به او پاداش دهد يا مجبور به گناه سازد بعد او را مجازات نمايد ؟ اين كارى ظالمانه و غير عادلانه است و چگونه ممكن است به كسى كه از خود اختيار ندارد وعده بدهند كه اگر فلان كار نيك را انجام دهى پاداشى چنين و چنان به تو خواهيم داد\r\n\r\n\r\n","description":"","footnote":"\r\n( 1 ) . در تعدادى از نسخ به جاى « حاتم » « حتم » آمده و همان صحيح‌تر به نظر مىرسد ، زيرا به گفتهء بعضى « حاتم » به معناى حتم و قطعى در لغت عرب نيامده است . ( بهج الصباغه ، ج 8 ، ص 280 ) ولى با مراجعه به كتب لغت از جمله لسان العرب و كتاب العين روشن مىشود كه به شخص قاضى و داور نيز « حاتم » گفته مىشود ؛ يعنى حكمى را قطعى مىكند حتى اگر به كلاغ نيز « حاتم » گفته مىشود براى آن است كه عرب معتقد بود هنگامى كه او در برابر جريانى صدا مىكند شوم بودن آن را حتمى خواهد كرد ، بنابراين معناى « حاتم » با قدر تناسب دارد .\r\n","page_name":" 464 ","page_number":464},
  {"content":"\r\n\r\nو يا تهديد كنند كه اگر فلان كار بد را انجام دادى چنين و چنان كيفر داده خواهى شد ؟ به يقين اين وعد و وعيد لغو و بيهوده است .\r\nآيا به كسى كه بر اثر بيمارى رعشه ، دست او پيوسته بىاختيار مىلرزد مىتوان گفت : اگر دستت را ثابت نگه دارى فلان پاداش را به تو مىدهيم و اگر لرزش را ادامه دهى مجازاتت مىكنيم ؟ اگر كسى چنين بگويد همهء مردم او را نادان و بىخبر مىخوانند .\r\nدر حديث كافى اين جمله‌هاى امام عليه السلام كه در حقيقت تالى فاسد قول به جبر است به صورت مشروح‌ترى آمده است ، مىفرمايد :\r\n« لَوْ كَانَ كَذَلِكَ لَبَطَلَ الثَّوَابُ وَالْعِقَابُ وَالْأَمْرُ وَالنَّهْيُ وَالزَّجْرُ مِنَ اللَّهِ وَسَقَطَ مَعْنَى الْوَعْدِ وَالْوَعِيدِ فَلَمْ تَكُنْ لَائِمَةٌ لِلْمُذْنِبِ وَلَا مَحْمَدَةٌ لِلْمُحْسِنِ وَلَكَانَ الْمُذْنِبُ أَوْلَى بِالْإِحْسَانِ مِنَ الْمُحْسِنِ وَلَكَانَ الْمُحْسِنُ أَوْلَى بِالْعُقُوبَةِ مِنَ الْمُذْنِبِ تِلْكَ مَقَالَةُ إِخْوَانِ عَبَدَةِ الْأَوْثَانِ وَخُصَمَاءِ الرَّحْمَنِ وَحِزْبِ الشَّيْطَانِ وَقَدَرِيَّةِ هَذِهِ الْأُمَّةِ وَمَجُوسِهَا ؛\r\nاگر اين‌گونه باشد كه تو پنداشتى - يعنى مردم در كارهايشان مجبور باشند - ثواب و عقاب و امر و نهى از سوى خداوند باطل مىشود و وعد و وعيد ساقط مىگردد ، نه هيچ گنهكارى درخور سرزنش و نه هيچ نيكوكارى شايستهء ستايش است ، بلكه گنهكار سزاوارتر به نيكى از نيكوكار است ( زيرا نيكوكار ثمرهء نيكوكارى خود را هم علاوه بر پاداش مىبرد ) و نيز نيكوكار شايسته‌تر به كيفر از گنهكار است ( زيرا گنهكار از گناه خود نيز زجر مىبيند ) اين گفتار برادران بت‌پرستان و دشمنان رحمان و حزب شيطان و قَدَريهء اين امت و مجوس آن است » . « 1 »\r\nمنظور از\r\n« قدريه »\r\nقائلين به جبر است و تعبير از آنها به « مجوس اين امت » به سبب آن است كه مجوس حتى در مبدأ آفرينش جهان قائل به جبر بودند و معتقد بودند خداى خير و نيكىها ( يزدان ) فقط مىتواند امور خير ايجاد كند و خداى\r\n\r\n\r\n","description":"","footnote":"\r\n( 1 ) . كافى ، ج 1 ، ص 155 ، ح 1 .\r\n","page_name":" 465 ","page_number":465},
  {"content":"\r\n\r\nشر و بدىها ( اهريمن ) فقط شر مىآفريند .\r\nامام عليه السلام در اين عبارت كوتاه و پرمعنا محكم‌ترين دليل را براى ابطال جبر بيان فرموده و چهار تالى فاسد براى آن ذكر كرده كه در نسخهء كافى به ده تالى فاسد ارتقا يافته و نشان مىدهد كه مرحوم سيّد رضى در اينجا گزينشى عمل كرده است .\r\nدر نسخهء نهج‌البلاغه آمده است كه اگر جبر در كار باشد ثواب و عقاب و وعد و وعيد باطل و ساقط مىشود ، زيرا هيچ عقلى نمىپذيرد كسى را مجبور به كارى كنند و بعد او را پاداش يا كيفر دهند و يا قبل از شروع به كار به او بگويند اگر اين كار را انجام دهى چنين تشويق خواهى شد و اگر ندهى چنان توبيخ مىشوى .\r\nاينها همه در صورتى است كه انسان اختيارى از خود داشته باشد در غير اين صورت پاداش و كيفر ظالمانه و وعد و وعيد لغو و بيهوده است .\r\nدر نسخهء كافى اضافه بر اين فرموده : هيچ گنهكارى را در فرض جبر نمىتوان ملامت نمود و هيچ نيكوكارى را نمىتوان ستايش كرد ، زيرا ملامت و سرزنش در چنين حالتى ظالمانه و تشويق و ستايش غير عاقلانه است .\r\nبلكه شخص گنهكار در فرض جبر اولى به احسان است ، زيرا گناه دامان او را گرفته و او را تحت فشار قرار داده ، بنابراين بايد به جاى مجازات مورد محبت قرار گيرد و به عكس نيكوكار به مجازات سزاوارتر است ، زيرا از كار نيك خود بهره‌مند مىشود و هيچ يك از اين امور با منطق و عقل و عدالت پروردگار سازگار نيست . به عبارت ديگر نه نيكوكار اختيارى از خود داشته و نه بدكار ، بنابراين نه مجازات در مورد آنها عادلانه است نه پاداش عاقلانه و اگر بنا شود بدون استحقاق كيفر و پاداشى در كار باشد پاداش را بايد به بدكار داد تا تخفيف رنج او شود و كيفر را بايد به نيكوكار داد تا تعادلى حاصل گردد و به هر حال هدف امام اين است كه روشن سازد در فرض جبر مسئلهء ثواب و عقاب و اوامر و نواهى ومؤاخذه و تشويق همه به هم مىريزد و مفهوم خود را از دست مىدهد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nاين سخن را مىتوان به صورت ديگرى بيان كرد و آن اين‌كه در تمام اقوام و ملت‌ها براى مجرمان بازجويى و دادگاه و مجازات و زندان و مانند آن قائلند و به عكس ، براى افراد وظيفه‌شناس انواع سپاس‌ها و تشويق‌ها و بزرگداشت‌ها ترتيب مىدهند . حتى كسانى كه از نظر فلسفى تفكر جبرى دارند در زندگى اجتماعى خود وجود دادگاه‌ها و مجازات بدكاران را از لوازم زندگى بشر و عاقلانه مىشمرند . اگر ما معتقد به جبر باشيم بايد بگوييم تمام اين برنامه‌ها ظالمانه است . درست به اين مىماند كه ما انسانى مبتلا به رعشه ( پاركينسون ) را به دادگاه حاضر كنيم كه چرا دست تو مىلرزد و يا بيمارى را كه به علت قطع نخاع قادر بر حركت نيست مورد مذمت و ملامت قرار دهيم .\r\nشايد به همين دليل معتقدان به جبر ناچار عدالت خدا را نيز نفى كرده و گفته‌اند خدا هر كار كند عين عدالت است حتى اگر تمام نيكان را به دوزخ بفرستد و ظالمان و گنه‌كاران را به بهشت ، كار خلافى رخ نداده است ؛ سخنى كه هر عاقلى بر آن مىخندد .\r\nآن‌گاه امام در ادامهء اين سخن و پس از ذكر تالى فاسدها به توضيح مسئلهء اختيار پرداخته و به صورت بسيار شفاف و روشنى آن را بيان مىكند و مىفرمايد : « خداوند سبحان بندگانش را امر كرده و آنها را اختيار بخشيده و نهى كرده و برحذر داشته ، تكاليف آسانى بر دوش آنان گذارده و هرگز تكليف سنگينى نكرده است . در برابرِ ( اطاعت كم ) پاداش كثيرى قرار داده و هرگز كسى از روى اجبار ، او را معصيت نكرده و از روى اكراه اطاعت ننموده است » ؛\r\n( إِنَّ اللَّهَ سُبْحَانَهُ أَمَرَ عِبَادَهُ تَخْيِيراً ، وَنَهَاهُمْ تَحْذِيراً ، وَكَلَّفَ يَسِيراً ، وَلَمْ يُكَلِّفْ عَسِيراً ، وَأَعْطَى عَلَى الْقَلِيلِ كَثِيراً ؛ وَلَمْ يُعْصَ مَغْلُوباً ، وَلَمْ يُطَعْ مُكْرِهاً )\r\n. امام عليه السلام در اينجا اوامرونواهى تشريعى راآميخته با صفت اختيار ذكركرده وفضل الهى را نيز در سنگين نبودن تكاليف و افزون بودن پاداش‌ها بر آن افزوده است .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nسپس در ادامهء سخن سه تالى فاسد ديگر براى قول به جبر ذكر كرده و آن اين‌كه اگر واقعاً مردم مجبور باشند ارسال رسل و انزال كتب آسمانى همه لغو و بيهوده است ، زيرا نه نيكوكارِ مجبور را مىتوان از نيكوكارى باز داشت و نه گنهكارِ مجبور را از گناه . مىفرمايد : « خدا پيامبران را بيهوده نفرستاده و كتب آسمانى را براى بندگان عبث نازل نكرده است » ؛\r\n( وَلَمْ يُرْسِلِ الْأَنْبِيَاءَ لَعِباً ، وَلَمْ يُنْزِلِ الْكُتُبَ لِلْعِبَادِ عَبَثاً )\r\n. اصولًا اگر ما قائل به جبر باشيم تمام مكتب‌هاى اخلاقى و توصيه‌هاى علماى اخلاق فرو مىريزد ، زيرا كسانى كه كار غير اخلاقى را به حكم جبر انجام مىدهند هرگز گوششان بدهكار توصيه‌هاى علماى اخلاق يا برنامه‌هاى پيامبران الهى و دستورات كتب آسمانى نيست .\r\nدر آخرين تالى فاسد مىفرمايد : « خداوند آسمان‌ها و زمين و آنچه در ميان آنهاست را باطل و بىهدف نيافريده . اين گمان كافران است . واى بر كافران از آتش دوزخ » ؛\r\n( وَلَا خَلَقَ السَّمَاوَاتِ وَالْأَرْضَ وَمَا بَيْنَهُمَا بَاطِلًا : « ذلِكَ ظَنُّ الَّذِينَ كَفَرُوا ، فَوَيْلٌ لِلَّذِينَ كَفَرُوا مِنَ النَّارِ » )\r\n. يعنى آفرينش آسمان و زمين به حكم رواياتى كه سخن از تسخير آنها براى انسان‌ها مىگويند براى اين انسان است تا مسير حق را در پيش گيرد و راه تكامل را بپيمايد . اگر گفتار طرفداران جبر صحيح باشد آفرينش آسمان‌ها و زمين و آنچه در ميان آنهاست باطل و بيهوده خواهد بود ، چون انسان براى پيمودن راه تكامل اختيارى ندارد و مىدانيم تكامل جبرى تكامل نيست .\r\nاينكه امام - مطابق نسخهء كافى - فرموده است : اين نظر ، عقيدهء بت‌پرستان و دشمنان رحمان و قائلان به قدَر و مجوس اين امت است اشاره به اين است كه مجوس قائل به ثنويت و دوگانه پرستى بودند : يزدان را خداى خير مىدانستند كه صدور شر از او غير ممكن است و اهريمن را خداى شر كه صدور خير از او غير\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nممكن . حوادث و موجودات جهان را نيز به خير و شر تقسيم مىكردند ؛ خيرات را به يزدان و شرور را به اهريمن نسبت مىدادند و به اين ترتيب در مبدأ جهان هستى نيز قائل به جبر بودند و به طريق اولى ، انسان‌ها را در افعالشان مجبور مىپنداشتند . آن‌كس كه باطن او مخلوق يزدان است جز خير انجام نمىدهد و آن‌كس كه باطن روحش مخلوق اهريمن است همواره تمايل به شر دارد .\r\nآنچه امام عليه السلام فرموده : جبر عقيدهء مشركان نيز هست گويا اشاره به آيهء شريفهء 35 از سورهء « نحل » است : « « وَ قالَ الَّذينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَلا آباؤُنا وَلا حَرَّمْنا مِنْ دُونِهِ مِنْ شَيْءٍ كَذلِكَ فَعَلَ الَّذينَ مِنْ قَبْلِهِمْ فَهَلْ عَلَى الرُّسُلِ إِلَّا الْبَلاغُ الْمُبينُ » ؛ مشركان گفتند : اگر خدا مىخواست نه ما و نه پدران ما غير او را پرسش نمىكرديم و چيزى را بدون ارادهء او حرام نمىساختيم ( آرى ) كسانى كه پيش از ايشان بودند نيز همين‌گونه عمل مىكردند ولى آيا پيامبران وظيفه‌اى جز ابلاغ آشكار دارند » .\r\nدر روايت كافى آمده است : هنگامى كه امام عليه السلام اين جواب شافى و كافى را به آن پيرمرد شامى در مورد مسئلهء جبر و اختيار بيان فرمود ، او شادمان شد و ( بالبداهه ) اشعارى سرود كه دو بيتش چنين است :\r\n أَنْتَ الْإِمَامُ الَّذِي نَرْجُو بِطَاعَتِهِ * يَوْمَ النَّجَاةِ مِنَ الرَّحْمَنِ غُفْرَاناً\r\nأَوْضَحْتَ مِنْ أَمْرِنَا مَا كَانَ مُلْتَبِساً * جَزَاكَ رَبُّكَ بِالْإِحْسَانِ إِحْسَانا \r\nتو امامى هستى كه به وسيلهء اطاعت تو آمرزش خداوند رحمان را در روز نجات آرزو داريم .\r\nآنچه از امر دين ما پيچيده و مشتبه بود بر ما واضح ساختى . پروردگارت در برابر اين احسان كه به ما كردى به تو احسان كند . « 1 »\r\n\r\n\r\n","description":"","footnote":"\r\n( 1 ) . كافى ، ج 1 ، ص 155 ، ح 1 .\r\n","page_name":" 469 ","page_number":469},
  {"content":"\r\n\r\n\r\nنكته‌ها\r\n\r\n1 . جبر و اختيار\r\nاين مسئله از قديمىترين مسائلى است كه در ميان دانشمندان و حتى غير دانشمندان و فلاسفه مورد بحث بوده است . اين بحث قديمى و طولانى دلايل متعددى داشته از جمله فرار گروهى از مردم از زير بار مسئوليت‌ها در برابر انجام كارهاى خلاف و ديگر ، عدم توانايى بر توجيه و فهم مسئلهء اختيار و نيز تربيت ناپذيرى بعضى از افراد منحرف و مانند آن .\r\nدر حالى كه انكار مسئلهء اختيار مفاسد بىشمارى را به بار مىآورد و چراغ سبزى به همهء جانيان و مجرمان مىدهد و مربيان اخلاق را مأيوس مىسازد و مسائل تربيتى را مواجه با مشكلات جدى مىكند .\r\nبهترين دليل براى اثبات مسئلهء اختيار يكى وجدان فردى و اجتماعى است و ديگر تالى فاسدهايى كه امام در گفتار حكمت‌آميز خود دقيقاً به آن اشاره فرموده است .\r\nوجدان به ما مىگويد : شخصى كه دستش بر اثر بيمارى رعشه دائماً در حال لرزش است با كسى كه با اختيار خود دست‌هايش را بلند مىكند و مثلا الله اكبر نماز مىگويد و ركوع و سجود به جا مىآورد كاملًا متفاوت است ؛ در اولى هيچ اختيارى از خود نمىبيند ولى در دومى كاملًا خود را مختار مىانگارد .\r\nوجدان عمومى نيز به يقين طرفدار همين امر است ؛ هيچ‌كس سارقان و قاتلان و محتكران و مفسدان اقتصادى و غير اقتصادى را با جبر تبرئه نمىكند ، بلكه آنها را به دست عدالت و مجازات مىسپارد . نيز همه نيكوكاران ، خيّرين و افراد ممتاز در اكتشافات علمى و امثال آن را تشويق مىكنند و به افتخارشان جلسات بزرگداشت مىگيرند و جوايز و مدال‌هاى گرانبهايى به آنها تقديم مىدارند ، در حالى كه اگر انسان‌ها در كار خود مجبور بودند ، نه آن مجازات‌ها عادلانه بود و نه\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nاين تشويق‌ها منطقى به نظر مىرسيد .\r\nاما تالى فاسدها همان است كه در حديث پربار بالا آمده كه فشرده آن در نهج‌البلاغه و مبسوطش در كافى و بحارالانوار است و آن اين‌كه مسئلهء بعثت انبيا و نزول كتاب‌هاى آسمانى و معاد و سؤال برزخ و قيامت و بهشت و دوزخ بنابر عقيدهء جبر همگى زير سؤال مىرود . اين امور نه تنها با عدل خداوند سازگار نيست ، بلكه با حكمت او نيز نمىسازد و كارى غير منطقى و غير عاقلانه است ، زيرا اگر خداوند عاصيان و ظالمان را مجبور به ظلم و عصيان كرده چگونه عدالت و حكمت او اجازه مىدهد آنها را به دوزخ ببرد و اگر پيامبران و امامان و صالحان را به كارهاى نيك مجبور كرده بردن آنها به بهشت حكيمانه نيست چون از نزد خود كارى انجام نداده‌اند .\r\nاين سخن را با حديث پرمعنايى كه مرحوم علامهء مجلسى در بحارالانوار از كتاب طرائف سيد بن طاوس نقل كرده پايان مىدهيم . او مىنويسد : حجاج بن يوسف نامه‌هايى به چهار نفر از علماى معروف آن زمان نوشت : حسن بصرى ، عمرو بن عبيد ، و اصل بن عطا و عامر شعبى كه ( بهترين ) آنچه را دربارهء قضا و قدر به آنها رسيده است براى او بنويسند .\r\nحسن بصرى چنين نوشت : بهترين چيزى كه ( در اين زمينه ) به من رسيده سخنى است كه از امام امير مؤمنان على بن ابىطالب شنيده‌ام كه فرمود :\r\n« أَتَظُنُّ أَنَّ الَّذِي نَهَاكَ دَهَاكَ وَإِنَّمَا دَهَاكَ أَسْفَلُكَ وَأَعْلَاكَ وَاللَّهُ بَرِيءٌ مِنْ ذَاكَ ؛\r\nآيا گمان مىكنى كسى كه تو را از كارى نهى كرده به آن تشويق نموده است در حالى كه آنچه تو را تشويق به كارهاى خلاف مىكند پائين و بالاى توست و خداوند از آن بيزار است » .\r\nو اصل بن عطا نيز نوشت : بهترين چيزى كه در قضا و قدر شنيده‌ام سخن امام امير مؤمنان على بن ابىطالب است كه فرمود :\r\n« لَوْ كَانَ الزُّورُ ( الوزر ) فِي الْأَصْلِ مَحْتُوماً كَانَ الْمُزَوَّرُ فِي الْقِصَاصِ مَظْلُوماً ؛\r\nهرگاه گناه اجبارى باشد اگر كسى كه\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nاجبار بر گناه شده قصاص شود مظلوم است » .\r\nشعبى نيز براى او نوشت : « بهترين چيزى كه در قضا و قدر شنيده‌ام سخن امام امير مؤمنان على بن ابىطالب است :\r\n« أَيَدُلُّكَ عَلَى الطَّرِيقِ وَيَأْخُذُ عَلَيْكَ الْمَضِيقَ ؛\r\nآيا خداوند راه را به تو نشان مىدهد ولى سر راه را بر تو مىگيرد » .\r\n« كُلُّ مَا اسْتَغْفَرْتَ اللَّهَ مِنْهُ فَهُوَ مِنْكَ وَكُلُّ مَا حَمِدْتَ اللَّهَ عَلَيْهِ فَهُوَ مِنْهُ ؛\r\nهرچيزى كه تو از خدا نسبت به آن طلب آمرزش مىكنى ( بدان ) آن كار از سوى توست و هرچيزى كه خدا را بر آن شكر مىگويى از ناحيهء اوست » .\r\nهنگامى كه اين نامه‌هاى چهارگانه به حجاج رسيد و از مضمون آن آگاهى يافت گفت : « به يقين اينها را از چشمهء صاف و زلالى گرفته‌اند » . « 1 »\r\n\r\n2 . آيا اختيار انسان با توحيد مخالف است ؟\r\nبعضى از قائلين به جبر مى گويند اگر ما انسان‌ها را در اعمال خود مختار بدانيم در واقع قائل به دو مبدأ آفرينش شده ايم . خداوند متعال كه مبدأ آفرينش جهان هستى است و انسان كه مبدأ آفرينش افعال خويشتن است در واقع يك خداى بزرگ و يك خداى كوچك قائل شده‌ايم .\r\nپاسخ اين سخن روشن است و آن اين است كه مختار بودن ما نيز به ارادهء پروردگار است ؛ يعني خداوند خواسته است كه ما مختار باشيم ، بنابراين افعال ما از يك نظر افعال خداست ، چون قدرت و اختيار را او به ما داده و از نظر ديگر افعال خود ما و مسئوليت آن متوجه ماست ، زيرا ما با ميل و اختيار خود آن را انجام داده‌ايم ، بنابراين اعتقاد به اختيار عين توحيد است .\r\nمسئلهء « امربين‌الامرين » نيز ناظر به همين معناست نه چنان آزادى كه افعال ما هيچ ارتباطى با خدا نداشته باشد و نه جبرى كه مصونيت را از ما سلب كند .\r\n\r\n\r\n","description":"","footnote":"\r\n( 1 ) . بحارالانوار ، ج 5 ، ص 58 ، ح 108 .\r\n","page_name":" 472 ","page_number":472},
  {"content":"\r\n\r\nگاه براى روشن شدن اين مطلب به مثال زير متوسل مىشويم و مىگوييم :\r\nيك دستگاه قطار برقى كه روى ريل در حركت است راننده با اختيار خود آن را به پيش مىبرد ؛ ولى مسئول برق آن هرزمان مىتواند رابطه قطار را با برق قطع كند و قطار را از كار بيندازد ، بنابراين راننده قطار از يك نظر مختار است و از يك نظر تحت فرمان . اين مثال تجسمى است براى مسئلهء « لاجبر ولا تفويض والامر بين الامرين » ؛ نه جبر صحيح است و نه واگذارى مطلق ، بلكه چيزى در ميان اين دو است .\r\nاين مطلب در عبارات پرمعنايى از اميرمؤمنان على عليه السلام در باب قضا و قدر بحارالانوار آمده است ، حضرت مىفرمايد :\r\n« إنَّما هُوَ الْمالِكُ لِما مَلَكَّكُمْ وَالْقادِرُ لِما أقْدَرَكُمْ أما تَسْمَعُونَ ما يَقُولُ الْعِبادُ وَيَسْئَلُونَهُ الْحَولَ وَالْقُوَّةَ حَيْثَ يَقُولُونَ لا حَوْلَ وَلا قُوَّةَ إلّا بِاللَّهِ ؛\r\nآنچه را خدا به شما داده ( از قدرت و اختيار ) مالك حقيقىاش اوست و قادر واقعى نسبت به قدرت‌هايى كه داريد اوست آيا اين سخن بندگان را نمىشنويد كه به هنگام تقاضاى حول و قوه الهى مىگويند\r\nلا حَوْلَ وَلا قُوَّةَ إلّا بِاللَّهِ »\r\n. « 1 »\r\n\r\n3 . قضا و قدر در آثار اسلامى\r\nقضا در اصل به معناى فرمان است ( خواه فرمان تشريعى يا تكوينى ) و قدر به معنى اندازه‌گيرى است ( خواه تكوينى يا تشريعى ) .\r\nبنابراين قضا و قدر دو مفهوم دارد : اول قضا و قدر تشريعى و آن اين است كه خداوند فرمانى صادر و بعد حد و حدود آن را تعيين كند ؛ مثلًا بفرمايد نماز بر شما واجب است سپس آن را در هفده ركعت قرار دهد يا طبق آيهء شريفه « كُتِبَ عَلَيْكُمُ الصِّيامُ . . . » روزه را واجب كند و طبق آيهء « شَهْرُ رَمَضانَ . . . » آن را در ماه\r\n\r\n\r\n","description":"","footnote":"\r\n( 1 ) . بحارالانوار ، ج 5 ، ص 123 .\r\n","page_name":" 473 ","page_number":473},
  {"content":"\r\n\r\nرمضان و به مقدار يك ماه قرار دهد ؛ اولى قضا و دومى قدر است .\r\nهمچنين آنچه در ذيل روايت بالاست كه در توحيد صدوق و شرح نهج‌البلاغه ابن ابىالحديد آمده كه وقتى مرد شامى سؤال كرد اگر من در كار خود مجبور نيستم پس منظور شما از قضا و قدر كه ما را به اينجا آورده چيست ؟ امام عليه السلام فرمود : همان فرمان حكم الهى است . سپس به عنوان شاهد اين آيهء شريفه را تلاوت فرمود : « « وَقَضَى رَبُّكَ أَلَّا تَعْبُدُوا إِلَّا إِيَّاهُ » ؛ پروردگارت فرمان داده كه جز او را نپرستى » « 1 » قضا و قدر تشريعى است . « 2 »\r\nمطابق آنچه گفته شد آنچه بعضي از شارحان نهج‌البلاغه گفته‌اند كه جواب امام در استدلال به آيه جنبه اقناعى و اسكاتى داشته اشتباه محض است ، زيرا امام اشاره به قضا و قدر تشريعى كرده كه يك واقعيت قابل فهم براى همگان است .\r\nقضا و قدر تكوينى آن است كه عوامل و اسباب چيزى را اجمالًا مورد توجه قرار داده سپس اندازه‌گيرى لازم در جزئيات آن انجام گيرد ؛ مثل اين‌كه مىدانيم براى درمان فلان بيمارى فلان دارو لازم است سپس به دنبال اندازه و طرز استفاده از آن مىرويم ؛ اولى قضاى تكوينى است و دومى قدر . آنچه در روايتى آمده كه اميرمؤمنان على عليه السلام روزى از كنار ديوارى مايل به خرابى مىگذشت ، هنگامى كه نزديك آن رسيد به سرعت رد شد و كسى عرض كرد يا اميرالمؤمنين آيا از قضاى الهى فرار مىكنى امام عليه السلام فرمود : آرى .\r\n« افِرُّ مِنْ قَضاءِ اللَّهِ إلى قَدَرِهِ ؛\r\nمن از قضاى الهى به‌سوى قدر او فرار مىكنم » « 3 » اشاره به آن است كه افتادن چنين ديوارى قضاى تكوينى است ؛ ولى افتادن روى انسانى مانند من نوعى قدر است من از قضاى الهى به‌سوى قدر الهى فرار كردم .\r\n\r\n\r\n","description":"","footnote":"\r\n( 1 ) . اسراء ، آيه 23 .\r\n( 2 ) . توحيد صدوق ، ص 381 ؛ شرح نهج‌البلاغه ابن ابىالحديد ، ج 18 ، ص 228 .\r\n( 3 ) . عوالى اللئالى ، ج 4 ، ص 111 ، ح 169 .\r\n","page_name":" 474 ","page_number":474},
  {"content":"\r\n\r\n\r\n79 و قال عليه السلام خُذِ الْحِكْمَةَ أَنَّى كَانَتْ ، فَإِنَّ الْحِكْمَةَ تَكُونُ فِي صَدْرِ الْمُنَافِقِ فَتَلَجْلَجُ فِي صَدْرِهِ حَتَّى تَخْرُجَ فَتَسْكُنَ إِلَى صَوَاحِبِهَا فِي صَدْرِ الْمُؤْمِنِ .\r\nامام عليه السلام فرمود :\r\nحكمت و دانش را فرا گير هرجا كه باشد ، زيرا حكمت گاهى در سينهء منافق است ؛ اما در سينهء او آرام نمىگيرد تا از آن خارج شود و در كنار\r\nحكمت‌هاى ديگر در سينهء مؤمن جاى گيرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين سخن حكمت‌آميز را قبل از شريف رضى جماعتى نقل كرده‌اند از جمله جاحظ در البيان و التبيين و برقى در كتاب مصابيح الظلم از كتاب محاسن و وطواط در غُرر و عُرر در ضمن كلماتى كه امام عليه السلام به فرزندش امام حسن مجتبى فرموده است . . . و اين سخن حكمت‌آميز در صدر اسلام از آن حضرت مشهور بوده است سپس داستان « عمر بن على » و « سعيد بن مسيب » را در اين زمينه نقل مىكند . ( مصادر نهج‌البلاغه ، ج 4 ، ص 65 و 66 ) .\r\n","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\n\r\nشرح و تفسير دانش را هر جا بيابى فرا گير !\r\nخلاصهء اين كلام گهربار اين است كه سخنان حكمت‌آميز را از هر كس بايد پذيرفت حتى اگر گويندهء آن منافق باشد . مىفرمايد : « حكمت و دانش را فرا گير هرجا كه باشد » ؛\r\n( خُذِ الْحِكْمَةَ أَنَّى كَانَتْ )\r\n. سپس به دليل آن اشاره كرده ، مىافزايد : « زيرا حكمت گاهى در سينهء منافق است ؛ اما در سينهء او آرام نمىگيرد تا از آن خارج شود و در كنار حكمت‌هاى ديگر در سينهء مؤمن جاى گيرد » ؛\r\n( فَإِنَّ الْحِكْمَةَ تَكُونُ فِي صَدْرِ الْمُنَافِقِ فَتَلَجْلَجُ « 1 »\r\nفِي صَدْرِهِ حَتَّى تَخْرُجَ فَتَسْكُنَ إِلَى صَوَاحِبِهَا فِي صَدْرِ الْمُؤْمِنِ )\r\n. تعبير به « تَلَجْلَجُ . . . » با توجه به اينكه اين واژه به معناى اضطراب و ناآرامى است اشاره به آن است كه جايگاه كلام حكمت‌آميز سينهء منافق نيست ، ازاين‌رو در آنجا پيوسته ناآرامى مىكند تا خارج شود و در جايگاهى كه متناسب آن است ؛ يعنى سينهء شخص مؤمن در كنار ساير سخنان حكمت‌آميز قرار گيرد .\r\nنتيجهء اين سخن همان است كه از روايات مختلف معصومان عليهم السلام استفاده كرديم كه علم و دانش هيچ محدوديتى ندارد ؛ نه از نظر زمان :\r\n« أُطْلُبُوا الْعِلْمِ مِنَ الْمَهْدِ إلَى اللَّحَدِ »\r\nو نه از نظر مكان :\r\n« أُطْلُبُوا الْعِلْمِ وَلَو بِالصّينِ »\r\nو نه از نظر مقدار\r\n\r\n\r\n","description":"","footnote":"\r\n( 1 ) . در بعضى از نسخ نهج البلاغه از جملهء در بحار الانوار به جاى « تلجلج » ، « تتخلّج » آمده كه از نظر معنا چندان‌تفاوتى با آن ندارد .\r\n","page_name":" 477 ","page_number":477},
  {"content":"\r\n\r\nتلاش و كوشش :\r\n« أُطْلُبُوا الْعِلْمِ وَلَوْ بِخَوْضِ اللُّجَجِ وَشَقِّ الْمُهَجِ »\r\nو نه از نظر گوينده همان‌گونه كه در اين حكمت و در حكمت بعد آمده است .\r\nآرى علم وحكمت به حدى اهميت داردكه هيچ محدويتى را به‌خودنمىپسندد .\r\nدر اينجا اين سؤال مطرح مىشود كه در بعضى از روايات از جمله روايتى كه از امام باقر عليه السلام در ذيل آيهء شريفهء « فَلْيَنْظُرِ الْإنْسانِ إلى طَعامِهِ » آمده است كه امام عليه السلام فرمود : منظور از طعام\r\n« عَلْمُهُ الَّذى يَأخُذُهُ مِمَّنْ يَأخُذُهُ ؛\r\nدانشى است كه فرا مىگيرد بايد نگاه كند از چه كسى فرا مىگيرد » « 1 » بنابراين گرفتن سخن حكمت‌آميز از منافق چه معنا دارد .\r\nپاسخ سؤال اين است كه گاه سخن حكمت‌آميز به قدرى واضح و روشن است كه از هر جا و از هر كس كه باشد بايد آن را پذيرفت ؛ ولى در موارد ديگر كه انسان مطالب را به اعتماد استاد فرا مىگيرد بايد نزد كسى برود كه از نظر ديانت و علميت مورد اعتماد باشد .\r\nدر شرح نهج‌البلاغهء علّامه شوشترى اشاره به نكتهء جالبى شده است كه با ذكر آن اين سخن را پايان مىدهيم ، نقل مىكند : « ابن مبارك » به عنوان نظارت بر شهر در كوچه‌ها راه مىرفت چشمش به مرد مستى افتاد كه آواز مىخواند و مىگفت :\r\n أضَلَّنى الْهَوى وَأنَا ذَليلٌ * وَلَيْسَ إلى الَّذى أهْوى سَبيلٌ \r\nهواى نفس مرا ذليل كرد و افسوس كه راهى به آن‌كس كه به او علاقه دارم ، نيست .\r\nابن مبارك از آستين خود كاغذى درآورد و اين بيت را نوشت . به او گفتند :\r\nشعرى را از شاعر مست مىنويسى ؟ او گفت : مگر ضرب‌المثل معروف را نشنيده‌ايد كه\r\n« رُبَّ جَوْهَرَةٍ فى مَزْبَلَةً »\r\nاى بسا گوهرى در ميان زباله‌ها افتاده باشد ؟\r\nگفتند : آرى . گفت : اين هم گوهرى بود از مزبله ! « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 2 ، ص 96 .\r\n( 2 ) . بهج الصباغه ، ج 12 ، ص 597 .\r\n","page_name":" 478 ","page_number":478},
  {"content":"\r\n\r\n\r\n80 و قال عليه السلام الْحِكْمَةُ ضَالَّةُ الْمُؤْمِنِ ، فَخُذِ الْحِكْمَةَ وَلَوْ مِنْ أَهْلِ النِّفَاقِ .\r\nامام عليه السلام فرمود :\r\nعلم و دانش و حكمت گمشدهء مؤمن است ، بنابراين حكمت را بگير\r\nهرچند از اهل نفاق باشد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است از جمله كسانى كه قبل از سيّد رضى اين سخن حكمت‌آميز را در كتاب‌هاى خود نقل كرده‌اند ، ابن قتيبه در عيون الاخبار و ابو على قالى در امالى و ابن عبد ربه در عقد الفريد و مسعودى در مروج الذهب است .\r\nبعضى از راويان حديث آن را به اين صورت نقل كرده‌اند : « الْحِكْمَةُ ضالَّةُ الْمُؤمِنِ فَلْيَطْلُبَها وَلَوْ فى أيْدى أهْلِ الشِّرْكِ » و بعضى : « وَلَوْ فى أيْدى أهْلِ الشَّرِ » كه مضمون همه با يكديگر نزديك است » . ( مصادر نهج‌البلاغه ، ج 4 ، ص 67 ) .\r\nدر كتاب تمام نهج‌البلاغه نيز اين گفتار حكمت‌آميز در ضمن اندرزهايى كه امام به فرزندش « محمد بن حنفيه » فرمود آمده است . ( تمام نهج‌البلاغه ، ص 699 ) .\r\n","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\n\r\nشرح و تفسير دانش گمشدهء مؤمن است\r\nآنچه در اين كلام گهربار آمده است شبيه چيزى است كه در كلام قبل آمد ؛ اما به تعبير و به شكل ديگر .\r\nامام عليه السلام براى اين‌كه نامحدود بودن منبع علم را روشن سازد تشبيه زيبايى كرده مىفرمايد : « علم و دانش گمشدهء مؤمن است ، بنابراين دانش را بگير ، هرچند از اهل نفاق باشد » ؛\r\n( الْحِكْمَةُ ضَالَّةُ الْمُؤْمِنِ ، فَخُذِ الْحِكْمَةَ وَلَوْ مِنْ أَهْلِ النِّفَاقِ )\r\n. روشن است هرگاه انسان گمشدهء پرارزشى داشته باشد دائماً به دنبال آن مىگردد و آن را نزد هركس ببيند از او مىگيرد ؛ خواه آن شخص مؤمن باشد يا كافر ، منافق باشد يا مشرك ، نيكوكار باشد يا بدكار . اين سخن در واقع نشان مىدهد كه صاحبان اصلى علم ودانش افراد باايمان اند و منافقان و فاسدان غاصبانه از آن استفاده مىكنند و چه بسا آن را وسيله‌اى براى رسيدن به اهداف سوء خود قرار مىدهند ، بنابراين ، صاحب حقيقى آن كه مؤمنان اند هر جا كه آن را بيابند به آن سزاوارترند .\r\nشبيه چيزى كه به صورت گسترده‌تر در قرآن مجيد آمده است ؛ در سورهء « اعراف » ، آيهء 32 مىخوانيم : « « قُلْ مَنْ حَرَّمَ زينَةَ اللَّهِ الَّتي أَخْرَجَ لِعِبادِهِ وَالطَّيِّباتِ مِنَ الرِّزْقِ قُلْ هِيَ لِلَّذينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nلِقَوْمٍ يَعْلَمُونَ » ؛ بگو چه كسى زينت‌هاى الهى را كه براى بندگان خود آفريده و ( همچنين ) روزىهاى پاكيزه را حرام كرده است . بگو اينها در زندگى دنيا از آن كسانى است كه ايمان آورده‌اند ( هرچند ديگران نيز از آن استفاده مىكنند ولى ) در قيامت خالص براى مؤمنان خواهد بود . اين‌گونه آيات خود را براى كسانى كه آگاهند شرح مىدهيم » .\r\nگرچه آيه ناظر به مواهب مادى است ؛ ولى مواهب معنوى را به طور مسلم شامل مىشود .\r\nدر شرح نهج‌البلاغهء ابن ابىالحديد آمده است كه روزى « حجاج » خطبه خواند و در ضمن آن گفت :\r\n« إنَّ اللَّهَ أمَرَنا بِطَلَبِ الْآخِرَةِ وَكَفانا مَؤنَةَ الدُّنْيا فَلْيَتَنا كُفينا مَؤنَةُ الْآخِرَةِ وَأُمرْنا بِطَلَبِ الدُّنْيا ؛\r\nخداوند ما را به طلب آخرت دستور داده و روزى دنيوى ما را ضمانت كرده . اى كاش آخرت را براى ما تضمين مىكرد و ما مأمور به طلب دنيا بوديم » . حسن بصرى اين سخن را شنيد و گفت :\r\n« هذهِ ضالَّةُ الْمؤمِنْ خَرَجَتْ مِنْ قَلْبِ الْمُنافِقِ ؛\r\nاين همان گمشدهء مؤمن است كه از قلب منافقى خارج شده است » . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 229 .\r\n","page_name":" 482 ","page_number":482},
  {"content":"\r\n\r\n\r\n81 و قال عليه السلام قِيمَةُ كُلِّ امْرِئٍ مَا يُحْسِنُهُ .\r\nامام عليه السلام فرمود :\r\nقيمت و ارزش هر كس به اندازهء كارى است كه مىتواند\r\nآن را به خوبى انجام دهد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام بسيار پربار و گرانبها را جماعتى قبل از سيّد رضى نقل كرده‌اند و آن را فوق‌العاده ستوده‌اند از جمله اينكه در كتاب مصادر نهج‌البلاغه آمده است مرحوم سيّد رضى نخستين كسى نيست كه اين سخن حكمت‌آميز را ستوده و به اهميت آن پى برده و به ارزش آن اشاره كرده است پيش از او ابوعثمان جاحظ در دو جا از كتاب البيان والتبيين خود آن را آورده است سپس افزوده كه اگر در اين كتاب جز همين كلمهء حكمت‌آميز نبود آن را كافى و شافى و مجزى و مغنى مىيافتى . . . و بهترين كلام كلامى است كه مقدار كم آن از مقدار زياد انسان را بىنياز كند و مفهوم آن ظاهر و آشكار باشد و خداوند متعال لباس جلالت و پوسته‌اى از دانش مطابق نيت صاحب و تقواى قائلش بر آن پوشانده باشد . . . .\r\nسپس صاحب مصادر از ابن عبدالبَرّ در كتاب جامع بيان العلم نقل مىكند كه سخن على بن ابىطالب عليه السلام « قِيْمَةُ كُلُّ أمرءٍ ما يُحْسِنُهُ » احدى بر او در اين سخن پيشى نگرفته و هيچ گفتارى براى تشويق بر طلب علم از اين سخن مؤثرتر نيست . سپس مصادر نهج‌البلاغه افزوده كه بسيارى از شعرا همين سخن را گرفته‌اند و در اشعار خود از آن بهره برده‌اند . ( مصادر نهج‌البلاغه ، ج 4 ، ص 69 و 70 ) .\r\n","page_name":" 483 ","page_number":483},
  {"content":"\r\n\r\nمرحوم سيّد رضى مىگويد : اين از كلماتى است كه قيمتى براى آن تصور نمىشود و هيچ سخن حكيمانه‌اى هم وزن آن نيست و هيچ سخنى نمىتواند هم‌رديف آن قرار گيرد ؛\r\n( قالَ الرَّضيُ : وَهِي الْكَلِمَةُ الَّتي لا تُصاب لَها قيمَةٌ ، وَلا تُوزَنُ بِها حِكْمَةٌ ، وَلا تُقْرَنُ إلَيْها كَلِمَةٌ )\r\n.\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nشرح و تفسير معيار ارزش انسان\r\nامام عليه السلام ارزش هر انسانى را در اين عبارت حكيمانهء كوتاه به روشنى بيان كرده است مىفرمايد : « قيمت و ارزش هر كس به اندازهء كارى است كه مىتواند آن را به خوبى انجام دهد » ؛\r\n( قِيمَةُ كُلِّ امْرِئٍ مَا يُحْسِنُهُ )\r\n. اشاره به اين‌كه حسب و نسب ، مقام و مال و پست‌هاى اجتماعى و رسمى هيچ‌كدام دليل بر ارزش انسان نيست . ارزش واقعى انسان را كارهاى مهمى تشكيل مىدهد كه از عهدهء آن بر مىآيد . جراحى بسيار ماهر ، معلمى شايسته ، شاعرى توانا ، نويسنده‌اى قوى و فقيهى ماهر كه مىتواند مردم را به احكام الهى آشنا سازد ارزش آنها به قدر همان كارى است كه به خوبى از عهدهء آن بر مىآيند .\r\nنه تنها در نزد مردم چنين است ، در نزد خداوند هم كسانى قيمت و ارزش دارند كه اعمال شايسته‌تر و مجاهدت‌هاى بيشتر و اصلاحات بهترى انجام مىدهند .\r\nبراى اين حديث شريف جز آنچه در بالا آمد تفسيرهاى ديگرى هم شده است . بعضى گفته‌اند منظور از « مايُحْسِنُهُ » علم و دانش‌هايى است كه شخص دارد ، بنابراين ارزش هر انسان به مقدار معرفت و علم و دانشى است كه به خوبى آن را فرا گرفته است .\r\nبعضى اين دو را با هم آورده‌اند : معرفت بالا و عمل با ارزش .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nبرخى ديگر تفسير چهارمى براى اين حديث شريف ذكر كرده‌اند و « مايحسنُهُ » را به معنى احسان و نيكوكارى تفسير نموده گفته‌اند : ارزش هر كس به اندازهء احسان و نيكوكارى اوست .\r\nگرچه جمع بين هر چهار تفسير در مفهوم جمله امكان‌پذير است ، زيرا استعمال لفظ در بيش از يك معنا كاملًا بىمانع است ؛ ولى تفسير اول صحيح‌تر و مناسب‌تر به نظر مىرسد .\r\nشاهد اين سخن حديث زيبايى است كه امام جواد عليه السلام از پدرانش از اميرمؤمنان عليهم السلام نقل كرده است كه فرمود : « چهار سخن را من گفتم و خداوند متعال تأييد آن را در كتابش نازل فرمود . من گفتم :\r\n« الْمَرْءُ مَخْبُوءٌ تَحْتَ لِسَانِهِ فَإِذَا تَكَلَّمَ ظَهَرَ ؛\r\nشخصيت انسان در زير زبانش نهفته است هنگامى كه سخن بگويد آشكار مىشود » . خداوند اين آيه را نازل فرمود : « « وَلَتَعْرِفَنَّهُمْ فِى لَحْنِ الْقَوْلِ » ؛ منافقان را از طرز سخنانشان مىشناسى » . من گفتم :\r\n« فَمَنْ جَهِلَ شَيْئاً عَادَاهُ ؛\r\nكسى كه نسبت به چيزى جاهل است با آن دشمنى مىكند » . خداوند اين آيه را نازل فرمود : « « بَلْ كَذَّبُوا بِما لَمْ يُحِيطُوا بِعِلْمِهِ » ؛ آنها ( دشمنان ) چيزى را كه از آن آگاهى نداشتند تكذيب كردند » نيز گفتم :\r\n« قَدْرُ أَوْ قِيمَةُ كُلِّ امْرِى مَا يُحْسِنُ ؛\r\nارزش هر انسانى به اندازهء چيزى است كه به خوبى انجام مىدهد » . خداوند اين آيه را در قصهء طالوت نازل كرده : « « إِنَّ اللَّهَ اصْطَفاهُ عَلَيْكُمْ وَزادَهُ بَسْطَةً فِى الْعِلْمِ وَالْجِسْمِ » ؛ خداوند او ( طالوت ) را بر شما برگزيده و از نظر علم و جسم او را افزايش داده است » . و نيز گفتم :\r\n« الْقَتْلُ يُقِلُّ الْقَتْلَ ؛\r\nكشتن ( قصاص ) كشتن را كم مىكند » خداوند اين آيه را نازل فرمود : « « وَلَكُمْ فِى الْقِصاصِ حَياةٌ يا أُولِى الْأَلْبابِ » ؛ قصاص مايهء حيات و زندگى شماست اى صاحبان مغز و خرد » . « 1 »\r\nمرحوم سيّد رضى بعد از ذكر اين گفتار حكمت‌آميز جمله‌اى بيان كرده كه\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابىالحديد ، ج 7 ، ص 382 ؛ بحارالانوار ، ج 1 ، ص 165 ، ح 5 .\r\n","page_name":" 486 ","page_number":486},
  {"content":"\r\n\r\nنشان مىدهد تا چه اندازه اين سخن حكيمانه در دل و جان اين مرد فصيح و بليغ تأثير گذاشته مىگويد : « اين از كلماتى است كه قيمتى براى آن تصور نمىشود و هيچ سخن حكيمانه‌اى هم وزن آن نيست و هيچ سخنى نمىتواند هم‌رديف آن قرار گيرد » ؛\r\n( قالَ الرَّضيُ : وَهِي الْكَلِمَةُ الَّتي لا تُصاب لَها قيمَةٌ ، وَلا تُوزَنُ بِها حِكْمَةٌ ، وَلا تُقْرَنُ إلَيْها كَلِمَةٌ )\r\n. * * *\r\n\r\n","description":"","footnote":"","page_name":" 487 ","page_number":487},
  {"content":"\r\n . \r\n","description":"","footnote":"","page_name":" 488 ","page_number":488},
  {"content":"\r\n\r\n\r\n82 و قال عليه السلام أُوصِيكُمْ بِخَمْسٍ لَوْ ضَرَبْتُمْ إِلَيْهَا آبَاطَ الْإِبِلِ لَكَانَتْ لِذَلِكَ أَهْلًا : لَايَرْجُوَنَّ أَحَدٌ مِنْكُمْ إِلَّا رَبَّهُ ، وَلَا يَخَافَنَّ إِلَّا ذَنْبَهُ ، وَلَا يَسْتَحِيَنَّ أَحَدٌ مِنْكُمْ إِذَا سُئِلَ عَمَّا لَايَعْلَم‌ُأَنْ يَقُولَ : لَاأَعْلَمُ ، وَلَا يَسْتَحِيَنَّ أَحَدٌ إِذَا لَمْ يَعْلَمِ الشَّيْءَ أَنْ يَتَعَلَّمَهُ ، وَعَلَيْكُم‌ْبِالصَّبْرِ ، فَإِنَّ الصَّبْرَ ، مِنَ الْإِيمَانِ كَالرَّأْسِ مِنَ الْجَسَدِ ، وَلَا خَيْرَ فِي جَسَدٍ لَا رَأْسَ مَعَهُ ، وَلَا فِي إِيمَانٍ لَاصَبْرَ مَعَهُ .\r\nامام عليه السلام فرمود :\r\nشما را به پنج چيز سفارش مىكنم كه اگر براى تحصيل آن شتران راهوار را به سرعت حركت دهيد ( و همه جا را براى به‌دست آوردن آن گردش كنيد ) سزاوار است :\r\nهيچ يك از شما جز به پرورگارش اميدوار نباشد ( و دل نبندد ) .\r\nهيچ كس جز از گناه خود نترسد .\r\nهيچ كس از شما اگر چيزى را از او پرسيدند كه نمىداند حيا نكند و ( صريحاً ) بگويد : نمىدانم . و اگر كسى از شما چيزى را نمىدانست از فرا گرفتن آن خجالت نكشد .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nبر شما باد كه صبر و استقامت پيشه كنيد ، زيرا صبر و استقامت در برابر ايمان همچون سر است در برابر تن . تن بى سر فايده‌اى ندارد همچنين ايمان بدون صبر و استقامت . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه ، دربارهء اسناد اين كلام گهربار آمده است : اين كلام از روايات متواتره است كه از آن حضرت نقل شده سپس به گروهى از كسانى كه از قبل از سيّد رضى آن را نقل كرده‌اند اشاره كرده و نه منبع معروف را ذكر مىكند از جمله صحيفة الامام الرضا عليه السلام و ابن قتيبه در عيون الاخبار و جاحظ در البيان والتبيين و صدوق در خصال و بعد از مرحوم سيّد رضى نيز از گروه كثير ديگرى كه يازده مورد آن را ذكر كرده است نقل مىكند از جمله خوارزمى در مناقب و فتّال نيشابورى در روضة الواعظين و سبط بن جوزى در تذكرة الخواص و ابن عساكر در تاريخ مدينة دمشق و سيوطى در تاريخ الخلفاء . ( مصادر نهج‌البلاغه ، ج 4 ، ص 79 و 80 ) .\r\n","page_name":" 490 ","page_number":490},
  {"content":"\r\n\r\n\r\nشرح و تفسير پنج اصل مهم\r\nامام در اين حكمت پربار به پنج موضوع از مهم‌ترين مسائلى كه در زندگى انسان سرنوشت‌ساز است و اهميت فوق العاده‌اى دارد با تأكيد اشاره مىكند .\r\nنخست مىفرمايد : « شما را به پنج چيز سفارش مىكنم كه اگر براى تحصيل آن شتران راهوار را به سرعت حركت دهيد ( و همه جا را براى به‌دست آوردن آن گردش كنيد ) سزاوار است » ؛\r\n( أُوصِيكُمْ بِخَمْسٍ لَوْ ضَرَبْتُمْ إِلَيْهَا آبَاطَ الْإِبِلِ لَكَانَتْ لِذَلِكَ أَهْلًا )\r\n. تعبير به « ضَرَبْتُمْ إلَيْها آباطَ الْإبِلِ ؛ زير بغل شتران را بزنيد ) كنايه از نهايت تلاش و كوشش در اين راه است ، زيرا هنگامى كه مىخواستند شتر را با سرعت به سوى مقصد حركت دهند به يكى از نقاط حساس بدن او از جمله زير بغل ضربه مىزدند تا با سرعت حركت كند .\r\nآن‌گاه به بيان آنها يكى پس از ديگرى پرداخته مىفرمايد : « هيچ يك از شما جز به پرورگارش اميدوار نباشد ( و دل نبندد ) » ؛\r\n( لَا يَرْجُوَنَّ أَحَدٌ مِنْكُمْ إِلَّا رَبَّهُ )\r\n. زيرا اولًا : مسبب الاسباب خداست و بر اساس توحيد افعالى معتقديم : لا مؤثر فى الوجود الا الله ؛ همه چيز به فرمان او و رشتهء تمام امور در قبضهء قدرت اوست ، بنابراين چه بهتر كه انسان آب را از سرچشمه بگيرد و هرچه مىخواهد از او بخواهد و سرنوشت خود را در تفكرى شرك‌آلود در دست ديگرى نبيند .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nثانياً به فرض كه ديگران هم سرنوشت‌ساز باشند ، خضوع و تواضع در برابر غير خدا ذلت است و در برابر پروردگار عزت .\r\nدر روايتى آمده است هنگامى كه برادران يوسف مىخواستند او را به چاه بيفكنند و بر اثر حسادت او را مىزدند ناگهان يوسف شروع به خنديدن كرد .\r\nبرادران سخت در تعجب فرو رفتند كه اينجا جاى خنده نيست گويى برادر ما مسئلهء به چاه افكندن را شوخى مىانگارد ؛ ولى يوسف پرده از اين راز برداشت و درس بزرگى به آنها و به همهء ما آموخت . گفت : به خاطر دارم روزى به شما برادران نيرومند با آن بازوان قوى و قدرت فوق العاده نظر انداختم و با خود گفتم كسى كه اين همه يار و ياور نيرومند دارد چه غمى دارد . آن روز بر شما تكيه كردم و به بازوان نيرومندتان دل بستم ولى امروز خود را در چنگال شما گرفتار مىبينم و از شما به شما پناه مىبرم ولى به من پناه نمىدهيد . خدا از اين طريق به من آموخت كه من بر غير او تكيه نكنم . « 1 »\r\nالبته اين مسئله منافاتى با استفاده از عالم اسباب و نيروهاى ديگران براى رسيدن به اهداف مادى و معنوى ندارد ؛ مهم آن است كه انسان بداند هر سببى كه تأثيرى دارد آن هم از ناحيهء خداست و اگر لحظه‌اى چشم الطاف الهى بر جهان اسباب بسته شود همهء آنها از كار باز مىمانند . آرى بايد در پشت پردهء اسباب مسبب الاسباب را ديد .\r\nسپس امام عليه السلام دومين توصيه را بيان مىدارد و مىفرمايد : « هيچ كس جز از گناه خود نترسد » ؛\r\n( وَلَا يَخَافَنَّ إِلَّا ذَنْبَهُ )\r\n. دليل آن روشن است چيزى كه دشمن واقعى انسان است گناه اوست كه او را در دنيا و آخرت به درد و رنج گرفتار مىكند . در حالى كه اسباب هولناك اين جهان حتى بمب اتم آخرين كارى كه با انسان مىكند اين است كه حيات او را\r\n\r\n\r\n","description":"","footnote":"\r\n( 1 ) . تفسير نمونه ، ج 9 ، ذيل آيهء 15 ، سورهء يوسف .\r\n","page_name":" 492 ","page_number":492},
  {"content":"\r\n\r\nمىگيرد . اگر اين مسئله در راه رضاى خدا باشد به افتخار شهادت مىرسد كه بزرگترين افتخار است .\r\nآن‌گاه به سومين دستور پرداخته مىافزايد : « هيچ كس از شما اگر چيزى را از او پرسيدند كه نمىداند حيا نكند و ( صريحاً ) بگويد : نمىدانم » ؛\r\n( وَ لَايَسْتَحِيَنَّ أَحَدٌ مِنْكُمْ إِذَا سُئِلَ عَمَّا لَايَعْلَمُ أَنْ يَقُولَ : لَاأَعْلَمُ )\r\n. گفتن نمىدانم عيب نيست . عيب آن است كه انسان جواب خطايى بدهد و ديگران را به گمراهى بيفكند و عقلًا و شرعاً در برابر آنها مسئول باشد .\r\nمخصوصاً هرگاه قول بدون علم در مقام قضاوت يا فتوا بوده باشد كه مسئوليت بسيار عظيمى دارد .\r\nدر كتاب شريف كافى حديثى از امام باقر عليه السلام مىخوانيم :\r\n« مَنْ أَفْتَى النَّاسَ بِغَيْرِ عِلْمٍ وَلَا هُدًى لَعَنَتْهُ مَلَائِكَةُ الرَّحْمَةِ وَمَلَائِكَةُ الْعَذَابِ وَلَحِقَهُ وِزْرُ مَنْ عَمِلَ بِفُتْيَاهُ ؛\r\nكسى كه بدون علم و هدايت فتوا بدهد فرشتگان رحمت و عذاب ، او را لعنت مىكنند و گناه كسانى كه به فتواى او عمل كرده‌اند بر دوش او خواهد بود » . « 1 »\r\nشمول لعن فرشتگان عذاب نسبت به چنين كسى روشن است ؛ اما چرا ملائكهء رحمت او را لعن مىكنند ؟ ظاهرا به اين دليل است كه از گفتن نمىدانم در جواب ، كه مايهء رحمت الهى است خوددارى كرده است .\r\nافراد مغرور به علم ، خود بايد بدانند كه به قول معروف « همه چيز را همگان مىدانند و همگان از مادر نزاده‌اند » بلكه مىتوان گفت : همگان نيز همه چيز را نمىدانند . پس چه عيبى دارد كه انسان جملهء نمىدانم را در اين گونه موارد به فراموشى نسپارد .\r\nآن‌گاه در چهارمين دستور مىافزايد : « اگر كسى از شما چيزى را نمىدانست از فرا گرفتن آن خجالت نكشد » ؛\r\n( وَ لَايَسْتَحِيَنَّ أَحَدٌ إِذَا لَمْ يَعْلَمِ الشَّيْءَ أَنْ يَتَعَلَّمَهُ )\r\n.\r\n\r\n\r\n","description":"","footnote":"\r\n( 1 ) . كافى ، ج 1 ، ص 42 ، ح 3 .\r\n","page_name":" 493 ","page_number":493},
  {"content":"\r\n\r\nهنگامى كه انسان از مادر متولد مىشود چيزى نمىداند و با گذشت زمان با سؤالات پى در پى از اين و آن حقايق بسيارى را فرا مىگيرد . بزرگترين دانشمندان جهان يكى از دلايل پيشرفتشان در علم و دانش ، سؤال بوده است .\r\nآرى سؤال ، كليد علم و دانش است .\r\nهمان‌گونه كه در حديثى از امام باقر عليه السلام آمده است :\r\n« الْعِلْمُ خَزَائِنُ وَالْمَفَاتِيحُ السُّؤَالُ فَاسْأَلُوا يَرْحَمُكُمُ اللَّهُ فَإِنَّهُ يُؤْجَرُ فِي الْعِلْمِ أَرْبَعَةٌ السَّائِلُ وَالْمُتَكَلِّمُ وَالْمُسْتَمِعُ وَالْمُحِبُّ لَهُمْ ؛\r\nعلم و دانش به منزلهء خزائنى است و كليد آن سؤال و پرسش است ، بنابراين ( هرچه را نمىدانيد ) سؤال كنيد ، زيرا در آموزش علم چهار كس پاداش مىگيرند : سؤال كننده ، گوينده ، شنونده ( زيرا ممكن است در مجلس شنوندگانى غير از سؤال كننده وجود داشته باشند ) و آن‌كس كه آنها را دوست دارد » . « 1 »\r\nدر پايان به پنجمين و مهم‌ترين دستور پرداخته مىفرمايد : « بر شما باد كه صبر و استقامت را پيشه كنيد ، زيرا صبر و استقامت در برابر ايمان همچون سر است در برابر تن . تن بى سر فايده‌اى ندارد همچنين ايمان بدون صبر و استقامت » ؛\r\n( وَعَلَيْكُمْ بِالصَّبْرِ ، فَإِنَّ الصَّبْرَ مِنَ الْإِيمَانِ كَالرَّأْسِ مِنَ الْجَسَدِ ، وَلَا خَيْرَ فِي جَسَدٍ لَا رَأْسَ مَعَهُ ، وَلَا فِي إِيمَانٍ لَاصَبْرَ مَعَهُ )\r\n. مىدانيم مهم‌ترين حواس انسان در سر اوست : بينايى ، شنوايى ، چشايى و بويايى و مهم‌ترين ابزار ارتباط انسان با ديگران كه زبان است در سر قرار دارد .\r\nدروازهء ورود غذا به بدن ؛ يعنى دهان نيز جزء اين پيكر است . از همه مهم‌تر ، فرماندهء تمام اعضا كه مغز است در وسط جمجمه قرار دارد كه اگر كمترين آسيبى به آن برسد بخشى از فعاليت‌هاى بدن تعطيل مىشود . در سكتهء مغزى كه گاه نيمى از بدن انسان فلج مىگردد عامل اصلى خونريزى بعضى از رگ‌هاى مغز\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 196 ، ح 1 .\r\n","page_name":" 494 ","page_number":494},
  {"content":"\r\n\r\nاست كه آن بخش را از كار انداخته است .\r\nامروز در بسيارى از شهرهاى صنعتى اتاق كنترلى وجود دارد كه از آنجا به تمام بخش‌ها فرمان لازم داده مىشود و يا دستور توقف مىدهند . مغز انسان در واقع اتاق كنترل تمام بدن است .\r\nهمهء اينها در سر قرار دارد ؛ اگر سر از بدن جدا شود ، انسان دست و پاى مذبوحانه‌اى مىزند و پس از چند دقيقه تمام دستگاه‌ها تعطيل مىشود . صبر و استقامت نسبت به ايمان نيز چنين است . اگر از ايمان جدا شود دوام و بقايى براى ايمان نخواهد بود ، زيرا نه در برابر گناه تاب تحمل ترك دارد ، نه در برابر مشكلات اطاعت ، توانى در خود مىبيند و نه در مصائب صبر مىكند .\r\nبه همين دليل هنگامى كه فرشتگان رحمت به استقبال بهشتيان مىآيند به آنها مىگويند : « اين همه نعمت در برابر صبر و استقامتى است كه به خرج داديد » :\r\n« « وَالْمَلائِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ » ؛ مؤمنان وارد باغ‌هاى جاويدان بهشتى مىشوند و همچنين پدران ، همسران و فرزندان صالح آنها و فرشتگان از هر درى بر آنان وارد مىشوند و به آنها مىگويند سلام بر شما ( اينها همه ) به دليل صبر و استقامت‌تان است چه نيكو است سرانجام آن سراى جاويدان » . « 1 »\r\nاين سخن را با حديث پرمعنايى از پيغمبر اكرم صلى الله عليه و آله پايان مىدهيم . فرمود :\r\n« الصَّبْرُ خَيْرُ مَرْكَبٍ ما رَزَقَ اللَّهُ عَبْداً خَيْراً لَهُ وَ لا أوْسَعَ مِنَ الصَّبْرِ ؛\r\nصبر بهترين مركب راهوار است و خداوند هيچ بنده‌اى را چيزى بهتر و گسترده‌تر از صبر ( و استقامت ) نداده است . « 2 »\r\n* * *\r\n\r\n\r\n","description":"","footnote":"\r\n( 1 ) . رعد ، آيهء 23 و 24 .\r\n( 2 ) . ميزان الحكمه ، ج 5 ، ح 10025 .\r\n","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\nلِرَجُلٍ أَفْرَطَ فِي الثَّنَاءِ عَلَيْهِ ، وَكَانَ لَهُ مُتَّهِماً :\r\n\r\n83 و قال عليه السلام أَنَا دُونَ مَا تَقُولُ ، وَفَوْقَ مَا فِي نَفْسِكَ .\r\nامام عليه السلام به كسى كه زياد مدح او كرد ولى در دل وى را متهم مىساخت ،\r\nفرمود : « من كمتر از آن هستم كه تو مىگويى ( و بر زبانت\r\nجارى مىسازى ) و بالاتر از آنم كه در دل دارى ! » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر تصريح مىكند كه قبل از سيّد رضى اين سخن حكمت‌آميز را جاحظ در دو موضع از كتاب البيان والتبيين آورده و همچنين ابن قتيبه در عيون الاخبار و بلاذرى در انساب الاشراف و بعد از مرحوم رضى نيز جماعتى آن را در كتاب‌هاى خود آورده‌اند از جمله : راغب در محاضرات و ميدانى در مجمع الامثال و سيد مرتضى در كتاب امالى و رشيد الدين وطواط در غرر و عرر ذكر كرده‌اند . ( مصادر نهج‌البلاغه ، ج 4 ، ص 80 ) .\r\n","page_name":" 497 ","page_number":497},
  {"content":"\r\n . \r\n","description":"","footnote":"","page_name":" 498 ","page_number":498},
  {"content":"\r\n\r\n\r\nشرح و تفسير دوگانگى و غلوّ\r\nگرچه مدح و ثناى افراد به سبب كارهاى خوبى كه انجام داده‌اند باعث تشويق آنها مىشود ؛ ولى به يقين افراط در مدح و ثنا افزون بر اينكه دروغ و گناه كبيره‌اى محسوب مىشود سبب اغفال طرف مقابل مىگردد و او را از كوشش و تلاش براى رسيدن به مقامات بالاتر باز مىدارد و آثار غرور و خودبرتربينى در او آشكار مىگردد .\r\nبه همين دليل ، امام در برابر كسى كه در ستايش او مبالغه مىكرد ولى در دل او را متهم مىدانست فرمود : « من كمتر از آن هستم كه تو مىگويى و بالاتر از آنم كه در دل دارى » ؛\r\n( قال عليه السلام : لِرَجُلٍ أَفْرَطَ فِي الثَّنَاءِ عَلَيْهِ ، وَكَانَ لَهُ مُتَّهِماً : أَنَا دُونَ مَا تَقُولُ ، وَفَوْقَ مَا فِي نَفْسِكَ )\r\n. ممكن است آن شخص در مورد امام غلو كرده باشد و امام با اين سخن مىخواهد جلوى غلو او را بگيرد ؛ ولى اين احتمال نيز داده شده است كه چه بسا او تنها بخشى از صفات واقعى امام را برشمرده ولى امام متواضعانه چنين سخنى را مىگويد . در هر حال جملهء ذيل اين سخن كه مىفرمايد « برتر از آنم كه در دل دارى » در واقع كرامتى است از سوى امام عليه السلام كه باطن و درون مخاطب خود را مىخواند و مىداند او منافقانه تعريف و تمجيد مىكند و در دلش حتى صفات واقعى امام عليه السلام را نيز قبول ندارد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nدر روايات اسلامى نيز مذمت زيادى در مورد مداحان و مبالغه‌گران در مدح و ستايش آمده است . از جمله در حديثى از پيغمبر اكرم صلى الله عليه و آله مىخوانيم كه فرمود :\r\n« إذا لَقيتُمُ الْمَدّاحينَ فَاحْثُوا فى وُجُوهِهِمُ التُّرابَ ؛\r\nهنگامى كه مداحان را ملاقات كرديد خاك در صورتشان بپاشيد » كنايه از اين‌كه از كار آنها برائت و بيزارى جوييد و اجازهء ادامهء سخن به آنها ندهيد » . « 1 »\r\nدر حديث ديگرى مىخوانيم كه مردى ستايش مبالغه‌آميزى دربارهء شخص ديگرى در محضر پيغمبر صلى الله عليه و آله كرد پيامبر صلى الله عليه و آله فرمود :\r\n« لا تُسْمِعْهُ فَتُهْلِكُهُ لَوْ سَمِعَكَ لَمْ يُفْلَحْ ؛\r\nآنچه را گفتى به گوش او نرسان كه سبب هلاكت او مىشود و اگر مدح مبالغه‌آميز تو را بشنود هرگز رستگار نخواهد شد » . « 2 »\r\nدر فرمان مالك اشتر نيز همين مطلب به صورت جامع‌ترى آمده است آنگاه كه امام عليه السلام فرمود : «\r\n( ثُمَّ رُضْهُمْ عَلَى أَلَّا يُطْرُوكَ وَلَا يَبْجَحُوكَ بِبَاطِلٍ لَمْ تَفْعَلْهُ فَإِنَّ كَثْرَةَ الْإِطْرَاءِ تُحْدِثُ الزَّهْوَ وَتُدْنِي مِنَ الْعِزَّةِ ؛\r\nسپس آنها را طورى تربيت كن كه از تو ستايش بىجا نكنند ( و از تملق و چاپلوسى بپرهيزند . نيز ) تو را نسبت به اعمال نادرستى كه انجام نداده‌اى تمجيد ننمايند ، زيرا مدح و ستايش فراوان عُجب و خودپسندى به بار مىآورد و انسان را به كبر و غرور نزديك مىسازد » .\r\nمتأسفانه در هيچ‌يك از كتبى كه ما ديده‌ايم سخنى در اين‌باره كه آن شخص در مقام افراط در ثنا چه گفت كه امام برآشفت نيامده است و اگر عين آن كلام نقل مىشد مىتوانستيم قضاوت كنيم كه افراط در مدح بوده است يا تواضع امام .\r\n* * *\r\n\r\n\r\n","description":"","footnote":"\r\n( 1 ) . سنن ابن داود مطابق نقل ميزان الحكمه ، ج 9 ، ص 3785 . شبيه همين معنا در منابع معروف پيروان اهل‌بيت از جمله من لا يحضره الفقيه ، ج 4 ، ص 11 آمده است .\r\n( 2 ) . كنزالعمال ، ج 3 ، ص 652 ، ح 8339 .\r\n","page_name":" 500 ","page_number":500},
  {"content":"\r\n\r\n\r\n84 و قال عليه السلام بَقِيَّةُ السَّيْفِ أَبْقَى عَدَداً ، وَأَكْثَرُ وَلَداً .\r\nامام عليه السلام فرمود :\r\nباز ماندگان شمشير ، دوام و بقايشان فزون‌تر و فرزندانشان بيشترند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه پيش از سيّد رضى اين كلام پر بار را نقل كرده‌اند ابن عبد ربه در عقد الفريد در باب توقيعات الخلفا است ؛ ولى به‌جاى أبْقا عَنْ ماءٍ ذكر كرده است و جاحظ نيز آن را در كتاب البيان و التبيين آورده و نيز ابن قتيبه در عيون الاخبار و آنها غالباً تأييد كرده‌اند كه تاريخ نشان داده طوائفى از مسلمين كه دشمنان عده زيادى از آنها را كشته‌اند باقى ماندگان به سرعت فزونى يافتند و عدد كثيرى را تشكيل دادند كه نمونه اتمّ آن آل ابىطالب است كه با شهادت عدد كثيرى از فرزندان آنها چنان نمو و رشد كرده‌اند كه جهان را گرفته‌اند . ( با اقتباس از مصادر نهج‌البلاغه ، ج 4 ، ص 81 ) .\r\n","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\n\r\nشرح و تفسير نسل پربار\r\nامام عليه السلام در اين كلام حكمت آميز خود به نكته پيچيده‌اى اشاره كرده كه شارحان در تفسير آن به زحمت افتاده‌اند مىفرمايد : « باز ماندگان شمشير دوام و بقايشان زيادتر و فرزندانشان بيشتر است » ؛\r\n( بَقِيَّةُ السَّيْفِ أَبْقَى عَدَداً ، وَأَكْثَرُ وَلَداً )\r\n. اشاره به طوايفى است كه دشمنان بىرحمانه از آنها قربانى گرفتند ؛ ولى باقى ماندگانشان بقاى بيشتر دارند و فرزندانشان فزون‌تر خواهند بود .\r\nهمان‌گونه كه در ذكر سند اين كلام حكمت آميز گفته شد تجربه‌هاى تاريخى اين حقيقت را تأييد و مورخان به طوايفى اشاره كرده‌اند كه عدد كثيرى از آنها كشته شد ولى چندان نگذشت كه فرزندانشان به طور چشمگيرى فزونى يافتند .\r\nنمونه بارز آن - چنان كه گفتيم - فرزندان اميرمومنان على عليه السلام بودند كه بنىاميه آنها را هر جا يافتند از دم شمشير گذراندند و بنىعباس نيز بىرحمانه از آنها قربانى گرفتند ولى نسل آنها به‌قدرى فزونى يافته كه بحمدالله در تمام بلاد عدد كثيرى از آنها ديده مىشود .\r\nدرباره اينكه چه رابطه‌اى ميان آن كشتار بىرحمانه و فزونى باقىماندگان است بعضى از شارحان مانند « ابن‌ميثم » معتقدند كه رابطه طبيعى در ميان اين دو نمىتوان يافت تنها عنايات الهيه و الطاف خداوندى است كه به چنين مظلومانى\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nچنان بركتى در نسل مىدهد .\r\nبعضى ديگر مانند مرحوم كمره‌اى در شرح اين عبارت آن را اشاره به مسئلهء انتخاب اصلح كه نتيجهء تنازع بقاست مىدانند وى مىگويد : به هنگام تنازع بقا ( درگيرىهايى كه در ميان افراد و قبائل براى ادامهء حيات رخ مىدهد ) آنها كه قوىترند باقى مىمانند و آنها كه ضعيف‌ترند كشته مىشوند و قوىترها نسل پربارتر و زاد و ولد بيشترى دارند ، ازاين‌رو جمله « أقْوى عَدَداً وَ أكْثَرُ وَلَداً » در مورد آنها صادق است .\r\nولى تفسير روشن‌ترى براى كلام امام عليه السلام مىتوان گفت كه رابطهء طبيعى صدر و ذيل آن را روشن مىسازد و آن اين‌كه اقوامى كه شهيد و قربانى مىدهند بازماندگانشان در نظر توده‌هاى مردم عزيز و شريف مىشوند و به همين دليل مردم دوست دارند از آنها داماد بگيرند و به آنها عروس بدهند و همين سبب مىشود كه زاد و ولد آنها فزونى يابد . به تعبير ديگر ارتباط سببى با آنها مايهء افتخار و اعتبار است و همين امر موجب مىشود كه مردم براى برقرار ساختن چنين رابطه‌اى تلاش و كوشش كنند . ما در عصر و زمان خود نيز مىبينيم كه يكى از امتيازاتى كه به هنگام خواستگارى براى عروس يا داماد ذكر مىكنند اين است كه مىگويند از خانوادهء شهداست تا طرف مقابل به ازدواج به اين خانواده ترغيب شود .\r\nالبته جمع ميان تفسيرهاى بالا امكان‌پذير است ، هر چند تفسير اخير مناسب‌تر است .\r\n* * *\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\n85 و قال عليه السلام مَنْ تَرَكَ قَوْلَ « لَا أَدْرِي » أُصِيبَتْ مَقَاتِلُهُ .\r\nامام عليه السلام فرمود :\r\nكسى كه جملهء « نمىدانم » را ترك كند مواضع آسيب‌پذير خود را در معرض ضربه‌هاى خطرناك ( مخالفان ) قرار داده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين كلام حكمت‌آميز را آمدى در غررالحكم به عين اين عبارت آورده است البته او از كسانى است كه بعد از مرحوم سيّد رضى مىزيسته ولى جاحظ كه قبل از وى مىزيسته آن را در كتاب البيان و التبيين از ابن عباس با كمى تفاوت نقل كرده است و از آنجا كه ابن عباس از شاگردان خاص اميرمؤمنان على عليه السلام است به نظر مىرسد آن را از آن اقيانوس علم گرفته است به خصوص اين‌كه در روايتى از ابن‌عباس مىخوانيم : « دانش رسول خدا از خدا و دانش على از دانش پيامبر است و دانش من از دانش على است و علم من و علم اصحاب پيامبر در مقابل علم على عليه السلام نيست جز مانند قطره در هفت دريا » . ( مصادر نهج‌البلاغه ، ج 4 ، ص 82 ) .\r\n","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\n\r\nشرح و تفسير خطرات ترك « نمىدانم »\r\nامام عليه السلام در اين گفتار حكيمانه سخنى را كه در حكمت 82 آمده بود به صورت جالب ديگرى بيان مىكند و مىفرمايد : « كسى كه جملهء « نمىدانم » را ترك كند مواضع آسيب‌پذير خود را در معرض ضربه‌هاى خطرناك ( مخالفان ) قرار داده است » ؛\r\n( مَنْ تَرَكَ قَوْلَ « لَا أَدْرِي » أُصِيبَتْ مَقَاتِلُهُ )\r\n. اشاره به اين‌كه با اين كار خود را به هلاكت مىافكند و اين هلاكت ممكن است جنبهء دنيوى داشته باشد در آنجا كه سخنان نسنجيده و خطرآفرين است و يا جنبهء اخروى ، در آنجا كه سخنانش لطمه به حيثيت و آبروى اشخاص وارد مىكند يا مردم را به گمراهى مىكشاند .\r\n« مقاتل » جمع « مقتل » است . ارباب لغت آن را به مواضعى از بدن كه اگر ضربه بر آن وارد شود حيات انسان به مخاطره مىافتد تفسير كرده‌اند ؛ مانند سر و سينه و امثال آن .\r\nابن ابىالحديد در شرح اين سخن حكيمانه داستان جالبى از بوذرجمهر نقل مىكند كه زنى نزد او آمد و از مسأله‌اى سؤال كرد . بوذرجمهر گفت : نمىدانم . زن عصبانى شد . گفت : پادشاه هر سال آلاف و الوفى به تو مىدهد كه بگويى نمىدانم ؟ بوذرجمهر گفت : آنچه را به من مىدهد در برابر چيزهايى است كه مىدانم و اگر مىخواست در برابر آنچه نمىدانم چيزى به من بدهد تمام\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nبيت‌المال او نيز كفايت نمىكرد ( اشاره به اين‌كه مسائلى را كه ما نمىدانيم بسيار بيشتر از آن است كه مىدانيم ) .\r\nنيز از بعضى فضلا نقل مىكند كه اگر كسى در برابر چيزهايى كه نمىداند بگويد : نمىدانم ، او را تعليم مىدهيم تا بداند و اگر بگويد : مىدانم ، امتحانش مىكنيم تا بگويد نمىدانم ( و رسوا شود ) . « 1 »\r\nشبيه اين سخن را مرحوم مغنيه در فى ظلال نهج‌البلاغه از كتاب « الحكمة الخالده » نقل مىكند كه دانشمندى مىگفت : گفتن « لا أدرى » ( نمىدانم ) را ياد بگيريد ، چرا كه اگر بگوييد نمىدانم به شما تعليم مىدهند تا بدانيد و اگر بگوييد مىدانم از شما سؤال مىكنند و نمىدانيد و رسوا مىشويد . سپس مىافزايد :\r\nاحدى از ياران رسول خدا صلى الله عليه و آله ادعا نكرد كه همه چيز را مىداند و به طور مطلق نگفت : « سلونى » ( از من بپرسيد ) به جز على بن ابىطالب عليه السلام « 2 » .\r\nدر همين رابطه ضرب‌المثلى نقل شده است كه آن نيز محتواى كلام امام را دارد : « مَقْتَلُ الرَّجُلِ بَيْنَ فَكَّيْهِ » موضع آسيب پذير انسان در ميان دو فك او قرار دارد ( يعنى زبان او مايهء هلاكت او مىشود ) . « 3 »\r\nمرحوم شوشترى از قتاده ( فقيه معروف اهل سنت ) نقل مىكند كه روزى ادعا كرد كه من هر چه را تا به حال شنيده‌ام يا به حافظه سپرده‌ام هرگز فراموش نكرده‌ام .\r\nبعد از اين سخن به خدمتكارش گفت : كفش مرا بياور بپوشم . خدمتكار گفت :\r\nكفش شما در پاى شماست ( وى از آن ادعا و اين عمل سخت شرمنده شد ) . « 4 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 236 .\r\n( 2 ) . فى ظلال نهج‌البلاغه ، ج 4 ، ص 266 .\r\n( 3 ) . شرح نهج‌البلاغهء ابن ابىالحديد ، ج 7 ، ص 90 .\r\n( 4 ) . شرح نهج‌البلاغهء علامهء شوشترى ، ج 6 ، ص 359 .\r\n","page_name":" 508 ","page_number":508},
  {"content":"\r\n\r\n\r\n86 و قال عليه السلام رَأْيُ الشَّيْخِ أَحَبُّ إِلَيَّ مِنْ جَلَدِ الْغُلَامِ . وَرُوِيَ « مِنْ مَشْهَدِ الْغُلَامِ » .\r\nامام عليه السلام فرمود :\r\nرأى و تدبير پير نزد من بهتر از چالاكى جوان است . در روايت ديگرى آمده است : از جنگجويى جوان بهتر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه ، اين سخن حكيمانه را از كسانى كه پيش از سيّد رضى مىزيسته‌اند از اميرمؤمنان على عليه السلام نقل كرده است از جمله ابن عبد ربه در عقد الفريد و جاحظ در كتاب البيان و التبيين و از ابوهلال عسكرى در كتاب جمهرة الامثال نقل كرده است . ( مصادر نهج‌البلاغه ، ج 4 ، ص 83 ) .\r\n","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\n\r\nشرح و تفسير اهميت رأى پير\r\nامام عليه السلام در اين كلام حكمت‌آميزش ، مقايسه‌اى ميان رأى و تدبير پيران و چالاكى و دلاورى جوانان مىكند و مىفرمايد : « راى و تدبير پير نزد من بهتر از چالاكى جوان ( در ميدان نبرد ) است . در روايت ديگرى آمده است : از جنگجويى جوان بهتر است » ؛\r\n( رَأْيُ الشَّيْخِ أَحَبُّ إِلَيَّ مِنْ جَلَدِ الْغُلَامِ وَرُوِيَ « مِنْ مَشْهَدِ الْغُلَامِ » )\r\n. « جَلَد » به معناى چابكى و نيرومندى و « غلام » در اينجا به معناى جوان و « مشهد » در اين‌گونه موارد به معناى ميدان جنگ است .\r\nبديهى است براى پيروزى در نبرد با دشمن در درجهء نخست نقشه‌هاى صحيح لازم است و در درجهء بعد دلاورى و چالاكى جنگجويان و به يقين تا نقشهء صحيحى نباشد دلاورىها به نتيجه‌اى نمىرسد ، ازاين‌رو امام عليه السلام مىفرمايد : تدبير پيران نزد من از شجاعت و چالاكى جوانان بهتر است ، زيرا مردان بزرگسالى كه سال‌ها ميدان‌هاى نبرد را ديده‌اند و تجربه‌ها آموخته‌اند بر اساس آن تجربه‌ها قادر به تنظيم برنامهء صحيح هستند در حالى كه جوانان ، چنين توانى را ندارند ؛ ولى به عكس پيران ، داراى قدرت و توانايى جسمى كافى و دلاورى و چالاكى هستند ، گرچه هر يك امتيازى دارند ؛ ولى پايهء اصلى را رأى و تدبير پيران تشكيل مىدهد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nتاريخ نيز اين كلام حكيمانه را كاملًا تأييد مىكند مثلا در جنگ خندق تدبيرى كه سلمان فارسى در پيشنهاد حفر خندق انديشيد توانست مدينه را از سقوط در چنگال دشمن حفظ كند .\r\nاين گفتار حكيمانه در ضمن به جوانانى كه نسبت به پيران بىاعتنا هستند و خود را كانون همه چيز و پيران را خارج از گردونهء اجتماع مىپندارند هشدار مىدهد كه به بزرگسالان احترام بگذاريد و خود را از تجارب آنها بىنياز ندانيد .\r\nبه گفتهء ابو الطيب :\r\n الرّأْيُ قَبْلَ شُجاعَةِ الشَّجْعانِ * هُوَ أوَّلٌ وَهِيَ الْمَحَلُّ الثَّاني\r\nفَإذا هُما اجْتَمَعا لِنَفْسٍ مَرَّةً * بَلَغَتْ مِنَ الْعُلْياءِ كُلَّ مَكانٍ \r\nعلم و تجربه پيش از شجاعت شجاعان است آن اول است و اين در محل دوم قرار دارد .\r\nولى هنگامى كه هر دو با هم براى شخص نيرومندى جمع شوند به بالاترين محل صعود مىكنند . « 1 »\r\nابن ابىالحديد بعد از ذكر شعر بالا نصيحتى از يكى از سلاطين به فرزندش نقل مىكند كه مىگفت : فرماندهء لشكر خود را جوان مغرور و كم‌تجربه‌اى انتخاب نكن و نه پير از كار افتاده‌اى را كه گذشت روزگار از عقلش كاسته ، چنان كه گذشت عمر جسمش را ضعيف كرده . بر تو باد كه بزرگسالان پرتجربه را برگزينى . « 2 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 337 .\r\n( 2 ) . همان .\r\n","page_name":" 512 ","page_number":512},
  {"content":"\r\n\r\n\r\n87 و قال عليه السلام عَجِبْتُ لِمَنْ يَقْنَطُ وَمَعَهُ الْاسْتِغْفَارُ .\r\nامام عليه السلام فرمود :\r\nدر شگفتم از كسى كه نوميد مىشود در حالى كه استغفار با اوست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن حكيمانه را پيش از مرحوم سيّد رضى ، مبرد در كتاب كامل و ابن عبد ربه در عقد الفريد و ابن قتيبه در عيون الاخبار و بعد از سيّد رضى ، شيخ طوسى آن را با تفاوتى در امالى آورده است كه نشان مىدهد از مصدر ديگرى گرفته‌اند . ( مصادر نهج‌البلاغه ، ج 4 ، ص 83 ) .\r\n","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\n\r\nشرح و تفسير نوميدى چرا ؟\r\nامام عليه السلام در اين گفتار حكيمانهء خود راه اميدوارى را به روى همهء گنهكاران گشوده است مىفرمايد : « در شگفتم از كسى كه نوميد مىشود در حالى كه استغفار با اوست » ؛\r\n( عَجِبْتُ لِمَنْ يَقْنَطُ وَمَعَهُ الْاسْتِغْفَارُ )\r\n. اشاره به اين‌كه خداوند درهاى توبه و استغفار را به روى بندگانش گشوده و آنها را به رحمت خود اميدوار ساخته است و فرمود : « « قُلْ يا عِبادِيَ الَّذينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ » ؛ اى بندگانى كه راه اسراف به خود را درپيش گرفته‌ايد و مرتكب گناهان شده‌ايد از رحمت خداوند مأيوس نشويد ، چرا كه او همهء گناهان ( توبه كنندگان ) را به يقين او آمرزندهء مهربان است » . « 1 »\r\n« يَقْنَطُ » از مادهء « قُنوط » به معناى نااميدى است و مىدانيم يأس از رحمت خدا بالاترين گناهان است ، زيرا كسى كه از رحمت حق مأيوس شود از هيچ گناهى إبايى ندارد ، چون مىگويد : آب از سر من گذشته و من غرق شده‌ام چه يك قامت چه صد قامت . نوميدى خطرناك‌ترين راه نفوذ شيطان در دل آدمى است كه او را آلودهء هر گونه گناه مىكند ، لذا در حديثى از امام صادق عليه السلام مىخوانيم كه لقمان به فرزندش چنين مىگفت :\r\n« خَفِ اللَّهَ عَزَّ وَجَلَّ خِيفَةً لَوْ جِئْتَهُ بِبِرِّ الثَّقَلَيْنِ لَعَذَّبَكَ وَارْجُ\r\n\r\n\r\n","description":"","footnote":"\r\n( 1 ) . زمر ، آيهء 53 .\r\n","page_name":" 515 ","page_number":515},
  {"content":"\r\n\r\nاللَّهَ رَجَاءً لَوْ جِئْتَهُ بِذُنُوبِ الثَّقَلَيْنِ لَرَحِمَك ؛\r\nاز خداوند آن‌گونه بترس كه اگر تمام عبادات و اعمال نيك جن و انس را انجام داده باشى امكان دارد به سبب لغزشى تو را مجازات كند و آن‌قدر به رحمت خدا اميدوار باشد كه اگر تمام گناه جن و انس را كرده باشى امكان دارد تو را ( به موجب توبه و استغفار و امر خيرى ) رحمت كند » . « 1 »\r\nقرآن مجيد نيز با صراحت مىگويد : « « إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ » ؛ از رحمت خدا تنها كافران مأيوس مىشوند » . « 2 »\r\nشايان توجه است كه ابن ابىالحديد در شرح اين كلام سخنى با نظر موافق از ربيع بن خثعم نقل مىكند كه بسيار نادرست به نظر مىرسد و آن اينكه او مىگفت : هيچ كس نگويد : « أسْتَغْفِرُ اللَّهِ وَ أتُوبُ إلَيْهِ » چرا كه ممكن است دروغ و گناه باشد اگر به آن عمل نكند ، و به جاى آن بگويد :\r\n« اللَّهُمَّ اغْفِرْ لى وَتُبْ عَلَىَّ »\r\n( خدايا مرا ببخش و به سوى من باز گرد ( و رحمت خود را فرو فرست ) .\r\nاين سخن با تعبيرات زيادى كه به عنوان استغفار در دعاها وارد شده سازگار نيست . اضافه بر اين در قرآن امر به استغفار شده از جمله در داستان نوح مىخوانيم :\r\n« اسْتَغْفِرُوا رَبَّكُمْ إِنَّهُ كانَ غَفَّاراً » « 3 » و در آيات متعدد ديگرى نيز همين تعبير ديده مىشود . گويى ربيع بن خثعم آشنايى چندانى با اين آيات قرآنى نداشته است .\r\nافزون بر اين ، اگر انسان واقعاً به سوى خدا باز نگردد و از او طلب غفران نكند چگونه ممكن است خداوند به سوى او برگردد و او را مشمول رحمت كند ؟ آيا مىتوان گفت : خدايا ! ما گناه را ادامه مىدهيم اما تو ما را ببخش ! ما از تو دور مىشويم ولى تو به ما نزديك شو ؟ ! چه گفتار بىاساسى !\r\nكوتاه سخن اينكه هيچ‌گونه تفاوتى ميان\r\n« أسْتَغْفِرُ اللَّه »\r\nو\r\n« أللَّهُمَّ اغْفِر لى »\r\nنيست .\r\n\r\n\r\n","description":"","footnote":"\r\n( 1 ) . كافى ، ج 3 ، ص 67 ، ح 1 .\r\n( 2 ) . يوسف ، آيهء 87 .\r\n( 3 ) . نوح ، آيهء 10 .\r\n","page_name":" 516 ","page_number":516},
  {"content":"\r\n\r\n\r\n88 و قال عليه السلام وَحَكَى عَنْهُ أَبُو جَعْفَرٍ مُحَمَّدُ بْنُ عَلِيٍّ الْبَاقِرُ عليهما السلام أَنَّهُ قَالَ : كَانَ فِي الْأَرْضِ أَمَانَانِ مِنْ عَذَابِ اللَّهِ ، وَقَدْ رُفِعَ أَحَدُهُمَا ، فَدُونَكُمُ الْآخَرَ فَتَمَسَّكُوا بِهِ : أَمَّا الْأَمَان‌ُالَّذِي رُفِعَ فَهُوَ رَسُولُ اللَّهِ صلى الله عليه و آله وَأَمَّا الْأَمَانُ الْبَاقِي فَالْاسْتِغْفَارُ . قَالَ اللَّهُ تَعَالَى : وَما كانَ اللَّهُ لِيُعَذِّبَهُمْ وَأَنْتَ فِيهِمْ وَما كانَ اللَّهُ مُعَذِّبَهُمْ وَهُمْ يَسْتَغْفِرُونَ .\r\nابوجعفر محمد بن على الباقر عليهما السلام از آن حضرت نقل كرده است كه فرمود :\r\n« در زمين دو امان ( دو وسيلهء نجات ) از عذاب الهى بود كه يكى از آنها برداشته شد دومى را دريابيد و به آن چنگ زنيد ؛ اما امانى كه برداشته شد وجود رسول اللَّه صلى الله عليه و آله بود ( كه خداوند به بركت وجود او هرگز عذابى بر اين امت نازل نكرد ، ولى او از ميان ما رفت ) و امانى كه باقى مانده « استغفار » است ، همان‌گونه كه خداوند متعال مىفرمايد : « تا تو در ميان آنها هستى خداوند آنان را عذاب نمىكند و تا آنان نيز از گناهان خود استغفار مىكنند ، خداوند عذابشان نخواهد كرد » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه آمده است كه مرحوم طبرسى اين حديث را با تفاوت آشكارى از امام اميرالمؤمنين عليه السلام نقل كرده است و اين نشان مىدهد كه از منبع ديگرى جز نهج‌البلاغه گرفته و همچنين فتال نيشابورى در كتاب روضة الواعظين با مقدارى اضافه و كم نسبت به نهج‌البلاغه آورده است . همين‌گونه سبط بن جوزى در تذكرة الخواص سپس مىافزايد : فخر رازى در تفسيرش آن را از « ابن عباس » نقل كرده در حالى كه معلوم است « ابن عباس » علم خود را - به تصريح خودش - از علوم امير مؤمنان اخذ كرده است . ( مصادر نهج‌البلاغه ، ج 4 ، ص 85 ) .\r\n","page_name":" 517 ","page_number":517},
  {"content":"\r\n\r\nبه گفتهء مرحوم سيّد رضى : « اين استنباط امام يك نمونه از بهترين استفاده‌ها و لطيف‌ترين استنباطها از آيات قرآن كريم است » ؛\r\n( قالَ الرَّضيُ : وَهذا مِنْ مَحاسِنِ الْإسْتِخْراجِ وَلَطائِفِ الْإسْتِنْباطِ )\r\n.\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nشرح و تفسير دو امان از عذاب الهى\r\nمرحوم سيّد رضى اين گفتار حكيمانهء امير مؤمنان على عليه السلام را به توسط فرزندزادهء گرامىاش امام باقر عليه السلام نقل كرده مىگويد : ابو جعفر محمد بن على الباقر عليهما السلام از آن حضرت چنين نقل كرده است كه فرمود : « در زمين دو امان و وسيلهء نجات از عذاب الهى بود كه يكى از آنها برداشته شد دومى را دريابيد و به آن چنگ زنيد » ؛\r\n( وَحَكَى عَنْهُ أَبُو جَعْفَرٍ مُحَمَّدُ بْنُ عَلِيٍّ الْبَاقِرُ عليهما السلام أَنَّهُ قَالَ كَانَ فِي الْأَرْضِ أَمَانَانِ مِنْ عَذَابِ اللَّهِ ، وَقَدْ رُفِعَ أَحَدُهُمَا ، فَدُونَكُمُ الْآخَرَ فَتَمَسَّكُوا بِهِ )\r\n. آنگاه امام عليه السلام به شرح اين دو بر اساس استنباطى كه از يكى از آيات قرآن مجيد كرده مىپردازد و مىفرمايد : « اما امانى كه برداشته شد وجود رسول اللَّه صلى الله عليه و آله بود ( كه خداوند به بركت وجود او هرگز عذابى بر اين امت نازل نكرد ؛ ولى او از ميان ما رفت ) و امانى كه باقى مانده استغفار است ، همان‌گونه كه خداوند متعال مىفرمايد : « تا تو در ميان آنها هستى خداوند آنها را عذاب نمىكند و تا آنان نيز از گناهان خود استغفار مىكنند خداوند عذابشان نخواهد كرد » ؛\r\n( أَمَّا الْأَمَانُ الَّذِي رُفِعَ فَهُوَ رَسُولُ اللَّهِ صلى الله عليه و آله ، وَأَمَّا الْأَمَانُ الْبَاقِي فَالْاسْتِغْفَارُ قَالَ اللَّهُ تَعَالَى : وَما كانَ اللَّهُ لِيُعَذِّبَهُمْ وَأَنْتَ فِيهِمْ وَما كانَ اللَّهُ مُعَذِّبَهُمْ وَهُمْ يَسْتَغْفِرُونَ )\r\n. به گفتهء مرحوم سيّد رضى « اين استنباط امام يك نمونه از بهترين استفاده‌ها و لطيف‌ترين استنباطها از آيات قرآن كريم است » ؛\r\n( قالَ الرَّضيُ : وَهذا مِنْ\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nمَحاسِنِ الْإسْتِخْراجِ وَلَطائِفِ الْإسْتِنْباطِ )\r\n. هنگامى كه به عقل و خرد خويش رجوع كنيم نيز آنچه را كه در اين آيهء مباركه آمده و استنباطى را كه امام عليه السلام از آن كرده درمىيابيم . پيغمبر اسلام صلى الله عليه و آله مطابق آيهء شريفهء « وَما أَرْسَلْناكَ إِلَّا رَحْمَةً لِلْعالَمينَ » « 1 » رحمتى براى تمام جهانيان بود چگونه ممكن است اين كانون رحمت الهى در ميان امت باشد و خدا آنها را عذاب كند .\r\nاز سويى ديگر ، استغفار يكى از وسايل جلب رحمت خداست ، زيرا خودش بندگان را دعوت به استغفار كرده و وعدهء غفران و آمرزش داده و فرمود : « « قُلْ يا عِبادِيَ الَّذينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ » ؛ اى بندگانى كه راه اسراف به خود را درپيش گرفته‌ايد و مرتكب گناهان شده‌ايد از رحمت خداوند مأيوس نشويد ، چرا كه او همهء گناهان ( توبه كنندگان ) را به يقين او آمرزندهء مهربان است » . « 2 »\r\nبنابراين بعد از رحلت پيغمبر خدا و رفتن آن حضرت به ديار باقى مسلمانان مىتوانند خود را به وسيلهء توبه و انابه و استغفار از عذاب الهى مصون دارند و امام عليه السلام با استنباطى كه در بالا آمد راه را به آنها نشان داده و بر آن تأكيد ورزيده است .\r\nايشان نه تنها مىتوانند از عذاب الهى در امام بمانند بلكه با استغفار درهاى رحمت و نعمت و سعادت را مىتوانند به روى خود بگشايند . همان‌گونه كه در سورهء « نوح » آمده است : « « اسْتَغْفِرُوا رَبَّكُمْ إِنَّهُ كانَ غَفَّاراً * يُرْسِلِ السَّماءَ عَلَيْكُمْ مِدْراراً * وَيُمْدِدْكُمْ بِأَمْوالٍ وَبَنِين‌َيَجْعَلْ لَكُمْ جَنَّاتٍ وَيَجْعَلْ لَكُمْ أَنْهارا » ؛ من به آنها گفتم از پروردگار خويش آمرزش بطلبيد او بسيار آمرزنده است تا باران‌هاى پربركت آسمان را پى در پى بر شما بفرستد و شما را با اموال و فرزندان فراوان\r\n\r\n\r\n","description":"","footnote":"\r\n( 1 ) . انبيا ، آيهء 107 .\r\n( 2 ) . زمر ، آيهء 53 .\r\n","page_name":" 520 ","page_number":520},
  {"content":"\r\n\r\nكمك كند و باغ‌هاى سرسبز و نهرهاى جارى در اختيارتان قرار دهد » . « 1 »\r\nمرحوم مغنيه در شرح نهج البلاغهء خود مىگويد : ضمير در « لِيُعَذِّبَهُمْ » به اهل مكه بر مىگردد و منظور از « استغفار » در اين آيه ترك شرك و روى آوردن به اسلام است ، بنابراين معناى آيه اين است كه « خداوند اهل مكه را مادامى كه پيغمبر در ميان آنهاست عذاب نمىكند و بعد از او نيز اگر ايمان به رسالت آن حضرت بياورند مجازات نخواهد كرد » . « 2 »\r\nبه نظر مىرسد كه مرحوم مغنيه مفهوم آيه را محدود كرده است ، زيرا ظاهر آيه با توجه به اين‌كه - در سورهء « انفال » كه از سوره‌هايى است كه در مدينه نازل گرديده وجود دارد - همهء مسلمانان را شامل مىشود نه فقط اهل مكه را همچنين استغفار نيز معناى وسيعى دارد كه هم گناه شرك و هم گناهان ديگر را در بر مىگيرد و مىدانيم بسيارى از عذاب‌هاى اقوام پيشين به سبب گناهانى بود كه غير از شرك انجام مىدادند ؛ مانند عذاب قوم لوط .\r\nبنابراين ، آيه مفهوم وسيعى دارد كه همهء مسلمانان در هر زمان را شامل مىشود و استغفار نيز هرگونه توبهء از گناه است .\r\nقابل توجه اين‌كه در آيه بعد از اين آيه در سورهء « انفال » مىخوانيم : « « وَ ما لَهُمْ أَلَّا يُعَذِّبَهُمُ اللَّهُ وَهُمْ يَصُدُّونَ عَنِ الْمَسْجِدِ الْحَرامِ وَ ما كانُوا أَوْلِياءَهُ إِنْ أَوْلِياؤُهُ إِلَّا الْمُتَّقُونَ وَلكِنَّ أَكْثَرَهُمْ لا يَعْلَمُونَ » ؛ چرا خدا آنها را مجازات نكند با اين‌كه آنها ( مؤمنان را از عبادت كردن در كنار ) مسجدالحرام جلوگيرى مىكنند در حالى كه آنها سرپرست آن نيستند ؛ سرپرست آن فقط پرهيزگارانند ؛ ولى بيشتر آنها نمىدانند » . « 3 »\r\n\r\n\r\n","description":"","footnote":"\r\n( 1 ) . نوح ، آيهء 10 - / 12 .\r\n( 2 ) . فى ظلال نهج‌البلاغه ، ج 4 ، ص 267 .\r\n( 3 ) . انفال ، آيهء 34 .\r\n","page_name":" 521 ","page_number":521},
  {"content":"\r\n\r\nبعضى - مانند ابن ابىالحديد - چنين پنداشته‌اند كه اين آيه در سال حديبيه ( سال ششم ) كه كفار مكه پيغمبر را از زيارت خانهء خدا باز داشتند نازل شده و بعداً به هنگام جمع‌آورى قرآن و ترتيب آن به وسيلهء اصحاب رسول اللَّه صلى الله عليه و آله در اينجا جاى داده شده است .\r\nدر حالى كه اين سخن از دو جهت اشتباه است : اولًا جلوگيرى مشركان از زيارت مسلمانان نسبت به خانهء خدا تنها در سال حديبيه نبود پيش از اين نيز چنين بود و ثانياً قرآن در زمان پيغمبر اكرم صلى الله عليه و آله به صورت كنونى جمع آورى شد و اصحاب بر رسول اللَّه صلى الله عليه و آله خواندند . « 1 »\r\n* * *\r\n\r\n\r\n","description":"","footnote":"\r\n( 1 ) . شرح بيشتر در اين باره را در تفسير نمونه ذيل آيات سورهء حمد در جلد اول مطالعه فرماييد .\r\n","page_name":" 522 ","page_number":522},
  {"content":"\r\n\r\n\r\n89 و قال عليه السلام مَنْ أَصْلَحَ مَا بَيْنَهُ وَبَيْنَ اللَّهِ أَصْلَحَ اللَّهُ مَا بَيْنَهُ وَبَيْنَ النَّاسِ ، وَمَنْ أَصْلَحَ أَمْرَ آخِرَتِهِ أَصْلَحَ اللَّهُ لَهُ أَمْرَ دُنْيَاهُ ، وَمَنْ كَانَ لَهُ مِنْ نَفْسِهِ وَاعِظٌ كَانَ عَلَيْهِ مِنَ اللَّهِ حَافِظٌ .\r\nامام عليه السلام فرمود :\r\nكسى كه ميان خود و خدا را اصلاح كند خداوند ميان او و مردم را اصلاح خواهد كرد ، و كسى كه امر آخرتش را اصلاح كند خداوند امر دنيايش را اصلاح مىكند و كسى كه در درون وجودش واعظى داشته باشد خداوند حافظى براى او قرار خواهد داد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كسانى كه قبل از مرحوم سيّد رضى اين كلام حكمت‌آميز را از امام نقل كرده‌اند ، شيخ صدوق است كه هم در كتاب خصال و هم در كتاب امالى با ذكر سند آورده است . مرحوم شيخ كلينى نيز در روضهء كافى با همان عبارت شيخ صدوق آورده ، هرچند روايت آن متفاوت و متن آن با آنچه در نهج‌البلاغه آمده كمى متفاوت است . مرحوم برقى نويسندهء كتاب المحاسن نيز صدر روايت را آورده . از علماى اهل سنت نيز ابن جوزى در كتاب تذكره آن را با تفاوتى ذكر كرده است . ( مصادر نهج‌البلاغه ، ج 4 ، ص 85 و 86 ) .\r\nدر كتاب تمام نهج‌البلاغه اين كلام حكمت آميز با مقدارى تفاوت از كتاب جعفريات كه پيش از مرحوم سيّد رضى تدوين شده نقل كرده است . ( تمام نهج‌البلاغه ، ص 600 ) .\r\n","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n\r\nشرح و تفسير راه اصلاح و به سامان رسيدن امور\r\nامام عليه السلام در اين كلام نورانى كه در واقع مركّب از سه جمله است به سه امر مهم اشاره مىكند و مىفرمايد : « كسى كه ميان خود و خدا را اصلاح كند خداوند ميان او و مردم را اصلاح مىكند و كسى كه امر آخرتش را اصلاح كند خداوند امر دنيايش را اصلاح خواهد كرد و كسى كه در درون وجودش واعظى داشته باشد خداوند حافظى براى او قرار خواهد داد » ؛\r\n( مَنْ أَصْلَحَ مَا بَيْنَهُ وَبَيْنَ اللَّهِ أَصْلَحَ اللَّهُ مَا بَيْنَهُ وَبَيْنَ النَّاسِ ، وَمَنْ أَصْلَحَ أَمْرَ آخِرَتِهِ أَصْلَحَ اللَّهُ لَهُ أَمْرَ دُنْيَاهُ ، وَمَنْ كَانَ لَهُ مِنْ نَفْسِهِ وَاعِظٌ كَانَ عَلَيْهِ مِنَ اللَّهِ حَافِظٌ )\r\n. از بعضى از روايات استفاده مىشود كه بزرگان علما در گذشته هنگامى كه نامه‌اى به يكديگر مىنوشتند غالباً از اين سه جملهء حكيمانه ، در نامهء خود بهره مىگرفتند و به راستى سزاوار است كه با آب طلا نوشته شود و همه روز انسان بر آن نظر بيفكند .\r\nدر اينكه رابطه ميان نتيجه‌هاى سه‌گانه‌اى كه در اين كلمات حكمت‌آميز آمده و مقدمات آن ، رابطه‌اى طبيعى و منطقى است يا روحانى و معنوى شارحان نهج‌البلاغه راه‌هاى مختلفى را پيموده‌اند ؛ ولى مىتوان گفت : هم رابطهء الهى و معنوى است و هم رابطهء منطقى .\r\nزيرا كسى كه ميان خود و خدا را اصلاح كند ؛ يعنى در برابر هر امرى قرار\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nمىگيرد نخست نگاه كند كه رضاى خدا در چيست و آن را برگزيند ، چنين كسى به يقين مشمول عنايات الهى قرار مىگيرد و خداوند رابطهء او را با مردم سامان مىبخشد . اضافه بر اين اصلاح رابطهء با خدا مسلتزم صدق و امانت و راستى است . كسى كه صدق و امانت و راستى پيشه كند به يقين مردم به او علاقه‌مند مىشوند و امين مردم خواهد بود و به او اعتماد مىكنند و مشكلى با او نخواهند داشت .\r\nهمچنين كسى كه امر آخرت خويش را اصلاح كند ؛ يعنى اوامر الهى را اطاعت و نواهى او را ترك گويد مشمول لطف خداوند خواهد شد ؛ خداوند كار دنياى او را نيز سامان مىدهد . افزون بر اين ، اصلاح امر آخرت به تقوا و پرهيزگارى است و به يقين انسان‌هاى با تقوا در زندگى مادى خود نيز موفق خواهند بود ، زيرا راه خلاف در پيش نمىگيرند ؛ به كسى ظلم و ستم نمىكنند ، همه با او مهربان هستند و او نيز با همه مهربان .\r\nنيز كسى كه واعظ نفسانى ؛ يعنى وجدان بيدار و تقواى درونى داشته باشد كه در برابر گناهان به او هشدار دهد ، لطف پروردگار بر او سايه خواهد افكند و او را از گزند حوادث محفوظ مىدارد . اضافه بر اين شخصى كه چنين واعظى درونى دارد از امور خطرناك مىپرهيزد و چنين كسى از گزند حوادث محفوظ خواهد بود .\r\nبنابراين رابطهء اين سه امر با آن سه نتيجه هم رابطهء معنوى است و هم رابطهء منطقى و طبيعى .\r\nاين سخن را با حديثى از امام باقر عليه السلام كه مرحوم كلينى در اصول كافى آورده پايان مىدهيم . مطابق اين حديث امام باقر عليه السلام فرمود : خداوند عزّوجلّ چنين فرموده است :\r\n« وَعِزَّتِي وَجَلَالِي وَعَظَمَتِي وَعُلُوِّي وَارْتِفَاعِ مَكَانِي لَايُؤْثِرُ عَبْدٌ هَوَايَ عَلَى هَوَى نَفْسِهِ إِلَّا كَفَفْتُ عَلَيْهِ ضَيْعَتَهُ وَضَمَّنْتُ السَّمَاوَاتِ وَالْأَرْضَ رِزْقَهُ\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nوَكُنْتُ لَهُ مِنْ وَرَاءِ تِجَارَةِ كُلِّ تَاجِرٍ ؛\r\nبه عزت و جلال و عظمت و نورانيت و علو مقامت سوگند ياد مىكنم كه هيچ بندهء مؤمنى خواستهء مرا بر خواستهء خود در چيزى از امور دنيا مقدم نمىشمرد مگر اين‌كه من بىنيازى او را در دل او و همّت او را در آخرتش و آسمان‌ها و زمين را ضامن روزى او قرار مىدهم و براى او از تجارت هر تاجرى بهتر خواهم بود » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 137 ، ح 1 .\r\n","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\n\r\n90 و قال عليه السلام الْفَقِيهُ كُلُّ الْفَقِيهِ مَنْ لَمْ يُقَنِّطِ النَّاسَ مِنْ رَحْمَةِ اللَّهِ ، وَلَمْ يُؤْيِسْهُمْ مِنْ رَوْحِ اللَّهِ ، وَلَمْ يُؤْمِنْهُمْ مِنْ مَكْرِ اللَّهِ .\r\nامام عليه السلام فرمود :\r\nفقيه و بصير در دين در حدّ كمال كسى است كه مردم را از رحمت الهى نوميد نسازد و از لطف او مأيوس نكند و از مجازات‌هاى او ايمن ننمايد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكيمانه را پيش از مرحوم سيّد رضى شيخ صدوق در كتاب معانى الاخبار و ابن شعبه در تحف العقول و مرحوم كلينى در كافى آورده‌اند و از كتب اهل سنّت در حلية الاولياء نوشتهء ابونعيم اصفهانى ذكر شده است . ( مصادر نهج‌البلاغه ، ج 4 ، ص 87 ) .\r\nدر كتاب تمام نهج‌البلاغه ، بخش اول اين كلام را از كنز العمال و تاريخ مدينهء دمشق نقل كرده است . ( تمام نهج‌البلاغه ، ص 311 ) .\r\n","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n\r\n\r\nشرح و تفسير فقيه كامل\r\nامام عليه السلام در حقيقت در اين كلام پربار خود مسئلهء تعادل خوف و رجا را به صورت جديدى مطرح مىكند و مىفرمايد : « فقيه و بصير در دين در حدّ كمال كسى است كه مردم را از رحمت الهى نوميد نكند و از لطف او مأيوس نسازد و از مجازات‌هاى او ايمن ننمايد » ؛\r\n( الْفَقِيهُ كُلُّ الْفَقِيهِ مَنْ لَمْ يُقَنِّطِ النَّاسَ مِنْ رَحْمَةِ اللَّهِ ، وَلَمْ يُؤْيِسْهُمْ مِنْ رَوْحِ اللَّهِ ، وَلَمْ يُؤْمِنْهُمْ مِنْ مَكْرِ اللَّهِ )\r\n. منظور از « فقيه » در اين كلام حكمت‌آميز فقيهِ اصطلاحى يعنى عالم به احكام فرعيهء دين نيست ، بلكه فقيهِ به معناى لغوى و به معناى وسيع كلمه است يعنى عالم دينى و « كُلُّ الْفَقيه » به معناى عالم كامل از هر جهت است .\r\nتعبيرات سه گانه‌اى كه امام عليه السلام در اين گفتار حكيمانهء خود به كار برده در واقع از آيات قرآن گرفته شده است : جملهء\r\n« مَنْ لَمْ يُقَنِّطِ النَّاسَ مِنْ رَحْمَةِ اللَّهِ ؛\r\nكسى كه مردم را از رحمت الهى مأيوس نكند » برگرفته از اين آيه است : « « قُلْ يا عِبادِيَ الَّذينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَميعاً إِنَّهُ هُوَ الْغَفُورُ الرَّحيمُ » ؛ اى بندگانى كه راه اسراف به خود را درپيش گرفته‌ايد و مرتكب گناهان شده‌ايد از رحمت خداوند مأيوس نشويد ، چرا كه او همهء گناهان ( توبه‌كنندگان ) را به يقين او آمرزندهء مهربان است » . « 1 »\r\n\r\n\r\n","description":"","footnote":"\r\n( 1 ) . زمر ، آيهء 53 .\r\n","page_name":" 531 ","page_number":531},
  {"content":"\r\n\r\nو جملهء\r\n« وَلَمْ يُؤيِسْهُمْ مِنْ رَحْمَةَ اللَّهِ »\r\nبر گرفته از كلام يعقوب است كه به فرزندان خود مىگويد : « « اذْهَبُوا فَتَحَسَّسُوا مِنْ يُوسُفَ وَأَخيهِ وَلا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ » ؛ برويد و در جستجوى يوسف و برادرش باشيد و از رحمت الهى مأيوس نشويد چون از رحمت الهى جز قوم كافر مأيوس نمىشوند » . « 1 »\r\nجملهء سوم بر گرفته از اين آيهء شريفه است كه مىفرمايد : « « أَفَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ » ؛ آيا آنها از مجازات الهى خود را در امان ديدند ( مكر در اين‌گونه موارد به معناى عذاب غافلگيرانه است ) و تنها جمعيت زيانكاران خود را از عذاب الهى در امان مىدانند » . « 2 »\r\nدر اين‌كه چه تفاوتى ميان جملهء اول و دوم است كه هر دو سخن از اميدوارى به رحمت خدا مىگويد بعضى از شارحان نهج‌البلاغه گفته‌اند : جملهء نخست اشاره به رحمت خدا در قيامت و جملهء دوم اشاره به رحمت الهى در دنياست .\r\n( همان‌گونه كه در داستان يعقوب و يوسف آمده است ) . « 3 »\r\n\r\nنكته دو بال خوف و رجا\r\nهميشه براى رسيدن به مقصد بايد از دو نيرو استفاده كرد : نيروى محرك و نيروى باز دارنده ؛ به كمك نيروى محرك ، حركت آغاز مىشود و هرچه قوىتر باشد سرعت بيشترى به خود مىگيرد ؛ اما نيروى باز دارنده براى حفظ تعادل و پيشگيرى از خطرات مخصوصاً در مسيرهاى پرخطر ضرورت دارد . آنچه به\r\n\r\n\r\n","description":"","footnote":"\r\n( 1 ) . يوسف ، آيهء 87 .\r\n( 2 ) . اعراف ، آيهء 99 .\r\n( 3 ) . توضيح نهج‌البلاغه ، ج 4 ، ص 300 .\r\n","page_name":" 532 ","page_number":532},
  {"content":"\r\n\r\nطور ساده در اتومبيل‌ها مىبينيم در وجود پيچيدهء انسان نيز حاكم است .\r\nانسان براى كمال و قرب الى اللَّه آفريده شده و انگيزه‌هاى لازم در درون و بيرون وجودش به وسيلهء انبيا و اوليا و تعليمان آسمانى آماده شده است . از سوى ديگر هواى نفس و وسوسه‌هاى شيطانى او را پيوسته به خود مشغول مىدارد تا از مسير منحرف گردد يا در پرتگاه سقوط كند . نيروى بازدارنده براى يپشگيرى از اين خطرات است . همهء پيامبران بشير و نذير بودند و همهء كسانى كه خط آنها را ادامه مىدهند نيز از اين دو امر برخوردارند .\r\nاين همان مسئلهء خوف و رجاست كه به عنوان دو بال براى پرواز در آسمان سعادت و قرب الى اللَّه معرفى شده و حتى در روايات تصريح شده است كه هيچ يك از اين دو نبايد بر ديگرى فزونى يابد ، زيرا اگر خوف ، فزونى يابد انسان به سوى يأس كشيده مىشود و آدم مأيوس گرفتار انواع گناهان خواهد شد ، زيرا فكر مىكند كار از كار گذشته و پرهيز از گناه و انجام طاعات نتيجه‌اى ندارد . به عكس ، اگر اميد او فزونى يابد نسبت به ارتكاب گناهان بىتفاوت مىگردد .\r\nدر روايتى از پيغمبر اكرم صلى الله عليه و آله مىخوانيم :\r\n« لَوْ تَعْلَمُونَ قَدْرَ رَحْمَةَ اللَّهِ لاتَكِلْتُمْ عَلَيْها وَما عَمِلْتُمْ إلّا قَليلًا وَلَوْ تَعْلَمُونَ قَدْرَ غَضَبِ اللَّهِ لِظَنَنْتُمْ بِأنْ لا تَنْجُوا ؛\r\nاگر اندازهء رحمت الهى را مىدانستيد چنان بر آن تكيه مىكرديد كه هيچ عمل خوبى جز به مقدار كم انجام نمىداديد و اگر اندازهء غضب الهى را مىدانستيد گمان مىكرديد كه هرگز راه نجاتى براى شما نيست » . « 1 »\r\nدر حديث ديگرى از امام صادق عليه السلام مىخوانيم كه مىفرمود : پدرم مىگفت :\r\n« إِنَّهُ لَيْسَ مِنْ عَبْدٍ مُؤْمِنٍ إِلَّا وَفِي قَلْبِهِ نُورَانِ نُورُ خِيفَةٍ وَنُورُ رَجَاءٍ لَوْ وُزِنَ هَذَا لَمْ يَزِدْ عَلَى هَذَا وَلَوْ وُزِنَ هَذَا لَمْ يَزِدْ عَلَى هَذَا ؛\r\nهيچ بندهء مؤمنى نيست مگر اين‌كه در قلب او دو نور است : نور خوف و نور رجا ؛ اگر اين را وزن كنند چيزى فزون بر\r\n\r\n\r\n","description":"","footnote":"\r\n( 1 ) . كنز العمال ، ح 5894 .\r\n","page_name":" 533 ","page_number":533},
  {"content":"\r\n\r\nآن ندارد و اگر آن را وزن كنند چيزى فزون بر اين ندارد » . « 1 »\r\nدر حديث ديگرى كه در غررالحكم از امام اميرالمؤمنين عليه السلام نقل شده است مىخوانيم :\r\n« خَفْ رَبَّكَ خَوْفاً يَشْغَلُكَ عَنْ رَجَائِهِ وَارْجُهْ رَجَاءَ مَنْ لَايَأْمَنُ خَوْفَهُ ؛\r\nچنان از پروردگارت خائف باش كه تو را از رجا باز دارد و چنان به او اميدوار باش كه تو را از خوف باز ندارد » . « 2 »\r\nبه همين دليل در تمام جوانب بشرى در كنار تشويق تنبيه و در كنار تنبيه تشويق است .\r\nبر همين اساس در كلام حكمت‌آميز بالا فقيه واقعى و كامل كسى شمرده شده كه نه مردم را از رحمت خدا مأيوس دارد و نه آنها را از مجازات الهى ايمن سازد .\r\n* * *\r\n\r\n\r\n","description":"","footnote":"\r\n( 1 ) . كافى ، ج 3 ، ص 67 ، ح 1 .\r\n( 2 ) . غررالحكم ، ص 191 ، ح 3713 .\r\n","page_name":" 534 ","page_number":534},
  {"content":"\r\n\r\n\r\n91 و قال عليه السلام إِنَّ هَذِهِ الْقُلُوبَ تَمَلُّ كَمَا تَمَلُّ الْأَبْدَانُ ، فَابْتَغُوا لَهَا طَرَائِفَ الْحِكَمِ .\r\nامام عليه السلام فرمود :\r\nاين قلب‌ها همچون بدن‌ها ملول و افسرده مىشوند براى رفع ملالت آنها لطائف حكمت‌آميز را انتخاب كنيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه را جاحظ در رسالهء نفى التشبيه و ابن عبد ربه در كتاب عقد الفريد آورده‌اند . ( مصادر نهج‌البلاغه ، ج 4 ، ص 87 ) و هر دو نفر قبل از مرحوم سيّد رضى مىزيستند . قابل توجه اين‌كه عين اين كلام حكمت‌آميز در شمارهء 197 تكرار شده است و نشان مىدهد كه مرحوم سيّد رضى كلمات قصار را با فواصل زمانى جمع‌آورى كرده به گونه‌اى كه به هنگام نوشتن حكمت 197 فراموش كرده كه در حكمت 91 آن را بعينه آورده است .\r\n","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\n\r\nشرح و تفسير راه رفع خستگى روح\r\nامام در اين سخن حكمت‌آميز خود به نكتهء مهم روانى كه در زندگى انسان تأثير شايان توجهى دارد اشاره كرده مىفرمايد : « اين قلب‌ها همچون بدن‌ها ملول و افسرده مىشوند ، بنابراين براى رفع ملالت آنها لطائف حكمت‌آميز را انتخاب كنيد » ؛\r\n( إِنَّ هَذِهِ الْقُلُوبَ تَمَلُّ كَمَا تَمَلُّ الْأَبْدَانُ ، فَابْتَغُوا لَهَا طَرَائِفَ الْحِكَمِ )\r\n. بىشك ، انسان بعد از انجام كارى سنگين ، خسته مىشود و نياز به استراحت و تفريح براى رفع خستگى دارد كه آن استراحت اهميتش كمتر از آن كار نيست ، زيرا بدن وى را آماده براى شروع به كار ديگر مىكند . روح انسان نيز چنين است ؛ مسائل پيچيدهء علمى و حل مشكلات اجتماعى و سياسى و فرهنگى او را خسته مىسازد . بايد به او آرامش داد ؛ آرامش آن از طرق مختلفى تأمين مىشود .\r\nگاه رفتن به دامان طبيعت و ديدن مناظر زيبا ، باغ‌ها و گلستان‌ها ، آبشارها و سبزه‌ها و شنيدن صداى مرغان چمن و مشاهدهء پرندگان زيبا و گاه به وسيلهء شنيدن طنزهاى پرمعنا و گاه گفت و گوهاى دوستانه با رفقاى مورد علاقه و گاه مطالعهء تاريخ پيشينيان . همهء اينها مىتواند به روح خستهء انسان آرامش دهد ؛ ولى از همه مهم‌تر همان سخنان زيباى حكمت‌آميز است كه گاه در قالب شعر و گاه در قالب نثر ادا مىشود كه هم چيزى بر دانش انسان مىافزايد و هم براى انسان شادى مىآفريند .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nشايد به همين دليل است كه جمعى از بزرگان علماى دين كتاب‌هاى مشتمل بر قصه‌هاى زيبا ، شعرهاى جالب و لطيفه‌هاى خوب نوشته‌اند تا طالبان علم به هنگام خستگى آنها را بخوانند و رفع خستگى كنند .\r\nبه كار بستن اين دستور مبارك امام عليه السلام مىتواند به صورت شخصى باشد يا به صورت جمعى و عام به اين معنا كه هر انسانى لازم است براى خود جهت موارد خستگى از كارهاى علمى يا اجتماعى برنامه‌ريزى داشته باشد تا بتواند با نشاط بيشتر به كارهاى مثبت خود ادامه دهد و نيز براى مراكز علمى و جمعيت‌هاى مختلف بايد برنامه‌ريزىهايى شود كه آنها را به هنگام خستگى از كار و ملالت ، نشاط و آرامش بخشد .\r\nبىترديد ساعات يا دقايقى كه انسان به طرائف الحكم مىپردازد ( « طرائف » جمع « طريفه » به هر چيز تازه و جالب و شگفت‌انگيز گفته مىشود ) از ساعات مفيد عمر اوست ، زيرا هم آموزندگى دارد و هم نشاط و هم سبب مىشود بازدهى كار او بيشتر گردد . همان‌گونه كه در حكمت 390 نيز آمده كه امام عليه السلام مىفرمايد :\r\n« لِلْمُؤْمِنِ ثَلَاثُ سَاعَاتٍ فَسَاعَةٌ يُنَاجِي فِيهَا رَبَّهُ وَسَاعَةٌ يَرُمُّ مَعَاشَهُ وَسَاعَةٌ يُخَلِّي بَيْنَ نَفْسِهِ وَبَيْنَ لَذَّتِهَا فِيمَا يَحِلُّ وَيَجْمُلُ وَلَيْسَ لِلْعَاقِلِ أَنْ يَكُونَ شَاخِصاً إِلَّا فِي ثَلَاثٍ مَرَمَّةٍ لِمَعَاشٍ أَوْ خُطْوَةٍ فِي مَعَادٍ أَوْ لَذَّةٍ فِي غَيْرِ مُحَرَّمٍ ؛\r\nانسان با ايمان ساعات زندگى خود را به سه بخش تقسيم مىكند : بخشى را صرف عبادت و مناجات با پروردگارش مىنمايد بخش ديگرى را در طريق اصلاح معاش و زندگى به كار مىگيرد و بخش سوم را در راه بهره‌گيرى از لذت‌هاى حلال و دلپسند صرف مىكند » .\r\nشبيه اين مضمون در بحارالانوار از پيغمبر اكرم صلى الله عليه و آله به عنوان يكى از مطالبى كه در صحف ابراهيم از سوى خدا نازل شد ، آمده است . « 1 »\r\n\r\n\r\n","description":"","footnote":"\r\n( 1 ) . بحارالانوار ، ج 12 ، ص 71 ، ح 14 .\r\n","page_name":" 538 ","page_number":538},
  {"content":"\r\n\r\n\r\n92 و قال عليه السلام أَوْضَعُ الْعِلْمِ مَا وُقِفَ عَلَى اللِّسَانِ ، وَأَرْفَعُهُ مَا ظَهَرَ فِي الْجَوَارِحِ وَالْأَرْكَانِ .\r\nامام عليه السلام فرمود :\r\nبىارزش‌ترين دانش‌ها آن است كه تنها بر زبان متوقف شود ( و در عمل ظاهر نگردد ) و پرارزش‌ترين دانش‌ها آن است كه در اعضا و اركان بدن آشكار شود .\r\n( و دارنده‌اش آن را در زندگى خود به كار بندد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه ( بعد از مرحوم سيّد رضى ) اين كلام حكمت‌آميز را در كتاب خود نقل كرده‌اند ، زمخشرى در ربيع الابرار و ابن يعقوب در روض الاخبار است و آمدى آن را با تفاوتى در غررالحكم آورده كه نشان مىدهد از منبع ديگرى گرفته است . ( مصادر نهج‌البلاغه ، ج 4 ، ص 88 ) .\r\nدر كتاب تمام نهج‌البلاغه ، آن را ضمن وصيت‌نامهء معروفى كه امام براى فرزندش امام حسن عليه السلام بيان فرمود آورده است . ( تمام نهج‌البلاغه ، ص 966 ) .\r\n","page_name":" 539 ","page_number":539},
  {"content":"\r\n . \r\n","description":"","footnote":"","page_name":" 540 ","page_number":540},
  {"content":"\r\n\r\n\r\nشرح و تفسير بهترين و بدترين نوع علم\r\nامام عليه السلام در اين گفتار حكيمانهء خود به علوم بىارزش و باارزش اشاره كرده نشانه‌هاى آن را بازگو مىكند ومىفرمايد : « بىارزش‌ترين دانش‌ها آن است كه تنها بر زبان متوقف شود ( و هرگز در عمل ظاهر نگردد ) و پرارزش‌ترين دانش‌ها آن است كه در اعضا واركان بدن آشكار گردد ( و دارنده‌اش آن را در زندگى خود به كار بندد ) » ؛\r\n( أَوْضَع‌ُالْعِلْمِ مَا وُقِفَ عَلَىاللِّسَانِ ، وَأَرْفَعُهُ مَا ظَهَرَ فِيالْجَوَارِحِ وَالْأَرْكَانِ )\r\n. تعبير به « ما وُقِفَ عَلَى اللِّسانِ » اشاره به اين كه علمى خالى از هر گونه عمل و به تعبير معروف تنها لقلقهء زبان است و به يقين چنين علمى بىارزش‌ترين علم و دانش است ، زيرا از يك سو براى صاحبش مسئوليت‌آفرين است چون طبق روايات و حكم عقل ، خداوند جاهل بىعمل را زودتر از عالم بىعمل مىبخشد و از سوى ديگر چنين عالمى گرفتار خسارت فراوان شده چون اسباب نجات را در اختيار داشته و از آن استفاده نكرده و در واقع شكر اين نعمت را بجا نياورده بلكه كفران نموده است و از سوى سوم چنين عالمى منافق است ، زيرا به زبان علومى را بازگو مىكند كه در عمل به آنها پشت كرده است و از سوى چهارم چنين كسى در ميان مردم منفور است ، زيرا همه مىگويند : اگر اين عالم راست مىگويد چرا خودش عمل نمىكند و به همين سبب هيچ كس به او اعتماد نخواهد كرد .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nبه عكس ، عالم با عمل كه آثار علم در جوارح او ( جوارح جمع جارحه به معناى اعضاى بدن ) و اركان بدنش ( اشاره به اعضاى مهم و رئيسى مانند چشم و زبان و دست ) ظاهر شده در نظر همهء مردم محترم و مورد اعتماد و در پيشگاه خدا نيز رو سفيد است . اضافه بر اين علم آميخته با عملش مردم را به سوى خدا و فضايل اخلاقى جذب مىكند و پاداش‌ها و بركاتِ هدايت ناس را براى خود فراهم مىسازد .\r\nقرآن مجيد ، عالم بىعمل را به چهارپايى كه كتاب‌هايى بر او حمل كرده‌اند تشبيه نموده مىفرمايد : « كَمَثَلِ الْحِمارِ يَحْمِلُ أَسْفاراً » . « 1 »\r\nدر حديثى از رسول خدا صلى الله عليه و آله مىخوانيم كه پيوسته عرضه مىداشت :\r\n« أللَّهُمَّ إنّى أعُوذُ بِكَ مِنْ عِلْمٍ لا يَنْفَعُ وَمِنْ قَلُبٍ لا يَخْشَعُ وَمِنْ نَفْسٌ لا تَشْبَعُ وَمِنْ دَعْوَةٍ لايُسْتَجابُ لَها ؛\r\nخدايا به تو پناه مىبرم از علمى كه سودى نمىبخشد و قلبى كه خشوع در آن نيست و نفسى كه هرگز سير نمىشود و دعايى كه هرگز مستجاب نمىگردد » . « 2 »\r\nدر خطبهء 110 از خطبه‌هاى نهج‌البلاغه خوانديم كه امام عليه السلام مىفرمايد :\r\n« وَإِنَّ الْعَالِمَ الْعَامِلَ بِغَيْرِ عِلْمِهِ كَالْجَاهِلِ الْحَائِرِ الَّذِي لَا يَسْتَفِيقُ مِنْ جَهْلِهِ ؛ بَلِ الْحُجَّةُ عَلَيْهِ أعْظَمُ ، وَالحَسْرَةُ لَهُ أَلْزَمُ ، وَهُوَ عِنْدَ اللَّهِ أَلْوَمُ ؛\r\nبه يقين ، عالمى كه به غير علمش عمل مىكند همچون جاهل سرگردانى است كه هرگز از جهل خويش به خود نمىآيد ! بلكه حجّت بر او عظيم‌تر و حسرتش پايدارتر و سرزنش او در پيشگاه خدا سزاوارتر است ! » .\r\nبلكه از بعضى از روايات استفاده مىشود كه اگر انسان به علمش عمل نكند ، علم از او گرفته مىشود و در ظلمت جهل قرار مىگيرد . امام صادق عليه السلام\r\n\r\n\r\n","description":"","footnote":"\r\n( 1 ) . جمعه ، آيهء 5 .\r\n( 2 ) . ميزان الحكمه ، ح 14005 و نظير آن در مستدرك ، ج 5 ، ص 70 ، ح 5381 آمده است .\r\n","page_name":" 542 ","page_number":542},
  {"content":"\r\n\r\nمىفرمايد :\r\n« الْعِلْمُ يَهْتِفُ بِالْعَمَلِ فَإِنْ أَجَابَهُ وَإِلَّا ارْتَحَلَ عَنْهُ ؛\r\nعلم ، عمل را فرا مىخواند اگر اجابت كرد باقى مىماند و گرنه از آن كوچ مىكند » . « 1 »\r\nهمان‌طور كه در بالا اشاره شد ، مهم‌ترين فايدهء وجود يك عالم در ميان مردم آن است كه مايهء هدايت گردد و با سخنانش در دل‌ها اثر بگذارد . در حالى كه عالم بىعمل هرگز چنين آثارى ندارد . همان‌گونه كه در حديثى از امام صادق عليه السلام مىخوانيم كه فرمود :\r\n« إِنَّ الْعَالِمَ إِذَا لَمْ يَعْمَلْ بِعِلْمِهِ زَلَّتْ مَوْعِظَتُهُ عَنِ الْقُلُوبِ كَمَا يَزِلُّ الْمَطَرُ عَنِ الصَّفَا ؛\r\nهنگامى كه عالم به علمش عمل نكند پند و اندرز او از دل‌ها فرو مىريزد همان‌گونه كه باران از سنگ سخت فرو مىريزد » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 1 ، ص 44 ، ح 2 .\r\n( 2 ) . همان ، ح 3 .\r\n","page_name":" 543 ","page_number":543},
  {"content":"\r\n . \r\n","description":"","footnote":"","page_name":" 544 ","page_number":544},
  {"content":"\r\n\r\n\r\n93 و قال عليه السلام\r\nلَا يَقُولَنَّ أَحَدُكُمْ : « اللَّهُمَّ إِنِّي أَعُوذُ بِكَ مِنَ الْفِتْنَةِ » لِأَنَّهُ لَيْسَ أَحَدٌ إِلَّا وَهُوَ مُشْتَمِلٌ عَلَى فِتْنَةٍ ، وَلَكِنْ مَنِ اسْتَعَاذَ فَلْيَسْتَعِذْ مِنْ مُضِلَّاتِ الْفِتَنِ ، فَإِنَّ اللَّهَ سُبْحَانَهُ يَقُولُ : « وَاعْلَمُوا أَنَّما أَمْوالُكُمْ وَأَوْلَادُكُمْ فِتْنَةٌ » ، وَمَعْنَى ذَلِكَ أَنَّهُ يَخْتَبِرُهُمْ بِالْأَمْوَالِ وَالْأَوْلَادِ لِيَتَبَيَّنَ السَّاخِطَ لِرِزْقِهِ ، وَالرَّاضِيَ بِقِسْمِهِ ، وَإِنْ كَانَ سُبْحَانَهُ أَعْلَمَ بِهِمْ مِنْ أَنْفُسِهِمْ ، وَلَكِنْ لِتَظْهَرَ الْأَفْعَالُ الَّتِي بِهَا يُسْتَحَقُّ الثَّوَابُ وَالْعِقَابُ ؛ لِأَنَّ بَعْضَهُمْ يُحِبُّ الذُّكُورَ وَيَكْرَهُ الْإِنَاثَ ، وَبَعْضَهُمْ يُحِبُّ تَثْمِيرَ الْمَالِ ، وَيَكْرَهُ انْثِلَامَ الْحَالِ .\r\nامام عليه السلام فرمود :\r\nهيچ كس از شما نگويد خداوندا ! به تو پناه مىبرم از اين‌كه مرا امتحان كنى ، زيرا هيچ كس نيست مگر اين‌كه امتحانى دارد . ولى اگر كسى مىخواهد به خدا پناه برد و دعا كند ، از آزمون‌هاى گمراه‌كننده به خدا پناه برد ، خداوند سبحان مىفرمايد : « بدانيد اموال و اولاد شما وسيلهء آزمايش شماست » .\r\nمعناى اين سخن آن است كه خداوند مردم را با اموال و اولادشان آزمايش مىكند تا آن كس كه از روزىاش خشمگين است از آن كه شاكر و راضى است\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nشناخته شود ، هرچند خداوند سبحان به مردم از خودشان آگاه‌تر است ، ولى اين به دليل آن است كه كارهايى كه موجب استحقاق ثواب و عقاب مىشود ظاهر گردد ، زيرا بعضى از مردم ( مثلًا ) پسر را دوست دارند و از فرزندان دختر ناخشنودند و بعضى افزايش مال را مىخواهند و از نقصان آن ناراحتند ( هيچ يك از اين نيات سبب پاداش و كيفر نمىشود مگر زمانى كه در ميدان عمل آشكار گردد ) . « 1 »\r\nمرحوم سيّد رضى مىگويد : « آنچه امام عليه السلام در اين بيان آورده است از تفسيرهاى عميق و پيچيده‌اى است كه از آن حضرت شنيده شده است » ؛\r\n( قالَ الرَّضي : وَهذا مِنْ غَريبِ ما سُمِعَ مِنْهُ فِي التَّفْسيرِ )\r\n.\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه ، حديثى شبيه اين حديث ( البته با تفاوت‌هايى ) از اميرمؤمنان از كتاب تنبيه الخاطر مالكى و امالى شيخ طوسى نقل كرده كه تفاوت‌هايش نشان مىدهد از منبع ديگرى گرفته شده است . ( مصادر نهج‌البلاغه ، ج 4 ، ص 89 ) .\r\n","page_name":" 546 ","page_number":546},
  {"content":"\r\n\r\n\r\nشرح و تفسير فلسفهء امتحان الهى\r\nامام عليه السلام در اين گفتار حكمت‌آميز خود به نكتهء مهمى اشاره مىكند و آن عموميت امتحان براى همهء انسان‌ها و حتمى بودن آن در هر شرايط است .\r\nنخست مىفرمايد : « هيچ كس از شما نگويد خداوندا ! به تو پناه مىبرم از اين‌كه امتحان شوم » ؛\r\n( لَا يَقُولَنَّ أَحَدُكُمْ : « اللَّهُمَّ إِنِّي أَعُوذُ بِكَ مِنَ الْفِتْنَةِ » )\r\n. سپس به ذكر علت آن پرداخته مىفرمايد : « به اين دليل كه هيچ كس نيست مگر اين‌كه امتحانى دارد » ؛\r\n( لِأَنَّهُ لَيْسَ أَحَدٌ إِلَّا وَهُوَ مُشْتَمِلٌ عَلَى فِتْنَةٍ )\r\n. اصولا دنيا دار امتحان ، تكاليف و مسئوليت‌هاست و بشر براى تكامل آفريده شده و تكامل‌ها از مسير امتحانات مىگذرد و بى امتحان راهى به سوى كمال نيست ، بنابراين چنين دعايى مثل اين است كه انسان بگويد : خداوندا مرا به هيچ تكليفى مكلّف نكن . بديهى است چنين دعايى دور از استجابت است .\r\nآن‌گاه امام در ادامهء اين سخن راه صحيح دعا كردن و پناه بردن را دربارهء امتحانات به انسان‌ها مىآموزد و مىفرمايد : « ولى اگر كسى مىخواهد به خدا پناه ببرد و دعا كند ، از امتحانات گمراه كننده به خدا پناه ببرد » ؛\r\n( وَلَكِنْ مَنِ اسْتَعَاذَ فَلْيَسْتَعِذْ مِنْ مُضِلَّاتِ الْفِتَنِ )\r\n. به بيان ديگر از خدا توفيق پيروزى در امتحانات را بخواهد و از ذات پاكش در اين راه يارى بطلبد تا توفيق الهى شامل حال او گردد و در آزمايش‌هاى الهى رو سفيد شود .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nآن‌گاه امام در ادامهء اين سخن به دو دليل نقلى و عقلى تمسك مىجويد :\r\nنخست مىفرمايد : « زيرا خداوند سبحان مىگويد : بدانيد اموال و اولاد شما وسيلهء آزمايش شما هستند » ؛\r\n( فَإِنَّ اللَّهَ سُبْحَانَهُ يَقُولُ :\r\n« وَاعْلَمُوا أَنَّما أَمْوالُكُمْ وَأَوْلَادُكُمْ فِتْنَةٌ » ) .\r\nلازم به ذكر است كه « فتنه » در اصل به معناى قرار دادن طلا در كوره است تا ناخالصىهاى آن گرفته شود و خالص از ناخالص شناخته گردد سپس به هرگونه آزمايش اطلاق شده البته اين واژه گاه به معناى شكنجه ، گمراه ساختن و ايجاد مشكلات اجتماعى و آشوبگرى نيز استعمال شده است . « 1 »\r\nآيات زيادى دربارهء حتمى بودن امتحانات الهى در قرآن مجيد وجود دارد .\r\nامام انگشت روى دو مورد از موارد بسيار روشن امتحانى گذارده است .\r\nسپس در تفسير اين آيه به بيان دليلى عقلى مىپردازد و مىفرمايد : « معناى اين سخن آن است كه خدا مردم را با اموال و اولادشان آزمايش مىكند تا آن‌كس كه از روزىاش خشمگين است از آن‌كس كه شاكر و راضى است شناخته شود ، هرچند خداى سبحان به مردم از خودشان آگاه‌تر است ؛ ولى اين براى آن است كه كارهايى كه موجب استحقاق ثواب و عقاب مىشود ظاهر گردد » ؛\r\n( وَمَعْنَى ذَلِكَ أَنَّهُ يَخْتَبِرُهُمْ بِالْأَمْوَالِ وَالْأَوْلَادِ لِيَتَبَيَّنَ السَّاخِطَ لِرِزْقِهِ ، وَالرَّاضِيَ بِقِسْمِهِ ، وَإِنْ كَانَ سُبْحَانَهُ أَعْلَمَ بِهِمْ مِنْ أَنْفُسِهِمْ ، وَلَكِنْ لِتَظْهَرَ الْأَفْعَالُ الَّتِي بِهَا يُسْتَحَقُّ الثَّوَابُ وَالْعِقَابُ )\r\n. اين سخن اشاره به نكتهء پرمعنايى است و آن اينكه صفات درونى و نيات اشخاص هرگز سبب پاداش و عقاب نمىشود جز آنكه اين صفات و نيات در عمل آشكار گردد . به بيان ديگر معيار ثواب و عقاب ، اعمال است نه نيات و صفات درونى ، بنابراين خدا در عين اينكه نيات و صفات درونى انسان‌ها را\r\n\r\n\r\n","description":"","footnote":"\r\n( 1 ) . براى شرح بيشتر به تفسير نمونه ، ج 2 ، ص 32 ( ذيل آيهء 191 سورهء بقره ) مراجعه شود .\r\n","page_name":" 548 ","page_number":548},
  {"content":"\r\n\r\nكاملًا مىداند ، بلكه از خودشان به آن آگاه‌تر است ، باز هم امتحان مىكند تا در صحنهء اعمال ظاهر شوند و معيار ثواب و عقاب تحقق يابد . به تعبير ديگر مسير تكامل از طريق افعال مىگذرد و آزمايش‌هاى الهى همه براى همين هدف است .\r\nباز به زبان ديگر ، آنچه ملاك پاداش و كيفر است حسن فعلى است نه تنها حسن فاعلى .\r\nآن‌گاه امام در پايان اين سخن انگشت روى چند مصداق از نيات انسان‌ها گذارده مىفرمايد : « زيرا بعضى از مردم ( مثلا ) پسر را دوست دارند و از فرزندان دختر ناخشنودند و بعضى افزايش مال را مىخواهند و از نقصان آن ناراحتند ( هيچ يك از اين نيات سبب پاداش و كيفر نمىشود مگر زمانى كه در ميدان عمل آشكار گردد ) » ؛\r\n( لِأَنَّ بَعْضَهُمْ يُحِبُّ الذُّكُورَ وَيَكْرَهُ الْإِنَاثَ ، وَبَعْضَهُمْ يُحِبُّ تَثْمِيرَ الْمَالِ ، وَيَكْرَهُ انْثِلَامَ الْحَالِ )\r\n. آنها كه تنها فرزندان پسر را دوست دارند و از دختر متنفرند كسانى هستند كه از نعمت‌هاى الهى ناخرسندند و از عهدهء امتحان الهى بر نيامده‌اند و آنها كه در پى جمع مال‌اند و از هرگونه نقصان ناراحت ، نيز گروهى هسنند كه در اين امتحان قبول نشده‌اند .\r\nمرحوم سيّد رضى بعد از بيان اين كلمات حكمت‌آميز مىگويد : « آنچه امام در اين بيان آورده است از تفسيرهاى عميق و پيچيده‌اى است كه از آن حضرت شنيده شده است » ؛\r\n( قالَ الرَّضي : وَهذا مِنْ غَريبِ ما سُمِعَ مِنْهُ فِي التَّفْسيرِ )\r\n. اشاره به اينكه تفسيرى است فشرده و پرمعنا بر مسئلهء آزمايش‌هاى الهى ، زيرا امام روشن مىسازد كه آزمايش‌هاى الهى براى كشف مجهول نيست ، بلكه براى به فعليت رسيدن استعدادها و نيات و صفات درونى است .\r\n\r\nنكته‌ها\r\n\r\n1 . جهان ميدان آزمايش\r\nآزمون‌هاى بشرى با دو هدف انجام مىشود : گاه براى كشف مجهولى است\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمانند تمام امتحاناتى كه در سطوح مختلف آموزش و پرورش و دانشگاه‌هاست ؛ همه براى اين است كه بدانند كدام شاگرد دروس خود را به گونه صحيح و كامل آموخته و كدام نياموخته است و يا اين‌كه طلاى مشكوكى را به درون كوره مىبرند تا معلوم شود باطن آن چيست ؛ آيا واقعاً طلاست يا فلز ديگر و اگر طلاست خالص است يا ناخالص .\r\nنوع ديگرى از امتحان براى كشف مجهول نيست ، بلكه براى رساندن به كمال صورت مىگيرد ، مثل اين‌كه مىدانيم فلان طلا ناخالصى دارد ، آن را به كوره مىبريم تا ناخالصىها بسوزد و طلاى خالص به دست آيد و از اين قبيل تمام تمرين‌هايى است كه ورزشكاران پيش از حضور در ميدان مسابقه انجام مىدهند ؛ همهء اينها براى پرورش و رسيدن به كمال مطلوب است .\r\nآزمون‌هاى الهى به معناى اول نيست ، همان‌گونه كه امام عليه السلام در جملهء بالا به آن اشاره فرموده و مىگويد :\r\n« وَإنْ كانَ سُبْحانَهُ أعْلَمَ بِهِمْ مِنْ أنْفُسِهِمْ »\r\nو همان‌گونه كه در سورهء « عنكبوت » آمده « « أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ * وَلَقَدْ فَتَنَّا الَّذينَ مِنْ قَبْلِهِمْ فَلَيَعْلَمَنَّ اللَّهُ الَّذينَ صَدَقُوا وَلَيَعْلَمَنَّ الْكاذِبينَ » ؛ آيا مردم گمان كردند همين كه بگويند ايمان آورديم به حال خود رها مىشوند و آزمايش نخواهند شد ؟ ما كسانى را كه پيش از آنها بودند آزموديم ( و اينها را هم آزمايش مىكنيم ) بايد علم خدا دربارهء كسانى كه راست مىگويند و كسانى كه دروغ مىگويند تحقق يابد » . « 1 »\r\nبنابراين تمام امتحانات الهى براى اين است كه ناخالصىها بر طرف گردد و بندگان به خلوص واقعى برسند ، همان‌گونه كه در آيهء شريفهء 155 سورهء « بقره » آمده است : « وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الْأَمْوالِ وَالْأَنْفُسِ وَالثَّمَراتِ وَبَشِّرِ الصَّابِرينَ » .\r\n\r\n\r\n","description":"","footnote":"\r\n( 1 ) . عنكبوت ، آيهء 2 و 3 .\r\n","page_name":" 550 ","page_number":550},
  {"content":"\r\n\r\nمطابق اين آيه خداوند با انواع مشكلات ، ناامنىها ، گرسنگىها ، كمبود محصولات زمينى و آفات انسانى بندگانش را مىآزمايد تا صابران يعنى كسانى كه دربرابر اين آزمايش‌ها مقاومت كردند به وجود آيند و به آنها بشارت نيل به مقامات عاليه داده شود .\r\nو در آيهء 141 « آل عمران » اين مطلب با وضوع بيشترى بيان شده ، زيرا بعد از ذكر پاره‌اى از امتحانات الهى مىفرمايد : « « وَ لِيُمَحِّصَ اللَّهُ الَّذينَ آمَنُوا وَيَمْحَقَ الْكافِرينَ » ؛ هدف اين است كه خداوند افراد باايمان را خالص گرداند و كافران را نابود سازد » .\r\n\r\n2 . معيار پاداش و كيفر ؟\r\nبه يقين نيت انسان رابطهء نزديكى با صفات درونى او دارد . كسى كه نيت كار خيرى مىكند انسان وارسته ، با سخاوت و ايثارگرى است ، هرچند به مقصود خود نرسد و آن‌كس كه نيت آزار و اذيت و كشتار مردمان دارد به يقين آدم شرورى است ؛ ولى نه در شرع و نه در عرف عقلا كسى را بر نيتش كيفر نمىدهند مگر اين‌كه بر طبق آن كارى انجام داده باشد . نيز كسى را به دليل نيتش مستحق پاداش نمىبينند .\r\nدر اينجا اين سؤال پيش مىآيد كه اگر چنين است چرا در روايات اسلامى آمده است كه نيت شر ، كيفر ندارد اما نيت خير ، پاداش دارد ؟ در حديثى از امام صادق عليه السلام مىخوانيم :\r\n« إِنَّ الْعَبْدَ الْمُؤْمِنَ الْفَقِيرَ لَيَقُولُ يَا رَبِّ ارْزُقْنِي حَتَّى أَفْعَلَ كَذَا وَكَذَا مِنَ الْبِرِّ وَوُجُوهِ الْخَيْرِ فَإِذَا عَلِمَ اللَّهُ عَزَّ وَجَلَّ ذَلِكَ مِنْهُ بِصِدْقِ نِيَّةٍ كَتَبَ اللَّهُ لَهُ مِنَ الْأَجْرِ مِثْلَ مَا يَكْتُبُ لَهُ لَوْ عَمِلَهُ إِنَّ اللَّهَ وَاسِعٌ كَرِيمٌ ؛\r\nبندهء مؤمن تنگدست مىگويد خداوندا به من روزى فراوان ده تا چنين و چنان از كارهاى نيك و برنامه‌هاى خوب انجام دهم . هنگامى كه خدا بداند او در اين نيتش صادق\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nاست اجر و پاداشى را كه اگر عمل مىكرد به او مىداد ، به سبب نيتش مىدهد .\r\nخداوند بخشنده و كريم است » . « 1 »\r\nدر روايت ديگرى نيز در همان باب آمده است كه هرگاه افراد با ايمان نيت خيرى كنند و موفق بر انجام آن نشوند يك حسنه براى آنها نوشته مىشود و اگر عمل كنند ده حسنه ؛ ولى هنگامى كه نيت معصيتى كنند تا عمل نكرده‌اند چيزى براى آنها نوشته نمىشود . « 2 »\r\nپاسخ اين سؤال روشن است و آن اين‌كه ثواب بر دوگونه است ثواب استحقاقى و ثواب تفضلى ؛ پاداشى كه بر عمل داده مىشود از باب استحقاق است ( هرچند استحقاق نيز خود نوعى تفضل الهى است ) و پاداشى كه به نيت داده مىشود پاداش تفضلى است .\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 85 ، ح 3 .\r\n( 2 ) . همان ، ص 498 ، ح 2 .\r\n","page_name":" 552 ","page_number":552},
  {"content":"\r\n\r\nوَسُئِلَ عَنِ الْخَيْرِ مَا هُوَ ؟\r\n\r\n94 فقال عليه السلام لَيْسَ الْخَيْرُ أَنْ يَكْثُرَ مَالُكَ وَوَلَدُكَ ، وَلَكِنَّ الْخَيْرَ أَنْ يَكْثُرَ عِلْمُكَ . وَأَنْ يَعْظُمَ حِلْمُكَ ، وَأَنْ تُبَاهِيَ النَّاسَ بِعِبَادَةِ رَبِّكَ ؛ فَإِنْ أَحْسَنْتَ حَمِدْتَ اللَّهَ ، وَإِنْ أَسَأْتَ اسْتَغْفَرْتَ اللَّهَ . وَلَا خَيْرَ فِي الدُّنْيَا إِلَّا لِرَجُلَيْنِ : رَجُلٍ أَذْنَبَ ذُنُوباً فَهُوَ يَتَدَارَكُهَا بِالتَّوْبَةِ ، وَرَجُلٍ يُسَارِعُ فِي الْخَيْرَاتِ .\r\nاز آن حضرت پرسيدند : خير و نيكى چيست ؟\r\nامام عليه السلام فرمود :\r\nخير و خوبى در آن نيست كه مالت فراوان و فرزندانت زياد شوند ، خير در اين است كه علمت زيادوحلمت فزون‌گردد و با پرستش پروردگاربه مردم مباهات كنى ، هر گاه كار نيكى از تو صادر شد خدا را سپاس گويى و اگر گناهى سر زد استغفار نمايى ، دنيا فقط براى دوكس خوب است : كسى كه گناهانى كرده ومىخواهد با توبه جبران‌كندوكسىكه با سرعت به‌سراغ كارهاى خير مىرود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز كسانى كه پيش از مرحوم سيّد رضى اين گفتار حكمت‌آميز را نقل كرده‌اند ، برقى در كتاب محاسن است و از كسانى كه بعد از سيّد رضى آن را نقل كرده‌اند ، ابونعيم اصفهانى در حلية الاولياء است كه آن را با تفاوت‌هايى نقل كرده كه نشان مىدهد از منبع ديگرى گرفته است و نيز زمخشرى در كتاب ربيع الابرار و فتال در روضة الواعظين و آمدى در غررالحكم را مى توان نام برد . ( مصادر نهج‌البلاغه ، ج 4 ، ص 89 ) .\r\n","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\n\r\nشرح و تفسير خير در چيست ؟\r\nامام عليه السلام در اين كلام پربار حكمت‌آميز ، پاسخ به سؤال كننده‌اى مىدهد كه « از آن حضرت پرسيد : خير و نيكى چيست ؟ » ؛\r\n( وَسُئِلَ عَنِ الْخَيْرِ مَا هُوَ )\r\n. امام در پاسخ جامع خود خير را در پنج چيز خلاصه كرد :\r\nنخست فرمود : « خير و خوبى در آن نيست كه مالت فراوان و فرزندانت زياد شوند » ؛\r\n( فَقَالَ لَيْسَ الْخَيْرُ أَنْ يَكْثُرَ مَالُكَ وَوَلَدُكَ )\r\n. منظور از اين سخن نفى ديدگاه غالب در مسئلهء مال و فرزندان ( نيروى انسانى ) است كه ارزش و الا را در مال و فرزند خلاصه مىكنند و شخصيت را براى كسانى قائل هستند كه اموال بيشترى در اختيار دارند و ثروت آنها زياد و نفرات آنها نيز فراوان است . به تعبير ديگر ، تنها از جنبه‌هاى مادى و دنيوى به مال و فرزند نگاه مىكنند و گرنه اگر اين مواهب در راه خدمت به خلق و جلب رضاى خالق صرف شود آن هم مصداق خير است ، چرا كه در قرآن مجيد در آيات متعددى واژهء خير بر مال اطلاق شده است . از جمله در آيهء 180 سورهء « بقره » مىخوانيم : « « كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالْأَقْرَبينَ بِالْمَعْرُوفِ حَقًّا عَلَى الْمُتَّقينَ » ؛ بر شما نوشته شده هنگامى كه يكى از شما را مرگ فرا رسد اگر چيز خوبى ( مالى ) از خود به جاى گذارده براى پدران و مادران و نزديكان به طور شايسته وصيت كند » .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nسپس مىافزايد : ولى خير در اين است كه علمت زياد گردد و حلمت فزونى يابد و با پرستش پروردگار به مردم مباهات كنى و هر گاه كار نيكى از تو صادر شد خدا را سپاس گويى و اگر گناهى سر زد استغفار نمايى » ؛\r\n( وَلَكِنَّ الْخَيْرَ أَنْ يَكْثُرَ عِلْمُكَ . وَأَنْ يَعْظُمَ حِلْمُكَ ، وَأَنْ تُبَاهِيَ النَّاسَ بِعِبَادَةِ رَبِّكَ ؛ فَإِنْ أَحْسَنْتَ حَمِدْتَ اللَّهَ ، وَإِنْ أَسَأْتَ اسْتَغْفَرْتَ اللَّهَ )\r\n. در واقع ، امام عليه السلام در اين عبارات پر معنا نظام ارزشى اسلام را بيان مىكند و بر خلاف آنچه در دنياى مادى ديده مىشود كه ارزش را در مال و ثروت و قدرت ناشى از نفرات خلاصه مىكنند ، امام عليه السلام ارزش را در علم و حلم و عبادت و شكر و استغفار خلاصه مىفرمايد ، زيرا مال و ثروت و قدرت اگر جدا از علم و حلم و بندگى پروردگار باشد مايهء فساد و تباهى و ابزارى است كه در مسير شر قرار خواهد گرفت .\r\nالبته علم اگر از عبوديت پروردگار و حلم جدا شود نيز ممكن است در مسير انحراف و بدبختى قرار گيرد ، لذا امام آن را به ضميمهء امور ديگرى كه علم را به كنترل در مىآورد به عنوان خير معرفى فرموده است .\r\nتعبير به كثرت ولد مربوط به زمان‌هايى است كه فرزندان نيروى حامى و مدافع خانواده محسوب مىشدند و زيادى آنها سبب قوت و قدرت بود و در آيات قرآن نيز كراراً به آن اشاره شده است ؛ ولى در امثال زمان ما مىتوانيم آن را به معناى وسيع‌ترى تفسير كنيم و بگوييم : فزونى نيروهاى انسانى ؛ خواه فرزند باشد يا قبيله و يا طرفداران ديگر . هدف امام عليه السلام اين است كه بفرمايد : خير و سعادت انسان در فزونى مال و نيروهاى انسانى اطراف او نيست ، بلكه در علم و حلم و عبادت است .\r\nمنظور از « حلم » بردبارى آميخته با تدبير است . ممكن است انسانى عالم باشد اما شتاب‌زده و بىتدبير . چنين كسى به جايى نمىرسد ؛ ولى وقتى علم ، آميخته با\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nبردبارى و تدبير شد آثار عميقى از خود به جاى مىگذارد .\r\nمنظور از مباهات به عبادت و بندگى پروردگار اين نيست كه انسان عباداتش را به رخ مردم بكشد ، بلكه مقصود آن است كه افتخار واقعى او به بندگى پروردگار باشد و در درون وجود خود به آن مباهات كند . شبيه جمله‌اى كه از امير مؤمنان على عليه السلام نقل شده كه به پيشگاه خداوند عرضه مىدارد :\r\n« إِلَهِي كَفَى بِي عِزّاً أَنْ أَكُونَ لَكَ عَبْداً »\r\n. « 1 »\r\nآنگاه امام عليه السلام در پايان اين گفتار به نكتهء مهم ديگرى اشاره كرده و خير و سعادت دنيا را در دو چيز خلاصه مىكند و مىفرمايد : « دنيا فقط براى دو كس خوب است : كسى كه گناهانى كرده و مىخواهد با توبه جبران كند و كسى كه با سرعت به سراغ كارهاى خير مىرود » ؛\r\n( وَلَا خَيْرَ فِي الدُّنْيَا إِلَّا لِرَجُلَيْنِ : رَجُلٍ أَذْنَبَ ذُنُوباً فَهُوَ يَتَدَارَكُهَا بِالتَّوْبَةِ ، وَرَجُلٍ يُسَارِعُ فِي الْخَيْرَاتِ )\r\n. حقيقت امر نيز همين است ، زيرا اگر ما دنيا را به صورت يك گذرگاه براى زندگى جاويدان آخرت تصور كنيم به عنوان يك منزلگاه و هدف ، خواهيم دانست بهره‌اى كه انسان مىتواند از اين مزرعه يا از اين بازار براى سراى ديگر ببرد يا جبران گناهان است و يا سرعت در خيرات .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 402 ، ح 23 .\r\n","page_name":" 557 ","page_number":557},
  {"content":"\r\n . \r\n","description":"","footnote":"","page_name":" 558 ","page_number":558},
  {"content":"\r\n\r\n\r\n95 و قال عليه السلام لَا يَقِلُّ عَمَلٌ مَعَ التَّقْوَى ، وَكَيْفَ يَقِلُّ مَا يُتَقَبَّلُ ؟\r\nامام عليه السلام فرمود :\r\nعملى كه توأم با تقوا است كم نيست ( هرچند ظاهراً كم باشد ) چگونه عملى كه مقبول درگاه خداست كم است ؟ ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nجمعى از راويان و شارحانِ اين حديث ، آن را با حكمت سابق همراه ذكر كرده و جزئى از آن دانسته‌اند ، در حالى كه مرحوم سيّد رضى و جمعى ديگر آن را جدا نموده‌اند . ارتباط معنوى قابل توجهى نيز بين اين سخن و گفتار سابق ديده نمىشود ، بنابراين مستقل بودن آن مناسب‌تر است . از كسانى كه پيش از مرحوم سيّد رضى آن را نقل كرده‌اند مرحوم كلينى در جلد دوم اصول كافى و ابن شعبهء حرانى در تحف العقول و شيخ مفيد - اعلى اللَّه مقامه - در كتاب مجالس به سندى كه متصل به امام باقر عليه السلام مىشود نقل مىكند كه « كانَ أميرُالْمُؤمِنينَ عليه السلام يَقُولُ : . . . » عبارتى كه نشان مىدهد امير مؤمنان عليه السلام آن را كراراً ذكر مىفرمود . ( مصادر نهج‌البلاغه ، ج 4 ، ص 90 ) .\r\n","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\n\r\nشرح و تفسير ارزش تقوى\r\nامام عليه السلام در اين سخن كوتاه و حكمت‌آميزش اشاره به نقش تقوا در قبولى اعمال مىكند ، يا به تعبيرى ديگر ، كيفيت عمل را معيار قبولى در درگاه خدا قرار مىدهد نه كميت عمل را و مىفرمايد : « عملى كه توأم با تقواست كم نيست ( هرچند ظاهراً كم باشد ) چگونه عملى كه مقبول درگاه خداست كم مىباشد ؟ » ؛\r\n( لَا يَقِلُّ عَمَلٌ مَعَ التَّقْوَى ، وَكَيْفَ يَقِلُّ مَا يُتَقَبَّلُ ؟ )\r\n. اين سخن برگرفته از قرآن مجيد است ؛ آنجا كه در داستان فرزندان آدم ( هابيل و قابيل ) مىفرمايد : « « إِنَّما يَتَقَبَّلُ اللَّهُ مِنَ الْمُتَّقينَ » ؛ خداوند تنها اعمال پرهيزگاران را قبول مىكند » . « 1 »\r\nبسيارى از بزرگان در كتب فقهى اين مطلب را يادآور شده‌اند كه شرايط صحت عمل با شرايط قبول متفاوت است . عمل صحيح عملى است كه جامع تمام شرايط و اجزا و خالى از موانع باشد ؛ ولى گاه اين عمل ، با اعمال ديگرى پيش و پس از آن يا صفات ناشايسته‌اى همراه مىگردد كه مانع قبولى آن در درگاه خداوند مىشود ( قبولى به معناى پاداش عظيم و تحقق اهداف و فلسفه‌هاى عمل ) .\r\nمثلًا در روايات آمده است كه كسى كه شرب خمر كند اعمال او تا چهل روز\r\n\r\n\r\n","description":"","footnote":"\r\n( 1 ) . مائده ، آيهء 27 .\r\n","page_name":" 561 ","page_number":561},
  {"content":"\r\n\r\nپذيرفته نمىشود .\r\n« مَنْ شَرِبَ الْخَمْرَ لَمْ يَقْبَلِ اللَّهُ لَهُ صَلَاةً أَرْبَعِينَ يَوْماً »\r\n. « 1 »\r\nدر حديث ديگرى مىخوانيم : كسى كه به پدر و مادرش نگاه غضب‌آلود كند خدا نماز او را قبول نمىكند ، « 2 » همچنين در مورد خوردن غذاى حرام يا شبهه‌ناك . « 3 »\r\nبنابراين اعمالى مقبول درگاه خداوند واقع مىشود كه توأم با تقوا باشد و بىتقوايان ممكن است عمل صحيحى انجام دهند و اسقاط تكليفى شود ؛ اما عمل آنها بىارزش و فاقد پاداش عظيم و فلسفه و روح عمل باشد .\r\n* * *\r\n\r\n\r\n","description":"","footnote":"\r\n( 1 ) . كافى ، ج 6 ، ص 401 ، ح 4 .\r\n( 2 ) . همان ، ج 2 ، ص 392 .\r\n( 3 ) . بحارالانوار ، ج 73 ، ص 361 .\r\n","page_name":" 562 ","page_number":562},
  {"content":"\r\n\r\n\r\n96 و قال عليه السلام إِنَّ أَوْلَى النَّاسِ بِالْأَنْبِيَاءِ أَعْلَمُهُمْ بِمَا جَاءُوا بِهِ ، ثُمَّ تَلَا : « إِنَّ أَوْلَى النَّاسِ بِإِبْراهِيم‌َلَلَّذِينَ اتَّبَعُوهُ وَهذَا النَّبِيُّ وَالَّذِينَ آمَنُوا . . . » الْآيَةَ ، ثُمَّ قَالَ : إِنَّ وَلِيَّ مُحَمَّدٍ مَنْ أَطَاع‌َاللَّهَ وَإِنْ بَعُدَتْ لُحْمَتُهُ ، وَإِنَّ عَدُوَّ مُحَمَّدٍ مَنْ عَصَى اللَّهَ وَإِنْ قَرُبَتْ قَرَابَتُهُ .\r\nامام عليه السلام فرمود :\r\nنزديك‌ترين و شايسته‌ترين مردم به پيامبران ، آنهايى هستند كه از همه به تعليماتشان آگاه‌ترند ( و در سايهء اين آگاهى به آن جامهء عمل مىپوشانند ) سپس امام عليه السلام اين آيه را تلاوت كرد : « شايسته‌ترين و نزديك‌ترين مردم به ابراهيم آن‌ها هستند كه از او پيروى كردند و نيز اين پيامبر و مؤمنان به اين پيامبر » . به يقين دوست محمد صلى الله عليه و آله كسى است كه خدا را اطاعت كند ، هرچند پيوند نسبىاش دور باشد و دشمن محمد كسى است كه خدا را نافرمانى كند هرچند قرابت او نزديك باشد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه از جمله كسانى كه اين كلام پربار را از على عليه السلام نقل كرده‌اند ، زمخشرى در ربيع الابرار و مالكى در تنبيه الخاطر و طبرسى در مجمع البيان . بخش اول آن در غررالحكم آمده است . ( مصادر نهج‌البلاغه ، ج 4 ، ص 90 ) .\r\nدر كتاب تمام نهج‌البلاغه اين كلام را ضمن وصاياى على عليه السلام به فرزندانش امام حسن و امام حسين عليهما السلام و ساير اولاد آن حضرت نقل كرده است . « تمام نهج‌البلاغه ، ص 993 » .\r\n","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\n\r\nشرح و تفسير دوست و دشمن پيامبر صلى الله عليه و آله\r\nامام عليه السلام در اين گفتار پربار خود به معيار و ملاك ارتباط با انبيا و اوليا اشاره كرده مىفرمايد : « نزديك‌ترين و شايسته‌ترين مردم به پيامبران ، آنهايى هستند كه از همه به تعليماتشان آگاه‌ترند ( و در سايهء اين آگاهى به آن جامهء عمل مىپوشانند ) » ؛\r\n( إِنَّ أَوْلَى النَّاسِ بِالْأَنْبِيَاءِ أَعْلَمُهُمْ بِمَا جَاءُوا بِهِ )\r\n. « سپس حضرت عليه السلام اين آيه را تلاوت فرمود : شايسته ترين و نزديك‌ترين مردم به ابراهيم آنها هستند كه از او پيروى كردند و نيز اين پيامبر و مؤمنان به اين پيامبر » ؛\r\n( ثُمَّ تَلَا :\r\n« إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَهذَا النَّبِيُّ الَّذِينَ آمَنُوا »\r\nالْآيَةَ )\r\n. روشن است كه منظور امام عليه السلام از علم و آگاهى در اينجا همان علمى است كه دعوت به عمل مىكند و علم ، اگر در عمق جان انسان نفوذ كند به يقين انسان را به عمل وادار مىكند .\r\nبعضى از شارحان نهج‌البلاغه گفته‌اند كه صحيح « أعْمَلُهُمْ » است ، زيرا آيهء شريفه و جمله‌هاى بعد سخن از اطاعت و تبعيت دارند كه همان عمل است ؛ ولى همان‌گونه كه گفتيم ، نيازى به تغيير عبارت روايت از نزد خودمان نيست ، زيرا ثمره درخت علم ، عمل است و علم بى عمل نوعى جهل و نادانى است ، زيرا اگر انسان ، چيزى را به طور قطع باور كند و عميقاً به آن معتقد باشد ، بر طبق آن راه مىرود .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nسپس امام عليه السلام در تأييد گفتار فوق مىافزايد : « به يقين دوست محمد صلى الله عليه و آله كسى است كه خدا را اطاعت كند ، هرچند پيوند نسبىاش دور باشد و دشمن محمد صلى الله عليه و آله كسى است كه خدا را نافرمانى كند هرچند قرابت او نزديك باشد » ؛\r\n( ثُمَّ قَالَ : إِنَّ وَلِيَّ مُحَمَّدٍ مَنْ أَطَاعَ اللَّهَ وَإِنْ بَعُدَتْ لُحْمَتُهُ ، وَإِنَّ عَدُوَّ مُحَمَّدٍ مَنْ عَصَى اللَّهَ وَإِنْ قَرُبَتْ قَرَابَتُهُ )\r\n. « لُحمَة » معانى مختلفى دارد و در اينجا به معناى قرابت و نزديكى است .\r\nامام عليه السلام آنچه را در ذيل اين كلام مبارك فرموده اشاره به مصداقى از مصاديق آن كبراى كليه‌اى است كه در بالا آمد و از آنجا كه مخاطبان آن حضرت ، امت پيغمبر اسلام صلى الله عليه و آله هستند آن اصل كلى را بر اين امت منطبق كرده و نتيجه گيرى نموده كه ولايت و دوستى و پيروى از پيغمبر اسلام جز از طريق اطاعت حاصل نمىشود . اين همان چيزى است كه در حديث معروف امام سجاد عليه السلام كه گفت و گوى امام را با طاووس يمانى منعكس مىكند آمده است ؛ امام در پايان اين حديث فرموده است :\r\n« خَلَقَ اللَّهُ الْجَنَّةَ لِمَنْ أَطَاعَه‌ُأَحْسَنَ وَلَوْ كَانَ عَبْداً حَبَشِيّاً وَخَلَقَ النَّارَ لِمَنْ عَصَاهُ وَلَوْ كَانَ وَلَداً قُرَشِيّاً ؛\r\nخداوند بهشت را آفريده براى كسانى كه او را اطاعت كنند و اين كار را به خوبى انجام دهند ، هرچند بردهء حبشى باشند و دوزخ را آفريده براى كسانى كه او را عصيان كنند ، هرچند فرزندى از دودمان قريش باشند » . « 1 »\r\nدر حديث ديگرى مىخوانيم كه سعد بن عبدالملك - كه از فرزندان عبدالعزيز بن مروان بود و امام باقر عليه السلام او را « سعد الخير » مىناميد - خدمت امام رسيد در حالى كه مانند زنان مصيبت‌زده گريه مىكرد و اشك مىريخت . امام باقر عليه السلام فرمود : اى سعد چرا گريه مىكنى ؟ عرض كرد چگونه گريه نكنم در حالى كه از شجرهء ملعونهء در قرآن ( اشاره به بنىاميه است ) هستم . امام عليه السلام فرمود : تو از\r\n\r\n\r\n","description":"","footnote":"\r\n( 1 ) . بحارالانوار ، ج 46 ، ص 82 .\r\n","page_name":" 566 ","page_number":566},
  {"content":"\r\n\r\nآنها نيستى . تو اموى هستى ؛ ولى از ما اهل‌بيت . آيا كلام خدا را نشنيده‌اى كه از ابراهيم حكايت مىكند و مىگويد : « فَمَنْ تَبِعَنى فَإنَّهُ مِنّى ؛ هركس از من متابعت كند او از من است ؟ » . « 1 »\r\nشايان توجه اين‌كه مرحوم مغنيه ولايت را در كلام مبارك امام عليه السلام به معناى امامت گرفته و جملهء\r\n« إنَّ وَلىّ مُحَمَّدٍ »\r\nرا به معناى امام و جانشين پيغمبر مىداند كه تفسيرى بسيار بعيد و ناسازگار با جمله‌هاى مختلف اين كلام حكيمانه است .\r\n\r\nنكته معيار ارزش در اسلام و قرآن\r\nدر نظام ارزشى جاهلى عرب رابطه‌هاى نسبى و قبيله‌اى اهميت فوق‌العاده داشت كه افراد به آن افتخار مىكردند . اسلام خط بطلان بر آنها كشيد و معيار ارزش وجود انسان را تقوا و پرهيزگارى شمرد : « إِنَّ أَكْرَمَكُمْ عِنْدَ اللَّهِ أَتْقَاكُمْ » و اطاعت و بندگى خدا را معيار دانست و حتى نزديك‌ترين پيوند با پيغمبر خدا صلى الله عليه و آله را در صورت پيروى از كفر و ارتكاب عصيان بىاعتبار قلمداد كرد : « يا نُوحُ إنَّهُ لَيْسَ مِنْ أهْلِكَ إنَّهُ عَمَلٌ غَيْرُ صالِحٍ » و در مقابل ، افرادى كه نه از بنى هاشم بودند ، نه از قريش و نه از نژاد عرب ، آنها را به سبب ايمان و الا و اعمال صالحشان جزء اهل بيت پيغمبر صلى الله عليه و آله شمرد . در حديثى از امام باقر عليه السلام مىخوانيم كه امير مؤمنان عليه السلام به ابوذر فرمود :\r\n« يا أباذَرٍ إنَّ سَلْمانَ بابَ اللَّهِ فِى الْأرْضِ مَنْ عَرَفَهُ كانَ مُؤمِناً وَ مَنْ أنْكَرَهُ كانَ كافِراً وَ إنَّ سَلْمانَ مِنَّا أَهْلُ الْبَيْتِ ؛\r\nاى ابوذر ، سلمان درى است از درهاى ( رحمت ) الهى در زمين هر كس او را درست بشناسد مؤمن است و هر كس او را انكار كند كافر است و سلمان از ما اهل بيت است » . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 46 ، ص 337 .\r\n( 2 ) . همان ، ج 22 ، ص 373 .\r\n","page_name":" 567 ","page_number":567},
  {"content":"\r\n\r\nدر حالى كه افرادى از قريش يا بنى هاشم و يا حتى بعضى از برادران امامان بودند كه بر اثر دورى از مكتب اسلام و اهل بيت به كلى طرد شدند و همچون بيگانه‌اى با آنها رفتار شد .\r\nبه اين ترتيب رابطه‌ها بدون ضابطه‌ها در اسلام بىرنگ يا كم‌رنگ مىشود .\r\n* * *\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nوَسَمِعَ عليه السلام رَجُلًا مِنَ الْحَرُورِيَّةِ يَتَهَجَّدُ وَيَقْرَأُ .\r\n\r\n97 فقال عليه السلام نَوْمٌ عَلَى يَقِينٍ خَيْرٌ مِنْ صَلَاةٍ فِي شَكٍّ .\r\nامام عليه السلام صداى يكى از خوارج را شنيد كه مشغول به عبادت شبانه است و قرآن تلاوت مىكند ، فرمود : خواب توأم با يقين و ايمان ، بهتر از نمازى است\r\nكه همراه با شك باشد ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه منابعى پيش از مرحوم سيّد رضى دربارهء اين سخن حكمت‌آميز نقل نشده است ؛ ولى آن را از مجمع الامثال ميدانى نقل كرده كه بعد از سيّد رضى مىزيسته و افزوده است كه ما بارها گفته‌ايم : احاديثى كه در مجمع الامثال آمده غالباً از كتاب‌هايى است كه مدت زيادى قبل از نهج‌البلاغه تأليف يافته است همچنين آن را از كتاب مطالب السؤول محمّد بن طلحهء شافعى و تنبيه الخاطر مالكى و غررالحكم آمدى و تذكرة الخواص سبط بن جوزى نقل مىكند و از آنجا كه در تذكرة الخواص تصريح مىكند كه اين حديث را « ابن عباس » از امير مؤمنان عليه السلام نقل كرده در حالى كه سيّد رضى نامى از « ابن عباس » نبرده ، نتيجه گرفته است كه منبع ديگرى در اختيار « ابن جوزى » بوده به خصوص اين‌كه به جاى كلمهء « فى » ( نَوْمٌ فى يَقينٍ ) « على » ذكر شده است . ( مصادر نهج‌البلاغه ، ج 4 ، ص 91 ) .\r\n","page_name":" 569 ","page_number":569},
  {"content":"\r\n . \r\n","description":"","footnote":"","page_name":" 570 ","page_number":570},
  {"content":"\r\n\r\n\r\nشرح و تفسير عمل بىارزش\r\nدر آغاز اين سخن حكمت‌آميز و كوتاه مىخوانيم : « امام عليه السلام صداى يكى از خوارج را شنيد كه مشغول به عبادت شبانه است و قرآن تلاوت مىكند . فرمود :\r\nخواب توأم با يقين و ايمان ، بهتر از نمازى است كه همراه با شك باشد » ؛\r\n( وَسَمِعَ عليه السلام رَجُلًا مِنَ الْحَرُورِيَّةِ يَتَهَجَّدُ وَيَقْرَأُ ، فَقَالَ عليه السلام : نَوْمٌ عَلَى يَقِينٍ خَيْرٌ مِنْ صَلَاةٍ فِي شَكٍّ )\r\n. « حَرُوريّه » نام خوارج يا گروهى از خوارج است كه براى نخستين بار در قريه‌اى به نام « حَرُوراء » در نزديك كوفه اجتماع كردند و اعلان مخالفت با امير مؤمنان على عليه السلام نمودند در تواريخ عدد آن گروه را دو هزار نفر نوشته‌اند . « 1 »\r\nبسيارى از آنها اهل عبادت مخصوصاً تهجد ( عبادت شبانه ) و تلاوت قرآن بودند ؛ ولى كاملًا قشرى مىانديشيدند و مسيرى را كه در عقيدهء اسلامى خود انتخاب كرده بودند آميخته با شك بود . به همين دليل امام مىفرمايد خواب همراه با يقين بهتر از نماز همراه با شك است .\r\nدليل آن هم روشن است . آنچه انسان را به خدا نزديك مىسازد و صراط مستقيم را پيش پاى انسان مىنهد ، ايمان و يقين است كه اگر محكم باشد هيچ‌گونه انحرافى براى انسان پيش نمىآيد ؛ ولى آنها كه ايمان ضعيفى آميخته با\r\n\r\n\r\n","description":"","footnote":"\r\n( 1 ) . بحارالانوار ، ج 33 ، ص 351 .\r\n","page_name":" 571 ","page_number":571},
  {"content":"\r\n\r\nشك دارند به آسانى از راه راست منحرف مىشوند . از اين رو عبادت آنها بسيار سطحى و كم‌ارزش است .\r\nاين سخن شبيه چيزى است كه در حكمت 145 دربارهء روزه‌داران و شب زنده‌داران آمده است :\r\n« كَمْ مِنْ صَائِمٍ لَيْسَ لَهُ مِنْ صِيَامِهِ إِلَّا الْجُوعُ وَالظَّمَأُ وَكَمْ مِنْ قَائِمٍ لَيْسَ لَهُ مِنْ قِيَامِهِ إِلَّا السَّهَرُ وَالْعَنَاءُ حَبَّذَا نَوْمُ الْأَكْيَاسِ وَإِفْطَارُهُمْ ؛\r\nچه بسا روزه‌داران كه از روزهء خود به جز تشنگى و گرسنگى بهره‌اى نمىبرند و چه بسا شب زنده‌دارانى كه از قيام شبانهء خود جز بىخوابى و خستگى بهره‌اى ندارند .\r\nآفرين بر خواب هوشمندان و افطارشان » .\r\nمرحوم ديلمى در ارشاد القلوب حديثى نقل مىكند كه شاهد حكمتى است كه به شرح آن پرداخته‌ايم . مىگويد : امير مؤمنان شبى از شب‌ها از مسجد كوفه خارج شد و به سوى خانهء خود مىرفت . پاسى از شب گذشته بود و كميل بن زياد ، از اخيار شيعه و محبين امام عليه السلام در خدمتش بود . در اثناى راه به خانه‌اى رسيدند كه صداى تلاوت قرآن از آن شنيده مىشد و اين آيه را با صدايى حزين و گريه‌آور تلاوت مىكرد : « أَمَّنْ هُوَ قانِتٌ آناءَ اللَّيْلِ ساجِداً وَقائِما . . . » . « 1 » كميل در دل از آن تمجيد كرد و از حال اين قارى قرآن لذت برد بى آنكه سخنى بگويد .\r\nامام عليه السلام نگاهى به او كرد ، فرمود : اى كميل سر و صداى آن مرد تو را در شگفتى فرو نبرد . اين مرد اهل دوزخ است و در آينده به تو خبر خواهم داد .\r\nكميل نخست از مكاشفهء امير مؤمنان عليه السلام نسبت به باطن او و سپس گواهىاش به دوزخى بودن اين قارى قرآن با اين‌كه در حالت روحانى خوبى فرو رفته بود حيران ماند . مدتى گذشت تا زمانى كه خوارج بر ضد على عليه السلام شوريدند و حضرت ناچار به جنگ با آنان شد . امام عليه السلام شمشيرى در دست داشت كه با آن سرهايى از خوارج را بر زمين مىافكند . در اين حال نوك شمشير را بر يكى از\r\n\r\n\r\n","description":"","footnote":"\r\n( 1 ) . زمر ، آيهء 9 .\r\n","page_name":" 572 ","page_number":572},
  {"content":"\r\n\r\nآن سرها گذاشت و به كميل كه در كنارش ايستاده بود رو كرد و فرمود : اى كميل\r\n« أَمَّنْ هُوَ قانِتٌ آناءَ اللَّيْلِ ساجِداً وَقائِما »\r\nيعنى اين همان شخص است كه در آن شب اين آيه را مىخواند و تو در اعجاب فرو رفتى . كميل خود را به روى پاهاى امام عليه السلام انداخت و از فكر آن شب خود استغفار كرد . « 1 »\r\n\r\nنكته خوارج كيانند ؟\r\nگرچه در جلد دوم در ذيل خطبهء 60 و در جلد پنجم در ذيل خطبهء 127 ( و مجلدات ديگر ) بحث‌هاى فراوانى دربارهء خوارج و اعمال و افكار آنها داشته‌ايم ولى لازم مىدانيم در اينجا بحثى ريشه‌اى دربارهء آنها داشته باشيم .\r\nخوارج گروهى بودند كه رسماً بعد از جنگ صفين و مسأله حكميت به وجود آمدند آنها از يك‌سو على عليه السلام را تحت فشار قرار دادند كه ابوموسى اشعرى را به عنوان حكم از سوى لشكرش در مقابل عمروعاص بپذيرد تا با مطالعه كتاب خدا و سنت پيغمبر معلوم كنند على عليه السلام و معاويه كدام يك در مسير خود برحقند . ولى هنگامى كه عمروعاص ابوموسى اشعرى را فريب داد و جريان حكميت را به نفع معاويه پايان داد آنها به مخالفت با اصل حكميت برخاستند و آيه‌اى از قرآن را كه مربوط به اين مسائل نبود مطرح كرده و گفتند حكميت مخصوص خداست « لاحُكْمَ إلّا للَّه » . و انتخاب كسى به عنوان حكميت شرك يا بدعت در دين است و حتى به تكفير طرفداران حكميت برخاستند .\r\nاين در حالى بود كه قرآن با صراحت به مسئله حكميت هم در مشكلات مربوط به خانواده تصريح كرده بود : « فَابْعَثُوا حَكَماً مِّنْ أَهْلِهِ وَحَكَماً مِّنْ أَهْلِهَا » و هم در اختلافات ميان مسلمانان : « وَإِنْ طَائِفَتَانِ مِنَ الْمُؤْمِنِينَ اقْتَتَلُوا . . . » .\r\n\r\n\r\n","description":"","footnote":"\r\n( 1 ) . بحارالانوار ، ج 33 ، ص 399 .\r\n","page_name":" 573 ","page_number":573},
  {"content":"\r\n\r\nسردمدار اين گروه اشعث بن قيس منافق بود كه تدريجاً عده‌اى از ساده‌لوحان را دور خود جمع كرد و هنگامى كه به جنگ با على عليه السلام برخاستند و شكست سختى خوردند تنها تعداد كمى از آنها باقى ماندند ؛ ولى اين تفكر از ميان نرفت و در طول تاريخ صدر اسلام طرفدارانى پيدا كرد كه - العياذ باللَّه - على عليه السلام را تكفير مىكردند .\r\nاز بعضى از تواريخ معروف استفاده مىشود كه تفكر خارجى حتى در زمان پيغمبر هم در ميان بعضى آشكار شد و آن اين‌كه در ميان اصحاب شخصى به نام ذوالخويصره بعد از جنگ با هوازن هنگامى كه پيغمبر اكرم صلى الله عليه و آله مىخواست غنائم جنگى را در ميان جنگجويان تقسيم كند برخاست و عرض كرد : اى محمد من كار تو را ديدم رسول خدا فرمود : چگونه ديدى ؟ عرض كرد : عدالت را رعايت نكردى ؟ پيامبر خشمگين شد ، فرمود : واى بر تو اگر عدالت نزد من پيدا نشود نزد چه كسى پيدا خواهد شد ؟ عمر گفت : اى رسول خدا اجازه مىدهى من او را به قتل برسانم ؟ پيامبر فرمود : نه او را وارونه . مىبينم در آينده پيروانى مىيابد كه ( به گمان خود ) در دين تعمق پيدا مىكنند به گونه‌اى كه از دين خارج مىشوند ، همان‌گونه كه تير از چلهء كمان خارج مىشود . « 1 »\r\nاز اين حديث روشن مىشود كه در واقع عنوان خوارج را پيغمبر اكرم به آنها داد و مفهومش خروج از آئين اسلام است .\r\nخوارج ظاهراً به عبادات اهميت زيادى مىدادند ، بسيارى از آنها اهل نماز شب ، حافظ يا قارى قرآن بودند و چهرهء مقدسى به خود مىگرفتند و همين باعث نفوذ ظاهرى آنها شد و توانستند گروهى از بىخبران نادان را گرد خود جمع كنند .\r\n\r\n\r\n","description":"","footnote":"\r\n( 1 ) . ابن هشام در السيرة النبويه ، ج 4 ، ص 496 ؛ ابن‌اثير در كامل ، ج 2 ، ص 184 ؛ بخارى نيز در صحيح خود اين حديث را در باب « مؤلفة قلوبهم » آورده است .\r\n","page_name":" 574 ","page_number":574},
  {"content":"\r\n\r\nآنها اعتقادات عجيبى داشتند از جمله مىگفتند هر كس گناه كبيره‌اى مرتكب شود كافر مىگردد و از زمرهء مسلمين بيرون است و محكوم به اعدام و بر اثر همين عقيده بسيارى از مسلمانان واقعى را كه به عقيدهء آنها لغزشى پيدا كرده بودند كافر شمردند و كشتند .\r\nچون خوارج نخستين بار در قريهء اطراف كوفه به نام « حروراء » جمع شدند بعضى به آنها نام « حروريه » دادند . به گفتهء بعضى از دانشمندان اين گروه در دورهء بنىاميه قدرت بسيارى به‌دست آوردند و به دو قسمت تقسيم شدند : بخشى در عراق وفارس وكرمان سلطه پيدا كرده وگروهى ديگر در جزيرةالعرب فعال بودند .\r\nدر دورهء بنىعباس نيز فعاليت‌هايى داشتند ؛ اما به تدريج از ميان رفتند .\r\nخوارج به خلافت خلفاى نخستين ؛ ابوبكر و عمر و عثمان و على عليه السلام تا پيش از پذيرش حكميت موافق بودند ؛ ولى تمام خلفاى اموى و عباسى را باطل مىشمردند و معتقد بودند بايد خليفه را مردم به ميل خود انتخاب كنند ؛ خواه عرب باشد يا عجم قرشى يا غير قرشى . و هرگاه خليفه بر خلاف اوامر الهى گامى بردارد بايد فوراً معزول بشود .\r\nتقريباً همه آنها معتقد بودند كه ايمان تنها اعتقاد نيست و عمل به احكام دين نيز جزء ايمان است ، بنابراين اگر كسى به فريضه‌اى از فرايض الهى عمل نكند يا گناه كبيره‌اى را مرتكب شود كافر خواهد بود .\r\nدر جمع آنها افراد ساده‌لوح قشرى وجود داشت كه از اهل فكر و عالمان اسلام فاصله مىگرفت ، قرآن بسيار مىخواند ؛ ولى به تعبيرى كه از پيغمبر اكرم دربارهء آنها نقل شده :\r\n« يَقْرَئُونَ الْقُرْآنَ وَلايَجُوزُ تَراويهِ ؛\r\nقرآن را مىخواندند ولى از شانه‌هايشان بالاتر نمىرفت ( نه به مغز و عقل آنها مىرسيد و نه به آسمانها صعود مىكرد ) » . « 1 »\r\n\r\n\r\n","description":"","footnote":"\r\n( 1 ) . بحارالانوار ، ج 33 ، ص 13 .\r\n","page_name":" 575 ","page_number":575},
  {"content":"\r\n\r\nوضع روحى و فكرى آنها را مىتوان در چند جمله خلاصه كرد : افرادى سطحىنگر ، كوتاه‌فكر ، متعصب و بسيار جاهل بودند و چون به ظاهر عبادات و حفظ قرآن اهميت مىدادند خود را از مقربان درگاه خدا مىپنداشتند و جز خويش را كافر يا مردود درگاه الهى فرض مىكردند و بر اثر همين امور به خود اجازه مىدادند كه حتى به پيشوايان بزرگ اسلام كه از نظر علم و دانش با آنها هرگز قابل مقايسه نبودند خرده بگيرند . همان‌گونه كه در عصر پيغمبر « ذو الخويصره » كه تفكرى شبيه خوارج داشت به عدالت پيغمبر اكرم صلى الله عليه و آله خرده گرفت بر اين پايه خوارج ، افراد خطرناكى محسوب مىشوند كه از هيچ جنايتى ابا ندارند . اينان همان گروهى بودند كه فرمان قتل على عليه السلام به دست آنان صادر شد و امام عليه السلام به دست آنها شربت شهادت نوشيد .\r\nوهابيان افراطى عصر ما نيز شباهت زيادى به خوارج دارند ؛ آنها افرادى متعصب ، لجوج و كوتاه فكرند كه همه را جز خود تكفير مىكنند و به راحتى خون بىگناهان ؛ اعم از مرد ، زن ، كودك ، مسلمان و غير مسلمان را مىريزند و اموالشان را غارت مىكنند و اگر دستشان برسد زنانشان را به اسارت مىگيرند و اين گروه از خوارج عصر ما نه تنها خطرشان كمتر از خوارج قرون اوليهء اسلام نيست ، بلكه بسيار خطرناك‌ترند .\r\nشايد كلام امام اميرمؤمنان على عليه السلام در خطبهء 60 اشاره به همين گروه باشد آنجا كه مىفرمايد : هنگامى كه خوارج نهروان كشته شدند به امام عليه السلام عرض كردند خوارج همه هلاك شدند ، امام عليه السلام فرمود :\r\n« كَلَّا وَ اللَّهِ ؛ إِنَّهُمْ نُطَفٌ فِي أَصْلَابِ الرّجَالِ ، وَ قَرَارَاتِ النّسَاءِ ، كُلَّمَا نَجَمَ مِنْهُمْ قَرْنٌ قُطِعَ ، حَتَّى يَكُونَ آخِرُهُمْ لُصُوصاً سَلَّابِينَ ؛\r\nچنين نيست ، به خدا سوگند ! آنها نطفه‌هايى در صُلب مردان و رحم زنان خواهند بود و هر زمان شاخى از آنها سر برآورد قطع مىگردد ، تا اينكه آخرشان دزدان و راهزنان خواهند بود ! » .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n\r\n98 و قال عليه السلام اعْقِلُوا الْخَبَرَ إِذَا سَمِعْتُمُوهُ عَقْلَ رِعَايَةٍ ، لَاعَقْلَ رِوَايَةٍ ، فَإِنَّ رُوَاةَ الْعِلْمِ كَثِيرٌ ، وَرُعَاتَهُ قَلِيلٌ .\r\nامام عليه السلام فرمود :\r\nهنگامى كه خبرى را مىشنويد در آن بينديشيد ( و حقيقت محتواى آن را درك نماييد ) تا آن را به كار بنديد نه اينكه تفكر فقط براى نقل به ديگران باشد ، زيرا راويان علم بسيارند و رعايت كنندگان آن كمند ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه از كتاب محاضرات الادباى راغب اصفهانى همين كلام حكمت‌آميز را با تفاوتى اندك و با اضافهء اين جمله نقل مىكند : « كَثْرَةُ الْعِلْمِ فى غَيْرِ طاعَةِ اللَّهِ مادّةُ الذُّنُوبِ » كه نشان مىدهد راغب حديث را از منبع ديگرى دريافت داشته است . ( مصادر نهج‌البلاغه ، ج 4 ، ص 92 ) .\r\nقابل توجه اينكه مرحوم كلينى اين حديث را با تفاوت مختصرى پيش از سيّد رضى در ذيل خطبه‌اى طولانى در كتاب كافى ، ج 8 ، ص 389 آورده است .\r\n","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\n\r\nشرح و تفسير تنها روايت كردن كافى نيست\r\nامام عليه السلام در اين گفتار حكيمانه معيارى براى نقل اخبار به دست مىدهد و مىفرمايد : « هنگامى كه خبرى را مىشنويد در آن بينديشيد ( و حقيقت محتواى آن را درك نماييد ) تا آن را به كار بنديد نه تنها تفكر براى نقل به ديگران ، زيرا راويان علم بسيارند و رعايت كنندگان آن كم » ؛\r\n( اعْقِلُوا الْخَبَرَ إِذَا سَمِعْتُمُوهُ عَقْلَ رِعَايَةٍ لَاعَقْلَ رِوَايَةٍ ، فَإِنَّ رُوَاةَ الْعِلْمِ كَثِيرٌ ، وَرُعَاتَهُ قَلِيلٌ )\r\n. تعبير به « رعايه » در جملهء بالا و « رُعاة » ( جمع راعى به معناى رعايت كننده ) ممكن است اشاره به دقت براى درك و فهم حقيقت خبر و يا اشاره به رعايت كردن در مقام عمل باشد و هر دو نيز ممكن است ؛ يعنى خبرها را بشنويد و حقيقت آن را دريابيد و به آن عمل نماييد .\r\n« رِعايَه » در اصل به معناى مراقبت ستارگان و رصد كردن حركات آنها به وسيلهء منجمان يا چوپانى گوسفندان و مراقبت آنهاست نيز به معناى تدبير امور كشور به وسيلهء زمامداران آمده است و سپس به هر گونه مراقبت از چيزى اطلاق شده و در حديث بالا همين معناى وسيع اراده شده است .\r\nدر مسائلى كه به مقام وحى يا كلمات پيشوايان معصوم منتهى مىشود سه مرحله وجود دارد : نخست نقل روايات سپس فهم آنها و بعد از آن عمل به مفهوم و محتوايشان . امام در گفتار بالا با تعبير « عَقْلَ رِوايَةٍ » گوشزد مىكند كه نه\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nروايت به تنهايى كافى است نه مجرد عقل و فهم آن ، بلكه مهم پوشيدن لباس عمل است بر آنچه فهميده و درك كرده است و در اين مرحله حضرت مىفرمايد : راويان و گويندگان بسيارند ؛ اما عاملان اندك .\r\nاهميت عمل به روايات به اندازه‌اى است كه در بسيارى از احاديث علم بىعمل به منزلهء جهل شمرده شده و تنها علمى شايستگى اين نام دارد كه به عمل منتهى شود ، در حديثى از اميرمؤمنان مىخوانيم :\r\n« ما عَلِمَ مَنْ لَم يَعْمَلْ بِعِلْمِهِ ؛\r\nكسى كه عمل به علمش نكند عالم نيست » « 1 » و در حديث ديگرى از آن حضرت مىخوانيم :\r\n« عَلْمٌ لايُصْلِحَكَ ضَلالٌ وَمالٌ لايَنْفَعُكَ وَبالٌ ؛\r\nعلمى كه تو را اصلاح نكند گمراهى است و مالى كه سودى به تو نبخشد مايهء خسارت و بدبختى است و عاقبت شوم و تلخى دارد » . « 2 »\r\nدر حديث ديگرى از رسول خدا آمده است كه به هنگام دعا عرضه مىداشت :\r\n« أللَّهُمَّ إنّي أعُوذُ بِكَ مِنْ عِلْمٍ لايَنْفَعُ وَ مِنْ قَلْبٍ لايَخْشَعُ\r\n. . . ؛ خدايا من به تو پناه مىبرم از علمى كه سودى نمىبخشد و از قلبى كه خشوع ندارد . . . » . « 3 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 2829 .\r\n( 2 ) . همان ، ح 193 .\r\n( 3 ) . ميزان الحكمه ، ح 14005 .\r\n","page_name":" 580 ","page_number":580},
  {"content":"\r\n\r\nوَسَمِعَ رَجُلًا يَقُولُ : « إِنَّا لِلَّهِ وَإِنَّا إِلَيْهِ راجِعُونَ »\r\n\r\n99 فقال عليه السلام إِنَّ قَوْلَنَا « إِنَّا لِلَّهِ » إِقْرَارٌ عَلى أَنْفُسِنَا بِالْمُلْكِ ؛ وَقَوْلَنَا : « وَإِنَّا إِلَيْهِ راجِعُونَ » إِقْرَارٌ عَلَى أَنْفُسِنَا بِالْهُلْكِ .\r\nامام عليه السلام شنيد : مردى مىگويد : « إِنَّا لِلَّهِ وَإِنَّا إِلَيْهِ راجِعُونَ » فرمود : اينكه مىگوييم « إِنَّا لِلَّهِ » اقرار بر اين است كه ما مملوك خداييم و اين كه مىگوييم « وَإِنَّا إِلَيْه‌ِراجِعُونَ » اقرار بر اين است كه همه سرانجام از دنيا مىرويم\r\n( و به آخرت مىپيونديم ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت آميز را با اضافاتى مرحوم ابن شعبهء حرانى در كتاب تحف العقول ( پيش از مرحوم سيّد رضى ) آورده است و بعد از سيّد رضى ، آمدى آن را در غررالحكم با مختصر تفاوتى ذكر كرده و در تحف‌العقول مردى كه در حضور على عليه السلام اين سخن را آغاز كرد « اشعث بن قيس » شمرده شده است . ( مصادر نهج‌البلاغه ، ج 4 ، ص 92 ) .\r\n","page_name":" 581 ","page_number":581},
  {"content":"\r\n . \r\n","description":"","footnote":"","page_name":" 582 ","page_number":582},
  {"content":"\r\n\r\n\r\nشرح و تفسير تفسير دلپذير إِنَّا لِلَّهِ و . . .\r\nامام عليه السلام در اين جملهء پرمايهء حكمت‌آميز تفسير جالبى براى جملهء « إِنَّا لِلَّهِ وَإِنَّا إِلَيْهِ راجِعُونَ » « 1 » كه از آيات قرآن مجيد است دارد ، آيه‌اى كه مردم به هنگام گرفتار شدن در مصائب آن را براى تسلى خاطر بر زبان جارى مىكنند . هنگامى كه آن حضرت شنيد مردى مىگويد : « إِنَّا لِلَّهِ وَإِنَّا إِلَيْهِ راجِعُونَ » فرمود : اينكه مىگوييم « إنّا للَّه » اقرار بر اين است كه ما مملوك خدا هستيم و اينكه مىگوئيم « وَإنّا إلَيْهِ راجِعُونَ » اقرار بر اين است كه همه سرانجام از دنيا مىرويم ( و به آخرت مىپيونديم ) ؛\r\n( وَسَمِعَ رَجُلًا يَقُولُ :\r\n« إِنَّا لِلَّهِ وَإِنَّا إِلَيْهِ راجِعُونَ »\r\nفَقَالَ عليه السلام : إِنَّ قَوْلَنَا :\r\n« إِنَّا لِلَّهِ »\r\nإِقْرَارٌ عَلَى أَنْفُسِنَا بِالْمُلْكِ ؛ وَقَوْلَنَا :\r\n« وَإِنَّا إِلَيْهِ راجِعُونَ »\r\nإِقْرَارٌ عَلَى أَنْفُسِنَا بِالْهُلْكِ )\r\n. بعضى از مفسران نهج‌البلاغه بر اين عقيده‌اند كه نظر مبارك امام عليه السلام اين است كه جملهء اول اشاره به توحيد و جملهء دوم اشاره به معاد است و به اين ترتيب جملهء « إِنَّا لِلَّهِ وَإِنَّا إِلَيْهِ راجِعُونَ » شهادت مجددى است بر اقرار به مبدأ و معاد .\r\nولى بعضى ديگر معتقدند اين جمله كه به هنگام بروز مصائب گفته مىشود اشاره به اين است كه اگر خداوند جان كسى را گرفت ، مِلك او بوده و همه از آنِ او و تحت فرمان او هستند . تا زمانى كه مصلحت بداند زنده مىمانيم و هر زمان\r\n\r\n\r\n","description":"","footnote":"\r\n( 1 ) . بقره ، آيهء 156 .\r\n","page_name":" 583 ","page_number":583},
  {"content":"\r\n\r\nكه مصلحت ببيند آنچه را كه داده باز پس مىگيرد و جملهء دوم اشاره به اين است كه مرگ و فنا منحصر به عزيزى كه از دنيا رفته نيست ؛ همهء ما نيز در اين راه گام نهاده‌ايم و در اين مسير گام بر مىداريم و طبق ضرب المثل معروف عرب :\r\n« الْبَلَيَّةُ إذا عَمَّتْ طابَتْ ؛\r\nبلا هنگامى كه فراگير شود قابل تحمل خواهد بود » اين بلا فراگير است .\r\nجمع ميان اين دو تفسير نيز مانعى ندارد و چه خوب است كه انسان ، به هنگام پيش آمدن حوادث ناگوار اين جمله را با توجه به هر دو معنايى كه ذكر شد بر زبان جارى كند و حتى اگر فارسى زبان است اضافه نمايد : « ما از آن خداييم و به سوى او باز مىگرديم » كه به يقين مايهء تسلى خاطر و مانع جزع و فزع و ناسپاسى است .\r\n* * *\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nوَقَالَ عليه السلام وَمَدَحَهُ قَوْمٌ فِي وَجْهِهِ\r\n\r\n100 فقال عليه السلام اللَّهُمَّ إِنَّكَ أَعْلَمُ بِي مِنْ نَفْسِي ، وَأَنَا أَعْلَمُ بِنَفْسِي مِنْهُمْ ، اللَّهُمَّ اجْعَلْنَا خَيْراً مِمَّا يَظُنُّونَ وَاغْفِرْ لَنَا مَا لَايَعْلَمُونَ .\r\nگروهى در برابر امام عليه السلام او را مدح كردند .\r\nامام عليه السلام فرمود :\r\nخداوندا ! تو به من از خودم آگاه‌ترى و من آگاه‌تر به خودم از آنها هستم .\r\nخداوند ! ما را بهتر از آنچه آنها گمان مىكنند قرار ده\r\nو آنچه را نمىدانند بر ما ببخش . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه اين كلام حكمت‌آميز را پيش از مرحوم سيّد رضى نقل كرده‌اند ، بلاذرى در انساب‌الاشراف است كه با بعضى از تفاوت‌ها آن را آورده است و بعد از سيّد رضى ، رشيد الدين وطواط در غرر و عرر با اضافاتى كه نشان مىدهد از مصدر ديگرى آن را گرفته آورده است . همچنين آمدى در غررالحكم نيز آن را با تفاوتى ذكر كرده است . قابل توجه است كه اين چهار جمله در خطبهء معروف « همام » با تفاوتى ذكر شده است . ( مصادر نهج‌البلاغه ، ج 4 ، ص 93 ) .\r\n","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\n\r\nشرح و تفسير در برابر مداحان\r\nاين كلام حكمت‌آميز را امام عليه السلام زمانى فرموده كه گروهى او را در مقابلش ستودند ، فرمود : « خداوندا ! تو به من از خودم آگاه‌ترى و من آگاه‌تر به خودم از آنها هستم » ؛\r\n( وَمَدَحَهُ قَوْمٌ فِي وَجْهِهِ ، فَقَالَ : اللَّهُمَّ إِنَّكَ أَعْلَمُ بِي مِنْ نَفْسِي ، وَأَنَا أَعْلَمُ بِنَفْسِي مِنْهُمْ )\r\n. سپس افزود : « خداوند ! ما را بهتر از آنچه آنها گمان مىكنند قرار ده و آنچه را نمىدانند بر ما ببخش » ؛\r\n( اللَّهُمَّ اجْعَلْنَا خَيْراً مِمَّا يَظُنُّونَ ، وَاغْفِرْ لَنَا مَا لَايَعْلَمُونَ )\r\n. از جمله امورى كه در روايات اسلامى از آن به شدت نهى شده ، مدح و ستايش افراد در برابر خود آنهاست ، از اين رو در روايات ديگرى مدح و ستايش نوعى ذبح شمرده شده است .\r\nدر روايتى از پيغمبر صلى الله عليه و آله مىخوانيم :\r\n« إذا مَدَحْتَ أخاكَ فى وَجْهِهِ فَكَأنَّما أمْرَرْتَ عَلى حِلْقِهِ الْمُوسى ؛\r\nهنگامى كه برادرت را در برابرش مدح و ستايش كنى مانند اين است كه كارد بر گلويش مىكشى » . « 1 »\r\nدر حديثى از امام على بن ابىطالب عليه السلام مىخوانيم كه فرمود :\r\n« أجْهَلُ النَّاسِ الْمُغْتَرُّ بِقَوْلِ مادِحٍ مُتَمَلَّقٍ يُحْسِنُ لَهُ الْقَبيحُ وَ يُبَغِّض‌ة إلَيْهِ النَّصيحُ ؛\r\nنادان‌ترين مردم كسى است كه به گفتهء ستايش‌كننده‌اى كه از راه تملق زشتىها را در نظرش زيبا\r\n\r\n\r\n","description":"","footnote":"\r\n( 1 ) . محجة البيضاء ، ج 5 ، ص 283 .\r\n","page_name":" 587 ","page_number":587},
  {"content":"\r\n\r\nو زيبايىها را مبغوض مىدارد ، مغرور شود » . « 1 »\r\nاگر در آثار زيان‌بار مدح و ستايش‌هاى افراطى و تملق‌آميز خوب بينديشيم خواهيم ديد كه اثرات آن فوق العاده مخرب است ؛ از يك سو انسان را مغرور مىكند و همين غرور مانع راه تكامل او مىشود و از سوى ديگر عيوب و نقايص خود را نمىبيند ، بلكه گاه آنها را حسن مىشمرد و در مقام اصلاح خويشتن بر نمىآيد و از سوى سوم ، غالبا به مداحان علاقه پيدا مىكند در حالى كه آنان خواسته‌هاى نامشروعى دارند و او به انجام خواسته‌هاى نامشروعشان كشيده مىشود و عمل خود را به نوعى توجيه مىكند .\r\nدر اينجا سؤال معروفى است كه چگونه امام عليه السلام با آن مقام عصمت اعتراف به نقص يا گناه در خويشتن مىكند و از خدا آمرزش مىطلبد ؟\r\nبعضى در جواب اين‌گونه تعبيرات و تعابير ديگرى كه در دعاها آمده و امامان معصوم عليهم السلام با تمام وجودشان از خداوند طلب آمرزش مىكنند مىگويند ، اين‌گونه سخنان همه به عنوان سرمشق براى مردم است و خودشان به آن نيازى نداشتند .\r\nاين توجيه ، توجيه صحيحى به نظر نمىرسد و با لحن دعاها سازگار نيست ، به خصوص اين‌كه از رواياتى استفاده مىشود آنان هنگام خواندن اين دعاها اشك مىريختند و به خود مىپيچيدند و بىتابى داشتند .\r\nجمع ديگر معتقدند كه اينها همه به سبب ترك اولىهايى است كه انجام داده‌اند . معناى ترك اولى اين نيست كه - نعوذ بالله - خلافى انجام شده باشد ، بلكه ممكن است از مستحب مهم‌ترى به مستحب كمترى منتقل شده باشند ؛ مثلا اگر كسى در اطراف خانه‌اش دو مسجد باشد يكى دور تر و پرجمعيت و ديگرى نزديك‌تر و كم‌جمعيت به يقين جماعت پر جمعيت‌تر از جماعت كم جمعيت‌تر\r\n\r\n\r\n","description":"","footnote":"\r\n( 1 ) . غررالحكم ، ح 1137 .\r\n","page_name":" 588 ","page_number":588},
  {"content":"\r\n\r\nثوابش بيشتر است حال اگر در جماعت دوم شركت كند با اين‌كه كار مستحب مهمى انجام داده ولى ترك اولىاى هم از او سر زده كه در جماعت پرجمعيت‌تر شركت نكرده است . اين‌گونه اعمال براى افراد معمولى و حتى كسانى كه در مسير سير و سلوك الى اللَّه‌اند عيب و نقص نيست ولى پيامبران و امامان معصوم آن را براى خود نوعى گناه مىشمردند و از آن استغفار مىكردند .\r\nگاه ممكن است تمام كوشش خود را انجام مىدادند و باز هم اعمال خود را لايق مقام پروردگار نمىديدند و از آن استغفار مىكردند ؛ مانند كسى كه ميهمان بسيار محترمى پيدا مىكند و آخرين تلاش خود را براى پذيرايى به خرج مىدهد و بعد مىگويد : از اين‌كه توان بيش از اين نداشتم عذر خواهى مىكنم و شرمنده‌ام .\r\nاساساً ، معصومان عليهم السلام با توجه به عظمت مقام پروردگار عبادات خود را لايق او نديده و مىگفتند :\r\n« وَما عَبَدْناكَ حَقَّ عِبادَتِكَ »\r\n. « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 23 .\r\n","page_name":" 589 ","page_number":589},
  {"content":"\r\n . \r\n","description":"","footnote":"","page_name":" 590 ","page_number":590},
  {"content":"\r\n\r\n\r\n101 و قال عليه السلام لَا يَسْتَقِيمُ قَضَاءُ الْحَوَائِجِ إِلَّا بِثَلَاثٍ : بِاسْتِصْغَارِهَا لِتَعْظُمَ ، وَبِاسْتِكْتَامِهَا لِتَظْهَرَ ، وَبِتَعْجِيلِهَا لِتَهْنُؤَ .\r\nامام عليه السلام فرمود :\r\nبرآوردن حاجات مردم كامل نمىشود مگر به سه چيز : كوچك شمردنش تا بزرگ گردد ، و مكتوم داشتنش تا آشكار شود ، و تعجيل در آن تا گوارا گردد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nيعقوبى ( متوفاى 284 ) پيش از مرحوم سيّد رضى در تاريخ خود اين كلام حكمت‌آميز را با اضافاتى فراوان و تفاوت‌هايى در تعبير ذكر كرده است و احتمال دارد كلام سيّد رضى يا كلام يعقوبى نقل به معنا شده باشد . از ديگر كسانى كه پيش از سيّد رضى آن را در كتاب خود نقل كرده‌اند ، ابوطالب مكى در كتاب قوت القلوب است . و آمدى نيز آن را در غررالحكم با تفاوتى نقل كرده ؛ ولى زمخشرى در ربيع الابرار عين عبارت نهج‌البلاغه را آورده است . ( مصادر نهج‌البلاغه ، ج 4 ، ص 94 ) .\r\n","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\n\r\nشرح و تفسير سه شرط خدمت به مردم\r\nمىدانيم برآوردن حوايج نيازمندان و حل مشكلات مردم از مهم‌ترين مستحبات و بهترين طاعات است تا آنجا كه در حديثى از امام صادق عليه السلام مىخوانيم :\r\n« مَنْ سَعَى فِي حَاجَةِ أَخِيهِ الْمُسْلِمِ طَلَبَ وَجْهِ اللَّهِ كَتَبَ اللَّهُ عَزَّ وَجَلَّ لَهُ أَلْفَ أَلْفِ حَسَنَةٍ يَغْفِرُ فِيهَا لِأَقَارِبِهِ وَ جِيرَانِهِ وَ إِخْوَانِهِ وَمَعَارِفِه ؛\r\nكسى كه براى برآوردن حاجت برادر مسلمانش تلاش و كوشش كند براى جلب رضاى پروردگار ، خداوند متعال هزار هزار حسنه در نامهء اعمال او مىنويسد و حتى به سبب آن بستگان و همسايگان و برادران دينى و آشنايانش مشمول غفران الهى مىشوند » . « 1 »\r\nامام عليه السلام در اين گفتار نورانىاش شرايط كمال قضاى حوايج را در سه چيز خلاصه كرده ، مىفرمايد : « برآوردن حاجات مردم كامل نمىشود مگر به سه چيز كوچك شمردنش تا بزرگ گردد و مكتوم داشتنش تا آشكار شود و تعجيل در آن تا گوارا گردد » ؛\r\n( لَا يَسْتَقِيمُ قَضَاءُ الْحَوَائِجِ إِلَّا بِثَلَاثٍ : بِاسْتِصْغَارِهَا لِتَعْظُمَ ، وَبِاسْتِكْتَامِهَا لِتَظْهَرَ ، وَبِتَعْجِيلِهَا لِتَهْنُؤَ )\r\n. بسيارند كسانى كه وقتى حاجت نيازمندى را بر مىآورند آن را بزرگ مىشمرند و همه جا عنوان مىكنند و گاه براى انجام دادن آن امروز و فردا دارند ،\r\n\r\n\r\n","description":"","footnote":"\r\n( 1 ) . كافى ، ج 2 ، ص 197 ، ح 6 .\r\n","page_name":" 593 ","page_number":593},
  {"content":"\r\n\r\nبه گونه‌اى كه حاجتمند ، خسته و شرمنده مىشود . اين‌گونه قضاى حاجات ارزشى ندارد ؛ انجام خواسته‌هاى مردم در صورتى ارزش پيدا مىكند كه انسان آن را كوچك بشمرد و اين نشانهء بزرگى شخصى است كه حاجت را برآورده است . هنگامى كه او در نظرها بزرگ شد كار او نيز بزرگ شمرده مىشود .\r\nهمچنين در صورتى ارزشمند است كه آن را پنهان دارد تا آبروى تقاضا كننده نزد همه محفوظ بماند ؛ ولى از آنجا كه حس كنجكاوى در مردم زياد است ، سرانجام اين‌گونه خدمات آشكار مىشود و با اهميت از آن و صاحبش ياد مىكنند و او را به فضايل اخلاقى مىستايند .\r\nاضافه بر اين اداى حاجتى ارزشمند و گواراست كه به سرعت انجام گيرد ، زيرا در غير اين صورت حاجتمند ناچار است بارها به در خانهء كسى كه به او نياز دارد برود و هر بار رنج تازه‌اى را بر روح خود تحميل كند . در اين هنگام چنانچه حاجت او برآورده شد برايش گوارا نخواهد بود .\r\nلام در جملهء « لِتَعْظُمَ » و « لِتَظْهَرَ » و « لِتَهْنُؤَ » به اصطلاح لام عاقبت است نه لام علت ؛ يعنى اين سه كار ، اين سه نتيجه را در پى دارد .\r\nگفتنى است كه در دستورات اسلامى نه تنها مسئلهء قضاى حوائج از بزرگ‌ترين كارهاى خير شمرده شده ، بلكه چگونگى آن از جهات مختلف نيز تعليم داده شده است تا قضاى حوائج به صورت كاملًا انسانى و گوارا صورت گيرد .\r\nشبيه همين كلام به تعبير ديگرى از امام صادق عليه السلام نقل شده است ؛ آنجا كه مىفرمايد :\r\n« رَأَيْتُ الْمَعْرُوفَ لَايَصْلُحُ إِلَّا بِثَلَاثِ خِصَالٍ تَصْغِيرِهِ وَتَسْتِيرِهِ وَتَعْجِيلِهِ فَإِنَّكَ إِذَا صَغَّرْتَهُ عَظَّمْتَهُ عِنْدَ مَنْ تَصْنَعُهُ إِلَيْهِ وَ إِذَا سَتَّرْتَهُ تَمَّمْتَهُ وَإِذَا عَجَّلْتَهُ هَنَّأْتَهُ وَإِنْ كَانَ غَيْرُ ذَلِكَ سَخَّفْتَهُ وَنَكَّدْتَهُ ؛\r\nچنين ديدم كه كارهاى نيك جز به سه خصلت اصلاح نمىپذيرد : كوچك شمردن و پنهان داشتن و تعجيل كردن در آن ، زيرا\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nهنگامى كه آن را كوچك بشمرى نزد كسى كه به او نيكى كرده‌اى بزرگ خواهد بود و زمانى كه پنهانش دارى آن را به كمال رسانده‌اى و چون در آن تعجيل كنى گوارايش ساخته‌اى و اگر غير از اين باشد آن را سخيف و بىارزش كرده‌اى » . « 1 »\r\nالبته در قرآن مجيد دستور به انفاق‌هاى پنهان و آشكار هر دو داده شده و كسانى را كه اموال خود را در شب و روز به صورت پنهان و آشكار انفاق مىكنند اجر الهى وعده داده شده و هرگونه ترس و غم ( از عذاب‌هاى آخرت و مشكلات دنيا ) از ايشان نفى شده است . « الَّذينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ » . « 2 »\r\nولى اين دستور با آنچه در بالا آمد منافاتى ندارد ، زيرا گاه انفاق آشكار سبب تشويق ديگران مىگردد و سرمشقى براى سايرين است و در نتيجه انفاقى انفاق‌هاى ديگر را در پى دارد و از اين نظر مطلوب است افزون بر اين تظاهر به انفاق سوء ظن مردم را به اشخاص در مورد صفت بخل و خسيس بودن و عدم اداى واجبات از ميان مىبرد و اين خود هدف مهم ديگرى است ؛ ولى در هر حال اصل و اساس بر اين است كه انفاق و قضاى حوايج مكتوم باشد جز در موارد استثنايى مثل آنچه در بالا آمد .\r\nاز اين رو در حديثى از پيامبر اكرم صلى الله عليه و آله نقل شده است كه\r\n« إِنَّ صَدَقَةَ السِّرِّ فِي التَّطَوُّعِ تَفْضُلُ عَلَانِيَتَهَا بِسَبْعِينَ ضِعْفاً وَصَدَقَةَ الْفَرِيضَةِ عَلَانِيَتُهَا أَفْضَلُ مِنْ سِرِّهَا بِخَمْسَةٍ وَعِشْرِينَ ضِعْفاً ؛\r\nصدقهء مستحب اگر پنهان باشد از صدقهء آشكار هفتاد مرتبه بالاتر است و صدقهء واجب اگر آشكار باشد از صدقهء پنهان بيست و پنج بار افضل است » . « 3 »\r\n\r\n\r\n","description":"","footnote":"\r\n( 1 ) . كافى ، ج 4 ، ص 30 ، ح 1 .\r\n( 2 ) . بقره ، آيهء 274 .\r\n( 3 ) . مستدرك الوسائل ، ج 7 ، ص 133 ، ح 3 .\r\n","page_name":" 595 ","page_number":595},
  {"content":"\r\n . \r\n","description":"","footnote":"","page_name":" 596 ","page_number":596},
  {"content":"\r\n\r\n\r\n102 و قال عليه السلام يَأْتِي عَلَى النَّاسِ زَمَانٌ لَايُقَرَّبُ فِيهِ إِلَّا الْمَاحِلُ ، وَلَا يُظَرَّفُ فِيهِ إِلَّا الْفَاجِرُ ، وَلَا يُضَعَّفُ فِيهِ إِلَّا الْمُنْصِفُ ، يَعُدُّونَ الصَّدَقَةَ فِيهِ غُرْماً ، وَصِلَةَ الرَّحِمِ مَنّاً ، وَالْعِبَادَةَ اسْتِطَالَةً عَلَى النَّاسِ ! فَعِنْدَ ذَلِكَ يَكُونُ السُّلْطَانُ بِمَشُورَةِ النِّسَاءِ ، وَإِمَارَةِ الصِّبْيَانِ ، وَتَدْبِيرِ الْخِصْيَانِ ! .\r\nامام عليه السلام فرمود :\r\nزمانى بر مردم فرا مىرسد كه تنها حيله‌گرانِ سخن‌چين ، مقرّبند و تنها فاجرانِ بدكار ، ظريف ولطيف شمرده مىشوند وافراد با انصاف ، ضعيف وناتوان محسوب خواهند شد . در آن زمان كمك به نيازمندان خسارت و ضرر ، و صلهء رحم ( كه حق مسلم خويشاوندان است ) منت ، و عبادت ( كه وظيفهء هر انسانى در پيشگاه خداست ) وسيلهء برترىجويى بر مردم خواهد بود . در آن زمان حكومت به مشورت زنان و فرمانروايى كودكان و تدبير خواجه‌هاست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمطابق نقل مصادر نهج‌البلاغه ، از جمله كسانى كه پيش از مرحوم سيّد رضى اين كلام حكمت‌آميز را در كتب خود آورده‌اند ، مبرد در كتاب كامل ( با تفاوت مختصرى ) و يعقوبى در تاريخ خود و مرحوم كلينى در روضهء كافى هستند و بعد از سيّد رضى ، راغب آن را در محاضرات الادباء با تغييراتى ذكر كرده و همچنين آمدى در غررالحكم و ابن طلحهء شافعى در مطالب السؤول نيز با تفاوتى كه نشان مىدهد از غير نهج‌البلاغه گرفته‌اند آورده است . ( مصادر نهج‌البلاغه ، ج 4 ، ص 95 ) .\r\n","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\n\r\nشرح و تفسير پيش‌گويى عجيب\r\nاين كلام حكمت‌آميز و پرمحتوا يكى از خبرهاى غيبى است كه امام عليه السلام از زمان‌هاى آينده بيان مىكند و هشدارى است به اصحاب و ياران و پيروانش .\r\nامام عليه السلام زمانى را پيش‌بينى مىكند كه سه گروه پست و بىارزش ، باارزش و سه كار نيك و گرانبها ، زشت و بد شمرده مىشوند و سه گروه نالايق زمام حكومت را به دست مىگيرند .\r\nنخست مىفرمايد : « زمانى بر مردم فرا مىرسد كه تنها حيله‌گرانِ سخن‌چين ، مقرب مىشوند و تنها فاجرانِ بدكار ظريف و لطيف شمرده مىشوند و افراد با انصاف ، ضعيف و ناتوان محسوب خواهند شد » ؛\r\n( يَأْتِي عَلَى النَّاسِ زَمَانٌ لَا يُقَرَّبُ فِيهِ إِلَّا الْمَاحِلُ ، وَلَا يُظَرَّفُ فِيهِ إِلَّا الْفَاجِرُ ، وَلَا يُضَعَّفُ فِيهِ إِلَّا الْمُنْصِفُ )\r\n. اشاره به اين‌كه در آن زمان نظام ارزشى اسلام و احكام الهى و كتاب و سنت وارونه مىشود ، افراد زشت سيرت و گنه‌كار و فاسد بر سر كار مىآيند و نيكان را از صحنهء اجتماع به عقب مىرانند . در چنين شرايطى منكر معروف و معروف منكر مىگردد .\r\nتعبير به\r\n« ماحِل »\r\nاز مادهء\r\n« مَحْل »\r\n( بر وزن جهل ) به معناى مكر و حيله و در اصل به معناى خشك و بىحاصل بودن زمين است . افراد حيله‌گر و سخن‌چين و مكّار را به همين سبب ماحل گفته‌اند .\r\n« فاجِر »\r\nاشاره به افراد بىبند و بارى است كه هرچه بر زبانشان آمد مىگويند\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nو از شوخىهاى ركيك و زشت ابا ندارند و آن را نوعى شوخ‌طبعى و ظرافت و لطافت مىشمرند .\r\n« مُنْصِف »\r\nكسى است كه حق مردم را به خوبى ادا مىكند ؛ ولى در محيط زشت‌كاران چنين كسى را آدمى ضعيف و ناتوان و بى دست و پا شمرده مىشود ؛ ولى در نظر آنها افرادى كه اموال و ثروت فراوانى از راه حرام و غصب حقوق مردم گردآورى مىكنند ، آدم‌هاى زرنگ و لايقى هستند .\r\nسپس مىافزايد : « ( سه كار بسيار خوب ، بد شمرده مىشود ) در آن زمان كمك به نيازمندان خسارت و ضرر ، و صلهء رحم ( كه حق مسلم خويشاوندان است ) منّت ، و عبادت ( كه وظيفهء هر انسانى در پيشگاه خداست ) وسيلهء برترىجويى بر مردم خواهد بود » ؛\r\n( يَعُدُّونَ الصَّدَقَةَ فِيهِ غُرْماً ، وَصِلَةَ الرَّحِمِ مَنّاً ، وَالْعِبَادَةَ اسْتِطَالَةً عَلَى النَّاسِ )\r\n. آرى در زمانى كه ايمان و اخلاق از جامعه برچيده شود ، مردم دليلى نمىبينند كه به نيازمندان كمك كنند و طبق محاسبه‌هاى ظاهرى مىگويند : فلان مقدار به فلان نيازمند داديم و به همان اندازه از سرمايهء ما كم شد و اين خسارت است و نيز هنگامى كه به ديدار بستگان خود مىروند آن را دِين شرعى و اخلاقى و انسانى به شمار نمىآورند ، بلكه گويى نعمت بزرگى به آنان داده‌اند و بر آنان منت مىنهند و هنگامى كه وظيفهء عبادى خود را انجام مىدهند به جاى اين‌كه خضوع و تواضعشان بيشتر شود خود را از ديگران برتر و بلند مقام‌تر مىشمرند .\r\nكوتاه سخن اين‌كه از اعمال به ظاهر نيك خود نتيجه‌هاى وارونه مىگيرند .\r\nجملهء امام عليه السلام « يَعُدُّونَ الصَّدَقَةَ فيهِ غُرْماً » شبيه چيزى است كه در قرآن مجيد آمده است كه دربارهء عرب جاهلى مىفرمايد : « وَمِنَ الْأعْرابِ مَنْ يَتَّخِذُ ما يُنْفِقُ مَغْرَماً » ؛ بعضى از عرب‌هاى باديه نشين ( كه از تعاليم اسلام دورند ) آنچه را در راه خدا انفاق مىكند غرامت و خسران براى خود مىپندارد » . « 1 »\r\n\r\n\r\n","description":"","footnote":"\r\n( 1 ) . توبه ، آيهء 98 .\r\n","page_name":" 600 ","page_number":600},
  {"content":"\r\n\r\nو جمله\r\n« صِلَةُ الرَّحِمِ مِنّاً »\r\nشبيه چيزى است كه در آيهء 17 سورهء « حجرات » آمده است : « « يَمُنُّونَ عَلَيْكَ أَنْ أَسْلَمُوا قُلْ لَّا تَمُنُّوا عَلَىَّ إِسْلَامَكُمْ بَلِ اللَّهُ يَمُنُّ عَلَيْكُمْ أَنْ هَدَاكُمْ لِلْإِيمَانِ إِنْ كُنتُمْ صَادِقِينَ » ؛ آنها بر تو منت مىنهند كه اسلام آوردند بگو اسلام آوردن خود را بر من منت ننهيد خداوند بر شما منت مىنهد كه شما را به سوى ايمان هدايت كرده است اگر ( در ادعاى ايمان ) صادق هستيد » .\r\nروشن است ايمان آوردن به پيامبر الهى وظيفه ، بلكه برنامهء سعادت و تكامل و افتخار است . اين چيزى نيست كه سبب منت بر پيامبر گردد . همچنين صلهء رحم همان‌گونه كه اشاره كرديم وظيفهء دينى و انسانى است كه هر كس موفق به آن شود بايد خدا را شكر گويد و مفتخر باشد نه اين‌كه وسيلهء منّت گردد .\r\nهمچنين عبادت مكتب عالى تربيت انسان است و بايد وسيلهء تواضع و خضوع انسان در پيشگاه خدا گردد نه اين‌كه وسيلهء برترى جويى بر مردم شود .\r\nآن‌گاه امام عليه السلام در ادامهء اين سخن به سه عامل فساد در چنين جامعه‌اى اشاره مىكند كه سرچشمهء آن اعمال نادرست است ، مىفرمايد : « در آن زمان حكومت به مشورت زنان و فرمانروايى كودكان و تدبير خواجه‌ها خواهد بود » ؛\r\n( فَعِنْدَ ذَلِكَ يَكُونُ السُّلْطَانُ بِمَشُورَةِ النِّسَاءِ ، وَإِمَارَةِ الصِّبْيَانِ ، وَتَدْبِيرِ الْخِصْيَانِ )\r\n. بى شك ، زنان در اسلام در بسيارى از حقوق با مردان برابرند ، بلكه گاهى از آنان پيشى مىگيرند ؛ ولى با توجه به ساختمان عاطفى آنها ادارهء بعضى از امور از توان آنها خارج است . به همين دليل در تمام دنيا حتى در زمان ما كه شعار مساوات زن و مرد در غرب همه جا را پر كرده ابتكار تمام حكومت‌ها و پست‌هاى مهم سياسى و اقتصادى و جنگى - جز در موارد بسيار معدودى - در دست مردان است چرا كه آنها آمادگى بيشترى براى اين كار دارند . حال اگر حكومت با مشورت زنان باشد مشكلات غير قابل انكارى به وجود خواهد آمد .\r\nدر بعضى از نسخه‌ها و حتى نسخهء مرحوم سيّد رضى در خصائص الائمه به\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nجاى نساء « إماء » آمده است كه اشاره به كنيزانى است كه در دربار خلفا بودند و مورد علاقهء شديد آنها قرار داشتند . آنها نيز از اين علاقه استفاده كرده و در مسائل حكومت دخالت مىكردند و حتى افرادى كه مىخواستند در امور حكومت تأثير بگذارند گاهى از طريق آنها در خليفه يا پادشاه نفوذ مىكردند .\r\nبعضى از روان‌شناسان امروز معتقدند زنان در مسائل جزيى دقيق‌تر از مردان‌اند ؛ ولى در تصميم‌هاى كلان مشكل دارند و به همين دليل امر حكومت كه نياز به كلان نگرى دارد براى آنها مشكل است .\r\nمنظور از « امارة الصبيان » ( حكومت كودكان ) ممكن است مفهوم ظاهرى آن باشد كه در طول تاريخ بارها كودكان كم سن و سالى به حكومت رسيده‌اند و امر حكومت به دست مادر يا بستگان نزديك آنها انجام مىگرفت و يا معناى كنايى آن مراد باشد ؛ يعنى كسانى كه افكار بچه‌گانه دارند و دورنگر نيستند و افكار عميق ندارند .\r\nنيز « تدبير الخصيان » ( تدبير خواجه‌ها ) ممكن است همان معناى ظاهرى آن مراد باشد كه در بعضى از دوران‌هاى تاريخى وجود داشته و خلفا يا پادشاهان حرمسراى گسترده‌اى داشتند و مردانى را بر آنها مىگماردند كه خواجه باشند تا بتوانند بر آنها اعتماد كنند . آنان با كمك همسران پرنفوذ شاهان و خلفا منويات خود را در حكومت اجرا مىكردند و كسانى كه در حاشيه بودند از نفوذشان استفاده مىكردند و به اين ترتيب نظام جامعه در مسيرهاى غلط و در طريق منافع اشخاص خاصى قرار مىگرفت .\r\nاين احتمال نيز وجود دارد كه منظور معناى كنايى آن باشد ، زيرا خواجه‌ها به علت از دست دادن مردانگى ظاهرى خود بسيارى از صفات مردان را نيز از دست مىدادند و تدبير آنها تدبير ضعيفى مىشد تا آنجا كه بعضى گفته‌اند : در ميان خواجگان در طول تاريخ كمتر نابغه‌اى پيدا شده است .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\nنكته ارزش‌هاى واقعى\r\nهمهء انسان‌ها طالب اشياى گرانبها و مقامات عالى و شخصيت و احترامند ولى ارزش‌ها را چه كسى تعريف يا تعيين مىكند ؟ پاسخ آنكه كسانى كه زمام حكومت يا رشته فكرى مردم را در دست دارند ، يعنى امرا و علما ارزش‌ها را تعيين مىكنند . حال اگر آنها از مسير منحرف شوند و به جاى ارزش‌هاى واقعى ارزش‌هاى كاذبى را عرضه بدارند ، نظام ارزشى جامعه دگرگون مىشود و مردم ارزش‌هاى واقعى را رها كرده ، به دنبال ارزش‌هاى كاذب مىروند .\r\nمثلا در دوران جاهليت كه ارزش انسان‌ها را ثروت و فزونى فرزندانشان تعيين مىكرد هنگامى كه قرآن بر مردى نازل شد تهى دست و فاقد پشتيبان‌هاى انسانى ، تعجب كردند و گفتند :\r\n« لَوْلا نُزِّلَ هذا الْقُرْآنُ عَلى رَجُلٍ مِنَ الْقَرْيَتَيْنِ عَظيمٌ ؛\r\nچرا اين قرآن بر يكى از ثروتمندان با شخصيت مكه و طائف نازل نشده است « 1 » يا فرعون هنگامى كه موسى را در لباس چوپانى ديد تعجب كرده گفت :\r\n« « فَلَوْلَا أُلْقِىَ عَلَيْهِ أَسْوِرَةٌ مِّنْ ذَهَبٍ » ؛ چرا موسى دستبندهاى طلا ندارد » . « 2 »\r\nبر اين اساس مهم‌ترين كارى كه پيغمبر اسلام صلى الله عليه و آله انجام داد همان انقلاب ارزشى بود ؛ ثروت را تحقير كرد و تقوا را نشانهء ارزش انسانى شمرد و شعار « إِنَّ أَكْرَمَكُمْ عِنْدَ اللَّهِ أَتْقَاكُمْ » جاى شعارهاى جاهلى را گرفت و همين امر همه چيز را منقلب و دگرگون ساخت و انسان‌ها را از بيراهه‌ها به مسيرهاى واقعى هدايت فرمود .\r\n* * *\r\n\r\n\r\n","description":"","footnote":"\r\n( 1 ) . زخرف ، آيهء 31 .\r\n( 2 ) . زخرف ، آيهء 53 .\r\n","page_name":" 603 ","page_number":603},
  {"content":"\r\n . \r\n","description":"","footnote":"","page_name":" 604 ","page_number":604},
  {"content":"\r\n\r\nوَرُئِيَ عَلَيْهِ إِزَارٌ خَلَقٌ مَرْقُوعٌ فَقِيلَ لَهُ فِي ذَلِكَ .\r\n\r\n103 فقال عليه السلام يَخْشَعُ لَهُ الْقَلْبُ ، وَتَذِلُّ بِهِ النَّفْسُ ، وَيَقْتَدِي بِهِ الْمُؤْمِنُونَ . إِنَّ الدُّنْيَا وَالْآخِرَةَ عَدُوَّانِ مُتَفَاوِتَانِ ، وَسَبِيلَانِ مُخْتَلِفَانِ ؛ فَمَنْ أَحَبَّ الدُّنْيَا وَتَوَلَّاهَا أَبْغَضَ الْآخِرَةَ وَعَادَاهَا ، وَهُمَا بِمَنْزِلَةِ الْمَشْرِقِ وَالْمَغْرِبِ ، وَمَاشٍ بَيْنَهُمَا ؛ كُلَّمَا قَرُبَ مِنْ وَاحِدٍ بَعُدَ مِنَ الْآخَرِ ، وَهُمَا بَعْدُ ضَرَّتَانِ !\r\nلباس كهنه و وصله‌دارى بر اندام آن حضرت ديده شد ، كسى دربارهء آن سؤال كرد .\r\n( كه چرا امام عليه السلام با داشتن امكانات چنين لباسى را براى خود انتخاب كرده است ) .\r\nامام عليه السلام فرمود :\r\nقلب به سبب آن خاضع مىشود و نفس سركش با آن رام مىگردد و مؤمنان به آن اقتدا مىكنند ( و از آن سرمشق مىگيرند ) .\r\nدنيا و آخرت دو دشمن متفاوت و دو راه مختلف‌اند ، لذا كسى كه دنيا را دوست بدارد و به آن عشق ورزد آخرت را دشمن مىدارد و با آن دشمنى مىكند . اين دو به منزلهء مشرق و مغرب‌اند و انسان همچون كسى كه در\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nميان اين دو در حركت است هر زمان به يكى نزديك مىشود از ديگرى دور مىگردد و اين دو همچون دو همسر يك مردند ( كه معمولا با هم رقابت شديد دارند ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمطابق نقل مصادر نهج‌البلاغه اين سخن حكمت‌آميز را قبل از سيّد رضى مرحوم ابن شعبهء بحرانى در تحف العقول و ابن سعد در طبقات آورده است و با مختصر تفاوتى در كتاب حلية الاولياء و مطالب السؤول و سراج الملوك و غرر الخصائص و روض الاخيار آمده است . ( مصادر نهج‌البلاغه ، ج 4 ، ص 95 ) .\r\n","page_name":" 606 ","page_number":606},
  {"content":"\r\n\r\n\r\nشرح و تفسير تضاد دنياپرستى و علاقه به آخرت\r\nامام عليه السلام اين گفتار حكيمانه را زمانى فرمود كه « لباس كهنه و وصله‌دارى بر اندام آن حضرت ديدند كسى دربارهء آن سؤال كرد ( كه چرا امام عليه السلام با داشتن امكانات چنين لباسى را براى خود انتخاب كرده است ) امام عليه السلام فرمود : « قلب به سبب آن خاضع مىشود و نفس سركش با آن رام مىگردد و مؤمنان به آن اقتدا مىكنند ( و از آن سرمشق مىگيرند ) » ؛\r\n( وَرُئِيَ عَلَيْهِ إِزَارٌ خَلَقٌ مَرْقُوعٌ فَقِيلَ لَهُ فِي ذَلِكَ فَقَالَ : يَخْشَعُ لَهُ الْقَلْبُ ، وَتَذِلُّ بِهِ النَّفْسُ ، وَيَقْتَدِي بِهِ الْمُؤْمِنُونَ )\r\n. مىدانيم در عصر خلفا دامنهء فتوحات اسلامى به شرق و غرب و شمال و جنوب كشيده شد و كشورهاى مهمى همچون ايران و روم و مصر زير پرچم اسلام قرار گرفتند و غنائم فراوان و اموال خراجى بسيارى نصيب مسلمين شد .\r\nاين امر آثار زيان‌بار فراوانى داشت ؛ گروهى به مسابقهء در ثروت روى آوردند ، خانه‌هاى مجلل ، لباس‌هاى گرانبها ، سفره‌هاى رنگارنگ و مركب‌هاى زيبا براى خود انتخاب نمودند و گروه عظيمى از مردم در دنيا و ارزش‌هاى مادى فرو رفتند و نظام ارزشى جامعهء اسلامى - همان‌گونه كه در كلام حكمت‌آميز قبل به آن اشاره شد - دگرگون شد . در اينجا امام عليه السلام براى اين‌كه مسلمانان منحرف را به صراط مستقيم اسلام و سنت پيغمبر اكرم صلى الله عليه و آله باز گرداند مظاهر زهد خويش را كاملًا آشكار ساخت كه از جملهء آن پوشيدن لباس‌هاى ساده و كم‌ارزش\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nووصله‌دار بود و همين امر موجب شگفتى بينندگان گشت تا آنجا كه به حضرت ايراد گرفتند ؛ ولى امام عليه السلام پاسخى فرمود كه درس بزرگى براى همگان بود ، فرمود : هنگامى كه اين لباس را مىپوشم سه فايدهء مهم دارد :\r\nنخست اين‌كه قلب و روح من در برابر آن خضوع مىكند و تكبر و خودبرتربينى كه سرچشمهء گناهان بزرگ است از من دور مىشود و ديگر اين‌كه نفس سركش به سبب آن رام مىشود و وسوسه‌هاى آن كه انسان را به راه‌هاى شيطانى مىكشاند فرو نشيند . و سوم اين‌كه مؤمنان به آن اقتدا مىكنند و از زندگانى پر زرق و برق و تجملاتى كه انسان را از خدا غافل مىسازد دور مىشوند . هيچ كس از پوشيدن لباس‌هاى ساده و داشتن وسايل زندگى ساده احساس حقارت نمىكند .\r\nآن‌گاه امام عليه السلام در ادامهء اين سخن به اصلى كلى دربارهء دنيا و آخرت اشاره مىكند كه انتخاب نوع لباس گوشه‌اى از گوشه‌هاى آن است ، مىفرمايد : « دنيا و آخرت دو دشمن متفاوت و دو راه مختلف‌اند ، لذا كسى كه دنيا را دوست بدارد و به آن عشق بورزد آخرت را دشمن مىدارد و با آن عداوت دارد » ؛\r\n( إِنَّ الدُّنْيَا وَالْآخِرَةَ عَدُوَّانِ مُتَفَاوِتَانِ ، وَسَبِيلَانِ مُخْتَلِفَانِ ، فَمَنْ أَحَبَّ الدُّنْيَا وَ تَوَلَّاهَا أَبْغَضَ الْآخِرَةَ وَعَادَاهَا )\r\n. منظور از دنيا در اينجا يكى از سه چيز و يا هر سه چيز است :\r\nنخست اين‌كه منظور دنيايى است كه از طريق حرام و اموال نامشروع و مقامات غاصبانه به دست آيد كه مسير آن از مسير آخرت قطعاً جداست .\r\nديگر اين‌كه منظور دنيايى است كه هدف باشد نه وسيله براى آخرت ، زيرا اگر دنيا هدف اصلى انسان شد ، آخرت به فراموشى سپرده مىشود و ديگر هدف نهايى نخواهد بود ؛ اما اگر به دنيا به گونهء مزرعه يا پل و گذرگاه و خلاصه وسيله‌اى براى رسيدن به آخرت نگاه شود نه تنها دشمنى با آن ندارد ، بلكه به\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nيقين آن را تقويت خواهد كرد ، همان‌گونه كه در روايات اسلامى آمده است .\r\nسوم اين‌كه منظور دنياى پر زرق و برق و تجملاتى است كه وقتى انسان در آن غرق شد ، هرچند از طريق حلال به دست آمده باشد آخرت به دست فراموشى سپرده خواهد شد ؛ هر روز در فكر زينت تازه و تجملات بيشتر و خانه‌ها و لباس‌ها و مركب‌هاى پر زرق و برق‌تر است و چنين كسى هرچند دنبال حرام هم نباشد هم خدا را فراموش مىكند و هم معاد را .\r\nتعبير به « عَدُوّان » و « سَبيلانِ » در واقع شبيه به تنزل از چيزى به چيز ديگر است ، زيرا نخست مىفرمايد : دو دشمن‌اند كه يكديگر را تخريب مىكنند سپس مىفرمايد : حد اقل دو مسير مختلف‌اند كه به دو مقصد منتهى مىشوند ؛ خواه عداوتى با هم داشته باشند يا نه .\r\nآنچه در جملهء « فَمَنْ أحَبَّ الدُّنْيا » آمده در واقع به منزلهء نتيجه‌گيرى از سخنان گذشته است .\r\nدر پايان امام عليه السلام دو تشبيه جالب و به تعبير ديگر دو مثال واضح براى دنيا و آخرت بيان مىكند و مىفرمايد : « اين دو به منزلهء مشرق و مغرب‌اند و انسان همچون كسى است كه در ميان اين دو در حركت است هر زمان به يكى نزديك مىشود از ديگرى دور مىگردد و اين دو همچون دو همسر يك مردند ( كه معمولًا با هم رقابت شديد دارند ) » ؛\r\n( وَهُمَا بِمَنْزِلَةِ الْمَشْرِقِ وَالْمَغْرِبِ ، وَمَاشٍ بَيْنَهُمَا ؛ كُلَّمَا قَرُبَ مِنْ وَاحِدٍ بَعُدَ مِنَ الْآخَرِ ، وَهُمَا بَعْدُ ضَرَّتَانِ )\r\n. گفتنى است دو مثالى را كه امام عليه السلام بيان فرموده نسبت به دو تعبيرى كه دربارهء دنيا در عبارت بالا آمد ( عَدُوّان و سَبيلانِ ) به اصطلاح از قبيل لف و نشر مشوش است ؛ تعبير به « ضَرَّتانِ » ( دو هوو ) مثالى است براى « عَدُوّان مُتَفاوِتان » و تعبير به « مشرق و مغرب » مثالى است براى « سَبيلانِ مُخْتَلِفان » .\r\nاين احتمال نيز هست كه تعبير به « مشرق و مغرب » نسبت به دنيا و آخرت نيز\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nاز قبيل لف و نشر مشوش باشد ؛ مشرق كه خاستگاه نور آفتاب است به منزلهء آخرت و مغرب كه رو به سوى ظلمت مىرود اشاره به دنياست .\r\nآرى اگر دنيا از حرام فراهم شود ، يا هدف نهايى انسان باشد و يا انسان در تجملات و زر و زيورهاى آن غرق شود هرگز به آخرت نمىپردازد ، بلكه روز به روز از سعادت جاويدان دور تر مىگردد .\r\nروايات ديگرى كه از رسول خدا يا ائمهء معصومين عليهم السلام رسيده است نيز اين سخن را تاييد مىكند ؛ از جمله در حديثى كه مرحوم علامهء مجلسى در بحارالانوار از رسول اللَّه صلى الله عليه و آله نقل كرده مىخوانيم :\r\n« إِنَّ فِي طَلَبِ الدُّنْيَا إِضْرَاراً بِالْآخِرَةِ وَفِي طَلَبِ الْآخِرَةِ إِضْرَاراً بِالدُّنْيَا فَأَضِرُّوا بِالدُّنْيَا فَإِنَّهَا أَحَقُّ بِالْإِضْرَارِ ؛\r\nطلب دنيا به آخرت انسان زيان مىرساند و طلب آخرت به دنيا ضرر مىزند ، بنابراين ضرر دنيا را بپذيريد كه سزاوارتر به زيان است » . « 1 »\r\nدر حديث ديگرى كه از حضرت مسيح در كتب اسلامى نقل شده مىخوانيم :\r\n« لَا يَسْتَقِيمُ حُبُّ الدُّنْيَا وَالْآخِرَةِ فِي قَلْبِ مُؤْمِنٍ كَمَا لَايَسْتَقِيمُ الْمَاءُ وَالنَّارُ فِي إِنَاءٍ وَاحِدٍ ؛\r\nمحبت دنيا و آخرت در قلب فرد با ايمان جمع نمىشود همان‌گونه كه آب و آتش در يك ظرف جمع نمىگردند » . « 2 »\r\nناگفته پيداست كه تمام اين روايات ناظر به كسى است كه دنيا را هدف خود قرار داده و بدون در نظر گرفتن حلال و حرام و حق و ناحق پيوسته به دنبال آن مىدود ؛ اما كسى كه دنيا را از طريق حلال مىخواهد و وسيلهء نيل به آخرت قرار مىدهد نه تنها مذموم نيست ، بلكه در روايات از چنين كسى ستايش نيز شده است .\r\nاز اين رو در حديثى از امير مؤمنان عليه السلام مىخوانيم كه فرمود :\r\n« إنْ جَعَلْتَ دينَكَ\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 61 ، ح 30 .\r\n( 2 ) . همان ، ج 14 ، ص 327 ، ح 50 .\r\n","page_name":" 610 ","page_number":610},
  {"content":"\r\n\r\nتَبَعاً لِدُنْياكَ أهْلَكْتَ دينَكَ وَدُنْياكَ وَكُنْتَ فِي الْآخِرَةِ مِنَ الْخاسِرينَ ؛\r\nاگر دين خود را تابع دنياى خود قرار دهى ، دين دنيايت را تباه كرده و در آخرت از زيان‌كاران خواهى بود و اگر دنياى خود را تابع دينت قرار دهى هم دينت را به دست آورده‌اى و هم دنيايت را و در آخرت از رستگاران هستى » . « 1 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 2220 .\r\n","page_name":" 611 ","page_number":611},
  {"content":"\r\n . \r\n","description":"","footnote":"","page_name":" 612 ","page_number":612},
  {"content":"\r\n\r\nوَعَنْ نَوْفٍ الْبَكَالِيِّ ، قَالَ : رَأَيْتُ أَمِيرَ الْمُؤْمِنِينَ عليه السلام ذَاتَ لَيْلَةٍ ، وَقَدْ خَرَجَ مِنْ فِرَاشِهِ ، فَنَظَرَ فِي النُّجُومِ فَقَالَ لِي : يَا نَوْفُ ، أَرَاقِدٌ أَنْتَ أَمْ رَامِقٌ ؟ فَقُلْتُ : بَلْ رَامِقٌ .\r\n\r\n104 و قال عليه السلام\r\nيَا نَوْفُ ، طُوبَى لِلزَّاهِدِينَ فِي الدُّنْيَا ، الرَّاغِبِينَ فِي الْآخِرَةِ ، أُولَئِكَ قَوْمٌ اتَّخَذُوا الْأَرْضَ بِسَاطاً ، وَتُرَابَهَا فِرَاشاً ، وَمَاءَهَا طِيباً ، وَالْقُرْآنَ شِعَاراً ، وَالدُّعَاءَ دِثَاراً ، ثُمَّ قَرَضُوا الدُّنْيَا قَرْضاً عَلى مِنْهَاجِ الْمَسِيحِ ، يَا نَوْفُ ، إِنَّ دَاوُدَ عليه السلام قَامَ فِي مِثْلِ هَذِهِ السَّاعَةِ مِنَ اللَّيْلِ فَقَالَ : إِنَّهَا لَسَاعَةٌ لَايَدْعُو فِيهَاعَبْدٌ إِلَّا اسْتُجِيبَ لَهُ ، إِلَّا أَنْ يَكُونَ عَشَّاراً أَوْ عَرِيفاً أَوْ شُرْطِيّاً ، أَوْ صَاحِبَ عَرْطَبَةٍ .\r\n« نوف بكالى » مىگويد : اميرمؤمنان عليه السلام را در يكى از شب‌ها ديدم كه براى عبادت از بستر خود خارج شده بود . نگاهى به ستارگان آسمان افكند سپس به من فرمود : اى نوف ! خوابى يا بيدار ؟ عرض كردم : بيدارم .\r\nامام عليه السلام فرمود :\r\nاى نوف ! خوشا به حال زاهدان در دنيا كه راغب در آخرتند ، همان‌ها كه زمين را فرش و خاك آن را بستر و آبش را نوشيدنى گواراى خود قرار دادند .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nقرآن را همچون لباس زيرين و دعا را همچون لباس رويين خويش ساختند سپس دنيا را بر روش مسيح سپرى كردند . اى نوف ! داود ( پيامبر عليه السلام ) در چنين ساعتى از خواب برخاست و گفت اين همان ساعتى است كه هيچ بنده‌اى در آن دعا نمىكند جز اين‌كه به اجابت مىرسد مگر آنكه مأمور جمع ماليات ( براى حاكم ظالم ) بوده باشد يا جاسوس گزارش‌گر يا مأمور انتظامىاش ، و يا نوازندهء طنبور و يا طبل باشد . « 1 »\r\nمرحوم سيّد رضى « عَرْطَبه » را به « طنبور » و « كَوْبه » را به « طبل » تفسير كرده و مىافزايد بعضى به عكس گفته‌اند : « عَرْطَبه » « طبل » است و « كَوْبه » « طنبور » ؛\r\n( وَهِيَ الطُّنْبُورُ أَوْ صَاحِبَ كَوْبَةٍ وَهِيَ الطَّبْلُ . وَقَدْ قِيلَ أَيْضاً : إِنَّ الْعَرْطَبَةَ الطَّبْلُ وَالْكَوْبَةَ الطُّنْبُورُ )\r\n.\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است اين گفتار حكيمانه را گروه كثيرى قبل از مرحوم سيّد رضى يا بعد از او نقل كرده‌اند از جمله كسانى كه آن را نقل كرده مرحوم صدوق در خصال و اكمال الدين و مسعودى در مروج الذهب و شيخ مفيد در مجالس همچنين خطيب بغدادى در تاريخ بغداد و ابن عساكر و ابو نعيم در حلية الاولياء و آمدى در غررالحكم در تاريخ دمشق در ضمن مسعودى داستان مفصلى در مروج الذهب در اين زمينه آورده كه نشان مىدهد مهتدى ( عباسى ) هنگامى كه اين كلام را براى او نقل كردند بسيار از آن لذت برد و آن را به خط خود نوشت . ( مصادر نهج‌البلاغه ، ج 4 ، ص 96 ) .\r\n","page_name":" 614 ","page_number":614},
  {"content":"\r\n\r\n\r\nشرح و تفسير زاهدان در دنيا\r\nاين كلام نورانى هنگامى از امام عليه السلام صادر شد كه « نوف بكالى مىگويد : امير مؤمنان عليه السلام را در يكى از شب‌ها ديدم براى عبادت از بستر خود خارج شده بود .\r\nنگاهى به ستارگان آسمان افكند سپس به من فرمود : اى نوف ! خوابى يا بيدار ؟\r\nعرض كردم : بيدارم » ( آن‌گاه اين سخن نورانى كه نهايت زهد در دنيا را در عباراتى كوتاه شرح مىدهد بيان فرمود ) ؛\r\n( وَ عَنْ نَوْفٍ الْبَكَالِيِّ قَالَ : رَأَيْتُ أَمِيرَ الْمُؤْمِنِينَ عليه السلام ذَاتَ لَيْلَةٍ ، وَقَدْ خَرَجَ مِنْ فِرَاشِهِ ، فَنَظَرَ فِي النُّجُومِ فَقَالَ لِي : يَا نَوْفُ ، أَرَاقِدٌ أَنْتَ أَمْ رَامِقٌ ؟ فَقُلْتُ : بَلْ رَامِقٌ )\r\n. نوف چنانچه خواهد آمد از دوستان نزديك يا خادمان امير مؤمنان بوده كه حتى شب‌ها در خدمتش به سر مىبرده است .\r\n« فرمود : اى نوف ! خوشا به حال زاهدان در دنيا كه راغبان در آخرتند ، همان‌ها كه زمين را فرش و خاك آن را بستر و آبش را نوشيدنى گواراى خود قرار دادند .\r\nقرآن را همچون لباس زيرين و دعا را همچون لباس رويين خويش ساختند سپس دنيا را بر روش مسيح سپرى كردند » ؛\r\n( قَالَ يَا نَوْفُ طُوبى لِلزَّاهِدِينَ فِي الدُّنْيَا ، الرَّاغِبِينَ فِي الْآخِرَةِ ، أُولَئِكَ قَوْمٌ اتَّخَذُوا الْأَرْضَ بِسَاطاً ، وَتُرَابَهَا فِرَاشاً ، وَمَاءَهَا طِيباً ، وَالْقُرْآنَ شِعَاراً ، وَالدُّعَاءَ دِثَاراً ، ثُمَّ قَرَضُوا الدُّنْيَا قَرْضاً عَلى مِنْهَاجِ الْمَسِيحِ )\r\n. تعبير زمين را فرش و خاك را بستر و . . . كنايه از ساده زيستن در حد اعلى است .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nتعبير به قرآن را لباس زيرين و دعا را لباس رويين قرار دادند ، كنايه از اين است كه دستورات قرآن در درون دل و جان و روحشان قرار دارد و دعا ورد زبانشان است همواره به هنگام قيام و قعود و هرگونه حركت فردى و اجتماعى از خدا يارى مىطلبند و براى توفيق بيشتر دعا مىكنند و از اين طريق هرگز خدا را از ياد نمىبرند .\r\nافزون بر اين ، بدن انسان در حال عادى بسيار آسيب‌پذير است و لباس ، او را از بسيارى آسيب‌ها حفظ مىكند ، پس دعا را لباس رويين قرار دادن اشاره به اين است كه آنها در سايهء دعا ، خود را از خطرات مختلف و عذاب‌هاى دنيا و آخرت و انحرافات اخلاقى حفظ مىكنند .\r\nتعبير به « قَرَضُوا الدُّنْيا . . » . اشاره به پيمودن و طى كردن دنيا بر روش بسيار زاهدانهء حضرت مسيح است ( قرض هم به معناى قطع كردن و بريدن آمده و هم به معناى گذشتن و عبور كردن ) .\r\nاشاره امام در اينجا به زندگى زاهدانهء حضرت عيسى به طور مشروح‌تر در خطبهء 160 آمده است كه فرمود : « و اگر بخواهى ( براى نمونهء ديگرى ) زندگى عيسى بن مريم - كه درود خدا بر او باد - را برايت بازگو مىكنم ؛ او سنگ را بالش خود قرار مىداد ، لباس خشن مىپوشيد ، غذاى ناگوار ( مانند نان خشك ) مىخورد ، نان خورش او گرسنگى ، چراغ شب‌هايش ماه ، سر پناه او در زمستان مشرق و مغرب زمين بود ( صبح‌ها در طرف غرب و عصرها در طرف شرق رو به آفتاب قرار مىگرفت ) ميوه و گل او گياهانى بود كه زمين براى چهارپايان مىروياند . نه همسرى داشت كه او را بفريبد و نه فرزندى كه ( مشكلاتش ) او را غمگين سازد ، نه مالى داشت كه او را به خود مشغول دارد و نه طمعى كه خوارش كند ؛ مركبش پاهايش بود و خادمش دست‌هايش ! »\r\n( وَإِنْ شِئْتَ قُلْتُ فِي عِيسَى بْنِ مَرْيَمَ عَلَيْهِ السَّلَامُ ، فَلَقَدْ كَانَ يَتَوَسَّدُ الْحَجَرَ ، وَ يَلْبَسُ الْخَشِنَ ، وَيَأْكُلُ\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nالْجَشِبَ ، وَكَانَ إِدَامُهُ الْجُوعَ ، وَسِرَاجُهُ بِاللَّيْلِ الْقَمَرَ ، وَظِلَالُهُ فِي الشِّتَاءِ مَشَارِقُ الْأَرْضِ وَمَغَارِبَهَا ، وَفَاكِهَتُهُ وَرَيْحَانُهُ مَا تُنْبِتُ الْأَرْضُ لِلْبَهَائِمِ ؛ وَلَمْ تَكُنْ لَهُ زَوْجَةٌ تَفْتِنُهُ ، وَلَا وَلَدٌ يَحْزُنُهُ ، وَلَا مَالٌ يَلْفِتُهُ ، وَلَا طَمَعٌ يُذِلُّهُ ، دَابَّتُهُ رِجْلَاهُ ، وَخَادِمُهُ يَدَاهُ ! )\r\n. به يقين كمتر كسى مىتواند مانند حضرت مسيح زندگى كند و يا زهدى همچون پيامبر اسلام و على عليهما السلام داشته باشد . منظور آن است كه مردم با ايمان تا آنجا كه مىتوانند تعلقات دنيوى را از خود دور سازند و بار خود را سبك كنند و به زندگى هر چه ساده‌تر قانع شوند ، چرا كه زندگىهاى پر خرج و تجملاتى از يك سو تمام افكار انسان را به خود جذب مىكند و از آخرت غافل مىسازد و از سويى ديگر تهيهء آن از مال حلال غالباً مشكل است ، لذا انسان را به حلال يا مشتبه آلوده مىسازد و از سوى سوم براى نيازمندان مايهء حسرت و دل‌شكستگى و محدوديت و محروميت مىشود .\r\nبراى آگاهى از زندگانى زاهدانهء انبيا و اولياى الهى به بحثى كه تحت عنوان « زندگى زاهدانهء انبيا » در ذيل بخش چهارم خطبهء 160 آورده‌ايم مراجعه فرماييد .\r\nآنگاه امام عليه السلام در ادامهء اين سخن در بيان اهميت بيدار ماندن در آن ساعت شب و راز و نياز به درگاه خداوند سخن مىگويد ، مىفرمايد : « اى نوف ! داود ( پيامبر ) عليه السلام در چنين ساعتى از خواب برخاست و گفت اين همان ساعتى است كه هيچ بنده‌اى در آن دعا نمىكند جز اين‌كه به اجابت مىرسد مگر آنكه مأمور جمع ماليات ( براى حاكم ظالم ) يا جاسوس گزارشگر ، يا مأمور انتظامىاش و يا نوازندهء طنبور و يا طبل باشد » ؛\r\n( يَا نَوْفُ إِنَّ دَاوُدَ عليه السلام قَامَ فِي مِثْلِ هَذِهِ السَّاعَةِ مِنَ اللَّيْلِ فَقَالَ إِنَّهَا لَسَاعَةٌ لَايَدْعُو فِيهَا عَبْدٌ إِلَّا اسْتُجِيبَ لَهُ إِلَّا أَنْ يَكُونَ عَشَّاراً أَوْ عَرِيفاً أَوْ شُرْطِيّاً أَوْ صَاحِبَ عَرْطَبَةٍ وَهِيَ الطُّنْبُورُأَوْ صَاحِبَ كَوْبَةٍ وَهِيَ الطَّبْلُ )\r\n. مرحوم سيّد رضى « عَرْطَبه » را به « طنبور » و « كوبه » را به « طبل » تفسير كرده و مىافزايد بعضى به عكس گفته‌اند : « عرطبه » « طبل » است و « كوبه » « طنبور » ؛\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n( وَقَدْ قِيلَ أَيْضاً : إِنَّ الْعَرْطَبَةَ الطَّبْلُ وَالْكَوْبَةَ الطُّنْبُورُ )\r\nذكر نام داود در اينجا شايد از اين رو باشد كه او حكومت گسترده‌اى داشت و چنين كسى مىبايست قاعدتاً از مناجات با خداوند در چنين ساعت از شب بر اثر گرفتارىها غافل بماند . علاوه بر اين ، داود به سبب صداى بسيار خوبى كه داشت در مناجات با پروردگار به آن صوت دل‌نشين بسيار علاقه‌مند بود ؛ همان صوتى كه قرآن دربارهء آن مىگويد : « وَسَخَّرْنا مَعَ داوُدَ الْجِبالَ يُسَبِّحْنَ الطَّيْرَ » . « 1 »\r\nدر اين‌كه ساعتى كه امام عليه السلام به آن اشاره كرده چه ساعتى از شب بوده ممكن است همان باشد كه امام صادق عليه السلام در حديثى كه در كتاب الدعاى كافى نقل شده به آن اشاره كرده است مىفرمايد :\r\n« إِنَّ فِي اللَّيْلِ لَسَاعَةً مَا يُوَافِقُهَا عَبْدٌ مُسْلِمٌ ثُمَّ يُصَلِّي وَيَدْعُو اللَّهَ عَزَّوَجَلَّ فِيهَا إِلَّا اسْتَجَابَ لَهُ فِي كُلِّ لَيْلَةٍ قُلْتُ أَصْلَحَكَ اللَّهُ وَأَيُّ سَاعَةِ هِيَ مِنَ اللَّيْلِ قَالَ إِذَا مَضَى نِصْفُ اللَّيْلِ وَهِيَ السُّدُسُ الْأَوَّلُ مِنْ أَوَّلِ النِّصْفِ ؛\r\nدر شب ساعتى است كه هر بندهء مسلمانى با آن هماهنگ شود سپس نماز بخواند و به درگاه خداوند دعا كند دعايش در هر شب مستجاب مىشود . راوى مىگويد : از آن حضرت سؤال كردم : آن چه ساعتى از شب است ؟ فرمود :\r\nهنگامى كه نصف شب بگذرد يك ششم از آغاز نصف دوم همان ساعت است » . « 2 »\r\nاز بعضى روايات نيز استفاده مىشود كه بهترين ساعت شب براى راز و نياز با خدا وقت سحر يعنى ثلث آخر شب است و ممكن است هر يك از ساعاتى كه گفته شد ويژگى خاص خود را داشته باشد . « 3 »\r\nدر قرآن مجيد نيز به اهميت استغفار در سحرها اشاره شده است . « 4 »\r\nقابل توجه اين‌كه امام عليه السلام پنج گروه را در اين عبارت خود از قول داود استثنا\r\n\r\n\r\n","description":"","footnote":"\r\n( 1 ) . انبيا ، آيهء 79 .\r\n( 2 ) . كافى ، ج 2 ، ص 478 ، ح 10 .\r\n( 3 ) . همان ، ح 9 .\r\n( 4 ) . ذاريات ، آيهء 18 .\r\n","page_name":" 618 ","page_number":618},
  {"content":"\r\n\r\nفرموده است . نخست « عَشّار » است ( عَشّار از مادهء « عُشْر » به كسانى گفته مىشد كه يك دهم از اموال مردم را بر در دروازه‌ها يا غير آن به عنوان ماليات براى حكام ظالم مىگرفتند ) .\r\nسپس « عريف » كه صفت مشبهه از مادهء عرفان و معرفت است و اشاره به كسانى است كه به عنوان جاسوسى و گزارشگرى براى حاكمان ظالم كار مىكردند .\r\n« شرطىّ » همان است كه امروز به پليس و مامور انتظامى گفته مىشود و در گذشته به آنها داروغه مىگفتند آنها كسانى بودند كه براى نظم شهرها و جلب افراد خاطى و مخالف « حاكمان ظالم وقت » اقدام مىكردند . ( از مادهء « شَرَط » ( بر وزن طرف ) به معناى علامت گرفته شده ، زيرا آن مأموران لباس مخصوص يا علامت‌هاى خاصى داشتند » .\r\nصاحب « عَرْطَبَه » و صاحب « كَوْبَه » اشاره به نوازندگانى است كه آهنگ‌هاى مناسب مجالس لهو و فساد و عياشى و هوسرانى مىنواختند .\r\nدر واقع داود دو گروه را استثنا كرده : كسانى كه كمك به ظالمان و جباران مىكنند و كسانى كه مردم را به عياشى و هوسرانى دعوت مىنمايند .\r\n\r\nنكته‌ها\r\n\r\n1 . نوف بكالى كيست ؟\r\n« نوف » ( بر وزن خوف ) يكى از ياران امير مؤمنان على عليه السلام و احتمالًا از خادمان آن حضرت بود . در ضبط وصف او ( بكّال ) اختلاف است بعضى « بِكال » ( بر وزن كتاب ) و بعضى « بَكال » ( بر طواف ) و بعضى « بَكّال » ( بر وزن فعال ) گفته‌اند و در هر حال آن را شاخه‌اى مىدانند از قبيلهء همدان يا حِمْيَر كه در يمن سكونت داشتند .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nقابل توجه اين‌كه در امالى صدوق ( مطابق نقل قاموس الرجال مرحوم شوشترى ) روايت مفصلى از قول نوف بكالى از امير مؤمنان نقل شده كه بخشى از آن چنين است :\r\n« يَا نَوْفُ إِنْ سَرَّكَ أَنْ تَكُونَ مَعِي يَوْمَ الْقِيَامَةِ فَلَا تَكُنْ لِلظَّالِمِينَ مُعِيناً يَا نَوْفُ مَنْ أَحَبَّنَا كَانَ مَعَنَا يَوْمَ الْقِيَامَةِ وَلَوْ أَنَّ رَجُلًا أَحَبَّ حَجَراً لَحَشَرَهُ اللَّهُ مَعَهُ ؛\r\nاى نوف ! اگر دوست دارى روز قيامت با ما باشى به ظالمان كمك نكن . اى نوف ! هر كسى ما را دوست دارد ( در آن روز ) با ما خواهد بود حتى اگر كسى قطعه سنگى را دوست بدارد ، خداوند او را با آن محشور مىكند » . « 1 »\r\n\r\n2 . راز و نياز شبانه\r\nهنگامى كه چشم‌هاى غالب مردم به خواب مىرود و پاسى از شب مىگذرد و محيطى آرام و روحانى و معنوى به وجود مىآيد ، پارسايان شب‌زنده‌دار از خواب خوش برمىخيزند و به راز و نياز و اداى نماز به درگاه پروردگار مىپردازند مخصوصاً در نيمهء دوم شب و سحرگاهان اين راز و نياز تأثير بيشترى در پرورش روح و جان دارد ؛ نه كسى انسان را به خود مشغول مىكند ، نه كسب و كار و فعاليت‌هاى روزانه و نه شبههء رياكارى است و انسان به تمام معنا ، با خداى خود خلوت مىكند و به همين دليل به پيغمبر اكرم صلى الله عليه و آله در سايهء تهجد شبانه مقام محمود داده شده است ؛ « وَمِنَ اللَّيْلِ فَتَهَجَّدْ بِهِ نافِلَةً لَكَ عَسى أَنْ يَبْعَثَكَ رَبُّكَ مَقاماً مَحْمُوداً » . « 2 »\r\nنيز به همين دليل به اين‌گونه افراد پاداش‌هايى وعده داده شده كه به فكر هيچ كس نرسيده است : « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ » . « 3 »\r\n\r\n\r\n","description":"","footnote":"\r\n( 1 ) . امالى شيخ صدوق ، ص 210 .\r\n( 2 ) . اسراء ، آيهء 79 .\r\n( 3 ) . سجده ، آيهء 17 .\r\n","page_name":" 620 ","page_number":620},
  {"content":"\r\n\r\nدر همين رابطه امام صادق عليه السلام مىفرمايد :\r\n« مَا مِنْ عَمَلٍ حَسَنٍ يَعْمَلُهُ الْعَبْدُ إِلَّا وَلَهُ ثَوَابٌ فِي الْقُرْآنِ إِلَّا صَلَاةُ اللَّيْلِ فَإِنَّ اللَّهَ لَمْ يُبَيِّنْ ثَوَابَهَا لِعِظَمِ خَطَرِهَا عِنْدَهُ فَقَالَ :\r\n« تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَمِمَّا رَزَقْناهُمْ يُنْفِقُونَ * فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ » ؛ هيچ عمل نيكى نيست مگر اين‌كه پاداش معينى در قرآن براى آن بيان شده مگر نماز شب كه خداوند بزرگ ثوابش را به دليل عظمت آن بيان نكرده و فرموده : پهلوهايشان از بسترها در دل شب دور مىشود ( و به پا مىخيزند و رو به درگاه خدا مىآورند ) و پروردگار خود را با بيم و اميد مىخوانند و از آنچه به آنان روزى داده‌ايم انفاق مىكنند * هيچ كس نمىداند چه ثواب‌هايى كه مايهء روشنى چشمان است براى آنها نهفته و ذخيره كرده است » . « 1 »\r\n\r\n3 . زيان‌هاى موسيقى\r\nامام عليه السلام در اين بيان نورانى چند چيز را مانع استجابت دعا ذكر فرمود :\r\nباج‌گيرى براى ظالمان ، جاسوسى ، در سلك داروغه‌هاى آنها بودن ( براى تحكيم پايه‌هاى ظلم آنان ) و همچنين نواختن طنبور و زدن طبل .\r\nموانع استجابت دعا - به گونه‌اى كه از ساير روايات استفاده مىشود - منحصر به اين پنج مورد نيست ، بنابراين مواردى را كه امام عليه السلام شمرده نمونه‌هايى روشن و جدى است .\r\nدر آنچه امام عليه السلام دربارهء اعانت بر ظالمان گفته جاى ترديد نيست ، زيرا علاوه بر فرصت همكارى با آنان ، درآمدى نيز كه از اين راه به دست عاملان آن مىرسد حرام و نامشروع است و مىدانيم كسى كه غذاى حرام بخورد دعاى او مستجاب نخواهد بود . همچنين كسانى كه از طريق نوازندگى كسب درآمد مىكنند .\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 168 .\r\n","page_name":" 621 ","page_number":621},
  {"content":"\r\n\r\nمىدانيم آهنگ‌هاى موسيقى بر دو گونه است : آهنگ متناسب مجالس لهو و فساد و عياشى و هوسرانى است كه حرام است ، زيرا منشأ گناهان فراوان از جمله آلودگى به اعمال حرام جنسى است و تأثير مخربى روى اعصاب دارد و به تعبير ديگر همان تأثيرى را كه مواد مخدر از طريق تزريق يا نوشيدن يا بوييدن در جسم و روح انسان دارد تخدير از طريق موسيقىهاى نامشروع نيز همان تأثير را از طريق گوش آدمى مىگذارد .\r\nبخش ديگرى از آهنگ كه مناسب چنين جلساتى نيست و مباح و جايز است ، بلكه در مورد قرآن وارد شده كه آن را با آهنگ زيبا بخوانيد . در جنگ‌ها از موسيقىهاى مخصوص استفاده مىشود . در ورزش‌هاى سنتى نيز نوعى موسيقى داشتيم و حتى گاه براى منظم ساختن حركات دستجات سينه‌زنى از طبل و سنج بهره مىگرفتند كه هيچ كدام از اينها موسيقى حرام نيست .\r\nالبته تشخيص ميان اين دو با مراجعهء به عرف آگاه ، روشن مىشود . سخن دربارهء زيان‌هاى موسيقى از نظر جسم و جان فراوان است كه در اين مختصر نمىگنجد اما با يك حديث ناب اين سخن را پايان مىدهيم :\r\n« لَا تَدْخُلُ الْمَلَائِكَةُ بَيْتاً فِيهِ خَمْرٌ أَوْ دَفٌّ أَوْ طُنْبُورٌ أَوْ نَرْدٌ وَلَا يُسْتَجَابُ دُعَاؤُهُمْ وَيَرْفَعُ اللَّهُ عَنْهُمُ الْبَرَكَةَ ؛\r\nخانه‌اى كه در آن شراب و قمار و آلات موسيقى باشد فرشتگان در آن وارد نمىشوند و دعا در آن مستجاب نمىگردد » . « 1 »\r\n* * *\r\n\r\n\r\n","description":"","footnote":"\r\n( 1 ) . وسائل الشيعه ، ج 12 ص ، 235 ، ح 13 .\r\n","page_name":" 622 ","page_number":622},
  {"content":"\r\n\r\n\r\n105 و قال عليه السلام إِن‌َّاللَّهَ افْتَرَضَ عَلَيْكُمْ فَرَائِضَ ، فَلَا تُضَيِّعُوهَا ؛ وَحَدَّ لَكُمْ حُدُوداً ، فَلَا تَعْتَدُوهَا ؛ وَنَهَاكُم‌ْعَنْ أَشْيَاءَ ، فَلَا تَنْتَهِكُوهَا ؛ وَسَكَتَ لَكُمْ عَنْ أَشْيَاءَ وَلَمْ يَدَعْهَا نِسْيَاناً ، فَلَا تَتَكَلَّفُوهَا .\r\nامام عليه السلام فرمود :\r\nخداوند فرايضى را بر شما واجب كرده ، آنها را ضايع نكنيد و حدود و مرزهايى براى شما تعيين كرده از آن فراتر نرويد و شما را از امورى نهى كرده است حرمت آنها را نگاه داريد و از امورى ساكت شده است نه به علّت فراموش‌كارى ( بلكه به جهت مصالحى كه در سكوت نسبت به آنها بوده است ) بنابراين خود را در مورد آنها به زحمت نيفكنيد ( و با سؤال و پرسش دربارهء آنها بار تكليف خود را سنگين نگردانيد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر اين كلام نورانى را از كتاب امالىِ فرزند شيخ طوسى از روايتى كه سند آن به سال 306 مىرسد از امير مؤمنان از پيغمبر اكرم نقل كرده و نيز مرحوم صدوق در كتاب من لا يحضره الفقيه و شيخ مفيد در مجالس آن را از امير مؤمنان عليه السلام و امير مؤمنان از پيغمبر اكرم صلى الله عليه و آله نقل فرموده و اين در حالى است كه مرحوم سيّد رضى مستقيماً آن را به على عليه السلام نسبت مىدهد . همچنين آمدى در غررالحكم آن را از على عليه السلام نقل كرده است . ( مصادر نهج‌البلاغه ، ج 4 ، ص 98 ) .\r\n","page_name":" 623 ","page_number":623},
  {"content":"\r\n . \r\n","description":"","footnote":"","page_name":" 624 ","page_number":624},
  {"content":"\r\n\r\n\r\nشرح و تفسير وظيفهء ما\r\nامام عليه السلام در اين گفتار حكيمانهء خود وظايف ما را در چهار بخش خلاصه كرده و تكليف ما را در هر بخشى روشن ساخته است :\r\nنخست مىفرمايد : « خداوند فرايضى را بر شما واجب كرده ، آنها را ضايع نكنيد » ؛\r\n( إِنَّ اللَّهَ افْتَرَضَ عَلَيْكُمْ فَرَائِضَ ، فَلَا تُضَيِّعُوهَا )\r\n. اشاره است به واجباتى همچون نماز و روزه و حج و جهاد و زكات و امثال آن كه هر يك داراى مصالح مهمى است و بايد آنها را كاملًا حفظ كرد و منظور از تضييع كردن شايد ترك نمودن باشد يا ناقص انجام دادن ، همان‌گونه كه در حديثى از امام باقر عليه السلام آمده است :\r\n« إِنَّ الصَّلَاةَ إِذَا ارْتَفَعَتْ فِي أَوَّلِ وَقْتِهَا رَجَعَتْ إِلَى صَاحِبِهَا وَهِيَ بَيْضَاءُ مُشْرِقَةٌ تَقُولُ حَفِظْتَنِي حَفِظَكَ اللَّهُ وَإِذَا ارْتَفَعَتْ فِي غَيْرِ وَقْتِهَا بِغَيْرِ حُدُودِهَا رَجَعَتْ إِلَى صَاحِبِهَا وَهِيَ سَوْدَاءُ مُظْلِمَةٌ تَقُولُ ضَيَّعْتَنِي ضَيَّعَكَ اللَّهُ ؛\r\nنماز هنگامى كه در اول وقت انجام شود به آسمان مىرود و سپس به سوى صاحبش باز مىگردد در حالى كه روشن و درخشان است و به او مىگويد : من را محافظت كردى خدا تو را حفظ كند و هنگامى كه در غير وقت و بدون رعايت دستوراتش انجام شود به سوى صاحبش بر مىگردد در حالى كه سياه و ظلمانى و به او مىگويد : مرا ضايع كردى خدا تو را ضايع كند » . « 1 »\r\n\r\n\r\n","description":"","footnote":"\r\n( 1 ) . كافى ، ج 3 ، ص 268 ، ح 4 .\r\n","page_name":" 625 ","page_number":625},
  {"content":"\r\n\r\nسپس در دومين دستور مىفرمايد : « خداوند حدود و مرزهايى براى شما تعيين كرده از آن فراتر نرويد » ؛\r\n( وَحَدَّ لَكُمْ حُدُوداً ، فَلَا تَعْتَدُوهَا )\r\n. منظور از اين حدود براى نمونه سهامى است كه در ارث تعيين شده و در قرآن مجيد نيز بعد از آن كه بخشى از ميراث‌ها را بيان مىكند مىفرمايد : « تِلْكَ حُدُودُ اللَّه » « 1 » و در آيهء بعد كسانى كه از اين حدود تعدى كنند تهديد به خلود در آتش دوزخ شده‌اند ، همچنين در مورد وظيفهء زوج و زوجه به هنگام طلاق تعبير به حدود اللَّه شده است ، « 2 » بنابراين حدود ، اشاره به شرايط و كيفيت‌ها و برنامه‌هاى خاصى است كه براى حقوق انسان‌ها در كتاب و سنت آمده كه اگر از آنها تجاوز شود يا حقى پايمال مىگردد و يا به ناحق كسى صاحب اموالى مىشود .\r\nآن‌گاه در سومين دستور مىفرمايد : « خداوند شما را از امورى نهى كرده است حرمت آنها را نگاه داريد » ؛\r\n( وَنَهَاكُمْ عَنْ أَشْيَاءَ ، فَلَا تَنْتَهِكُوهَا )\r\n. روشن است كه اين قسمت اشاره به معاصى كبيره و صغيره است كه در كتاب و سنت وارد شده و عمومشان به دليل مفاسدى كه در آنها براى دين و دنياى مردم هست تحريم شده است .\r\n« تَنْتَهِكُوها » از مادهء « نَهْك » ( بر وزن محو ) به معناى هتك حرمت و پرده‌درى است گويى خداوند ميان انسان‌ها و آن گناهان پرده‌اى كشيده است تا در حريم آن وارد نشوند و به آن نيديشند ؛ ولى معصيت‌كاران پرده‌ها را مىدرند و به سراغ آن گناهان مىروند .\r\nدر چهارمين جمله مىفرمايد : « خداوند از امورى ساكت شده نه به علّت فراموش‌كارى ( بلكه به جهت مصالحى كه در سكوت نسبت به آنها بوده است )\r\n\r\n\r\n","description":"","footnote":"\r\n( 1 ) . نساء ، آيهء 13 .\r\n( 2 ) . بقره ، آيهء 229 ؛ طلاق ، آيهء 1 .\r\n","page_name":" 626 ","page_number":626},
  {"content":"\r\n\r\nبنابراين خود را در مورد آنها به زحمت نيفكنيد ( و با سؤال و پرسش دربارهء آنها بار تكليف خود را سنگين نگردانيد ) » ؛\r\n( وَسَكَتَ لَكُمْ عَنْ أَشْيَاءَ وَلَمْ يَدَعْهَا نِسْيَاناً ، فَلَا تَتَكَلَّفُوهَا )\r\n. اين سخن برگرفته از قرآن مجيد است آيهء 101 سورهء « مائده » است : « « يا أَيُّهَا الَّذينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَإِنْ تَسْئَلُوا عَنْها حينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَاللَّهُ غَفُورٌ حَليمٌ » ؛ اى كسانى كه ايمان آورده‌ايد از چيزهايى سؤال نكنيد كه اگر براى شما آشكار شود شما را ناراحت مىكند ولى اگر به هنگام نزول قرآن از آنها سؤال كنيد براى شما آشكار خواهد شد . خداوند آنها را بخشيده ( و ناديده گرفته است شما اصرار بر افشاى آن نداشته باشيد ) خداوند آمرزنده و داراى حلم است » .\r\nهمان‌گونه كه در شأن نزول آيهء فوق آمده هنگامى كه دستور پروردگار دربارهء حج نازل شد مردى به نام « عكاشه » يا « سراقه » عرض كرد : اى رسول خدا ! آيا دستور حج براى هر سال است يا يك سال ؟ پيامبر صلى الله عليه و آله به سؤال او پاسخ نگفت ولى او دو يا سه بار سؤال خود را تكرار كرد . پيغمبر اكرم صلى الله عليه و آله فرمود : واى بر تو چرا اين همه اصرار مىكنى ؟ اگر در جواب تو بگويم : آرى ، حج در همه سال بر شما واجب مىشود و فوق العاده به زحمت مىافتيد و اگر مخالفت كنيد گناهكار خواهيد بود ، بنابراين تا وقتى چيزى را نگفته‌ام بر آن اصرار نورزيد . . . سپس افزود :\r\n« إذا أمْرُتُكُمْ بِشَىْءٍ فَأتُوا مِنْهُ مَا اسْتَطَعْتُمْ ؛\r\nهنگامى كه شما را به چيزى دستور دادم به اندازهء توانايى خود آن را انجام دهيد » . « 1 »\r\nمىدانيم هنگامى كه براى پيدا كردن قاتل به بنى اسرائيل دستور داده شد گاوى را ذبح كنند اگر مطابق اطلاق امر هرگونه گاوى را انتخاب مىكردند كافى بود ؛ ولى آنها پشت سر هم اصرار كردند و رنگ و سن و شرايط ديگر آن گاو را\r\n\r\n\r\n","description":"","footnote":"\r\n( 1 ) . تفسير مجمع البيان و درّ المنثور ذيل آيهء پيش گفته .\r\n","page_name":" 627 ","page_number":627},
  {"content":"\r\n\r\nپرسيدند در نتيجه آن‌قدر تكليف محدود و پر مشقت شد كه براى پيدا كردن آن سخت به زحمت افتادند و هزينهء زيادى پرداختند و اين درس عبرتى شد براى همگان در طول تاريخ .\r\nدر حديث ديگرى از امام صادق عليه السلام مىخوانيم :\r\n« يَا أَيُّهَا النَّاسُ اتَّقُوا اللَّهَ وَلَا تُكْثِرُوا السُّؤَالَ إِنَّمَا هَلَكَ مَنْ كَانَ قَبْلَكُمْ بِكَثْرَةِ سُؤَالِهِمْ أَنْبِيَاءَهُمْ وَ قَدْ قَالَ اللَّهُ عَزَّوَجَلَّ يا أَيُّهَا الَّذِينَ آمَنُوا لَاتَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَاسْأَلُوا عَمَّا افْتَرَضَ اللَّهُ عَلَيْكُمْ وَاللَّهِ إِنَّ الرَّجُلَ يَأْتِينِييَسْأَلُنِي فَأُخْبِرُهُ فَيَكْفُرُ وَلَوْ لَمْ يَسْأَلْنِي مَا ضَرَّهُ وَقَالَ اللَّهُ وَإِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ إِلَى قَوْلِهِ قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ »\r\n. « 1 »\r\nاز اين حديث شريف استفاده مىشود كه از كثرت سؤال و پىجويى زياد نهى شده و اى بسا مردم امورى را مىخواستند براى آنها فاش شود كه اگر فاش مىشد مشكلاتى پيش مىآمد ؛ مثلًا سؤال از پايان عمر خود يا حوادث آينده - و يا طبق بعضى از روايات از اين‌كه پدر واقعى آنها چه كسى است « 2 » - و مانند آن و يا جزئيات و قيود احكام شرع كه اگر از آن سؤال مىشد مشكلات عظيمى فراهم مىگشت .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 224 ، ح 16 .\r\n( 2 ) . تفسير على بن ابراهيم قمى ، ج 1 ، ص 188 . در اين حديث آمده است كه پيغمبر صلى الله عليه و آله به بعضى جواب دادكه پدر واقعى او غير از كسى است كه وى را پدر خود مىپندارد و اين مايهء رسوايى و سرشكستگى شد .\r\n","page_name":" 628 ","page_number":628},
  {"content":"\r\n\r\n\r\n106 و قال عليه السلام لَا يَتْرُكُ النَّاسُ شَيْئاً مِنْ أَمْرِ دِينِهِمْ لْاسْتِصْلَاحِ دُنْيَاهُمْ إِلَّا فَتَحَ اللَّهُ عَلَيْهِمْ مَا هُوَ أَضَرُّ مِنْهُ .\r\nامام عليه السلام فرمود :\r\nمردم چيزى از امور دينشان را براى اصلاح دنيايشان ترك نمىكنند مگر اين‌كه خداوند زيان‌بارتر از آن را به روى آنها مىگشايد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب غررالحكم - مطابق نقل مصادر نهج‌البلاغه - اين جملهء حكمت‌آميز را به اضافهء جملهء ديگرى در آغاز آن نقل كرده و آن چنين است : « لا يَتّركُ النَّاسُ شَيْئاً مِنْ دُنْياهُمُ لِإصْلاحِ آخِرَتِهِمْ إلَّا عَوَّضَهُمُ اللَّهُ سُبْحانَهُ خَيْراً مِنْهُ ؛ مردم چيزى را از دنيايشان براى اصلاح آخرتشان ترك نمىكنند مگر اين‌كه خدا بهتر از آن را به آنها عوض مىدهد » . از اين اضافه استفاده مىشود كه آمدى صاحب غررالحكم آن را از منبع ديگرى جز نهج‌البلاغه گرفته است . ( مصادر نهج‌البلاغه ، ج 4 ، ص 99 ) .\r\n","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n\r\n\r\nشرح و تفسير نتيجهء تخريب دين براى دنيا\r\nامام عليه السلام در اين گفتار حكيمانهء خود اشاره مىكند به نكتهء مهمى دربارهء تعارض دين و دنيا و كسانى كه دنيا را بر احكام دينشان ترجيح مىدهند و مىفرمايد : « مردم چيزى از امور دينشان را براى اصلاح دنيايشان ترك نمىكنند مگر اين‌كه خداوند زيان‌بارتر از آن را به روى آنها مىگشايد » ؛\r\n( لَا يَتْرُكُ النَّاسُ شَيْئاً مِنْ أَمْرِ دِينِهِمْ لْاسْتِصْلَاحِ دُنْيَاهُمْ إِلَّا فَتَحَ اللَّهُ عَلَيْهِمْ مَا هُوَ أَضَرُّ مِنْهُ )\r\n. اشاره به اين‌كه در بسيارى از اوقات ، دستورات دينى و منافع دنيوى در برابر هم قرار مىگيرند و رعايت هر يك سبب ضايع شدن ديگرى است . انسان‌هاى موحد و يكتاپرستان حقيقى كه هيچ مؤثرى را در عالم جز به فرمان خدا نمىدانند به منافع دنيوى خويش پشت پا مىزنند و براى حفظ دين و ايمان و اطاعت فرمان‌هاى الهى مىكوشند ، از اين رو رحمت الهى شامل حالشان مىشود و بهتر از آن عايدشان مىگردد . به عكس آنها كه دينشان را فداى دنيا و وظايف الهى خود را فداى منافع دنيوى مىكنند خداوند بدتر از آنچه را از آن بيم داشتند به سراغشان مىفرستد .\r\nفى المثل كسانى هستند كه حج واجب خود را كه بر طبق حكم شرع جنبهء فوريت دارد به تأخير مىاندازند مبادا تشكيلات مادى آنها گرفتار ركود شود .\r\nدر حديثى از امام باقر عليه السلام مىخوانيم :\r\n« مَا مِنْ عَبْدٍ يُؤْثِرُ عَلَى الْحَجِّ حَاجَةً مِنْ\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nحَوَائِجِ الدُّنْيَا إِلَّا نَظَرَ إِلَى الْمُحَلِّقِينَ قَدِ انْصَرَفُوا قَبْلَ أَنْ تُقْضَى لَهُ تِلْكَ الْحَاجَةُ ؛\r\nهيچ كس حاجتى از حوايج دنيا را بر حج مقدم نمىدارد مگر اين‌كه ناگهان نگاه مىكند حجاج خانهء خدا كه آثار حج در چهرهء آنها نمايان است از اين سفر باز گشتند پيش از آنكه حاجت او برآورده شده باشد » . « 1 »\r\nدر حديث ديگرى كه در كتاب شريف كافى از امام صادق عليه السلام آمده مىخوانيم كه حضرت به يكى از اصحاب خاصش « سماعه » فرمود :\r\n« مَا لَكَ لَاتَحُجُّ فِي الْعَامِ فَقُلْتُ مُعَامَلَةٌ كَانَتْ بَيْنِي وَبَيْنَ قَوْمٍ وَأَشْغَالٌ وَعَسَى أَنْ يَكُونَ ذَلِكَ خِيَرَةٌ فَقَالَ لَا وَاللَّهِ مَا فَعَلَ اللَّهُ لَكَ فِي ذَلِكَ مِنْ خِيَرَةٍ ؛\r\nچرا امسال حج نمىروى ؟ عرض كرد :\r\nمعامله‌اى ميان من و گروهى است و گرفتارىهايى دارم و شايد خير ، در آن باشد .\r\nامام عليه السلام فرمود : چنين نيست » . « 2 »\r\nيا مثلًا انسان هنگامى كه مشغول نماز مىشود به دليل بعضى از كارهاى دنيا آن را به سرعت تمام مىكند و چه بسا اركان نماز آنچنان كه لازم است انجام نمىشود . اين‌گونه افراد كه نمازشان را فداى منافعشان مىكنند به گفتهء اميرمؤمنان عليه السلام به جايى نمىرسند .\r\nدر حديثى مىخوانيم :\r\n« إِذَا قَامَ الْعَبْدُ فِي الصَّلَاةِ فَخَفَّفَ صَلَاتَهُ قَالَ اللَّهُ تَبَارَكَ وَتَعَالَى لِمَلَائِكَتِهِ أَمَا تَرَوْنَ إِلَى عَبْدِي كَأَنَّهُ يَرَى أَنَّ قَضَاءَ حَوَائِجِهِ بِيَدِ غَيْرِي أَمَا يَعْلَمُ أَنَّ قَضَاءَ حَوَائِجِهِ بِيَدِي ؛\r\nهنگامى كه انسانى مشغول نماز شود و نمازش را ( براى رسيدن به حوايج دنيا ) كوتاه كند ، خداوند به فرشتگانش مىفرمايد : آيا اين بندهء مرا نمىبينيد گويى گمان مىكند برآورده شدن حاجاتش به دست ديگرى است . آيا نمىداند انجام حوايجش همه در دست من است ؟ » . « 3 »\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 2 ، ص 220 ، ح 2226 .\r\n( 2 ) . كافى ، ج 4 ، ص 270 ، ح 1 .\r\n( 3 ) . همان ، ج 3 ، ص 269 ، ح 10 .\r\n","page_name":" 632 ","page_number":632},
  {"content":"\r\n\r\nآنچه گفته شد در مورد حاجات فردى است ؛ اما حاجات و نيازهاى اجتماعى نه تنها از اين قاعده مستثنا نيست بلكه شمول اين قاعده نسبت به آنها قوىتر و آشكارتر است ؛ مثلًا - به گفتهء مرحوم « مغنيه » در شرح نهج‌البلاغهء خود - سران كشورهاى اسلامى ، امروز دستور جهاد و دفاع از حريم اسلام و كيان مسلمين را براى منافع مادى كه دولت‌هاى استعمارى به آنها ارائه مىدهند رها كرده‌اند و خداوند آنها را از هر دو محروم ساخته است ؛ در دست بيگانگان ذليل و خوار شده‌اند و دنياى آنها نيز تأمين نگشته است .\r\nاگر دقت كنيم آنچه مولا در اين سخن حكيمانه بيان فرموده به اصل توحيد افعالى بازگشت مىكند و جلوه‌اى از جلوه‌هاى « لا مُؤَثِّرَ فِى الْوُجُودِ إلّا اللَّهُ » محسوب مىشود .\r\nقرآن مجيد مىگويد : « « وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالْأَرْضِ وَلكِنْ كَذَّبُوا فَأَخَذْناهُمْ بِما كانُوا يَكْسِبُونَ » ؛ اگر اهل شهرها و آبادىها ايمان مىآوردند و تقوا پيشه مىكردند درهاى بركات آسمان و زمين را به روى آنها مىگشوديم ولى ( پيامبران الهى و دستورات ما را ) تكذيب كردند و ما آنها را گرفتار نتيجهء اعمالشان كرديم » . « 1 »\r\n* * *\r\n\r\n\r\n","description":"","footnote":"\r\n( 1 ) . اعراف ، آيهء 96 .\r\n","page_name":" 633 ","page_number":633},
  {"content":"\r\n . \r\n","description":"","footnote":"","page_name":" 634 ","page_number":634},
  {"content":"\r\n\r\n\r\n107 و قال عليه السلام رُبَّ عَالِمٍ قَدْ قَتَلَهُ جَهْلُهُ ، وَعِلْمُهُ مَعَهُ لَايَنْفَعُهُ .\r\nامام عليه السلام فرمود :\r\nچه بسيار دانشمندى كه جهلش او را كشته ، در حالى كه علمش با اوست ؛\r\nاما به حالش سودى نمىبخشد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nابومخنف مورخ مشهور كه سال‌هاى قبل از مرحوم سيّد رضى مىزيسته در كتاب الجَمَلَ شأن ورودى براى اين گفتار حكيمانه بيان كرده است . وى مىگويد زمانى كه « طلحه » و « زبير » به همراهى « عايشه » از مدينه به سوى بصره ( براى آتش‌افروزى جنگ جمل ) حركت كردند امير مؤمنان على عليه السلام خطبه‌اى خواند و در آخر آن خطبه فرمود : « وَ إنَّهُما - يعنى طلحه و زبير - لَيَعْلَمانِ أنَّهُما مُخْطِئانِ وَ رُبَّ عالِمٍ قَدْ قَتَلَهُ جَهْلُهُ وَعِلْمُهُ مَعَهُ لا يَنْفَعُهُ ؛ اين دو مىدانند كه خطاكارند ( ولى هواپرستى بر چشم بصيرت آنها پرده افكنده ) و چه بسيار افراد دانايى كه جهلشان آنها را كشته در حالى كه علمشان با آنهاست و سودى از آن نمىبرند » در كتاب مصادر نهج‌البلاغه بعد از بيان اين داستان مىافزايد : مرحوم شيخ مفيد در ارشاد نيز اين كلام حكيمانه را نقل كرده و همچنين آمدى در غررالحكم . ( مصادر نهج‌البلاغه ، ج 4 ص 99 ) .\r\n","page_name":" 635 ","page_number":635},
  {"content":"\r\n . \r\n","description":"","footnote":"","page_name":" 636 ","page_number":636},
  {"content":"\r\n\r\n\r\nشرح و تفسير عالم جاهل‌منش\r\nدر اين گفتار حكيمانه و كوتاه و پرمعنا امام به عالمان بىعمل و آلودهء به رذائل اخلاقى اشاره كرده مىفرمايد : « چه بسيار دانشمندى كه جهلش او را كشته در حالى كه علمش با اوست ؛ اما به حالش سودى نمىبخشد » ؛\r\n( رُبَّ عَالِمٍ قَدْ قَتَلَهُ جَهْلُهُ ، وَعِلْمُهُ مَعَهُ لَايَنْفَعُهُ )\r\n. همان‌گونه كه در بالا اشاره شد امام عليه السلام در اين عبارت كوتاه و پرمعنا از عالمان نادانى سخن مىگويد كه جهلشان قاتل آنها شده است در اين‌كه چگونه علم و جهل در وجود آن‌ها جمع مىشود تفسيرهاى مختلفى مىتوان بيان كرد .\r\nاز همه روشن‌تر اين‌كه علم اگر با عمل همراه نشود همچون جهل است ، بنابراين نكوهش امام عليه السلام از عالمانى است كه از علم خود بهره نمىگيرند و به آن عمل نمىكنند و سبب هلاكت مادى و معنوى آنها مىشود .\r\nدر حديثى در كتاب شريف كافى از امير مؤمنان على عليه السلام مىخوانيم كه\r\n« إنَّ الْعالِمَ الْعامِلَ بِغَيْرِهِ كَالْجاهِلِ الْحائِرِ الَّذى لا يَسْتَفيقُ عَنْ جَهْلِهِ ؛\r\nشخص عالمى كه به علمش عمل نكند مانند جاهل سرگردانى است كه از بيمارى جهل بهبود نمىيابد .\r\nسپس حضرت در همان روايت مىفرمايد :\r\n« بَلْ قَدْ رَأيتُ أنَّ الْحُجَّةَ عَلَيْهِ أعْظَمُ وَالْحَسْرَةُ أدْوَمُ ؛\r\nبلكه حجت الهى را بر او بزرگ‌تر و حسرت او را پايدارتر ديدم » . « 1 »\r\n\r\n\r\n","description":"","footnote":"\r\n( 1 ) . كافى ، ج 1 ، ص 45 ، ح 6 .\r\n","page_name":" 637 ","page_number":637},
  {"content":"\r\n\r\nهمين عبارت با اندك تفاوتى در ذيل خطبهء 110 نهج‌البلاغه نيز آمده است .\r\nدر حديث ديگرى در غررالحكم از همان حضرت مىخوانيم :\r\n« عِلْمٌ لا يُصْلِحُكَ ضَلالٌ وَمالٌ لا يَنْفَعُكَ وَبالٌ ؛\r\nدانشى كه تو را اصلاح نكند گمراهى است و ثروتى كه تو را ( در راه خشنودى خدا ) سودى نبخشد بدبختى است » . « 1 »\r\nاين احتمال نيز وجود دارد كه منظور از « جهل » صفات جاهلانه‌اى مانند غرور و تكبر و خودخواهى و سودجويى و رياكارى باشد ؛ هر گاه علم با اين صفات نكوهيدهء جاهلانه همراه گردد عالم را به نابودى مىكشاند ، همان‌گونه كه در طول تاريخ مصاديق زيادى دارد . آيا طلحه و زبير عالم به احكام اسلام و قرآن نبودند ؟ آيا موقعيت على عليه السلام را در اسلام و نزد پيغمبر اكرم صلى الله عليه و آله نمىشناختند ؟ چه شد كه علمشان سودى به آنها نبخشيد ؟ آيا جز اين است كه جاه‌طلبى و پيروى از هواى نفس آنها را به جنگ جمل كشانيد و نه تنها علمشان به حالشان سودى نداشت ، بلكه صفات جاهلانهء آنها سبب مرگشان در دنيا و مجازاتشان در آخرت شد . حدود هفده هزار نفر از مسلمانان را به كشتن دادند و هرگز به مقصدشان نيز در دنيا نرسيدند .\r\nنيز احتمال مىرود منظور اين باشد كه ظواهرى از علم دارد ولى به عمق آن نرسيده است و به تعبيرى ديگر ، علم او فاقد بصيرت است همان‌گونه كه در حديثى از امام صادق عليه السلام مىخوانيم :\r\n« الْعامِلُ عَلى غْيرِ بَصيرَةٍ كَالسَّائِرِ عَلى غَيْرِ الطَّريقِ فَلا تُزيدُهُ سُرْعَةُ السَّيْرِ مِنَ الطَّريقِ إلّا بُعْداً ؛\r\nآن كس كه بدون بينش و بصيرت عمل مىكند همانند كسى است كه در بيراهه گام بر مىدارد ، چنين كسى هر قدر تندتر برود از راه اصلى دور تر مىشود » . « 2 »\r\nجمع ميان اين تفسيرها نيز مانعى ندارد .\r\n\r\n\r\n","description":"","footnote":"\r\n( 1 ) . غررالحكم ، ح 193 .\r\n( 2 ) . من لا يحضره الفقيه ، ج 4 ، ص 401 .\r\n","page_name":" 638 ","page_number":638},
  {"content":"\r\n\r\n\r\n108 و قال عليه السلام\r\nلَقَدْ عُلِّقَ بِنِيَاطِ هَذَا الْإِنْسَانِ بَضْعَةٌ هِيَ أَعْجَبُ مَا فِيهِ : وَذَلِكَ الْقَلْبُ . وَذَلِكَ أَنَّ لَهُ مَوَادَّ مِنَ الْحِكْمَةِ وَأَضْدَاداً مِنْ خِلَافِهَا ؛ فَإِنْ سَنَحَ لَهُ الرَّجَاءُ أَذَلَّهُ الطَّمَعُ ، وَإِنْ هَاجَ بِهِ الطَّمَعُ أَهْلَكَهُ الْحِرْصُ ، وَإِنْ مَلَكَهُ الْيَأْسُ قَتَلَهُ الْأَسَفُ ، وَإِنْ عَرَضَ لَهُ الْغَضَبُ اشْتَدَّ بِهِ الْغَيْظُ ، وَإِنْ أَسْعَدَهُ الرِّضى نَسِيَ التَّحَفُّظَ ، وَإِنْ غَالَهُ الْخَوْفُ شَغَلَهُ الْحَذَرُ ، وَ إِنِ اتَّسَعَ لَهُ الْأَمْرُ اسْتَلَبَتْهُ الْغِرَّةُ ، وَإِنْ أَفَادَ مَالًا أَطْغَاهُ الْغِنى ، وَإِنْ أَصَابَتْهُ مُصِيبَةٌ فَضَحَهُ الْجَزَعُ ، وَإِنْ عَضَّتْهُ الْفَاقَةُ شَغَلَهُ الْبَلَاءُ ، وَإِنْ جَهَدَهُ الْجُوعُ قَعَدَ بِهِ الضَّعْفُ ، وَإِنْ أَفْرَطَ بِهِ الشِّبَعُ كَظَّتْهُ الْبِطْنَةُ . فَكُلُّ تَقْصِيرٍ بِهِ مُضِرٌّ ، وَكُلُّ إِفْرَاطٍ لَهُ مُفْسِدٌ .\r\nامام عليه السلام فرمود :\r\nدر درون سينهء اين انسان قطعه گوشتى است كه به رگ مخصوصى آويخته شده و عجيب‌ترين اعضاى او و همان قلب وى است ، اين شگرفى به علت آن است كه صفاتى از حكمت و ضد حكمت در آن جمع است ، پس هرگاه آرزوها ( ى افراطى ) در آن ظاهر شود ( حالت طمع به او دست مىدهد و ) طمع او را ذليل و خوار مىكند و هنگامى كه طمع در او به هيجان آيد به دنبال آن حرص ،\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nاو را به هلاكت مىكشاند و هنگامى كه يأس بر او غالب گردد تأسف او را از پاى در مىآورد و هرگاه غضب بر او مستولى گردد خشمش فزونى مىگيرد ( و دست به هر كار خلافى مىزند ) و اگر بيش از حد ( از كسى يا چيزى ) راضى شود ( و به آن اطمينان پيدا كند ) جانب احتياط را از دست مىدهد و هرگاه ترس بر او غالب شود احتياطكارى ( افراطى ) او را به خود مشغول مىدارد و هر زمان كار بر او آسان گردد در غفلت و بىخبرى فرو مىرود و هر وقت مالى به دست آورد بىنيازى او را به طغيان وا مىدارد و اگر مصيبتى به او برسد بىتابى او را رسوا مىسازد و اگر فقر ، دامنش را بگيرد ، مشكلات ( ناشى از آن ) ، او را به خود مشغول مىدارد و اگر گرسنگى پيدا كند ضعف زمين‌گيرش مىكند و چنانچه پرخورى كند شكم‌پرورى او را به رنج انداخته ، راه نفس را بر او مىبندد و ( به طور كلى ) هرگونه كمبود ( و تفريط ) به او زيان مىرساند و هرگونه افراط او را فاسد مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء كتاب مصادر مىگويد : اين سخن بخشى از خطبهء معروف وسيله است كه از خطبه‌هاى مشهور آن حضرت است ( هرچند مرحوم سيّد رضى آن را در نهج‌البلاغه نقل نكرده است ) و از جمله كسانى كه پيش از مرحوم سيّد رضى اين خطبه را نقل كرده‌اند . كلينى در روضهء كافى و ابن شعبهء حرانى در تحف العقول است . سپس به جمع كثير ديگرى از دانشمندان معروف اشاره مىكند كه در كتب خود اين كلام حكمت‌آميز را نقل كرده‌اند از جمله : مرحوم شيخ مفيد در ارشاد ، مسعودى در مروج الذهب ، ابن عساكر در تاريخ دمشق و آمدى در غررالحكم مىباشد . ( مصادر نهج‌البلاغه ، ج 4 ، ص 100 ) .\r\nصاحب كتاب تمام نهج‌البلاغه اين گفتار حكمت‌آميز را به ضميمهء سخنان ديگرى از قول « ضرار بن ضمره » و در پاسخ معاويه كه سخنان بيشترى را از على عليه السلام طلب مىكرد ذكر نموده است . ( تمام نهج‌البلاغه ، ص 563 ) .\r\n","page_name":" 640 ","page_number":640},
  {"content":"\r\n\r\n\r\nشرح و تفسير اعجوبهء جهان خلقت !\r\nامام عليه السلام در اين گفتار حكيمانهء خود به يك سلسله عواطف انسانى و بخش مهمى از رذايل اخلاقى و آثار هر يك از آنها اشاره فرموده و مركز آنها را قلب مىشمرد و مىفرمايد : « در درون سينهء اين انسان قطعه گوشتى است كه به رگ مخصوصى آويخته شده و عجيب‌ترين اعضاى او و همان قلب وى است » ؛\r\n( لَقَدْ عُلِّقَ بِنِيَاطِ هَذَا الْإِنْسَانِ بَضْعَةٌ هِيَ أَعْجَبُ مَا فِيهِ : وَذَلِكَ الْقَلْبُ )\r\n. در اين‌كه چگونه قلب همان عضو صنوبرى كه مأمور رساندن خون به تمام اعضاست مىتواند مركز عواطف انسانى و فضايل و رذايل اخلاقى باشد در پايان اين بحث به طور مشروح از آن سخن خواهيم گفت .\r\n« نياط » همان رگى است كه قلب به‌وسيلهء آن در سينهء انسان آويزان است كه اگر قطع شود در كمترين زمان حيات انسان پايان مىيابد . گاه آن را مفرد شمرده و زمانى جمع « نَوط » ( بر وزن فوت ) دانسته‌اند و هنگامى به معناى خود قلب نيز آمده است . به هر حال امام عليه السلام اين قلب آدمى را كه در درون سينه‌اش با رگى آويخته شده شگفت‌انگيزترين عضو بدن او مىشمرد .\r\nسپس به دليل آن پرداخته و در ادامهء سخن چنين مىفرمايد : « اين شگرفى به خاطر آن است كه صفاتى از حكمت و ضد حكمت در آن جمع است » ؛\r\n( وَ ذَلِكَ أَنَّ لَهُ مَوَادَّ مِنَ الْحِكْمَةِ وَأَضْدَاداً مِنْ خِلَافِهَا )\r\n.\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nحكمت اشاره به فضايل اخلاقى و اضداد آن اشاره به رذايل اخلاقى است و به اين ترتيب امام قلب انسان را مركزى براى فضايل و رذايل اخلاقى مىشمرد و اين‌كه مرحوم مغنيه در فى ظلال حكمت را به غير فضايل اخلاقى تفسير كرده كه نتيجهء آن نوعى رذايل محسوب مىشود بسيار خلاف ظاهر است . « 1 »\r\nسپس امام عليه السلام به شرح بخشى از رذايل اخلاقى كه در طرف افراط و تفريط قرار دارند پرداخته به ده نكته در اين زمينه اشاره مىكند :\r\nنخست به سراغ حالت رجاى افراطى و سپس يأس افراطى مىرود و مىفرمايد : « هرگاه آرزوها ( ى افراطى ) در آن ظاهر شود ( حالت طمع به او دست مىدهد و ) طمع او را ذليل و خوار مىكند و هنگامى كه طمع در او به هيجان آمد به دنبال آن حرص ، او را به هلاكت مىكشاند » ؛\r\n( فَإِنْ سَنَحَ لَهُ الرَّجَاءُ أَذَلَّهُ الطَّمَعُ ، وَإِنْ هَاجَ بِهِ الطَّمَعُ أَهْلَكَهُ الْحِرْصُ )\r\n. منظور از « سَنَحَ » از مادهء « سنوح » به معناى عارض شدن است .\r\nمنظور از « رجاء » در اينجا اميد افراطى به ديگران داشتن و چشم به اموال و امكانات آنها دوختن است واضح است كه اين اميد افراطى ، او را به طمع ، و طمع ، او را به حرص مىكشاند كه همه از رذايل اخلاقى است .\r\nامام در مقابل آن « يأس افراطى » را مطرح مىكند و مىفرمايد : « و هنگامى كه يأس بر او قالب گردد تأسف او را از پاى در مىآورد » ؛\r\n( وَإِنْ مَلَكَهُ الْيَأْسُ قَتَلَهُ الْأَسَفُ )\r\n. منظور از « يأس » در اينجا نااميدى افراطى در عالم اسباب است كه انسان در صحنه‌هاى علم و تجارت و كسب و كار از موفقيت خود مأيوس باشد ؛ اشخاص مأيوس به يقين در زندگى ضعيف و ناتوان و گاه نابود مىشوند . حد وسط در ميان اميد افراطى و يأس همان حالت اميدوارى معتدل است كه اگر نباشد انسان\r\n\r\n\r\n","description":"","footnote":"\r\n( 1 ) . فى ظلال نهج‌البلاغه ، ج 4 ، ص 282 .\r\n","page_name":" 642 ","page_number":642},
  {"content":"\r\n\r\nدر زندگى به جايى نمىرسد همان‌گونه كه پيغمبر اكرم فرمود :\r\n« الْأمَلُ رَحْمَةٌ لِامَّتى وَ لَوْ لا الْأمَلُ لَما رَضَعَتْ والِدٌ وَلَدَها وَ لا غَرَسَ غارِسٌ شَجَراً ؛\r\nاميد و آرزو رحمتى است براى امت من و اگر اميد نبود هيچ مادرى فرزندش را شير نمىداد و هيچ باغبانى نهالى نمىكشت » . « 1 »\r\nآن‌گاه سومين و چهارمين صفات رذيله‌اى را كه در حد افراط و تفريط قرار دارند بيان مىكند و مىفرمايد : « هرگاه غضب بر او مستولى شود خشمش فزونى مىگيرد ( و دست به هر كار خلافى مىزند ) و اگر بيش از حد ( از كسى يا چيزى ) راضى شود ( و به آن اطمينان پيدا كند ) جانب احتياط را از دست مىدهد » ؛\r\n( وَإِنْ عَرَضَ لَهُ الْغَضَبُ اشْتَدَّ بِهِ الْغَيْظُ ، وَإِنْ أَسْعَدَهُ الرِّضَى نَسِيَ التَّحَفُّظَ )\r\n. به يقين هم حالت غضب كه سرچشمهء كارهاى نادرست مىشود جنبهء افراط دارد و هم اعتماد بىحساب به افراد و اشخاص كه آن هم سبب مشكلات فراوان مىگردد . حد وسط ميان اين دو رضايت معتدل آميخته با رعايت احتياط است .\r\nسپس حضرت از پنجمين و ششمين رذيلهء اخلاقى كه در طرف افراط و تفريط قرار دارند سخن مىگويد و مىفرمايد : « هرگاه ترس بر او غالب شود احتياطكارى ( افراطى ) او را به خود مشغول مىدارد و هرگاه كار بر او آسان گردد در غفلت و بىخبرى فرو مىرود » ؛\r\n( وَإِنْ غَالَهُ الْخَوْفُ شَغَلَهُ الْحَذَرُ ، وَإِنِ اتَّسَعَ لَهُ الْأَمْرُ اسْتَلَبَتْهُ الْغِرَّةُ )\r\n. علماى اخلاق ترس بجا و معتدل را در برابر عواقب منفى و خطرناك فضيلت مىشمرند . در واقع خداوند آن را سپرى در برابر خطرات در وجود انسان قرار داده تا بىحساب در هر ميدانى وارد نشود و دشمنانى كه در كمين او هستند و خطراتى كه بر سر راه رسيدن به مقصد وى را تهديد مىكنند از نظر دور ندارد ؛ ولى اگر اين حالت جنبهء افراطى به خود بگيرد صفتى رذيله به نام « جُبن » است\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 175 .\r\n","page_name":" 643 ","page_number":643},
  {"content":"\r\n\r\nهمان‌گونه كه اگر در جهت تفريط واقع شود و انسان بىباكانه در هر ميدان و مسيرى قدم بگذارد ، رذيلهء ديگرى است كه از آن به غفلت ، غرور و بىخبرى ياد مىشود .\r\nآن‌گاه در بيان هفتمين و هشتمين اوصاف افراطى مىفرمايد : « هرگاه مالى به دست آورد بىنيازى او را به طغيان وا مىدارد و اگر مصيبتى به او برسد بىتابى او را رسوا مىكند و اگر فقر دامنش را بگيرد مشكلات ( ناشى از آن ) ، او را به خود مشغول مىدارد » ؛\r\n( وَإِنْ أَفَادَ مَالًا أَطْغَاهُ الْغِنَى ، وَإِنْ أَصَابَتْهُ مُصِيبَةٌ فَضَحَهُ الْجَزَعُ ، وَإِنْ عَضَّتْهُ الْفَاقَةُ شَغَلَهُ الْبَلَاءُ )\r\n. « عَضَّتْهُ » از مادهء « عضّ » ( بر وزن حظ ) به معناى گاز گرفتن و گزيدن است .\r\nامام عليه السلام طغيان به سبب فزونى مال را در برابر دو چيز قرار داده است : مصيبت توأم با بىتابى و فقر مشغول كننده .\r\nدر نسخهء كافى جملهء\r\n« وَإِنْ عَضَّتْهُ الْفَاقَةُ »\r\nقبل از جملهء\r\n« وَإنْ أصابَتْهُ مُصيبَةٌ »\r\nآمده است و مناسب نيز همين است ، زيرا « فاقه » ( فقر ) بلا فاصله در برابر « غنا » قرار مىگيرد .\r\nبه يقين مال و ثروت ، بهترين وسيله براى نيل به اهداف والاى انسانى ، كمك به دردمندان و كمك به پيشرفت علم و دانش و برقرار ساختن عدالت اجتماعى و ساختن بناهاى خير و مانند آن است ؛ اما اگر توأم با خودخواهى و كم‌ظرفيتى شود انسان را به طغيان وا مىدارد همان‌گونه كه قرآن مجيد مىفرمايد : « « كَلَّا إِنَّ الْإِنسَانَ لَيَطْغَى * أَنْ رَّآهُ اسْتَغْنَى » ؛ ( آن‌گونه نيست كه آنها مىپندارند ، انسان طغيان مىكند هرگاه خود را مستغنى و بىنياز ببيند » ( منظور انسان‌هاى كم‌ظرفيت و بىتقواست ) .\r\nدر هر حال مناسب اين است كه مصيبت را در عبارت بالا به مصائب مالى تفسير كنيم ؛ مانند ورشكست شدن در تجارت يا آفت گرفتن محصولات در\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nزراعت و مانند آن كه در قرآن مجيد گاه بر آن اطلاق مصيبت شده است آنجا كه مىفرمايد : « وَلَنَبْلُوَنَّكُمْ بِشَىْءٍ مِنَ الْخَوْفِ وَالْجُوعِ وَنَقْصٍ مِنْ الْأَمْوَالِ وَالْأَنفُسِ وَالثَّمَرَاتِ وَبَشِّرِ الصَّابِرِينَ * الَّذِينَ إِذَا أَصَابَتْهُمْ مُصِيبَةٌ قَالُوا إِنَّا للَّهِ وَإِنَّا إِلَيْهِ رَاجِعُونَ » .\r\nسرانجام امام عليه السلام رذيلهء نهم و دهم را مورد توجه قرار داده مىفرمايد : « اگر گرسنگى پيدا كند ضعف زمين‌گيرش مىكند و اگر پرخورى كند شكم‌پرورى او را به رنج انداخته راه نفس را بر او مىبندد » ؛\r\n( وَإِنْ جَهَدَهُ الْجُوعُ قَعَدَ بِهِ الضَّعْفُ ، وَإِنْ أَفْرَطَ بِهِ الشِّبَعُ كَظَّتْهُ الْبِطْنَةُ )\r\n. « كَظَّتْهُ » از ماده « كظ » ( بر وزن حظ ) به معناى به زحمت افكندن است .\r\nبه يقين همان‌گونه كه افراط در پرخورى نكوهيده است و سرچشمهء بيمارىهاى جسمى و روحى است ، كم‌خوردن بيش از حد نيز مايهء ضعف و ناتوانى و عدم قدرت بر انجام مسئوليت‌هاست .\r\nامام عليه السلام ، اين معلم بزرگ اخلاق و فضيلت ، بعد از ذكر ده مورد بالا به طور خصوص به سراغ يك اصل كلى مىرود كه هم آنچه را گذشت فرا مىگيرد و هم موارد ديگر از افراط و تفريطها را و مىفرمايد : « ( به طور كلى ) هرگونه كمبود ( و تفريط ) به او زيان مىرساند و هرگونه افراط او را فاسد مىسازد » ؛\r\n( فَكُلُّ تَقْصِيرٍ بِهِ مُضِرٌّ ، وَكُلُّ إِفْرَاطٍ لَهُ مُفْسِدٌ )\r\n. درسى را كه امام عليه السلام در اين كلام نورانىاش به همهء ما مىدهد در واقع درسى است كه تمام علم اخلاق و سخنان علماى اخلاق در آن خلاصه شده است .\r\nامام عليه السلام در اين درس پرمعنا به همگان هشدار مىدهد كه غرائزى كه خداوند در انسان آفريده و در درون جان او قرار داده است همه براى حيات مادى و معنوى انسان ضرورى است مشروط بر اين‌كه به سوى افراط و تفريط كشيده نشود ؛ اميد خوب است ؛ ولى افراط و تفريط در آن زيان‌بار ، احتياط و ترس در برابر حوادث خطرناك لازم است ؛ اما افراط و تفريط در آن سبب بدبختى است .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nمال و ثروت از اسباب سعادت است مشروط بر اين‌كه افراط و تفريط و طغيان و جزع در آن نباشد . خوردن غذا براى داشتن بدن سالم به عنوان مقدمهء داشتن روح سالم لازم است ؛ اما افراط و تفريط در آن مشكل آفرين مىباشد .\r\n\r\nنكته آيا قلب كانون صفات خوب و بد انسان است ؟\r\nسؤال مهمى كه در اينجا مطرح مىشود اين است كه قلب به معناى عضوى كه درون سينه براى پمپاژ خون به تمام اعضا قرار دارد طبق تحقيقات دانشمندان هرگز مركز ادراكات نيست و كار آن فقط رساندن خون تصفيه شده به اعضا و گرفتن خون آلوده و فرستادن آن به تصفيه خانهء بدن يعنى ريه است . چگونه امام عليه السلام مىفرمايد قلبى كه با رگى به سينهء انسان آويخته شده مركز اين صفات است ؟\r\nهمين سؤال دربارهء استعمالات قلب در قرآن مجيد نيز آمده است مخصوصاً آنجا كه مىفرمايد : « « خَتَمَ اللَّهُ عَلَى قُلُوبِهِمْ . . . » ؛ خداوند بر دل‌هاى آنها مهر نهاده . . . » . « 1 »\r\nدر پاسخ اين سؤال ، بحث جامعى در تفسير نمونه آمده كه در اينجا مىآوريم .\r\nچرا درك حقايق در قرآن به قلب نسبت داده شده است در حالى كه مىدانيم قلب مركز ادراكات نيست ، بلكه تلمبه‌اى براى گردش خون در بدن است ؟ !\r\nدر پاسخ چنين مىگوييم :\r\n« قلب » در قرآن به معانى گوناگونى آمده است ، از جمله :\r\n1 . به معنى عقل و درك ، چنان‌كه در آيهء 37 سورهء « ق » مىخوانيم : « « إِنَّ فِى ذَلِكَ لَذِكْرَى لِمَنْ كَانَ لَهُ قَلْبٌ » ؛ در اين مطالب تذكر و يادآورى است براى آنان كه\r\n\r\n\r\n","description":"","footnote":"\r\n( 1 ) . بقره ، آيهء 7 .\r\n","page_name":" 646 ","page_number":646},
  {"content":"\r\n\r\nنيروى عقل و درك داشته باشند » .\r\n2 . به معنى روح و جان ، چنان‌كه در سورهء « احزاب » ، آيهء 10 آمده است : « « وَإِذْ زَاغَتِ الْأَبْصَارُ وَبَلَغَتِ الْقُلُوبُ الْحَنَاجِرَ » ؛ هنگامى كه چشم‌ها از وحشت فرومانده و جان‌ها به لب رسيده بود » .\r\n3 . به معنى مركز عواطف . آيهء 12 سورهء « انفال » شاهد اين معناست : « « سَأُلْقِى فِى قُلُوبِ الَّذِينَ كَفَرُوا الرُّعْبَ » ؛ به‌زودى در دل كافران ترس ايجاد مىكنيم » . در جاى ديگر در سورهء « آل عمران » آيهء 159 مىخوانيم : « « فَبِمَا رَحْمَةٍ مِنْ اللَّهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ » ؛ . . . اگر سنگدل بودى از اطرافت پراكنده مىشدند » .\r\nتوضيح اينكه در وجود انسان دو مركز نيرومند به چشم مىخورد :\r\n1 . مركز ادراكات كه همان « مغز و دستگاه اعصاب » است ، لذا هنگامى كه مطلب فكرى براى ما پيش مىآيد احساس مىكنيم با مغز خويش آن را مورد تجزيه و تحليل قرار مىدهيم ( اگرچه مغز و سلسلهء اعصاب در واقع وسيله و ابزارى براى روح هستند ) .\r\n2 . مركز عواطف كه عبارت است از همان قلب صنوبرى كه در بخش چپ سينه قرار دارد و مسائل عاطفى در مرحلهء اول روى همين مركز اثر مىگذارد و اولين جرقه از قلب شروع مىشود .\r\nما بالوجدان هنگامى كه با مصيبتى روبه‌رو مىشويم فشار آن را روى همين قلب صنوبرى احساس مىكنيم ، و همچنان وقتى كه به مطلب سرورانگيزى بر مىخوريم فرح و انبساط را در همين مركز احساس مىكنيم ( دقت كنيد ) .\r\nدرست است كه مركز اصلى « ادراكات » و « عواطف » همگى روان و روح آدمى است ولى تظاهرات و عكس‌العمل‌هاى جسمى آنها متفاوت است عكس العمل درك و فهم نخستين بار در دستگاه مغز آشكار مىشود ؛ ولى عكس‌العمل مسائل\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nعاطفى از قبيل محبت ، عداوت ، ترس ، آرامش ، شادى و غم در قلب انسان ظاهر مىگردد ، به‌طورى كه به هنگام ايجاد اين امور به‌روشنى اثر آنها را در قلب خود احساس مىكنيم .\r\nنتيجه اين‌كه اگر در قرآن مسائل عاطفى به قلب ( همين عضو مخصوص ) مسائل عقلى به قلب ( به معنى عقل يا مغز ) نسبت داده شده ، دليل آن همان است كه گفته شد ، و سخنى به گزاف نرفته است .\r\nاز همهء اينها گذشته قلب به معناى عضو مخصوص نقش مهمى در حيات و بقاى انسان دارد ، به‌طورى كه يك لحظه توقف آن با نابودى همراه است ، بنابراين چه مانعى دارد كه فعاليت‌هاى فكرى و عاطفى به آن نسبت داده شود .\r\n* * *\r\n\r\n","description":"","footnote":"","page_name":" 648 ","page_number":648},
  {"content":"\r\n\r\n\r\n109 و قال عليه السلام نَحْنُ النُّمْرُقَةُ الْوُسْطى ، بِهَا يَلْحَقُ التَّالِي ، وَإِلَيْهَا يَرْجِعُ الْغَالِي .\r\nامام عليه السلام فرمود :\r\nما تكيه‌گاه ميانه هستيم ؛ ( بايد ) عقب افتادگان به آن ملحق شوند\r\nو تندروان به سوى آن باز گردند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nقبل از مرحوم سيّد رضى ابن عبد ربه ( متوفاى 328 ) در عقد الفريد آن را با كمى تفاوت آورده و ابن قتيبه ( متوفاى 276 ) در عيون الاخبار و يعقوبى ( متوفاى 284 ) در تاريخ خود و همچنين ابن شعبه ( متوفاى 332 ) در تحف العقول و مرحوم مفيد در مجالس با تفاوتى در بعضى از الفاظ اين كلام حكمت‌آميز را آورده‌اند . از آنچه طبرى در بشارة المصطفى نوشته بر مىآيد كه امام عليه السلام اين گفتار حكيمانه را ضمن سخنانى كه بين او و بين « حارث همدانى » رد و بدل شد بيان فرمود . ( مصادر نهج‌البلاغه ، ج 4 ، ص 102 ) .\r\n","page_name":" 649 ","page_number":649},
  {"content":"\r\n . \r\n","description":"","footnote":"","page_name":" 650 ","page_number":650},
  {"content":"\r\n\r\n\r\nشرح و تفسير ما از افراط و تفريط دوريم\r\nامام عليه السلام در اين گفتار حكيمانه ، موقف خود و خاندانش را در برابر « مقصران » و « غاليان » روشن ساخته است ، مىفرمايد : « ما تكيه‌گاه ميانه هستيم ؛ ( بايد ) عقب‌افتادگان به آن ملحق شوند و تندروان به سوى آن باز گردند » ؛\r\n( نَحْنُ النُّمْرُقَةُ الْوُسْطَى ، بِهَا يَلْحَقُ التَّالِي ، وَإِلَيْهَا يَرْجِعُ الْغَالِي )\r\n. اين تعبير كنايهء زيبا و دلنشينى است ، زيرا « نُمْرُقة » در اصل به معناى پشتى يا متكايى است كه بر آن تكيه مىكنند ؛ پشتى وسط و ميانه ، پشتى ممتازى بوده كه در صف پشتىهاى مجلس مورد توجه و جايگاه افراد شريف‌تر بوده است .\r\nمىفرمايد : آنها كه پايين‌ترند بايد رو به سوى ما كنند و آنها كه بالاترند بايد نگاه خود را به ما باز گردانند ( و همگى راه اعتدال را پيش گيرند ) .\r\nاشاره به اينكه مورد قبول در اسلام و آيين الهى امورى است كه در سر حد اعتدال و دور از افراط و تفريط باشد ، همان‌گونه كه قرآن مجيد مىگويد : « وَكَذَلِكَ جَعَلْنَاكُمْ أُمَّةً وَسَطاً » « 1 » و در جاى ديگر دربارهء انفاق مىفرمايد : « « وَالَّذينَ إذا أنْفَقُوا لَمْ يُسْرِفُوا وَلَمْ يَقْتَرُوا وَكَانَ بَيْنَ ذلِكَ قَواماً » ؛ كسانى كه هنگامى كه انفاق مىكنند نه اسراف مىكنند و نه سخت‌گيرى و در ميان اين دو حد اعتدال را رعايت مىكنند » . « 2 »\r\n\r\n\r\n","description":"","footnote":"\r\n( 1 ) . بقره ، آيهء 143 .\r\n( 2 ) . فرقان ، آيهء 67 .\r\n","page_name":" 651 ","page_number":651},
  {"content":"\r\n\r\nمنظور از « تالى » كسانى هستند كه اوصاف برجستهء امامان اهل بيت عليهم السلام را انكار مىكردند و آنان را در حد فردى معمولى قرار مىدادند و منظور از « غالى » كسانى كه آنان را از حد امام معصوم بالاتر برده و صفات خدايى برايشان قائل مىشدند و حتى گاهى به الوهيت آنها رأى مىدادند . امام عليه السلام مىفرمايد : ما هيچ يك از اين دو گروه را نمىپسنديم نه تالى و نه غالى .\r\nبعضى از شرّاح نهج‌البلاغه « وسطى » را به معناى ممتاز و عالى گرفته‌اند نه به معناى ميانه ، همان‌گونه كه در آيهء 28 از سورهء « قلم » مىخوانيم : « قَالَ أَوْسَطُهُمْ أَلَمْ أَقُلْ لَّكُمْ لَوْلَا تُسَبِّحُونَ » كه اوسط در اينجا به معناى افضل و برتر است .\r\nولى با توجه به تالى و غالى كه در ذيل اين كلام حكيمانه آمده چنين احتمالى بسيار بعيد است و مناسب همان معناى وسط است كه طرف افراط و تفريط دارد .\r\nپيروى از حد اعتدال و پيمودن خط ميانه نه تنها در مسائل اعتقادى مورد توجه است كه در مسائل اخلاقى و اجتماعى نيز غالباً چنين است ، زيرا افراط و تفريط در اين امور نيز زيانبار بوده و حد وسط و حالت اعتدال داراى آثار و بركات روشنى است .\r\nخوشبختانه پيروان مكتب اهل بيت با هدايت‌هاى آنها در همه جا حد اعتدال را برگزيدند ؛ در حالىگروهى گرايش به جبروگروهى تفويض را انتخاب مىكردند ، پيروان اين مكتب شعار « لا جبر و لا تفويض بل امر بين الامرين » را برگزيدند و در جايى كه جمعى قائل به تشبيه ( اعتقاد به جسميت خداوند ) و گروهى معتقد به تعطيل ( كسانى كه مىگويند ما از ذات و صفات خدا هيچ چيز نمىفهميم ) در ميان مسلمانان بودند ، پيروان اين مكتب نه تشبيه را پذيرفتند و نه تعطيل را بلكه معتقد شدند كنه ذات خدا و صفات او گرچه براى انسان‌ها قابل درك نيست ؛ ولى او را مىتوان از طريق آثارش در پهنهء جهان هستى به خوبى شناخت .\r\nآخرين سخن اين‌كه تعبير به « نحن » گرچه به معناى امامان اهل بيت است\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nولى از بعضى از روايات استفاده مىشود كه پيروان راستين آنها نيز همين گونه‌اند .\r\nچنان‌كه در حديثى از امام باقر عليه السلام مىخوانيم فرمود :\r\n« يا مَعْشَرَ الشّيعَةِ - شِيعَةِ آلِ مُحَمَّدٍ - كُونُوا النُّمْرُقَةُ الْوُسْطى يَرْجَعُ إلَيْكُمُ الْغالى وَ يَلْحَقُ بِكُمُ التَّالى ؛\r\nاى جميعت شيعه شما هم جايگاه حد وسط و معتدل باشيد كه غلو كننده به سوى شما باز گردد و عقب‌مانده به شما ملحق شود » در اين هنگام مردى عرض كرد :\r\nفدايت شوم ، منظور از غالى چيست ؟ فرمود :\r\n« قَوْمٌ يَقُولُونَ فينا ما لا نَقُولُه فى أنْفُسُنا فَلَيْسَ أولئكَ مِنّا وَ لَسْنا مِنْهُمْ ؛\r\nگروهى هستند كه دربارهء ما مطالبى مىگويند كه ما دربارهء خود نمىگوييم ( آنها راه غلو و افراط را مىپويند ) آنها از ما نيستند و ما از آنها نيستيم » . سپس امام عليه السلام رو به مردم كرد و فرمود :\r\n« وَاللَّه ما مَعَنا مِنَ اللَّهِ بَرائَةٌ وَلا بَيْنَنا وَبَيْنَ اللَّهِ قِرابَةٌ وَلا لَنا عَلَى اللَّهِ حُجَّةٌ وَلا نَتَقَرَّبُ إلَى اللَّهِ إلَّا بِالطَّاعَةِ ؛\r\nبه خدا سوگند ما برات آزادى ( از آتش دوزخ براى كسى ) نداريم و ميان ما و خداوند خويشاوندى نيست و حجت خاصى در برابر او نداريم و جز از طريق اطاعت به او تقرب نمىجوييم » . سپس افزود :\r\n« فَمَنْ كانَ مِنْكُمْ مُطيعاً لِلَّهِ تَنْفَعُهُ وِلايَتَنا وَ مَنْ كانَ مِنْكُم عاصِياً لِلَّهِ لَنْ تَنْفَعَهُ وَلايَتَنا وَيَحْكُمْ لا تَغْتَرُّوا وَيَحْكُمْ لا تَغْتَرُّوا ؛\r\nهر كس از شما مطيع خدا باشد ولايت ما براى او سودبخش است و هر كس از شما معصيت خدا كند ولايت ما به او سودى نمىبخشد . واى بر شما ( به ولايت ما ) مغرور نشويد ، واى بر شما مغرور نشويد » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 75 ، ح 6 .\r\n","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n\r\n\r\n110 و قال عليه السلام لَا يُقِيمُ أَمْرَ اللَّهِ سُبْحَانَهُ إِلَّا مَنْ لَايُصَانِعُ وَلَا يُضَارِعُ ، وَلَا يَتَّبِعُ الْمَطَامِعَ .\r\nامام عليه السلام فرمود :\r\nفرمان خدا را تنها كسى مىتواند اجرا كند كه نه سازش‌كار باشد\r\n( و اهل رشوه ) و نه تسليم و ذليل ( در مقابل ديگران )\r\nو نه پيروى از طمع‌ها كند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه جز اين دربارهء اين كلام حكيمانه نقل نشده است كه صاحب غررالحكم كه بعد از مرحوم رضى مىزيسته اين گفتار حكيمانه را با تفاوت در چند مورد ذكر كرده كه نشان مىدهد منبعى غير از نهج‌البلاغه در اختيار داشته است . ( مصادر نهج‌البلاغه ، ج 4 ، ص 102 ) .\r\n","page_name":" 655 ","page_number":655},
  {"content":"\r\n . \r\n","description":"","footnote":"","page_name":" 656 ","page_number":656},
  {"content":"\r\n\r\n\r\nشرح و تفسير مجريان فرمان خدا\r\nامام عليه السلام در اين گفتار پربار و حكيمانه صفات كسانى را كه توانايى اجراى اوامر الهى را دارند بيان مىكند و آن را در سه چيز خلاصه كرده ، مىفرمايد :\r\n« فرمان خدا را تنها كسى مىتواند اجرا كند كه نه سازش‌كار باشد ( و اهل رشوه ) و نه تسليم و ذليل ( در مقابل ديگران ) و نه پيروى از طمع‌ها كند » ؛\r\n( لَا يُقِيمُ أَمْرَ اللَّهِ سُبْحَانَهُ إِلَّا مَنْ لَايُصَانِعُ ، وَلَا يُضَارِعُ ، وَلَا يَتَّبِعُ الْمَطَامِعَ )\r\n. بديهى است آنان كه اهل « مصانعه » ( به معناى سازشكارى و رشوه گرفتن ) هستند هرگز نمىتوانند حق را به حق‌دار برسانند ، چرا كه زورمندان اهل باطل آنها را خريدارى مىكنند و از حق منصرف مىسازند و در اين ميان حقوق ضعفا پايمال مىشود .\r\nهمچنين كسانى كه ضعيف و ذليل و ناتوانند قدرت اجراى فرمان خدا را ندارند ، زيرا اجراى فرمان حق قاطعيت و شجاعت و استقلال شخصيت را مىطلبد و افراد زبون كه به روش اهل باطل عمل مىكنند توان اين كار را ندارند .\r\nنيز اشخاص مبتلا به انواع طمع‌ها ؛ طمع در مقام ، مال و خواسته‌هاى هوس‌آلود هرگز نمىتوانند مجرى فرمان خدا باشند ، زيرا طمع بر سر دوراهىها و چند راهىها آنها را به‌سوى خود جذب مىكند و از پيمودن راه حق باز مىدارد .\r\nبه همين دليل در طول تاريخ كمتر زمامدارى را ديده‌ايم كه به طور كامل\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nمجرى فرمان حق باشد ( مگر انبيا و اوليا ) زيرا گاه يكى از اين سه نقطه ضعف و گاه همهء آنها را داشته است ، از اين رو از پيمودن راه حق باز مانده است .\r\nآنچه امام عليه السلام در بالا دربارهء موانع اجراى فرمان الهى بيان فرمود امورى است كه در آيات و روايات اسلامى نيز بر آن تأكيد شده است ؛ از جمله دربارهء رشوه مىخوانيم پيغمبر خدا صلى الله عليه و آله فرمود :\r\n« إيّاكُم وَ الرِّشْوَةَ فَإنَّها مَحْضُ الْكُفْرِ وَ لا يَشُمُّ صاحِبُ الرِّشْوَةِ ريحَ الْجَنَّةِ ؛\r\nاز رشوه بپرهيزيد كه كفر خالص است و رشوه‌گير بوى بهشت را هرگز استشمام نمىكند » .\r\nكسى كه رشوه مىگيرد در واقع پرستش درهم و دينار را بر پرستش خالق مختار مقدم مىشمرد و قوانينى را كه براى حمايت از ضعفاى جامعه است تبديل به وسيلهء حمايت از دزدان و دغل‌كاران و ظالمان مىكند و « مضارعة » كه همان اظهار ذلت و ناتوانى در برابر زورگويان است عامل ديگرى براى زير پا گذارد فرمان خدا و به قدرت رسيدن ظالمان است .\r\nاميرمؤمنان على عليه السلام در خطبهء همّام ( خطبهء 193 ) مىفرمايد :\r\n« فَمِنْ عَلامَةِ أحَدِهِمْ أنَّكَ تَرى لَهُمْ قُوَّةً فى دينِ ؛\r\nيكى از نشانه‌هاى پرهيزگاران اين است كه او را در دين ( و اجراى فرمان الهى ) قوى و نيرومند مىبينى » .\r\nدر مورد طمع كه مانع سوم است همين بس كه در روايتى از امام اميرالمؤمنين عليه السلام در بحارالانوار آمده كه :\r\n« ما هَدَمَ الدّينَ مِثْلُ الْبِدَعُ وَ لا أفْسَدَ الرَّجُلَ مِثْلُ الطَّمَعُ ؛\r\nهيچ چيز مانند بدعت‌ها دين را از بين نمىبرد و چيزى مانند طمع انسان را فاسد نمىسازد » .\r\nدر حديث ديگرى از آن حضرت مىخوانيم :\r\n« مَنْ أرادَ أنْ يَعيشَ حُرّاً أيَّامَ حَياتِهِ فَلا يُسْكِنِ الطَّمَعَ قَلْبَهُ ؛\r\nكسى كه مىخواهد در طول عمر آزاد زندگى كند بايد اجازه ندهد طمع در قلبش سكونت يابد » . « 1 »\r\n\r\n\r\n","description":"","footnote":"\r\n( 1 ) . ميزان الحكمه ، ج 6 ، ح 11213 .\r\n","page_name":" 658 ","page_number":658},
  {"content":"\r\n\r\nسعدى در شعرى كه بر گرفته از اين حديث است مىگويد :\r\n هر كه بر خود در سؤال گشاد * تا بميرد نيازمند بود\r\nآز بگذار و پادشاهى كن * گردن بى طمع بلند بود \r\n* * *\r\n\r\n","description":"","footnote":"","page_name":" 659 ","page_number":659},
  {"content":"\r\n . \r\n","description":"","footnote":"","page_name":" 660 ","page_number":660},
  {"content":"\r\n\r\nوَقَالَ عليه السلام وَقَدْ تُوُفِّيَ سَهْلُ بْنُ حُنَيْفٍ الْأَنْصَارِيُّ بِالْكُوفَةِ بَعْدَ مَرْجِعِهِ مَعَهُ مِنْ صِفِّينَ ، وَكَانَ أَحَبَّ النَّاسِ إِلَيْهِ :\r\n\r\n111 و 112 و قال عليه السلام لَوْ أَحَبَّنِي جَبَلٌ لَتَهَافَتَ .\r\nمَعْنى ذلِكَ أنَّ الْمِحْنَةَ تَغْلُظُ عَلَيْهِ ، فَتُسْرِعُ الْمَصائِبُ إلَيْهِ ، وَلا يَفْعَلُ ذلِكَ إلّا بِالْأتْقِياءِ الْأبْرارِ وَالْمُصْطَفَيْنَ الْأخْيارِ ، وَهذا مِثْلُ قَوْلِهِ عليه السلام :\r\nمَنْ أَحَبَّنَا أَهْلَ الْبَيْتِ فَلْيَسْتَعِدَّ لِلْفَقْرِ جِلْبَاباً .\r\n« وَقَدْ يُؤَوَّلُ ذلِكَ عَلى مَعْنى آخَرَ لَيْسَ هذا مَوْضِعَ ذِكْرِهِ » .\r\nبه هنگام بازگشت اميرمؤمنان على عليه السلام از ميدان صفين « سهل بن حنيف » در كوفه چشم از دنيا فرو بست در حالى كه محبوب‌ترين مردم نزد امام عليه السلام بود .\r\nامام عليه السلام فرمود :\r\nحتى اگر كوهى مرا دوست بدارد از هم مىشكافد و فرو مىريزد !\r\nسيّد رضى مىگويد : معناى اين سخن آن است كه شدايد و مصائب ، به سرعت به سراغ دوستان ما مىآيند و اين سرنوشت تنها در انتظار پرهيزگاران\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nو نيكان و برگزيدگان و خوبان است .\r\nاين سخن همانند سخن ديگرى است كه از امام عليه السلام نقل شده است كه فرمود :\r\nهركس ما اهل بيت را دوست دارد بايد پوشش فقر را براى خود مهيا سازد ( و آمادهء انواع محروميت‌ها و گرفتارىها ) گردد .\r\nسيد رضى در پايان مىگويد : گاهى براى اين كلام تفسير ديگرى كرده‌اند كه اينجا جاى شرح آن نيست . « 1 »\r\n* * *\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه حكمت پربار اول را نقل كرده ، زمخشرى در ربيع الابرار و آمدى در غررالحكم و نويسندهء الدرجات الرفيعة ( سيد على خان متوفاى 1120 ) است .\r\nاما كلمهء حكمت آميز دوم در ميان علما و دانشمندان پيش از سيّد رضى مشهور بوده و آن را به صورت‌هاى مختلفى نقل كرده و در تفسير آن نظرات متعددى داده‌اند از جمله كسانى كه آن را نقل كرده‌اند سيد مرتضى در كتاب امالى و ابن اثير در نهاية است . ( مصادر نهج‌البلاغه ، ج 4 ، ص 103 ) .\r\nمرحوم علامهء مجلسى در بحارالانوار بعد از اشاره به اين دو كلام حكمت‌آميز مولا امير مؤمنان عليه السلام شرح مبسوطى در چند صفحه دربارهء آن آورده است كه بعدا به آن اشاره خواهيم كرد . ( بحارالانوار ، ج 67 ، ص 247 ) .\r\n","page_name":" 662 ","page_number":662},
  {"content":"\r\n\r\n\r\nشرح و تفسير\r\nدر مقدمهء اين كلام حكمت‌آميز شأن ورودى براى آن ذكر شده هنگام باز گشت امير مؤمنان على عليه السلام از ميدان صفين به امام عليه السلام خبر دادند « سهل بن حنيف » ( يكى از پيشگامان اسلام ، از اصحاب خاص پيغمبر اكرم و اميرمؤمنان على عليهما السلام ) در كوفه چشم از دنيا فرو بسته در حالى كه محبوب‌ترين مردم نزد امام عليه السلام بود » ؛\r\n( وَ قَدْ تُوُفِّيَ سَهْلُ بْنُ حُنَيْفٍ الْأَنْصَارِيُّ بِالْكُوفَةِ بَعْدَ مَرْجِعِهِ مَعَهُ مِنْ صِفِّينَ ، وَكَانَ أَحَبَّ النَّاسِ إِلَيْهِ )\r\n. امام عليه السلام در اين هنگام در زمينهء بىوفايى دنيا و از دست رفتن سريع عزيزان فرمود : « حتى اگر كوهى مرا دوست بدارد از هم مىشكافد و فرو مىريزد » ؛\r\n( لَوْ أَحَبَّنِي جَبَلٌ لَتَهَافَتَ )\r\n. اشاره به بىوفايى و ناپايدارى طبيعت دنيا و از دست رفتن عزيزان است كه هم آزمونى براى مردان خداست و هم هشدارى براى همگان .\r\nسپس مرحوم سيّد رضى به دنبال اين گفتار حكيمانه دربارهء بىوفايى دنيا مىافزايد : « معناى اين سخن آن است كه شدائد و مصائب ، به سرعت به سراغ دوستان ما مىآيند و اين سرنوشت تنها در انتظار پرهيزگاران و نيكان و برگزيدگان و خوبان است و اين سخن همانند سخن ديگرى از امام عليه السلام است كه فرمود : « هركس ما اهل بيت را دوست دارد بايد پوشش فقر را براى خود مهيا سازد ( و آمادهء انواع محروميت‌ها و گرفتارىها ) گردد » ؛\r\n( مَعْنى ذلِكَ أنَّ الْمِحْنَةَ\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nتَغْلُظُ عَلَيْهِ ، فَتُسْرِعُ الْمَصائِبُ إلَيْهِ ، وَ لا يَفْعَلُ ذلِكَ إلّا بِالْأتْقِياءِ الْأبْرارِ وَالْمُصْطَفَيْنَ الْأخْيارِ ، وَهذا مِثْلُ قَوْلِهِ عليه السلام : مَنْ أَحَبَّنَا أَهْلَ الْبَيْتِ فَلْيَسْتَعِدَّ لِلْفَقْرِ جِلْبَاباً )\r\n. « جلباب » به لباسى مىگويند كه تمام بدن يا قسمت عمدهء آن را بپوشاند ؛ چادر يا مانند آن .\r\nدر اين‌كه چه رابطه‌اى در ميان محبت اهل بيت و پوشش فقر است تفسيرهاى مختلفى شده كه از ميان همهء آنها سه تفسير زير از همه مناسب‌تر است :\r\nنخست اين‌كه به مقتضاى « الْبَلاءُ لِلْوِلاءِ » ؛ بلاها به سراغ دوستان خدا مىروند و همچين به مقتضاى حديث\r\n« إنَّ أشَدَّ النَّاسِ بَلاءً الْأنْبياءُ ثُمَّ الَّذينَ يَلَوْنَهُمْ ثُمَّ الْأمْثَلُ فَالْأمْثَلُ ؛\r\nگرفتارىها و مشكلات بيش از همه دامان پيامبران را مىگيرد سپس كسانى كه به دنبال آنها هستند سپس نيكان يكى پس از ديگرى » « 1 » افرادى كه به امام عليه السلام كه مجموعه‌اى از فضايل انسانى و بركات معنوى و الهى است عشق بورزند در صف اوليا قرار مىگيرند و به حكم اين‌كه مقرب‌ترند جام بلا بيشترشان مىدهند كه هم آزمونى است براى آنان و همه وسيله‌اى است براى ترفيع درجاتشان .\r\nبنا به تفسير ديگر منظور آن است كسانى كه عشق به امام مىروزند يا حب اهل بيت دارند بايد فقر به معناى سادگى زندگى را پيشه كنند ؛ همان فقرى كه پيغمبر اكرم دربارهء آن مىفرمود :\r\n« الْفَقْرُ فَخْرى وَ بِهِ أفْتَخِرُ عَلى سايِرِ الْأنْبِياءِ ؛\r\nفقر مايهء افتخار من است و با آن بر ساير پيامبران افتخار مىكنم » « 2 » اين تعبير اگر به معناى فقر « فقر الى الله » نباشد به معناى ساده زيستن و قانع به زندگى خالى از هر گونه زرق و برق و تجمل بودن است . پيروان اين مكتب نيز مانند پيشوايانشان بايد به چنين زندگىاى قانع باشند .\r\n\r\n\r\n","description":"","footnote":"\r\n( 1 ) . كافى ، ج 2 ، ص 252 .\r\n( 2 ) . بحارالانوار ، ج 69 ، ص 32 .\r\n","page_name":" 664 ","page_number":664},
  {"content":"\r\n\r\nتفسير سوم اين‌كه منظور از دو كلام حكمت‌آميز بالا آن است كه دشمنان اهل‌بيت به ويژه بنىاميه و پس از آنها بنى عباس در صدد بودند كه هر كس را پيرو اين مكتب و عاشق اين پيشوايان ببينند از هر نظر در فشار قرار دهند تا آنجا كه حتى از نظر معيشت نيز در تنگنا واقع شوند . از اين گذشته ولاى اهل بيت همان ولاى حق است و طرفدار حق در هر عصر و زمان مورد تهاجم طرفداران باطل كه عِده و عُدهء آنها غالبا كم نيست واقع مىشود . تاريخ اسلام نيز نشان مىدهد كسانى كه طرفدار پيغمبر اكرم يا پيشوايان معصومين عليهم السلام مىشدند از طرف دشمنان در فشار شديد قرار مىگرفتند داستان شعب ابىطالب و ابىذر و مشكلاتى كه معاويه و عثمان براى او فراهم كردند تا آنجا كه مظلومانه در بيابان محروم « ربذه » در شديدترين فقر جان به جان آفرين سپرد ، نمونه‌اى از اين دست است .\r\nاز شعبى نيز كه يكى از تابعين معروف است نقل شده مىگفت :\r\n« ما نَدْرى ما نَصْنَعُ بِعَلىّ بْنِ أبىطالِبٍ إنَّ احْبَبْناهُ إفْتَقَرْنا وَإنْ أبْغَضْناهُ كَفَرنا ؛\r\nنمىدانيم با على عليه السلام چه كنيم اگر او را دوست بداريم ( چنان بر ما سخت مىگيرند كه ) فقير و نيازمند مىشويم و اگر او را دشمن بداريم كافر مىشويم » . « 1 »\r\nاز اين روشن‌تر سخنى است كه در تاريخ طبرى و تاريخ ابن اثير از « معاويه » نقل شده كه چون « مغيرة بن شعبه » را در سنهء 41 والى كوفه كرد او را فرا خواند و گفت : من مىخواستم سفارش‌هاى زيادى به تو بكنم اما چون تو را فرد بصيرى مىدانم از آنها صرف نظر كردم ؛ ولى يك توصيه را ترك نمىكنم و آن اين‌كه دشنام على و نكوهش او را فراموش مكن و براى « عثمان » فراوان رحمت خدا را بطلب و استغفار كن و تا مىتوانى عيب بر ياران على بگذار و آنها را از مركز حكومت دور كن و پيروان « عثمان » را مدح و تمجيد نما و به مركز حكومت\r\n\r\n\r\n","description":"","footnote":"\r\n( 1 ) . مناقب ابن شهرآشوب ، ج 3 ، ص 248 .\r\n","page_name":" 665 ","page_number":665},
  {"content":"\r\n\r\nنزديك كن . « مغيره » گفت : من تجربهء فراوان در امر حكومت دارم و ديگران نيز مرا آزموده‌اند و پيش از تو براى غير تو عهده‌دار مناصبى بوده‌ام و هيچ كس مرا در اين امر نكوهش نكرده است و تو هم در آينده مرا خواهى آزمود . يا مدح و تمجيد مىكنى و يا نكوهش . معاويه گفت : ان شاء الله تو را مدح و تمجيد خواهم كرد . « 1 »\r\nمرحوم سيّد رضى بعد از آنكه تفسير اول را براى اين دو كلام حكيمانه برگزيده مىافزايد : « گاهى براى اين كلام تفسير ديگرى كرده‌اند كه اينجا جاى شرح آن نيست » ؛\r\n( وَقَدْ يُؤَوَّلُ ذلِكَ عَلى مَعْنى آخَرَ لَيْسَ هذا مَوْضِعُ ذِكْرِهِ )\r\n. بعيد نيست كه مرحوم سيّد رضى نيز نظرش در آخر كلام خود به دو تفسير ديگرى باشد كه ما در بالا آورديم .\r\n* * *\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 112 ( در حوادث سال 51 به مناسبت ذكر شهادت حجر بن عدى ذكر شده است ) و تاريخ ابن اثير ، ج 3 ، ص 102 .\r\n","page_name":" 666 ","page_number":666},
  {"content":"\r\n\r\n\r\n113 و قال عليه السلام\r\nلَامَالَ أَعْوَدُ مِنَ الْعَقْلِ ، وَلَا وَحْدَةَ أَوْحَشُ مِنَ الْعُجْبِ ، وَلَا عَقْلَ كَالتَّدْبِيرِ ، وَلَا كَرَمَ كَالتَّقْوَى ، وَلَا قَرِينَ كَحُسْنِ الْخُلُقِ ، وَلَا مِيرَاثَ كَالْأَدَبِ ، وَلَا قَائِدَ كَالتَّوْفِيقِ ، وَلَا تِجَارَةَ كَالْعَمَلِ الصَّالِحِ ، وَلَا رِبْحَ كَالثَّوَابِ ، وَلَا وَرَعَ كَالْوُقُوفِ عِنْدَ الشُّبْهَةِ ، وَلَا زُهْدَ كَالزُّهْدِ فِي الْحَرَامِ ، وَلَا عِلْمَ كَالتَّفَكُّرِ ، وَلَا عِبَادَةَ كَأَدَاءِ الْفَرَائِضِ ، وَلَا إِيمَانَ كَالْحَيَاءِ وَالصَّبْرِ ، وَلَا حَسَبَ كَالتَّوَاضُعِ ، وَلَا شَرَفَ كَالْعِلْمِ ، وَلَا عِزَّ كَالْحِلْمِ ، وَلَا مُظَاهَرَةَ أَوْثَقُ مِنَ الْمُشَاوَرَةِ .\r\nامام عليه السلام فرمود :\r\nهيچ مال و سرمايه‌اى پردرآمد تر از عقل نيست ، و نه هيچ تنهايى وحشتناك‌تر از عُجب و خودبينى ، هيچ عقلى همچون عاقبت‌انديشى نيست و نه هيچ شخصيت و بزرگوارى همچون تقوا ، هيچ همنشينى همچون حسن خلق نيست و هيچ ميراثى به پاى ادب نمىرسد ، هيچ راهبرى همچون توفيق نيست و نه هيچ تجارتى مانند عمل صالح سودآور ، هيچ سودى همچون ثواب الهى و هيچ پارسايى همچون پرهيز از شبهات نيست ، هيچ زهد و پارسايى همچون بىاعتنايى به حرام نيست و نه هيچ علم و دانشى\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nهمچون تفكر ، هيچ عبادتى همچون اداى فرايض و واجبات نيست و نه هيچ ايمانى مانند حيا و صبر ، هيچ ارزش و اعتبارى ( براى انسان ) همچون فروتنى و هيچ شرافتى چون علم و دانش نيست ، هيچ عزتى چون حلم نيست و هيچ پشتيبانى مطمئن‌تر از مشورت نخواهد بود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه دربارهء اين گفتار حكيمانه مىگويد : اين سخن مركب از هيجده جمله از حكمت‌هاى مشهور امام عليه السلام است كه اكثر آن به طور پراكنده در خطبهء معروف به خطبهء « وسيله » آمده ؛ همان خطبه‌اى كه قبل از نهج‌البلاغه در روضهء كافى و در تحف العقول و همچنين در خطبه‌اى كه آن حضرت بعد از ده رو از رحلت پيغمبر اكرم صلى الله عليه و آله بيان فرمود ذكر شده كه در امالى صدوق آمده است و تمام اين كتاب‌ها قبل از نهج‌البلاغه تأليف يافته همان‌گونه كه اكثر اين جمله‌هاى حكمت‌آميز در كتاب دستور معالم الحكم ( نوشتهء قاضى قضاعى ) و به طور پراكنده در غررالحكم ذكر شده است . ( مصادر نهج‌البلاغه ، ج 4 ، ص 105 ) .\r\n","page_name":" 668 ","page_number":668},
  {"content":"\r\n\r\n\r\nشرح و تفسير هيجده اندرز مهم\r\nاز آنچه دربارهء سند اين كلمات حكمت‌آميز آورده‌ايم استفاده مىشود آنچه مرحوم سيّد رضى در اينجا آورده به صورت پراكنده در خطبه يا خطبه‌هايى بوده است در حالى كه از روايات كافى و آنچه در كتاب تمام نهج‌البلاغه آمده بر مىآيد كه اينها در كنار هم بوده است ؛ ولى در هر صورت به نظر مىرسد اينها مواعظ مختلفى و هر يك دربارهء موضوع جداگانه‌اى است و جمع آنها در يك عبارت دليل بر آن نيست كه همه پيوند نزديك با يكديگر دارند .\r\nدر هر حال نمىتوان انكار كرد كه هر جمله‌اى از اين جمله‌هاى هيجده‌گانه در عبارت كوتاهى درس بزرگى دربارهء زندگى سعادت‌بخش به ما مىدهد و سزاوار است انسان بارها و بارها در طول زندگى بر آنها مرور كند و پيام آنها را با گوش جان بشنود .\r\nازاين‌رو ما هر يك را جداگانه با شرح كوتاهى براى پى بردن به عمق كلام امام عليه السلام همراه سازيم .\r\nنخست مىفرمايد : « هيچ مال و سرمايه‌اى پردرآمد تر از عقل نيست » ؛\r\n( لَا مَالَ أَعْوَدُ مِنَ الْعَقْلِ )\r\n. « أعْوَد » يعنى پردرآمدتر و نافع‌تر .\r\nمىدانيم امتياز انسان بر حيوانات در عقل است كه مىتواند سرمايه‌هاى\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nمعنوى و مادى را به سوى او سوق دهد . چه بسيارند كسانى كه ثروت هنگفتى از پدر به آنها رسيده و بر اثر ضعف عقل در مدت كوتاهى آن را دست داده‌اند و در مقابل ، كسانى كه زندگى مادى خود را از صفر شروع كرده‌اند ؛ اما بر اثر عقل و درايت پس از مدت كوتاهى سرمايهء فراوانى از طريق حلال گردآورى نموده‌اند . در مورد سرمايهء علم و دانش و اخلاق نيز چنين است .\r\nامام صادق عليه السلام مىفرمايد :\r\n« لَيْسَ بَيْنَ الْإيمانِ وَالْكُفْرِ إلّا قِلَّةُ الْعَقْلِ قيلَ وَكَيْفَ ذاكَ يَابْنَ رَسُولِ اللَّهِ ؟ قالَ إنَّ الْعَبْدَ يَرْفَعُ رَغْبَتَهُ إلى مَخْلُوقٍ فَلَوْ أخْلَصَ نيَّتَهُ لِلَّهِ لَأتاهُ الَّذى يُريدُ فى أسْرَعَ مِنْ ذلِكَ ؛\r\nفاصلهء ميان ايمان و كفر همان كم‌عقلى است .\r\nعرض كردند : اى فرزند رسول خدا صلى الله عليه و آله اين امر چگونه است ؟ فرمود : گاهى انسان خواستهء خود را از مخلوقى مىطلبد در حالى كه اگر نيتش براى خدا خالص بود همان خواسته در مدتى كوتاه‌تر به سراغش مىآمد » . « 1 »\r\nدر دومين گفتار حكيمانه مىفرمايد : « هيچ تنهايى وحشتناك‌تر از عُجب و خودبينى نيست » ؛\r\n( وَلَا وَحْدَةَ أَوْحَشُ مِنَ الْعُجْبِ )\r\n. چرا كه از يك سو مردم از افراد خودبين و خودخواه متنفرند و از آنها فاصله مىگيرند و از سوى ديگر افراد خودبين مردم را در حد لياقت دوستى خود نمىبينند و برترى خيالى و وهمى ، آنها را از مردم جدا مىسازد و به اين ترتيب گرفتار تنهايى وحشتناكى مىشوند .\r\nاز اين رو در حديثى كه در كتاب شريف كافى از امام صادق عليه السلام آمده مىخوانيم :\r\n« مَنْ دَخَلَهُ الْعُجْبُ هَلَكَ ؛\r\nكسى كه گرفتار خودبينى شود هلاك مىشود » .\r\nدر سومين نكته مىفرمايد : « هيچ عقلى همچون عاقبت‌انديشى نيست » ؛\r\n( وَلَا عَقْلَ كَالتَّدْبِيرِ )\r\n.\r\n\r\n\r\n","description":"","footnote":"\r\n( 1 ) . كافى ، ج 1 ، ص 28 ، ح 33 .\r\n","page_name":" 670 ","page_number":670},
  {"content":"\r\n\r\nمنظور از عقل همان قوهء ادراك است كه انسان به وسيلهء آن كارهاى دنيا و آخرت خويش را نظام مىبخشد و به يقين ، نتيجهء هر كارى در پايان آن روشن مىشود ؛ آنها كه در فكر عاقبت كارها و نتيجهء نهايى آن هستند ، به يقين از همه عاقل‌ترند .\r\nدر حديثى مىخوانيم كه شخصى نزد پيغمبر اكرم صلى الله عليه و آله تقاضاى اندرزى كرد .\r\nحضرت فرمود : اگر بگويم عمل خواهى كرد ؟ عرض كرد : آرى ! اين سخن ميان او و پيغمبر اكرم صلى الله عليه و آله سه بار تكرار شد و در پايان ، پيغمبر اكرم صلى الله عليه و آله فرمود :\r\n« إنّى أوصيكَ إذا أنْتَ هَمَمْتَ بِأمْرٍ فَتَدَبَّرْ عاقِبَتَهُ فَإنْ يَكُ رُشْداً فَامْضِهِ وَإنْ يَكُ غَيّاً فَانْتَهِ عَنْهُ ؛\r\nمن به تو توصيه مىكنم هنگامى كه تصميم گرفتى كارى را انجام دهى در عاقبت آن بينديش . اگر عاقبت نيكى دارد به دنبال آن كار برو و اگر گمراهى و ضلالت است از آن صرف نظر كن » . « 1 »\r\nدر چهارمين نكته مىفرمايد : « هيچ شخصيت و بزرگوارى همچون تقوا نيست » ؛\r\n( وَلَا كَرَمَ كَالتَّقْوَى )\r\n. اين سخن برگرفته از قرآن مجيد است كه مىفرمايد : « « إِنَّ أَكْرَمَكُمْ عِنْدَ اللَّهِ أَتْقَاكُمْ » ؛ گرامىترين شما نزد خداوند باتقواترين شماست » .\r\nشخص با تقوا نه تنها نزد خداوند كه نزد خلق خدا نيز گرامى و باشخصيت است ، زيرا از انجام كارهاى زشتى كه شخصيت انسان را در هم مىشكند خوددارى مىكند .\r\nامير مؤمنان عليه السلام فرمود :\r\n« مِفْتاحُ الْكَرَمِ التَّقْوى ؛\r\nپرهيزگارى كليد شخصيت است » . « 2 »\r\nدر پنجمين نكته مىفرمايد : « هيچ همنشينى همچون حسن خلق نيست » ؛\r\n\r\n\r\n","description":"","footnote":"\r\n( 1 ) . كافى ، ج 8 ، ص 150 ، ح 130 .\r\n( 2 ) . بحارالانوار ، ج 75 ، ص 9 ، ح 65 .\r\n","page_name":" 671 ","page_number":671},
  {"content":"\r\n\r\n( وَلَا قَرِينَ كَحُسْنِ الْخُلُقِ )\r\n. زيرا حسن خلق جاذبهء عجيبى دارد كه همه را به سوى خود جلب و جذب مىكند . انسان‌هاى بداخلاق ، از داشتن دوستان صميمى محرومند در حالى كه افراد خوش‌برخورد و صاحب حُسن خلق همهء افراد به‌دوستى آنها افتخار مىكنند .\r\nدر حديثى از پيغمبر اكرم صلى الله عليه و آله كه در ذيل كلام حكمت‌آميز 38 آمد خوانديم :\r\n« حُسْنُ الْخُلْقِ يُثْبِتُ الْمَوَدَّةَ ؛\r\nحسن خلق دوستى و محبت را ريشه‌دار مىكند و رشتهء دوستى را استوار مىدارد » .\r\nدربارهء حسن خلق در احاديث اسلامى تعبيرات بسيار بلندى آمده و نشان مىدهد گشاده‌رويى و حسن خلق از مهم‌ترين امورى است كه اسلام بر آن تأكيد دارد .\r\nسپس امام عليه السلام در ششمين نكته مىفرمايد : « هيچ ميراثى همچون ادب نيست » ؛\r\n( وَ لَامِيرَاثَ كَالْأَدَبِ )\r\n. همان‌گونه كه در ذيل گفتار حكمت‌آميز 54 كه عين اين عبارت در آنجا تكرار شده بود آورديم ، « ادب » در اصل به معناى دعوت كردن است و از اين رو به سفره‌اى كه غذا در آن آماده مىكنند و افراد را به آن دعوت مىكنند « مأدبة » گفته مىشود و از آنجا كه رعايت احترام افراد در گفتار و رفتار و تواضع و استفاده از كلمات توأم با احترام سبب دعوت مردم به سوى انسان مىشود ، مجموعهء اين امور را « ادب » مىنامند و در برابر آن بىادبان كسانى هستند كه نه احترام اشخاص و نه احترام مجالس را رعايت مىكنند و نه سخنان مناسبى در برخورد با اشخاص به كار مىبرند . به همين مناسبت « تأديب » به تعليم و تربيت و ياد دادن آداب اطلاق مىشود . در اصطلاح امروز ، « أدب » و « ادبيات » به مسائل مربوط به قواعد الفاظ گفته مىشود ، اين اصطلاح كه جديد است و قطعاً بعد از زمان امام امير مؤمنان على عليه السلام به وجود آمده و هرچند بعضى از شارحان نهج‌البلاغه ادب\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nدر كلام امام را به همين معنا تفسير كرده‌اند ؛ ولى قطعاً اشتباه است . گرچه آداب سخن گفتن گوشه‌اى از حقيقت ادب را در بر مىگيرد .\r\nدر اهميت ادب همين بس كه امام صادق عليه السلام مىفرمايد :\r\n« لايَزالُ الْمُؤمِنُ يُورَثُ أهْلَ بَيْتِهِ الْعِلْمَ وَالْأدَبَ الصَّالِحَ حَتّى يَدْخِلْهُمَا الَّجَنَّةَ . . . وَ لا يَزالُ الْعَبْدُ الْعاصى يُورَثُ أهْلَ بَيْتِهِ الْأدَبَ السَّىَّء حَتّى يُدْخِلْهُمَا النَّارَ جَميعاً ؛\r\nانسان با ايمان علم و ادب به خانوادهء خود مىآموزد و سبب مىشود كه همه را وارد بهشت كند و بندهء گنه‌كار به خانوادهء خود بىادبى مىآموزد تا آنجا كه همه را به دوزخ مىفرستد » . « 1 »\r\nدر حديثى از امير مؤمنان عليه السلام در غررالحكم مىخوانيم :\r\n« إنَّكُمْ إلى اكْتِسابِ الْأدَبِ أحْوَجَ مِنْكُمْ إلى الْإكْتِسابِ الْفِضَّةِ وَالذَّهَبِ ؛\r\nشما به كسب ادب نيازمندتر از به دست آوردن طلا و نقره هستيد » . « 2 »\r\nدر هفتمين نكتهء حكمت‌آميز مىفرمايد : « هيچ راهبرى همچون توفيق نيست » ؛\r\n( وَلَا قَائِدَ كَالتَّوْفِيقِ )\r\n. « توفيق » در لغت به معناى موافق ساختن و هماهنگ نمودن است كه با معناى عرفى آن كاملًا سازگار است . منظور از « توفيق » در اينجا آماده بودن اسباب براى انجام دادن كارى است مثلا اگر انسان حال خوبى براى دعا پيدا كند و مجلس مناسبى تشكيل شود و خطيب دانشمند و باصفايى آن مجلس را اداره كند ، گفته مىشود توفيق براى دعا حاصل شد . همچنين فراهم شدن اسباب مثلًا براى زيارت بيت الله يا كمك به محرومان يا فرا گرفتن علم و دانش تمام اينها توفيق ناميده مىشود و اگر امام عليه السلام مىفرمايد : بهترين رهبر توفيق است براى آن است كه توفيق ، انسان را به راه حق و مسير اطاعت پروردگار مىكشاند و راهنماى\r\n\r\n\r\n","description":"","footnote":"\r\n( 1 ) . مستدرك الوسائل ، ج 12 ، ص 201 ، ح 4 .\r\n( 2 ) . غررالحكم ، ح 5081 .\r\n","page_name":" 673 ","page_number":673},
  {"content":"\r\n\r\nخوبى براى نيكىها و خوبىهاست .\r\nبه هر حال شك نيست كه سرچشمهء اصلى توفيق براى كارهاى خير ذات پاك پروردگار است ، از اين رو در حديثى از امام باقر عليه السلام مىخوانيم :\r\n« لا نِعْمَةَ كَالْعافِيَةِ وَلا عافِيَةِ كَمُساعِدَةِ التُّوفيقِ ؛\r\nهيچ نعمتى مانند سلامت و عافيت نيست و نه هيچ عافيتى همچون فراهم شدن توفيق است » . « 1 »\r\nدر قرآن مجيد نيز از زبان پيغمبر الهى حضرت شعيب مىخوانيم كه مىگويد :\r\n« وَما تَوْفيقى إلّا بِاللَّهِ عَلَيْهِ تَوَكَّلْتُ وَ إلَيْهِ أُنيبُ » ؛ توفيق من جز به خدا نيست بر او توكل كردن و به سوى او باز مىگردم » .\r\nتوفيق و بىتوفيقى اسباب زيادى دارد ؛ هر قدر انسان در راه خدا گام بردارد ، به بندگان خدا خدمت كند و براى همه خيرخواه باشد خداوند توفيق او را براى انجام كارهاى نيك بيشتر مىكند و به عكس ، گناهان و معاصى و ظلم و ستم به افراد و عدم رعايت حقوق والدين و استاد و دوستان ، توفيق را از انسان سلب مىكند . در حديثى كه در غررالحكم از امام امير مؤمنان عليه السلام نقل شده مىخوانيم :\r\n« كَما أنَّ الْجِسْمَ وَ الظَّلَّ لا يَفْتَرِقانِ كَذلِكَ الدّينُ وَ التَّوْفيقُ لا يَفْتَرِقانِ ؛\r\nهمان‌گونه كه سايه از جسم جدا نمىشود توفيق از دين نيز جدايى پيدا نمىكند » .\r\nدر هشتمين نكته مىفرمايد : « هيچ تجارتى مانند عمل صالح نيست » ؛\r\n( وَ لَا تِجَارَةَ كَالْعَمَلِ الصَّالِحِ )\r\n. همهء تاجران ، براى سود تجارت مىكنند . سودهاى مادى و دنيوى ناپايدار و در معرض زوال و فانى شدنى است ولى عمل صالح كه سرچشمهء ثواب ابدى اخروى است از هر تجارتى پرسودتر است . قرآن مجيد مىفرمايد : « « يَا أَيُّهَا الَّذِينَ آمَنُوا هَلْ أَدُلُّكُمْ عَلَى تِجَارَةٍ تُنجِيكُمْ مِّنْ عَذَابٍ أَلِيمٍ * تُؤْمِنُونَ بِاللَّهِ وَرَسُولِهِ وَتُجَاهِدُونَ فِى سَبِيلِ اللَّهِ بِأَمْوَالِكُمْ وَأَنفُسِكُمْ ذَلِكُمْ خَيْرٌ لَّكُمْ إِنْ كُنتُمْ تَعْلَمُونَ * يَغْفِرْ\r\n\r\n\r\n","description":"","footnote":"\r\n( 1 ) . ميزان الحكمة ، ح 22236 .\r\n","page_name":" 674 ","page_number":674},
  {"content":"\r\n\r\nلَكُمْ ذُنُوبَكُمْ وَيُدْخِلْكُمْ جَنَّاتٍ تَجْرِى مِنْ تَحْتِهَا الْأَنْهَارُ وَمَسَاكِنَ طَيِّبَةً فِى جَنَّاتِ عَدْنٍ ذَلِكَ الْفَوْزُ الْعَظِيمُ » ؛ اى كسانى كه ايمان آورده‌ايد آيا شما را به تجارى راهنمايى كنم كه شما را از عذاب دردناك رهايى مىبخشد ؟ به خدا و رسولش ايمان بياوريد و با اموال و جان‌هايتان در راه خدا جهاد كنيد و اين براى شما ( از هر چيز ) بهتر است اگر بدانيد * ( اگر چنين كنيد ) گناهانتان را مىبخشد و شما را در باغ‌هايى از بهشت داخل مىكند كه نهرها از زير درختانش جارى است و در مسكن‌هاى پاكيزه در بهشت جاويدان جاى مىدهد و اين پيروزى عظيم است » . « 1 »\r\nدر نهمين نكتهء حكمت‌آميز كه در واقع تكميل كنندهء نكتهء قبل است مىفرمايد : « هيچ سودى همچون ثواب الهى نيست » ؛\r\n( وَلَا رِبْحَ كَالثَّوَابِ )\r\n. سودهاى مادى همه از بين مىروند ولى ثواب الهى همواره باقى و برقرار است همان‌گونه كه در قرآن كريم مىخوانيم : « مَا عِنْدَكُمْ يَنفَدُ وَمَا عِنْدَ اللَّهِ بَاقٍ » . « 2 »\r\nدر واقع ارباح مادى همچون خواب و خيال است ولى سود معنوى واقعيتى است انكار ناپذير .\r\nاضافه بر اين ، سود مادى حدى دارد ؛ دو يا چند برابر و حتى ممكن است گاهى ده برابر شود در حالى كه ثواب الهى به مقتضاى آيهء شريفهء « مَثَلُ الَّذِينَ يُنفِقُونَ أَمْوَالَهُمْ فِي سَبِيلِ اللَّهِ . . . » . « 3 » گاه هفتصد برابر و گاه افزون بر آن است ؛ سودى كه در هيچ تجارتى پيدا نمىشود .\r\nدر دهمين نكته مىفرمايد : « هيچ پارسايى همچون پرهيز از شبهات نيست » ؛\r\n( وَلَا وَرَعَ كَالْوُقُوفِ عِنْدَ الشُّبْهَةِ )\r\n« ورع » در اصل به معناى پرهيز يا شدت پرهيز است و در لسان روايات به حد\r\n\r\n\r\n","description":"","footnote":"\r\n( 1 ) . صف ، آيهء 10 - / 12 .\r\n( 2 ) . نحل ، آيهء 96 .\r\n( 3 ) . بقره ، آيهء 261 .\r\n","page_name":" 675 ","page_number":675},
  {"content":"\r\n\r\nاعلاى تقوا اطلاق مىشود كه با وجود آن نه تنها انسان از گناهان مسلم پرهيز مىكند بلكه از شبهات نيز دورى مىجويد .\r\nدر روايات اسلامى نيز در حديث معروف پيغمبر اكرم صلى الله عليه و آله تمام موضوعات به سه بخش تقسيم شده :\r\n« حَلالٌ بَيِّنٌ وَ حَرامٌ بَيِّنٌ وَشُبَهاتُ بَيْنَ ذلِكَ فَمَنْ تَرَكَ الشُّبَهاتَ نَجا مِنَ الْمُحَرَّماتِ وَمَنْ أخَذَ بِالشُّبَهَاتِ إرْتَكَبَ الْمُحَرَّماتَ وَهَلَكَ مِنْ حَيْثُ لا يَعْلَمُ ؛\r\nامورى است درستى آن آشكار است كه بايد از آن پيروى كرد و امورى است كه گمراهى آن آشكار است و بايد از آن اجتناب نمود و امور مشكوك و مشتبهى است در ميان اين دو ؛ كسى كه شبهات را ترك كند از محرمات آشكار رهايى مىيابد و كسى كه به سراغ شبهات برود ( تدريجاً ) مرتكب محرمات مىشود و از آنجا كه نمىداند هلاك خواهد شد » . « 1 »\r\nدر واقع شبهات حريم محرمات و همانند لبهء پرتگاه است كه بيم لغزش در آن و سقوط در پرتگاه مىرود .\r\nبعضى از بزرگان « ورع » را به سه قسم تقسيم كرده‌اند كه يكى از ديگرى برتر است : نخست ورع به معناى پرهيز از گناهان آشكار است كه انسان را از فسق خارج كرده و موجب عدالت و قبول شهادت اوست و آن ، ورع تائبين ناميده مىشود . قسم ديگرى از آن ، همان حالت پرهيزگارى است كه انسان را از شبهات دور مىسازد كه به آن ورع صالحان مىگويند و قسم ديگرى از آن حالت پرهيزگارى است كه حتى از امور حلالى كه مىترسد روزى او را به حرام بكشاند پرهيز مىكند و نام ورع متقين بر آن گذارده شده است . قسم ديگر ، ورع به معناى صرف نظر كردن از آنچه غير خداست براى ترس از ضايع شدن ساعتى از عمر در امرى بيهوده ( و آن درجهء اعلاى ورع است ) و به آن ورع صديقين مىگويند » همان‌گونه كه در حديثى از پيغمبر اكرم صلى الله عليه و آله مىخوانيم :\r\n« لا يَكُونُ الرَّجُلُ مِنَ\r\n\r\n\r\n","description":"","footnote":"\r\n( 1 ) . كافى ، ج 1 ، ص 68 ، ح 10 .\r\n","page_name":" 676 ","page_number":676},
  {"content":"\r\n\r\nالْمُتَّقينَ حَتَّى يَدَعَ ما لا بَأسَ بِهِ مُخافَةَ أنْ يَكُونَ فِيهِ بَأسٌ ؛\r\nكسى از متقين محسوب نمىشود مگر اين‌كه امورى را كه ذاتاً اشكالى ندارد ترك كند به سبب ترس از افتادن در امورى كه حرام است » . « 1 »\r\nدر يازدهمين نكته حكيمانه امام عليه السلام مىفرمايد : « هيچ زهد و پارسايى همچون بىاعتنايى به حرام نيست » ؛\r\n( وَلَا زُهْدَ كَالزُّهْدِ فِي الْحَرَامِ )\r\nگرچه بسيارى از افراد ، زهد را تنها در ساده‌زيستن و به لباس و غذا و مسكن قناعت نمودن و بىاعتنا به مقامات دنيوى بودن مىدانند ؛ ولى از نظر مبارك امام عليه السلام مهم‌ترين زهد پرهيز از حرام است ، هرچند زندگى انسان زياد ساده هم نباشد ؛ اگر همان زندگى از حلال باشد دارندهء آن فرد زاهدى است و آن‌كس كه زندگى بسيار ساده‌اى دارد و در همان زندگىِ ساده اموال مشتبه و مشكوكى هست زاهد واقعى نيست .\r\nدر اين‌كه زندگىِ ساده به ويژه هنگامى كه از هرگونه اموال شبهه‌ناك دور باشد مايهء نجات از گناهان بسيارى و سبب توجه به ذات پاك پرودرگار است شكى نيست و به همين دليل هم در آيات قرآن و هم در روايات اسلامى به طور گسترده اهميت زهد و سپس ماهيت و حقيقت آن و نتايج پربارى كه بر آن مترتب مىشود بيان شده است .\r\nبعضى از شارحان نهج‌البلاغه در اينجا نوشته‌اند كه زهد اگر به اين معنا باشد كه انسان اضافه درآمد خود را به ديگران بدهد و به زندگى ساده‌اى قناعت كند يك فضيلت است ولى هرگاه اضافه درآمد خود را ذخيره كند و فايدهء آن به كسى نرسد چنين زهدى كاملًا بىارزش خواهد بود .\r\nدر ذيل خطبهء 81 در جلد سوم به اندازه كافى در مورد « زهد » شرح داديم ، ازاين‌رو ضرورتى به تكرار آن نمىبينيم و تنها به يك روايت از امام صادق عليه السلام\r\n\r\n\r\n","description":"","footnote":"\r\n( 1 ) . مجمع البحرين ، مادهء « ورع » .\r\n","page_name":" 677 ","page_number":677},
  {"content":"\r\n\r\nبسنده مىكنيم :\r\n« جُعِلَ الْخَيْرُ كُلُّهُ فِي بَيْتٍ وَجُعِلَ مِفْتَاحُهُ الزُّهْدَ فِي الدُّنْيَا ؛\r\nتمام نيكىها در خانه‌اى قرار داده شده و كليد آن زهد در دنياست » . « 1 »\r\nحضرت در دوازدهمين نكتهء حكيمانه مىفرمايد : « هيچ علم و دانشى همچون تفكر نيست » ؛\r\n( وَلَا عِلْمَ كَالتَّفَكُّرِ )\r\n. كسانى كه تنها به حفظ عبارات ديگران و آنچه در روايات آمده بسنده مىكنند و دربارهء آن نمىانديشند علمشان چندان ثمرى ندارد و در واقع همچون دستگاه ضبط صوتى هستند كه مىتواند علوم زيادى را در خود جاى دهد ؛ ولى آنان كه اهل انديشه‌اند از جاى جاى آيات قرآن و روايات اسلام و كلمات بزرگان حقايقى كشف مىكنند كه راهنماى زندگى مادى و معنوى آن‌هاست و اگر تفكر نباشد و تنها به نقل علوم ديگران قناعت شود هرگز علوم ، پيشرفت و نمو و بالندگى پيدا نمىكند .\r\nبه همين دليل در بعضى از احاديث كه هم از پيغمبر اكرم صلى الله عليه و آله و هم از امير مؤمنان على عليه السلام رسيده ، تفكر برترين عبادت شمرده شده است :\r\n« لا عِبادَةَ كَالتَّفَكُرَ »\r\n. « 2 »\r\nدر سيزدهمين نكتهء حكمت‌آميز مىفرمايد : « هيچ عبادتى همچون اداى فرايض و واجبات نيست » ؛\r\n( وَلَا عِبَادَةَ كَأَدَاءِ الْفَرَائِضِ )\r\n. در حديث ديگر از امام سجاد عليه السلام مىخوانيم :\r\n« مَنْ عَمِلَ بِما أفْتَرَضَ اللَّهُ عَلَيْهِ فَهُوَ مِنْ أعْبَدَ النَّاسِ ؛\r\nكسى كه به واجبات خود عمل كند از عابدترين مردم است » .\r\nدر حديث ديگرى از رسول خدا صلى الله عليه و آله مىخوانيم :\r\n« أعْبَدُ النَّاسِ مَنْ أقامَ الْفَرايِضَ ؛\r\nعابدترين مردم كسى است كه واجبات را ادا كند » .\r\nتمام اين روايات اشاره به اين دارد كه عبادت ، تنها رفتن به سراغ مستحبات\r\n\r\n\r\n","description":"","footnote":"\r\n( 1 ) . كافى ، ج 2 ، ص 128 ، ح 2 .\r\n( 2 ) . بحارالانوار ، ج 74 ، ص 63 ، ح 4 و كافى ، ج 8 ، ص 20 ، خطبة الوسيلة .\r\n","page_name":" 678 ","page_number":678},
  {"content":"\r\n\r\nو نيايش‌هاى طولانى و پرسوز و گداز نيست ؛ عبادت در درجهء نخست آن است كه انسان واجبات خود را ادا كند ؛ اعم از پرداختن حقوق مردم و اداى حقوق مالى دينى و از همه مهم‌تر اداى حق الهى .\r\nدر چهاردهمين نكته مىفرمايد : « هيچ ايمانى مانند حيا و صبر نيست » ؛\r\n( وَلَا إِيمَانَ كَالْحَيَاءِ وَالصَّبْرِ )\r\n. « حيا » به معناى حالت بازدارنده‌اى است كه انسان را از رفتن به سراغ كارهاى زشت باز مىدارد . به بيان ديگر ، حيا انقباض نفس در برابر زشتىهاست و « صبر » به معناى استقامت در برابر مشكلات است ؛ خواه مشكلات اطاعت باشد يا ترك معصيت و يا مشكلات مصائب و سختىها .\r\nبه يقين اگر حالت حيا نباشد ، ايمان بر باد مىرود و اگر صبر و استقامت در برابر مشكلات نباشد ايمان ثبات و قرارى نخواهد داشت .\r\nدر حديثى از امام صادق يا امام باقر عليهما السلام مىخوانيم :\r\n« الْحَياءُ وَ الْإيمانُ مَقْرُونانِ فى قَرَنٍ فَإذا ذَهَبَ أحَدُهُما تَبِعَهُ صاحِبُهُ ؛\r\nحيا و ايمان با يك ريسمان بسته شده‌اند هرجا يكى از آنها برود ديگرى به دنبال او خواهد رفت » . « 1 »\r\nدر حديثى از امام صادق عليه السلام از رسول خدا صلى الله عليه و آله آمده است :\r\n« أرْبَعٌ مَنْ كُنَّ فيهِ وَكانَ مَنْ قَرْنِهِ إلى قَدَمِهِ ذُنُوباً بَدَّلَهَا اللَّهُ حَسَناتٍ : الصِّدْقُ وَ الْحَياءُ وَ حُسْنُ الْخُلْقِ وَ الشُّكْرُ ؛\r\nچهار صفت است كه در هر كسى باشد هرچند از فرق تا قدمش گناه باشد خداوند آن را تبديل به حسنات مىكند : صدق و حيا و حسن خلق و شكر » . « 2 »\r\nبديهى است راستگويى انسان را از بسيارى از گناهان باز مىدارد و حيا از\r\n\r\n\r\n","description":"","footnote":"\r\n( 1 ) . كافى ، ج 2 ، ص 106 ، ح 4 .\r\n( 2 ) . همان ، ص 107 ، ح 7 . ( در تحف العقول ، ص 369 ، به جاى عبارت « ذنوباً » ، « ذنوب » آمده است كه صحيح‌تر به نظر مىرسد ) .\r\n","page_name":" 679 ","page_number":679},
  {"content":"\r\n\r\nقبايح و زشتىها و حسن خلق از درگيرى با مردم و شكر ، انسان را به قدردانى از نعمت‌ها تشويق مىكند و همين امور است كه سيئات را به حسنات مبدل مىكند ؛ يعنى در پرتو اين صفات در ادامهء راه گناهان تبديل به حسنات مىشوند .\r\nدر پانزدهمين نكتهء حكيمانه مىفرمايد : « هيچ ارزش و اعتبارى ( براى انسان ) همچون فروتنى نيست » ؛\r\n( وَلَا حَسَبَ كَالتَّوَاضُعِ )\r\n. بسيارند كسانى كه از نظر شرافت خانوادگى در حد مطلوبى هستند و خودشان نيز صفات برجسته‌اى دارند ؛ ولى بر اثر تكبر و خودبرتربينى ، در جامعه منفورند در حالى كه متواضعان هرچند حسب و نسب عالى نداشته باشند محبوب مردمند .\r\nدر حديثى از پيغمبر اكرم صلى الله عليه و آله مىخوانيم كه به يارانش فرمود :\r\n« إنَّ التَّواضُعَ يَزيدُ صاحِبَهُ رَفْعَةً فَتَواضَعُوا يَرْفَعْكُمُ اللَّهُ ؛\r\nتواضع و فروتنى صاحبش را به مقام بالا مىرساند ، بنابراين فروتنى كنيد تا خدا شما را بالا ببرد » . « 1 »\r\nدر شانزدهمين نكتهء حكمت‌آميز مىفرمايد : « هيچ شرافتى چون علم و دانش نيست » ؛\r\n( وَ لَاشَرَفَ كَالْعِلْمِ )\r\n. « شرف » به معناى شايستگى و عظمت و افتخار و نيكنامى است و به يقين ، اين امور از طريق علم و دانش به دست مىآيد زيرا علم و آگاهى كليد همهء افتخارات و ارزش‌هاى انسانى است و براى افراد نادان و جاهل جايى در جامعهء انسانى وجود ندارد .\r\nقرآن مجيد و روايات اسلامى پر است از آيات و رواياتى كه در مدح و ستايش علم آمده است تا آنجا كه مركّب‌هاى نوك قلم دانشمندان از خون شهيدان برتر شمرده شده است .\r\nدر حديثى از امام صادق عليه السلام مىخوانيم كه فرمود :\r\n« طَلْبتُ الشَّرَفَ فَوَجَدْتُهُ فِى\r\n\r\n\r\n","description":"","footnote":"\r\n( 1 ) . كافى ، ج 2 ، ص 121 ، ح 1 .\r\n","page_name":" 680 ","page_number":680},
  {"content":"\r\n\r\nالْعِلْمِ ؛\r\nمن به‌سراغ ارزش و شخصيت و شرف رفتم ، آن را در علم و دانش يافتم » . « 1 »\r\nبديهى است منظور از « علم » علوم و دانش‌هايى است كه يا جنبهء معنوى دارد و يا دنياى انسان‌ها را سامان مىبخشد .\r\nدر هفدهمين نكتهء حكيمانه مىفرمايد : « هيچ عزتى چون حلم نيست » ؛\r\n( وَ لَا عِزَّ كَالْحِلْمِ )\r\n. حليم به كسى گفته مىشود كه در برابر افراد نادان و جاهل و بىادب عكس العمل نشان نمىدهد همچنين مشكلات زندگى را تحمل مىكند و بر اثر سعهء صدر و فكر بلند ، آنها را در خود حل مىنمايد و در مقابل حوادث سخت ، دست‌پاچه نمىشود و همين‌ها باعث عزت اوست و بسيار ديده شده كه مردم به حمايت افراد حليم در مقابل نادان برمىخيزند .\r\nافراد بردبار در نظر مردم عزيزند ، زيرا سكوتشان در برابر افراد نادان ، سبك‌سر و بىادب بر عزت و شخصيتشان مىافزايد ؛ ولى نابردباران در كوچك‌ترين مسائل درگير مىشوند و همين امر از عزت و احترامشان مىكاهد .\r\nدر حديثى از رسول خدا صلى الله عليه و آله مىخوانيم :\r\n« ما أعَزَّ اللَّهُ بِجِهْلٍ قَطُّ وَ لا أذَلَّ بِحِلْمٍ قَطُّ ؛\r\nخدا هرگز كسى را به سبب جهل و نادانى عزت نداد و هرگز كسى را به موجب حلم و بردبارى ذليل نساخت » . « 2 »\r\nآن‌گاه در هجدهمين و آخرين نكتهء حكيمانه مىفرمايد : « هيچ پشتيبانى مطمئن‌تر از مشورت نيست » ؛\r\n( وَ لَامُظَاهَرَةَ أَوْثَقُ مِنَ الْمُشَاوَرَةِ )\r\n. نا گفته پيداست كه هر انسانى فكرى و عقل و تشخيصى دارد ؛ هنگامى كه عقول و افكار به يكديگر ضميمه شوند بسيار قوىتر عمل مىكنند ، مسيرها روشن ، موانع بر طرف و نزديك‌ترين راه به مقصد غالباً معلوم مىشود و از اين\r\n\r\n\r\n","description":"","footnote":"\r\n( 1 ) . مستدرك‌الوسائل ، ج 12 ، ص 174 ، ح 13810 .\r\n( 2 ) . كافى ، ج 2 ، ص 112 ، ح 5 .\r\n","page_name":" 681 ","page_number":681},
  {"content":"\r\n\r\nطريق پشتيبانى مهمى براى هر فردى حاصل مىگردد .\r\nهمان‌گونه كه در نيروهاى جسمانى چنين است كه نيروى يك فرد همچون ريسمان باريكى است كه گسستن آن آسان است ؛ ولى هنگامى كه نيروها به يكديگر ضميمه شد و طناب محكمى از آن تشكيل گرديد ، به گفتهء شاعر : « چون به هم برتافتى اسفنديارش نگسلد » . اين حكم در نيروهاى فكرى نيز كاملًا جارى است .\r\nبر اين اساس يكى از صفات برجستهء مؤمنان در قرآن مجيد انجام امور با مشورت ذكر شده است و مىفرمايد : « وَأَمْرُهُمْ شُورَى بَيْنَهُمْ » « 1 » حتى شخص پيغمبر صلى الله عليه و آله به مقتضاى « وَشَاوِرْهُمْ فِى الْأَمْرِ » « 2 » مأمور به مشورت با مؤمنان بوده است .\r\nدر ذيل حكمت 54 كه امام عليه السلام فرموده بود :\r\n« وَلا ظَهيرَ كَالْمُشاوَرَةِ »\r\nشرح مبسوطى دربارهء اهميت مشورت و آثار پربار آن و در جلد دوم ، ضمن خطبهء 35 نيز بحثى تحت عنوان بهره‌گيرى از آراى اهل نظر داشتيم .\r\nدر تفسير نمونه نيز ذيل آيات فوق بحث‌هاى قابل ملاحظه‌اى آمده است . « 3 » در پايان اين گفتار حكيمانه و پربار كه مشتمل بر هجده توصيهء اخلاقى مهم بود ذكر اين نكته لازم است كه اين سخنان گرچه در اينجا به صورت يك‌جا جمع شده ولى قسمت‌هايى از آن در احاديث مختلف با شأن ورودهاى گوناگون آمده است و بعيد نيست بسيارى از آنها را امام عليه السلام به طور مكرّر به مناسبت‌هاى گوناگون بيان كرده باشد .\r\nبه يقين كافى است كه انسان به همين يك گفتار حكيمانه در زندگى عمل كند تا خوشبخت و سعادتمند و پيروز در جنبه‌هاى مادى و معنوى گردد .\r\n\r\n\r\n","description":"","footnote":"\r\n( 1 ) . شورى ، آيهء 38 .\r\n( 2 ) . آل عمران ، آيهء 159 .\r\n( 3 ) . به جلد 3 و 20 تفسير نمونه مراجعه فرماييد .\r\n","page_name":" 682 ","page_number":682},
  {"content":"\r\n\r\n\r\n114 و قال عليه السلام إِذَا اسْتَوْلَى الصَّلَاحُ عَلَى الزَّمَانِ وَأَهْلِهِ ، ثُمَّ أَسَاءَ رَجُلٌ الظَّنَّ بِرَجُلٍ لَمْ تَظْهَرْ مِنْهُ حَوْبَةٌ فَقَدْ ظَلَمَ ! وَإِذَا اسْتَوْلَى الْفَسَادُ عَلَى الزَّمَانِ وَأَهْلِهِ ، فَأَحْسَنَ رَجُلٌ الظَّنَّ بِرَجُلٍ فَقَدْ غَرَّرَ .\r\nامام عليه السلام فرمود :\r\nهنگامى كه صلاح و نيكى بر زمان و اهلش ظاهر گردد اگر كسى در اين حال به ديگرى كه از او گناهى ظاهر نشده ، گمان بد برد به او ستم كرده است و هنگامى كه فساد بر زمان و اهلش مستولى گردد هر كس گمان خوب به ديگرى برد خود را فريب داده است ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده كه اين گفتار حكيمانه در كتاب غررالحكم با تفاوت‌هايى ذكر شده و اين تفاوت‌ها نشان مىدهد كه آن را از منبع ديگرى غير از نهج‌البلاغه اخذ كرده است . زمخشرى نيز آن را در ربيع الابرار با تفاوت كمترى آورده است . ( مصادر نهج‌البلاغه ، ج 4 ، ص 106 ) .\r\n","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n\r\n\r\nشرح و تفسير معيار حُسن ظن و سوء ظن\r\nمسئلهء حسن ظن و سوء ظن در اسلام از مسائل بسيار مهم است كه در آيات و روايات بازتاب گسترده‌اى دارد . البته اصل بر حسن ظن مسلمانان نسبت به يكديگر است ؛ ولى اين اصل استثنايى هم دارد كه امام عليه السلام در جملهء بالا به آن اشاره كرده ، مىفرمايد : « هنگامى كه صلاح و نيكى بر زمان و اهلش ظاهر گردد اگر كسى در اين حال گمان بد به ديگرى برد كه از او گناهى ظاهر نشده به او ستم كرده است و هنگامى كه فساد بر زمان و اهلش مستولى گردد هر كس گمان خوب به ديگرى ببرد خود را فريب داده است » ؛\r\n( إِذَا اسْتَوْلَى الصَّلَاحُ عَلَى الزَّمَانِ وَأَهْلِهِ ، ثُمَّ أَسَاءَ رَجُلٌ الظَّنَّ بِرَجُلٍ لَمْ تَظْهَرْ مِنْهُ حَوْبَةٌ فَقَدْ ظَلَمَ ! وَإِذَا اسْتَوْلَى الْفَسَادُ عَلَى الزَّمَانِ وَأَهْلِهِ ، فَأَحْسَنَ رَجُلٌ الظَّنَّ بِرَجُلٍ فَقَدْ غَرَّرَ )\r\n. همان گونه كه گفتيم ، اصل در جامعهء اسلامى بر حسن ظن است ، چنان كه در سورهء « حجرات » آيهء 12 مىخوانيم : « « يا أيُّهَا الَّذينَ آمَنُوا إجْتَنِبُوا كَثيراً مِنَ الظَّنِّ إنَّ بَعْضَ الظَّنِّ إثْمٌ » ؛ اى كسانى كه ايمان آورده‌ايد از بسيارى از گمان‌ها بپرهيزيد چرا كه بعضى از آنها گناه است » .\r\nدر روايات اسلامى نيز تأكيد شده كه كار برادر مسلمانت را حمل بر صحت كن و از سوء ظن بپرهيز ؛ در حديثى از اميرمؤمنان عليه السلام مىخوانيم :\r\n« ضَعْ أمْرَ أخيكَ عَلى أحْسَنِهِ . . . مَحْمِلًا ؛\r\nعمل برادر مسلمانت را بر نيكوترين وجه ممكن حمل كن\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nمگر اين‌كه دليلى بر خلاف آن قائم شود و هرگز نسبت به سخنى كه از برادر مسلمانت صادر شده گمان بد مبر و مادامى كه مىتوانى محمل نيكى براى آن بيابى حمل بر صحت كن » . « 1 »\r\nدر حديث ديگرى از امام صادق عليه السلام مىخوانيم :\r\n« إذا اتَّهَمَ الْمُؤمِنُ أخاهُ انْماثَ الْإيمانُ مِنْ قَلْبِهِ كَما يَنْماثُ الْمَلْحُ فِى الْماءِ ؛\r\nهنگامى كه شخص باايمان برادر مسلمانش را متهم كند ايمان در قلب او ذوب مىشود همان‌گونه كه نمك در آب » . « 2 »\r\nمطابق كلام حكمت‌آميز بالا اين مطلب مربوط به زمانى است كه چهرهء اسلام در محيط نمايان باشد و غالب مردم راه صلاح بپويند ؛ اما زمانى كه فساد ، غالب بر زمان شد و اكثر مردم به راه خلاف مىروند حسن ظن نسبت به افراد سبب مىشود انسان خودش را فريب دهد و بايد جانب احتياط را نگه دارد تا گرفتار توطئه‌ها و مفسده‌ها نگردد .\r\nاين بدان معنا نيست كه انسان سوء ظن خود را به اشخاص آشكار سازد و آنها را متهم كند ، بلكه منظور اين است كه بدون اين‌كه عكس العمل منفى كه سبب اهانت به مؤمن مىشود ظاهر سازد ، در عمل جانب احتياط را از دست ندهد .\r\nگاه افرادى كه در يك زمان زندگى مىكنند با هم متفاوتند ؛ بعضى سوابق خوبى دارند كه بايد به آنها حسن ظن داشت و بعضى داراى سوابق سوءاند كه بايد درباره آنها جانب احتياط را رعايت كرد ، بنابراين معيار ، فساد تمام مردم زمان نيست ، از اين رو امام عليه السلام در كلام حكمت‌آميز بالا فرمود :\r\n« بِرَجُلٍ لَمْ تَظْهَرْ مِنْهُ حَوْبَةٌ »\r\nو « حَوْبَة » به معناى گناه است ، بنابراين سوء ظن به كسى كه سابقهء سويى از او ديده نشده ممنوع است .\r\n\r\n\r\n","description":"","footnote":"\r\n( 1 ) . كافى ، ج 2 ، ص 362 ، ح 3 .\r\n( 2 ) . همان ، ص 361 ، ح 1 .\r\n","page_name":" 686 ","page_number":686},
  {"content":"\r\n\r\nتعبير به « فَقَدْ ظَلَمَ » به اين معناست كه سوء ظن به برادر مسلمانى كه خلافى از او ديده نشده ظلم و ستم بر اوست . اين احتمال نيز در تفسير اين جمله امكان دارد كه چنين كسى به خودش نيز ستم كند ، زيرا خود را از همكارى او محروم مىسازد .\r\nدر واقع ، امام عليه السلام در اين گفتار حكيمانه اشاره به همان قاعدهء « حمل شىء بر اغلب » فرموده و غلبهء صلاح را براى حمل به صحت كافى دانسته مگر اين‌كه فردى سوء سابقه داشته باشد و در مقابل ، غلبهء فساد را براى سوء ظن و احتياط لازم مىداند ( مگر اين‌كه واقعا كسى داراى سوابق خوبى است كه او را با آن مىشناسيم ) .\r\nاين سخن در روابط ملت‌ها و دولت‌ها نيز كاملًا صادق است ؛ هرگاه دولت‌هاى ستمگرى كه غالباً براى حفظ منافع خود حقوق ديگران را زير پا مىگذارند درِ باغ سبز به ما نشان دهند هرگز نبايد كار آنها را حمل بر صحت كنيم ، بلكه بايد فرض بر اين باشد كه آنان براى فريب ما دامى گسترده‌اند .\r\n* * *\r\n\r\n","description":"","footnote":"","page_name":" 687 ","page_number":687},
  {"content":"\r\n . \r\n","description":"","footnote":"","page_name":" 688 ","page_number":688},
  {"content":"\r\n\r\nوَقِيلَ لَهُ عليه السلام كَيْفَ نَجِدُكَ يَا أَمِيرَ الْمُؤْمِنِينَ ؟\r\n\r\n115 و قال عليه السلام كَيْفَ يَكُونُ حَالُ مَنْ يَفْنى بِبَقَائِهِ ، وَيَسْقَمُ بِصِحَّتِهِ وَيُؤْتى مِنْ مَأْمَنِهِ ؟\r\nكسى به امام عليه السلام عرض كرد : اى اميرمؤمنان حال شما چگونه است ؟\r\nامام عليه السلام فرمود :\r\nچگونه خواهد بود حال كسى كه با بقاى خود فانى مىشود و با سلامت خود بيمار مىگردد و در حالى ( يا در جايى ) كه خود را در امان مىبيند\r\nمرگ دامانش را مىگيرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده كه اين كلام در امالى شيخ طوسى مسنداً از « عبداللَّه بن جعفر » ( جعفر بن ابىطالب ) آمده است كه مىگويد : « صبحگاهان خدمت عمويم على بن ابىطالب رسيدم در حالى كه بيمار بود . از حال مبارك ايشان سؤال كردم . سخن بالا را در پاسخ من فرمود » و اين نشان مىدهد كه مرحوم شيخ طوسى آن را از منبع ديگرى غير از نهج‌البلاغه اخذ كرده است و مرحوم راوندى نيز در كتاب دعوت طبق نقل روضهء بحارالانوار آن را با تفاوتى نقل كرده است . ( مصادر نهج‌البلاغه ، ج 4 ، ص 106 ) .\r\n","page_name":" 689 ","page_number":689},
  {"content":"\r\n . \r\n","description":"","footnote":"","page_name":" 690 ","page_number":690},
  {"content":"\r\n\r\n\r\nشرح و تفسير\r\nامام عليه السلام در اين گفتار حكيمانه به سه نكتهء مهم در پاسخ سؤالى كه كسى از آن حضرت پرسيد حال شما اى اميرمؤمنان چگونه است ؟ اشاره كرده ، مىفرمايد :\r\n« چگونه خواهد بود حال كسى كه با بقاى خود فانى مىشود و با سلامت خود بيمار مىگردد و در حالى ( و در جايى ) كه خود را در امان مىبيند مرگش فرا مىرسد » ؛\r\n( وَقِيلَ لَهُ عليه السلام كَيْفَ نَجِدُكَ يَا أَمِيرَ الْمُؤْمِنِينَ فَقال عليه السلام : كَيْفَ يَكُونُ حَالُ مَنْ يَفْنَى بِبَقَائِهِ ، وَيَسْقَمُ بِصِحَّتِهِ وَيُؤْتَى مِنْ مَأْمَنِهِ )\r\n. دليل اينكه چگونه انسان با بقائش فانى مىشود روشن است ، زيرا عمر انسان هر قدر طولانى باشد بالاخره محدود است و هر ساعتى كه از عمر او مىگذرد يك گام به پايان عمر و فنا نزديك‌تر مىشود درست مانند سرمايه‌دارى كه هر روز مبلغى از سرمايهء خود را هزينه مىكند بى آنكه درآمدى به جاى آن داشته باشد كه دربارهء او مىتوان گفت با استفاده از سرمايه‌اش ، مفلس و تنگدست خواهد شد .\r\nاما اين‌كه انسان چگونه به سبب سلامتش بيمار مىشود از اين نظر است كه سلامتى انسان به سبب كار كردن منظم تمام دستگاه‌هاى بدن است ؛ ولى همين كار كردن منظم آن را تدريجاً فرسوده مىكند و انواع اختلالات روى مىدهد و سرانجام از كار باز مىايستد .\r\nراز اينكه چگونه انسان از محل امنش آسيب مىپذيرد آن است كه عوامل\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nآسيب‌پذيرى در درون وجود خود انسان پنهان است . ناگهان با اختلالى كه در يكى از رگ‌هاى قلب يا مغز رخ مىدهد سكتهء قلبى يا مغزى به او عارض مىشود و او را نيمه‌جان مىسازد و يا به جهان ديگر مىفرستد .\r\nقرآن مجيد در آيات مختلف به اين نكات اشاره كرده ، در يك جا مىفرمايد :\r\n« أيْنَما تَكُونُوا يُدْرِكَكُمُ الْمَوْتَ وَلَوْ كُنْتُمْ فى بُرُوجٍ مُشَيَّدَةٍ » ؛ هر جا باشيد مرگ به سراغ شما مىآيد هرچند در دژهاى محكم باشيد » . « 1 »\r\nدر جاى ديگر مىفرمايد : « وَالْعَصْرِ * إنَّ الْإنْسانَ لَفِى خُسْرٍ » ؛ قسم به عصر كه انسان ( پيوسته ) در حال خسران و زيان كردن است » . « 2 »\r\nدر همين كلمات قصار ، حكمت 74 ، آمده بود كه\r\n« نَفْسُ الْمَرْءِ خَطاهُ إلى أجَلِهِ ؛\r\nنفس‌هاى انسان گام‌هاى او به سوى مرگ است ( هر نفسى كه مىكشد يك گام به مرگ نزديك‌تر مىشود . )\r\nاحتمال ديگر در تفسير جمله‌هاى حكيمانهء بالا هست كه انسان به هنگام بقا و سلامتى جسم ، چه بسا از خطرات غافل مىشود و اين بقا و سلامتى او را به فنا و بيمارى مىكشاند ، چرا كه عامل بسيارى از اين حوادث ناگوار ، غفلت به هنگام توانايى و تندرستى است .\r\nهمچنين انسان در محل امن خود غالباً احتياط را از دست مىدهد و گاه همان محل امن تبديل به محل خطر بزرگى مىشود و يا اين‌كه انسان به افرادى كاملًا اطمينان مىكند و همه چيز خود را به دست آن‌ها مىسپارد ، ناگهان از همان‌ها ضربه مىخورد ؛ ولى تفسير اول مناسب‌تر است .\r\n* * *\r\n\r\n\r\n","description":"","footnote":"\r\n( 1 ) . نساء ، آيهء 78 .\r\n( 2 ) . عصر ، آيهء 1 و 2 .\r\n","page_name":" 692 ","page_number":692},
  {"content":"\r\n\r\n\r\n116 و قال عليه السلام كَمْ مِنْ مُسْتَدْرَجٍ بِالْإِحْسَانِ إِلَيْهِ ، وَمَغْرُورٍ بِالسَّتْرِ عَلَيْهِ ، وَمَفْتُونٍ بِحُسْنِ الْقَوْلِ فِيهِ ! وَمَا ابْتَلَى اللَّهُ أَحَداً بِمِثْلِ الْإِمْلَاءِ لَهُ .\r\nامام عليه السلام فرمود :\r\nچه بسيارند كسانى كه به سبب نعمتى كه به آنها داده شده در غفلت فرو مىروند و به سبب پرده‌پوشى خدا بر آنها مغرور مىگردند و بر اثر تعريف و تمجيد از آنان فريب مىخورند و خداوند هيچ كس را به چيزى مانند مهلت دادن ( و ادامهء نعمت‌ها و ترك عقوبت ) آزمايش نكرده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر مىگويد : اين كلام حكمت‌آميز پيش از نهج‌البلاغه در كتاب تحف العقول و روضهء كافى و تاريخ يعقوبى و تذكرهء سبط بن جوزى آمده است . ( مصادر نهج‌البلاغه ، ج 4 ، ص 107 ) .\r\nدر ضمن ، اين گفتار حكيمانه تحت حكمت شمارهء 260 نيز عيناً تكرار شده و در حكمت 462 نيز سومين جملهء آن « رب مفتون بحسن القول فيه » به طور مكرر آمده است .\r\n","page_name":" 693 ","page_number":693},
  {"content":"\r\n . \r\n","description":"","footnote":"","page_name":" 694 ","page_number":694},
  {"content":"\r\n\r\n\r\nشرح و تفسير هشدار به چهار چيز\r\nامام عليه السلام در اين گفتار حكيمانه و هشدار دهنده به چهار نكتهء مهم اشاره مىكند كه بر محور چهار واژهء معنادار : « مستدرج » ، « مغرور » ، « مفتون » و « املاء » دور مىزند . مىفرمايد : « چه بسيارند كسانى كه به وسيلهء نعمتى كه به آنها داده شده غافل مىشوند و به سبب پرده‌پوشى خدا بر آنها مغرور مىگردند و بر اثر تعريف و تمجيد از آنان فريب مىخورند و خداوند هيچ كس را به چيزى مانند مهلت دادن ( و ادامهء نعمت‌ها و ترك عقوبت ) آزمايش نكرده است » ؛\r\n( كَمْ مِنْ مُسْتَدْرَجٍ بِالْإِحْسَانِ إِلَيْهِ ، وَمَغْرُورٍ بِالسَّتْرِ عَلَيْهِ ، وَمَفْتُونٍ بِحُسْنِ الْقَوْلِ فِيهِ ! وَمَا ابْتَلَى اللَّهُ أَحَداً بِمِثْلِ الْإِمْلَاءِ لَهُ )\r\n. « مستدرج » از ريشهء « استدراج » به معناى چيزى را تدريجاً به سمت و سويى بردن آمده است . در قرآن مجيد اين تعبير در دو آيه ( 182 سورهء « اعراف » ، و 44 سورهء « قلم » ) ذكر شده و مفهوم آن در هر دو مورد يكى است و آن اين‌كه كسى را مرحله به مرحله بدون اين‌كه خود متوجه شود در دام مجازات گرفتار كنند درست مثل اين‌كه كسى از بيراهه به سوى پرتگاه مىرود اما نه تنها او را از اين كار نهى نكنيم بلكه به دليل آنكه مستحق مجازات و كيفر است او را نيز تشويق كنيم . ناگهان به لب پرتگاه مىرسد و خود را در دام مجازات مىبيند ، وحشت مىكند و راه بازگشت در برابر خود نمىبيند و از همان جا مىلغزد و در پرتگاه\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nسقوط مىكند . خدا به افرادى كه طغيان را به اوج خود مىرسانند نيكى مىكند ، نعمت مىبخشد ، مقام مىدهد و ناگهان در ميان ناز و نعمت گرفتار مجازاتشان مىسازد ، مجازاتى كه در آن حالت بسيار دردناك است .\r\nدر آيهء 44 سورهء « انعام » مىخوانيم : « « فَلَمَّا نَسُوا مَا ذُكِّرُوا بِهِ فَتَحْنَا عَلَيْهِمْ أَبْوَابَ كُلِّ شَىْءٍ حَتَّى إِذَا فَرِحُوا بِمَا أُوتُوا أَخَذْنَاهُمْ بَغْتَةً فَإِذَا هُمْ مُّبْلِسُونَ » ؛ هنگامى كه آنچه را به آن‌ها تذكر داده شده فراموش كردند ما درهاى همه‌گونه نعمت را بر آنها گشوديم تا زمانى كه ( كاملًا ) به آنچه به آنها داده شده بود خوشحال شدند .\r\nناگهان آنها را به عذاب گرفتار ساختيم و يكباره نوميد شدند » . « 1 »\r\nدومين جمله اشاره به كسانى است كه مورد آزمون الهى از طريق پرده‌پوشى خداوند نسبت به گناهان آنها قرار مىگيرند . خدا ، ستار العيوب است و تا آن‌جا كه ممكن باشد بر گناهان بندگانش پرده مىافكند تا بيدار شوند و توبه كنند و به راه حق باز گردند ولى گروهى به عكس ، مغرور مىشوند و از اين ستر الهى فريب مىخورند و بر شدت و كثرت گناه مىافزايند . با توجه به اين‌كه « چون كه از حد بگذرد رسوا كند » سرانجام پرده‌ها بالا مىرود و آنها رسواى خاص و عام مىشوند .\r\nجملهء سوم اشاره به يكى ديگر از راه‌هاى نفوذ شيطان و هواى نفس در انسان است ؛ گاه مردم از روى حسن ظن و گاه از طريق تملق و چاپلوسى به مدح و ثناى افرادى مىپردازند ؛ ولى گاه آنها كه از حال خود باخبرند و وضع خود را با آنچه به صورت مدح و تمجيد گفته مىشود كاملًا متفاوت مىبينند بيدار شده و سعى مىكنند خود را با حسن ظن مردم موافق كنند ، گاهى با اين سخنان ، فريب مىخورند و خود را مقرب درگاه الهى و در اوج فضيلت و اخلاق مىپندارند ، در\r\n\r\n\r\n","description":"","footnote":"\r\n( 1 ) . براى توضيح بيشتر درمورد عذاب « استدراج » مىتوانيد به تفسير نمونه ، جلد 5 ، صفحهء 298 ذيل آيهء 44 سورهء « انعام » مراجعه كنيد .\r\n","page_name":" 696 ","page_number":696},
  {"content":"\r\n\r\nحالى كه در دام شيطان و هواى نفس گرفتارند .\r\nچهارمين جمله اشاره به حال كسانى است كه خداوندِ حليم و غفور آنها را از طريق بخشيدن نعمت و گسترش روزى و مانند آن مىآزمايد شايد به پاس نعمت‌هاى الهى بيدار شوند و باز گردند ؛ اين گسترش نعمت‌ها سبب غفلت و بىخبريشان شده و همچنان راه خطا را با شتاب ادامه مىدهند ، ناگهان خدا آنها را گرفته و مجازات مىكند ؛ مجازاتى كه بسيار دردناك است ، زيرا در ميان نعمت‌هاى الهى غوطه‌ور و سرگرم لذاتند كه در يك لحظه همه چيز دگرگون مىشود و همچون « قارون » كه با داشتن آن همه امكانات در اوج غرور و غفلت قرار داشت ، گرفتار عذاب ناگهانى الهى شده و در يك لحظه همه چيز خود را از دست مىدهند .\r\nقرآن مجيد در شرح حال قوم « سبا » و سرگذشت آنها به همين معنا اشاره كرده است ؛ خدا آنها را مشمول انواع نعمت‌ها قرار داد ، سرزمينى پر از نعمت و خدايى آمرزنده داشتند « بَلْدَةٌ طَيِّبَةٌ وَرَبٌّ غَفُورٌ » « 1 » اما هواى نفس و شيطان كار خود را كرد و آنها را به ناسپاسى و طغيان واداشت . ناگهان سد عظيمِ « مأرب » بر اثر نفوذ آب و جانوران در آن شكست و سيلاب عظيمى به راه افتاد و باغ‌ها و زراعت‌ها و كاخ‌ها را در هم كوبيد و در هم برد و تنها زمينى باير و ويران به جاى ماند به گونه‌اى كه باقى ماندهء جمعيت مجبور شدند از آن سرزمين كوچ كنند .\r\nقرآن مجيد دربارهء اين گروه مىفرمايد : « « وَلَا يَحْسَبَنَّ الَّذِينَ كَفَرُوا أَنَّمَا نُمْلِى لَهُمْ خَيْرٌ لّاَنْفُسِهِمْ إِنَّمَا نُمْلِي لَهُمْ لِيَزْدَادُوا إِثْماً وَلَهُمْ عَذَابٌ مُهِينٌ » ؛ كافران هرگز گمان نكنند مهلتى كه به آنان مىدهيم به نفع آنها است تنها به اين سبب به آنها مهلت مىدهيم كه ( اگر بيدار نمىشوند ) بر گناهان خود بيفزايند و ( سرانجام ) براى آنها\r\n\r\n\r\n","description":"","footnote":"\r\n( 1 ) . سبأ ، آيهء 15 .\r\n","page_name":" 697 ","page_number":697},
  {"content":"\r\n\r\nعذابى خوار كننده است » . « 1 »\r\nدر اين آيهء شريفه نيز از واژهء « املاء » ( همچون كلام حكيمانهء بالا ) استفاده شده كه به معناى « كمك دادن » و گاه به معناى « مهلت دادن » است كه آن نيز نوعى كمك به شمار مىآيد ؛ ولى معمولا در قرآن مجيد به مهلت دادنى اطلاق شده كه مقدمهء عذاب دردناك است .\r\n* * *\r\n\r\n\r\n","description":"","footnote":"\r\n( 1 ) . آل عمران ، آيهء 178 .\r\n","page_name":" 698 ","page_number":698},
  {"content":"\r\n\r\n\r\n117 و قال عليه السلام هَلَكَ فِيَّ رَجُلَانِ : مُحِبٌّ غَالٍ ، وَمُبْغِضٌ قَالٍ .\r\nامام عليه السلام فرمود :\r\nدو كس دربارهء من هلاك شدند : دوست غلو كننده و دشمن كينه‌توز ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده كه اين كلام حكمت‌آميز را قبل از سيّد رضى گروهى از دانشمندان در كتاب‌هاى خود نقل كرده‌اند از جمله جاحظ در كتاب الحيوان ، بيهقى در المحاسن و المساوى ، مرحوم صدوق در امالى ، آمدى در غررالحكم و كراجكى در معدن الجواهر است و شبيه آن را در كلمات ديگر مولاى متقيان امير مؤمنان عليه السلام خوانديم ؛ از جمله در خطبهء 127 آمده بود « وَ سَيَهْلِكُ فىَّ صِنْفانِ مُحِبٌّ مُفْرَطٌ . . . وَمُبْغِضٌ مُفْرِطٌ » و در حكمت 469 نيز خواهد آمد كه امام مىفرمايد : « يَهْلِكُ فىَّ رَجُلانُ مُحِبٌّ مُفْرَطٌ وَباحِتٌ مُفْتَرَ » و همهء اينها قريب المعناست . ( مصادر نهج‌البلاغه ، ج 4 ، ص 107 ) .\r\n","page_name":" 699 ","page_number":699},
  {"content":"\r\n . \r\n","description":"","footnote":"","page_name":" 700 ","page_number":700},
  {"content":"\r\n\r\n\r\nشرح و تفسير افراط و تفريط مايهء هلاكت\r\nامام عليه السلام در اين گفتار حكيمانه ، افراط و تفريط در امر محبت اولياء الله را نكوهش مىكند و مىفرمايد : « دو كس دربارهء من هلاك شدند : دوست غلو كننده و دشمن كينه‌توز » ؛\r\n( هَلَكَ فِيَّ رَجُلَانِ : مُحِبٌّ غَالٍ ، وَمُبْغِضٌ قَالٍ )\r\n. بىشك محبت اولياء الله از اركان ايمان است و همان سبب پيروى بىقيد و شرط از آنان و در نتيجه سبب نجات در دنيا و آخرت مىشود ولى اگر اين محبت از حد اعتدال تجاوز كند و به شكل غلو در آيد و امام را به مقام نبوت يا الوهيت برساند ، به يقين چنين محبتى گمراهى و ضلالت است . همان‌گونه كه اگر محبت محو شود و جاى خود را به عداوت و دشمنى دهد سبب خروج از ايمان و گمراهى و ضلالت خواهد بود .\r\nتاريخ مىگويد : اتفاقا هر دو گروه در مورد امير مؤمنان على عليه السلام پيدا شدند ؛ جمعى از غلات كه امروز هم آثارى از آنان باقى است او را برتر از پيغمبر بلكه خدا مىدانستند و مىگفتند : خداوند در جسم على عليه السلام حلول كرده ، زيرا صفاتش صفات خدايى است . در روايات آمده است كه امير مؤمنان عليه السلام جمعى از آنان را توبه داد و چون توبه نكردند فرمان مرگ آنها را صادر كرد . « 1 » امروز هم كسانى پيدا مىشوند كه در اشعار و سخنان معمولى خود مطالبى مىگويند كه عين غلو است .\r\n\r\n\r\n","description":"","footnote":"\r\n( 1 ) . مستدرك الوسائل ، ج 18 ، ص 140 ، ح 4 ؛ شرح نهج‌البلاغهء ابن ابىالحديد ، ج 5 ، ص 5 .\r\n","page_name":" 701 ","page_number":701},
  {"content":"\r\n\r\nاين‌گونه سخنان آميخته با غلو متأسفانه به جلسات مذهبى به ويژه از طريق بعضى مداحان يا خطباى بىخبر و كم‌اطلاع راه يافته است . آنان مىكوشند گروهى از عوام را نيز به دنبال خود بكشانند و گاه آن را حقيقت ولايت مىپندارند ، در حالى كه گمراهى و ضلالت است و اگر علماى دينى و خطباى آگاه و مداحان بامعرفت از آن پيش‌گيرى نكنند آيندهء بدى در انتظار آنان است . از آنجا كه دنياى امروز دنياى ارتباطات است ، اين سخنان آميخته با غلو از يك مجلس كوچك به همه جا منتقل مىشود و دشمنان شيعه كه در كمين نشسته‌اند آن را به همهء شيعيان تسرى مىدهند و حكم كفر و قتل آنها را صادر مىكنند . بايد در برابر اين توطئه‌ها بيدار بود .\r\nدر برابر اين گروه ، گروه ديگرى نه تنها نور ولايت و محبت امامت در قلبشان نيست بلكه به جاى آن دشمنى و عداوت دارند ؛ مانند خوارج كه آن حضرت را ( نعوذ بالله ) لعن و نفرين مىكردند و واجب القتل مىدانستند . آن افراطگران و اين تفريط كنندگان هر دو گمراهند . تنها كسانى در صراط مستقيم گام بر مىدارند كه حد اعتدال را رعايت كنند . همان‌گونه كه امام عليه السلام در خطبهء 127 فرمود :\r\n« وَخَيْرُ النَّاسِ فِىَّ حالًا النَّمَطُ الْأوسَطُ فِالْزِمُوهُ ؛\r\nبهترين مردم در مورد من گروه ميانه‌رو هستند . هرگز از آنها جدا نشويد » .\r\nمتأسفانه اين گونه افراد كه در فقه ما به عنوان نواصب ( ناصبىها ) شمرده مىشوند مانند طائفهء غلات ، از اسلام خارج‌اند و در رديف كفار به شمار مىآيند ، بلكه ناصبىها بدترين كافران‌اند .\r\nمع الاسف در عصر و زمان ما افرادى نيز يافت مىشوند كه گرچه عداوت خود را با صراحت آشكار نمىكنند ولى در دل علاقه‌اى به امير مؤمنان على عليه السلام ندارند ، فضايل او را منكر و از ذكر آن ناراحت مىگردند به گونه‌اى كه شنيده شد در ايام ما در عربستان سعودى كتاب‌هاى فضايل على عليه السلام جمع‌آورى مىشود\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nو اجازهء نشر به آن نمىدهند . اين هم نوعى ناصبىگرى است .\r\nاين سخن را با روايتى از امام صادق عليه السلام پايان مىدهيم : در روايتى در اعتقادات صدوق از آن حضرت مىخوانيم كه در پاسخ كسى كه مىگفت : خداوند محمد و على را آفريده و تمام كارها را به دست آنها سپرده ، آفرينش به دست آنها و رزق نيز در دست آنهاست ، زنده مىكنند و مىميرانند ، فرمود : اين دشمن خدا دروغ گفته است ، آيهء سورهء « رعد » را براى او بخوانيد كه مىفرمايد : « آنها براى خدا شريكانى قرار داده‌اند كه اعتقاد داشتند اين همتايان نيز مانند خدا مىآفرينند . . . بگو خداوند خالق همه چيز است و او يگانهء پيروز است » . « 1 »\r\n* * *\r\n\r\n\r\n","description":"","footnote":"\r\n( 1 ) . رعد ، آيهء 16 .\r\n","page_name":" 703 ","page_number":703},
  {"content":"\r\n . \r\n","description":"","footnote":"","page_name":" 704 ","page_number":704},
  {"content":"\r\n\r\n\r\n118 و قال عليه السلام إِضَاعَةُ الْفُرْصَةِ غُصَّةٌ .\r\nامام عليه السلام فرمود :\r\nاز دست دادن فرصت مايهء غم و اندوه است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها موردى كه در كتاب مصادر دربارهء اين كلام حكمت‌آميز نقل مىكند اين است كه مرحوم آمدى در غررالحكم آن را ذكر كرده است . ( مصادر نهج‌البلاغه ، ج 4 ، ص 108 ) .\r\n« على بن محمد الليثى » نيز در كتاب عيون الحكم و المواعظ همين حديث حكمت‌آميز را نقل كرده است .\r\nقبلًا نيز در نامهء مبارك امام ، به امام حسن مجتبى عليهما السلام عبارتى شبيه همين عبارت آمده بود آنجا كه مىفرمود : « بادِرِ الْفُرْصَةَ قَبْلَ أنْ تَكُونَ غُصَّةٌ » .\r\n","page_name":" 705 ","page_number":705},
  {"content":"\r\n . \r\n","description":"","footnote":"","page_name":" 706 ","page_number":706},
  {"content":"\r\n\r\n\r\nشرح و تفسير فرصت را از دست ندهيد\r\nامام عليه السلام در اين گفتار كوتاه و بسيار حكيمانه همگان را به استفاده از فرصت‌ها دعوت مىكند و مىفرمايد : « از دست دادن فرصت مايهء غم و اندوه است »\r\n( إِضَاعَةُ الْفُرْصَةِ غُصَّةٌ )\r\n. همان‌گونه كه در سند اين حكمت اشاره شد امام عليه السلام شبيه آن را در وصيت‌نامه‌اش به امام حسن مجتبى عليه السلام فرموده و در كلام حكمت‌آميز 21 نيز خوانديم :\r\n« الفُرْصَةُ تَمُرَّ مَرَّ السَّحابِ فَانْتَهُزُوا فُرَصَ الْخَيْرِ ؛\r\nفرصت‌ها همچون ابرها ( به سرعت ) در حركت است ، بنابراين فرصت‌هاى نيك را غنيمت بشماريد .\r\nفرصت به معناى فراهم شدن اسباب انجام كارى است ، زيرا بسيارى از كارها به ويژه كارهاى مهم نيازمند به مقدماتى است كه گاه از اختيار انسان بيرون است .\r\nهنگامى كه بر اثر پيش‌آمدهايى آن اسباب فراهم گردد بايد هرچه زودتر از آنها استفاده كرد و به مقصد رسيد ، زيرا بسيار مىشود فرصت از دست رفته هرگز باز نمىگردد .\r\nجوانىِ انسان ، فراغت ، نشاط كار ، صحت و سلامت همه از فرصت‌هايى است كه به سرعت مىگذرد و گاه به آسانى يا هرگز باز نمىگردد .\r\nحديث معروفى از اميرمؤمنان على عليه السلام در تفسير آيهء شريفهء « « وَلَا تَنسَ نَصِيبَكَ مِنَ الدُّنْيَا » ؛ نصيبت را از دنيا هرگز فراموش نكن » « 1 » آمده كه فرمود :\r\n« لا تَنْسَ\r\n\r\n\r\n","description":"","footnote":"\r\n( 1 ) . قصص ، آيهء 77 .\r\n","page_name":" 707 ","page_number":707},
  {"content":"\r\n\r\nصِحَّتَكَ وَقُوَّتَكَ وَفَراغَكَ وَشَبابَكَ وَنِشاطَتَكَ أنْ تَطْلُبَ بِها الْآخِرَةَ ؛\r\nسلامتى و توانايى و فراغت بال و جوانى و نشاطت را فراموش نكن و به وسيلهء آن سعادت آخرت را تحصيل نما » . « 1 »\r\nبه يقين ، غم و اندوه و حتى گريه و زارى براى از دست رفتن فرصت هيچ مشكلى را حل نمىكند . چه بهتر كه انسان بيدار باشد و فرصت‌ها را دريابد .\r\nحديث معروفى از رسول خدا صلى الله عليه و آله نقل شده كه فرمود :\r\n« إنَّ لِرَبِّكُمْ فى أيّامِ دَهْرِكُمْ نَفَحاتُ ألا فَتَعَّرضوا لَها ؛\r\nپروردگار شما در دوران زندگانىتان نسيم‌هاى سعادتى در اختيار شما مىگذارد از آن نسيم‌ها استفاده كنيد و خود را در معرض آن قرار دهيد » . « 2 »\r\nاين نسيم‌هاى سعادت همان فرصت‌هاى گرانبهاست كه در دوران زندگى براى انسان گه‌گاه حاصل مىشود .\r\nدر حديث ديگرى از اميرمؤمنان عليه السلام مىخوانيم كه فرمود :\r\n« أيُّهَا النَّاسُ الْآنَ الْآنَ مِنْ قَبْلِ النُّدَمِ وَ مِنْ قَبْلِ\r\n« أَنْ تَقُولَ نَفْسٌ يَا حَسْرَتَا عَلَى مَا فَرَّطْتُ فِى جَنْبِ اللَّهِ » « 3 » ؛ اى مردم هم اكنون هم اكنون ( به پا خيزيد ) پيش از آنكه ( فرصت‌ها از دست برود و ) پشيمان شويد و پيش از آنكه ( به فرمودهء قرآن مجيد ) كسى بگويد :\r\nافسوس بر من از كوتاهىهايى كه در اطاعت از فرمان خدا كردم » . « 4 »\r\n\r\n\r\n","description":"","footnote":"\r\n( 1 ) . جامع الاحاديث شيعه ، ج 14 ، ص 316 .\r\n( 2 ) . بحارالانوار ، ج 68 ص 221 . در منابع اهل سنت نيز اين حديث از رسول خدا صلى الله عليه و آله نقل شده است : دانشمند معروف اهل سنت « هيثمى » آن را در مجمع الزوائد در باب « التعرض لنفحات رحمة الله » ج 10 ، ص 231 آورده است .\r\n( 3 ) . زمر ، آيهء 56 .\r\n( 4 ) . ميزان الحكمة ، ح 15791 .\r\n","page_name":" 708 ","page_number":708},
  {"content":"\r\n\r\n* * * \r\n119 و قال عليه السلام مَثَلُ الدُّنْيَا كَمَثَلِ الْحَيَّةِ لَيِّنٌ مَسُّهَا ، وَالسَّمُّ النَّاقِعُ فِي جَوْفِهَا ، يَهْوِي إِلَيْهَا الْغِرُّ الْجَاهِلُ ، وَيَحْذَرُهَا ذُو اللُّبِّ الْعَاقِلُ .\r\nامام عليه السلام فرمود :\r\nدنيا مانند مار ( خوش خط و خال ) است كه به هنگام لمس كردن نرم به نظر مىرسد در حالى كه سم كشنده در درون اوست ( به همين دليل ) مغرورِ نادان به سوى آن مىرود و خردمند عاقل از آن حذر مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر نامهء 68 كه امير مؤمنان على عليه السلام آن را به سلمان فارسى پيش از دوران خلافت ظاهرى خود نگاشته شبيه همين جملهء حكمت‌آميز ديده مىشود و منابع آن قبلًا گذشت از جمله مرحوم كلينى پيش از سيّد رضى در كتاب الايمان و الكفر اصول كافى صدر نامه را آورده و مرحوم شيخ مفيد در ارشاد و قاضى قضاعى در كتاب دستور معالم الحكم و مرحوم ورام در كتاب تنبيه الخواطر با تفاوت‌هايى آن را ذكر كرده‌اند كه نشان مىدهد از مأخذى جز نهج‌البلاغه اخذ كرده‌اند . ( مصادر نهج‌البلاغه ، ج 4 ، ص 108 ) .\r\n","page_name":" 709 ","page_number":709},
  {"content":"\r\n . \r\n","description":"","footnote":"","page_name":" 710 ","page_number":710},
  {"content":"\r\n\r\n\r\nشرح و تفسير دنيا مار خوش خط و خال !\r\nامام عليه السلام در اين گفتار پربار خود تشبيه ديگرى براى دنياى فريبنده بيان كرده و به همگان هشدار داده است ، مىفرمايد : « دنيا مانند مار ( خوش و خط و خال ) است كه به هنگام لمس كردن نرم به نظر مىرسد در حالى كه سم كشنده در درون آن است ( به همين دليل ) مغرورِ نادان به سوى آن مىرود و خردمند عاقل از آن حذر مىكند » ؛\r\n( مَثَلُ الدُّنْيَا كَمَثَلِ الْحَيَّةِ لَيِّنٌ مَسُّهَا ، وَالسَّمُّ النَّاقِعُ فِي جَوْفِهَا ، يَهْوِي إِلَيْهَا الْغِرُّ الْجَاهِلُ ، وَيَحْذَرُهَا ذُو اللُّبِّ الْعَاقِلُ )\r\n. طبيعت دنيا داراى اين دو ويژگى ظاهرى فريبنده و باطنى خطرناك است ؛ كاخ‌ها ، زر و زيورها ، لباس‌ها ، غذاهاى رنگارنگ و عيش و نوش‌ها مظاهر جذاب دنياست ؛ ولى در درون ، غفلت ، بىخبرى از خدا آلوده شدن به انواع گناهان را براى به دست آوردن يا حفظ آن با خود دارد . روى اين جهت امام عليه السلام در عبارات مختلفش با ذكر مثال‌هاى متعدد تناقض اين ظاهر و باطن را آشكار ساخته و هشدار داده است .\r\nدر ذيل نامهء 68 كه امام عليه السلام پيش از دوران خلافت ظاهرىاش به سلمان فارسى قدس سره نگاشته ، همين مثل را با كمى تفاوت بيان فرموده است . ما تشبيهاتى براى دنيا از آيات قرآن و روايات اسلامى جمع‌آورى كرديم كه به هجده تشبيه بالغ مىشد و نشان داديم كه چگونه خداى متعال در قرآن و سپس پيشوايان معصوم در احاديث خود براى بيدار كردن غافلانِ بىخبر ، از مثال‌هاى حسى\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nمختلف بهره گرفته‌اند . تعدد و تكثر اين امثله به خوبى نشان مىدهد كه تا چه اندازه اين مسئله داراى اهميت است .\r\nدر مثال مورد نظر تضاد ظاهر و باطن دنيا با تمثيل به مار نشان داده شده كه به هنگام لمس آن بسيار نرم و ملايم به نظر مىرسد و انسانِ بىخبر از لمس آن لذت مىبرد در حالى كه اگر يك لحظه غافل شود سم « ناقع » ( سم قاتل و جان‌گدازى ) كه در درون اين حيوان خطرناك است از طريق نيش آن به بدن انسان منتقل مىشود . سوزش فوق العاده توأم با پيچ و تاب تا آنجا كه مار گزيده به صورت يك مثل در بيتابى درآمده است و سپس از كار افتادن تدريجى دستگاه‌هاى اصلى بدن و شتاب به سوى مرگ .\r\nتعبير به « غِرِّ جاهل » ( غِر به معناى انسان خام بىتجربه كه زود فريب مىخورد ) اشاره به انسان‌هاى نادان و نا آگاهى است كه تنها چشم به ظواهر فريبندهء دنيا مىدوزند و از آنچه در باطن دارد و تاريخ پيشينيان آن را به خوبى مجسم ساخته بىخبر مىمانند ؛ ولى عاقلان باتجربه و آگاه كه سرنوشت دنياپرستان را در آيينهء تاريخ مشاهده كرده‌اند خود را از آن برحذر مىدارند .\r\nبه همين دليل حب دنيا ( دنياپرستى ) سرچشمهء تمام گناهان شمرده شده است . افراد دنياپرست چنان اسير آن مىشوند كه نه خدا را بنده‌اند و نه فرمان عقل را مىبرند ، نه حق الناس مىشناسند و نه وجدان بيدار و آگاهى دارند و گاه با صراحت مىگويند : براى رسيدن به اهداف دنيوى هر كار براى ما مجاز است .\r\nدر حديثى از رسول خدا صلى الله عليه و آله مىخوانيم :\r\n« أُتْركُوا الدُّنْيا لِأهْلِها فَإنَّهُ مَنْ أخَذَ مِنْها فَوْقَ ما يَكْفيهِ أخَذَ مِنْ حَتْفِهِ وَهُوَ لا يَشْعُرُ ؛\r\nدنيا را به اهل آن واگذاريد ، زيرا كسى كه بيش از نياز خود از آن برگيرد در واقع مرگ خود را از آنجا كه نمىداند تسريع كرده است » . « 1 »\r\n\r\n\r\n","description":"","footnote":"\r\n( 1 ) . كنز العمال ، ح 6058 .\r\n","page_name":" 712 ","page_number":712},
  {"content":"\r\n\r\nدر حديث ديگرى از آن حضرت مىخوانيم :\r\n« ما أحَدٌ مِنَ الْأوَّلينَ وَ الْآخِرينَ إلّا وَ هُوَ يَتَمَنّى يَوْمَ الْقِيامَةِ إنَّهُ لَمْ يُعْطَ مِنَ الدُّنْيا إلّا قُوتاً\r\n: هيچ كس از اولين و آخرين نيست مگر اين‌كه روز قيامت آرزو مىكند كه اى كاش جز به اندازهء نياز از دنيا به او داده نشده بود » . « 1 »\r\nبىشك تمام آنچه گفته شد دربارهء دنياى دنياپرستانى است كه هدفى جز لذت و عيش و نوش ندارند و دنيا براى آنها غاية الآمال است ؛ ولى هرگاه از امكانات دنيا براى وصول به سعادت اخروى استفاده شود ، دنياى ممدوح و محبوب و به تعبير روايت امام سجاد عليه السلام « دنياى بلاغ » ( دنيايى كه انسان را به هدف مىرساند ) محسوب مىشود .\r\nدر حديثى مىخوانيم : شخصى خدمت امام صادق عليه السلام عرض كرد : به خدا ما دنيا را دوست داريم و علاقه‌منديم به ما داده شود . امام عليه السلام به او فرمود : دنيا را دوست دارى ؟ مىخواهى با آن چه كنى ؟ عرض كرد : زندگى خودم و خانواده‌ام را تأمين كنم ، با آن صلهء رحم به جا آورم ، در راه خدا صدقه دهم و حج و عمره به جا آورم . امام عليه السلام فرمود :\r\n« لَيْسَ هذا طَلَبُ الدُّنْيا هذا طَلَبُ الْآخِرَةِ ؛\r\nاين طلب دنيا نيست بلكه طلب آخرت است » . « 2 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 54 .\r\n( 2 ) . كافى ، ج 5 ، ص 72 ، ح 10 .\r\n","page_name":" 713 ","page_number":713},
  {"content":"\r\n . \r\n","description":"","footnote":"","page_name":" 714 ","page_number":714},
  {"content":"\r\n\r\nوسئل عن قريش\r\n\r\n120 فقال عليه السلام أَمَّا بَنُو مَخْزُومٍ فَرَيْحَانَةُ قُرَيْشٍ ، نُحِبُّ حَدِيثَ رِجَالِهِمْ ، وَالنِّكَاحَ فِي نِسَائِهِمْ . وَأَمَّا بَنُو عَبْدِ شَمْسٍ فَأَبْعَدُهَا رَأْياً ، وَأَمْنَعُهَا لِمَا وَرَاءَ ظُهُورِهَا . وَأَمَّا نَحْنُ فَأَبْذَلُ لِمَا فِي أَيْدِينَا ، وَأَسْمَحُ عِنْدَ الْمَوْتِ بِنُفُوسِنَا ، هُمْ أَكْثَرُ وَأَمْكَرُ وَأَنْكَرُ ، وَنَحْنُ أَفْصَحُ وَأَنْصَحُ وَأَصْبَحُ .\r\nاز امام عليه السلام در مورد قريش سؤال شد .\r\nامام عليه السلام فرمود :\r\nاما بنىمخزوم ، گل‌هاى قبيلهء قريشند كه ما دوست داريم با مردانشان هم سخن شويم و با زنانشان ازدواج كنيم ، اما طايفهء بنى عبد شمس ، از همه بدانديش‌تر و بخيل‌ترند ، اما ما ( طايفهء بنىهاشم ) از همهء آنها به آنچه در دست داريم بخشنده‌تريم و به هنگام بذل جان از همه سخاوتمندتر ؛\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nجمعيت آنها بيشتر و مكرشان فزون‌تر و زشت‌ترند و ما فصيح‌تر و دلسوزتر و زيباتريم . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام شريف را زمخشرى در ربيع الابرار همانند روايت مرحوم سيّد رضى آورده است ولى در محجة البيضاء فيض كاشانى با تفاوت روشنى ذكر شده بى آنكه مدرك آن را بيان كند و از اين تفاوت اجمالًا معلوم مىشود كه از منبع ديگرى آن را گرفته است . ابن عبد ربه در عقد الفريد نيز آن را با تفاوتى ذكر كرده و همچنين ابن به كار در موفقيات و اين هر دو پيش از سيّد رضى مىزيستند و به هر حال اين كلام حكمت‌آميز هم در كتب پيش از مرحوم رضى و هم در كتب بعد از آن آمده است . ( مصادر نهج‌البلاغه ، ج 4 ، ص 109 ) .\r\n","page_name":" 716 ","page_number":716},
  {"content":"\r\n\r\n\r\nشرح و تفسير ويژگىهاى قبايل قريش\r\nاين كلام حكيمانه در پاسخ كسى بيان شد كه از امام عليه السلام دربارهء ويژگىهاى قبايل قريش سؤال كرد امام عليه السلام نيز به سه قبيلهء معروف آنها ( « بنو مخزوم » ، « بنو عبد شمس » و « بنو هاشم » ) اشاره كرد و ويژگىهاى روحى و جسمى آنها را بر شمرد و در واقع به عنوان يك روان‌شناس ماهر در عبارات كوتاهى سجاياى آنها را بررسى كرد » ؛\r\n( وَ سُئِلَ عليه السلام عَنْ قُرَيْشٍ )\r\n. نخست در پاسخ اين سؤال - سؤال دربارهء طايفهء قريش - از قبيلهء « بنىمخزوم » سخن مىگويد و مىفرمايد : « اما بنى مخزوم گل‌هاى قبيلهء قريش‌اند كه ما دوست داريم با مردانشان هم سخن شويم و با زنانشان ازدواج كنيم » ؛\r\n( فَقَالَ أَمَّا بَنُو مَخْزُومٍ فَرَيْحَانَةُ قُرَيْشٍ ، نُحِبُّ حَدِيثَ رِجَالِهِمْ ، وَالنِّكَاحَ فِي نِسَائِهِمْ )\r\n. « مخزوم » جد اين قبيله فرزند « يقظة بن مرة » بود . و اين طايفه به پاكيزگى و برخورد خوب و حسن معاشرت معروف بودند . امام عليه السلام نيز همين اوصافشان را ستود نه اوصاف معنوى و اخلاقى ديگر را و مىدانيم كه « ابو جهل » معروف ، « وليد » و دودمان « مغيره » از دشمنان سرسخت اسلام از اين قبيله بودند كه شأن نزول بعضى از آيات قرآن مسائل مربوط به آنها را تشكيل مىدهد ؛ از جمله در شأن نزول آيات « ذَرْنِى وَمَنْ خَلَقْتُ وَحِيداً * وَجَعَلْتُ لَهُ مَالًا مَّمْدُوداً . . . » « 1 » گفته‌اند\r\n\r\n\r\n","description":"","footnote":"\r\n( 1 ) . مدثر ، آيهء 11 و 12 .\r\n","page_name":" 717 ","page_number":717},
  {"content":"\r\n\r\nكه اين آيات دربارهء « وليد بن مغيره » ى معروف است كه تصميم داشت با قرآن معارضه كند . و آيهء شريفهء « ذُقْ إِنَّكَ أَنْتَ الْعَزِيزُ الْكَرِيمُ » « 1 » دربارهء « ابو جهل » نازل شده كه مذمت شديدى در اين آيات از هر دو به چشم مىخورد .\r\nسپس امام عليه السلام به سراغ معرفى طايفهء « بنى عبد شمس » مىرود كه « ابو سفيان » ، « معاويه » و « بنىاميه » از اين قبيله‌اند ، مىفرمايد : « اما طائفهء بنى عبد شمس از همه بدانديش‌تر و بخيل‌ترند » ؛\r\n( وَأَمَّا بَنُو عَبْدِ شَمْسٍ فَأَبْعَدُهَا رَأْياً ، وَأَمْنَعُهَا لِمَا وَرَاءَ ظُهُورِهَا )\r\n. جملهء\r\n« أَبْعَدُهَا رَأْياً »\r\nو\r\n« أَمْنَعُهَا لِمَا وَرَاءَ ظُهُورِهَا »\r\nگاه به شكل مدح تفسير شده به اين گونه كه آنها داراى افكارى عميق و دورنگرند و نسبت به آنچه در اختيار دارند شجاعانه دفاع مىكنند و گاه به صورت دو وصف مذموم تفسير شده و جملهء\r\n« أَبْعَدُهَا رَأْياً »\r\nيعنى دورترين قبايل قريش از حقند و\r\n« أَبْعَدُهَا رَأْياً »\r\nو\r\n« أَمْنَعُهَا لِمَا وَرَاءَ ظُهُورِهَا »\r\nبه اين معنا تفسير شده كه آنها بخيل‌ترين افرادند نسبت به چيزهايى كه در اختيار دارند . با توجه به شواهد و قراين تاريخى و وجود افرادى همچون « ابو سفيان » ، « معاويه » و « بنىاميه » در ميان آنها ، تفسير دوم مناسب‌تر به نظر مىرسد و جملهء « امكر » و « انكر » كه بعدا خواهد آمد نيز شاهد اين مدعاست .\r\nآن‌گاه امام عليه السلام از بنى هاشم ياد كرده ، مىفرمايد : « اما ما ( طايفهء بنىهاشم ) از همهء آنها به آنچه در دست داريم بخشنده‌تر و به هنگام بذل جان از همه سخاوتمندتريم ، جمعيت آنها بيشتر و مكرشان فزون‌تر و زشت‌ترند و ما فصيح‌تر و دلسوزتر و زيباتريم » ؛\r\n( وَأَمَّا نَحْنُ فَأَبْذَلُ لِمَا فِي أَيْدِينَا ، وَأَسْمَحُ عِنْدَ الْمَوْتِ بِنُفُوسِنَا ، وَهُمْ أَكْثَرُ وَأَمْكَرُ وَأَنْكَرُ ، وَنَحْنُ أَفْصَحُ وَأَنْصَحُ وَأَصْبَحُ )\r\n. فصاحت بنىهاشم نمونهء بارز آن در پيغمبر اكرم و اميرمؤمنان عليهما السلام و خطبه‌هاى نهج‌البلاغه و نامه‌ها و كلمات قصار آن كاملًا نمودار است . دعاى\r\n\r\n\r\n","description":"","footnote":"\r\n( 1 ) . دخان ، آيهء 49 .\r\n","page_name":" 718 ","page_number":718},
  {"content":"\r\n\r\nعرفهء امام حسين عليه السلام و دعاهاى صحيفهء سجاديه نيز نمونه‌هاى ديگرى از اين فصاحت بىبديل است .\r\nخيرخواهى آنها درباره اسلام تا آنجا بود كه تا پاى جان ايستادند و همه چيز را براى حفظ اسلام در صحنه‌هايى همچون كربلا و غير آن فدا كردند . زيبايى صورت آنها در تواريخ كاملًا منعكس است . بذل و بخشش آنان در زندگى امير مؤمنان كه هزار برده را با دسترنج خود آزاد كرد و در ركوع نماز انگشتر گران‌قيمتى را به سائل داد و آيه در مدح او نازل شد و در زندگى بانوى اسلام فاطمهء زهرا عليها السلام كه پيراهن شب زفافش را به سائل تقديم كرد و در زندگى امام حسن عليه السلام كه در طول عمر خود چند بار تمام اموالش را ميان خود و نيازمندان تنصيف نمود و همچنين در زندگى امام صادق عليه السلام كه بخشى از اموال خود را به دست يكى از شيعيان سپرده بود تا اگر اختلافى در ميان شيعيان در باره مسائل مالى ببيند مبلغ مورد اختلاف را از اموال او بپردازد و ميان آنها صلح و صفا برقرار سازد معروف است .\r\nكوتاه سخن اين‌كه تاريخ اسلام كه به دست دوست و دشمن نوشته شده شاهد گوياى سخنان فشرده و پرمعنايى است كه امام عليه السلام در اين كلام حكمت‌آميز خود بيان فرموده است .\r\nدر اينجا اين سؤال مطرح مىشود كه چگونه امام عليه السلام قبيله‌اى را به طور عموم زير سؤال مىبرد و آنها را آشكارا مذمت و نكوهش مىكند در حالى كه از نظر شرع اسلام چنين كارى مناسب به نظر نمىرسد .\r\nپاسخ اين سؤال روشن است . اولًا اين‌گونه حكم‌هاى عام ناظر به عموم نيست ، بلكه ناظر به غالب افراد است . مثلًا وقتى مىگوييم : جوانان جسور و سركش‌اند مفهومش اين نيست كه همه بدون استثنا چنين‌اند و يا اين سخن كه پيران پخته و پرتجربه‌اند دليل وجود اين صفت در تمام افراد كهن‌سال نيست .\r\n\r\n","description":"","footnote":"","page_name":" 719 ","page_number":719},
  {"content":"\r\n\r\nثانياً ابراز صفات مخفى و پنهان اشكال دارد اما صفات آشكار كه افراد نمونه‌هاى آن را در اين قبايل آشكارا ديده بودند ، بيان آن بىاشكال است ؛ مثلا در طايفهء بنى عبد شمس چهره‌هايى همچون « ابو سفيان » و فرزندانش و همچون همسر آلوده و زشت‌كارش « هند » را مىديدند .\r\nسؤال ديگر اينكه در عصر جاهليت ، عرب به افراد قبيلهء خود افتخار مىكردند و حتى كثرت جمعيت خود را به رخ ديگرى مىكشيدند ؛ ولى با ظهور اسلام اين تفاخر به انساب جاهلى از ميان رفت . چگونه امير مؤمنان على عليه السلام در اينجا ويژگىهاى قبايل قريش و برترى بنىهاشم را بيان مىكند ؟\r\nپاسخ آن است كه عرب جاهلى بر ارزش‌هاى اخلاقى تكيه نمىكرد ، بلكه روى تعداد و كثرت و پاره‌اى از صفات زشت مانند غارت‌گر بودن تكيه داشت و اصولًا دفاع از قبيله ، دفاعى بىچون و چرا و بى قيد و شرط و تعصب‌آميز بود نه براى ارزش‌هاى اخلاقى آنها . امام عليه السلام نيز در اينجا تكيه بر ويژگىهاى اخلاقى مىكند .\r\n* * * بارالها ! تو را سپاس مىگوييم كه توفيق رحمت فرمودى دوازدهمين جلد شرح نهج‌البلاغه مولاى متقيان اميرمؤمنان على عليه السلام را مقارن ايام غدير به پايان رسانديم و از غدير پرفيض كلمات حكيمانهء آن حضرت خود و ديگران را سيراب كرديم .\r\nخداوندا ! توفيق عمل به اين سخنان نورانى را نيز مرحمت فرما و عنايت خود را كامل بگردان . آمين يا رب العالمين\r\nپايان جلد دوازدهم\r\nذىالحجة 1430 مطابق آذر ماه 1388\r\n\r\n\r\n","description":"","footnote":"","page_name":" 720 ","page_number":720}
  ]