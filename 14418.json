[
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\nتأليف\r\nعلامه شيخ محمد جواد مغنيه رحمه الله\r\nجلد دوم\r\nتحقيق وپژوهش\r\nسامى الغريرى\r\nمترجم\r\nمحمد جواد معمورى\r\nمؤسسه دارالكتاب الاسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدارالكتاب الاسلامي\r\nسرشناسه : مغنيه ، محمد جواد ، 1979 - 1904 م\r\nعنوان قراردادى : فى ظلال نهج البلاغه : محاوله لفهم جديد ، فارسى .\r\nعنوان و نام پديدآور : در سايه سار نهج البلاغه / از علامه محمد جواد مغنيه ؛ مصحح : سامى غريرى\r\nترجمه به همت گروهى از مترجمان .\r\nمشخصات نشر : قم : دار الكتاب اسلامى ، 1387 - مشخصات ظاهرى ( 1 - 6 ) جلد\r\nوضعيت فهرست نويسى : فيپا\r\nموضوع : على بن ابى طالب ( ع ) ، امام اول ، 23 قبل از هجرت - 40 ق ، نهج البلاغه ، خطبه ها ، كلمات قصار ، نقد و تفسير\r\nرده بندى كنگره : الف 1387 65 م / 02 / 38 bp\r\nرده بندى ديويى : 9515 / 297\r\nشماره كتابشناسى ملى : 1255882\r\nبا مشاركت وحمايت معاونت امور فرهنگى وزارت فرهنگ و ارشاد اسلامى چاپ و منتشر گرديد\r\nعنوان كتاب : در سايه سار نهج البلاغه ( ج 2 )\r\nنويسنده : علامه محمد جواد مغنيه ( ره )\r\nناشر : مؤسسه دارالكتاب الاسلامى\r\nنوبت چاپ : اول / 1387\r\nچاپخانه : ستاره\r\nشمارگان : ( 3000 ) دوره\r\nشابك دوره : 5 - 245 - 465 - 964 - 978\r\nشابك جلد ( 2 ) : 9 - 247 - 465 - 964 - 978\r\nقيمت دروه : 500000 ريال\r\nقم - ميدان معلم - كوچه شماره 22 - پلاك 26\r\nتلفن : 7744970 - 7730994 فاكس : 7837383\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد دوم\r\n\r\nفهرست مطالب\r\nخطبه 56 9\r\nخطبه 57 16\r\nخطبه 58 22\r\nخطبه 59 26\r\nخطبه 60 - 61 28\r\nخطبه 62 33\r\nخطبه 63 36\r\nخطبه 64 40\r\nخطبه 65 48\r\nخطبه 66 57\r\nخطبه 67 63\r\nخطبه 68 67\r\nخطبه 69 70\r\nخطبه 70 76\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nخطبه 71 78\r\nخطبه 72 83\r\nخطبه 73 94\r\nخطبه 74 100\r\nخطبه 75 105\r\nخطبه 76 108\r\nخطبه 77 - 78 111\r\nخطبه 79 115\r\nخطبه 80 121\r\nخطبه 81 125\r\nخطبه 82 128\r\nخطبه 83 133\r\nخطبه 84 195\r\nخطبه 85 201\r\nخطبه 86 207\r\nخطبه 87 222\r\nخطبه 88 247\r\nخطبه 89 253\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nخطبه 90 262\r\nخطبه 91 273\r\nخطبه 92 355\r\nخطبه 93 362\r\nخطبه 94 380\r\nخطبه 95 389\r\nخطبه 96 392\r\nخطبه 97 400\r\nخطبه 98 418\r\nخطبه 99 421\r\nخطبه 100 430\r\nخطبه 101 437\r\nخطبه 102 444\r\nخطبه 103 451\r\nخطبه 104 460\r\nخطبه 105 465\r\nخطبه 106 479\r\nخطبه 107 495\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nخطبه 108 499\r\nخطبه 109 517\r\nخطبه 110 547\r\nخطبه 111 559\r\nخطبه 112 576\r\nخطبه 113 580\r\nخطبه 114 592\r\nخطبه 115 613\r\nخطبه 116 624\r\nخطبه 117 630\r\nخطبه 118 633\r\nخطبه 119 635\r\nخطبه 120 642\r\nخطبه 121 647\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nخطبه 56\r\n\r\nهمراهى با پيامبر خدا صلّى اللّه عليه و آله\r\n« و لقد كنّا مع رسول اللّه صلّى اللّه عليه و آله نقتل آباءنا و أبناءنا و إخواننا و أعمامنا : ما يزيدنا ذلك إلا إيمانا و تسليما ، و مضيّا على اللّقم ، و صبرا على مضض الألم ، و جدّا في جهاد العدوّ ؛ و لقد كان الرّجل منّا و الآخر من عدونّا يتصاولان تصاول الفحلين ، يتخالسان أنفسهما : أيّهما يسقي صاحبه كأس المنون ، فمرّة لنا من عدوّنا ، و مرّة لعدوّنا منّا ، فلمّا رأى اللّه صدقنا أنزل بعدوّنا الكبت ، و أنزل علينا النّصر ، حتّى استقرّ الإسلام ملقيا جرانه ، و متبوّئا أوطانه . و لعمري لو كنّا نأتي ما أتيتم ، ما قام للدّين عمود ، و لا اخضرّ للإيمان عود . و أيم اللّه لتحتلبنّها دما و لتتبعنّها ندما ! »\r\n\r\nترجمه\r\nدر ركاب پيامبر خدا صلّى اللّه عليه و آله بوديم و با پدران و فرزندان و برادران و عموهاى خود جنگ مىكرديم كه اين مبارزه بر ايمان و تسليم ما مىافزود و ما را در جاده وسيع حقّ و صبر و بردبارى برابر ناگواريها و جهاد و كوشش برابر\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدشمن ثابت قدم مىساخت . گاهى يك نفر از ما و ديگرى از دشمنان ما ، مانند دو پهلوان نبرد مىكردند و هر كدام مىخواست كار ديگرى را بسازد و جام مرگ را به ديگرى بنوشاند . گاهى ما بر دشمن پيروز مىشديم و زمانى دشمن بر ما چيره مىشد . پس آن‌گاه كه خدا راستى و اخلاص ما را ديد ، خوارى و ذلّت را بر دشمنان ما نازل كرد و پيروزى را به ما عنايت فرمود تا آن جا كه اسلام استحكام يافته ، فراگير شد و در سرزمين‌هاى پهناورى نفوذ يافت . به جانم سوگند اگر ما در مبارزه مثل شما بوديم هرگز پايه‌اى براى دين استوار نمىماند و شاخه‌اى از درخت ايمان سبز نمىگرديد . به خدا سوگند ! شما هم اكنون از سينه شتر خون مىدوشيد و سرانجامى جز پشيمانى نداريد .\r\n\r\nواژه‌شناسى\r\nاللقم : راه روشن .\r\nمضض الالم : سوزش درد .\r\nيتصاولان : دو نفر به يكديگر يورش مىبرند .\r\nيتخالسان : هر دو مىدانند كه ديگرى مىخواهد او را غارت كند .\r\nالكبت : خوار ساختن .\r\nجران البعير : قسمت بالاى گردن شتر كه از آن قسمت نحر مىشود .\r\nتبوّأ الاوطان : اقامت در وطن .\r\n\r\nساختار ادبى\r\nايمانا : تمييز است .\r\nمنّا : جار و مجرور ، متعلق به محذوف و حال براى كلمه « الرّجل » است .\r\nمن عدوّنا : حال براى « من آلاخر » است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nيتصاولان : فعل و فاعل و همه جمله خبر براى « كان » است .\r\nأيّهما يسقى : مبتدا و خبر است .\r\nملقيا : حال است .\r\nجرانه : مفعول براى « ملقيا » است .\r\nنأتى : فعل و فاعل و همه جمله خبر « كنّا » است .\r\nما قام : جواب « لو » است .\r\nأيم اللّه : مبتدا و خبر آن محذوف و در اصل چنين بوده است : « و أيم اللّه قسمى » .\r\nدما ، ندما : تمييز هستند .\r\n\r\nشرح و تفسير\r\n( و لقد كنّا مع رسول اللّه نقتل آبائنا و أبنائنا و إخواننا و أعمامنا ) انسان از نيروها و غرايز فراوانى برخوردار است كه مهمترين آنها غريزه خشم و هيجان است .\r\nاين غرايز در همه انسانها از كوچك و بزرگ و دانا و نادان و بلكه حتى در حيوانات وجود دارد . هيجانات آدمى ، متناسب با انگيزه و اهداف آن ممكن است شديد يا ضعيف باشد و گاه نيز ممكن است در اثر احساس خطرى ، هيچ به روزى از خود نشان ندهند . . . همچنين گاه هيجانات آدمى براى امور شخصى مانند به دست آوردن نان و يا دفاع از ناموس است و يا جنبه عمومى دارد و به صورت انقلاب عليه رژيم مستبد و يا دين منحرف و عقايد باطل و . . . جلوه مىكند . تجربه‌هاى بشرى نشان مىدهند كه انقلاب براى دستيابى به منافع عمومى جامعه ، ممكن نيست با وجود تفرقه و يا رهبر نادان به\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nپيروزى برسد و اگر رهبر انقلاب خيانتكار باشد ، اهداف انقلاب كاملا معكوس خواهد شد .\r\nپيامبر خدا صلّى اللّه عليه و آله ، توانست روحيه انقلابى را در تك‌تك يارانش برانگيخته و آنان را به سوى هدفى يگانه روانه سازد . اين هدف ، تغيير ريشه‌اى جامعه و پايه‌هاى عقيدتى و عادات و رسوم آن بود . آن حضرت صلّى اللّه عليه و آله توانست ياران خود را با دلايل آشكار و قاطع قانع سازد كه او از زبان خدا سخن مىگويد و وحى از آسمان بر او فرود مىآيد : « كيفر كافران براى آن است كه با خدا و رسول او سخت دشمنى كردند و هر كس راه دشمنى پيمايد ، عقاب خدا بسيار سخت است » « 1 » . . . چنين كسانى هيچ عذر و بهانه‌اى نزد خداوند و در برابر مسلمانان ندارند . زيرا با وجود نص صريح ، جاى هيچ اجتهاد و برداشت متفاوت وجود ندارد .\r\nفرق بين پيامبر صلّى اللّه عليه و آله و امام عليه السّلام نزد كسانى كه به عصمت امام عليه السّلام اعتقاد ندارند در اين است كه سخن پيامبر صلّى اللّه عليه و آله از جانب خدا و وحى تلقى مىشود و سخن امام عليه السّلام چنين نيست . از اين جهت ، بين كسانى كه با پيامبر صلّى اللّه عليه و آله مىجنگند و كسانى كه با امام عليه السّلام مىجنگند ، فرق گذاشته مىشود . پيامبر خدا صلّى اللّه عليه و آله ، فرمان مىداد كه پدران و فرزندان و برادران و عموها به دليل شرك كشته شوند و اين فرمان از جانب خداوند بود و هر كس در آن با وى مخالفت مىكرد از دين خارج مىشد ؛ اما درباره امام عليه السّلام چنين نيست ؛ چه آن‌كه گروههاى چندى به نام اسلام ، با وى جنگيدند .\r\n\r\n\r\n","description":"","footnote":"\r\n( 1 ) .  وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ  انفال / 8 : 13 .\r\n","page_name":" 12 ","page_number":12},
  {"content":"\r\n\r\n( ما يزيدنا ذلك الّا ايمانا و تسليما ) ياران پيامبر صلّى اللّه عليه و آله ، از روى فرمانبردارى و تسليم و بدون ناراحتى وجدان ، فرمان پيامبر صلّى اللّه عليه و آله را در كشتن پدران و فرزندان اجرا مىكردند . ( و مضيّا على اللقّم ) آنان بر راه روشن و واضح گام برمىداشتند و هيچ شبهه‌اى فراروى خود نمىديدند . ( و صبرا على مضض الألم ) اين عبارت شبيه سخن ديگرى از پيامبر صلّى اللّه عليه و آله به هنگام مرگ فرزندش ابراهيم است :\r\n« چشمان اشك مىريزد و دل اندوهگين مىشود ؛ ولى سخنى نمىگوييم كه خداوند را ناخشنود سازد . سخنى راست و وعده‌اى فراگير و راهى پيمودنى در برابرمان است و پسينيان ما به پيشينيان خواهند پيوست ؛ اگر چنين نبود ، اندوه ما بر تو گران بود و ما بر تو اى ابراهيم ، بسى اندوهگين هستيم » « 1 » ( و جدّا فى جهاد العدوّ ) در جهاد با دشمن خدا و حق به خود سستى و كاهلى راه نمىدهيم و در كشتن پدران و فرزندانمان نابردبارى نمىكنيم .\r\n( و لقد كان الرّجل منّا و الآخر من عدوّنا يتصاولان تصاول الفحلين ، يتخالسان أنفسهما : أيهما يسقي صاحبه كأس المنون فمرّة لنا من عدوّنا و مرّة لعدوّنا منّا ) در اين عبارت ، طبيعت جنگ ترسيم شده و به تصوير كشيده شده است . جنگ ، جان يكى از دو طرف درگيرى را و يا جان هر دوى آنها را مىربايد و پيروزى\r\n\r\n\r\n","description":"","footnote":"\r\n( 1 ) . « تدمع العين و يحزن القلب فلا نقول ما يسخط الرّب ؛ و لو لا أنه قول صادق و وعد جامع و سبيل نأتيه و أنّ آخرنا سيتبع أوّلنا ؛ لوجدّنا عليك أشدّ من وجدنّا بك و إنّا عليك يا إبراهيم لمحزونون » صحيح بخارى : 2 / 84 و 85 ؛ كنز العمّال : ح 40479 ؛ السّنن الكبرى ، بيهقى : 4 / 69 ؛ دعائم الاسلام : 1 / 224 ؛ بدائع الصّنائع : 1 / 310 ؛ المغنى ، ابن قدامة : 2 / 411 ؛ المحلى ، ابن حزم : 5 / 146 ؛ مسند أحمد : 3 / 194 ؛ صحيح مسلم : 7 / 76 ؛ سنن ابن ماجه : 1 / 507 ؛ سنن أبى داود : 2 / 64 ؛ مسند أبى يعلى : 6 / 43 ؛ المصنّف ، عبد الرزاق صنعانى : 3 / 267 ؛ الإحكام ، امام يحيى الهادى : 150 ؛ الكافي ، كلينى :\r\n3 / 262 ؛ ذخائر العقبى : 1 / 224 .\r\n","page_name":" 13 ","page_number":13},
  {"content":"\r\n\r\nهمواره از آن مسلمانان نيست . ( فلمّا رأى اللّه صدقنا أنزل بعدوّنا الكبت و أنزل علينا النّصر ) سنت خداوند چنين است كه نتايج در پى مقدمات آن و معلولها در پى علتهايشان رخ دهند . بنابراين هر كس عزمى راستين داشته باشد و عملى خالص انجام دهد به يارى خداوند به اهدافش دست مىيابد : « آنان كه هدايت يافتند ، لطف خدا بر هدايت و ايمانشان افزود و پاداش تقواى آنها را عطا فرمود » « 1 » و هر كس كاهلى و سستى كرد ، جز زيان و خوارى به دست نياورد : « در دلهاى ايشان بيمارى است و خدا بر آن افزود و به سبب دروغهايشان عذابى دردناك بر ايشان است . » « 2 »\r\n( حتى استقرّ الاسلام ملقيا جرانه و متبوئّا أوطانه ) پايه‌هاى اسلام با راستى و فداكارى و اخلاص استوار گشت و در شرق و غرب جهان گسترش يافت و خداوند آن را بر همه اديان چيره ساخت . ( و لعمرى لو كنّا نأتى ما أتيتم ، ما قام للدين عمود و لا اخضرّ للايمان عود ) اگر همانند شما ، تنبلى و كاهلى مىكرديم ، هرگز دين استوار نمىشد . حق و داد جز از راه جهاد با باطل و گمراهى و فروپاشى پايه‌هاى آن از اساس امكان‌پذير نيست و اين امر تنها از راه وحدت كلمه به دست مىآيد . وحدت كلمه نيز مرهون فرماندهى شايسته و واحد است . . . از امام صادق عليه السّلام پرسيدند : « آيا ممكن است زمين تهى از امام شود ؟ » امام عليه السّلام فرمود : « نه » دوباره از او پرسيدند : « آيا ممكن است دو امام همزمان وجود داشته باشد ؟ » امام عليه السّلام فرمود : « نه ، مگر آن‌كه يكى از آن دو سكوت\r\n\r\n\r\n","description":"","footnote":"\r\n( 1 ) .  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  محمد صلّى اللّه عليه و آله / 47 : 17 .\r\n( 2 ) .  فِي قُلُوبِهِمْ مَرَضٌ فَزادَهُمُ اللَّهُ مَرَضاً وَ لَهُمْ عَذابٌ أَلِيمٌ بِما كانُوا يَكْذِبُونَ  بقره / 2 : 10 .\r\n","page_name":" 14 ","page_number":14},
  {"content":"\r\n\r\nگزيند » « 1 » عارفى بزرگ ، بر اين روايت چنين حاشيه زده است : « اگر تعداد رهبران فزونى يابد ، درگيريها چنان زياد خواهد شد كه نظام جامعه از هم مىگسلد : « اگر در آسمان و زمين ، خدايانى به جز خداى يكتا وجود داشت ، همانا خلل و فساد راه مىافتد ؛ پس منزّه است خداى يكتا از اوصاف مشركان جاهل » « 2 »\r\n( و أيم اللّه لتحتلبنّها دما و لتتبعنّها ندما ) اين كم‌كارى و تقصير ، از جانب شما پشيمانتان خواهد ساخت . پشيمانى هنگامى رخ مىدهد كه حريمها دريده و خون و ناموس مباح گردد . . . همه پيش‌بينىهاى امام عليه السّلام درباره آنان رخ داد .\r\n\r\n\r\n","description":"","footnote":"\r\n( 1 ) . « تكون الأرض ليس فيها إمام ؟ قال : لا ، قلت : يكون إمامان ؟ - أي في وقت واحد - قال : لا ، إلّا و أحدهما صامت » الكافي ، 1 : 187 ، باب « الأرض لا تخلو من حجّة » ؛ إختيار معرفة الرّجال : 253 ، چاپ مشهد ؛ الارشاد شيخ مفيد : 318 ، چاپ سوم ، انتشارات اعلمى ، بيروت .\r\n( 2 ) .  لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ  انبياء / 21 : 22 .\r\n","page_name":" 15 ","page_number":15},
  {"content":"\r\n\r\n\r\nخطبه 57\r\n\r\nناسزا و برائت از امام\r\n« أمّا إنّه سيظهر عليكم بعدي رجل رحب البلعوم ، مندحق البطن ، يأكل ما يجد ، و يطلب ما لا يجد ، فاقتلوه ، و لن تقتلوه ! ألا و إنّه سيأمركم بسبّي و البراءة منّي ؛ فأمّا السّبّ فسبّوني ؛ فإنّه لي زكات ، و لكم نجاة ؛ و أمّا البراءة فلا تتبرّاوا منّي ؛ فإنّي ولدت على الفطرة ، و سبقت إلى الإيمان و الهجرة »\r\n\r\nترجمه\r\nآگاه باشيد پس از من مردى با گلوى گشاده و شكمى بزرگ بر شما چيره خواهد شد كه هر چه بيابد مىخورد و تلاش مىكند آن‌چه ندارد به دست آورد . او را بكشيد ، ولى هرگز نمىتوانيد او را بكشيد . آگاه باشيد به زودى معاويه شما را به بيزارى و بدگويى من وادار مىكند . بدگويى را به هنگام اجبار دشمن اجازه مىدهم كه مايه بلندى درجات من و نجات شماست ، امّا هرگز در دل از من بيزارى نجوييد كه من بر فطرت توحيد تولّد يافته‌ام و در ايمان و هجرت از همه پيش‌گام‌تر بوده‌ام .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nواژه‌شناسى\r\nظهر له : آشكار شد .\r\nظهر عليه : بر او چيره شد و برترى يافت .\r\nالّرحب : پهناور و گسترده .\r\nالبلعوم : مجراى غذا در حلق .\r\nبطن مندحق : شكم برجسته .\r\n\r\nشرح و تفسير\r\n( أما إنه سيظهر عليكم بعدى رجل رحب البلعوم مندحق البطن يأكل ما يجد و يطلب ما لا يجد ) برخى از شارحان درباره منظور امام عليه السّلام از اين اوصاف گفته‌اند كه آنها بر معاويه صدق مىكنند و برخى ديگر گفته‌اند كه اين اوصاف براى زياد بن ابيه است و گروه سوم نيز از مغيرة بن شعبه و گروه چهارم از حجاج ياد كرده‌اند . اما به نظر مىرسد اين گفته‌ها بر معاوية بن ابى سفيان صدق مىكند زيرا در فقره‌اى از آن آمده است : « او شما را فرمان مىدهد كه مرا نفرين كنيد و از من بيزارى جوييد » و شكى نيست كه اين سنت را معاويه پديد آورد و همچنين شكم معاويه در حال نشستن برجسته مىگشت . در شرح ابن أبى الحديد آمده است روايات فراوانى از پيامبر خدا صلّى اللّه عليه و آله نقل شده كه بنابرآن معاويه بارها از سوى پيامبر صلّى اللّه عليه و آله نفرين شده است و آن حضرت صلّى اللّه عليه و آله درباره‌اش گفته بود : « خداوندا شكمش را سير نكن . » « 1 »\r\n\r\n\r\n","description":"","footnote":"\r\n( 1 ) . « أللّهمّ لا تشبع بطنه » شرح نهج البلاغه ، ابن ابى الحديد ، چاپ مصر : 4 / 55 و 1 / 355 ؛ البداية و النّهاية ، ابن كثير : 11 / 317 ؛ تذكرة الحفاظ ذهبى : 2 / 699 ؛ سير أعلام النّبلاء ، ذهبى : 14 / 129 ؛ -\r\n","page_name":" 17 ","page_number":17},
  {"content":"\r\n\r\nذهبى ، از علماى متعصب اهل سنت نقل مىكند : « پيامبر خدا صلّى اللّه عليه و آله مىگفت :\r\nهرگاه معاويه را بر فراز منبرم ديديد او را بكشيد . » « 1 » منظور از منبر در اين‌جا خلافت است . حاكم نيشابورى از پيامبر خدا صلّى اللّه عليه و آله نقل مىكند كه فرمود : « هر كس على عليه السّلام را ناسزا گويد ، مرا ناسزا گفته است و هركس مرا ناسزا گويد خدا را ناسزا گفته است و هر كس خدا را ناسزا گويد ، خداوند او را با صورت در آتش مىافكند . » « 2 » كسى كه پيامبر صلّى اللّه عليه و آله را ناسزا گويد بدون شك ، بايد كشته شود و پيامبر صلّى اللّه عليه و آله ناسزا به على عليه السّلام را ناسزاى به خويش شمرده است . معاويه ، على عليه السّلام را ناسزا گفت و اين كار را عادتى فراگير ساخت كه كوچك و بزرگ به آن دست مىزدند . اين به آن معنى است كه معاويه ناسزاى به رسول خدا صلّى اللّه عليه و آله را باب كرده بود . ( فاقتلوه و لن تقتلوه ) معاويه ، دين شما را با پولهاى خويش خريده است . طه حسين مىگويد : « شرفاى اهل عراق در زمان خلافت\r\n\r\n\r\n","description":"","footnote":"\r\n- تهذيب الكمال ، مزّى : 1 / 338 ؛ تهذيب التّهذيب ، ابن حجر : 1 / 33 ؛ شرح مئة كلمة ، بحرانى :\r\n238 ؛ مسند طيالسى : 1 / 240 ، ح 2746 و 2688 ؛ صحيح مسلم : ح 2604 .\r\n( 1 ) . « إذا رأيتم معاوية على منبري فاقتلوه » ميزان الاعتدال ذهبى ، چاپ 1325 مصر : 2 / 7 و 129 ؛ تهذيب التّهذيب ، ابن حجر ، چاپ 1325 حيدرآباد : 5 / 110 و 7 / 324 و 8 / 74 ؛ طبقات ابن سعد :\r\n4 / 136 .\r\n( 2 ) . « من سبّ عليّا فقد سبّني و من سبّني فقد سبّ اللّه و من سبّ اللّه أكّبه اللّه على وجهه في النّار » مستدرك الصّحيحين ، حاكم نيشابورى ، چاپ حيدرآباد : 1 / 121 ؛ كفاية الطّالب ، گنجى : 82 و 83 ؛ كشف اليقين ، علامه حلى : 232 ، فرائد السّمطين : 1 / 302 و 303 ح 241 ؛ ذخائر العقبى : 66 ؛ المناقب ، خوارزمي : 137 ح 154 .\r\n","page_name":" 18 ","page_number":18},
  {"content":"\r\n\r\nعلى عليه السّلام با معاويه در تماس بودند و از او پول دريافت مىكردند و زمينه به خلافت رسيدن او را مهيا مىكردند . » « 1 »\r\n( ألا و انّه سيأمركم بسبّى و البرائة منّى ) از ظاهر اين عبارت برمىآيد كه ناسزاگويى در حالت تقيه جائز است ؛ ولى بيزارى جستن از امام عليه السّلام جايز نيست . اين تفاوت شايد ناشى از آن باشد كه امام عليه السّلام مطابق با فطرت و دين راستين خدا به دنيا آمد و بيزارى از او مستلزم بيزارى از اين دين است .\r\nپيامبر صلّى اللّه عليه و آله و اهل بيت عليهم السّلام فراوان از بيزارى جستن از اسلام پرهيز داده‌اند و اين كار را گناهى غيرقابل برگشت شمرده‌اند . . . اين فرمان در خصوص بيزارى جستن از اسلام است و اما درباره بيزارى جستن از امام على عليه السّلام روايات مختلفى وجود دارد . برخى از روايات ، آن را جايز و برخى ديگر حرام مىدانند . اگر اين دو دسته روايات را بر قرآن عرضه كنيم و از آن شاهد بخواهيم ، روايات جواز برترى خواهند يافت : « هركس پس از ايمان به خدا باز كافر شود - نه آن‌كه به زبان و از روى اجبار كافر شود و دلش در ايمان استوار باشد - و از روى اختيار و رضايت و رغبت كافر شود ، دلش آكنده به ظلمت كفر گشته و بر آنها خشم و غضب خدا و عذاب سخت دوزخ خواهد بود . » « 2 » ظاهر اين آيه نشان مىدهد كه كفر زبانى از روى ناچارى ايرادى ندارد . . . شيخ انصارى نيز در اين باره مىنويسد : « قرائنى در برخى از روايات وجود دارد كه حكم جواز بيزارى جستن را تقويت مىكند . . . و شايد منظور\r\n\r\n\r\n","description":"","footnote":"\r\n( 1 ) . الفتنة الكبرى - 2 - عليّ عليه السّلام و بنوه ، طه حسين : 181 ، چاپ سال 1964 م .\r\n( 2 ) .  مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ  نحل / 16 : 106 .\r\n","page_name":" 19 ","page_number":19},
  {"content":"\r\n\r\nاز روايات نهى مطلق از بيزارى ، خصوص بيزارى قلبى و حقيقى باشد و شامل بيزارى جستن زبانى و ظاهرى نگردد . » « 1 » از نظر نگارنده ، در صورت وجود زمينه ناامنى و ترس و با وجود ايمان قلبى ، تظاهر به برائت ايرادى ندارد . دليل نخست بر اين نظر ، عموم رواياتى است كه تكاليف را در مواقع ضرر ساقط مىكند . دليل دوم اين آيه شريفه است : « . . . جز آن‌كه ناگزير شود و در عين حال ، ايمان در دلش استوار باشد . » « 2 » دليل سوم آنكه ، كشته شدن شيعيان مخلص به قطع يارى ولايت مىانجامد و زيانهاى بزرگ در آن است .\r\nاين چنين زيانى از آسيب گفتن چند كلمه كه ضررى به امام عليه السّلام نمىرساند خيلى بيشتر است .\r\nاگر كسى در اثر تن ندادن به بيزارى از امام عليه السّلام كشته شود ، چگونه خواهد بود و آيا گناهكار به شمار مىآيد ؟ در پاسخ به اين پرسش مىتوانيم به شواهد تاريخى چندى اشاره كنيم . حجر بن عدى و ميثم تمار از ياران ويژه امام عليه السّلام هر دو به اين دليل كشته شدند . بنابراين تن دادن به اظهار بيزارى و يا كشته شدن ، هر دو در چنين موقعيتهايى جايز هستند . از امام باقر عليه السّلام درباره حال دو نفر از كوفيان پرسيده شد : از آن دو خواسته شده بود كه از امير مؤمنان عليه السّلام بيزارى جويند ، يكى از آنها پذيرفت و جان به سلامت برد و ديگرى نپذيرفت و كشته شد . امام عليه السّلام در پاسخ فرمود : نفر نخست ، فقيهى دين‌شناس است و به آيه  إِلَّا مَنْ أُكْرِهَ  عمل كرده است و دومى در رسيدن به بهشت ، شتاب\r\n\r\n\r\n","description":"","footnote":"\r\n( 1 ) . رسالة التّقية ، شيخ انصارى ، پيوست كتاب المكاسب : 320 .\r\n( 2 ) .  . . . إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ . . .  نحل / 16 : 106 .\r\n","page_name":" 20 ","page_number":20},
  {"content":"\r\n\r\nداشته است . » « 1 » امام عليه السّلام در امور فراوانى پيشگام بود . پيامبر صلّى اللّه عليه و آله بارها از مكه مهاجرت كرده و به مناطق قبايل ديگر سركشى كرده و آنها را به خداوند دعوت مىكرد و على عليه السّلام در اين سفرها همراهش بود ؛ از جمله در هجرت به بنى عامر و نيز هجرت به طائف و . . . ؛ همچنين امام عليه السّلام در بستر پيامبر صلّى اللّه عليه و آله خوابيد و فدايى پيامبر صلّى اللّه عليه و آله گشت و مسئوليت بازگردادن امانات مردم را از سوى پيامبر صلّى اللّه عليه و آله پذيرفت كه فضيلتى منحصر به فرد براى امام عليه السّلام است .\r\n\r\n\r\n","description":"","footnote":"\r\n( 1 ) . « أمّا الّذي برأ فرجل فقيه في دينه أي أخذ بقوله تعالى : « إلّا من اكره » و أمّا الّذي لم يبرأ فقد تعجل إلى الجنّة » الكافى ، كلينى : 2 / 221 ح 21 ؛ التّقية ، شيخ انصارى : 39 ؛ وسائل الشّيعة : 16 / 226 ، ح 6 .\r\n","page_name":" 21 ","page_number":21},
  {"content":"\r\n\r\n\r\nخطبه 58\r\n\r\nكفر پس از ايمان و جهاد در كنار پيامبر !\r\n« أصابكم حاصب ، و لا بقي منكم آبر . أبعد إيماني باللّه ، و جهادي مع رسول اللّه صلّى اللّه عليه و آله ، أشهد على نفسي بالكفر ! لقد ضللت إذا و ما أنا من المهتدين ! « 1 » فاوبوا شرّ مآب ، و ارجعوا على أثر الأعقاب . أمّا إنّكم ستلقون بعدي ذلّا شاملا ، و سيفا قاطعا ، و أثرة يتّخذها الظّالمون فيكم سنّة »\r\n\r\nترجمه\r\nسنگ حوادث و بلا بر شما ببارد ، چنان كه اثرى از شما باقى نگذارد . آيا پس از ايمانم به خدا و جهاد كردنم در ركاب رسول خدا صلّى اللّه عليه و آله به كفر خويش گواهى دهم . اگر چنين كنم گمراه شده و از هدايت‌شدگان نخواهم بود . پس به بدترين جايگاه رهسپار شويد و به راه گذشتگان بازگرديد . آگاه باشيد به زودى پس از من ، به خوارى و ذلّت گرفتار مىشود و شمشير برنده بر شما\r\n\r\n\r\n","description":"","footnote":"\r\n( 1 ) . مقطعى از آيه 56 انعام .\r\n","page_name":" 22 ","page_number":22},
  {"content":"\r\n\r\nچيره مىگردد و به استبدادى دچار خواهيد شد كه الگويى براى ديگر ستمگران قرار گيرد .\r\n\r\nواژه‌شناسى\r\nحاصب : تندبادى كه سنگهاى كوچك را با خود مىبرد .\r\nآبر : كسى كه به درختهاى خرما رسيدگى مىكند .\r\nاوبوا : دگرگون شويد !\r\nأثرة : خودرأيى .\r\n\r\nشرح و تفسير\r\nخوارج به امام عليه السّلام گفتند : « يا گواهى مىدهى كه كافر شده‌اى و سپس توبه مىكنى و يا با تو مىجنگيم . » « 1 » امام عليه السّلام در پاسخ فرمود : « أبعد ايمانى باللّه و جهادى مع رسول اللّه ، أشهد على نفسي بالكفر ؟ » ابن جرير طبرى مىگويد : « امام على عليه السّلام نخستين مردى بود كه پيامبر خدا صلّى اللّه عليه و آله را تصديق كرد و با او نماز گذاشت و به وحى خدا به او ايمان آورد . او در آن هنگام ده ساله بود . از نعمتهاى خدا به على بن ابى طالب عليهما السّلام آن است كه وى از پيش از اسلام در دامن پيامبر خدا صلّى اللّه عليه و آله بزرگ شده است . » « 2 »\r\n\r\n\r\n","description":"","footnote":"\r\n( 1 ) . شرح نهج البلاغه ، علّامه خويى : 4 / 126 ؛ تذكرة الخواص ، سبط ابن جوزى : 95 ؛ شرح نهج البلاغه ، ابن أبى الحديد ، تحقيق محمّد أبو الفضل : 2 / 233 و 238 و 240 ؛ ينابيع المودة : 2 / 20 - 21 ؛ وقعة صفّين : 517 ؛ الامامة و السياسة : 1 / 168 ؛ الكامل ابن اثير : 2 / 404 .\r\n( 2 ) . تاريخ طبرى : 2 / 75 ، چاپ قاهره ، سال 1357 هجرى .\r\n","page_name":" 23 ","page_number":23},
  {"content":"\r\n\r\nسيوطى در تفسير آيه 35 نساء « 1 » مىگويد : « طبرانى و حاكم نيشابورى و ابو نعيم و بيهقى همگى نقل مىكنند كه ابن عباس به خوارج گفت : « چرا با على عليه السّلام دشمنى مىكنيد ؛ در حالى كه او نخستين كسى بود كه به پيامبر خدا صلّى اللّه عليه و آله ايمان آورد ؟ ! » در اثر اين سخن ابن عباس بيست هزار نفر از خوارج بازگشتند و تنها چهار هزار نفر ماندند . » « 2 »\r\nدر كتاب « فلسفة التوحيد و الولاية » از محمد حسين هيكل نقل كرديم :\r\n« محمد صلّى اللّه عليه و آله پسر عموى خود على عليه السّلام را به پرستش خداى يگانه و آئينى كه بر آن حضرت صلّى اللّه عليه و آله نازل شده بود ، فراخواند . . . على عليه السّلام از عموزاده‌اش محمد صلّى اللّه عليه و آله مهلت خواست تا با پدرش مشورت كند . او آن شب را با اضطراب و نگرانى گذراند تا آن‌كه صبح نزد پيامبر خدا صلّى اللّه عليه و آله و خديجه عليها السّلام آمد و گفت كه بدون نياز به مشورت ابو طالب عليه السّلام به دين محمد صلّى اللّه عليه و آله گرويده است . على عليه السّلام گفت :\r\nخداوند بدون مشورت با ابو طالب عليه السّلام مرا آفريد ؛ پس من نيز در پرستش خدا به مشورت او نياز ندارم . » سپس هيكل در حاشيه اين گزارش از على عليه السّلام به عنوان نخستين كودكى ياد مىكند كه به اسلام گرويد . « 3 »\r\n\r\n\r\n","description":"","footnote":"\r\n( 1 ) .  فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّهُ بَيْنَهُما إِنَّ اللَّهَ كانَ عَلِيماً خَبِيراً  ( از طرف كسان مرد و كسان زن داورى برگزينيد كه اگر نظر به اصلاح داشته باشند خدا آنان را موفقيت بخشيده كه خدا به همه چيز دانا و از پنهانىها آگاه است . )\r\n( 2 ) . نك : الدّر المنثور ، ذيل آيه .\r\n( 3 ) . نك : حياة محمد صلّى اللّه عليه و آله ، محمد حسين هيكل : 140 ، چاپ سال 1965 م . در روايات فراوانى از امام على عليه السّلام به عنوان نخستين مسلمان و حتى پيش از خديجه عليها السّلام ياد شده است ؛ گرچه در برخى روايات ديگر نيز اسلام او پس از خديجه عليها السّلام دانسته شده است . براى مشاهده هر دو دسته -\r\n","page_name":" 24 ","page_number":24},
  {"content":"\r\n\r\nعلى عليه السّلام به اتفاق نظر همگان پيش از ابو بكر به اسلام به اسلام گرويد ؛ در حالى كه ابو بكر در خلافت از او پيشى گرفت . از اين روى ، اين اشكال مطرح مىشود كه چگونه ابو بكر بر كسى مقدم شمرده مىشود كه پيش از همگان اسلام آورده بود و خداوند خود مىگويد پيشىگيرندگان همان مقرّبان هستند . « 1 » در پاسخ به اين اشكال ، هيچ سخن قابل قبولى وجود ندارد ؛ جز آن‌كه برخى به بازى با كلمات پرداخته و چنين گفته‌اند كه نخستين مسلمان از بين زنان خديجه عليها السّلام ، از بين كودكان على عليه السّلام و از بين مردان ابو بكر بود .\r\n( فاوبوا شرّ مآب و ارجعوا على اثر الأعقاب . أما انّكم ستلقون بعدى ذلّا شاملا و سيفا قاطعا و أثرة يتخذها الظالمون فيكم سنّة ) ابن ابى الحديد مىگويد : « اين خطبه خطاب به خوارج است و نفرين امام عليه السّلام بر آنها است و پيشگويىهاى ايشان درباره آينده آنان است » همه اين پيشگويىها از خوارى فراگير و كشتار و ستم از سوى پادشاهان شامل حالشان شد و همچنان بود تا آن‌كه خداوند آنان را منقرض ساخت . « 2 »\r\n\r\n\r\n","description":"","footnote":"\r\n- روايات و مقايسه آنها به منابع زير مراجعه كنيد : مجمع الزوائد : 9 / 105 ؛ لسان الميزان : 3 / 383 ؛ شرح نهج البلاغه ، ابن ابى الحديد : 3 / 228 ؛ تاريخ طبرى : 3 / 420 ؛ كشف اليقين : 24 ؛ و . . . .\r\n( 1 ) .   وَ السَّابِقُونَ السَّابِقُونَ * أُولئِكَ الْمُقَرَّبُونَ   واقعه / 56 : 10 - 11 .\r\n( 2 ) . شرح نهج البلاغه ، ابن ابى الحديد : 4 / 132 ؛ نيز نك : شرح خطبه : 40 .\r\n","page_name":" 25 ","page_number":25},
  {"content":"\r\n\r\n\r\nخطبه 59\r\n\r\nدرباره خوارج\r\n« مصارعهم دون النّطفة ، و اللّه لا يفلت منهم عشرة ، و لا يهلك منكم عشرة . »\r\n\r\nترجمه\r\nقتلگاه خوارج اين سوى نهر است ، به خدا سوگند از آنها جز ده نفر باقى نمىماند و از شما نيز ده نفر كشته نخواهد شد .\r\n\r\nشرح و تفسير\r\nضمير « مصارعهم » به خوارج بازمىگردد و منظور از نطفه رودخانه است .\r\nطه حسين در كتاب « علىّ عليه السّلام و بنوه » مىگويد : « گزارشهاى رسيده به امام عليه السّلام حاكى از آن بود كه خوارج ، فساد فراوان به راه انداختند و « عبد اللّه بن خبّاب ابن أرت » از ياران نيك حضرت عليه السّلام و نيز زنان همراه با عبد اللّه را كشتند . آنان متعرض مردم شده و ترس و هراس را فراگير ساختند . امام عليه السّلام يكى از يارانش را به سويشان گسيل داشت تا درباره اين فساد و تباهى از ايشان بپرسد . . .\r\nآنان ، پيام‌رسان امام عليه السّلام را به محض نزديكى به ايشان كشتند و خبر به امام عليه السّلام رسيد . . . امام عليه السّلام براى مقابله با آنان به سوى نهروان حركت كرد تا آن‌كه به\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنزديكىشان رسيد و در برابرشان قرار گرفت . آن‌گاه امام عليه السّلام فرياد برآورد و كشندگان عبد اللّه بن خبّاب و همراهانش و كشندگان پيام‌رسانش را طلب كرد .\r\nآنان در پاسخ تنها گفتند : « ما همگى كشندگان آنان هستيم . » « 1 »\r\nمسعودى در كتاب مروج الذهب مىگويد : « امام عليه السّلام خود در برابر خوارج قرار گرفت و به آنان گفت : بازگرديد و توبه كنيد . آنان نپذيرفتند و ياران امام عليه السّلام را هدف گرفتند . به امام عليه السّلام گفته شد كه آنان ما را هدف مىگيرند .\r\nامام عليه السّلام فرمود : اقدامى نكنيد تا آن‌كه سه بار اين اتفاق افتاد و سرانجام يكى از ياران امام عليه السّلام را غرقه به خون نزد ايشان آوردند . امام عليه السّلام فرمود : « اللّه اكبر ! اكنون ديگر ، مبارزه با آنان سزاوار است ! به سويشان يورش بريد . » « 2 »\r\n( و اللّه لا يفلت منهم عشرة و لا يهلك منكم عشرة ) شيخ محمد عبده مىگويد :\r\n« تنها نه نفر از خوارج زنده ماندند كه در سرزمينهاى مختلف پراكنده شدند و تنها هشت نفر از ياران امام عليه السّلام كشته شدند . » « 3 » همه اخبار غيبى امام عليه السّلام ، از پيامبر خدا صلّى اللّه عليه و آله نشأت گرفته بود و پيامبر صلّى اللّه عليه و آله از جبرئيل ، و جبرئيل از خدا .\r\nامام عليه السّلام در عبارت زير از اين واقعيت پرده برمىدارد : « آن‌چه مىگويم علم غيب نيست ؛ بلكه از فردى دانا آموخته‌ام . خداوند به پيامبرش صلّى اللّه عليه و آله و او به من آموخت . » « 4 »\r\n\r\n\r\n","description":"","footnote":"\r\n( 1 ) . علىّ عليه السّلام و بنوه : 104 ، چاپ سال 1964 م .\r\n( 2 ) . مروج الذهب ، 2 / 405 .\r\n( 3 ) . شرح نهج البلاغه ، محمد عبده : 1 / 107 .\r\n( 4 ) . « ليس هو بعلم غيب و إنّما هو تعلّم من ذي علم . . . علّمه اللّه نبيّه فعلّمنيه » نهج البلاغه ، خطبه : 128 .\r\n","page_name":" 27 ","page_number":27},
  {"content":"\r\n\r\n\r\nخطبه 60 - 61\r\n\r\nدرخواست باطل و دستيابى به آن\r\n« كلّا و اللّه ؛ إنّهم نطف في أصلاب الرّجال ، و قرارات النّساء ، كلما نجم منهم قرن قطع ، حتّى يكون آخرهم لصوصا سلّابين .\r\nلا تقاتلوا الخوارج بعدي ؛ فليس من طلب الحقّ فأخطأه ، كمن طلب الباطل فأدركه . »\r\n\r\nترجمه\r\nنه ! سوگند به خدا كه آنها نطفه‌هايى در پشت پدران و رحم مادران خواهند ماند . هرگاه كه شاخى از آنان سر برآورد قطع مىگردد تا اين‌كه آخرينشان به راهزنى و دزدى تن درمىدهند .\r\nبعد از من با خوارج نبرد نكنيد ، زيرا كسى كه در جستجوى حق بوده و خطا كرد مانند كسى نيست كه طالب باطل بوده و آن را يافته است .\r\n\r\nواژه‌شناسى\r\nالأصلاب : جمع صلب به معناى مهره ستون فقرات .\r\nقرار النساء : زهدان زنان .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nنجم : طلوع كرد .\r\nقرن : در اين‌جا منظور رئيس است .\r\n\r\nساختار ادبى\r\nكلّا : حرف ردع است .\r\nكلّ : براى بيان شمول و فراگيرى به كار مىرود .\r\nكمن طلب : « ك » به معناى « مثل » و خبر « ليس » است .\r\n\r\nشرح و تفسير\r\nپس از رخداد نهروان به امام عليه السّلام گفته شد : « همه خوارج از بين رفتند . »\r\nامام عليه السّلام فرمود : ( كلّا و اللّه إنّهم نطف فى أصاب الرّجال و قرارات النساء ) مذهب خوارج ، پيروان و يارانى خواهد يافت و افراد زيادى از آنان به دنيا خواهند آمد . آنان همچون خروج تير از كمان ، از دين خارج خواهند شد « 1 » ؛ در حالى كه همچنان نماز مىخوانند و روزه مىگيرند و قرآن مىخوانند . « 2 » ( كلما نجم منهم قرن قطع ) هر شورشگرى از آنان كشته و يا فرارى خواهد شد . ( حتى يكون آخر هم لصوصا سلّابين ) سرانجام به راهزنى و دزدى كشيده خواهند شد .\r\n( لا تقاتلوا الخوارج بعدى فليس من طلب الحقّ فأخطأه كمن طلب الباطل فأدركه ) حكم خداوند بر كسانى كه در زمين فساد مىكنند ، اجرا مىشود : « كيفر آنان كه با خدا و رسول به جنگ برخيزند و در زمين به فساد كوشند جز اين نباشد\r\n\r\n\r\n","description":"","footnote":"\r\n( 1 ) . كنز العمال : 11 / 208 .\r\n( 2 ) . صحيح بخارى : باب « استتابة المرتدين » و « قتال الخوارج و المرتدين بعد إقامة الحجة عليهم » ؛ صحيح مسلم : 1 / 392 .\r\n","page_name":" 29 ","page_number":29},
  {"content":"\r\n\r\nكه آنها را به قتل رسانده يا به دار كشند و يا دست و پايشان را يكى در ميان ببرند و يا به نفى و تبعيد از سرزمين صالحان دور كنند . اين ذلت و خوارى عذاب دنيوى آنها است و اما در آخرت به عذابى بزرگ گرفتار خواهند شد . » « 1 »\r\nكسى كه در پى حق بوده و به دليل وجود شبهه‌اى از راه حق منحرف شود و بدون انگيزه عامدانه به باطل گرايد مانند كسى نيست كه از آغاز در پى باطل بوده و به آن دست مىيابد . در روايتى از پيامبر صلّى اللّه عليه و آله نيز آمده است كه حدود الهى در موارد وجود شبهه ، اجرا نمىشود . « 2 » اما كسى كه عامدانه در پى باطل بوده و با شمشير به دفاع از آن برخاسته و سپاهيانى را براى جنگ با حق بسيج كرده و در دين بدعت گذاشته و پيامبر اسلام صلّى اللّه عليه و آله را تكذيب كرده است ؛ چنين كسى معذور نيست و معاويه از اين دسته است . او به ريختن خون بيگناهان و جنگ با امام بر حق بسنده نكرد ، بلكه ناسزا بر امام عليه السّلام را نيز بر منابر رواج داد . ابن ابى الحديد از واقدى گزارش مىكند كه معاويه در بين اهل شام چنين خطبه خواند : « پيامبر خدا صلّى اللّه عليه و آله به من گفت كه تو پس از من به خلافت خواهى رسيد . پس به سرزمين مقدس برو كه در آن ، اولياء الهى هستند و من شما را برگزيدم . پس ابوتراب را نفرين كنيد . » و همه چنين\r\n\r\n\r\n","description":"","footnote":"\r\n( 1 ) .  إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ  مائده / 5 :\r\n33 .\r\n( 2 ) . « الحدود تدرأ بالشبهات » المبسوط ، سرخسى : 7 / 98 ؛ الخلاف ، شيخ طوسى : 2 / 146 ؛ من لا يحضره الفقيه : 4 / 74 .\r\n","page_name":" 30 ","page_number":30},
  {"content":"\r\n\r\nكردند . . . « 1 » همچنين معاويه ، سمرة بن جندب را فريب داد و به او چهار هزار درهم بخشيد تا به دروغ روايت كند كه آيه زير در شأن على بن ابى طالب عليهما السّلام آمده است : « برخى مردم از گفتار دلفريب خود ، تو را به شگفتى آرند تا از دروغ به متاع دنيا رسند و خدا را به راستى خود گواه گيرند . اين كس بدترين دشمن است و چون از حضور تو دور شود به فتنه و فساد بكوشد تا حاصل خلق را به باد فنا دهد و نسل بشر را قطع كند و خدا مفسدان را دوست ندارد . » « 2 » و نيز آيه زير را درباره ابن ملجم بشناساند : « گروهى از مردم ، جان خويش را براى خوشنودى خداوند مىفروشند . » « 3 »\r\nطه حسين مىگويد : « اگر امور مسلمانان به خودشان واگذار مىشد و از آنان خواسته مىشد كه امامى براى خود برگزينند ، هرگز معاويه را انتخاب نمىكردند ؛ زيرا آنان سياست او را آزموده بودند و كارگزارانش را تجربه كرده بودند و مىدانستند كه وضعيتشان به طرز خطرناكى رو به بدى مىگذارد . . .\r\nآنان با اهرم ترس و بدون خشنودى مردم حكومت مىكردند و با تشويق و تهديد مردم را سياست مىكردند ؛ نه آن‌كه بر مبناى كتاب خداوند و سنت پيامبرش صلّى اللّه عليه و آله عمل كنند . اموال عمومى را از آن خويش مىشمردند و كارگزارانشان به هواى نفس خود و نه بر اساس حق و عدل ، حكومت\r\n\r\n\r\n","description":"","footnote":"\r\n( 1 ) . المغازى ، واقدى : 361 ؛ شرح نهج البلاغه ، ابن ابى الحديد : 4 / 72 .\r\n( 2 ) .   وَ مِنَ النَّاسِ مَنْ يُعْجِبُكَ قَوْلُهُ فِي الْحَياةِ الدُّنْيا وَ يُشْهِدُ اللَّهَ عَلى ما فِي قَلْبِهِ وَ هُوَ أَلَدُّ الْخِصامِ * وَ إِذا تَوَلَّى سَعى فِي الْأَرْضِ لِيُفْسِدَ فِيها وَ يُهْلِكَ الْحَرْثَ وَ النَّسْلَ وَ اللَّهُ لا يُحِبُّ الْفَسادَ   بقره / 2 : 204 - 205 .\r\n( 3 ) .  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ  بقره / 2 : 207 .\r\n","page_name":" 31 ","page_number":31},
  {"content":"\r\n\r\nمىكردند . . . ريختن خون مردم بر پادشاهان و كارگزارانشان حرام نبود و اين خونها براى دوام حكومت ريخته مىشد نه براى اجراى حدود دين . » « 1 »\r\n\r\n\r\n","description":"","footnote":"\r\n( 1 ) . علىّ عليه السّلام و بنوه ، طه حسين : 131 و 132 .\r\n","page_name":" 32 ","page_number":32},
  {"content":"\r\n\r\n\r\nخطبه 62\r\n\r\nروز مرگ\r\n« و إنّ عليّ من اللّه جنّة حصينة فإذا جاء يومي انفرجت عنّي و أسلمتني ؛ فحينئذ لا يطيش السّهم ، و لا يبرا الكلم . »\r\n\r\nترجمه\r\nپروردگار براى من پوششى استوار قرار داد كه مرا حفظ نمايد ، هنگامى كه عمرم بسر آيد ، از من دور شده و مرا تسليم مرگ مىكند كه در آن روز نه تير خطا مىرود و نه زخم بهبود مىيابد .\r\n\r\nواژه‌شناسى\r\nجنّه : سپر و نگهبان .\r\nيطيش السّهم : تير به خطا مىرود .\r\nالكلم : زخم و جراحت .\r\n\r\nساختار ادبى\r\nعلىّ : جار و مجرور متعلّق به محذوف و خبر مقدّم براى « إنّ » است .\r\nجنّ : اسم « إنّ » است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمن اللّه : جار و مجرور متعلّق به محذوف و حال براى « جنّ » است .\r\nحينئذ : ظرف و متعلق به « لا يطيش » است .\r\n\r\nشرح و تفسير\r\nروزى به امام عليه السّلام گفته شد كه مىترسيم تو را ترور كنند . امام عليه السّلام عبارات گفته شده را در پاسخ فرمود . ترديدى نيست كه همگى روزى مىميرند ؛ گر چه برخى ممكن است تا صد سال يا بيشتر عمر كنند و ديگرى تنها يك روز عمر كند . آيا قوت و ضعف بدنى افراد است كه مدت عمر آنها را تعيين مىكند يا شانس و يا قضا و قدر ، تعيين كننده است ؟ ديدگاههاى فلسفى يا شبه فلسفى فراوانى در اين موضوع وجود دارد كه خرد را قانع نمىكند . عقل و تجربه ، هر دو گواهى مىدهند كه بدن بيمار نيز ممكن است گاه مدت زمان طولانى زنده باشد و گاه انسان در اثر يك ضربه مىميرد و ديگرى با خوردن دهها ضربه از آن نوع نميرد . . . بنابراين ، تنها راه در اين موضوع ، پناه بردن به آفريدگار مرگ و زندگى است و او خود در اين باره مىگويد : « هر قومى را اجلى است كه چون فرا رسد ، لحظه‌اى پس و پيش نتوان كرد . » « 1 »\r\n( و إنّ علىّ من اللّه ، جنّة حصينة ) معناى اين فقره ، همان مضمون آيه پيش گفته است . در سخن ديگرى از امام عليه السّلام مىخوانيم اجل براى نگهبانى انسان ، كافى است . « 2 » خداوند علل و عوامل مرگ را بيان نكرده است ؛ ولى مردم آن را به عوامل محسوسى مانند كشته شدن ، بيمارى ، بزرگى سن ، غرق\r\n\r\n\r\n","description":"","footnote":"\r\n( 1 ) .  فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  اعراف / 7 : 34 ) .\r\n( 2 ) . « كفى بالأجل حارسا » حكمت : 306 .\r\n","page_name":" 34 ","page_number":34},
  {"content":"\r\n\r\nشدن و . . . بازمىگردانند . به ويژه آن‌كه ، خداوند در اين باره به صراحت چيزى نفرموده و دانش جديد نيز نظر قاطعى در اين باره ندارد . دانش پزشكى ، بدون ترديد از احتمال مرگ بسيار كاسته است ؛ همان گونه كه فقر و سوء تغذيه احتمال آن را افزايش مىدهند . به تازگى نيز پزشكان كشف كرده‌اند كه آلودگى هوا در اثر انفجار بمبهاى هسته‌اى و دودكشهاى كارخانه‌ها سبب مرگ و خفگى انسان مىشوند .\r\nهمه اين عوامل ، دست ساخته بشر هستند ؛ پس چگونه مىتوان ، اجل « 1 » را نگهبان انسان شمرد ؟ وجود نگهبان ، مانع از وقوع مرگ است ؛ اما چون نگهبان رخت بربندد مرگ فرامىرسد . بنابراين ، مرگ در اثر كشته شدن يا گرسنگى يا بيمارى و يا آلودگى پس از آن رخ مىدهد كه نگهبان آدمى از او دست كشد : « هيچ آدمى جز به اذن خداوند ، نمىميرد . » « 2 »\r\n\r\n\r\n","description":"","footnote":"\r\n( 1 ) . اجل در اين‌جا به معناى مدت تعيين شده براى مرگ هر آدمى است .\r\n( 2 ) .  وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ  آل عمران / 3 : 145 .\r\n","page_name":" 35 ","page_number":35},
  {"content":"\r\n\r\n\r\nخطبه 63\r\n\r\nدنياى فتنه‌انگيز\r\n« ألا إنّ الدّنيا دار لا يسلم منها إلّا فيها و لا ينجى بشيء كان لها :\r\nابتلي النّاس بها فتنة ، فما أخذوه منها لها ، اخرجوا منه و حوسبوا عليه ، و ما أخذوه منها لغيرها قدموا عليه و أقاموا فيه ؛ فإنّها عند ذوي العقول كفيء الظّل ، بينا تراه سابغا حتّى قلص ، و زائدا حتّى نقص . »\r\n\r\nترجمه\r\nآگاه باشيد دنيا خانه‌اى است كه كسى در آن ايمنى ندارد جز آن‌كه به جمع‌آورى توشه آخرت پردازد و از كارهاى دنيايى كسى نجات نمىيابد .\r\nمردم به وسيله دنيا آزمايش مىشوند ، پس هر چيزى از دنيا را براى دنيا به دست آورند از كفشان بيرون مىرود و بر آن محاسبه خواهند شد و آن‌چه را در دنيا براى آخرت تهيه كردند به آن خواهند رسيد و با آن خواهند ماند . دنيا در نظر خردمندان چونان سايه‌اى است كه هنوز گسترش نيافته ، كوتاه مىگردد و هنوز فزونى نيافته ، كاهش مىيابد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nواژه‌شناسى\r\nالسّابغ : مستمر و دنباله‌دار .\r\nنعمة سابغة : نعمت گسترده .\r\nقلص الظّل : سايه رخت بربست .\r\nقلص الغدير : آب بركه خشك شد .\r\n\r\nساختار ادبى\r\nفتنة : مفعول مطلق براى « إبتلى » است ؛ زيرا به معناى مصدرى ابتلا به كار رفته است و يا مفعول له است .\r\nبين : ظرف ، به معناى وسط و بين است و اگر به زمان افزوده شود ظرف زمان است ؛ مانند « جاءنى بين الطلوعين » و اگر به مكان افزوده شود ظرف مكان است ؛ مانند « جلست بين زيد و عمرو » همچنين تكرار آن بين « زيد » و « عمرو » جايز است .\r\n\r\nشرح و تفسير\r\n( ألا إنّ الدّنيا دار لا يسلم منها إلّا فيها ) آن گونه كه گفته شد بين دنيا و آخرت ارتباط و هماهنگى وجود دارد . پاداش و كيفر در جهان آخرت جز نتيجه كارهاى انسان در دنيا نيست . البته اگر آدمى در دنيا توبه كند و عمل صالح انجام دهد ، از كيفر آخرت رهايى مىيابد . معناى اين سخن آن است كه تمامى زمينه‌هاى عذاب يا زمينه‌هاى نجات در دنيا گرد آمده است و به‌طور كلى هيچ يك از آنها به روز قيامت بازنمىگردد كه در آن تكليفى و عملى بر كسى قرار داده نشده است و در آن روز تنها حساب و جزاء انجام خواهد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nپذيرفت . بنابراين من و شما و هر انسان ديگرى از ستم‌ها و گناه‌هايمان در دنيا رهايى نخواهيم يافت .\r\n( و لا ينجى بشىء كان لها ) در آن روز انسان تنها بوده و غير از خويش و گرفتارىها و مصائبش كس ديگرى را نمىبيند و از همه جهانيان غافل است .\r\n( إبتلى الناس بها فتنة ) فتنه به اموال و فرزندان و مقام و موقعيت و ديگر جلوه‌هاى زندگى گفته مىشود . فتنه‌ها ، سبب جدايى انسان پاك از ناپاك مىشوند و واكنش انسان نسبت به آنها زمينه كيفر و پاداش را فراهم مىآورد .\r\n( فما أخذوه منها أخرجوا منه و حوسبوا عليه ) هر چه را انسان در دنيا براى رفع حاجت و به شكل مجاز انجام داده باشد ، بدون شك ايرادى ندارد و اما اگر از روى ريا و فساد و سركشى به كارهايى دست زده باشد و دستاوردى فراهم آورده باشد ، از همه آن جدا گشته و مرگ او را به تنهايى مىربايد و سپس محاسبه و كيفر خواهد شد . ( و ما أخذوه منها لغيرها ) بنابراين كارهاى نيك را در دنيا توشه آخرت خويش قرار دهيم و از دنياى فانى جهان جاودان آخرت را آباد كنيم . ( قدموا عليه و أقاموا فيه ) اين سخن اشاره به وعده خداوند به مؤمنان دارد : « خداوند به مردان و زنان با ايمان باغهايى وعده داده است كه از زير آنها نهرها جارى است . در آن جاودانه خواهند بود و [ نيز 
  ] سراهايى پاكيزه در بهشتهاى جاودان [ به آنان وعده داده است 
  ] و خشنودى خدا بزرگتر است . اين است همان كاميابى بزرگ . » « 1 »\r\n\r\n\r\n","description":"","footnote":"\r\n( 1 ) .  وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ  توبه / 9 : 72 .\r\n","page_name":" 38 ","page_number":38},
  {"content":"\r\n\r\n( فإنّها عند ذوى العقول كفىء الظّلّ ) دنيا نزد خردمندان با شتاب رو به پايان است . ( بينا تراه سابغا ) در حالى كه آن را مستمر و پايدار مىانگاريد . ( حتى قلص ) تا آن كه همچون سايه كوتاه شده و رخت برمىبندند . ( و زائدا حتّى نقص ) اين فقره تفسير فقره پيشين است . خلاصه آن‌كه دنيا از نظر اسلام و امام على عليه السّلام خانه آزمايش و امتحان است و جايگاه تكليف و عمل و خوشگذرانى و حيله و نيرنگ است . انسان خردمند و پاك در برخورد با زيبايىهاى دنيا و بديهاى آن ، تنها در انديشه اندوختن كارهاى نيك است تا بتواند به نعمت پايدار و آسايش ابدى دست يابد : « هر كس از مرد و زن ، كار نيكى انجام دهد و شرط ايمان به خدا را انجام دهد ، او را در زندگانى خوش و با سعادت قرار مىدهيم و پاداشى بسيار بهتر از عمل نيكى كه كرده به او مىبخشيم . » « 1 » هيچ راهى براى رسيدن انسان از زن و مرد به زندگى جاويدان جز عمل صالح وجود ندارد . بديهى است كه عمل صالح ، در شرايط استبدادى جامعه و نبود آزادىها و نيز در صوت سركشى نظام سرمايه‌دارى و شركتهاى انحصار طلب آن پديد نمىآيد .\r\n\r\n\r\n","description":"","footnote":"\r\n( 1 ) .  مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ  نحل / 16 : 97 .\r\n","page_name":" 39 ","page_number":39},
  {"content":"\r\n\r\n\r\nخطبه 64\r\n\r\nاجل و كردار ( 1 - 2 )\r\n« فاتّقوا اللّه عباد اللّه ، و بادروا آجالكم بأعمالكم ، و ابتاعوا ما يبقى لكم بما يزول عنكم ، و ترحّلوا فقد جدّ بكم ، و استعدّوا للموت فقد أظلّكم ، و كونوا قوما صيح بهم فانتبهوا ، و علموا أنّ الدّنيا ليست لهم بدار فاستبدلوا ( 1 ) .\r\nفإنّ اللّه سبحانه لم يخلقكم عبثا ، و لم يترككم سدى ، و ما بين أحدكم و بين الجنّة أو النّار إلا الموت أن ينزل به . و إنّ غاية تنقصها اللّحظة ، و تهدمها السّاعة ، لجديرة بقصر المدّة . و إنّ غائبا يحدوه الجديدان : اللّيل و النّهار ، لحريّ بسرعة الأوبة . و إنّ قادما يقدم بالفوز أو الشّقوة لمستحقّ لأفضل العدّة . ( 2 ) »\r\n\r\nترجمه\r\nاى بندگان خدا از خدا بپرهيزيد و با اعمال نيكو به استقبال اجل برويد . با چيزهاى فانى شدنى دنيا آن‌چه را كه جاويدان مىماند خريدارى كنيد . از دنيا كوچ كنيد كه براى كوچ دادنتان تلاش مىكند . آماده مرگ باشيد كه بر شما\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسايه افكنده است . چون مردمى باشيد كه بر آنها بانگ زدند و بيدار شدند و دانستند دنيا خانه جاويدان نيست و آن را با آخرت مبادله كردند . خداى سبحان شما را بيهوده نيافريد و به حال خود وانگذاشت . ميان شما تا بهشت يا دوزخ ، فاصله اندكى جز رسيدن مرگ نيست . زندگى كوتاهى كه گذشتن لحظه‌ها از آن مىكاهد و مرگ آن را نابود مىكند ، سزاوار است كه كوتاه مدّت باشد . زندگى كه شب و روز آن را به پيش مىراند به زودى پايان خواهد گرفت . مسافرى كه سعادت يا شقاوت همراه مىبرد بايد بهترين توشه را با خود بردارد .\r\n\r\nواژه‌شناسى\r\nبادروا آجالكم : پيش از رسيدن اجل به اعمال نيك خود بيافزاييد و در انجام آنها شتاب كنيد .\r\nابتاعوا : خريدند .\r\nجدّ بكم : شما را با شتاب مىرانند .\r\nيحدوه : او را مىرانند .\r\nحرىّ : به معناى سزاوارتر است .\r\nالعدّة : در صورت مكسور بودن عين ، به معناى گروه و جماعت است و در صورت مضموم بودن آن به معناى آماده‌سازى است .\r\n\r\nساختار ادبى\r\nعباد اللّه : منادا و به معناى اى بندگان خدا .\r\nإنّ الدنيا . . . : جمله ، تاويل به مصدر مىرود و سدّ مسدّ دو مفعول « علموا » است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nعبثا : مصدر است و نقش حال را به عهده گرفته است .\r\nسدّى : به معناى بيهوده و مهمل و تركيب آن مانند بالا است .\r\nبين أحدكم . . . الموت : خبر مقدم و مبتداى موّخر .\r\nأن ينزل به : جمله ، تاويل به مصدر مىرود و بدل اشتمال از « موت » است .\r\nالليل و النهار : بدل مفصّل از مجمل است و واژه « جديدان » مبدّل منه است .\r\n\r\nشرح و تفسير\r\n( و بادروا آجالكم بأعمالكم ) نگذاريد عمرتان بيهوده بگذرد و به كارى غير از اعمال صالح مشغول باشيد . ( و ابتاعوا ما يبقى لكم بما يزول عنكم ) نعمت پايدار را در برابر لذتهاى زودگذر بخريد . ( و ترحّلوا فقد جدّ بكم ) شما به سوى سفرى بىبازگشت رانده مىشويد و هر مسافرى نياز به زاد و توشه دارد . ( و استعدّوا للموت فقد أظلّكم ) مرگ از شما دور نيست . او بر شما خيمه افكنده است . هشدار مىدهد و پرهيز مىدهد . پس چرا از آن غافل هستيد و خود را براى آن آماده نمىكنيد . ( و كونوا قوما صيح بهم فانتبهوا ) مرگ شما را براى كوچ فرامىخواند ؛ پس از خواب غفلت خويش بيدار شويد .\r\n( و علموا أن الدنيا ليست لهم بدار ) از كسانى باشيد كه دنيا را خانه سعادت و اقامت دائم برنگزيده و آن را فانى و محلّ بلا مىدانند . ( فاستبدلوا ) كالاى گرانبها را به بهاى ناچيز جايگزين كنيد و دنياى جاودان را در برابر ، دنياى فانى بخريد . ( فإنّ اللّه سبحانه لم يخلقكم عبثا ) اين عبارت ، اشاره به آن دارد كه اگر دنيا غايت انسان بود ، آفرينش انسان كارى عبث و بيهوده بود ؛ زيرا زندگى آدمى در دنيا بسى كوتاه است و نيازى به وجود اين همه اسرار و توانايىها در\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخلقت آدمى نبود . بنابراين ، هدف از خلق انسان و زندگى او در دنيا ، آن است كه خود را براى دنيايى برتر آماده سازد . در عبارت ديگرى از امام عليه السّلام ، درباره دنيا آمده است : « دنيا نه براى خويش ، بلكه براى غير خود آفريده شده است . » « 1 »\r\n( و لم يترككم سدى ) خداوند شما را بدون تكليف و هشدار و تشويق رها نكرده است . ( و ما بين أحدكم ، و بين الجنّة ، أو النّار الّا الموت أن ينزل به ) مرگ ، ناگزير شامل حال همگان مىشود ؛ هرچند عمرتان طولانى و سلامتى شما فوق العاده و مقام و ثروت شما فراوان باشد . پس از مرگ ، تنها با حسابرسى و پاداش و كيفر برخورد مىكنيد .\r\n( و إن غاية تنقصها اللحظة ، و تهدمها السّاعة ، لجديرة بقصر المدّة ) منظور از غايت در اين‌جا عمر است و ساعت ، به مرگ گفته شده است ؛ زيرا ساعت از نامهاى قيامت است و بنابر حديثى ، قيامت هر انسان به هنگام مرگ او رخ مىدهد . « 2 » عمر انسان ، همانند يك رويا و پندار است كه با گذر تك‌تك ثانيه‌ها و لحظات ، كوتاه و كوتاه‌تر مىشود . بخش رفته از عمر ، هرگز باز نمىگردد . عمر آدمى ، به ناگاه سراسر فرو مىريزد و مرگ پايه‌هايش را ويران مىسازد . بنابراين ، عمر در هر حال ، كوتاه است ؛ هرچند طولانى بنمايد .\r\nعاقل ، از فرصتها پيش از گذرشان بهره مىبرد .\r\n( و إنّ غائبا يحدوه الجديدان : اللّيل و النّهار ، لحرىّ بسرعة الأوبة ) منظور از غائب در اين‌جا مرگ است . واژه « أوبة » به معناى اقدام است . اين واژه ،\r\n\r\n\r\n","description":"","footnote":"\r\n( 1 ) . « الدّنيا خلقت لغيرها و لم تخلق لنفسها » حكمت : 455 .\r\n( 2 ) . كنز العمال : 15 / 548 ، ح 42123 و 42748 ؛ بحار الأنوار : 58 / 7 .\r\n","page_name":" 43 ","page_number":43},
  {"content":"\r\n\r\nگرچه در جاى ديگر ممكن است معناى بازگشت بدهد ، اما در اين‌جا چنين معنايى نمىتواند داشته باشد ؛ زيرا مرگ پيش از اين نبوده است تا به آن بازگشت شود . بنابراين معناى اين فقره چنين است : مرگ ، از انسان زنده پنهان است و ليكن به سرعت گذر شب و روز ، به او روى مىكند و شب و روز ، لحظه‌اى توقف ندارد . در گفته ديگرى از امام عليه السّلام مىخوانيم : فاصله فردا از امروز نزديك است . ساعتهاى روز و روزهاى ماه و ماه‌هاى سال و سالهاى عمر چه زود مىگذرد . « 1 »\r\n( و إنّ قادما يقدم بالفوز ، أو الشّقوة لمستحقّ لأفضل العدة ) منظور از « قادم » مرگ است و « فوز » به معناى بهشت و « شقوة » به معناى جهنم و « عدة » به معناى آمادگى براى انجام كارهاى نيك است . مرگ ، ناگزير و با شتاب مىآيد و پس از آن جز آسايش يا بدبختى نيست . پس خود را براى آن آماده كنيد كه چون فرارسد ، به شما مهلت نمىدهد و فرصت كشيدن نفسى و گفتن كلمه‌اى را هم نخواهيد داشت .\r\n\r\nعمر انسان ، حجتى بر او ( 3 - 4 )\r\n« فتزوّدوا في الدّنيا من الدّنيا ما تحرزون به أنفسكم غدا . فاتّقى عبد ربّه ، نصح نفسه ، و قدّم توبته ، و غلب شهوته ، فإنّ أجله مستور عنه ، و أمله خادع له ، و الشّيطان موكّل به ، يزيّن له المعصية ليركبها ، و يمنّيه التّوبة ليسوّفها ( 3 ) .\r\n\r\n\r\n","description":"","footnote":"\r\n( 1 ) . « فإنّ غدا من اليوم قريب ما أسرع السّاعات في اليوم و أسرع الأيّام في الشّهر و أسرع الشهّور في السّنة و أسرع السّنين في العمر » خطبه : 188 .\r\n","page_name":" 44 ","page_number":44},
  {"content":"\r\n\r\nإذا هجمت منيّته عليه أغفل ما يكون عنها ، فيالها حسرة على كل ذي غفلة أن يكون عمره عليه حجّة ، و أن تؤدّيه أيّامه إلى الشّقوة ! نسأل اللّه سبحانه أن يجعلنا و إيّاكم ممّن لا تبطره نعمة ، و لا تقصّر به عن طاعة ربّه غاية ، و لا تحلّ به بعد الموت ندامة و لا كآبة . ( 4 ) »\r\n\r\nترجمه\r\nاز اين خانه دنيا زاد و توشه برداريد كه فرداى رستاخيز نگهبانتان باشد .\r\nبنده خدا بايد از پروردگار خود بپرهيزد ، خود را پند دهد و توبه را پيش فرستد و بر شهوات غلبه كند ، زيرا مرگ او پنهان و پوشيده است و آرزوها فريبنده‌اند و شيطان ، همواره با اوست و گناهان را زينت و جلوه مىدهد تا بر او تسلّط يابد ، انسان را در انتظار توبه نگه مىدارد كه آن را تأخير اندازد و تا زمان فرارسيدن مرگ از آن غفلت نمايد . واى بر غفلت زده‌اى كه عمرش بر ضد او گواهى دهد و روزگار او را به شقاوت و پستى كشاند . از خدا مىخواهيم كه ما و شما را برابر نعمت‌ها مغرور نسازد و چيزى ما را از اطاعت پروردگار بازندارد و پس از فرا رسيدن مرگ دچار پشيمانى و اندوه نگرداند .\r\n\r\nواژه‌شناسى\r\nيمنّيه : وعده دروغين به او مىدهد .\r\nليسوّفها : تا آن را به تاخير اندازد .\r\nتبطره : او را به طغيان و سركشى وامىدارد و از حدّ و حدود تجاوز مىكند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nساختار ادبى\r\nعليه أغفل ما يكون : « أغفل » حال از ضمير « عليه » است .\r\nفيا لها : « يا » حرف ندا و منادى محذوف و لام ، لام تعجب است .\r\nحسرة : تمييز است و بيان‌كننده و مفسر « ها » در « لها » مىباشد . مانند « يا لك من عالم » .\r\nأن يكون عمره : جمله تاويل به مصدر مىرود و بدل اشتمال از « ذي غفلة » است و نيز ممكن است منصوب به نزع خافض باشد .\r\nأن يجعلنا : جمله ، تأويل به مصدر مىرود و مفعول « نسأل اللّه » قرار مىگيرد .\r\nالغاية : فاعل « تقصّر » .\r\n\r\nشرح و تفسير\r\n( فتزوّدوا فى الدنيا ، من الدنيا ما تحرزون به أنفسكم غدا ) جانهايتان را با تقواى خدا در دنيا از عذاب آخرت ، برهانيد . در شرح خطبه 29 نيز توضيح بيشترى در اين باره آمده است . ( فاتّقى عبد ربّه ، نصح نفسه ، و قدّم توبته ، و غلب شهوته ) پس از آن‌كه از لزوم فراهم كردن توشه براى معاد سخن گفت ، به تفسير تقوا كه توشه جهان آخرت است ، مىپردازد . تقوا بازداشتن نفس از شهوات و خيرخواهى براى آن از راه محاسبه و مراقبه و توبه پيش از مرگ است .\r\n( فإنّ أجله مستور عنه ) ضمير « أجله » به عبد برمىگردد و معناى عبارت چنين است : اگر نمىداند چه زمان و در چه مكانى مىميرد ، پس سزاوار آن است كه همواره آماده مرگ باشد . ( و أمله خادع له ) آرزو به همراه تلاش و\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكوشش ، نوعى كار خردمندانه و موافق با دين است . اما با وجود تنبلى و اهمال‌كارى ، حماقت و نادانى است . ( و الشيطان موكّل به ، يزيّن له المعصية ليركبها ، و يمنّيه التوبة ليسوّفها ) هر چيزى كه زشتىها را براى انسان زيبا جلوه دهد ، شيطان آدمى است ؛ چه از نوع ثروت يا وسوسه يا از جنس خود آدمى باشد . ( إذا هجمت منيّته عليه أغفل ما يكون عنها ) در حالى كه او غرق در معصيت و گناه است و توبه را روز به روز به تاخير مىاندازد ، در همين حال مرگ در كمين او است و ناگاه او را درمىربايد .\r\n( فيا لها حسرة على كلّ ذى غفلة أن يكون عمره عليه حجّة ، و أن تؤدّيه أيامه إلى الشّقوة ) امام عليه السّلام بر حال غافلان ، حسرت و اندوه مىخورد ؛ آنانى كه نعمت الهى عمر را غنيمت نشمرده و از انجام كارهاى نيك ، غافل هستند . . . امام عليه السّلام بر حال ناگوار چنين كسانى تأسّف مىخورد كه چگونه فرصت از دست داده و نعمت را به نقمت بدل ساخته‌اند ! حال چنين كسى ، همانند كسى است كه ثروت هنگفتى داشته و همه آن را به زيان خود مصرف كرده و هدر دهد و سرانجام ، در بدبختى و بيچارگى سقوط كند .\r\n( نسأل اللّه سبحانه ، أن يجعلنا و إيّاكم ممّن لا تبطره نعمة ) از خدا مىخواهيم كه نعمت ، ما را به غرور نكشاند و سركش نسازد . ( و لا تقصّر به عن طاعة ربّه غاية ، و لا تحلّ بعد الموت ندامة ، و لا كآبة ) چرا كه نعمت ، اقتضاى شكر منعم و فرمانبردارى از او را دارد ؛ نه آن‌كه از او غافل گشته و معصيتش كنيم .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nخطبه 65\r\n\r\nكمال مطلق ( 1 - 2 )\r\n« الحمد للّه الّذي لم تسبق له حال حالا ، فيكون أوّلا قبل أن يكون آخرا ، و يكون ظاهرا قبل أن يكون باطنا ؛ كلّ مسمّى بالوحدة غيره قليل ، و كلّ عزيز غيره ذليل ، و كلّ قويّ غيره ضعيف ، و كلّ مالك غيره مملوك ، و كلّ عالم غيره متعلّم ، و كلّ قادر غيره يقدر و يعجز ، و كلّ سميع غيره يصمّ عن لطيف الأصوات ؛ و يصمّه كبيرها ، و يذهب عنه ما بعد منها ، و كلّ بصير غيره يعمى عن خفيّ الألوان و لطيف الأجسام ، و كلّ ظاهر غيره غير باطن ، و كلّ باطن غيره غير ظاهر ( 1 ) .\r\nلم يخلق ما خلقه لتشديد سلطان ، و لا تخوّف من عواقب زمان ، و لا استعانة على ندّ مثاور ، و لا شريك مكاثر ، و لا ضدّ منافر ؛ و لكن خلائق مربوبون ، و عباد داخرون ، لم يحلّل في الأشياء فيقال : هو كائن ، و لم ينأ عنها فيقال : هو منها بائن . لم يؤده خلق ما ابتدأ ، و لا تدبير ما ذرأ ، و لا وقف به عجز عمّا خلق ، و لا ولجت عليه شبهة فيما\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nقضى و قدّر ، بل قضاء متقن ، و علم محكم ، و أمر مبرم . المأمول مع النّقم ، المرهوب مع النّعم . ( 2 ) »\r\n\r\nترجمه\r\nستايش خداوندى را سزاست كه صفتى بر صفت ديگرش پيشى نگرفته تا بتوان گفت : پيش از آن‌كه آخر باشد اوّل است و قبل از آن‌كه باطن باشد ظاهر است . هر واحد و تنهايى جز او اندك است . هر عزيزى جز او ذليل و هر نيرومندى جز او ضعيف و ناتوان است . هر مالكى جز او بنده و هر عالمى جز او دانش‌آموز است . هر قدرتمندى جز او ، گاهى توانا و زمانى ناتوان است . هر شنونده‌اى جز خدا در شنيدن صداهاى ضعيف ، كر و برابر صداهاى قوى ، ناتوان است و آوازهاى دور را نمىشنود . هر بيننده‌اى جز خدا ، از مشاهده رنگ‌هاى ناپيدا و اجسام بسيار كوچك ناتوان است ، هر ظاهرى غير از او پنهان و هر پنهانى جز او آشكار است . مخلوقات را براى تقويت فرمانروايى و يا براى ترس از آينده ، يا يارى گرفتن در مبارزه با همتاى خود ، و يا براى فخر و مباهات شريكان و يا ستيزه‌جويى مخالفان نيافريده است . بلكه همه ، آفريده‌هاى او هستند و در سايه پرورش او ، بندگانى فروتن و فرمانبردارند . خدا در چيزى قرار نگرفته تا بتوان گفت در آن جاست و دور از پديده‌ها نيست تا بتوان گفت از آنها جداست . آفرينش موجودات ، او را در آغاز ناتوان نساخته و از تدبير پديده‌هاى آفريده شده باز نمانده است . نه به خاطر آن‌چه آفريده قدرتش پايان گرفته و نه در آن‌چه فرمان داد و مقدّر ساخت دچار ترديد شد . بلكه فرمانش استوار ، و علم او\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمستحكم ، و كارش بىتزلزل است . خدايى كه به هنگام بلا و سختى به او اميدوار ، و در نعمت‌ها از او بيمناكند .\r\n\r\nواژه‌شناسى\r\nلطيف الأصوات : آن چيزى است كه شنيده نمىشود .\r\nلطيف الأجسام : آن چيزى است كه ديده نمىشود .\r\nالندّ : همتا و نظير .\r\nمثاور : جنگجو .\r\nمكاثر : كسى كه به زياد داشتن افتخار مىكند .\r\nمنافر : كسى كه به ديگرى فخر مىفروشد و مىگويد « من از تو به لحاظ نفر ، گرامىتر هستم . »\r\nداخرون : خوار و كوچك . در قرآن آمده است : « ننگريسته‌اند كه چگونه سايه‌هايشان از راست و از جوانب چپ مىگردد و براى خدا در حال فروتنى و كوچكى سر بر خاك مىسايند . » « 1 »\r\nلم ينأ : دور نمىشود .\r\nلم يؤده : بر او سنگينى نمىكند و او را به زحمت نمىاندازد .\r\nذرأ : آفريد .\r\nولجت : وارد شد .\r\n\r\n\r\n","description":"","footnote":"\r\n( 1 ) .  خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ وَ هُمْ داخِرُونَ  نحل / 16 : 48 .\r\n","page_name":" 50 ","page_number":50},
  {"content":"\r\n\r\n\r\nساختار ادبى\r\nكلّ عزيز غيره : در صورت مرفوع بودن غير ، صفت براى كل است و نيز مىتوان آن را مجرور خوانده و صفت « عزيز » در نظر گرفت و در صورت منصوب بودن نيز مىتواند از ادوات استثناء باشد ؛ چرا كه در اين صورت خود ، اعراب مستثنى را مىگيرد .\r\nخلائق : خبر مبتداى محذوف است و در اصل چنين بوده است : « هم خلائق » .\r\nفيقال : ممكن است برابر قاعده اصلى فعل مضارع ، مرفوع باشد و نيز ممكن است با در نظر گرفتن « أن » ناصبه ، منصوب خوانده شود .\r\nقضاء : خبر مبتداى محذوف است .\r\nمأمول ، مرهوب : خبر براى « هو » محذوف هستند .\r\n\r\nشرح و تفسير\r\n( الحمد للّه الذى لم تسبق له حال حالا ) پيش از اين در شرح خطبه نخست درباره صفات الهى سخن به ميان آمد . از اين رو در اين‌جا بحث را به اختصار مىگذرانيم . خداوند ، از نوع مفاهيم عقلى مجرّد و انتزاعى مانند شرف و كرامت نيست ، زيرا اين گونه مفاهيم ذاتا مستقل نيستند . همچنين خداوند از جنس ماديّات نيست ؛ زيرا چيزى در او اثر نمىگذارد و نيازمند زمان و مكان نيست . . . خداوند نيرويى دانا و توانا و صاحب اراده و ذاتا واجب الوجود است . ( لم تسبق له حال حالا ) ذات و صفات خدا قديم است و حوادث در او راه ندارد . خداوند به اين معنا اول است كه هيچ كس با او نبوده است و او مبدأ وجود همه چيز است ؛ اما به اين معنا اول نيست كه وجودش\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nآغازى داشته است ؛ زيرا در اين صورت ، حادث تلقى مىشود . همچنين خداوند به اين معنا آخر است كه پس از فناى همه چيز ، او همچنين باقى است ؛ چه اين‌كه واجب الوجود است . بنابراين خداوند از قبل و در بعد همواره اول و آخر است . ( و يكون ظاهرا قبل أن يكون باطنا ) خداوند در آن واحد آشكار و پنهان است ؛ نشانه‌هاى روشن بر بودنش و بزرگىاش آشكارند و او خود از دسترسى خردهاى كوتاه ما پنهان است .\r\n( كلّ مسمّى بالوحدة غيره ، قليل ) وحدت براى غير خدا نشانه ضعف و اندكى است ؛ اما او در قدرت و عزت و جاودانگىاش واحد و يگانه است . ( و كلّ عزيز غيره ذليل ) عزت خداوند ذاتى است و عزت ديگران ، از او سرچشمه مىگيرد و او هرگاه بخواهد مىتواند آن را پس بگيرد . از اين‌روى گفته مىشود كه هر كس عزّتش را از غير خدا بگيرد ، ذليل و خوار مىشود . « 1 » ( و كلّ قوىّ غيره ضعيف ) نيروى خداوند ذاتى است و نيروى ديگران از او سرچشمه مىگيرد . از اين روى مىگويند كه هيچ نيرو و توانى جز به واسطه خداوند و الا و بزرگ نيست . ( و كلّ مالك غيره مملوك ) همه چيز از آن خداوند است و او است كه پادشاهى را به ديگران مىبخشد و هرگاه بخواهد از آنها باز پس مىگيرد . در سخن ديگرى از امام عليه السّلام آمده است : « هيچ چيز از آن خود نداريم ، جز آن چه او به ما داده است . » « 2 » ( و كلّ عالم غيره متعلّم ) علم خداوند عين ذاتش است . ( و كلّ قادر غيره يقدر و يعجز ) او از انجام هيچ كارى ناتوان نيست و بر همه چيز چيرگى دارد و هيچ چيز بر او چيره نيست .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 195 ؛ عيون الحكم و المواعظ : 444 ؛ غرر الحكم : 8217 .\r\n( 2 ) . « و لا نملك إلّا ما ملّكنا » حكمت : 398 .\r\n","page_name":" 52 ","page_number":52},
  {"content":"\r\n\r\n( و كلّ سميع غيره يصمّ عن لطيف الأصوات ، و يصمّه كبيرها ، و يذهب عنه ما بعد منها ) گوش از شنيدن زمزمه‌هاى آهسته و نيز صداهاى بسيار بلند ، ناتوان است و صداهاى دور نيز به گوشش نمىرسد ؛ اما خداوند براى شنيدن از اعضاى بدن مادى استفاده نمىكند ؛ بلكه همه چيز را مستقيما درمىيابد و براى همين حتى از وسوسه‌هاى درون سينه و ضربان قلب نيز آگاه است . ( و كلّ بصير غيره يعمى عن خفىّ الألوان ، و لطيف الأجسام ) انسان توانست ميكروسكوپ را اختراع كند كه با آن اجسام بسيار بسيار ريز را مىبيند ؛ با اين حال هنوز برخى اجسام هستند كه حتى با ميكروسكوپ هم ديده نمىشوند و مىگويند كه كوچكترين ماده زنده خود از ميلياردها ذره كوچك تشكيل شده است . در نتيجه ، اگر اجزاء آن ماده كوچك از هم پراكنده شود ، ديگر نمىتوانيم آن را ببينيم . . . به هر روى ، مقصود از اين فقره آن است كه علم خداوند ، همه چيز را دربر مىگيرد و علم ما بسيار اندك است .\r\n( و كلّ ظاهر غيره غير باطن ) اين جمله به شيوه ديگرى نيز نقل شده است :\r\n« و كلّ ظاهر غيره باطن » به نظر مىرسد كه جمله نخست درست باشد و معنا چنين است : ذات هر موجود ديگرى را مىتوانيم دريابيم و به نحوى آن را تصوّر كنيم ؛ چه مانند سنگ و درخت از نوع اجسام باشد و چه مانند عقل و علم ، جسمانى نباشد . پديده‌هاى جسمانى يا ذاتشان قابل درك هستند و يا يكى از آثار وجودىشان از راه حس قابل درك است و پديده‌هاى غيرجسمانى نيز از طريق آثار و نشانه‌هايشان ، شناختنى هستند . براى نمونه ، كتاب از دانش‌نگارنده آن پرده برمىدارد ؛ زيرا پيوندى بين نويسنده و نوشته وجود دارد . اين موضوع ، درباره خدا درست نيست ؛ زيرا آفريده‌ها و آثارش\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبازتابى از ذاتش نيستند و نهايت دانش و قدرتش را نشان نمىدهند . اين آثار هر چند بزرگ باشند ، هرگز شباهتى با پديدآورنده‌شان ندارند . . . آنها همگى ، شعاع و پرتويى از فيض مطلق خداوند هستند . . . براى آسان ساختن فهم اين موضوع به اين مثال توجه كنيد : آفريده‌هاى خداوند از باب تشبيه همانند عرق بدن انسان هستند و همان‌گونه كه عرق نشانگر حقيقت انسان نيست ، آفريده‌هاى هستى نيز نشانگر حقيقت خداوند نيستند . در عين حال ، آثار خداوند گوياى دانش و قدرت و حكمت و اراده او هستند . پس مىتوان گفت كه عقل گرچه ، امكان شناخت اجمالى خدا را دارد ، اما تصور ذات او برايش ناممكن است . ( و كلّ باطن غيره غير ظاهر ) گرچه وجود خداوند ، همانند عقل پنهان است و از راه آثارش شناخته مىشود ؛ ليكن ظهور خداوند بر خلاف عقل آشكار و روشن است . از اين روى ، آثار عقل تنها در برخى از اشيا ديده مىشود و آثار خداوند در همه چيز ديدنى است : « در هر چيزى نشانه‌اى بر يگانگى او است . » « 1 »\r\n( لم يخلق ما خلقه لتشديد سلطان ) سلطنت خداوند ، شديد و فراگير است و اندازه آن به مقدار بزرگى خود خدا است . ( و لا تخوّف من عواقب زمان ) تغيير در ذات واجب الوجود محال است . ( و لا استعانة على ندّ مثاور ، و لا شريك مكاثر ، و لا ضدّ منافر ) آفرينش ، سودى براى خدا ندارد و بلكه همه چيز به او نيازمند است . . . همه چيز در جهان هستى ، بر مبناى نقشه از پيش تعيين شده‌اى در جريان است و به سوى غايتى مشخص حركت مىكند ؛ زيرا اين\r\n\r\n\r\n","description":"","footnote":"\r\n( 1 ) . اين بيت شعر ، گاه از امام على عليه السّلام و گاه از معزّ الدين و گاه از كسان ديگرى دانسته شده است . نك :\r\nالمجازات النبوية : 221 ؛ دلائل الإمامة : 8 ؛ شرح نهج البلاغه ، ابن ابى الحديد : 6 / 412 .\r\n","page_name":" 54 ","page_number":54},
  {"content":"\r\n\r\nنظام ، پيوسته و منسجم است . قوانين ثابتى بر كوچك و بزرگ اين جهان حكم مىراند . بنابراين ، ممكن نيست اين قوانين و نظام و نقشه ، از روى تصادف و ناخواسته ، پديد آمده باشد و بلكه حتما غايتى براى اين سامانه وجود دارد كه سود آن به آفريدگان مىرسد و خداوند از همه بىنياز است .\r\n( و لكن خلائق مربوبون ، و عباد داخرون ) هستى همه در دست خدا است و همگان نزدش فروتن هستند و حمد و تسبيح او را مىگويد . ( لم يحلل فى الأشياء فيقال : هو كائن ) حلول به معناى وجود چيزى در چيز ديگر است و اين درباره خداوند محال است ؛ زيرا او فراى زمان و مكان است . ابن ابى الحديد مىگويد : « منظور امام عليه السّلام از عدم حلول خداوند در اشياء آن است كه نسبتى مكانى بين خداوند و اشياء وجود ندارد . » « 1 » اين تفسير چندان دور از ذهن نيست و بلكه عبارت بعدى امام عليه السّلام آن را تاييد مىكند : ( و لم ينأ عنها فيقال : هو منها بائن ) . به هر روى ، هدف اول و آخر از اين عبارات آن است كه ما به خدا ايمان آوريم و يقين داشته باشيم كه او در سرّ و علن با ما است : « هر جا كه باشيد ، او با شما است و خداوند به كارهاى شما آگاه است . » « 2 »\r\n( لم يؤده خلق ما أبتدأ ، و لا تدبير ما ذرأ ، و لا وقف به عجز عمّا خلق ) خداوند ، هستى را آفريد و همه چيز را مقدر ساخت و تدبير كرد و داورى كرد و زنده گردانيد و ميراند ؛ بىآن‌كه مجبور باشد و بىآن‌كه خود سودى از آن برد و بى آن‌كه خسته و دلزده شود : « هرگاه اراده كارى را كند ، به آن مىگويد باش ،\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 5 / 164 .\r\n( 2 ) .  وَ هُوَ مَعَكُمْ أَيْنَ ما كُنْتُمْ وَ اللَّهُ بِما تَعْمَلُونَ بَصِيرٌ  حديد / 57 : 4 .\r\n","page_name":" 55 ","page_number":55},
  {"content":"\r\n\r\nو آن در جا مىشود . » « 1 » ( و لا ولجت عليه شبهة فيما قضى و قدّر ) چگونه ممكن است شبهه‌اى براى داناى مطلق پديد آيد ؟ ! شبهه معمولا در خلال مقايسه‌ها و در بين مقدمات و ادله شكل مىگيرد و خداوند خود سرچشمه همه دلايل و براهين است . ( بل قضاء متقن و علم محكم و أمر مبرم ) در داورى او هيچ خللى نيست و در دانش او هيچ شكى راه ندارد و هيچ چيز فرمان او را نقض نمىكند .\r\n( المأمول مع النقم ، المرهوب مع النّعم ) رحمت خداوند شامل همه چيز است و عذاب او به ناگاه فرومىآيد . امام عليه السّلام مىفرمايد : « خشم خداوند او را از رحمت بازنمىدارد و رحمت او ، مجازاتش را نقض نمىكند . » « 2 » بنابراين هيچ حد و شرطى براى رحمت و خشم و ديگر صفات خداوند نيست و او كمال مطلق است .\r\n\r\n\r\n","description":"","footnote":"\r\n( 1 ) .  إِذا قَضى أَمْراً فَإِنَّما يَقُولُ لَهُ كُنْ فَيَكُونُ  آل عمران / 3 : 47 .\r\n( 2 ) . « و لا يشغله غضب عن رحمة و لا تولهه رحمة عن عقاب » خطبه : 195 .\r\n","page_name":" 56 ","page_number":56},
  {"content":"\r\n\r\n\r\nخطبه 66\r\n\r\nاستوارى و سخت‌كوشى\r\n« معاشر المسلمين ! استشعروا الخشية و تجلببوا السّكينة و عضّوا على النّواجذ ، فإنّه أنبى للسّيوف عن الهام و أكملوا اللّأمة و قلقلوا السّيوف في أغمادها قبل سلّها و الحظوا الخزر و اطعنوا الشّزر و نافحوا بالظّبا و صلوا السّيوف بالخطا و اعلموا أنّكم به عين اللّه و مع ابن عم رسول اللّه صلّى اللّه عليه و إله . فعادوا الكرّ و استحيوا من الفرّ فإنّه عار في الأعقاب و نار يوم الحساب و طيبوا عن أنفسكم نفسا و امشوا إلى الموت مشيا سجحا و عليكم بهذا السّواد الأعظم و الرّواق المطنّب فاضربوا ثبجه فإنّ الشّيطان كامن في كسره و قد قدّم للوثبة يدا و أخّر للنّكوص رجلا فصمدا صمدا ! حتّى ينجلي لكم عمود الحق  وَ أَنْتُمُ الْأَعْلَوْنَ وَ اللَّهُ مَعَكُمْ وَ لَنْ يَتِرَكُمْ أَعْمالَكُمْ  « 1 » »\r\n\r\n\r\n","description":"","footnote":"\r\n( 1 ) . محمد صلّى اللّه عليه و آله / 47 : 35 .\r\n","page_name":" 57 ","page_number":57},
  {"content":"\r\n\r\n\r\nترجمه\r\nاى گروه مسلمانان ، لباس زيرين را ترس خدا ، و لباس رويين را آرامش و خونسردى قرار دهيد . دندان‌ها را بر هم بفشاريد تا مقاومت شما برابر ضربات شمشير دشمن بيشتر گردد . زره نبرد خود را كامل كنيد . پيش از آن كه شمشير را از غلاف بيرون كشيد چند بار تكان دهيد . با گوشه چشم به دشمن بنگريد و ضربت را از چپ و راست فرود آوريد و با تيزى شمشير بزنيد و با گام برداشتن به پيش ، شمشير را به دشمن برسانيد و بدانيد كه در پيش روى خدا و پسر عموى پيغمبر صلّى اللّه عليه و آله قرار داريد .\r\nپىدرپى حمله كنيد و از فرار شرم داريد ؛ زيرا فرار در جنگ ، لكه ننگى براى نسل‌هاى آينده و مايه آتش روز قيامت است . از شهادت خرسند باشيد و به آسانى از آن استقبال كنيد . به آن گروه فراوان اطراف خيمه پر زرق و برق و طناب در هم افكنده ( فرماندهى معاويه ) به سختى حمله كنيد و به قلب آنها هجوم بريد كه شيطان در كنار آن پنهان شده ، دستى براى حمله در پيش و پايى براى فرار آماده دارد . مقاومت كنيد تا ستون حق بر شما آشكار گردد :\r\n« شما برتريد ، خدا با شماست و از پاداش اعمالتان نمىكاهد . »\r\n\r\nواژه‌شناسى\r\nاستشعروا : از ريشه « شعار » و به پرچم و بيرق در جنگ يا لباسى گفته مىشود كه بين موى بدن و آن لباس ، فاصله‌اى نباشد .\r\nخشية : ترس از خداوند بزرگ .\r\nتجلببوا : پيراهن بر تن كنيد .\r\nسكينة : آرامش .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nنواجذ : دندانهاى پايانى آسياب كه در برخى فرهنگ‌نامه‌ها تعدادشان 4 دندان دانسته شده و همگى پس از بلوغ درمىآيند . « 1 »\r\nالهام : جمع « هامة » است و به سر هر چيزى و نيز به همه بدن گفته مىشود .\r\nاللّامة : به معناى زره و به هر ابزار جنگى ديگرى گفته مىشود .\r\nقلقلوا : بجنبانيد .\r\nالحظوا الخزر : همه خشم خود را گرد آوريد .\r\nاطعنوا الشّزر : از هر جهت به آنها ضربه وارد سازيد .\r\nنافحوا : مبارز كنيد .\r\nالظّبا : جمع « ظبّة » و به كناره شمشير گفته مىشود .\r\nاستحى ، استحيا منه : از او خجالت كشيد .\r\nالفرّ : فرار .\r\nسجحا : به آسانى .\r\nالرّواق : منظور در اين‌جا خيمه معاويه است .\r\nالمطنّب : بسته شده با طناب .\r\nالثبج : ميانه .\r\nالكسر : گوشه منزل .\r\nالنّكوص : بازگشت .\r\nلن يتركم : از شما نمىكاهد .\r\n\r\n\r\n","description":"","footnote":"\r\n( 1 ) . لسان العرب : 3 / 513 ؛ الفائق فى غريب الحديث : 3 / 303 .\r\n","page_name":" 59 ","page_number":59},
  {"content":"\r\n\r\n\r\nساختار ادبى\r\nمعاشر المسلمين : يعنى اى گروه مسلمانان .\r\nالخزر : صفت براى مفعول مطلق محذوف است و در اصل چنين بوده است : « ألحظو اللّحظ الخزر » .\r\nالشّزر : مانند قبلى است .\r\nنفسا : تمييز است .\r\nصمدا : مفعول مطلق و منصوب است و در اصل چنين بوده است « أصمدوا صمدا » .\r\nو أنتم الأعلون : واو حاليه است .\r\n\r\nشرح و تفسير\r\n( استعشروا الخشية ) ترس از خدا را فراروى خويش قرار دهيد ؛ زيرا اين ترس پايه يقين و اخلاص در عمل است . براى مثال ، نتيجه كار سپرده شده به دو نفر كه يكى از آنها خداترس و ديگرى خدانترس است ، كاملا متفاوت است . ( و تجلببوا السكينة ) خود را با وقار و آرامش زينت دهيد و به شايعات و قيل و قال توجهى نكنيد . ( و عضّوا على النواجذ فإنّه أنبى للسّيوف عن الهام ) تمركز اعصاب به هنگام فشار دادن دندانها بر يكديگر بيشتر مىشود و توان تحمل ضربات افزون مىگردد . ( و أكملوا اللأمة ) زره و ديگر ابزارهاى جنگى خود را تكميل كنيد .\r\n( و قلقلوا السيوف فى أغمادها قبل سلّها ) شمشيرها را پيش از درآوردن از نيام به حركت درآوريد تا به هنگام بيرون آوردن در غلاف گير نكند . ( و ألحظوا الخزر و اطعنوا الشّزر ) نگاهتان در جنگ خشم‌آلود باشد و ضربات خود\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nرا از هر طرف فرود آورده و در يك جا جمع نكنيد . ( و نافحوا بالظّبا ) دشمنانتان را با شمشير بزنيد . ( و صلوا السيوف بالخطا ) اگر شمشيرهايتان به هدف نمىرسد به پيش گام برداريد و از چيزى نهراسيد . اين تذكّرات در آن دوره بسيار ضرورى بود ؛ زيرا جنگ به صورت رودررو و تن‌به‌تن همانند ورزش كشتى و بوكس صورت مىگرفت . اما امروز نيرو و ابزارهاى جنگى از علم و تكنولوژى نشات مىگيرد نه از بدن و عضلاتش .\r\n( و أعلموا أنّكم به عين اللّه و مع ابن عمّ رسول اللّه ) شما در اين جنگ بر حق هستيد و گويا در كنار پيامبر خدا صلّى اللّه عليه و آله ، جنگ مىكنيد و اگر خالصانه بر خدا توكل كنيد ، ياريتان مىكند . ( فعاودوا الكرّ ) چند باره بر دشمن يورش بريد .\r\n( و استحيوا من الفرّ ) انسان دلير فرار نمىكند و تسليم نمىشود و به هنگام سختى بردبار است . ( فإنّه عار فى الأعقاب ) مردم ، فرزندان را به دليل فرار پدران نكوهش مىكنند و اين لكه ننگ به نسلهاى بعدى منتقل مىشود . ( و نار يوم الحساب ) فقيهان اتفاق نظر دارند كه فرار در جنگ از بزرگترين گناهان كبيره است ؛ به‌ويژه اگر فرماندهى جنگ را امام معصوم عليه السّلام به عهده داشته باشد .\r\n( و طيبوا عن أنفسكم نفسا ) جانهاى خود را از روى رضايت هديه كنيد . ( و امشوا إلى الموت ، مشيا سجحا ) آسان و روان به سوى مرگ بشتابيد و از آن نهراسيد . ( و عليكم بهذا السّواد الأعظم ) منظور از « سواد أعظم » سپاهيان معاويه است . ( و الرواق المطنّب ) منظور خيمه معاويه است كه با طناب به زمين بسته شده است . ( فاضربوا ثبجه ) ضربه بر وسط آن وارد آوريد . ( فإن الشيطان كامن فى كسره ) معاوية بن أبى سفيان در گوشه آن پنهان شده است . ( و قد قدّم للوثبة\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nيدا و أخّر للنكوص رجلا ) اگر معاويه در لشكر امام عليه السّلام كاهلى و سستى ببيند ، دلير مىشود و پيش مىرود و اگر شجاعت و دليرى ببيند ، فرار مىكند .\r\n( فصمدا صمدا ) استوار و ثابت قدم و بردبار باشيد . ( حتى ينجلى لكم عمود الحقّ ) شما براى انديشه‌اى مىجنگيد كه به آن ايمان داريد و در راه آن فداكارى مىكنيد ؛ پس صبر پيشه كنيد و راه جهاد را ادامه دهيد تا انديشه خويش را عملى سازيد : « شما برتر هستيد و خداوند با شما است . » « 1 » وعده برترى در صورتى است كه در جهاد بردبار باشيد و تسليم را نپذيريد و نيرنگها شما را نفريبد . ( و لن يتركم أعمالكم ) خداوند چيزى از پاداش شما نمىكاهد .\r\n\r\n\r\n","description":"","footnote":"\r\n( 1 ) .  وَ أَنْتُمُ الْأَعْلَوْنَ وَ اللَّهُ مَعَكُمْ  محمد صلّى اللّه عليه و آله / 47 : 35 .\r\n","page_name":" 62 ","page_number":62},
  {"content":"\r\n\r\n\r\nخطبه 67\r\n\r\nمهاجران و انصار\r\n« فهلّا احتججتم عليهم بأنّ رسول اللّه صلّى اللّه عليه و آله وصّى بأن يحسن إلى محسنهم ، و يتجاوز عن مسيئهم ؟\r\nقالوا : و ما في هذا من الحجة عليهم ؟\r\nفقال عليه السّلام : لو كانت الإمامة فيهم لم تكن الوصيّة بهم ؛\r\nثم قال عليه السّلام : فماذا قالت قريش ؟\r\nقالوا : احتجت بأنّها شجرة الرسول صلّى اللّه عليه و آله ؛\r\nفقال عليه السّلام : احتجّوا بالشّجرة ، و أضاعوا الّثمرة . »\r\n\r\nترجمه\r\nچرا با آنها به اين سخن رسول خدا صلّى اللّه عليه و آله استدلال نكرديد كه آن حضرت صلّى اللّه عليه و آله درباره انصار سفارش فرمود : با نيكان آنها به نيكى رفتار كنيد و از بدكاران آنها درگذريد . از حضرت عليه السّلام پرسيدند چگونه اين حديث ، انصار را از زمامدارى دور مىكند ؟ حضرت عليه السّلام پاسخ داد : اگر زمامدارى و حكومت در آنان بود ، سفارش كردن درباره آنها معنايى نداشت سپس حضرت عليه السّلام پرسيد : قريش در\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nسقيفه چه گفتند ؟ جواب دادند : قريش مىگفتند ما از درخت رسالتيم . امام عليه السّلام فرمود : به درخت رسالت استدلال كردند امّا ميوه‌اش را ضايع ساختند .\r\n\r\nشرح و تفسير\r\nپيش از آن‌كه بدن پيامبر صلّى اللّه عليه و آله سرد شود ، بين بزرگان مهاجر و انصار درباره حكومت و خليفه پس از پيامبر صلّى اللّه عليه و آله ، اختلاف پيش آمد . آن‌گاه انصار به مهاجران گفتند : از ما يك امير و از شما يك امير « 1 » . . . امام على عليه السّلام و برخى از خويشاوندان و يارانش در كنار پيامبر صلّى اللّه عليه و آله گريه مىكردند و براى دفن وى آماده مىشدند . هنگامى كه امام عليه السّلام از ماجراى سقيفه و گفته انصار آگاهى يافت ، فرمود : ( فهلا احتججتم عليهم بأنّ رسول اللّه وصّى بأن يحسن إلى محسنهم ، و يتجاوز عن مسيئهم ؟ ) از امام عليه السّلام پرسيدند : « اين فرموده شما چگونه دليلى عليه آنان است ؟ » امام عليه السّلام فرمود : ( لو كان الامامة فيهم ، لم تكن الوصيّة بهم ) پيامبر صلّى اللّه عليه و آله وصيت كرده بود كه با انصار به مهربانى برخورد شود و از اين وصيت فهميده مىشود كه جانشين پيامبر صلّى اللّه عليه و آله ، آنان نيستند . سپس امام عليه السّلام فرمود : ( فماذا قالت قريش ؟ قالوا : احتجّت بأنّها شجرة الرّسول صلّى اللّه عليه و آله ) امام عليه السّلام فرمود : ( احتجّوا بالشجرة ، و أضاعوا الثّمرة ) ثمره پيامبر صلّى اللّه عليه و آله اهل بيت وى است . عباس در ضمن سخنانى به ابو بكر مىگويد : « اين كه مىگوييد ما درخت پيامبر صلّى اللّه عليه و آله هستيم ، شما در واقع همسايگان او هستيد و ما شاخ و برگ اوييم » « 2 »\r\n\r\n\r\n","description":"","footnote":"\r\n( 1 ) . صحيح بخارى : 4 / 120 ؛ الطبقات الكبرى : 2 / 263 ؛ كنز العمال : 4 / 56 .\r\n( 2 ) . شرح نهج البلاغه ، ابن ابى الحديد : 6 / 5 .\r\n","page_name":" 64 ","page_number":64},
  {"content":"\r\n\r\nامام عليه السّلام در اين سخنان خود ، صرفا مىخواهد استدلال قريش در اين‌كه آنان از خانواده و قبيله پيامبرند ، باطل سازد و اما ديدگاه واقعى امام عليه السّلام را در اين حديث مىخوانيم : « شگفتا ! خلافت را بر پايه صحابى بودن و خويشاند بودن تعيين مىكنند ! « 1 » . . . جانشين محمد صلّى اللّه عليه و آله ، كسى است كه فرمان‌بردار خدا باشد ، هرچند از خون و ريشه ديگرى باشد و دشمن محمد صلّى اللّه عليه و آله كسى است كه نافرمانى خداوند كند ، هرچند خويشاوندش باشد . » « 2 » بررسى درگيريهاى درون سقيفه درباره خلافت نشانگر آن است كه اختلاف مهاجران و انصار ناشى از مصالح شخصى و دنياخواهىشان بود . مهاجران به خويشاوندى خود با پيامبر صلّى اللّه عليه و آله استدلال مىآوردند و انصار به افتخار پناه دادن به پيامبر صلّى اللّه عليه و آله . . . و اما مصلحت اسلام و مسلمانان در گفته‌هاى هيچ يك از دو طرف ديده نمىشد . . . از اين روى ، كسانى كه زندگى بدون داد و مساوات را تاب نمىآوردند ، با خلافت خلفا مخالفت كردند .\r\nقرآن كريم نيز نام گروهى از مردم را مستضعفان نهاده و به آنها دستور داده كه با نيرومندان و سركشان جهت دستيابى به آزادى بجنگند : « چرا شما در راه خدا و براى نجات مردان و زنان و كودكان مستضعف نمىجنگيد ؟ » « 3 » اين گروه از مستضعفان ، از پيشگامان ورود به اسلام بودند و نيز قوىترين و سخت‌كوش‌ترين سربازان اسلام بودند و رنجهاى فراوان در راه آن متحمل\r\n\r\n\r\n","description":"","footnote":"\r\n( 1 ) . « وا عجباه أ تكون الخلافة بالصّحابة و القرابة » حكمت : 189 .\r\n( 2 ) . « إنّ وليّ محمّد من أطاع اللّه و إن بعدت لحمته و إنّ عدوّ محمّد من عصى اللّه و إن قربت قرابته » حكمت :\r\n95 .\r\n( 3 ) . نساء / 4 : 75 .\r\n","page_name":" 65 ","page_number":65},
  {"content":"\r\n\r\nشدند ؛ مانند عمّار ، سلمان ، ابوذر و ديگر بردگان و مستضعفان آن زمان . آنان براى مساوات مىجنگيدند و آرزوهاى مستضعفان را محقق مىساختند .\r\nاحمد عباس صالح مىگويد : « گروههاى راست‌گرا همگى از خلافت ابو بكر استقبال كردند و اين تنها به آن معنا بود كه غالبيّت مسلمانان با گروه چپ‌گرا بودند كه امام على عليه السّلام و اصحابش آن را نمايندگى مىكردند . پيامبر صلّى اللّه عليه و آله خود نيز رهبر و بنيان‌گذار اين جريان بود و در زمان آن حضرت صلّى اللّه عليه و آله ، هرگونه مخالفت راستگرايانه در نطفه خاموش مىشد . از اين‌روى ، گروههاى راستگرا همه نيروى خود را در به خلافت رساندن ابو بكر متمركز ساختند . » « 1 »\r\nسپس وى مىافزايد : « برخى از بزرگان مسلمانان ، در دوره پيش از اسلام از طبقات بالاى جامعه و از ثروت و جايگاه اجتماعى بالا برخوردار بودند .\r\nگروهى از آنان نتوانسته بودند از شرايط دوره قبل از اسلام بيرون آيند و هنوز دلهايشان با احزاب راستگرا بود . احزاب راستگرا نيز از آنان بهره برده و آنها را با خويش همراه ساختند . » « 2 »\r\n\r\n\r\n","description":"","footnote":"\r\n( 1 ) . مجله « الكاتب » ، مصر ، شماره ژانويه ، سال 1965 م .\r\n( 2 ) . همان ، شماره مارس ، سال 1965 م .\r\n","page_name":" 66 ","page_number":66},
  {"content":"\r\n\r\n\r\nخطبه 68\r\n\r\nمصر و محمد بن أبى بكر\r\n« و قد أردت تولية مصر هاشم بن عتبة ؛ و لو ولّيته إيّاها لما خلّى لهم العرصة ، و لا أنهزهم الفرصة ، بلاذم لمحمّد ابن أبي بكر ، و لقد كان إلىّ حبيبا ، و كان لي ربيبا . »\r\n\r\nترجمه\r\nمىخواستم هاشم بن عتبه را فرماندار مصر كنم كه اگر او را انتخاب مىكردم ميدان را براى دشمنان خالى نمىگذاشت و به عمرو عاص و لشكريانش فرصت نمىداد . نه اين‌كه بخواهم محمد بن ابى بكر را نكوهش كنم كه او مورد علاقه و محبّت من بوده و در دامنم پرورش يافته بود .\r\n\r\nواژه‌شناسى\r\nعرصة : حياط خانه يا هر بخشى كه در آن ساختمان وجود ندارد . در اين جا منظور ميدان جنگ است .\r\nو لا أنهزهم : فرصت در اختيارشان نگذاشت .\r\nربيب : فرزند همسر از شوهر ديگرى .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nساختار ادبى\r\nإيّاها : مفعول دوم براى « ولّيته » است .\r\nبلا ذمّ : متعلق به محذوف و در اصل چنين بوده است : « أقول هذا بلا ذمّ » .\r\n\r\nشرح و تفسير\r\n( و قد أردت تولية مصر هاشم بن عتبة ) هاشم بن عتبه از ياران خاص امام عليه السّلام بود و لقب وى مرقال بود . « مرقال » از ريشه « رقل » به معناى سرعت است و از اين جهت به او مرقال گفته‌اند كه در جنگ شتاب مىكرد . او پرچمدار امام عليه السّلام در جنگ صفين بود و از بهترين ياران آن حضرت عليه السّلام به شمار مىآمد . وى در همان روزى كه عمار به شهادت رسيد ، شهيد شد . امام عليه السّلام ، پس از شنيدن خبر شهادت محمد بن أبى بكر ، درباره هاشم مرقال مىگويد : ( و لو ولّيته إيّاها لمّا خلّى لهم العرصة ) اگر هاشم مرقال حاكم مصر بود ، همانند محمد بن أبى بكر فرار نمىكرد و آزادمردانه بردبارى مىكرد و قهرمانانه مىجنگيد .\r\n( بلا ذمّ لمحمّد بن أبى بكر ، فلقد كان إلىّ حبيبا ، و كان لى ربيبا ) مادر محمد بن أبى بكر ، أسماء بنت عميس است . وى ابتدا همسر جعفر بن أبى طالب برادر امام على عليه السّلام بود كه همراهش به حبشه مهاجرت كرد و در آن‌جا عبد اللّه بن جعفر را زاييد . پس از شهادت جعفر در جنگ موته ، اسماء همسر ابو بكر شد و محمد از اين ازدواج به دنيا آمد . « 1 » پس از مرگ ابو بكر ، أسماء با امام\r\n\r\n\r\n","description":"","footnote":"\r\n( 1 ) . محمد در حجة الوداع در راه مكه به دنيا آمد . سپس در دامان على عليه السّلام بزرگ شد و با وى در جنگ جمل و نيز جنگ صفين ، شركت كرد . پس از آن ، در نيمه رمضان سال 37 به ولايت مصر رسيد .\r\nمعاويه لشكرى به فرماندهى عمرو عاص براى فتح مصر به سويش گسيل داشت و سپاه عمرو در سال 38 بر مصر چيره شد و محمد بن ابو بكر را كشتند و جسدش را در پوست الاغ مرده‌اى -\r\n","page_name":" 68 ","page_number":68},
  {"content":"\r\n\r\nعلى عليه السّلام ازدواج كرد و محمد در دامان على عليه السّلام بزرگ شد . حضرت عليه السّلام خود در اين باره مىگويد : « محمد فرزند من است كه از ابو بكر زاده شده است . » « 1 »\r\nمسعودى مىگويد : « معاويه ، عمرو عاص را به همراه 4000 نفر به مصر فرستاد و آنان با محمد بن ابى بكر كه كارگزار امام عليه السّلام در آن‌جا بود جنگيدند .\r\nياران محمد وى را تنها گذاشتند و وى ناگزير فرار كرد و در خانه‌اى در مصر پنهان شد . عمرو عاص و سپاهش آن خانه را محاصره كردند و آن‌گاه محمد از خانه بيرون آمده با آنان جنگيد تا آن‌كه كشته شد . او را در پوست الاغى قرار داده و در آتش سوزاندند و گفته مىشود كه به هنگام سوزاندن هنوز زنده بوده است . معاويه به هنگام شنيدن خبر كشته شدن محمد ، ابراز شادى و خوشنودى كرد . » « 2 » امام عليه السّلام در اين باره فرمود : « ناراحتى ما بر محمد به اندازه شادى آنان است . » « 3 »\r\n\r\n\r\n","description":"","footnote":"\r\n- قرار دادند و او را سوزاندند . عايشه به هنگام شنيدن اين خبر ، سخت گريست . نك : تذكرة خواص الأمة : 114 ، چاپ نجف ؛ الأغانى : 21 / 9 ؛ الاستيعاب : 3 / 328 .\r\n( 1 ) . شرح نهج البلاغه ، ابن ابى الحديد : 1 / 264 ؛ محمد عبده : 1 / 117 .\r\n( 2 ) . مروج الذهب ، حوادث سال 38 هجرى .\r\n( 3 ) . مروج الذهب : 2 / 39 ؛ تاريخ ابن كثير : 7 / 314 ؛ تاريخ طبرى : 6 / 58 - 61 .\r\n","page_name":" 69 ","page_number":69},
  {"content":"\r\n\r\n\r\nخطبه 69\r\n\r\nاصلاح شما به بهاى خرابى خويش !\r\n« كم اداريكم كما تدارى البكار العمدة و الثّياب المتداعية كلّما حيصت من جانب تهتّكت من آخر ، كلّما أطلّ عليكم منسر من مناسر أهل الشّام أغلق كلّ رجل منكم بابه و انجحر انجحار الضّبّة في جحرها و الضّبع في وجارها . الذّليل و اللّه من نصرتموه ! و من رمي بكم فقد رمي بأفوق ناصل . إنّكم - و اللّه - لكثير في الباحات ، قليل تحت الرّايات و إنّي لعالم بما يصلحكم و يقيم أودكم ، و لكنّي لا أرى إصلاحكم بإفساد نفسي . أضرع اللّه خدودكم و أتعس جدودكم ! لا تعرفون الحقّ كمعرفتكم الباطل و لا تبطلون الباطل كإبطالكم الحقّ ! »\r\n\r\nترجمه\r\nچه مقدار با شما كوفيان مدارا كنم ، چونان مدارا كردن با شتران نوبارى كه از سنگينى بار ، پشتشان زخم شده است و مانند وصله زدن جامه فرسوده‌اى كه هرگاه از جانبى آن را بدوزند ، از سوى ديگر پاره مىگردد . هر گاه دسته‌اى از مهاجمان شام به شما يورش آوردند ، هر كدام از شما به خانه\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nرفته ، درب خانه را مىبنديد و چون سوسمار در سوراخ خود مىخزيد و چون كفتار در لانه مىآرميد . سوگند به خدا ذليل است آن كس كه شما يارى دهندگان او باشيد . كسى كه با شما تيراندازى كند گويا تيرى بدون پيكان رها ساخته است . به خدا سوگند ، شما در خانه‌ها فراوان و زير پرچم‌هاى ميدان نبرد اندكيد . من مىدانم كه چگونه بايد شما را اصلاح و كجىهاى شما را راست كرد ، امّا اصلاح شما را با فاسد كردن روح خويش جايز نمىدانم . خدا بر پيشانى شما داغ خوارى بگذارد و بهره شما را اندك شمارد ، شما آن‌گونه كه باطل را مىشناسيد از حق آگاهى نداريد و در نابودى باطل تلاش نمىكنيد آن‌سان كه در نابودى حق كوشش داريد .\r\n\r\nواژه‌شناسى\r\nبه كار : جمع بكر به گونه‌اى شتر گفته مىشود .\r\nعمدة : شترى كه سرش شكسته شده بود .\r\nحيصت : مخلوط شد .\r\nتهتّكت : پاره‌پاره شد .\r\nأطلّ : سايه افكد .\r\nالمنسر : به بخشى از سپاه گفته مىشود .\r\nانجحر : وارد سوراخ شد .\r\nالضّبّة : مونّث سوسمار .\r\nالضّبع : گونه‌اى از گربه‌سانان .\r\nالوجار : سوراخ .\r\nالافوق من السّهام : تيرى كه سر آن شكسته باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nالنّاصل : تير نوك‌تيز .\r\nالباحات : ساحتها و فضاها .\r\nأودكم : كجىهايتان .\r\nأضرع خدودكم : گونه‌هايتان را به خاك ماليد .\r\nأتعس جدودكم : از بختتان كاست .\r\n\r\nساختار ادبى\r\nكم : نحويان گفته‌اند كه « كم » در دو معنى به كار مىرود : معناى اول كه بيشتر به‌كار رفته ، خبريه و معناى دوم كه براى اعداد به كار مىرود ، استفهاميه است . تميز اولى مجرور است و تميز دومى منصوب . آن‌چه كه از تعبير « كم اداريكم » به‌دست مىآيد آن است كه تا چه وقت شما را تاب آورم ؟ و بر اين اساس به نزع خافض منصوب است .\r\nكما : « ك » به معناى مثل است و « ما » مصدريه است .\r\nكلّما : كل ظرف و منصوب است . ابن هشام در كتاب « المغنى » مىگويد :\r\n« كلّما » به اتفاق نظر همه ظرف و منصوب است . « 1 »\r\n\r\nشرح و تفسير\r\nياران امام عليه السّلام پس از جنگهاى جمل ، صفين و نهروان از دور او پراكنده شده و از جنگ رويگردان شدند . آنان ديگر به دستورات امام عليه السّلام و نكوهشها و پندهايش توجهى نداشتند . اين خطبه از جمله گفته‌هاى حضرت عليه السّلام به ايشان است . ( كم أداريكم كما تدارى البكار العمدة ، و الثّياب المتداعية ! كلّما حيصت\r\n\r\n\r\n","description":"","footnote":"\r\n( 1 ) . مغنى اللبيب : 1 / 201 .\r\n","page_name":" 72 ","page_number":72},
  {"content":"\r\n\r\nمن جانب تهتّكت من آخر ) شما در حالتى غيرطبيعى هستيد و اين حالت شما مرا وادار ساخته ، شما را با مهربانى و مدارا سياست كنم ؛ همان‌گونه كه از شتر بيمار مراقبت مىشود و همان‌گونه كه اگر نخى از پيراهن كهنه بيرون آورده شود ، به‌كلى از هم گسسته مىشود .\r\n( كلّما أطلّ عليكم منسر من مناسر أهل الشام أغلق كلّ رجل منكم بابه ) از روى ترس و بزدلى در خانه‌هاى خود پنهان گشته‌ايد . ( و انجحر انجحار الضّبة فى جحرها و الضّبع فى وجارها ) مانند سوسمار ماده در سوراخ خويش پنهان و مخفى شده‌ايد . ( الذّليل و اللّه من نصرتموه ) شما هيچ سودى براى كسى نداريد .\r\n( و من رمي بكم فقد رمي بأفوق ناصل ) كسى كه بخواهد شما را در كمان خويش قرار دهد ، همانند تيراندازى است كه بدون پيكان تير مىاندازد و يا پيكانش خراب و ويران باشد . ( إنّكم و اللّه لكثير فى الباحات ) در راحتىها كه خبرى از جنگ نيست ، فراوان به چشم مىآييد . ( قليل تحت الرّايات ) و هنگام جنگ كم و ناچيز هستيد .\r\n( و إنّى لعالم بما يصلحكم ، و يقيم أودكم ، و لكنّى لا أرى إصلاحكم ، بإفساد نفسي ) هيچ‌چيز ، نزد على عليه السّلام برتر از دين نيست . دين على عليه السّلام ، دنيا و آخرت و جان و علايق و اميال اوست . او هرگز به اين فكر نيفتاد تا كسى را با استفاده از ثروت به سمت خويش آورد و يا با وعده منصب بفريبد و يا كسى را گمراه كند و نيرنگ زند . از اين روى بيشتر يارانش از دور او پراكنده شدند . او در عين‌حال مىدانست كه اگر تمايلات يارانش را اجابت كند ، آنان برايش فرمانبردارتر از ياران معاويه بودند . ليكن او همان‌گونه كه گفته بود ، نمىخواست پيروزى را از راه ستم به دست آورد و دنيايش را از راه خراب\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nكردن دينش بسازد . طه حسين مىگويد : « معاويه ، افراد بسيارى از مردم بصره و كوفه را خريده بود تا عليه على عليه السّلام خرابكارى كنند . سيره او پس از رسيدن به خلافت نيز ، اين‌چنين بود . او با استفاده از اموال مسلمانان ، دلهاى افراد پيرامون خويش را مىخريد و اين كار را بد و ناشايست نمىشمرد . ديگر خلفاى بنىاميه نيز بر همين منوال بودند . » « 1 »\r\nطه حسين مىافزايد : « على عليه السّلام فراوان به كوفيان مىگفت : من مىدانم شما را چگونه مىتوان به‌راه آورد . ليكن ، خود را به بهاى اصلاح شما فاسد نمىكنم . چه راست گفت عمر بن خطاب درباره على بن ابى طالب عليهما السّلام كه اگر خلافت به او برسد ، مردم را به راه راست وادار مىسازد . على عليه السّلام تلاش كرد كه چنين كند و ليكن مسلمانان امتناع كردند . . . از اين روى برخى از معاصران گفته‌اند : او نه از روى سياست ، احسان و نيكى مىكرد . . . او دين خود را بر دنيايش ترجيح داد و حاضر نشد خود را به بهاى اصلاح مردم فاسد گرداند .\r\nاو در حالى با خوشنودى تمام از دنيا رفت كه خطا و معصيتى مرتكب نشده بود . » « 2 » عبد الكريم خطيب مصرى مىگويد : « ثروت در دست على عليه السّلام ، مايه افزايش دشمنانش و دورى يارانش بود ؛ در حالى كه ثروت در دست معاويه ، عامل افزايش سلطه او بر مردم گشت . » « 3 »\r\n( أضرع اللّه خدودكم ) امام عليه السّلام آنها را به افتادن در ذلت و خوارى نفرين مىكند . ( و أتعس جدودكم ) آنان را نفرين مىكند كه به بخت بد و نوميدى\r\n\r\n\r\n","description":"","footnote":"\r\n( 1 ) . مرآة الإسلام ، طه حسين : 270 .\r\n( 2 ) . مرآة الإسلام ، طه حسين : 274 .\r\n( 3 ) . علىّ بن أبى طالب عليهما السّلام ، بقيّة النبوّة و خاتم الخلافة : 445 .\r\n","page_name":" 74 ","page_number":74},
  {"content":"\r\n\r\nگرفتار آيند . ( لا تعرفون الحقّ كمعرفتكم الباطل ) شما فقط در راه باطل تلاش مىكنيد . امام عليه السّلام در سخن ديگرى مىفرمايد : در اين سرزمين هيچ چيز ، ناشايسته‌تر از كار نيك و هيچ چيز شايسته‌تر از كار بد نيست . ( و لا تبطلون الباطل كإبطالكم الحقّ ) اقبال آنها به باطل و رويگردانىشان از حق سبب شده بود كه هدفى قابل دسترسى براى دشمنان باشند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nخطبه 70\r\n\r\nشكايت امام عليه السّلام به پيامبر صلّى اللّه عليه و آله\r\n« ملكتني عيني و أنا جالس ، فسنح لي رسول اللّه صلّى اللّه عليه و آله ، فقلت : يا رسول اللّه ، ماذا لقيت من أمّتك من الأود و اللّدد ؟ فقال صلّى اللّه عليه و آله : « ادع عليهم » فقلت : أبدلني اللّه بهم خيرا منهم ، و أبدلهم بي شرّا لهم منّي . »\r\n\r\nترجمه\r\nهمان‌گونه كه نشسته بودم ، خواب چشمانم را ربود ، رسول خدا صلّى اللّه عليه و آله را ديدم ، پس گفتم اى رسول خدا ! از امت تو چه تلخىها ديدم و از لجبازى و دشمنى آنها چه كشيدم ! پيامبر صلّى اللّه عليه و آله فرمود : نفرينشان كن . گفتم : خدا بهتر از آنان را به من بدهد و به جاى من شخص بدى را بر آنها چيره گرداند .\r\n\r\nواژه‌شناسى\r\nملكتنى عينى : خواب مرا ربود .\r\nالسّانح : كسى كه از سمت راست فرامىرسد .\r\nالبارح : كسى كه از سمت چپ فرامىرسد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nالنّاطح : كسى كه روبروى تو است .\r\nالقعيد : آن كسى است كه در پشت سر تو است .\r\nسنح لى : در اين‌جا منظور اين است كه پيامبر صلّى اللّه عليه و آله را در خواب ديد .\r\nالأود : كژى و انحراف .\r\nاللّدد : دشمنى و خصومت .\r\n\r\nساختار ادبى\r\nو أنا جالس : واو حاليه است .\r\nماذا : مبتدا و خبر است يا آن‌كه مبتدا است و خبرش « لقيت » است .\r\n\r\nشرح و تفسير\r\nامام عليه السّلام مىگويد كه پيامبر صلّى اللّه عليه و آله را در خواب ديده و سپس به آن چيزى كه وى از امتش ديده است شكايت كرده است . « 1 » اين حادثه در شب شهادت امام عليه السّلام ، رخ داد . پيامبر صلّى اللّه عليه و آله از او خواست كه آنها را نفرين كند . امام عليه السّلام نيز از خداوند خواست كه براى او خوبى را جايگزين بدى گرداند و براى آنان بدى را جايگزين خوبى گرداند . خداوند دعاى وى را مستجاب كرد و وى را نزد خويش فراخواند و معاويه را بر آنها چيره گردانيد تا شمشير بر گردانهايشان آويخته و بر آنها ستم روا دارد .\r\n\r\n\r\n","description":"","footnote":"\r\n( 1 ) . اين روايت ، از طريق سلسه سندهاى مختلفى گزارش شده است . براى نمونه نك : الإرشاد : 1 / 15 ؛ بحار الأنوار : 42 / 225 ؛ مناقب ابن شهر آشوب : 3 / 311 .\r\n","page_name":" 77 ","page_number":77},
  {"content":"\r\n\r\n\r\nخطبه 71\r\n« أمّا بعد يا أهل العراق ، فإنّما أنتم كالمرأة الحامل ! حملت فلمّا أتمّت أملصت و مات قيّمها ، و طال تأيّمها ، و ورثها أبعدها . أما و اللّه ما أتيتكم اختيارا ؛ و لكن جئت إليكم سوقا . و لقد بلغني أنّكم تقولون : عليّ يكذب ، قاتلكم اللّه تعالى ! فعلى من أكذب ؟ أعلى اللّه ؟\r\nفأنا أوّل من آمن به ! أم على نبيّه ؟ فأنا أوّل من صدّقه ! كلّا و اللّه ، لكنّها لهجة غبتم عنها و لم تكونوا من اهلها . ويل امّه كيلا به غير ثمن ! لو كان له وعاء .  وَ لَتَعْلَمُنَّ نَبَأَهُ بَعْدَ حِينٍ  « 1 » . »\r\n\r\nترجمه\r\nپس از ستايش پروردگار ، اى مردم ! عراق همانا شما به زن باردارى مىمانيد كه در آخرين روزهاى باردارى جنين خود را سقط كند و سرپرستش بميرد و زمانى طولانى بىشوهر ماند و ميراث او را خويشاوندان دور غارت كنند . آگاه باشيد من با اختيار خود به سوى شما نيامدم بلكه به طرف ديار شما كشانده شدم . به من خبر دادند كه مىگوييد على عليه السّلام دروغ مىگويد ! خدا شما\r\n\r\n\r\n","description":"","footnote":"\r\n( 1 ) . ص / 38 : 88 .\r\n","page_name":" 78 ","page_number":78},
  {"content":"\r\n\r\nرا بكشد ، بر چه كسى دروغ روا داشته‌ام . آيا به خدا دروغ روا داشتم ؛ در حالى كه من نخستين كسى هستم كه به خدا ايمان آوردم ، يا بر پيامبرش ؛ در حالى كه من اول كسى بودم كه او را تصديق كردم . نه به خدا ! آن‌چه گفتم واقعيّتى است كه شما از دانستن آن دوريد و شايستگى درك آن را نداريد .\r\nمادرتان در سوگ شما زارى كند . پيمانه علم را رايگان به شما بخشيدم ، اگر ظرفيّت داشته باشيد و به زودى خبر آن را خواهيد فهميد .\r\n\r\nواژه‌شناسى\r\nأملصت المرأة : نوزاد خويش را مرده زاييد .\r\nالقيّم على الأمر : سرپرست .\r\nالأيّم : مرد يا زن مجرّد .\r\nلهجة : در اين‌جا منظور سخنى است كه عقلهاى ضعيف توانايى درك آن را ندارند .\r\n\r\nساختار ادبى\r\nأمّا : براى تفصيل و تاكيد است .\r\nبعد : ظرف زمان و مكان است . اگر مضاف اليه آن حذف شود ، ممكن است منصوب يا مضموم گردد . در اين‌جا مبنى بر ضم شده است . در اصل چنين بوده است : « أمّا بعد الحمد » .\r\nاختيارا : مصدرى است كه نقش حال را دارد .\r\nكلّا : ادات هشدار و ردع است .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nويل : كلمه‌اى كه هنگام نفرين استفاده مىشود و گاه نيز براى ابراز تعجب به‌كار مىرود . اين كلمه در صورتى كه مفرد باشد ممكن است بنابر ابتدائيت مرفوع گردد و يا بر مفعوليت منصوب شود .\r\nكيلا : منصوب بنابر مصدريت و در اصل چنين بوده است : « أكيل لكم كيلا » .\r\n\r\nشرح و تفسير\r\nجنگ صفين شدت گرفت و چون نشانه‌هاى پيروزى به سود امام عليه السّلام آشكار شد ، معاويه از روى نيرنگ قرآن‌ها را بر سر نيزه كرد و اختلاف و تفرقه در بين ياران امام عليه السّلام پراكند . به اين ترتيب معاويه به هدف خود رسيد و قلب امام عليه السّلام سرشار از اندوه گشت . آن حضرت عليه السّلام در اين‌باره مىفرمايد :\r\n« أما بعد يا أهل العراق ، فإنّما أنتم كالمرأة الحامل ، حملت فلمّا أتمّت أملصت ، و مات قيّمها ، و طال تأيّمها ، و ورثها أبعدها » . امام عليه السّلام ياران خويش را - كه در صفين در آستانه پيروزى از جنگ دست شستند - به زنى تشبيه مىكند كه نوزاد خويش را تا نه ماهگى در شكم نگه دارد و در روزهاى آخر آن را سقط كند و همسرش را نيز از دست بدهد و در نتيجه ، نه به فرزندى دلخوش است ، نه همسرى دارد كه از او نگهدارى كند و در صورتى كه بميرد تنها خويشاوندان دورش از او ارث مىگيرند . ( أما و اللّه ما أتيتكم اختيارا ، و لكن جئت إليكم سوقا ) امام عليه السّلام چهار ماه ، پس از بيعت در مدينه ماند و سپس براى مقابله با اصحاب جمل از مدينه خارج شد و سرانجام براى مقابله با شاميان ناگزير شد در عراق بماند . بنابراين اقامت امام عليه السّلام در مدينه و عراق به اختيار خويش نبود ؛ بلكه متناسب با شرايط و به انگيزه مقابله با فتنه‌ها از جايى به جاى ديگر مىرفت .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n( و لقد بلغنى أنّكم تقولون : علىّ يكذب ، قاتلكم اللّه تعالى ! فعلى من أكذب ؟\r\nأعلى اللّه ؟ فأنا أوّل من آمن به ! أم على نبيّه ؟ فأنا أوّل من صدّقه ! ) شيخ محمد عبده مىگويد : « فراوان پيش مىآمد كه امام عليه السّلام يارانش را از امورى آگاه مىساخت كه خود نمىدانستند . منافقان مىگفتند كه او دروغ مىگويد . همان‌طورى كه آنان به پيامبر صلّى اللّه عليه و آله نيز همين را مىگفتند : « مىگويند اين ساحرى شياد است » « 1 » امام عليه السّلام به آنان پاسخ مىدهد كه من نخستين كسى هستم كه ايمان آوردم ؛ پس چه‌طور ممكن است بر خدا يا پيامبرش صلّى اللّه عليه و آله دروغ بندم ؟ » « 2 »\r\n( لكنّها لهجة غبتم عنها ، و لم تكونوا من أهلها ) شما نمىفهميد كه چه مىگويم ؛ زيرا از خردمندان نيستيد و دلهايتان به نور خدا روشن نگشسته است . ( ويل امّه كيلا به غير ثمن ! لو كان له وعاء ) مادر كسانى كه على عليه السّلام را به دروغگويى متهم مىكنند ، به عزايشان بنشيند . امام عليه السّلام دانش را بدون پاداش به كسى كه اهلش باشد ، ارمغان مىدهد . عبد الكريم خطيب مىگويد : « هيچ كس به اندازه على عليه السّلام يار و همراه پيامبر صلّى اللّه عليه و آله نبوده است . او بيش از سى سال با پيامبر صلّى اللّه عليه و آله بود و هيچ كس ديگرى از مسلمانان به اين اندازه با پيامبر صلّى اللّه عليه و آله نبوده است . افزون بر آن ، او در همه سختىها و خوشىها با پيامبر صلّى اللّه عليه و آله بود و باز افزون بر آن ، گوشهايش هميشه آماده شنيدن فرمايشهاى پيامبر صلّى اللّه عليه و آله بود و دلش همواره به دور از غفلت بود و دانش و حكمت بر وجودش سنگينى مىكرد و روحى صاف و شفاف داشت . » « 3 » همچنين خطيب مىافزايد : « على عليه السّلام\r\n\r\n\r\n","description":"","footnote":"\r\n( 1 ) .  وَ قالَ الْكافِرُونَ هذا ساحِرٌ كَذَّابٌ  ص / 38 : 4 .\r\n( 2 ) . شرح نهج البلاغه ، محمد عبده : 1 / 119 .\r\n( 3 ) . علىّ بن أبى طالب عليهما السّلام ، بقيّة النبوّة و خاتم الخلافة : 85 .\r\n","page_name":" 81 ","page_number":81},
  {"content":"\r\n\r\nقهرمان بىهمتاى اسلام بود . مسلمانان هيچ شمشيرى را نمىشناختند كه به اندازه شمشيرش سرهاى رؤساى كفر و رهبران گمراهى را به زمين افكنده باشند . على عليه السّلام ، فقيه و دانشمند و حكيم اسلام بود و هيچ رقيبى در اين امور نداشت . » « 1 »\r\n\r\n\r\n","description":"","footnote":"\r\n( 1 ) . علىّ بن أبى طالب عليهما السّلام ، بقيّة النبوّة و خاتم الخلافة : 87 .\r\n","page_name":" 82 ","page_number":82},
  {"content":"\r\n\r\n\r\nخطبه 72\r\n\r\nدرود بر محمد صلّى اللّه عليه و آله و خاندانش\r\n« اللّهمّ داحي المدحوّات و داعم المسموكات و جابل القلوب على فطرتها : شقيّها و سعيدها .\r\nاجعل شرائف صلواتك و نوامي بركاتك ، على محمّد صلّى اللّه عليه و آله عبدك و رسولك الخاتم لما سبق و الفاتح لما انغلق و المعلن الحقّ بالحق و الدّافع جيشات الأباطيل و الدّامغ صولات الأضاليل ، كما حمّل فاضطلع قائما بأمرك مستوفزا في مرضاتك ، غير ناكل عن قدم و لا واه في عزم ، واعيا لوحيك ، حافظا لعهدك ، ماضيا على نفاذ أمرك ؛ حتّى أورى قبس القابس و أضاء الطّريق للخابط و هديت به القلوب بعد خوضات الفتن و الآثام و أقام بموضحات الأعلام و نيّرات الأحكام فهو أمينك المأمون و خازن علمك المخزون و شهيدك يوم الدّين و بعيثك بالحق و رسولك إلى الخلق .\r\nاللّهمّ افسح له مفسحا في ظلّك و اجزه مضاعفات الخير من فضلك اللّهمّ و أعل على بناء البانين بناءه و أكرم لديك منزلته و أتمم له نوره\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nو اجزه من ابتعاثك له مقبول الشّهادة مرضيّ المقالة ذا منطق عدل و خطبة فصل . اللّهمّ اجمع بيننا و بينه في برد العيش و قرار النّعمة و منى الشّهوات و أهواء اللّذّات و رخاء الدّعة و منتهى الطّمأنينة و تحف الكرامة . »\r\n\r\nترجمه\r\nبار خدايا اى گستراننده هر گسترده و اى نگهدارنده آسمان‌ها و اى آفريننده دل‌ها بر فطرت‌هاى خويش ؛ دل‌هاى رستگار و دل‌هاى شقاوت‌زده ! گرامىترين درودها و افزون‌ترين بركات خود را بر محمد صلّى اللّه عليه و آله بنده و فرستاده‌ات اختصاص ده كه خاتم پيامبران گذشته و گشاينده درهاى بسته و آشكاركننده حق با برهان است . دفع‌كننده لشكرهاى باطل و درهم‌كوبنده شوكت گمراهان است . آن‌گونه كه بار سنگين رسالت را بر دوش كشيد و به فرمانت قيام كرد و به سرعت در راه خشنودى تو گام برداشت . حتّى يك قدم به عقب برنگشت و اراده او سست نشد و در پذيرش و گرفتن وحى ، نيرومند بود . حافظ و نگهبان عهد و پيمان تو بود و در اجراى فرمانت تلاش كرد تا آن جا كه نور حق را آشكار و راه را براى جاهلان روشن ساخت و دل‌هايى كه در فتنه و گناه فرو رفته بودند هدايت شدند . پرچم‌هاى حق را برافراشت و احكام نورانى را برپا كرد . پس او پيامبر امين و مورد اعتماد و گنجينه‌دار علم نهان تو و شاهد روز رستاخيز و برانگيخته تو براى بيان حقائق و فرستاده تو به سوى مردم است .\r\nپروردگارا براى پيامبر صلّى اللّه عليه و آله در سايه لطف خود جاى با وسعتى بگشاى و از فضل و كرامت پاداش ، او را فراوان گردان . خداوندا كاخ آيين او را از هر\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبنايى برتر و مقام او را در پيشگاه خود گرامىتر و نورش را كامل گردان و پاداش رسالت او را پذيرش گواهى و شفاعت و قبول گفتار او قرار ده ، زيرا كه داراى منطقى عادلانه و راه جداكننده حق از باطل بود . بار خدايا بين ما و پيغمبرت در نعمت‌هاى جاويدان و زندگانى خوش و آرزوهاى برآورده و خواسته‌هاى به انجام رسيده ، در كمال آرامش و در نهايت اطمينان ، همراه با مواهب و هداياى با ارزش ، جمع گردان .\r\n\r\nواژه‌شناسى\r\nداحى : گستراننده .\r\nالمدحوّات : زمينهاى هموار .\r\nالمسموكات : آسمانها .\r\nجابل : آفريدگار .\r\nالشّرائف : جمع شريفة به معناى شريف .\r\nنوامى البركات : افزايش بركتها .\r\nجاشت : به جوش آمدن و سرريز شدن .\r\nجيشات الأباطيل : قله‌هاى باطل .\r\nاضطلع بالأمر : براى انجام كارى به پا خاست و بر آن توانا گشت .\r\nمستوفزا : شتابان .\r\nنكل : عقب نشست و هراسيد .\r\nقدم : به پيش رفت .\r\nأورى الزّند : آتش از آتش‌زنه خارج ساخت .\r\nالقبس : شعله‌اى از آتش .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nالقابس : جوياى آتش .\r\nالخابط : كسى كه در راه غير هدايت حركت مىكند .\r\nأفسح له : جا برايش باز كرد .\r\nفى ظلّك : در سايه احسان و نيكى تو .\r\nابتعاثك : فرستادن تو به نمايندگى .\r\nبرد العيش : خوشى زندگى .\r\nمنى الشّهوات : آن‌چه هوس مىكنيد .\r\n\r\nساختار ادبى\r\nداحي : منادا است و حرف نداى آن حذف شده است .\r\nشقيّها ، سعيدها : بدل از « فطرة » است .\r\nعبدك : بدل از « محمد » است .\r\nخاتم : صفت « رسول » است .\r\nكما حمّل : « ك » به معناى لام تعليل است و « ما » مصدريه است .\r\nجيشات : مفعول براى « دافع » است .\r\nصولات : مفعول براى « دامغ » است .\r\nقائما ، مستوفزا : حال هستند .\r\nغير ناكل ، واعيا ، حافظا ، ماضيا ، مفسحا : صفت براى موصوف محذوف است .\r\nمضاعفات : مفعول دوم براى « أجزه » است .\r\nمقبول الشهادة : مفعول دوم براى « اجز » است .\r\nمرضىّ المقالة : عطف به « مقبول الشهادة » است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nشرح و تفسير\r\nامام عليه السّلام در اين خطبه دعا مىكند كه خداوند بر مقام و منزلت پيامبر صلّى اللّه عليه و آله بيافزايد . امام عليه السّلام به خوبى مىداند كه مقام پيامبر صلّى اللّه عليه و آله ، آن‌سان والاست كه به تصور هيچ فرشته مقرّبى و هيچ پيامبرى نمىآيد . بنابراين ، معناى اين دعا جز انجام يك عبادت و تقرب به درگاه خداوند چيز ديگرى نيست . ( اللهمّ داحى المدحوّات و داعم المسموكات ) خداوند ، زمينها را هموار ساخته تا محل زندگى آفريدگان و مايه روزى آنان گردد . خداوند آسمانها را بنابر قانون جاذبه استوار گردانيده است .\r\n( و جابل القلوب على فطرتها : شقيّها و سعيدها ) منظور از فطرت آمادگى انسان براى خوب يا بد بودن است . « سوگند به نفس و آن كس كه آن را درست كرد و سپس پليدكارى و پرهيزگارىاش را به آن الهام كرد . » « 1 » خداوند راه خوب و بد را آشكار ساخته و اختيار انتخاب آن را به انسان عطا فرموده است : « هر كس آن را پاك گردانيد قطعا رستگار شد . » « 2 » كسى كه خوبى را بر بدى و حلال را بر حرام برگزيند ، خوشبخت گرديده است : « هر كه آلوده‌اش ساخت قطعا درباخت . » « 3 » و كسى كه بدى را بر خوب و حرام را بر حلال برگزيند ، بدبخت گرديده است .\r\n( اجعل شرائف صلواتك ، و نوامى بركاتك على محمّد عبدك ، و رسولك ) محمد صلّى اللّه عليه و آله بنده و پيامبر خداوند است : « بگو من انسانى چون شمايم جز اين‌كه\r\n\r\n\r\n","description":"","footnote":"\r\n( 1 ) .   وَ نَفْسٍ وَ ما سَوَّاها * فَأَلْهَمَها فُجُورَها وَ تَقْواها   شمس / 91 : 7 - 8 .\r\n( 2 ) .  قَدْ أَفْلَحَ مَنْ زَكَّاها  شمس / 91 : 9 .\r\n( 3 ) .  وَ قَدْ خابَ مَنْ دَسَّاها  شمس / 91 : 10 .\r\n","page_name":" 87 ","page_number":87},
  {"content":"\r\n\r\nبه من وحى مىشود كه خداى شما خدايى يگانه است . پس مستقيما به سوى او بشتابيد و از او آمرزش بخواهيد و واى بر مشركان . » « 1 » شكى نيست كه محمد صلّى اللّه عليه و آله يك انسان است ؛ ليكن معجزه آسمانى است و الگو گرفتن از او كارى بس بزرگ است . او دشمن فقر بود و با آن مبارزه مىكرد و خود گاه يك يا دو ماه در خانه آتش نمىافروخت و به آب و خرمايى بسنده مىكرد . « 2 » او در حالى مرد كه زره‌اش در گرو مردى يهودى بود « 3 » و از يهودى ديگرى درخواست غذاى قرضى كرده بود و او نپذيرفت كه به او غذا قرض دهد و گفته بود كه محمد صلّى اللّه عليه و آله نه كشتى دارد و نه دامى ، پس چگونه مىخواهد قرضهايش را پس دهد ؟ « 4 » او هرگز در يك زمان دو پيراهن و دو كفش نداشت . شبها بر حصير مىخوابيد و جاى حصير بر پيشانىاش آشكار بود و روزها بر همان حصير مىنشست . « 5 » اينها همه در حالى بود كه ثروت جزيرة العرب در اختيارش بود . هدف او از زندگى زاهدانه اين بود كه به نسلهاى بعدى بفهماند كه حاكم نبايد بين حكومت و آسايش زندگى جمع كند : « خداوند ، بر امامان عدل واجب ساخته است كه همانند ضعيف‌ترين مردم زندگى كنند تا فقيران از فقر خود آزرده نشوند . » « 6 »\r\n\r\n\r\n","description":"","footnote":"\r\n( 1 ) .  قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَاسْتَقِيمُوا إِلَيْهِ وَ اسْتَغْفِرُوهُ وَ وَيْلٌ لِلْمُشْرِكِينَ  فصّلت / 41 : 6 .\r\n( 2 ) . البداية و النهاية : 6 / 58 ؛ تهذيب الأحكام : 4 / 198 ؛ كنز العمال : 9 / 268 .\r\n( 3 ) . المبسوط ، شيخ طوسى : 2 / 196 ؛ السنن الكبرى : 6 / 36 ؛ شرح الأزهار : 3 / 395 .\r\n( 4 ) . تاريخ بغداد : 3 / 374 ، ح 1504 ؛ مجمع الزوائد : 4 / 164 ؛ ميزان الإعتدال : 1 / 257 .\r\n( 5 ) . مكارم الإخلاق ، طبرسى : 38 ؛ إحياء علوم الدين ، غزالى : 2 / 376 .\r\n( 6 ) . « إنّ اللّه تعالى فرض على أئمّة العدل أن يقدّروا أنفسهم بضعفة النّاس كيلا يتبيّغ بالفقير فقره » خطبه : 207 .\r\n","page_name":" 88 ","page_number":88},
  {"content":"\r\n\r\n( الخاتم لما سبق ) خداوند پيامبرى را به نبوت و شريعت محمد صلّى اللّه عليه و آله ، پايان بخشيد . اين رسالت آسمان به مردم زمين بود كه گستره آن همه جنبه‌هاى حيات را پوشش داد . رسالت محمدى صلّى اللّه عليه و آله ، پايه‌هاى عقيده و عبادت و رابطه انسان با خدا و ديگر مردم را به روشنى تبيين كرد . از جلوه‌هاى فراگيرى اين رسالت آن است كه عمل صالح را در دنيا وسيله سعادت در آخرت قرار داد .\r\nرسالت محمد صلّى اللّه عليه و آله ، نخستين رسالتى بود كه مقام انسان را چه زن و چه مرد ، رفعت بخشيد و پايه‌هاى حقيقى مساوات بين مردم را بنيان نهاد و هيچ فضيلتى بر غير مبناى حق براى كسى قرار نداد و رسيدگى به فقرا را منتى از سوى ثروتمندان نشمرد و بلكه آن را يكى از تكاليفشان به حساب آورد و نيز دادرسى ضعيفان و مظلومان را حقى واجب از سوى نيرومندان شمرد . در اين باره در تفسير الكاشف ، زير عنوان « لماذا ختم النبوة بمحمد » مفصل سخن گفته شده است . « 1 »\r\n( و الفاتح لما انغلق ) خردها ، پيش از محمد صلّى اللّه عليه و آله در چنگ جهالت و دلها در چنبره گمراهى اسير بود . محمد صلّى اللّه عليه و آله ، آنها را با نور علم و هدايت رهايى داد . ( و المعلن الحقّ بالحقّ ) وى حق را با دلايل و براهين آشكار ساخت و ديگر تنها سركشان معاند بودند كه آن را انكار مىكردند . پيامبر صلّى اللّه عليه و آله خود گرفتار آنان بود و جنگ و ستيز آنها با آن حضرت صلّى اللّه عليه و آله خود بزرگترين و روشنترين دليل بر راستى و بزرگى او است . ( و الدّافع جيشات الأباطيل و الدّامغ صولات الأضاليل ) زندگى بشر پيش از اسلام در گمراهى و فساد بود تا آن كه خداوند محمد صلّى اللّه عليه و آله را به\r\n\r\n\r\n","description":"","footnote":"\r\n( 1 ) . نك : تفسير الكاشف : مج 6 ، ذيل آيه 40 سوره احزاب .\r\n","page_name":" 89 ","page_number":89},
  {"content":"\r\n\r\nهدايت برانگيخت تا دين حق را آشكار سازد . مردم ، دسته دسته به دين خداوند درآمدند و اين پس از آن بود كه پيامبر صلّى اللّه عليه و آله ، خود در راه اين دين رنجها و آزارهاى فراوان ديد .\r\n( كما حمّل فاضطلع قائما بأمرك ) محمد صلّى اللّه عليه و آله ، پيام حق را به خلق رسانيد و آن را به بهترين وجه و با امانت و اخلاص تمام ، ابلاغ كرد و همه سختىها و دشوارىهاى آن را به جان خريد . . . چه چيزى دشوارتر از رهانيدن مردم از تاريكى ، به سوى نور و از بين بردن باورهاى فاسد و سنتهاى موروثى آنان و واداشتن‌شان به اخلاق نيكو ؟ ! محمد صلّى اللّه عليه و آله با شخصيت نيرومندش توانست بر همه اين دشواريها ، چيره گردد و بر سختىها ، صبر پيشه كند . « برناردشو » در اين باره مىگويد : « اگر محمد صلّى اللّه عليه و آله در قرن بيست بود ، گمراهى و فساد آن را از بين مىبرد . » « 1 »\r\n( مستوفزا فى مرضاتك ) در طاعت خداوند شتابان بود . پيامبر صلّى اللّه عليه و آله هنگامى كه مردم طائف ، با سنگ او را بيرون كردند ، به خداوند گفت : « تا جايى كه از من خوشنود گردى ، حق گلايه از آن تو است . . . اگر تو بر من خشم نداشته باشى ، هيچ چيز من را نگران نمىكند . » « 2 » ( غير ناكل عن قدم و لا واه فى عزم ) او در انجام زمينه‌هاى خوشنودى خدا نه تاخير مىكند نه ترس به دل راه مىدهد و همه تلاش خود را به هر بهايى در طاعت خداوند ، مبذول مىدارد . در توكل به خداوند و عزم بر انجام رسالت و در صبر بر سختىها نيرومند است .\r\n\r\n\r\n","description":"","footnote":"\r\n( 1 ) . نشريه « الجمهورية المصرية » : شماره 14 مه سال 1970 م .\r\n( 2 ) . تفسير قرطبى : 16 / 211 ؛ تفسير ابن كثير : 4 / 176 ؛ البداية و النهاية : 3 / 166 .\r\n","page_name":" 90 ","page_number":90},
  {"content":"\r\n\r\n( واعيا لوحيك ، حافظا لعهدك ، ماضيا على نفاذ أمرك ) اگر وحى را به‌طوركامل درنيافته بود و عهد خداوند را پاسبان نبود و دستورات خداوند را فرمانبردار نبود ، سزاوار پيامبرى نبود . ( حتّى أورى قبس القابس ) حق را آشكار ساخت و راه آن را براى هر جوينده‌اى هموار ساخت و هيچ عذرى براى بهانه‌جويان نگذاشت . ( و أضاء الطّريق للخابط ) راه نجات از گمراهى را آشكار ساخت . ( و هديت به القلوب بعد خوضات الفتن و الآثام ) كسانى را كه در ژرفاى تاريكى جهالت و گمراهى غرق بودند ، هدايت كرد . ( و أقام بموضحات الأعلام ) نشانه‌هاى هدايت را براى گمراهان برپا ساخت . ( و نيّرات الأحكام ) و منابع احكام شرعى را تببين كرد .\r\n( فهو أمينك المأمون ) خداوند او را بر وحى خويش امين گماشت و او امانت را با وفادارى تمام به بندگانش رسانيد . ( و خازن علمك المخزون ) گونه‌اى از علم را خداوند براى همه آفريدگانش قرار داد و گونه ديگر را تنها به بندگان برگزيده‌اش عطا فرمود و گونه سومى را تنها از آن خويش گردانيد . علم مخزون در اين‌جا ، گونه دوم از سه نوع پيش گفته است . ( و شهيدك يوم الدين ) اشاره به سخن پروردگار در آيه « تو را بر آنان گواه آوريم » « 1 » دارد . ( و بعيثك بالحقّ ، و رسولك إلى الخلق ) خداوند او را به هدايت و دين حق به سوى بندگانش فرستاد .\r\n( اللّهم افسح له مفسحا فى ظلّك ، و اجزه مضاعفات الخير من فضلك ) خداوندا او را به بالاترين درجات رفعت بخش و پاداش او را دو چندان كن . ( اللهم و أعل\r\n\r\n\r\n","description":"","footnote":"\r\n( 1 ) . نساء / 4 : 41 .\r\n","page_name":" 91 ","page_number":91},
  {"content":"\r\n\r\nعلى بناء البانين بناءه ) شريعت محمد صلّى اللّه عليه و آله براى همه زمينه‌هاى زندگى ، قوانين كامل و سالم و استوار دارد . او خود در اين باره مىگويد : « مثل من و ديگر پيامبران مانند مردى است كه ساختمانى را به نيكى بنا نهاد و تمام گوشه‌هاى آن را كامل ساخت و تنها آجرى را در يكى از گوشه‌ها خالى گذاشت . سپس مردم را به طواف دور آن و ستايش آن وانهاد . آن‌گاه مردم مىگويند چرا اين يك آجر را در سر جايش قرار ندادى ؟ و من همان آجر پايانى هستم . من خاتم پيامبران هستم . امام عليه السّلام از خداوند مىخواهد كه اين شريعت بر همه شرايع برترى يابد . ( و أكرم لديك منزلته ، و أتمم له نوره ) شكى نيست كه خداوند ، محمد صلّى اللّه عليه و آله را كرامت بخشيد و نورش را با گسترش اسلام در شرق و غرب تمام ساخت ؛ ليكن امام عليه السّلام بيش از اين را براى او طلب مىكند . ( و اجزه من ابتعاثك له مقبول الشهادة ، مرضىّ المقالة ) خداوندا پاداش كامل را براى تلاشهايش و اخلاصش در پيامبرى به او عطا كن و او را از خويش خوشنود گردان و گواهىاش را بپذير . شكى نيست كه گواهى پيامبر صلّى اللّه عليه و آله ، پذيرفته و سخن او نزد خداوند مقبول است ؛ ليكن اين گفته امام عليه السّلام از باب دعا و ذكر است : « قطعا ياد خدا بالاتر است . » « 1 » ( ذا منطق عدل و خطبة فصل ) سخنان و گواهى پيامبر صلّى اللّه عليه و آله از آن روى نزد خداوند پذيرفته مىشود كه سخن از روى عدل مىگويد و داورىاش دادگرانه است .\r\n( اللهم اجمع بيننا و بينه فى برد العيش و قرار النّعمة و منى الشهوات و أهواء اللّذات و رخاء الدّعة و منتهى الطّمأنينة و تحف الكرامة ) خداوندا ! ما را با او در\r\n\r\n\r\n","description":"","footnote":"\r\n( 1 ) . عنكبوت / 29 : 45 .\r\n","page_name":" 92 ","page_number":92},
  {"content":"\r\n\r\nبهشت خود همراه ساز ؛ بهشتى كه هيچ ناراحتى در آن وجود ندارد و نعمتهايش زايل نمىشود و هرچه جانها ميل داشته باشند در اختيارشان است و هرچه چشمان از آن لذت برند ، فرا رويشان است . حور و كاخها و تاكستانها و جامها و زندگى آسوده و آرامش جان و . . . كرامتهاى خداوند به انسان در بهشت است . پيامبر صلّى اللّه عليه و آله از همه اينها بهره مىبرد و نعمتهاى ديگرى كه قابل شمارش نيست . امام عليه السّلام از خداوند مىخواهد كه او را در جوار پيامبر صلّى اللّه عليه و آله قرار دهد تا از اين نعمتها لذت برد و اين نعمتها از بهترين چيزهايى است كه خداوند براى بندگان فرمان‌بردارش قرار داده است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nخطبه 73\r\n\r\nمروان بن حكم\r\n« أو لم يبايعني بعد قتل عثمان ! لا حاجة لي في بيعته ! إنّها كفّ يهوديّة لو بايعني بكفّه لغدر بسبته أما إنّ له إمرة كلعقة الكلب أنفه و هو أبو الأكبش الأربعة و ستلقى الامّة منه و من ولده يوما أحمر . »\r\n\r\nترجمه\r\nمگر پس از كشته شدن عثمان با من بيعت نكرد ! مرا به بيعت او نيازى نيست . دست او دستى يهودى است كه اگر با دست خود بيعت كند ، در نهان بيعت را مىشكند . آگاه باشيد كه او حكومت كوتاه مدتى خواهد داشت ؛ مانند فرصت كوتاه سگى كه با زبان بينى خود را پاك كند . او پدر چهار فرمانرواست ؛ « قوچ‌هاى چهارگانه » و امّت اسلام از دست او و پسرانش روزگار خونينى خواهند داشت .\r\n\r\nواژه‌شناسى\r\nيهوديّة : خيانت‌كار .\r\nالسّبة : باسن .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاللّعقة : ليس زدن .\r\nكبش القوم : رئيس يك قوم .\r\nيوما أحمر : روز سخت و دشوار .\r\n\r\nساختار ادبى\r\nعثمان : به خاطر علم بودن و افزوده شدن الف و نون ، غير منصرف است .\r\nأنفه : مفعول براى « لعقة » .\r\nأحمر : به دليل وصف بودن و داشتن وزن فعل ، غير منصرف است .\r\n\r\nشرح و تفسير\r\nحكم بن عاص ، عليه پيامبر صلّى اللّه عليه و آله جاسوسى مىكرد و راه رفتن و حركات ايشان را تقليد مىكرد . از اين‌رو پيامبر صلّى اللّه عليه و آله وى را نفرين كرد و به طائف تبعيد نمود . وى تا زمان خلافت عثمان در آن‌جا بود تا آن‌كه وى او را به مدينه بازگرداند . حكم عموى عثمان بود . « 1 » عبد الكريم خطيب مىگويد : « پدر مروان ، حكم بن ابو العاص بود كه پيامبر صلّى اللّه عليه و آله او را نفرين كرده و از خويش رانده بود . مروان در زمان خلافت عثمان ، سه منصب مهم را در انحصار خويش ساخت . رازدار خليفه بود و سياستهاى او را تعيين مىكرد و در همه امور به او مشورت مىداد . » « 2 » سپس در جاى ديگرى از كتابش مىافزايد : « پيامبر صلّى اللّه عليه و آله خون حكم را مباح ساخته بود و گفته بود كه او و فرزندانش ، حق ندارند در جوار من باشند . از اين‌روى آنان را به طائف تبعيد كرد . پس از رحلت\r\n\r\n\r\n","description":"","footnote":"\r\n( 1 ) . شرح حال وى پيش از اين گذشت .\r\n( 2 ) . نك : علىّ بن ابى طالب عليهما السّلام بقية النبوّة و خاتم الخلافة : 152 .\r\n","page_name":" 95 ","page_number":95},
  {"content":"\r\n\r\nپيامبر صلّى اللّه عليه و آله ، عثمان نزد ابو بكر رفت و وساطت عمويش حكم را كرد . ابو بكر گفت : كسى را كه پيامبر صلّى اللّه عليه و آله خدا رانده است ، پناه نمىدهم . عمر نيز در زمان خلافتش همين شيوه را در پيش گرفت تا آن‌كه عثمان در زمان خلافتش آنان را به مدينه آورد و مروان را كاتب خويش ساخت . » « 1 »\r\nشريف رضى در نهج البلاغه مىگويد : « مروان بن حكم در جنگ جمل اسير شد . امام حسن و امام حسين عليهما السّلام ، نزد امير مومنان عليه السّلام از او شفاعت كردند و وى آزاد شد . » « 2 » آن‌گاه حسنين عليهما السّلام به حضرت عليه السّلام گفتند كه وى با تو بيعت مىكند . امام عليه السّلام در پاسخ فرمود : ( أو لم يبايعني بعد قتل عثمان ) مگر پيش از اين بيعت خود را نشكست و به همراه عايشه و زبير و طلحه به جنگ من برنخاست ؟ ( لا حاجة لي فى بيعته ! إنّها كفّ يهوديّة ) او خيانت را ترك نمىكند .\r\n( لو بايعني بكفّه لغدر بسبّته ) شيخ محمد عبده مىگويد : « سبت به معناى باسن است و اين كنايه از خيانت است و اين نوع كنايه ، براى تحقير خيانت‌كاران به كار مىرود . » « 3 »\r\n( أما إنّ له إمرة كلعقة الكلب أنفه و هو أبو الأكبش الأربعة ) امام عليه السّلام خبر مىدهد كه وى مدت زمانى بر مردم خلافت خواهد كرد . تعبير ليس زدن سگ بر بينىاش كنايه از كوتاهى زمان خلافتش است . مروان تنها 9 ماه خلافت كرد و برخى نيز آن را 4 يا 10 ماه دانسته‌اند . چهار تن از نسل وى به خلافت\r\n\r\n\r\n","description":"","footnote":"\r\n( 1 ) . علىّ بن ابى طالب عليهما السّلام بقية النبوّة و خاتم الخلافة : 420 .\r\n( 2 ) . منبع آن پيش از اين گذشت .\r\n( 3 ) . شرح نهج البلاغه ، محمد عبده : 1 / 124 .\r\n","page_name":" 96 ","page_number":96},
  {"content":"\r\n\r\nرسيدند : فرزندش عبد الملك و نوادگانش سليمان ، يزيد و هشام . « 1 » ابن ابى الحديد ، مىگويد كه احتمالا منظور از عدد چهار در خطبه امام عليه السّلام ، همان فرزندان مستقيم او و نه نوادگانش باشد . آنان عبارتند از عبد الملك كه به خلافت رسيد ؛ بشر كه حاكم عراق شد ؛ عبد العزيز كه به امارت مصر رسيد و محمد كه حاكم جزيره بود . « 2 »\r\n( و ستلقى الأمّة منه و من ولده يوما أحمر ) اسلام و مسلمانان در روزگار امويان ، سختىهاى بسيار كشيدند . در تاريخ فراوان از جنايات امويان سخن رفته است و كتابهاى خاصى در اين باره نوشته شده است . امام عليه السّلام در اين باره مىگويد : « نگران هستم كه سرپرستى اين امت به دست سفيهان و ستمگران بيافتد و آنان مال خداوند را در انحصار خويش قرار داده و بندگانش را بردگان خويش ساخته و با نيكان جنگيده و فاسقان را يار و ياور خويش سازند . » « 3 »\r\nاين توصيف بر همه خلفاى اموى به جز يكى از آنها درست است « 4 » . عقاد مىگويد : « زمانى كه امويان به حكومت رسيدند ، هيچ كس جز خودشان و يارانشان اميدى به دستيابى به امارت يا سودى از اين حكومت نداشتند .\r\n\r\n\r\n","description":"","footnote":"\r\n( 1 ) . نك : طبقات ابن سعد : 5 / 223 ؛ المعارف : 355 ؛ تاريخ يعقوبى : 3 / 14 ؛ مروج الذهب : 3 / 292 ؛ ميزان الاعتدال : 2 / 664 ؛ البداية و النهاية : 8 / 260 .\r\n( 2 ) . شرح نهج البلاغه ، ابن ابى الحديد : 2 / 53 .\r\n( 3 ) . « و لكنّني آسى أن يلي أمر هذه الامّة سفهاؤها و فجّارها فيتّخذوا مال اللّه دولا و عباده خولا و الصّالحين حربا و الفاسقين حزبا » نامه : 61 .\r\n( 4 ) . خليفه استثنا شده ، عمر بن عبد العزيز است كه زندگى زاهدانه‌اى داشت و لعن بر امام على عليه السّلام را منع كرد .\r\n","page_name":" 97 ","page_number":97},
  {"content":"\r\n\r\nمروان بن حكم وزير بزرگ عثمان بود . او همه اموال حكومت را به نزديكان خويش مىبخشيد و به ديگر مردم چيزى نمىداد . « 1 »\r\nعثمان ، خود راه درگيرى با انقلابيون را در پى گرفت و با مرگش وحدت مسلمانان را از هم گسست و تفرقه را تا روز قيامت در بينشان جارى ساخت .\r\nاما معاويه مىگفت : « خداوند سربازانى از جنس عسل دارد . » « 2 » منظور آن است كه از عسل مىتوان براى مسموم كردن دشمنان استفاده كرد و معاويه به اين وسيله امام حسن عليه السّلام « 3 » و مالك اشتر « 4 » و عبد الرحمن بن خالد « 5 » را كشت .\r\n\r\n\r\n","description":"","footnote":"\r\n( 1 ) . ابو الشهداء : 154 .\r\n( 2 ) . مروج الذهب : 2 / 139 ؛ تاريخ يعقوبى : 2 / 139 ؛ شرح نهج البلاغه ، ابن ابى الحديد : 2 / 29 .\r\n( 3 ) . أنساب الأشراف : 1 / 404 ؛ تاريخ يعقوبى : 2 / 225 ؛ المناقب ، ابن شهر آشوب : 3 / 191 .\r\n( 4 ) . او مالك بن حارث نخعى است كه رئيس عشيره‌اش بود و پيامبر صلّى اللّه عليه و آله را درك كرده بود . چشمانش در جنگ يرموك آسيب ديده بود و از اين‌رو به اشتر معروف شد . او در جنگ جمل و صفين در كنار على عليه السّلام دلاوريها آفريد و امام عليه السّلام او را در سال 38 والى مصر گردانيد . معاويه يكى از دهقانان عريش را كه نخستين شهر از سرزمين مصر است ، مأمور ساخت تا به مالك زهر بخوراند و آن دهقان نيز زهر را در عسل ريخته و به اشتر داد . از اين‌روى معاويه گفته بود كه خداوند سربازانى از جنس عسل دارد . مروج الذهب : 2 / 139 ؛ معجم البلدان : واژه « بعلبك » .\r\n( 5 ) . عبد الرحمن بن خالد بن وليد مخزومى ، پيامبر صلّى اللّه عليه و آله را درك كرد . او از شجاعان قريش و صاحب فضل و كرامت بود ؛ اما با امام على عليه السّلام ميانه خوبى نداشت . برادرش مهاجر در جنگ صفين در كنار على عليه السّلام بود . معاويه به هنگام بيمارى عبد الرحمن ، پزشكى يهودى را مامور ساخت كه به او زهر بخوراند . او نيز چنين كرد و شكم عبد الرحمن در اثر زهر تركيد . همچنين معاويه از ابن آثال مسيحى خواست در كشتن عبد الرحمن يارى كند و در برابر ، هزينه زندگى او را تا پايان عمر بدهد و نيز او را مامور خراج مصر گرداند و معاويه به وعده‌اش وفا كرد . الاستيعاب : 2 / 396 ، رقم 1697 ؛ أسد الغابة : 3 / 289 ؛ الأغانى : 14 / 13 .\r\n","page_name":" 98 ","page_number":98},
  {"content":"\r\n\r\nفرزندش يزيد نيز امام حسين عليه السّلام را كشت و كعبه را با منجنيق ويران كرد « 1 » و مدينه را براى يارانش مباح ساخت . عبد الملك بن مروان نيز مكه را ويران ساخت و كعبه را خراب كرد و دست حجاج را در ريختن خون مسلمانان باز گذاشت . « 2 » فرزندان و نوادگان عبد الملك نيز از وى پيروى كرده و بر جنايتهاى او افزودند .\r\n\r\n\r\n","description":"","footnote":"\r\n( 1 ) . مروج الذهب : 3 / 79 .\r\n( 2 ) . مىگويند حجاج در زمان حكومتش صد و بيست هزار نفر را كشت و پنجاه هزار نفر در زندانهايش اسير بودند كه در بين آنها سىهزار زن قرار داشت و از بين آنها شانزده تن كاملا برهنه بودند . او به زندانيان خويش نان و خاكستر مىخوراند . عمر بن عبد العزيز درباره حجاج مىگويد : « اگر مردم در روز قيامت فاسقانشان را گرد آورند و ما نيز حجاج را با خود آوريم ، ما بر آنها فزونى خواهيم يافت . » العقد الفريد : 3 / 214 .\r\n","page_name":" 99 ","page_number":99},
  {"content":"\r\n\r\n\r\nخطبه 74\r\n« لقد علمتم أنّي أحقّ النّاس بها من غيري و واللّه لأسلمنّ ما سلمت امور المسلمين و لم يكن فيها جور إلّا عليّ خاصّة التماسا لأجر ذلك و فضله و زهدا فيما تنافستموه من زخرفه و زبرجه . »\r\n\r\nترجمه\r\nهمانا مىدانيد كه من سزاوارتر از ديگران به خلافت هستم . سوگند به خدا به آن‌چه انجام داده‌ايد گردن مىنهم تا هنگامى كه اوضاع مسلمين رو به راه باشد و از هم نپاشد و جز من به ديگرى ستم نشود و پاداش اين گذشت و سكوت و فضيلت را از خدا انتظار دارم و از آن همه زر و زيورى كه به دنبال آن حركت مىكنيد ، پرهيز مىكنم .\r\n\r\nواژه‌شناسى\r\nالزّخرف ، الزّبرج : در اصل به طلا گفته مىشود و سپس به هر چيزى كه در ظاهر زيبا و در باطن به هر چيزى گفته مىشود كه زشت و رنج‌آور باشد . در آيه‌اى از قرآن آمده است : « و به اين ترتيب براى هر پيامبرى دشمنى از شياطين انس و جن قرار داديم ؛ برخى از آنان به ديگران از روى غرور سخنان\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nگزاف مىگويند و اگر خداوندت بخواهد چنين نكنند . پس بگذار با افترائات خويش بمانند . » « 1 »\r\n\r\nساختار ادبى\r\nما سلمت : ما ، مصدريه و ظرف است . در اين‌جا به معناى مدت سلامتى و آسايش است .\r\nخاصّة : مصدر است و نقش حال را دارد .\r\nالتماسا : مفعول له براى « لأسلمنّ » است .\r\n\r\nعلى عليه السّلام و اعضاى شورا\r\nشريف رضى و ابن ابى الحديد مىگويند : هنگامى كه تصميم گرفتند با عثمان بيعت كنند ، امام عليه السّلام به آنها گفت : ( لقد علمتم أنّى أحقّ النّاس بها من غيرى ) ضمير « بها » به بيعت يا خلافت بازمىگردد . خلافت وسيله‌اى براى تطبيق عدالت و تصحيح اشتباهات است . پس اگر اين هدف محقق شود ، ديگر مشكلى نيست و امام عليه السّلام از غصب حقش در خلافت آزرده نمىشود . همان گونه كه در سخن ديگرى فرمود : « اگر مردم بر گرد هم نيامده بودند و حجت با وجود ياران بر من تمام نشده بود و خداوند از عالمان نخواسته بود كه بر ستم ستم‌كار و مظلوميت ستم‌ديده سكوت نكنند ، اگر چنين نبود طناب خلافت را بر شترش مىآويختم و اول و آخر آن را يكسره مىكردم و دنيايتان\r\n\r\n\r\n","description":"","footnote":"\r\n( 1 ) .  وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ  انعام / 6 : 112 .\r\n","page_name":" 101 ","page_number":101},
  {"content":"\r\n\r\nدر نزد من از عطسه بزى كمتر بود . » « 1 » اگر سخن گذشته امام عليه السّلام را با اين قطعه از خطبه فعلى مقايسه كنيم : ( لأسلمنّ ما سلمت أمور المسلمين ) به اين نتيجه مىرسيم كه امام عليه السّلام در دو صورت به جنگ دست نمىزند و در جاى خويش مىنشيند :\r\n1 . عدل و داد به هر وسيله‌اى از وسايل محقق گردد .\r\n2 . امام عليه السّلام كسى را براى يارى حق و از بين بردن باطل نيابد . بنابراين سكوت امام عليه السّلام در زمان خلفاى پيش از او از روى رضايت نبود .\r\nاحمد عباس صالح مىگويد : « عمر افراد شورا را برگزيد تا يكى از ميانشان را به خلافت انتخاب كنند . آنان شش نفر بودند . عبد الرحمن بن عوف كه ثروتمندترين‌شان بود ، عثمان كه از استوانه‌هاى بنى اميه بود ، سعد بن أبى وقاص كه از ثروتمندان قريش بود ، زبير كه از ثروتمندترين ثروتمندان قريش بود ، طلحه كه از بزرگان قريش بود و على بن ابى طالب عليهما السّلام . آنها از جهت گرايشهاى سياسى در دو دسته بودند : على عليه السّلام در يك سو و بقيه همگى در سوى ديگر . . . وضعيت طبقاتى و منافع آنان اقتضا مىكرد كه مفهوم آنان از عدل اجتماعى متفاوت از مفهوم على عليه السّلام باشد . » « 2 » نتيجه اين سخن آن است كه آنان همگى از طبقه ثروتمندان بودند و على عليه السّلام از فقرا و با ايشان بود .\r\n\r\n\r\n","description":"","footnote":"\r\n( 1 ) . « لو لا حضور الحاضر و قيام الحجّة بوجود النّاصر و ما أخذ اللّه على العلماء ألّا يقارّوا على كظّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندي من عفطة عنز » خطبه : 3 ( شقشقيه ) .\r\n( 2 ) . نشريه « الكاتب المصرية » : شماره فوريه سال 1965 م .\r\n","page_name":" 102 ","page_number":102},
  {"content":"\r\n\r\nامام على عليه السّلام مىفرمايد « نگاهى به مردم پيرامون خود بيفكن . آيا جز اينها را مىبينى : تهيدستى را كه با فقر خويش دست و پنجه نرم مىكند ، ثروتمندى كه نعمتهاى خداوند را ناسپاسى كرده است يا بخيلى كه در حق خداوند بخل ورزيده و از اين طريق سرمايه اندوخته يا سركشى كه گوشش به پند و اندرز بدهكار نيست . » « 1 »\r\nاحمد عباس صالح مىگويد : « بعيد نيست كه تشكيل شورا با اعضاى ياد شده از روى عمد و آگاهى صورت گرفته باشد . . . ممكن است زبير يا سعد به خلافت چشم طمع افكنده باشند ، ليكن داشتن چنين طمعى براى على عليه السّلام شگفت است ؛ زيرا گروه بزرگى از مسلمانان ، او را سزاوارتر از ابو بكر براى خلافت مىدانستند و نيز او را سزاوارتر از عمر مىشمردند . ترديدى نيست كه هر يك از اعضاى شورا مىدانست كه سزاوارى او به خلافت كمتر از على عليه السّلام است ولى منطق حوادث و جايگاه محورى على عليه السّلام در اسلام و گرايش بيشتر مسلمانان به وى اقتضا مىكرد كه آنان در رقابت با على عليه السّلام كمتر بيانديشند و بكوشند . . . اما آن‌چه رخ داد ، غير از اين بود و آنان همگى خود را براى خلافت و رقابت با على عليه السّلام آماده ساخته بودند . » « 2 »\r\n\r\n\r\n","description":"","footnote":"\r\n( 1 ) . « اضرب بطرفك حيث شئت من النّاس فهل تبصر إلّا فقيرا يكابد فقرا أو غنيّا بدّل نعمة اللّه كفرا أو بخيلا اتّخذ البخل بحقّ اللّه وفرا أو متمرّدا كأنّ بأذنه عن سمع المواعظ و قرا » خطبه : 127 .\r\n( 2 ) . نشريه « الكاتب المصرية » : شماره فوريه 1965 م .\r\n","page_name":" 103 ","page_number":103},
  {"content":"\r\n\r\nشيعيان على عليه السّلام در اثبات سزاوارى آن حضرت عليه السّلام به خلافت از قرآن و سنت دليل مىآورند . « 1 » اما دانشمندان در اين عصر تنها به روش علمى در تحليل تاريخى و . . . توجه دارند . منظور از روش علمى آن است كه پژوهشگر به طبيعت اشياء دقت كند و آنها را شرح و تحليل كند تا حقايق و اسرار را كشف كند و ماهيت درگيرى درباره خلافت پيامبر صلّى اللّه عليه و آله را بشناسد . در اين روش علمى نيز پژوهشگران به برترى على عليه السّلام در خلافت رسيده‌اند .\r\n\r\n\r\n","description":"","footnote":"\r\n( 1 ) . نك : البيعة و ولاية العهد و الشّورى و آثارها فى تنصيب الخليفة ( دراسة علمية تحليلية لردّ الشّبهات ) ، اثر مؤلف .\r\n","page_name":" 104 ","page_number":104},
  {"content":"\r\n\r\n\r\nخطبه 75\r\n« أولم ينه بني أميّة علمها بي عن قرفي أو ما وزع الجهّال سابقتي عن تهمتي ! و لما وعظهم اللّه به أبلغ من لساني أنا حجيج المارقين و خصيم النّاكثين المرتابين و على كتاب اللّه تعرض الأمثال و بما في الصّدور تجازى العباد . »\r\n\r\nترجمه\r\nآيا شناختى كه بنى اميه از روحيّات من دارند آنان را از عيب‌جويى بر من بازنمىدارد و آيا سوابق مبارزات من ، نادان را بر سر جاى خود نمىنشاند كه به من تهمت نزنند ؟ ! آن‌چه خدا آنان را بدان پند داد از بيان من رساتر است .\r\nمن مارقان ( از دين خارج شدگان ) را با حجّت و برهان مغلوب مىكنم و دشمن ناكثان ( پيمان‌شكنان ) و ترديد دارندگان در اسلام مىباشم . شبهات را بايد در پرتو كتاب خدا ، قرآن شناخت و بندگان خدا به آن‌چه در دل دارند پاداش داده مىشوند .\r\n\r\nواژه‌شناسى\r\nقرفى : اتهام به من .\r\nوزع : بازداشت .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nحجيج المارقين : كسى كه با خارج‌شدگان از دين ، احتجاج كند .\r\nالمرتابون : شك‌كنندگان .\r\nالأمثال : كارهاى مانند هم .\r\n\r\nساختار ادبى\r\nأو لم ، أومأ : همزه از نوع استفهام انكارى است .\r\nلما و عظهم : « لام » براى تاكيد آمده است و « ما » اسم موصول و مبتدا است .\r\nأبلغ : خبر است .\r\n\r\nشرح و تفسير\r\nبنى اميه ، امام عليه السّلام را به ريختن خون عثمان متهم كردند . امام عليه السّلام به ايشان پاسخ داد : ( أو لم ينه بني أميّة علمها بي عن قرفي ) آنان از كجا اين اتهام را آوردند و ريشه آن كجا بود ؟ آيا دليلى در روش و منش من وجود داشت كه چنين شكى را پديد آورده است ؟ و آيا بنى اميه نسبت به روش و منش من ناآگاه است ؟ آنان به خوبى مىدانند كه پرچم‌داران پيراهن عثمان و خواهندگان قصاص قاتلانش همان كسانى بودند كه خونش را ريختند و بنى اميه مىداند كه من از اين اتهام مبرّا هستم ؛ ليكن آنان مىخواستند كينه و دشمنى خويش را نسبت به على عليه السّلام نشان دهند ؛ از اين روى اين تهمت را ساختند .\r\n( أ و ما وزع الجّهال سابقتى عن تهمتى ) زندگى امام عليه السّلام سراسر فضايل و كرامات و راستى و امانت است . زندگى ايشان همانند زندگى پيامبر صلّى اللّه عليه و آله بود .\r\nپيش از اين ، كافران قريش به پيامبر صلّى اللّه عليه و آله تهمت سحر و دروغ زده بودند .\r\nپيامبر صلّى اللّه عليه و آله در پاسخشان گفته بود كه « بگو اگر خدا نمىخواست اين قرآن را بر شما نمىخواندم و شما از آن آگاه نبوديد . من ساليان درازى در بين شما\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبودم . چرا خرد نمىورزيد ؟ » « 1 » همچنين بنى اميه ، امام على عليه السّلام را متهم ساختند و امام عليه السّلام در پاسخ به آنها فرمود : « آيا نادانان از گذشته من ناآگاه هستند ؟ » ( و لما وعظهم اللّه به أبلغ من لساني ) خداوند از بدگمانى و غيبت نهى كرده است ؛ ولى آنان از اندرزهاى خداوند پند نگرفته و از آن سود نبردند ؛ حال اندرز و بيان من در آنها كارساز باشد ؟\r\n( أنا حجيج المارقين و خصيم النّاكثين المرتابين ) با دلايل كوبنده ، خارج‌شدگان از دين را بر جاى خويش مىنشانم و با براهين استوار به مناظره شك‌كنندگان در دين خدا مىروم و بهانه‌اى برايشان نمىگذارم . ( على كتاب اللّه تعرض الأمثال ) كتاب خداوند تنها مرجع داورى است . هرچه در آن آمده حق و راستى است و هرچه در آن انكار شده است ، دروغ و گمراهى است . على عليه السّلام در گفتار و كردار خويش با قرآن است و قرآن در واژه‌ها و معانىاش با على عليه السّلام است . ( و بما في الصّدور ، تجازى العباد ) اين مضمون در حديث مشهورى آمده است : اعمال با نيات است و هر كسى همراه نيت خويش است . . . كسى كه به سوى خدا و پيامبرش صلّى اللّه عليه و آله هجرت كرده است ، به منظور خويش رسيده است و كسى كه به سوى دنيا هجرت مىكند ، به آن دست مىيابد . « 2 »\r\n\r\n\r\n","description":"","footnote":"\r\n( 1 ) .  قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ  يونس / 10 : 16 .\r\n( 2 ) . « إنّما الأعمال بالنّيات ، و إنّما لكلّ ما نوى . . . من كانت هجرته الى اللّه و رسوله فهجرته الى اللّه و رسوله ، و من كانت هجرته الى دنيا يصيبها ، أو امرأة ينكحها فهجرته الى ما هاجر إليه » مسند طيالسى : 1 / 9 ، ح 37 ؛ مسند ابى داود : 2 / 262 ، ح 2201 ؛ صحيح ابن حبان : 2 / 113 ، ح 388 .\r\n","page_name":" 107 ","page_number":107},
  {"content":"\r\n\r\n\r\nخطبه 76\r\n« رحم اللّه امرءا سمع حكما فوعى و دعي إلى رشاد فدنا و أخذ بحجزة هاد فنجا ، راقب ربّه و خاف ذنبه قدّم خالصا و عمل صالحا اكتسب مذخورا و اجتنب محذورا و رمى غرضا و أحرز عوضا كابر هواه و كذّب مناه جعل الصّبر مطيّة نجاته و التّقوى عدّة وفاته ركب الطّريقة الغرّاء و لزم المحجّة البيضاء اغتنم المهل و بادر الأجل و تزوّد من العمل . »\r\n\r\nترجمه\r\nخدا رحمت كند كسى را كه چون سخن حكيمانه بشنود ، خوب فراگيرد و چون هدايت شود بپذيرد ، دست به دامن هدايت‌كننده زند و نجات يابد ، مراقب خويش در برابر پروردگار باشد ، از گناهان خود بترسد ، خالصانه گام بردارد ، عمل نيكو انجام دهد ، ذخيره‌اى براى آخرت فراهم آورد و از گناه بپرهيزد ، همواره اغراض دنيايى را از سر دور كند و درجات آخرت را به دست آورد ، با خواسته‌هاى دل مبارزه كرده ، آرزوهاى دروغين را طرد كند و استقامت را مركب نجات خود قرار دهد ، تقوا را زاد و توشه روز مردن گرداند ، در راه روشن هدايت قدم بگذارد و از راه روشن هدايت فاصله\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنگيرد ، چند روز زندگى دنيا را غنيمت شمارد و پيش از آن‌كه مرگش فرارسد خود را آماده سازد و از اعمال نيكو ، توشه آخرت برگيرد .\r\n\r\nواژه‌شناسى\r\nالحجز : منع كردن .\r\nالحجزة : كش شلوار و در اين‌جا منظور ، چنگ زدن است .\r\nمذخورا : ذخيره شده .\r\nمحذورا : بر حذر داشته شده .\r\nغرضا : انجام كارى براى هدفى .\r\nكابر هواه : با هواى نفس خود درافتاد و بر او چيره شد .\r\nالغرّاء : سفيد .\r\nالمحجّة : جاده .\r\nالمهل : رفقت و مدارا و در اين‌جا منظور فرصت است .\r\n\r\nشرح و تفسير\r\n( رحم اللّه امرا سمع حكما فوعى و دعى إلى رشاد فدنا ) خداوند تعالى مىگويد : « آنان كه سخن را مىشنوند و از بهترين آن پيروى مىكنند ؛ آنها كسانى هستند كه خداوند آنها را هدايت كرد و آنها از خردمندان هستند . » « 1 » ( و أخذ بحجزة هاد فنجا ) و به ريسمان هاديان چنگ زده است و از آنان اندرز گرفته و به سخنشان عمل كرده است . ( راقب ربّه و خاف ذنبه ) از خدا فرمانبردارى كرده و از نافرمانى او هراسناك است و اگر كار نادرستى از او\r\n\r\n\r\n","description":"","footnote":"\r\n( 1 ) .  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  زمر / 39 : 18 .\r\n","page_name":" 109 ","page_number":109},
  {"content":"\r\n\r\nسربزند بىدرنگ توبه مىكند . ( قدّم خالصا و عمل صالحا و اجتنب محذورا ) اعمال نيكش را خالصانه به پيش فرستاده است و براى جهان ديگر انباشته است و از گناهان دورى كرده است . ( و رمى غرضا و أحرز عوضا ) راه هدايت را در پيش گرفته و به خوشنودى و پاداش خداوند دست يافته است .\r\n( كابر هواه و كذّب مناه ) با هواى نفس خود درافتاد و بر او چيره شد و فريب آرزوهاى بلند و روياهاى دروغين را نخورد و دنباله‌رو نفس امّاره نگشت . ( جعل الصّبر مطيّة نجاته ) بر طاعت خداوند ، بردبار بوده و اميد نجات‌يافتن از خشم و عذاب خداوند را دارد . ( و التّقوى عدّة وفاته ) تقوا را زاد و توشه روز آخرت ساخته است . ( ركب الطّريقة الغرّاء و لزم المحجّة البيضاء ) بر راه هدايت گام برمىدارد و از افتادن به جاده نادرست پرهيز دارد . ( اغتنم المهل و بادر الأجل و تزوّد من العمل ) فرصتها را پيش از رفتن غنيمت شمرده است و خود را براى مرگ پيش از آمدن حاضر ساخته و در انجام كارهاى نيك كوتاهى نكرده است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nخطبه 77 - 78\r\n\r\nبخشش خداوند\r\n« إنّ بني أميّة ليفوّقونني تراث محمّد صلّى اللّه عليه و آله تفويقا و اللّه لئن بقيت لهم لأنفضنّهم نفض اللّحّام الوذام التّربة !\r\nاللّهمّ اغفر لي ما أنت أعلم به منّي فإن عدت فعد عليّ بالمغفرة اللّهمّ اغفر لي ما وأيت من نفسي و لم تجد له وفاء عندي اللّهمّ اغفر لي ما تقرّبت به إليك بلساني ثمّ خالفه قلبي اللّهمّ اغفر لي رمزات الألحاظ و سقطات الألفاظ و شهوات الجنان و هفوات اللّسان . »\r\n\r\nترجمه\r\nبنى اميه ، ميراث پيامبر صلّى اللّه عليه و آله را - جز اندكى - از من برمىگيرند . سوگند به خدا اگر زنده ماندم ، بنى اميه را از حكومت دور مىكنم ؛ چونان قصابى كه شكمبه خاك آلوده را تكان داده ، خاك را از آن مىزدايد .\r\nخدايا از من درگذر ، آن‌چه را از من بدان داناترى . و اگر بار ديگر به آن بازگردم تو نيز به بخشايش باز گرد . خدايا ! آن‌چه از اعمال نيكو كه تصميم گرفتم و انجام ندادم ببخشاى ! خدايا ، ببخشاى آن‌چه را كه با زبان به تو\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nنزديك شدم ولى با قلب آن را ترك كردم . خدايا ! ببخشاى نگاه‌هاى اشارت آميز و سخنان بىفايده و خواسته‌هاى بىمورد دل و لغزش‌هاى زبان را .\r\n\r\nواژه‌شناسى\r\nيفوّقوننى : مرا كم مىدهند .\r\nالوذام : جمع « وذمة » به معناى سيرابى و روده گوسفند است .\r\nما وأيت : وعده ندادم .\r\nالرّمزات : رمزها .\r\nسقطات الألفاظ : سخنان بيهوده .\r\nجنان : قلب .\r\nهفوات اللّسان : اشتباهات زبانى .\r\n\r\nساختار ادبى\r\nالوذام : مفعول براى « نفض » است .\r\nالتّربة : بدل اشتمال از « الوذام » است .\r\n\r\nشرح و تفسير\r\nعثمان ، مال خداوند را بين خانواده و ياران خويش تقسيم مىكرد و آنان نيز آن اموال را در كاخها و در بين كنيزكان خويش ، ريخت‌وپاش مىكردند .\r\nآن‌گاه عثمان باقيمانده اموال را براى امام عليه السّلام مىفرستاد . امام عليه السّلام در واكنش به اين كار مىفرمايد : « إن بنى اميّة ليّفوّقوننى تراث محمد تفويقا » اموالى كه بنى اميه با آن خوش‌گذرانى مىكنند و آنها را از آن خويش ساخته‌اند ، اين اموال از آن خداوند است كه به بركت پيامبرى محمد صلّى اللّه عليه و آله به مسلمانان بخشيده است و امام\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nعلى عليه السّلام نيز همانند ديگر مسلمانان از آن سهمى دارد . ليكن عثمان جز اندكى از دادن حق امام عليه السّلام امتناع مىورزيد . ( و اللّه لئن بقيت لهم لأنفضنّهم نفض اللّحام الوذام التّربة ) امام عليه السّلام سوگند مىخورد كه اگر به خلافت رسد ، اموالى را كه بنى اميه غصب كرده‌اند به بيت المال بازمىگرداند و چيزى از آنها را فرا نمىگذارد ؛ همان‌گونه كه قصاب با تكاندن سيرابى ، خاك را از آن دور مىسازد . امام عليه السّلام پس از به‌دست گرفتن خلافت مىگويد : « اگر اين اموال را ببينم كه براى گرفتن همسر و يا خريدن كنيز مصرف شده باشد ، آنها را باز مىگردانم . » « 1 »\r\nگويا امام عليه السّلام نگران آن بوده كه سخنش در اين‌جا از روى مصلحت شخصى بوده باشد ؛ در حالى كه تنها براى دفاع از دين در برابر ظلم و ستم اين سخنان را گفته بود . از اين‌روى در خطبه بعد به درگاه خداوند روى آورده و از لغزشها به او پناه مىبرد . امام على عليه السّلام در پيروى از اين آيه شريفه خود را متهم مىسازد : « خود را منزه نشماريد ، او از پرهيزگاران آگاه است . » « 2 »\r\n( أللهمّ اغفر لي ما وأيت من نفسي و لم تجد له وفاء عندى ) جان خويش را براى انجام فرامين خداوند آماده مىسازم و با آن در اين راه پيمان مىبندم ؛ آن گاه ممكن است خلف وعده كنم . پس اگر چنين شد ، خداوندا مرا ببخش و از من درگذر . ( اللهم اغفر لى ما تقرّبت به إليك بلسانى ، ثم خالفه قلبى ) همه مردم ممكن است سخنى را گويند كه مقصودشان نيست . ( اللهم اغفر لي رمزات الألحاظ و سقطات الألفاظ و شهوات الجنان و هفوات اللسان ) اشاره به عيبها و\r\n\r\n\r\n","description":"","footnote":"\r\n( 1 ) . « و اللّه لو وجدته قد تزوّج به النّساء و ملك به الإماء لرددته » خطبه : 15 .\r\n( 2 ) .  فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى  نجم / 53 : 32 .\r\n","page_name":" 113 ","page_number":113},
  {"content":"\r\n\r\nبديهاى مردم دارد و سخنانى كه خداوند را خوشنود نمىسازد و شهواتى كه قلب به سوى آنها گرايش مىيابد .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nخطبه 79\r\n« أ تزعم أنّك تهدي إلى السّاعة الّتي من سار فيها صرف عنه السّوء ؟ و تخوّف من السّاعة الّتي من سار فيها حاق به الضّرّ ؟ فمن صدّقك بهذا فقد كذّب القرآن و استغنى عن الاستعانة باللّه في نيل المحبوب و دفع المكروه و تبتغي في قولك للعامل بأمرك أن يوليك الحمد دون ربّه لأنّك - بزعمك - أنت هديته إلى السّاعة الّتي نال فيها النّفع و أمن الضّرّ ! !\r\nأيّها النّاس ! إيّاكم و تعلّم النّجوم إلّا ما يهتدى به في برّ أو بحر فإنّها تدعو إلى الكهانة و المنجّم كالكاهن و الكاهن كالسّاحر و السّاحر كالكافر ! و الكافر في النّار سيروا على اسم اللّه . »\r\n\r\nترجمه\r\nگمان مىكنى تو از آن ساعتى آگاهى كه اگر كسى حركت كند زيان نخواهيد ديد و مىترسانى از ساعتى كه اگر كسى حركت كند ضررى دامنگير او خواهد شد . كسى كه گفتار تو را تصديق كند ، قرآن را تكذيب كرده است و از يارىطلبيدن خدا در رسيدن به هدف‌هاى دوست‌داشتنى و محفوظ ماندن از ناگواريها ، بىنياز شده است . گويا مىخواهى به جاى خداوند ، تو را\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nستايش كنند ؛ چون به گمان خود مردم را به ساعتى آشنا كردى كه منافعشان را به‌دست مىآورند و از ضرر و زيان در امان مىمانند .\r\nاى مردم ، از فراگرفتن علم ستاره‌شناسى براى پيشگويىهاى دروغين بپرهيزيد ، جز آن مقدار از علم نجوم كه در دريانوردى و صحرانوردى به آن نياز داريد ، چه اين‌كه ستاره‌شناسى شما را به غيب‌گويى و غيب‌گويى به جادوگرى مىكشاند و ستاره‌شناس چون غيب‌گو و غيب‌گو چون جادوگر و جادوگر چون كافر و كافر در آتش جهنم است . به نام خدا حركت كنيد .\r\n\r\nواژه‌شناسى\r\nحاق به : به آن احاطه يافت .\r\nيوليك الحمد : تو را ستايش مىگويد يا تو را سزاوار به ستايش مىداند .\r\nالكهانة : غيب‌گويى .\r\n\r\nساختار ادبى\r\nالتى من سار : صفت براى « ساعة » است .\r\nأن يوليك : تاويل به مصدر مىرود و مفعول « تبتغى » قرار مىگيرد .\r\nدون : متعلق به محذوف و حال براى ضمير « يوليك » است .\r\nإيّاكم : براى هشدار است و مفعول فعل محذوف است كه « إيّاكم » به جاى آن آمده است ؛ از اين‌رو ، هميشه حذف مىشود . در اصل چنين بوده است :\r\n« جنّبوا أنفسكم تعلّم النجوم » .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nشرح و تفسير\r\nهنگامى كه امام عليه السّلام ، براى مقابله با خوارج روانه شد ، برخى از يارانش « 1 » به او گفتند : اگر اكنون به روى ، نگرانى آن است كه به هدفت نرسى ؛ زيرا دانش نجوم چنين مىگويد . امام عليه السّلام در پاسخ مىگويد ( أتزعم أنّك تهدي إلى السّاعة الّتي من سار فيها صرف عنه السّوء ؟ و تخوّف من السّاعة الّتي من سار فيها حاق به الضّرّ ؟ ) اسلام عبارت است از ايمان به خداوند و علم و تلاش براى زندگى بهتر و ارزشهايى كه هيچ عاقلى روى كره زمين آنها را انكار نمىكند . اين ، حقيقت اسلام است و بديهى است كه طالع‌بينى و كهانت را نپذيرد و انكار كند . چرا كه اسلام به آزادى انسان از زنجيرها و آزادى عقل از اوهام فرا مىخواند و به پيروى از عقل و علم دعوت مىكند . اگر اسلام طالع‌بينى و خرافه‌پرستى را بپذيرد ، نمىتواند تاريخ و تمدنى براى خويش بسازد و ديگر اين عدد ميليونى از پيروان را در شرق و غرب جهان نخواهد داشت .\r\n( فمن صدّقك بهذا فقد كذّب القرآن ) كسى كه سخنان پيشگويان را مىپذيرد ، در واقع براى رخدادها اسبابى را مىپذيرد و قرآن در آيات گوناگونى اين\r\n\r\n\r\n","description":"","footnote":"\r\n( 1 ) . گوينده اين سخن ، مسافر بن عفيف ازدى است . نك : الكامل ، ابن اثير : 3 / 343 ؛ شرح نهج البلاغه ، ابن ابى الحديد : 2 / 269 . داستان چنين بوده است كه امام عليه السّلام خواست از كوفه به سمت حروريه برود . در بين اصحاب امام عليه السّلام منجمى بود كه به امام عليه السّلام گفت در اين ساعت حركت نكن كه يارانت آزار و سختى شديدى خواهند ديد و اگر در ساعتى كه من مىگويم حركتى كنى ، پيروز مىشوى و به هدف خويش مىرسى . امام عليه السّلام به او گفت : « آيا مىدانى در شكم اسب من چيست ؟ نر يا ماده ؟ » منجم گفت : « اگر بررسى كنم مىتوانم بگويم . » امام عليه السّلام پاسخ داد « كسى كه سخن تو را تصديق كند قرآن را تكذيب كرده است : خداوند است كه . . . باران فرو مىفرستد و از درون زهدانها آگاه است . »\r\n","page_name":" 117 ","page_number":117},
  {"content":"\r\n\r\nاسباب را به خداوند بازمىگرداند ؛ از جمله « و همه چيز را آفريد و هر چيزى را در جايگاه خويش نهاد » « 1 » و « ما هر چيزى را در جايگاه خويش آفريديم . » « 2 » اين به آن معنى است كه همه رخدادها بر پايه قوانينى فراگير انجام مىگردد و قرآن ، اصل تكامل را پذيرفته است : « اين سنت خداوند درباره گذشتگان است و سنت خداوند تغيير نخواهد كرد . » « 3 » امام صادق عليه السّلام مىفرمايد : « خداوند نمىخواهد كه رخدادها را بدون اسباب طبيعى خويش پديد آورد . » « 4 »\r\nاسلام به يادگيرى دانش از هر راهى فراخوانده است ، هرچند در چين باشد « 5 » و فرمان داده كه در مسائل علمى به كارشناسان مراجعه شود . . .\r\nمىگويند روزى كسى از عالمى پرسيد : آيا تعداد نانهايى كه در تنور پخته مىشود در قرآن آمده است وى پاسخ داد : آرى و بىدرنگ به رييس نانواها تماس گرفت و از او پرسيد و پاسخ را به پرسشگر گفت . فرد پرسشگر اعتراض كرد كه اين پاسخ قرآن نيست و آن عالم براى او اين را خواند : « پس اگر نمىدانيد ، از كسانى كه مىدانند بپرسيد . » « 6 »\r\n\r\n\r\n","description":"","footnote":"\r\n( 1 ) .  وَ خَلَقَ كُلَّ شَيْءٍ فَقَدَّرَهُ تَقْدِيراً  فرقان / 25 : 2 .\r\n( 2 ) .  إِنَّا كُلَّ شَيْءٍ خَلَقْناهُ بِقَدَرٍ  قمر / 54 : 49 .\r\n( 3 ) .  سُنَّةَ اللَّهِ فِي الَّذِينَ خَلَوْا مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا  احزاب / 33 : 62 .\r\n( 4 ) . « أبى اللّه أن يجرى الأمور إلّا بأسبابها » مستدرك سفينة البحار : 4 / 424 .\r\n( 5 ) . اشاره به روايت پيامبر اكرم صلّى اللّه عليه و آله : « اطلبوا العلم و لو بالصّين » كنز العمال : 10 / 138 ، ح 28697 ؛ فيض القدير : 1 / 168 ، 1110 ؛ وسائل الشيعة : 27 / 27 .\r\n( 6 ) .  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  نحل / 16 : 43 .\r\n","page_name":" 118 ","page_number":118},
  {"content":"\r\n\r\n( و استغنى عن الإستعانة باللّه ) امام عليه السّلام رخدادها را به اسباب طبيعى آن نسبت مىدهد و تلاش و كوشش و اراده و توكل بر خدا را عامل قطعى موفقيت مىشمارد . ( و في النيل المحبوب و دفع المكروه ) خداوند مىفرمايد : « پس اگر تصميم گرفتى ، به خدا توكل كن كه خداوند توكل‌كنندگان را دوست دارد . » « 1 »\r\nنه آن‌كه به سخن طالع‌بينان عمل كنى . ( و تبتغي في قولك للعامل بأمرك أن يوليك الحمد دون ربّه ، لأنّك - بزعمك - أنت هديته إلى الساعة الّتي نال فيها النّفع ، و أمن الضّرّ ! ) دوست مىدارى تو را به دروغ و از روى ريا ستايش گويند .\r\n( أيّها النّاس ، إيّاكم و تعلّم النّجوم ، إلّا ما يهتدى به فى برّ ، أو بحر ) هر چيزى براى مردم سودمند باشد ، مقتضاى علم و عقل و دين و سياست است ؛ حال نام آن هرچه باشد : هيئت ، جبر ، هندسه ، مكانيك . دانش نجوم جهتهاى جغرافيايى را ياد مىدهد كه با آن راه خود را در خشكى و دريا مىيابيم .\r\nخداوند در اين باره مىگويد : « ستارگان راهنماى آنان است . » « 2 » و نيز مىگويد : « اوست كه ستارگان را مايه هدايت شما در تاريكى خشكى و زمين نهاده است . . . » « 3 » اين آيات افزون بر بيان توانايى خداوند ، به يادگيرى دانش نجوم نيز فرامىخوانند ؛ زيرا هرچه علم انسان به آفريده‌هاى خداوند بيشتر شود ، بر ايمان و تسليمش نسبت به خداوند و بزرگى او افزوده مىگردد .\r\n\r\n\r\n","description":"","footnote":"\r\n( 1 ) .  فَإِذا عَزَمْتَ فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ  آل عمران / 3 : 159 .\r\n( 2 ) .  وَ عَلاماتٍ وَ بِالنَّجْمِ هُمْ يَهْتَدُونَ  نحل / 16 : 16 .\r\n( 3 ) .  وَ هُوَ الَّذِي جَعَلَ لَكُمُ النُّجُومَ لِتَهْتَدُوا بِها فِي ظُلُماتِ الْبَرِّ وَ الْبَحْرِ قَدْ فَصَّلْنَا الْآياتِ لِقَوْمٍ يَعْلَمُونَ  انعام / 6 :\r\n97 .\r\n","page_name":" 119 ","page_number":119},
  {"content":"\r\n\r\n( فإنّها تدعو إلى الكهانة ) ضمير « ها » به حركت نجوم و آثار آنها كه منجم بر اساس آنها پيش‌گويى مىكند بازمىگردد . كهانت در واقع همان گمانه‌زنى بر اساس حركات و آثار ستارگان است . ( و المنجّم كالكاهن و الكاهن كالسّاحر و السّاحر كالكافر و الكافر فى النّار ) منجم ، در سخنان باطل و دروغ خويش همانند كاهن است . زيرا علم غيب تنها از آن خداوند است . در كتاب « وسائل الشيعه » شيخ حر عاملى آمده است كه امام صادق عليه السّلام از جدش پيامبر صلّى اللّه عليه و آله نقل كرد : « هر كس به سوى ساحر يا كاهن يا دروغگويى برود و او را درست بشمارد ، به قرآن كافر شده است . » « 1 » و در روايت ديگرى آمده است : « جادوگر مسلمان كشته مىشود و جادوگر كافر كشته نمىشود . » « 2 » كفر چه از نوع نظرى يا عملى سرانجامش آتش جهنم است . شيخ محمد عبده مىگويد : « سخن امير مؤمنان عليه السّلام ، حجتى نيرومند در برابر معتقدان به فالگيرى و طالع‌بينى است و دليلى روشن بر نادرستى آنها و مخالفتشان با اصول شرع و عقل است . » « 3 »\r\n( سيروا على اسم اللّه ) به جنگ خوارج رويد و به سخنان منجمان بهايى ندهيد . سرانجام ، پيروزى از آن امام عليه السّلام و يارانش بود ؛ در حالى كه در همان ساعتى روانه شده بودند كه منجم از آن بازمىداشت .\r\n\r\n\r\n","description":"","footnote":"\r\n( 1 ) . « من مشى إلى ساحر أو كاهن أو كذّاب يصدّقه فيما يقول فقد كفر بما أنزل اللّه من كتاب » وسائل الشيعه :\r\n17 / 150 ، ح 3 ؛ مستطرفات السرائر : 83 .\r\n( 2 ) . « ساحر المسلمين يقتل و ساحر الكفار لا يقتل » وسائل الشيعه : 12 / 106 ، ح 2 ؛ الكافى : 7 / 260 ، ح 1 ؛ التهذيب : 10 / 147 ، ح 583 .\r\n( 3 ) . شرح نهج البلاغه ، محمد عبده : 1 / 129 .\r\n","page_name":" 120 ","page_number":120},
  {"content":"\r\n\r\n\r\nخطبه 80\r\n\r\nكوتاه‌خردان\r\n« معاشر النّاس ! إنّ النّساء نواقص الإيمان نواقص الحظوظ نواقص العقول فأمّا نقصان إيمانهنّ فقعودهنّ عن الصّلاة و الصّيام في أيّام حيضهنّ و أمّا نقصان عقولهنّ فشهادة امرأتين كشهادة الرّجل الواحد و أمّا نقصان حظوظهنّ فمواريثهنّ على الأنصاف من مواريث الرّجال فاتّقوا شرار النّساء و كونوا من خيارهنّ على حذر و لا تطيعوهنّ في المعروف حتّى لا يطمعن في المنكر . »\r\n\r\nترجمه\r\nاى مردم ! همانا زنان در مقايسه با مردان در ايمان و بهره‌ورى از اموال و عقل متفاوتند ، اما تفاوت ايمان بانوان ، بر كنار بودن از نماز و روزه در ايّام عادت حيض آنان است و اما تفاوت عقلشان با مردان بدان جهت كه شهادت دو زن برابر شهادت يك مرد است و علّت تفاوت در بهره‌ورى از اموال آن كه ارث بانوان نصف ارث مردان است . پس ، از زنان بد بپرهيزيد و مراقب نيكانشان باشيد . در خواسته‌هاى نيكو ، همواره فرمانبردارشان نباشيد تا در انجام منكرات طمع نورزند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nعلى عليه السّلام وزن\r\nپژوهشگران درباره زن و نعمتهايش و ويژگيهايش و حقوقش و وظايفش زياد سخن گفته‌اند . درباره زن در اسلام و قرآن نيز سخن بسيار گفته شده است . درباره زن شرقى و غربى و نقش زن و تاثير آن در زندگى بزرگان نيز زياد سخن گفته شده است . . . بحث و گفتگو پيرامون زن به درازا كشيده شده و تا قيامت نيز اين گفتگو ادامه خواهد يافت . اين مساله نشانگر آن است كه زن يك معماى گمنام است .\r\nدرباره على عليه السّلام و زن زياد سخن گفته شده است . برخى مىگويند كه نگاه امام عليه السّلام به زن ، متاثر از درگيريش با عايشه بود كه جنگ جمل را به‌پا انداخت و به حكومت و خلافت او تعرض كرد و برايش دردسرهاى زيادى درست كرد و سپاهيان را عليه او گردآورد . اگر اين حوادث رخ نمىداد ، امام عليه السّلام به زن چنين نگاهى نداشت .\r\nبه اين مسأله به پنج شكل پاسخ داده‌ام :\r\n1 . موضع عايشه در برابر امام عليه السّلام ، بدتر از موضع طلحه و زبير نبود كه با آن حضرت عليه السّلام بيعت كردند و سپس بيعت خود را شكستند و عايشه را بر شورش ترغيب كردند و نيز بدتر از موضع معاويه و عمروعاص و خوارج نبود . . . اگر تفسير نظر امام عليه السّلام درباره زن بر اساس ارتباط آن با موضع عايشه درست باشد ، ناگزير امام عليه السّلام بايد درباره مرد نيز فراوان بدگويى مىكرد ؛ زيرا طلحه و زبير و معاويه و عمرو عاص همه مرد بودند و آنان كارهاى بد بيشترى نسبت به عايشه انجام دادند .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n2 . انسان معمولا از نيرومندان و نه ضعيفان ناراحت مىشود و دشمنى آنها را به دل مىگيرد و عايشه خود اسير در دست امام عليه السّلام بود و در ابراز پشيمانى به آن حضرت عليه السّلام گفت : « كاش آفريده نشده بودم . » « 1 »\r\n3 . آيا امام على عليه السّلام كه خود شهر دانش « 2 » است تا اين اندازه ، بيهوده‌گوى شده كه همه زنان را براى كار ناشايست يك زن به يك چوب مىراند ؟ اين منطق نادانان و گمراهان است كه از منطق معصومان و دانشمندان به دور است .\r\n4 . امام على عليه السّلام كه همواره همراه حق است « 3 » چگونه ممكن است بر مبناى شهوات و گرايشهاى نفسانى خود حكم كند ؟ آيا اين او نبود كه عايشه را گرامى داشت و او را از اسارت رهايى داد و از ريختن خون عمرو عاص و بسر بن أرطأة درگذشت و آب را از معاويه منع نكرد ؟\r\n5 . نظر امام عليه السّلام درباره زن بايد همانند نظر پيامبر صلّى اللّه عليه و آله باشد . در حالى كه پيامبر صلّى اللّه عليه و آله نيز عين سخن امام عليه السّلام را درباره زن گفته و بلكه امام عليه السّلام سخن خويش را از پيامبر صلّى اللّه عليه و آله اقتباس كرده است : « پيامبر صلّى اللّه عليه و آله در عيد قربان يا فطر به مصلى رفت . در راه بر گروهى از زنان گذشت و به آنان گفت : ايمان بياوريد كه من شما را بيشتر اهل جهنم ديدم . آنان به پيامبر صلّى اللّه عليه و آله گفتند : در اثر چه كارهايى ؟ پيامبر صلّى اللّه عليه و آله فرمود : زياد نفرين\r\n\r\n\r\n","description":"","footnote":"\r\n( 1 ) . نك : الطبقات الكبرى : 8 / 74 ؛ المصنّف ، ابن ابى شيبه : 8 / 192 ، رقم 26 / 3 .\r\n( 2 ) . اشاره به روايت پيامبر صلّى اللّه عليه و آله : « أنا مدينة العلم و علىّ بابها » .\r\n( 3 ) . اشاره به حديث پيامبر صلّى اللّه عليه و آله : « علىّ مع الحقّ و الحقّ مع علىّ » .\r\n","page_name":" 123 ","page_number":123},
  {"content":"\r\n\r\nمىكنيد و كفران ولىّ نعمت خود را مىكنيد ؛ هيچ كم‌خرد و كم‌دينى مانند شما را نديدم كه عقل مرد را چنين از بين ببرد . آنان به پيامبر صلّى اللّه عليه و آله گفتند : نقصان دين و عقل ما در چيست ؟ پيامبر صلّى اللّه عليه و آله فرمود : مگر چنين نيست كه شهادت يك زن برابر نيمى از شهادت مرد است ؟ فرمود :\r\nاين نشانه نقصان عقل شما است و مگر چنين نيست كه به هنگام عادت ماهيانه نماز نمىگذاريد و روزه نمىگيريد . گفتند : آرى ! فرمود : اين نشان نقصان دين شما است . » « 1 »\r\nآنان در ديدگاه پيامبر صلّى اللّه عليه و آله ، كم‌خرد و كم‌دين هستند و امام على عليه السّلام نيز كه شاگرد و دست‌پرورده آن حضرت صلّى اللّه عليه و آله بود ، اين ديدگاه را از ايشان گرفت . حال مىگويند كه پيامبر صلّى اللّه عليه و آله عايشه را دوست داشت و امام على عليه السّلام با او دشمنى داشت !\r\nشيخ محمد عبده مىگويد : « خداوند زنان را آفريد و سنگينى باردارى و پرورش فرزندان را بر دوششان گذاشت و به محض فارغ آمدن از فرزندى ، باردار فرزند ديگرى مىشوند و همچنان در گردونه زايمان و پرورش فرزندان در حركت و چرخشند . . . و گويا آنان را براى تدبير امور منزل ساخته‌اند و منزل فضايى محدود است كه مردان بر آن حكم مىرانند . بنابراين خداوند به اندازه نيازشان به آنها عقل بخشيد و شرع نيز بر اساس فطرت عمل كرد و در احكام مربوط به عبادت و گواهى و ارث ، آنان را همانند مردان نگردانيد . » « 2 »\r\n\r\n\r\n","description":"","footnote":"\r\n( 1 ) . صحيح بخارى : 1 / 145 ، ح 299 ، باب « ترك الحائض الصوم » ، چاپ دار الفكر ، بيروت .\r\n( 2 ) . شرح نهج البلاغه ، محمد عبده : 1 / 129 .\r\n","page_name":" 124 ","page_number":124},
  {"content":"\r\n\r\n\r\nخطبه 81\r\n« أيّها النّاس ! الزّهادة قصر الأمل و الشّكر عند النّعم و التّورّع عند المحارم فإن عزب ذلك عنكم فلا يغلب الحرام صبركم و لا تنسوا عند النّعم شكركم فقد أعذر اللّه إليكم بحجج مسفرة ظاهرة و كتب بارزة العذر واضحة . »\r\n\r\nترجمه\r\nاى مردم ! زهد يعنى كوتاه كردن آرزو و شكرگزارى برابر نعمت‌ها و پرهيز در برابر محرّمات . پس اگر نتوانستيد همه اين صفات را فراهم سازيد ، تلاش كنيد كه حرام بر صبر شما غلبه نكند و در برابر نعمت‌ها ، شكر يادتان نرود . چه اين‌كه خداوند با دلائل روشن و آشكار ، عذرها را قطع و با كتاب‌هاى آسمانى روشنگر ، بهانه‌ها را از بين برده است .\r\n\r\nواژه‌شناسى\r\nتورّع عند المحارم : از گناهان پرهيز و دورى كرد .\r\nعزب : دور شد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nشرح و تفسير\r\nزهد در امورى كه در دسترس انسان است ، ارزش دارد و اما زهد آدمى نسبت به چيزهايى كه ندارد همانند زهد روباه در انگورى است كه دستش به آن نمىرسد . امام عليه السّلام براى زهد سه ويژگى بيان كرده است :\r\n1 - ( قصر الأمل ) زاهد هر لحظه آماده مرگ است و خود را با انجام كارهاى نيك براى آن آماده مىگرداند .\r\n2 - ( الشكر عند النّعم ) زاهد با فرمانبردارى و انجام كارهاى نيك و گفتار نيك ، خدا را سپاس مىگويد و روشن‌ترين نمود ناسپاسى و كفران نعمت ، آن است كه انسان نعمتها را در نافرمانى صاحب نعمت به كار گيرد .\r\n3 - ( التورّع عند المحارم ) از گناهان ، دورى مىكند و به شبهات آلوده نمىشود . امام عليه السّلام در اين باره مىفرمايد : « بالاترين پرهيزگارى توقف نزد شبهات است و بالاترين زهد ، زهد در حرام است . » « 1 »\r\n( فإن عزب ذلك عنكم فلا يغلب الحرام صبركم ، و لا تنسوا عند النّعم شكركم )\r\nاين بند اشاره به عمل به اوصاف سه‌گانه گذشته دارد . اگر به آن سه وصف عمل نمىشود ، دست كم به دو صفت آخر بايد عمل شود و نمىتوان آنها را به‌هيچ‌وجه واگذاشت . آن دو ، پرهيز از محرّمات و سپاس نعمتها است و اما آرزوهاى بلند ، اگر آدمى را به كار حرام نكشاند ، حرام نيستند و در حد حديث نفس هستند كه گناهى بر آن نيست . ( فقد أعذر اللّه إليكم بحجج مسفرة\r\n\r\n\r\n","description":"","footnote":"\r\n( 1 ) . « لا ورع كالوقوف عند الشّبهة و لا زهد كالزّهد في الحرام » حكمت : 112 .\r\n","page_name":" 126 ","page_number":126},
  {"content":"\r\n\r\nظاهرة ) خداوند هيچ بهانه‌اى براى شما باقى نگذاشته و از شما پيمان گرفته است . برهان‌هاى خداوند برخاسته از منطق حسّ و عقل است و خداوند آيات استوارى در كتاب خويش فرو فرستاده كه حجت را بر گنهكار تمام كرده و حكمت را آشكار ساخته است . خلاصه آن‌كه خداوند به انسان عقل و قدرت و اراده داده و راه درست را به وى نشان داده و بهانه‌اى براى سرپيچى برايش نگذاشته است . ( و كتب بارزة العذر واضحة ) اينها همگى حجت كامل خداوند بر كسانى هستند كه شهواتشان آنان را به تعدّى از حدود و فرامين خداوند فرامىخواند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nخطبه 82\r\n\r\nدنيا\r\n« ما أصف من دار أوّلها عناء و آخرها فناء في حلالها حساب و في حرامها عقاب من استغنى فيها فتن و من افتقر فيها حزن و من ساعاها فاتته و من قعد عنها و اتته و من أبصر بها بصّرته و من أبصر إليها أعمته . »\r\n\r\nترجمه\r\nچگونه خانه دنيا را توصيف كنم كه ابتداى آن سختى و مشقّت و پايان آن نابودى است . در حلال دنيا حساب و در حرام آن عذاب است . كسى كه ثروتمند گردد فريب مىخورد و آن كس كه نيازمند باشد اندوهناك است و جوينده دنيا به آن نرسد و به رهاكننده آن روى آورد . كسى كه با چشم بصيرت به آن بنگرد ، او را آگاهى بخشد و آن كس كه چشم به دنيا دوزد ، كوردلش مىكند .\r\n\r\nواژه‌شناسى\r\nساعاها : بر او چيره شد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nواتته : از او فرمان برد .\r\nأبصر بها ، أبصر اليها : اولى به معناى نگاه كردن به چيزى در پرتو نور ديگرى است و دومى به معناى نگاه كردن به خود چشمه نور .\r\n\r\nساختار ادبى\r\nما أصف : « ما » براى استفهام و مبتدا است و جمله « أصف » خبر آن است .\r\nبها : حرف « باء » سببى است .\r\nأبصر إليها : به آن نگريست .\r\n\r\nشرح و تفسير\r\n( ما أصف من دار أوّلها عناء ) سختى و رنج از روز نخست تولد آدمى تا لحظه آخر عمرش همراه او است . ( و آخرها فناء ) هيچ چيزى از مقام و مال و كفر و ايمان نمىتواند مانع مرگ شود . مرگ ، پايان همه زندگان است . ( و فى حرامها عقاب ) در روز ديگر ، از حلال و حرام پرسيده خواهد شد : مال حرام از كجا به‌دست آمده و مال حلال چگونه مصرف شده است . در حديثى آمده است : « در روز ديگر از بندگان پرسيده خواهد شد كه عمر خود را در چه چيزى فنا كرديد ؟ و جسد خود را در چه چيزى فرسوده ساختيد ؟ و ثروت خود را از كجا به دست آورده و در كجا مصرف كرديد ؟ » « 1 » در قرآن كريم نيز آمده است « در آن روز از نعمتها پرسيده خواهيد شد . » « 2 » ابوذر مىگويد :\r\n\r\n\r\n","description":"","footnote":"\r\n( 1 ) . « يسأل العبد غدا عن عمره فيما أفناه و عن جسده فيما أبلاه و عن ماله ممّا اكتسبه و فيما أنفقه » كنز العمال :\r\n6 / 218 ، ح 38982 ؛ المبسوط ، سرخسى : 30 / 286 .\r\n( 2 ) .  ثُمَّ لَتُسْئَلُنَّ يَوْمَئِذٍ عَنِ النَّعِيمِ  تكاثر / 102 : 8 .\r\n","page_name":" 129 ","page_number":129},
  {"content":"\r\n\r\n« حسابرسى كسى كه يك درهم داشته باشد ، در روز قيامت سبكتر از كسى است كه دو درهم دارد . » « 1 »\r\n( و من استغنى فيها فتن ) كسى كه ثروتى بياندوزد به آن مغرور گشته و سركشى مىكند . خداوند مىفرمايد « آدمى اگر خود را بىنياز ببيند ، راه سركشى در پيش مىگيرد . » « 2 » امام عليه السّلام نيز مىگويد : « چون بىنياز شود ، غافل و سركش گشته و چون تهيدست شود ، مأيوس و سست مىگردد . » « 3 » ( و من افتقر فيها حزن ) دنيا شرّى براى فقير و غنى است ؛ مگر كسى كه ايمان آورد و پرهيزگار گردد و براى آخرت توشه بردارد و آن را وسيله خوشنودى خداوند قرار دهد . بهترين راه براى دستيابى به خوشنودى خداوند ، خدمت كردن به مردم و خيرخواهى براى آنان است . برخى از عارفان مىگويند : « اگر از من خواسته شود كه بهترين نمازگزاران را برگزينم ، خواهم گفت خيرخواه‌ترين آنها را براى مردم نزد من آوريد . » « 4 »\r\n( و من ساعاها فاتته ) كسى كه در پى دنيا افتد ، ممكن است به بخشى از آن دست يابد و ليكن چيزهاى بسيار ديگرى را از دست مىدهد . شيخ محمد عبده در توضيح اين بند مىنويسد : « هر چه انسان به چيزهايى از دنيا دست يابد ، درهاى آرزوى بيشترى به رويش گشوده مىشود . بنابراين هر يك از\r\n\r\n\r\n","description":"","footnote":"\r\n( 1 ) . تذكرة الموضوعات ، فتنى : 178 .\r\n( 2 ) .   كَلَّا إِنَّ الْإِنْسانَ لَيَطْغى * أَنْ رَآهُ اسْتَغْنى   علق / 96 : 6 - 7 .\r\n( 3 ) . « إنّ استغنى بطر و فتن و إن افتقر قنط و وهن » حكمت : 149 .\r\n( 4 ) . گوينده اين سخن بكر بن عبد اللّه مزنى است . نك : حلية الأولياء : 2 / 224 ؛ سير اعلام النبلاء : 4 / 535 .\r\n","page_name":" 130 ","page_number":130},
  {"content":"\r\n\r\nآرزوهايش كه برآورده شود ، در هزار آرزوى ديگر برايش باز مىشود . » « 1 »\r\nامام عليه السّلام در حديث ديگرى مىگويد : « دو حريص هستند كه هرگز سير نمىشوند : طالب علم و طالب دنيا . » « 2 » ( و من قعد عنها واتته ) كسى كه دنيا را همت خويش قرار ندهد و به برآوردن نيازهايش قانع باشد ، ناگزير به همان اندازه به دست مىآورد . به زاهدى گفتند از تهيدستى نمىترسى ؟ گفت آرى و اگر چنين شود بيلى برداشته و به همراه ديگر كارگران كار مىكنم و به سان آنان زندگى مىكنم .\r\n( و من أبصر بها بصّرته ) كسى كه با بررسى زشتىها و بدىهاى دنيا در آن تدبر كند ، از آن عبرت و پند مىگيرد . امام عليه السّلام با بيان‌هاى گوناگونى به اين مطلب اشاره كرده است . از جمله ، دنيا خانه راستى براى كسى است كه او را درست بشناسد و خانه سلامتى براى كسى است كه غافلش نگرداند . . .\r\n« مردانى كه دنيا آنان را پند داده و آنان از او پند گرفته و با او سخن گفته و باورش كردند ، دنيا آنان را موعظه كرده و آنان نيز اندرز گرفتند . » « 3 » « دنيا ، خويش را براى تو معرفى كرده و از بدىهايش پرده برداشته است . اهل آن سگانى پارس‌كننده و درندگانى خونخوار هستند كه هر يك بر ديگرى يورش برده و قدرتمندان در آن ، ضعيفان را مىخورند و بر آنان چيره مىشوند . » « 4 »\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 131 .\r\n( 2 ) . « منهومان لا يشبعان طالب علم و طالب دنيا » حكمت : 449 .\r\n( 3 ) . « إنّ الدّنيا دار صدق لمن صدقها و دار عافية لمن فهم عنها . . . فذمّها رجال غداة النّدامة و حمدها آخرون يوم القيامة ذكّرتهم الدّنيا فتذكّروا و حدّثتهم فصدّقوا و وعظتهم فاتّعظوا » حكمت : 130 .\r\n( 4 ) . « نعت هي لك عن نفسها و تكشّفت لك عن مساويها فإنّما أهلها كلاب عاوية و سباع ضارية يهرّ بعضها على بعض و يأكل عزيزها ذليلها و يقهر كبيرها صغيرها » نامه : 31 .\r\n","page_name":" 131 ","page_number":131},
  {"content":"\r\n\r\n( و من أبصر إليها أعمته ) هر كس به دنيا تكيه كند و به خوشىهايش دل بندد ، او را از نيكىها و پيشىگرفتن بر خيرات بازمىدارد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nخطبه 83\r\n\r\nآزمايش و حسابرسى ( 1 - 2 )\r\n« الحمد للّه الّذي علا بحوله و دنا بطوله مانح كل غنيمة و فضل و كاشف كلّ عظيمة و أزل أحمده على عواطف كرمه و سوابغ نعمه و اومن به أوّلا باديا و أستهديه قريبا هاديا و أستعينه قاهرا قادرا و أ توكّل عليه كافيا ناصرا و أشهد أنّ محمّدا صلّى اللّه عليه و آله عبده و رسوله أرسله لإنقاذ أمره و إنهاء عذره و تقديم نذره ( 1 ) .\r\nأوصيكم عباد اللّه بتقوى اللّه الّذي ضرب الأمثال و وقّت لكم الآجال و ألبسكم الرّياش و أرفغ لكم المعاش و أحاط بكم الإحصاء و أرصد لكم الجزاء و آثركم بالنّعم السّوابغ و الرّفد الرّوافغ و أنذركم بالحجج البوالغ فأحصاكم عددا و وظّف لكم مددا في قرار خبرة و دار عبرة أنتم مختبرون فيها و محاسبون عليها . ( 2 ) »\r\n\r\nترجمه\r\nستايش خداوندى را سزاست كه به قدرت ، و الا و برتر و با عطا و بخشش نعمت‌ها به پديده‌ها نزديك است . او است بخشنده تمام نعمت‌ها و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدفع‌كننده تمام بلاها و گرفتارىها . او را مىستايم در برابر مهربانىها و نعمت‌هاى فراگيرش . به او ايمان مىآورم چون مبدأ هستى و آغازكننده خلقت آشكار است . از او هدايت مىطلبم چون راهنماى نزديك است و از او يارى مىطلبم كه توانا و پيروز است و به او توكل مىكنم ؛ چون تنها ياور و كفايت‌كننده است . گواهى مىدهم كه محمّد صلّى اللّه عليه و آله بنده و فرستاده اوست . او را فرستاد تا فرمان‌هاى خدا را اجرا كند و بر مردم حجّت را تمام كرده ، آنها را در برابر اعمال ناروا بترساند .\r\nشما بندگان خدا را به تقواى الهى سفارش مىكنم كه براى بيدارى شما مثل‌هاى پندآموز آورده و سرآمد زندگانى شما را معيّن فرمود و لباس‌هاى رنگارنگ بر شما پوشانده و زندگى پر وسعت به شما بخشيده و با حسابگرى دقيق خود ، بر شما چيره است . در برابر كارهاى نيكو به شما پاداش مىدهد و با نعمت‌هاى گسترده و بخشش‌هاى بىحساب ، شما را گرامى داشته و با اعزام پيامبران و دستورات روشن ، شما را از مخالفت با فرمانش بر حذر داشته است . تعداد شما را مىداند و چند روزى جهت آزمايش و عبرت براى شما مقرّر داشته كه در اين دنيا آزمايش مىگرديد و برابر اعمال خود محاسبه مىشويد .\r\n\r\nواژه‌شناسى\r\nبحوله : به‌واسطه توانايىاش بر انجام هر كارى . معناى « لا حول و لا قوة الا باللّه » نيز اين است كه هيچ حركت و نيرويى جز با اراده خداوند انجام مىپذيرد .\r\nبطوله : با عنايت و لطفش .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nالأزل : در اين‌جا به معناى تنگى و دشوارى است .\r\nسوابغ النّعمة : نعمتهاى تمام و كامل .\r\nإنهاء : به پايان رساندن .\r\nرياش : لباس .\r\nأرفغ : گسترانيد .\r\nالرّفغ : هديه و عطا .\r\nوظّف : مقدّر ساخت .\r\nفى قرار : در خانه .\r\nخبرة : ابتلا و آزمايش .\r\nعبرة : پند گرفتن .\r\n\r\nساختار ادبى\r\nأوّلا : حال است و كلمات منصوب بعد از آن نيز حال هستند .\r\nالآجال ، الرّياش ، المعاش : مفعول به هستند .\r\nالإحصاء : مفعول مطلق است .\r\nعددا : مفعول مطلق براى « أحصاكم » است و برخى نيز گفته‌اند ، تمييز است كه در اصل مفعول و چنين بوده است : « أحصى عددكم » .\r\n\r\nشرح و تفسير\r\n( الحمد للّه الذي علا بحوله و دنا بطوله ) خداوند با قدرت خويش بر هر چيز ديگرى رفعت گرفته است و با احسان و نعمتهايش به بندگانش نزديك گشته است . در سخن ديگرى از حضرت عليه السّلام در اين باره مىخوانيم : « آن سان نزديك گشته كه از شدت نزديكى دور شده است و آن سان رفعت گرفته كه از\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nشدت آن نزديك شده است و آن‌چنان آشكار شده كه از شدت آن پنهان گشته است . » « 1 » خداوند با علم خويش و تدبيرش نسبت به بندگانش ، به آنان نزديك شده و از جهت حقيقت و صفاتش بر آنان برترى يافته و آثارش براى خردها آشكار و ذاتش از آنان پنهان است . ( مانح كلّ غنيمة ، و فضل ) نيكىها را مىبخشد و سختىها را دور مىكند . خداوند مىفرمايد « خداوند هر رحمتى را كه گشايد هيچ كس نمىتواند آن را از بين ببرد و آن‌چه را دريغ كند ، هيچ كس ديگرى نمىتواند ببخشد و او گرامى و حكيم است . » « 2 »\r\n( أحمده على عواطف كرمه ، و سوابغ نعمه ) نعمت وجود ، قدرت ، ادراك ، دين ، ايمان ، پذيرش توبه ، بخشايش و . . . كه همه آنها شمردنى نيستند و نعمتهاى فراوان ديگرى نيز هستند كه جز براى اندكى از مردم آشكار نيستند .\r\nاز جمله اين‌كه خداوند براى كسى كه در راهش گام بردارد ، پاداش تعيين كرده است ؛ در حالى كه همه كارها و نيكىها از او است . ( و أو من به أوّلا باديا و أستهديه قريبا هاديا ) « اولا » حال براى ضمير « به » است كه به خداوند باز مىگردد . معناى اين بند چنين است : به خداوند نخستين ايمان دارم كه هيچ نخستى پيش از آن نيست و او كه با آفريده‌هاى شگفت و تدبيرش براى همگان آشكار گشته است .\r\n( أستعينه قاهرا قادرا و أ توكّل عليه كافيا ناصرا ) از خداوند هدايت‌گر و مهربان درخواست هدايت مىكنم و از او در اطاعت از فرمانهايش و رعايت حقوقش\r\n\r\n\r\n","description":"","footnote":"\r\n( 1 ) . « قرب فنأى و علا فدنا و ظهر فبطن » خطبه : 195 .\r\n( 2 ) .  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ »  فاطر / 35 :\r\n2 .\r\n","page_name":" 136 ","page_number":136},
  {"content":"\r\n\r\nيارى مىگيرم و كارهايم را به خدا مىسپارم كه او مرا از همه آفريده‌هايش بىنياز مىسازد و شرّ همگان را از من دور مىسازد . ( و أشهد أنّ محمّدا صلّى اللّه عليه و آله عبده و رسوله ، أرسله لإنفاذ أمره و إنهاء عذره و تقديم نذره ) پيامبر صلّى اللّه عليه و آله وظيفه رسالت را برآورده ساخت و حجتهاى آشكار را به بندگان خدا ابلاغ كرد و هشدارهاى عذاب آخرت را بيان كرد .\r\n( أوصيكم عباد اللّه بتقوى اللّه الّذى ضرب الأمثال ) آيات قرآن دليلى بر وجوب ايمان به خداوند و روز آخرت و كتابهاى آسمانى و پيامبرانش هستند . اين آيات خود بر چند گونه‌اند :\r\n1 - آياتى كه نگرش طبيعى ، آنها را تاييد مىكند ؛ مانند « آيا در ملكوت آسمانها و زمين و آفريدگان خداوند نمىنگرند و باشد آن روز كه اجل آنها فرارسد ، پس به چه سخنى پس از آن ، ايمان خواهند آورد ؟ » « 1 »\r\n2 - آياتى كه نگرش عقلى آنها را تاييد مىكند ؛ مانند « بگو كه من شما را يگانه پندى مىدهم كه در راه خداوند دو نفر دو نفر يا به تنهايى به پا خيزيد ، و درباره اين كه پيامبرتان ديوانه نيست ، بيانديشيد . » « 2 »\r\n3 - آياتى كه نگرش شهودى آنها را تاييد مىكند ؛ مانند « گمان نكنيد كسانى كه در راه خدا كشته شدند مرده‌اند ؛ بلكه آنها زندگانى هستند كه نزد پروردگارشان روزى مىگيرند . » « 3 »\r\n\r\n\r\n","description":"","footnote":"\r\n( 1 ) .  أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَهُ يُؤْمِنُونَ  اعراف / 7 : 185 .\r\n( 2 ) .  قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَ فُرادى ثُمَّ تَتَفَكَّرُوا ما بِصاحِبِكُمْ مِنْ جِنَّةٍ  سبا 34 / : 46 .\r\n( 3 ) .  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  آل عمران / 3 : 169 .\r\n","page_name":" 137 ","page_number":137},
  {"content":"\r\n\r\n( و وقّت لكم الأجال ) اين مطلب اشاره به اين آيه است : « پس براى هر امتى اجلى هست و اگر اجل آنها فرارسد ، ساعتى درنگ نخواهد شد و به پيش نيز نخواهد آمد . » « 1 » ( و ألبسكم الرّياش و أرفغ لكم المعاش ) شما را لباس پوشانيد و روزى خود را بر شما گسترانيد و همه اسباب طبيعت به سوى او درگذار است كه او مبدا آغازگر همه موجودات است . ( و أحاط بكم الإحصاء ) مفهوم احاطه اعم از احصاء است و شامل شمارش همه موجودات و معلومات مىشود ؛ در حالى كه احصاء تنها شامل شمارش موجودات است . براى نمونه : « و هيچ يك از كوچك و بزرگ از شمارش او پنهان نخواهد شد و آنان هرچه را كرده‌اند ، نزد او حاضر مىبينند و خداوند به كسى ستم نخواهد كرد . » « 2 »\r\n( و أرصد لكم الجزاء و آثركم بالنّعم السّوابغ ) پاداش را براى نيكى و كيفر را براى بدى نهاده است . ايثار به معناى دادن چيزى است كه تو خود به آن محتاج هستى . اين مفهوم درباره خدا درست نمىباشد ؛ زيرا او از همه جهانيان بىنياز است . بنابراين ، در اين‌جا منظور آن است كه خداوند نعمتهاى تمام و كمال در اختيارتان نهاد : « و نعمتهاى ظاهر و باطن خويش را به شما ارزانى داشته است و در بين مردم كسانى هستند كه بدون دانش و آگاهى و هدايت و كتاب آگاهىدهنده به گزاف سخن مىگويند . » « 3 » نعمتهاى\r\n\r\n\r\n","description":"","footnote":"\r\n( 1 ) .  وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  اعراف / 7 : 34 .\r\n( 2 ) .  لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  كهف / 18 : 49 .\r\n( 3 ) .  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ  لقمان / 31 : 20 .\r\n","page_name":" 138 ","page_number":138},
  {"content":"\r\n\r\nظاهر ، آن است كه با حس درك مىشوند و نعمتهاى باطن با وحى و عقل فهميده مىشوند . ( و الرّفد الرّوافغ ) همچنين بخششهاى گسترده خويش را شامل حالتان كرده است : « و ما هم اينان و هم آنان ( دنياطلبان و آخرت‌طلبان ) را از روى لطف خود يارى خواهيم كرد و كسى از لطف پروردگارت محروم نخواهد بود . » « 1 »\r\n( و أنذركم بالحجج البوالغ ، فأحصاكم عددا و وظّف لكم مددا فى قرار خبرة ) خداوند ، بارها و بارها در كتاب خويش ، حجتهايش را آشكار ساخته و بر زبان پيامبرانش آنها را بيان كرده و بهانه‌اى براى نادانى و غفلت فرو نگذاشته است . تعبير « فأحصاكم عددا » گفته قبلى « و أحاط بكم الأحصاء » را تاكيد مىكند و تعبير « وظّف لكم مددا » تاكيد عبارت قبلى « وقّت لكم الأجال » است . هدف از اين تكرار و تاكيد ، زمينه‌سازى براى بخش پايانى بند اخير است و درصدد گفتن اين واقعيت است كه انسان در دنيا ، با خوشىها و ناخوشىها آزموده مىشود . « پس آنها را گرفتار بلاهايى نيكو و زشت كرديم ، باشد كه باز گردند . » « 2 » بديهى است كه اگر تبليغ وحى و بيان تكاليف نبود ، آزمايش كارى لغو و بيهوده بود .\r\n( و دار عبرة أنتم مختبرون فيها ) همه سختىها و گرفتارىها در دنيا مايه عبرت است و اين خود ، نوعى اتمام حجت براى مخالفان و سركشان است .\r\nدنيا وسيله جدايى وفادار از خيانت‌كار و فروتن از متكبر است . عقل و قدرت\r\n\r\n\r\n","description":"","footnote":"\r\n( 1 ) .  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  اسراء / 17 : 20 .\r\n( 2 ) .  وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ  اعراف / 7 : 168 .\r\n","page_name":" 139 ","page_number":139},
  {"content":"\r\n\r\nو اراده انسان در دنيا و نيز آمدن پيامبران و نزول وحى زمينه حسابرسى در جهان ديگر را فراهم مىآورد .\r\n\r\nتنگى گور و هراس بازگشت ( 3 - 5 )\r\n« فإنّ الدّنيا رنق مشربها ردغ مشرعها يونق منظرها و يوبق مخبرها غرور حائل و ضوء آفل و ظلّ زائل و سناد مائل حتّى إذا أنس نافرها و اطمأنّ ناكرها قمصت بأرجلها و قنصت بأحبلها و أقصدت بأسهمها و أعلقت المرء أو هاق المنيّة قائدة له إلى ضنك المضجع و وحشة المرجع و معاينة المحل و ثواب العمل ( 3 ) و كذالك الخلف به عقب السّلف لا تقلع المنيّة اختراما و لا يرعوي الباقون اجتراما يحتذون مثالا و يمضون أرسالا إلى غاية الانتهاء و صيّور الفناء حتّى إذا تصرّمت الامور و تقضّت الدّهور و أزف النّشور أخرجهم من ضرائح القبور و أوكار الطّيور و أوجرة السّباع و مطارح المهالك سراعا إلى أمره مهطعين إلى معاده رعيلا صموتا قياما صفوفا ( 4 ) ينفذهم البصر و يسمعهم الدّاعي عليهم لبوس الإستكانة و ضرع الإستسلام و الذّلّة قد ضلّت الحيل و انقطع الأمل و هوت الأفئدة كاظمة و خشعت الأصوات مهينمة و ألجم العرق ، و عظم الشّفق و ارعدت الأسماع لزبرة الدّاعي إلى فصل الخطاب و مقايضة الجزاء و نكال العقاب و نوال الثّواب . ( 5 ) »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nترجمه\r\nآب دنياى حرام همواره تيره و گل‌آلود است . منظره‌اى دلفريب و سرانجامى خطرناك دارد . فريبنده و زيباست ؛ اما دوامى ندارد . نورى است در حال غروب كردن ، سايه‌اى است نابود شدنى ، ستونى است در حال خراب شدن . آن هنگام كه متنفران از آن به آن دل بستند و بيگانگان به آن اطمينان كردند ، چونان اسب چموش پاها را بلند كرده ، سوار را بر زمين مىكوبد و آنها را با دام‌هاى خود گرفتار مىكند و تيرهاى خود را به سوى آنان ، پرتاب مىنمايد . طناب مرگ به گردن انسان مىافكند ، به سوى گور تنگ و جايگاه وحشتناك مىكشاند تا در قبر ، محل زندگى خويش ، بهشت يا دوزخ را بنگرد و پاداش اعمال خود را مشاهده كند .\r\nو همچنان آيندگان به دنبال رفتگان خود گام مىنهند ، نه مرگ از نابودى انسان دست مىكشد و نه مردم از گناه فاصله مىگيرند كه تا پايان زندگى و سر منزل فنا و نيستى آزادانه به پيش مىتازند .\r\nتا آن‌جا كه امور زندگانى پياپى بگذرد و روزگاران سپرى شود و رستاخيز برپا گردد . در آن زمان ، انسانها را از شكاف گورها و لانه‌هاى پرندگان و خانه درندگان و ميدان‌هاى جنگ ، بيرون مىآورد كه با شتاب به سوى فرمان پروردگار مىروند و به صورت دسته‌هايى خاموش و در صف‌هاى آرام و ايستاده حاضر مىشوند . چشم بيننده خدا آنها را مىنگرد و صداى فرشتگان به گوش آنها مىرسد . لباس نياز و فروتنى پوشيده ، درهاى حيله و فريب بسته شده و آرزوها قطع گرديده است . دل‌ها آرام ، صداها آهسته ، عرق از گونه‌ها چنان جارى است كه امكان حرف زدن نمىباشد .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاضطراب و وحشت همه را فراگرفته ، بانگى رعدآسا و گوش‌خراش ، همه را لرزانده ، به سوى پيشگاه عدالت ، براى دريافت كيفر و پاداش مىكشاند .\r\n\r\nواژه‌شناسى\r\nرنق الماء : آب آلوده گشت .\r\nمشرب : محل نوشيدن آب در رودخانه و غيره .\r\nردغ مشرعها : ساحل آكنده از گل و آلودگى .\r\nيونق : به‌شگفتى مىآيد .\r\nيوبق : هلاك مىسازد .\r\nأفل القمر : ماه غروب كرد .\r\nسناد : هرچه كه به آن تكيه يا استناد مىشود .\r\nنافرها : كسى كه از آن روىگردان است .\r\nناكرها : كسى كه آن را انكار مىكند .\r\nقمص الفرس : اسب دو دستش را با هم بالا گرفته و سپس بر زمين كوبيد .\r\nقنصت : شكار كرد .\r\nأقصدت : به هدف رسيد .\r\nأعلقت : پيوند داد .\r\nأوهاق : جمع « وهق » به معناى طناب است .\r\nلا تقلع : دست برندار .\r\nالاخترام : ريشه‌كن كردن .\r\nاجترم : دست به جنايت زد .\r\nاجترح : انجام داد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nيحتذون : اقتدا مىكنند .\r\nصيّور : سرنوشت .\r\nتصرّمت : منقضى شد .\r\nأزف : نزديك شد .\r\nمهطعين : شتابان .\r\nالرّعيل : گروه پيش‌قراول در گله اسبها يا دسته مردان ، پرندگان و غيرآنها .\r\nاللّبوس : آن‌چه ، پوشيده مىشود .\r\nالاستكانة : فروتنى و خضوع .\r\nالكاظمة : پوشاننده و پنهان‌كننده .\r\nالهيمنة : صداى پنهان .\r\nزبرة الدّاعى : هشدار سخنگو .\r\nالمقايضة : معاوضه و مبادله .\r\n\r\nساختار ادبى\r\nإنّ الدّنيا رنق مشربها : « دنيا » ، اسم « إن » ؛ « مشربها » مبتداى موخر ؛ « رنق » خبر مقدم و كل جمله خبر « إنّ » است .\r\nردع مشرعها : مبتداى مؤخر و خبر مقدم است .\r\nغرور : خبر براى مبتداى محذوف و در اصل چنين بوده است : « هى غرور » .\r\nحائل : صفت « غرور » است .\r\nقائدة : حال براى « المنيّة » است .\r\nاختراما : منصوب به نزع خافض و در اصل چنين بوده است : « من اخترام » .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nإجتراما : مانند قبلى است .\r\nمثالا : حال براى « مشابهين » يا مفعول مطلق است .\r\nإرسالا : مانند قبلى است .\r\nسراعا : مصدر در نقش حال براى مفعول « أخرجهم » است . همه كلمات منصوب بعد از آن نيز مانند آن است .\r\nعليهم : خبر مقدم براى « لبوس » است .\r\n\r\nشرح و تفسير\r\n( فإنّ الدنيا رنق مشربها ردغ مشرعها ) دنيا آميخته با آلودگى است . در خطبه ديگرى مىخوانيم : « آلودگى آن را مىنوشند . » « 1 » « ردغ » به معناى وجود سرگين بسيار است و در اين‌جا اشاره به وجود گرفتارىها و سختىهاى فراوان در دنيا دارد . « مشرب » به جايى گفته مىشود كه از آن آب مىنوشند و در اين‌جا اشاره به زمينه‌ها و شيوه‌هاى دستيابى انسان به خواسته‌هايش در دنيا دارد و منظور آن است كه دنيا آميخته به سختىها و هراسها است .\r\n( يونق منظرها و يوبق مخبرها ) ظاهر دنيا رحمت و باطن آن عذاب است .\r\n( غرور حائل و ضوء آفل و ظلّ زائلّ و سناد مائل ) دنيا خردهاى ضعيف را فريب مىدهد تا آن‌جا كه به محض تكيه بر آن از آنان روى مىگرداند و به آنان خيانت مىكند . دنيا به سان برقى است كه به محض روشن شدن ، خاموش مىشود . همه نعمتهاى آن رو به پايان است و هر زنده‌اى در آن رو به مرگ است . هر كه به آن تكيه كند ، سقوط مىكند . ( حتّى إذا أنس نافرها و اطمأنّ ناكرها\r\n\r\n\r\n","description":"","footnote":"\r\n( 1 ) . « و يشربون الرّنق » خطبه : 182 .\r\n","page_name":" 144 ","page_number":144},
  {"content":"\r\n\r\nقمصت بأرجلها ) پس از رويگردانى از آن ، دوباره به سويش توجه مىكند .\r\n« قمصت بأرجلها » جواب « إذا » است و معناى آن چنين مىشود : پس از اعتماد و اطمينان به دنيا به او خيانت مىكند ، مانند كسى كه به محض سوار شدن بر چارپايى دستانش را به هوا برده و او را بر زمين مىاندازد و اين كار را چندين بار تكرار مىكند .\r\n( و قنصت بأحبلها و أقصدت بأسهمها ) با طنابهاى خويش ، شكارش را صيد مىكند و با تيرهاى خويش ، شكارش را هدف قرار مىدهد . ( و أعقلت المرء أوهاق المنيّة ) ريسمان سختى و مشقت را بر گردن آدمى مىآويزد . ( قائدة له إلى ضنك المضجع و وحشة المرجع و معاينة المحلّ ، و ثواب العمل ) او را به سوى تنگى گور و حسابرسى روز معاد رهنمون مىسازد تا آن‌كه جاى خود را در بهشت يا جهنم پيش از ورود به آن ببيند . خلاصه آن‌كه هيچ چيز خوشايندى در دنيا نيست مگر آن‌كه همراه بدىهايى باشد .\r\n( و كذلك الخلف به عقب السّلف ) اين قانون دنيا است كه از نسلى به نسل ديگر منتقل مىشود . ( لا تقلع المنيّة اختراما ) دست از هلاك مردمان و نابودىشان بر نمىدارد . ( و لا يرعوي الباقون اجتراما ) آيندگان آن‌چه را بر سر گذشتگان آمده است مىبينند و با اين حال پند نمىگيرند و باز همانند گذشتگان دست به جنايت مىزنند .\r\n( يحتذون مثالا و يمضون أرسالا إلى غاية الانتهاء و صيّور الفناء ) آيندگان همانند گذشتگان بر همان جاده حركت مىكنند و بدكارى را به نهايت آن رسانده و تا آن‌جا پيش مىروند كه هلاك مىگردند . ( حتّى إذا تصرّمت الأمور و تقضّت الدّهور و أزف النّشور ) تا آن‌جا كه راه عمل بسته شده و باب توبه\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبرچيده شده و نشانه‌هاى قيامت آشكار مىشود . آرى ، عمر دنيا به پايان رسيده و اجل مقدّر آن فرارسيده و رستاخيز نزديك است . ( أخرجهم اللّه من ضرائح القبور ) خداوند هر ذره‌اى از اجساد متلاشى را بيرون مىآورد هرچند به خاك يا گياه يا حيوان ديگرى تبديل شده باشند .\r\n( و أوكار الطّيور و أوجرة السّباع ) منظور از « أوكار » و « أوجار » شكمهاى پرندگان و حيوانات درنده است . خداوند جسد آدمى را هرچند اگر پرنده يا حيوانى آن را خورده باشد ، از نو باز مىسازد . شبهه « آكل و مأكول » نيز كه پيرامون آن سخن فراوان گفته‌اند ، در اين آيه شريفه به آن پاسخ داده شده است : « و او اگر بخواهد ، بر جمع كردنشان توانا است . » « 1 » درباره اين شبهه ، در جاى ديگرى سخن به ميان آورده‌ام . خلاصه شبهه چنين است كه اگر كافرى مؤمنى را بخورد و جسد او به گوشت و خونش منتقل شود ، پس اگر كافر به آتش رود ، مؤمن نيز عذاب مىشود و اگر به بهشت رود ، كافر پاداش نيك گرفته است . « 2 » پاسخهاى چندى به اين شبهه داده‌اند كه از جمله آنها در اسفار ملاصدرا و ديگر كتابهاى فلسفه و كلام است و من بر همه آنها آگاهى يافته‌ام و هيچ يك از آنها را قانع‌كننده نيافته‌ام ؛ جز آن‌كه انجام اين كار را به قدرت و توانايى خداوند حواله دهيم . برخى از پاسخهاى اين شبهه به اين شرح است : در هر انسان عضوى اصيل وجود دارد كه هرگز دگرگون نمىشود\r\n\r\n\r\n","description":"","footnote":"\r\n( 1 ) .  وَ هُوَ عَلى جَمْعِهِمْ إِذا يَشاءُ قَدِيرٌ  شورى / 42 : 29 .\r\n( 2 ) . براى آگاهى بيشتر نك : التفسير الكاشف ، ذيل آيه 4 سوره ق و نيز كتاب « فلسفة التوحيد و الولاية » .\r\n","page_name":" 146 ","page_number":146},
  {"content":"\r\n\r\nو هرچند خورده شود به چيز ديگرى تبديل نمىشود و معاد با برگرداندن اين اجزاء اصلى است . . . اين پاسخ تنها نوعى فلسفه‌بافى است .\r\n( و مطارح المهالك ) اشاره به غرق شدن در درياها يا سوختن به آتش يا كشته شدن در ميدان جنگ و مانند آن دارد . ( سراعا إلى أمره مهطعين إلى معاده ) شتابان دعوت خداوند را اجابت مىكنند و به رستاخيز پاى مىگذارند ؛ همان روزى كه خداوند درباره‌اش فرمود : « روزى كه نه ثروت و نه فرزندان سودى نخواهند داشت مگر آن كسى كه با قلبى پاك به سوى پروردگارش آمده باشد . » « 1 »\r\n( رعيلا صموتا ، قياما صفوفا ينفذهم البصر ) گروه گروه و خاموش و ساكت و ايستاده و صف به صف به پيش مىآيند و خداوند بر همه آنان احاطه دارد :\r\n« آن روز كه در پيشگاه او درآييد ، هيچ چيز از شما پنهان نخواهد ماند . » « 2 »\r\nخداوند همه اعمال و پنهان‌كارىهاى شما را در دنيا و وضعيت‌تان را در آخرت مىداند .\r\n( و يسمعهم الداعى ) همه ، صيحه رستاخيز را شنيده و اهل زمين و آسمان شتابان به سوى خدا پيش مىروند . ( عليهم لبوس الاستكانة ، و ضرع الاستسلام و الذلّة ) فروتن و افتاده ، بدون نيرو و توان نزد خداوند مىآيند و سر تسليم و خوارى براى آن يگانه قهّار فرود مىآورند . ( قد ضلّت الحيل ، و انقطع الأمل ) آن جا ديگر فرصتى براى انتخاب راه نيك و انجام آن و توبه و . . . نيست . تنها بازخواست خواهند شد و مجازات و پشيمانى برگذشته‌ها ، و بيچاره‌ترين\r\n\r\n\r\n","description":"","footnote":"\r\n( 1 ) .   يَوْمَ لا يَنْفَعُ مالٌ وَ لا بَنُونَ * إِلَّا مَنْ أَتَى اللَّهَ بِقَلْبٍ سَلِيمٍ   شعراء / 26 : 88 - 89 .\r\n( 2 ) .  يَوْمَئِذٍ تُعْرَضُونَ لا تَخْفى مِنْكُمْ خافِيَةٌ  حاقه / 69 : 18 .\r\n","page_name":" 147 ","page_number":147},
  {"content":"\r\n\r\nمردم كسى است كه كوتاهى كرده باشد . ( و هوت الأفئدة كاظمة ) دلها روز قيامت ، تهى خواهد گرديد و ترس و دلهره ، آگاهى و ادراك و اميد به نجات را بر باد مىدهد و آدمى توانايى گفتن سخن و انجام كارى را ندارد .\r\n( و خشعت الأصوات مهينمة ) صداها خفه مىشوند : « و صداهايشان نزد خداوند رحمان ، خاشع و خاموش گردد و غير از صداهاى آهسته و زير لب ، چيز ديگرى نخواهى شنيد . » « 1 » ( و ألجم العرق و عظم الشّفق و أرعدت الأسماع لزبرة الدّاعى إلى فصل الخطاب ) عرق تا دهان انسان را فراگيرد و ترس فراگير گردد و گوشها از ترس خداوند و در اثر صيحه رستاخيز ناشنوا گردند و هنگامه حسابرسى كامل و داورى عادلانه فرارسد كه اگر نيكى كرده باشى ، نيكى ببينى و اگر بدى كرده باشى ، بدى ببينى .\r\n\r\n( 6 - 8 ) [ عباد مخلوقون 
  ]\r\n« عباد مخلوقون اقتدارا و مربوبون اقتسارا و مقبوضون احتضارا و مضمّنون أجداثا و كائنون رفاتا و مبعوثون أفرادا و مدينون جزاء و مميّزون حسابا قد امهلوا في طلب المخرج و هدوا سبيل المنهج و عمّروا مهل المستعتب و كشفت عنهم سدف الرّيب و خلّوا لمضمار الجياد و رويّة الارتياد و أناة المقتبس المرتاد في مدّة الأجل و مضطرب المهل ( 6 ) .\r\n\r\n\r\n","description":"","footnote":"\r\n( 1 ) .  يَوْمَئِذٍ يَتَّبِعُونَ الدَّاعِيَ لا عِوَجَ لَهُ وَ خَشَعَتِ الْأَصْواتُ لِلرَّحْمنِ فَلا تَسْمَعُ إِلَّا هَمْساً  طه / 20 : 108 .\r\n","page_name":" 148 ","page_number":148},
  {"content":"\r\n\r\nفيالها أمثالا صائبة و مواعظ شافية لو صادفت قلوبا زاكيّة و أسماعا واعية و آراء عازمة و ألبابا حازمة ! فاتّقوا اللّه تقيّة من سمع فخشع و اقترف فاعترف و وجل فعمل و حاذر فبادر و أيقن فأحسن و عبّر فاعتبر و حذّر فحذر و زجر فازدجر و أجاب فأناب و راجع فتاب و اقتدى فاحتذى و اري فرأى ( 7 ) فأسرع طالبا و نجا هاربا فأفاد ذخيرة و أطاب سريرة و عمّر معادا و استظهر زادا ليوم رحيله و وجه سبيله و حال حاجته و موطن فاقته و قدّم أمامه لدار مقامه فاتّقوا اللّه عباد اللّه جهة ما خلقكم له و احذروا منه كنه ما حذّركم من نفسه و استحقّوا منه ما أعدّ لكم بالتّنجّز لصدق ميعاده و الحذر من هول معاده ( 8 ) . »\r\n\r\nترجمه\r\nبندگانى كه با دست قدرت خدا آفريده شدند و بىاراده خويش پديد آمده ، پرورش يافتند ، سپس در گهواره گور آرميده متلاشى مىگردند و روزى به تنهايى سر از قبر برمىآورند و براى گرفتن پاداش به دقت حسابرسى مىگردند . در اين چند روزه دنيا مهلت داده شدند تا در راه صحيح قدم بر دارند . راه نجات نشان داده شده تا رضايت خدا را بجويند . تاريكىهاى شك و ترديد از آنها برداشته شد و آنها را آزاد گذاشته‌اند تا براى مسابقه در نيكوكارىها ، خود را آماده سازند و تا فكر و انديشه خود را به كار گيرند و در شناخت نور الهى در زندگانى دنيا تلاش كنند .\r\nوه ! چه مثال‌هاى به جا و پندهاى رسايى وجود دارد ؛ اگر در دل‌هاى پاك بنشيند و در گوش‌هاى شنوا جاى گيرد و با انديشه‌هاى مصمّم و عقل‌هاى با\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nتدبير برخورد كند . پس ، از خدا چونان كسى پروا كنيد كه سخن حق را شنيد و فروتنى كرد . گناه كرد و اعتراف كرد . ترسيد و به اعمال نيكو پرداخت .\r\nپرهيز كرد و پيش تاخت . يقين پيدا كرد و نيكوكار شد . پند داده شد و آن را به گوش جان خريد . او را ترساندند و نافرمانى نكرد . به او اخطار شد و به خدا روى آورد . پاسخ مثبت داد و نيايش و زارى كرد و بازگشت و توبه كرد .\r\nدر پى راهنمايان الهى رفت و پيروى كرد . راه نشانش دادند و شناخت .\r\nشتابان به سوى حق حركت كرده و از نافرمانىها گريخت . سود طاعت را ذخيره كرد و باطن را پاكيزه نگاه داشت . آخرت را آباد كرد و زاد و توشه براى روز حركت و هنگام حاجت و جايگاه نيازمندى ، آماده ساخت و آن را براى اقامتگاه خويش ، پيشاپيش فرستاد . اى بندگان خدا ! براى هماهنگى با اهداف آفرينش خود ، از خدا پروا كنيد و آن‌چنان كه شما را پرهيز داد از مخالفت و نافرمانى خدا بترسيد تا استحقاق وعده‌هاى خدا را پيدا كنيد و از بيم روز قيامت بر كنار باشيد .\r\n\r\nواژه‌شناسى\r\nمربوبون : بردگان .\r\nاقتسارا : از روى اجبار و ناچارى .\r\nالاحتضار : هنگامه مرگ .\r\nالأجداث : قبرها .\r\nالرّفات : خاكستر .\r\nمخرج : راه نجات .\r\nمنهج : راه روشن .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nالمهل : فرصت .\r\nالمستعتب : كسى كه گلايه مىكند تا خوشنودى خويش را به‌دست آورد .\r\nسدف : جمع « سدفة » به معناى تاريكى است .\r\nالرّيب : جمع « ريبه » به معناى شك و تهمت .\r\nالمضمار : زمان يا مكانى كه به اسبها غذا مىدهند تا فربه شوند .\r\nالرّويّة : به‌كار گرفتن انديشه .\r\nالارتياد : طلب خواسته‌ها .\r\nالمضطرب : مكان يا زمان حركت .\r\nاقترف : انجام داد .\r\nعبّر : عبرتها را به گوشش رسانيد .\r\nو استظهر على فلان : بر او چيره شد .\r\nاستظهر القرآن : قرآن را حفظ كرد .\r\nاستظهر الزّاد : توشه اندوخت .\r\nالكنه : غايت .\r\nالمعاد : از « إعادة » و در اين‌جا منظور آخرت است .\r\nالميعاد : وعده‌گاه .\r\n\r\nساختار ادبى\r\nعباد مخلوقون : خبر و صفت آن و مبتدايش حذف شده است .\r\nاقتدارا ، اقتسارا : گفته شده كه تمييز و منصوب هستند . ليكن درست آن است كه مفعول مطلق نوعى است . مانند « سرت حسنا » . بنابراين معناى اين بند\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nآن است كه شما به قدرت خداوند و نه از روى تصادف ، آفريده شده‌ايد و از روى اجبار و نه از روى اختيار به مالكيتش درآمده‌ايد .\r\nاحتضارا : گفته شده كه حال است و نيز جايز است كه مفعول مطلق باشد ؛ زيرا در واژه « قبض » مفهوم احتضار نهفته است . بنابراين ، مفهوم جمله چنين مىشود : « محتضرون احتضارا » .\r\nأجداثا : مفعول فيه است .\r\nرفاتا : خبر « كائنون » است .\r\nأفرادا : حال است .\r\nجزائا : مفعول مطلق براى مدينون است .\r\nحسابا : برخى شارحان گفته‌اند كه مفعول مطلق است و شارح ديگرى گفته است كه منصوب به نزع خافض است و درست آن است كه مفعول له است و معنا چنين مىشود : آنان در روز ديگر براى حسابرسى از هم جدا مىگردند .\r\nعمّروا مهل المستعتب : در اصل چنين بوده است « عمّروا مدّة مثل مدّة إمهال المستعتب » . سپس مضاف اليه حذف شده و مضاف به جاى آن نشسته است .\r\nفيا لها : يا حرف ندا و مناداى آن حذف شده و در اصل چنين بوده است :\r\n« يا قوم » . لام نيز در « لها » براى ابراز تعجب است .\r\nأمثالا : تمييز براى ضمير « لها » است .\r\nصائبة : صفت است .\r\nطالبا ، هاربا : حال هستند .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nجهة : ظرف ، متعلق به محذوف و حال براى واو در « اتّقوا » قرار گرفته است .\r\nبالتنجّز : جار و مجرور متعلق به « استحقّوا » است .\r\n\r\nشرح و تفسير\r\n( عباد مخلوقون اقتدارا و مربوبون اقتسارا ) هستى و همه آثار آن از قدرت و پادشاهى خداوند پديد آمده و تسليم نزد وى است ؛ چه اين كه از دارايىهاى او به شمار مىرود . ( و مقبوضون احتضارا ) خداوند ، همه زندگان را مىميراند .\r\n( و مضمّنون أجداثا و كائنون رفاتا و مبعوثون أفرادا ) گور ، چه حفره وحشتناكى است كه انسان در آن به خاك تبديل مىگردد و سپس تنها و بىيار و ياور از آن برمىخيزد : « همانا شما يكايك به سوى ما بازخواهيد آمد آن‌گونه كه نخست شما را آفريديم و آن‌چه را كه از مال و جان به شما داده بوديم همه را پشت‌سر افكنيد و آنان را كه به خيال اشتباه ، شفيع خويش مىدانستيد همه نابود خواهند شد و ميان شما و آنان جدايى خواهد افتاد . » « 1 »\r\n( و مدينون جزاء ) پاداش و كيفر خود را مطابق اعمالتان خواهيد ديد . در خطبه ديگرى آمده است : « همان‌گونه كه انجام مىدهى ، پاداش مىبينى و همان‌گونه كه مىكارى ، برداشت مىكنى و هر آن‌چه امروز به پيش فرستى ، فردا به آن دست‌مىيابى . » « 2 » ( و مميّزون حسابا ) خداوند بندگانش را در روز قيامت براى حسابرسى از هم جدا مىكند و نيكان را از بدان جدا مىگرداند .\r\n\r\n\r\n","description":"","footnote":"\r\n( 1 ) .  وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ وَ تَرَكْتُمْ ما خَوَّلْناكُمْ وَراءَ ظُهُورِكُمْ وَ ما نَرى مَعَكُمْ شُفَعاءَكُمُ الَّذِينَ زَعَمْتُمْ أَنَّهُمْ فِيكُمْ شُرَكاءُ لَقَدْ تَقَطَّعَ بَيْنَكُمْ وَ ضَلَّ عَنْكُمْ ما كُنْتُمْ تَزْعُمُونَ  انعام / 6 : 94 .\r\n( 2 ) . « و كما تدين تدان و كما تزرع تحصد و ما قدّمت اليوم تقدم عليه غدا » خطبه : 153 .\r\n","page_name":" 153 ","page_number":153},
  {"content":"\r\n\r\n( قد امهلوا في طلب المخرج ) خداوند دادگر و مهربان است و بدون اقامه دليل و برهان و اتمام حجت ، كسى را عذاب نمىكند و از روى رحمت خويش بندگان را در دنيا مهلت مىدهد و باب توبه را مىگشايد تا هر كه بخواهد ، از عذاب رهايى يابد و او كه اصرار و سركشى كند ، سزاوار كيفر الهى خواهد بود . ( و هدوا سبيل المنهج ) خداوند راه روشن رهايى را به بندگانش نشان داده است و به آنان آگاهى و توانايى و اراده داده و پيامبران خويش را برايشان فرستاده و وحى بر آنان فرو فرستاده است .\r\n( و عمّروا مهل المستعتب ) خداوند بندگان خويش را هدايت كرده و آنان را توانا ساخته و عمر كافى به آنان داده تا بهانه‌اى براى كمكارى و اشتباهات خويش نداشته باشند . خداوند ، فرصت طولانى براى توبه به آنان بخشيده است تا خوشنودى خداوند را به‌دست آورده و قرب او را به‌دست آورند . ( و كشفت عنهم سدف الرّيب ) اين بند ، عطف تفسيرى بر بند « و هدوا سبيل المنهج » است ؛ چه اين‌كه هدايت به راه روشن و بر طرف ساختن ظلمت شب هر دو به يك معنا هستند .\r\n( و خلّوا لمضمار الجياد ) خداوند ، فرصت كافى را در دنيا به بندگانش مىدهد تا پيش از مرگ ، به انجام كارهاى نيك پيشى گيرند . همان‌گونه كه اسبها ، در استراحتگاه خويش فرصت كافى جهت آماده شدن براى مسابقه دارند . ( و رويّة الإرتياد ) همچنين فرصت كافى به آنها بخشيده مىشود تا در راه‌هاى رهايى از كيفر و عذاب بيانديشند و تدبر كنند . ( و أناة المقتبس المرتاد في مدّة الأجل و مضطرب المهل ) شيخ محمد عبده مىگويد : « تعبير « المقتبس المرتاد » به معناى كسى است كه چراغى در دست گرفته تا به وسيله نور آن ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nگم‌كرده‌اى را بيابد . از اين روى آرام‌آرام حركت مىكند تا چراغ خاموش نشود و مكانى را در جستجوى خويش فرو نگذارد . از اين روى اين حالت براى ضرب المثل به‌كار مىرود . مضطرب به معناى مدت حركت در انجام كارى است . » « 1 »\r\n( فيا لها أمثالا صائبة و مواعظ شافية لو صادفت قلوبا زاكية و أسماعا واعية و آراء عازمة ) امام عليه السّلام مىگويد آن قدر شما را اندرز دادم كه اگر دلهاى سالمى را به اين اندازه پند داده بودم از هر سو ، ثمره مىدادند . بديهى است كه بذر خوب را اگر در زمينى ناشايست بكارند ، ميوه نمىدهد : « زمين پاك و نيكو ، گياهش به اذن خداوند نيكو برآيد و زمين ناپاك جز گياه اندك و كم‌ثمر ، بيرون نياورد . اين‌گونه ما نشانه‌ها را مىگردانيم براى قومى كه شكر خدا را به جاى آورند . » « 2 » امام عليه السّلام در خطبه ديگرى مىفرمايد : « من پندهاى پيامبران بر امتهايشان را بر شما خواندم و رسالت اوصيا را براى شما ادا كردم و شما را با تازيانه‌ام تأديب كردم و شما راست نشديد . » « 3 »\r\n( فاتّقوا اللّه تقيّة من سمع فخشع ) فروتنى و افتادگى تنها از آن خداوند است و كسى كه براى بنده‌اى مانند خويش فروتنى كند ، ذليل و حقير و مجرم است . ( و اقترف فاعترف ) پرهيزكار اگر گناه كند پشيمان شده و توبه مىكند . ( و\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 137 .\r\n( 2 ) .  وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً كَذلِكَ نُصَرِّفُ الْآياتِ لِقَوْمٍ يَشْكُرُونَ  اعراف / 7 : 85 .\r\n( 3 ) . « إنّي قد بثثت لكم المواعظ الّتي وعظ الأنبياء بها أممهم و أدّيت إليكم ما أدّت الأوصياء إلى من بعدهم و أدّبتكم بسوطي فلم تستقيموا » خطبه : 180 .\r\n","page_name":" 155 ","page_number":155},
  {"content":"\r\n\r\nوجل فعمل ) كسى كه از چيزى بترسد ، نشانه‌هاى آن در عملش آشكار مىشود .\r\n( و حاذر فبادر ) عطف تفسير به بند قبلى است . ( و أيقن فأحسن ) حق و دين را آن‌گونه كه هست ، شناخته و به بهترين شكل به آن پايبند است .\r\n( و عبّر فاعتبر و حذّر فحذر و زجر فازدجر و أجاب فأناب و راجع فتاب و اقتدى فاحتذى و اري فرأى ) اين عبارات همگى ، يك معنا دارند و آن اين‌كه او از پندها اندرز مىگيرد . اندرز گاه ممكن است به آيه يا روايت يا حكمتى انجام شود و گاه ممكن است ، تجربه‌ها به انسان اندرز دهند و اين نوع اندرز سودمندتر است و كسى كه از آنها سود نبرد ، مجرم و كم‌خرد است .\r\n( فأسرع طالبا و نجا هاربا ) پرهيزكار از محرمات فرار كرده و به انجام واجبات اقدام ورزيده و راه سلامت گزيده است . ( فأفاد ذخيرة ) توشه براى روز آخرت انباشته است . ( و أطاب سريرة ) نيتى پاك و اهدافى سالم دارد . ( و عمر معادا و استظهر زادا ليوم رحيله و وجه سبيله و حال حاجته و موطن فاقته و قدّم أمامه لدار مقامه ) كارهاى نيك خود را توشه روز هولناك آخرت قرار داده است ؛ آن روز هدف هر رونده و كوشنده‌اى است و اقامت در آن جاودان و ماندگار است و نيازمندىهاى آن جز با توشه تقوا بر طرف نمىشود .\r\n( فاتّقوا اللّه عباد اللّه جهة ما خلقكم له ) خداوند بندگان خويش را براى زندگى بهتر آفريده است و اين زندگى جز با تلاش و اخلاص به‌دست نمىآيد . ( و احذروا منه كنه ما حذّركم من نفسه ) از معصيت خداوند پرهيز كنيد و از دستوراتش فرمان بريد تا به هدف بندگى نايل آييد . . . خداوند ، گنهكاران را\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nپرهيز داده و به عذاب تهديد كرده است : « . . . از من برحذر باشيد . » « 1 » و نيز :\r\n« هر كس نافرمانى خدا و رسول كند و از حدود احكام الهى تجاوز كند ، او را به آتش درافكند كه هميشه در آن معذّب است و همواره در عذاب و خوارى خواهد ماند . » « 2 » پيش از اين نيز در اين باره سخن به ميان رفت . « 3 »\r\n( و استحقّوا منه ما أعدّ لكم بالتّنجّز لصدق ميعاده و الحذر من هول معاده ) بندگان در صورتى از پاداش خداوند برخوردار مىشوند كه در گفتار و كردار به وعده‌هايش ايمان آورند : « خدا به آنان كه ايمان آورده و كار شايسته كردند وعده آمرزش و اجر عظيم داده است » « 4 » اما كسى كه تكذيب و سرپيچى كند ، خداوند او را به عذاب وعده داده است : « خدا مرد و زن از منافقان و كافران را وعده آتش دوزخ و خلود در آن داده كه آن كيفر بر ايشان بسنده است و خدا آنها را لعن كرده و به عذاب ابدى مىافكند . » « 5 »\r\n\r\nقساوت دلها ( 9 - 13 )\r\n« جعل لكم أسماعا لتعي ما عناها و أبصارا لتجلو عن عشاها و أشلاء جامعة لأعضائها ملائمة لأحنائها في تركيب صورها و مدد عمرها بأبدان قائمة بأرفاقها و قلوب رائدة لأرزاقها في مجلّلات نعمه و\r\n\r\n\r\n","description":"","footnote":"\r\n( 1 ) .  وَ إِيَّايَ فَارْهَبُونِ  بقره / 2 : 40 .\r\n( 2 ) .  وَ مَنْ يَعْصِ اللَّهَ وَ رَسُولَهُ وَ يَتَعَدَّ حُدُودَهُ يُدْخِلْهُ ناراً خالِداً فِيها وَ لَهُ عَذابٌ مُهِينٌ  نساء / 4 : 14 .\r\n( 3 ) . نك : خطبه : 23 .\r\n( 4 ) .  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ  مائده / 5 : 9 .\r\n( 5 ) .  وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ .  توبه / 9 : 68 .\r\n","page_name":" 157 ","page_number":157},
  {"content":"\r\n\r\nموجبات مننه و حواجز عافيته ( 9 ) و قدّر لكم أعمارا سترها عنكم و خلّف لكم عبرا من آثار الماضين قبلكم من مستمتع خلاقهم و مستفسح خناقهم أرهقتهم المنايا دون الآمال و شذّبهم عنها تخرّم الآجال لم يمهدوا في سلامة الأبدان و لم يعتبروا في أنف الأوان ( 10 ) فهل ينتظر أهل بضاضة الشّباب إلّا حواني الهرم و أهل غضارة الصّحّة إلّا نوازل السّقم و أهل مدّة البقاء إلّا آونة الفناء مع قرب الزّيال و ازوف الانتقال و علز القلق و ألم المضض و غصص الجرض و تلفّت الاستغاثة بنصرة الحفدة و الأقرباء و الأعزّة و القرناء ( 11 ) فهل دفعت الأقارب أو نفعت النّواحب و قد غودر في محلّة الأموات رهينا و في ضيق المضجع وحيدا قد هتكت الهوامّ جلدته و أبلت النّواهك جدّته و عفت العواصف آثاره و محا الحدثان معالمه و صارت الأجساد شحبة بعد بضّتها و العظام نخرة بعد قوّتها و الأرواح مرتهنة بثقل أعبائها موقنة بغيب أنبائها لا تستزاد من صالح عملها و لا تستعتب من سيّئ زللها ( 12 ) أ و لستم أبناء القوم و الآباء و إخوانهم و الأقرباء تحتذون أمثلتهم و تركبون قدّتهم و تطئون جادّتهم فالقلوب قاسية عن حظّها لاهية عن رشدها سالكة في غير مضمارها كأنّ المعنيّ سواها و كأنّ الرّشد في إحراز دنياها . ( 13 ) »\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nترجمه\r\nخدا گوش‌هايى براى پند گرفتن از شنيدنىها و چشم‌هايى براى كنار زدن تاريكىها به شما بخشيده است و هر عضوى از بدن را اجزاء متناسب و هماهنگ عطا فرموده تا در تركيب ظاهرى صورت‌ها و دوران عمر با هم سازگار باشند . با بدن‌هايى كه منافع خود را تأمين مىكنند و قلب‌هايى كه روزى را به سراسر بدن با فشار مىرسانند و از نعمت‌هاى شكوهمند خدا برخوردارند و در برابر نعمت‌ها شكرگزارند و از سلامت خدادادى بهره‌مندند . مدّت زندگى هر يك از شماها را مقدّر فرمود و از شما پوشيده داشت و از آثار گذشتگان عبرت‌هاى پندآموز براى شما ذخيره كرد ؛ لذّت‌هايى كه از دنيا چشيدند و خوشىها و زندگى راحتى كه پيش از مرگ داشتند . سرانجام دست مرگ گريبان آنها را گرفت و ميان آنها و آرزوهايشان جدايى افكند ؛ آنها كه در روز سلامت چيزى براى خود ذخيره نكردند و در روزگاران خوش زندگى عبرت نگرفتند . آيا خوشىهاى جوانى را جز ناتوانى پيرى در انتظار است و آيا سلامت و تندرستى را جز حوادث بلا و بيمارى در راه است و آيا آنان كه زنده‌اند جز فنا و نيستى را انتظار دارند ؛ با اين‌كه هنگام جدايى و تپش دل‌ها نزديك است كه سوزش درد را چشيده و شربت غصه را نوشيده و فرياد يارى خواستن برداشته و از فرزندان و خويشاوندان خود ، در خواست كمك خواهند كرد . آيا خويشاوندان مىتوانند مرگ را از آنها دفع كنند و آيا گريه و زارى آنها نفعى براى ايشان دارد ؟\r\nاو را در سرزمين مردگان مىگذارند و در تنگناى قبر تنها خواهد ماند .\r\nحشرات درون زمين ، پوستش را مىشكافند و خشت و خاك گور ، بدن او را\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمىپوشاند . تندبادهاى سخت ، آثار او را نابود مىكند و گذشت شب و روز ، نشانه‌هاى او را از ميان برمىدارد . بدن‌ها پس از آن همه طراوت متلاشى مىگردند و استخوان‌ها بعد از آن همه سختى و مقاومت ، پوسيده مىشوند .\r\nارواح در گرو سنگينى بار گناهانند و در آن جاست كه به اسرار پنهان يقين مىكنند ، امّا نه بر اعمال درستشان چيزى اضافه مىشود و نه از اعمال زشت مىتوانند توبه كنند . آيا شما فرزندان و پدران و خويشاوندان همان مردم نيستيد كه بر جاى پاى آنها قدم گذاشته‌ايد و از راهى مىرويد كه رفتند و روش آنها را دنبال مىكنيد ؟ ! امّا افسوس كه دلها سخت شده ، پند نمىپذيرد و از رشد و كمال بازمانده و به راهى مىروند كه نبايد بروند . گويا آنها هدف پندها و اندرزها نيستند و نجات و رستگارى را در به‌دست آوردن دنيا مىدانند .\r\n\r\nواژه‌شناسى\r\nالجلاء : صيقل دادن و روشن ساختن .\r\nالأشلاء : جمع « الشلو » به معناى عضو است و در اين‌جا منظور جسد است .\r\nالإحناء : جمع « الحنو » است و به هر بخش كژ و ناراست از بدن گفته مىشود .\r\nالإرفاق : جمع « الرّفق » به معناى نرم‌خو است و در اين‌جا درباره اعضايى از بدن به كار رفته است كه قضاى حاجت با آنها صورت مىگيرد .\r\nالرّائدة : هدايتگر .\r\nمجلّلات : چيزى كه عموميت يافته و فراگير مىشود .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nالخلاق : سهم و نصيب . در آيه‌اى آمده است :  . . . وَ لَقَدْ عَلِمُوا لَمَنِ اشْتَراهُ ما لَهُ فِي الْآخِرَةِ مِنْ خَلاقٍ وَ لَبِئْسَ ما شَرَوْا بِهِ أَنْفُسَهُمْ لَوْ كانُوا يَعْلَمُونَ .  « 1 »\r\nالخناق : طناب و هر چيز ديگرى كه براى خفه كردن به‌كار مىرود .\r\nأرهقتهم : آنان را به شتاب واداشت .\r\nشذّبهم : آنان را پراكند .\r\nأنف : آستانه و آغاز .\r\nالبضاضة : لطافت و رقّت و در اين‌جا به معناى نيرو و نشاط است .\r\nالحوانى : جمع « الحنو » ، متضاد استقامت است .\r\nالغضارة : خوشى و آسايش .\r\nآونة : زمانها و مفرد آن « أوان » است .\r\nالزّيال : فراق .\r\nالازوف : نزديكى .\r\nالعلز : اضطراب و حرص يا لرزيدن .\r\nجرض بريقة : در ناگوارى آن را بلعيد .\r\nهتكت : گسست .\r\nالهوام : نام هر حيوان زهردار مانند مارها .\r\nالحدثان : حوادث و رخدادها .\r\nالمعالم : آثار و نشانه‌هايى كه راهى را نشان مىدهند .\r\nشحبة : هلاك‌كننده .\r\n\r\n\r\n","description":"","footnote":"\r\n( 1 ) . « . . . و مىدانستند كه هر كه چنين كند ، در آخرت هرگز بهره نخواهد برد و آنان زشت‌ترين كالا را به بهاى جانهايشان خريدند و كاش آنها مىدانستند . » بقره / 2 : 101 .\r\n","page_name":" 161 ","page_number":161},
  {"content":"\r\n\r\nنخرة : كهنه و فرسوده .\r\nالأعباء : سنگينىها .\r\nالقدّة : راه و روش .\r\n\r\nساختار ادبى\r\nأشلاء : عطف بر « أسماعا » است .\r\nجامعة : صفت براى « أشلاء » است .\r\nملائمة : حال براى « اعضاء » است .\r\nفى مجلّلات : متعلّق به محذوف و حال براى ضمير « لكم » است .\r\nرهينا : حال براى ضمير « غودر » است .\r\nوحيدا : مانند قبلى است .\r\nفالقلوب قاسية لاهية سالكة : « القلوب » مبتدا و باقى همگى خبر هستند .\r\n\r\nشرح و تفسير\r\nامام عليه السّلام در اين‌جا به گوشه‌اى از نعمتهاى خدا به بندگانش اشاره مىكند ؛ نعمتهايى كه شمردنى نيستند : « جعل لكم أسماعا لتعي ما عناها و أبصارا لتجلو عن عشاها » بديهى است كه گوش و چشم ، راههايى براى كسب دانش و فهم هستند و خداوند در اين باره فرموده است : « . . . آن خداى يكتا را هيچ مثل و مانندى نيست و او شنوا و بينا است . » « 1 » خداوند به همه چيز آگاه است و نام او از همه نادانان و سركشان و . . . بزرگتر است . امام عليه السّلام به پيروى از قرآن كريم شنوايى را بر بينايى پيشى داده است . در آيات زيادى به اين شيوه تعبير\r\n\r\n\r\n","description":"","footnote":"\r\n( 1 ) .  لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  شورى / 42 : 11 .\r\n","page_name":" 162 ","page_number":162},
  {"content":"\r\n\r\nبرمىخوريم . براى نمونه : « . . . و به شما گوش و چشم و قلب بخشيديم تا مگر شكر نعمتها را به‌جا آوريد . » « 1 » به نقل از دانشمندان كالبدشكافى خواندم كه دستگاه شنوايى از دستگاه بينايى دقيق‌تر است ؛ چه اين‌كه تك صداها مانند موسيقى و نغمه‌هاى تركيب شده را درك مىكند و همه مىدانيم كه دانش كالبدشكافى در زمان نزول قرآن به اندازه امروز پيشرفت نكرده بوده و با اين حال قرآن شنوايى را بر بينايى پيشى داده است . . . به‌راستى محمد بن عبد اللّه صلّى اللّه عليه و آله ، اين دانش را از كجا آورده است ؛ اگر آن را از خدا ندانيم ؟ همچنين گفتنى است كه معمولا شنوايى پيش از بينايى در كهنسالى ضعيف و زايل مىشود .\r\n\r\nادراك اعضاى بدن\r\n( و أشلاء جامعة لأعضائها ملائمة لأحنائها في تركيب صورها و مدد عمرها بأبدان قائمة بأرفاقها و قلوب رائدة لأرزاقها في مجلّلات نعمه و موجبات مننه و حواجز عافيته ) پيچ و خم‌هاى هر عضوى از بدن ، متناسب با كاركرد آن است . اين اعضا ، ابزارهاى رسيدن ما به روزىها هستند . ما در نعمتهاى خداوند غرق هستيم و از نعمت عافيت و سلامت برخورداريم و سختىها و دردهاى فراوان از ما به دور است و همه اينها از نعمتهاى بزرگ خداوند براى آدمى است . شگفتى آن‌جا است كه بدن انسان از اعضايى تركيب يافته كه هر يك كارها و وظايف خود را به آسانى و راحتى انجام مىدهد و اگر اين عضوها به اين صورت نبودند و يا در جاى ديگر بودند ، استفاده از آنها ممكن نبود .\r\n\r\n\r\n","description":"","footnote":"\r\n( 1 ) .  وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ لَعَلَّكُمْ تَشْكُرُونَ  نحل / 16 : 78 .\r\n","page_name":" 163 ","page_number":163},
  {"content":"\r\n\r\nيكى از دانشمندان فيزيولوژى به نام « آلكسيس كارل » در كتاب « انسان موجود ناشناخته » مىگويد « هر عضوى از بدن انسان ، آگاه و با شعور است و مىداند كه چه كارى را اكنون بايد انجام بدهد و براى چه كارى در آينده بايد آماده شود و اين آگاهى را به سود بدن به كار مىگيرد . بدن از همه سودها و زيانهاى خويش آگاه است و نيز هرچه در نزديكى و دور او رخ مىدهد . »\r\nشكى نيست كه اعضا بدن چيزى را درك نمىكنند . . . ليكن هيچ سامانه منظم و مستمرى وجود ندارد كه بدون هدف مشخص و سرانجام مشخصى كار كند . فيلسوفان به اين قاعده ، قانون غايت مىگويند . بديهى است كه اعضاى بدن وسيله و نه غايت هستند . بنابراين ، شخص دانا و حكيمى اين اعضا را آفريده و ترتيب داده است و آنها را وسيله دستيابى انسان به مصالح و اهدافش قرار داده است .\r\n( و قدّر لكم أعمارا سترها عنكم ) زندگى انسان ، بدون ترديد روزى به پايان مىرسد و ليكن چه زمانى و كجا و چگونه ؟ تنها خداوند مىداند : « هيچ كس مگر به فرمان خدا نخواهد مرد كه اجل هر كس در لوح قضاى الهى به وقت معين ثبت است . . . » « 1 » ( و خلّف لكم عبرا من آثار الماضين قبلكم ) خداوند آثار گذشتگان را فرا رويتان نهاده است تا مايه بصيرت شما گردد و شما را از معصيت بازدارد . آن‌گاه امام عليه السّلام به برخى از اين آثار اشاره مىكند : ( من مستمتع خلاقهم و مستفسح خناقهم ) « مستمتع » و « مستفسح » اسم مفعول هستند و معناى اين بند آن است كه خداوند ، زندگى گذشتگان را گشايش بخشيده و عمرشان\r\n\r\n\r\n","description":"","footnote":"\r\n( 1 ) .  وَ ما كانَ لِنَفْسٍ أَنْ تَمُوتَ إِلَّا بِإِذْنِ اللَّهِ كِتاباً مُؤَجَّلًا  آل عمران / 3 : 145 .\r\n","page_name":" 164 ","page_number":164},
  {"content":"\r\n\r\nرا طولانى ساخته و مرگشان را به تاخير انداخته تا همه بهره خود را از خوبى و خوشىهاى زندگى ببرند . ( أرهقتهم المنايا دون الآمال و شذّبهم عنها تخرّم الآجال ) بهره‌هاى فراوان زندگى دنيا ، آنها را بسنده نبود و باز آرزوهاى بلند فراهم آورده بودند تا آن كه مرگ آنها را درربود و پيش از رسيدن بر آن آرزوها ، رخت بربستند و از آنان جز آثارى براى پندگرفتن ، چيزى باقى نماند .\r\n( لم يمهدوا في سلامة الأبدان ) به هنگام سلامت و عافيت ، خود را آماده نساخته و توشه آخرت برنگرفتند . ( و لم يعتبروا في أنف الأوان ) در آغاز زندگيشان كه مىتوانستند اعمال فراوان را براى آخرت ذخيره سازند ، كارى انجام ندادند . ( فهل ينتظر أهل بضاضة الشّباب إلّا حواني الهرم ) بعد از جوانى جز پيرى در راه نيست و پس از پيرى جز بيمارى و درد نمىآيد . ( و أهل غضارة الصّحّة إلّا نوازل السّقم ) گاه بيمارى در اوج سلامت ، و اندوه و ترس در اوج آرامش و شادى ، انسان را غافلگير مىسازد . ( و أهل مدّة البقاء إلّا آونة الفناء ) همه مدتهاى دنيا رو به پايان است و همه زنده‌ها رو به فنا هستند . ( مع قرب الزّيال ) هنگامه جدايى و فراق نزديك است . ( و ازوف الانتقال ) عطف تفسير براى بند قبلى است . ( و علز القلق ) اضطراب و نگرانى چهار گوشه بدنش را مىلرزاند . ( و ألم المضض و غصص الجرض ) انسان ، اندوه مصايب را مىچشد و آب دهان را به همراه غم و غصه فرو مىكشد . ( و تلفّت الاستغاثة بنصرة الحفدة و الأقرباء و الأعزّة و القرناء ) آن‌گاه كه مستى مرگ فرارسد ، نگاهى به خانواده و يارانش مىافكند و گويى از آنها يارى مىخواهد و ليكن حال او به سان كسى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاست كه از امواج دريا سراغ آتش را مىگيرد . « 1 » امام عليه السّلام در خطبه ديگرى مىفرمايد : « به‌گونه‌اى گشته كه در بين خانواده‌اش نمىتواند سخن بگويد و با گوش خود چيزى نمىتواند بشنود ، چشمان خود را به صورتهايشان مىچرخاند و حركات زبانشان را مىبيند و چيزى از سخنانشان را نمىشنود . » « 2 »\r\n( فهل دفعت الأقارب أو نفعت النّواحب ) آيا گريه‌ها و . . . ديگر سودى دارند و چيزى جز عمل صالح به‌كار مىآيد ؟ ( و قد غودر في محلّة الأموات رهينا و في ضيق المضجع وحيدا ) تنهاى تنها در گور خويش تا روز رستاخيز زندان مىشود . حشرات گوشتش را خورده و خونش را مكيده تا آن‌كه استخوان و خاكستر مىگردد . ( و أبلت النّواهك جدّته ) حوادث و رخدادها او را فرسوده مىسازند ؛ پس از آن‌كه نيرومند بود . ( و عفت العواصف آثاره و محا الحدثان معالمه ) باد و باران به مرور زمان ، گور و سرزمين و نام و اخبارش را به فراموشى مىسپارند و ديگر نشانه‌اى بر وجودش نمىماند . ( و صارت الأجساد شحبة بعد بضّتها ) بدن آنها كه نرم و استوار بود ، اكنون سست و توخالى گشته است ( و العظام نخرة بعد قوّتها ) و استخوانها پس از نيرومندى دوران جوانى ، اكنون فرسوده گشته‌اند . ( و الأرواح مرتهنة بثقل أعبائها ) آدمى روح و بدن دارد .\r\n\r\n\r\n","description":"","footnote":"\r\n( 1 ) . « . . . متطلّب فى الماء جذوة نار » اقتباس از گفته شاعرى به نام على تهامى در رثاى فرزندش است .\r\nنك : تاريخ دمشق : 43 / 223 ؛ سير اعلام النبلاء : 17 / 382 ؛ وفيات الأعيان : 2 / 379 .\r\n( 2 ) . « فصار بين أهله لا ينطق بلسانه و لا يسمع بسمعه يردّد طرفه بالنّظر في وجوههم يرى حركات ألسنتهم و لا يسمع رجع كلامهم » خطبه : 109 .\r\n","page_name":" 166 ","page_number":166},
  {"content":"\r\n\r\nبدن پس از مرگ از آن آلودگىها و حشرات است و اما روح براى حسابرسى اعمال مىماند .\r\n( موقنة بغيب أنبائها ) خداوند ، پاداش اعمال خوب و بد آدمى را در روز قيامت آشكار مىسازد : « روزى كه هر كس ، هر كار نيكى كه كرده است پيش رويش حاضر بيند و هر كار بدى كه كرده ، آرزو كند كه مسافتى دور ، ميانش و آن كار جدايى اندازد . » « 1 » ( لا تستزاد من صالح عملها ) در آخرت ديگر تكليفى در كار نيست و نمىتوان بر اعمال نيك افزود . آن‌جا تنها حسابرسى و مجازات در كار است . ( و لا تستعتب من سيّئ زللها ) ديگر فرصتى براى توبه از بدىها و درخواست پوزش وجود ندارد .\r\n( أ و لستم أبناء القوم و الآباء و إخوانهم و الأقرباء ) هر انسانى ، پدر و برادر و فرزند و خويشاوندان ديگر دارد و همگى يكى از خويشاوندان خود را در حال مرگ ديده و بدن او را تشييع كرده و به گور سپرده‌ايم و براى او سوگوارى كرده‌ايم و باز عبرت نمىگيريم ؟ ! ( تحتذون أمثلتهم و تركبون قدّتهم و تطئون جادّتهم ) عبرت بگيريد و از گذشتگان خود پند گيريد كه شما در مسير همانان پا خواهيد گذاشت و ناگزير به سرنوشت همانها دچار خواهيد شد .\r\n( فالقلوب قاسية عن حظّها ) دلهايشان ، بهره‌اى از پاداش خداوند ندارد ؛ چرا كه هيچ كار نيكى براى خود يا ديگرى انجام نداده‌اند . ( لاهية عن رشدها سالكة في غير مضمارها ) از سود و منفعت خويش غافل هستند و در راه نابودى و هلاكت گام برمىدارند .\r\n\r\n\r\n","description":"","footnote":"\r\n( 1 ) .  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  آل عمران / 3 : 30 .\r\n","page_name":" 167 ","page_number":167},
  {"content":"\r\n\r\n( كأنّ المعنيّ سواها ) گويا پيام هدايت خطاب به آنان نيست . ( و كأنّ الرّشد في إحراز دنياها ) گويا رستگارى تنها در دنيا است و چيزى براى آخرت وجود ندارد و آن جهان كلا به فراموشى سپرده شده است . امام عليه السّلام در جاى ديگرى مىفرمايد : « بدانيد كه هرچه از دنيايتان كاسته شود ، به آخرتتان افزوده مىشود و هرچه از آخرتتان كم شود ، به دنيايتان افزوده شود . چه بسيارند زيانكارانى كه در واقع سود برده‌اند و سودآورانى كه در واقع زيان كرده‌اند . » « 1 »\r\n\r\nعبور از صراط ( 14 - 16 )\r\n« و اعلموا أنّ مجازكم على الصّراط و مزالق دحضه و أهاويل زلله و تارات أهواله فاتّقوا اللّه عباد اللّه تقيّة ذي لبّ شغل التّفكّر قلبه و أنصب الخوف بدنه و أسهر التّهجّد غرار نومه و أظمأ الرّجاء هواجر يومه و ظلف الزّهد شهواته و أوجف الذّكر بلسانه و قدّم الخوف لأمانه و تنكّب المخالج عن وضح السّبيل و سلك أقصد المسالك إلى النّهج المطلوب ( 14 ) و لم تفتله فاتلات الغرور و لم تعم عليه مشتبهات الامور ظافرا بفرحة البشرى و راحة النّعمى في أنعم نومه و آمن يومه قد عبر معبر العاجلة حميدا و قدّم زاد الآجلة سعيدا و بادر من وجل و أكمش في مهل و رغب في طلب و ذهب عن هرب و\r\n\r\n\r\n","description":"","footnote":"\r\n( 1 ) . « و اعلموا أنّ ما نقص من الدّنيا و زاد في الآخرة خير ممّا نقص من الآخرة و زاد في الدّنيا فكم من منقوص رابح و مزيد خاسر » خطبه : 114 .\r\n","page_name":" 168 ","page_number":168},
  {"content":"\r\n\r\nراقب في يومه غده و نظر قدما أمامه فكفى بالجنّة ثوابا و نوالا و كفى بالنّار عقابا و و بالا و كفى باللّه منتقما و نصيرا و كفى بالكتاب حجيجا و خصيما ( 15 ) اوصيكم بتقوى اللّه الّذي أعذر بما أنذر و احتجّ بما نهج و حذّركم عدوّا نفذ في الصّدور خفيّا و نفث في الآذان نجيّا فأضلّ و أردى و وعد فمنّى و زيّن سيّئات الجرائم و هوّن موبقات العظائم حتّى إذا استدرج قرينته و استغلق رهينته أنكر ما زيّن و استعظم ما هوّن و حذّر ما أمن . ( 16 ) »\r\n\r\nترجمه\r\nبدانيد كه بايد از صراط عبور كنيد ؛ گذرگاهى كه عبور كردن از آن خطرناك است و لغزش‌هاى پرت‌كننده و پرتگاه‌هاى وحشت‌زا و ترس‌هاى پياپى دارد . از خدا چون خردمندى بترسيد كه دل را به تفكر مشغول داشته و ترس از خدا بدنش را فراگرفته و شب‌زنده‌دارى از چشم او خواب را ربوده و به اميد ثواب ، گرمى روز را با تشنگى گذرانده و شهوات را با پارسايى كشته و نام خدا زبانش را همواره به حركت درآورده است . ترس از خدا را براى ايمن ماندن در قيامت به پيش فرستاده و از تمام راه‌ها جز راه حق ، چشم پوشيده و بهترين راهى را مىپيمايد كه انسان را به حق مىرساند . چيزى او را مغرور نساخته و مشكلات و شبهات او را نابينا نمىسازد . مژده بهشت و زندگى كردن در آسايش و نعمت سراى جاويدان و ايمن‌ترين روزها ، او را خشنود ساخته است . با بهترين روش از گذرگاه دنيا عبور كرده ، توشه آخرت را پيش فرستاده و از ترس قيامت در انجام اعمال صالح پيش قدم شده است .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nايام زندگى را با شتاب در اطاعت پروردگار گذرانده و در فراهم‌آوردن خشنودى خدا با رغبت تلاش كرده ، از زشتىها فرار كرده ، امروز رعايت زندگى فردا كرده و هم‌اكنون آينده خود را ديده است . پس بهشت براى پاداش نيكوكاران سزاوار و جهنّم براى كيفر بدكاران مناسب است و خدا براى انتقام گرفتن از ستمگران كفايت مىكند و قرآن براى حجّت آوردن و مناظره كردن ، كافى است .\r\nسفارش مىكنم شما را به پروا داشتن از خدا ! خدايى كه با ترساندن‌هاى مكرّر ، راه عذر را بر شما بست و با دليل و برهان روشن ، حجت را تمام كرد و شما را پرهيز داد از دشمنى شيطانى كه پنهان در سينه‌ها راه مىيابد و آهسته در گوش‌ها راز مىگويد و گمراه و پست است ، وعده‌هاى دروغين داده ، در آرزوى آنها به انتظار مىگذارد ، زشتىهاى گناهان را زينت مىدهد ، گناهان بزرگ را كوچك مىشمارد و آرام‌آرام دوستان خود را فريب داده ، راه رستگارى را بر روى دربند شدگانش مىبندد و در روز قيامت آن‌چه را كه زينت داده انكار مىكند و آن‌چه را كه آسان كرده ، بزرگ مىشمارد و از آن چه كه پيروان خود را ايمن داشته بود سخت مىترساند .\r\n\r\nواژه‌شناسى\r\nمزالق : جمع « مزلق » به مكان سستى گفته مىشود كه گام‌ها بر آن استوار نمىگردد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nالدّحض : نابودى و بطلان . خداوند مىفرمايد :  وَ الَّذِينَ يُحَاجُّونَ فِي اللَّهِ مِنْ بَعْدِ ما اسْتُجِيبَ لَهُ حُجَّتُهُمْ داحِضَةٌ عِنْدَ رَبِّهِمْ وَ عَلَيْهِمْ غَضَبٌ وَ لَهُمْ عَذابٌ شَدِيدٌ »  . « 1 »\r\nالتّارات : جمع « تارة » به معناى بار ، هنگام و فرصت است .\r\nالتّهجّد : به شب‌زنده‌دارى براى عبادت گفته مىشود .\r\nالغرار : اندك .\r\nأنصب : خسته كرد .\r\nهواجر : جمع « هاجرة » به معناى ميانه روز در تابستان است .\r\nظلف : بازداشت .\r\nأوجف : شتاب كرد .\r\nتنكّب : گراييد و منحرف شد .\r\nالمخالج : شاخه‌هايى كه از يك اصل منشعب مىشوند .\r\nأقصد المسالك : راهها را استوار ساخت .\r\nلم تفتله : او را منحرف نمىكند .\r\nالنّعمى : گشايش و آسايش زندگى .\r\nالعاجلة : دنيا .\r\nالآجلة : آخرت .\r\nأكمش : رفت و شتاب كرد .\r\nفى مهل : در مهلتها و فرصتهاى زندگى .\r\nذهب عن هرب : از آن‌چه بايد فرار كرد ، گريخت .\r\n\r\n\r\n","description":"","footnote":"\r\n( 1 ) . « آنان كه در دين خدا جدل مىكنند . . . حجت آنها نزد خدا لغو و باطل است و بر آنها عذاب سختى خواهد بود » شورى / 42 : 13 .\r\n","page_name":" 171 ","page_number":171},
  {"content":"\r\n\r\nما نهج : آن‌چه روشن و آشكار گشت .\r\nقرينته : نفس آدمى كه همراه اوست . خداوند مىفرمايد :  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ .  « 1 »\r\n\r\nساختار ادبى\r\nأنّ مجازكم : حروف مشبهة بالفعل و اسم آن . خبرش نيز حذف شده و در اصل چنين بوده است : « كائن لا محال » .\r\nظافرا : حال براى ضمير « عليه » است .\r\nبفرحة : جار و مجرور و متعلق به « ظافرا » است .\r\nفى أنعم : جار و مجرور متعلق به « راح » است .\r\nقدما : نقش حال را دارد .\r\nبالجنّة : « باء » زائده است و « الجنّة » فاعل « كفى » است .\r\nثوابا ، عقابا : تمييز هستند .\r\nمنتقما ، حجيجا ، خفّيا ، خصيما ، نجيّا : حال هستند .\r\n\r\nدرباره صراط\r\n( و اعلموا أنّ مجازكم على الصّراط ) برخى گفته‌اند : صراط چيزى محسوس است كه با چشم ديده مىشود و بر فراز جهنم است . آغاز آن ، صحراى محشر است و پايان آن درهاى بهشت ؛ از مو باريكتر و از شمشير تيزتر و از آتش جهنم سوزانتر است . خداوند ، همگان را فرمان مىدهد كه از آن\r\n\r\n\r\n","description":"","footnote":"\r\n( 1 ) . « هر كس از ياد خدا روى گرداند ، براى او شيطانى برمىانگيزيم كه همراهش است » ( زخرف / 43 :\r\n36 ) .\r\n","page_name":" 172 ","page_number":172},
  {"content":"\r\n\r\nبگذرند ؛ پس هر كس بدكار باشد ، در گام نخست در آتش مىافتد و هر كس نيكوكار باشد ، همچون برق از آن مىگذرد و آنان كه كار نيك و بد را مخلوط كرده‌اند « 1 » متناسب با نوع اعمالشان از آن مىگذرند : برخى بر شكم خويش و برخى بر پاى خويش و برخى همانند اسب‌سوار .\r\nدر قرآن اشاره‌اى به اين ويژگىهاى ريز و جزئى براى صراط نشده است . آياتى كه واژه صراط در آنها آمده به صراحت ، منظور از آن را راه حق و هدايت دانسته‌اند . از اين روى ، شيخ صدوق و ديگر پيروان ديدگاه حسى بودن صراط ، ناگزير شده‌اند ، آيات ديگرى را به عنوان استشهاد براى نظر خود بياورند . از جمله اين آيه : « هيچ يك از شما باقى نمىماند ، جز آن‌كه به آن وارد شود ، اين حكم حتمى خداوند است . » « 2 » در اين آيه هيچ نشانه‌اى بر اشاره به صراط ديده نمىشود و اصل بر آن است كه به ظاهر آيات تكيه شود و از تأويل پرهيز گردد . شگفت‌تر از آن استدلال ابن عربى در فتوحات مكيه به اين آيه است : « خداوند در كمين‌گاه است . » « 3 »\r\nشايد منظور امام عليه السّلام از صراط در اين‌جا ، سختىها و دشوارىهاى حسابرسى است كه مجرمان و بدكاران را هلاك مىكند و عذاب آن شبيه به عذاب آتش است . زاهدى به دوستش گفت : دوست دارى درختى باشى و از\r\n\r\n\r\n","description":"","footnote":"\r\n( 1 ) . اقتباس از آيه 102 سوره توبه است :  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  ( و ديگرانى هستند كه به گناهان خود اعتراف كرده و كار شايسته را با كارى ديگر كه بد است درآميخته‌اند اميد است خدا توبه آنان را بپذيرد كه خدا آمرزنده مهربان است )\r\n( 2 ) .  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  مريم / 19 : 71 .\r\n( 3 ) .  إِنَّ رَبَّكَ لَبِالْمِرْصادِ  فجر / 89 : 14 .\r\n","page_name":" 173 ","page_number":173},
  {"content":"\r\n\r\nحسابرسى رهايى يا بى ؟ دوستش گفت نه . زاهد گفت : اما من آرزو مىكنم درختى باشم كه چهارپايان آن را خورده و سپس به صورت پشكل از آنها در بيابانها افتم و در عوض از حسابرسى روز قيامت برهم . من از آن مصيبت بزرگ هراسانم . خداوند مىگويد : « و در آن روز كتاب اعمال نيك و بد خلق را پيش نهند و اهل عصيان را از آن‌چه در نامه عمل آنها است ، ترسان ببينى ! در حالى كه با خود گويند اى واى بر ما ! اين چه كتابى است كه اعمال بزرگ و كوچك ما را وانگذارده و همه را شمرده است . در آن كتاب ، همه اعمال خود را حاضر ببينند و خدا به هيچ كس ستم نخواهد كرد . » « 1 » به هر روى انسان مومن ، بايد به حساب و پاداش عادلانه ايمان داشته باشد و نسبت به تفاسير و جزئيات آن مسئوليتى نداريم .\r\n( فاتّقوا اللّه عباد اللّه تقيّة ذي لبّ شغل التّفكر قلبه ) در هر آيه و پندى انديشه به كار گرفته و تدبّر كرده و از آنها سوده برده است . . . خردمند ، انديشه فراوان به خرج داده تا بر هدايت و بصيرت ، گام بردارد . ( و أنصب الخوف بدنه ) ترس از خدا موجب شده كه در راه خوشنوديش تلاش كند و بدن خويش را به سختى اندازد تا از خشم و عذاب خداوند در امان ماند . ( و أسهر التّهجّد غرار نومه ) شبهاى فراوان را به عبادت بيدار مانده است . بهترين نوع عبادت خدمت كردن به مردم و انجام كارهاى عام المنفعه است .\r\n( و أظمأ الرّجاء هواجر يومه ) مؤمن واقعى به وعده‌هاى پاداش خداوند شوق فراوان دارد ؛ همانند تشنه‌اى در شدت گرما كه شوق به آب دارد . طمع\r\n\r\n\r\n","description":"","footnote":"\r\n( 1 ) .  وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  كهف / 18 : 49 .\r\n","page_name":" 174 ","page_number":174},
  {"content":"\r\n\r\nانسان مؤمن به ثواب از ايمانش نسبت به خداوند و وعده‌هايش ناشى مىشود . اين ايمان و اطمينان است كه او را به تلاش و كوشش و تحمل سختى در راه رضاى خداوند وامىدارد . ( و ظلف الزّهد شهواته ) در دنيا زهد پيشه كرده و آن را خرد و ناچيز شمرده و خود را از موارد خشم خداوند دور نگه داشته و به سوى خوشنوديش گسيل داشته است . ( و قدّم الخوف لأمانه ) در دنيا براى آخرتش تلاش مىكند تا در آن‌جا به سلامت و امنيت باشد . ( و تنكب المخالج عن وضح السّبيل ) از عوامل انحراف و كژى از راه راست رويگردان است . ( و لم تفتله فاتلات الغرور ) انگيزه‌هاى بدكارى او را فريب نداده و از فضيلت بازنمىدارد . ( و لم تعم عليه مشتبهات الامور ) همه گفتار و كردار او بر پايه دلايل و حجتهاى خداوند استوار است و براى همين در دام شبهات نمىافتد .\r\n( ظافرا بفرحة البشرى و راحة النّعمى ) منظور از مژده در اين بند همانى است كه در اين آيه آمده است : « مژده بده به كسانى كه ايمان آورده و عمل صالح انجام داده‌اند كه بهشت از آن ايشان خواهد بود و در آن ، رودها از زير پايشان در جريان است . » « 1 » شادى به هنگام ورود به بهشت غيرقابل توصيف است .\r\n( في أنعم نومه و آمن يومه ) كنايه از لذتهاى روح و آسايش بدن است و اين ، انسان خردمند را از ارتكاب حرام و لذتهاى آن بىنياز مىگرداند .\r\n( قد عبر معبر العاجلة حميدا و قدّم زاد الآجلة سعيدا ) پاك و آراسته از اين دنيا بيرون رفته و راضى و خشنود به آخرت پاى مىگذارد ؛ چرا كه اعمال نيك و\r\n\r\n\r\n","description":"","footnote":"\r\n( 1 ) .  وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ  بقره / 2 : 25 .\r\n","page_name":" 175 ","page_number":175},
  {"content":"\r\n\r\nستودنى به پيش فرستاده است . ( و بادر من وجل ) از ترس خشم خداوند به سوى جلب خوشنودى او شتابان است . ( و أكمش في مهل ) فرصتها را در زندگى غنيمت شمرده و براى بهشت ، تلاش كرده است . امام عليه السّلام در اين باره مىفرمايد : « بدانيد كه زبانهايتان آزاد و بدنهايتان سالم و اعضايتان بىنقص و فرصت فرا رويتان گشوده است . اينها همه بيش از رفتن فرصت و حلول مرگ است . پس خود را براى آن ، آماده سازيد و منتظر آمدنش نمانيد . « 1 »\r\n( و رغب في طلب و ذهب عن هرب ) در دستيابى به حق كوشا بوده و از آن چه بايد دور شود ، فرار كرده است . ( و راقب في يومه غده و نظر قدما أمامه ) در دنيا براى آخرتش تلاش كرده و در راه خير گام برمىدارد و از آن منحرف نمىشود . ( فكفى بالجنّة ثوابا و نوالا و كفى بالنّار عقابا و و بالا ) هر نعمتى جز بهشت اندك و ناچيز است و هر بلايى در مقايسه با آتش جهنم ، عافيت است . « 2 » ( و كفى باللّه منتقما و نصيرا ) خداوند براى انتقام از بدكاران و يارى به نيكوكاران بسنده است . ( و كفى بالكتاب حجيجا و خصيما ) قرآن برهان قاطع و حجت استوار براى كسى است كه از آن براى اين منظور بهره گيرد .\r\n( اوصيكم بتقوى اللّه الّذي أعذر بما أنذر و احتجّ بما نهج ) پيامبر گرامى صلّى اللّه عليه و آله از زبان خداوند در قرآن ، راه خير و هدايت را نشان داده است . ( و حذّركم عدوّا نفذ في الصّدور خفيّا ) شيطان در سينه‌ها ، وسوسه مىكند . خداوند در اين باره\r\n\r\n\r\n","description":"","footnote":"\r\n( 1 ) . « فاعلموا و الألسن مطلقة و الأبدان صحيحة و الأعضاء لدنة و المنقلب فسيح و المجال عريض قبل إرهاق الفوت و حلول الموت فحقّقوا عليكم نزوله و لا تنتظروا قدومه » خطبه : 196 .\r\n( 2 ) . « كلّ نعيم دون الجنّة فهو محقور و كلّ بلاء دون النّار عافية » حكمت : 386 .\r\n","page_name":" 176 ","page_number":176},
  {"content":"\r\n\r\nمىفرمايد : « او كه در سينه‌هاى مردم وسوسه مىافشاند . » « 1 » ( و نفث في الآذان نجّيا ) در گوش مردم ، آن‌چه مىخواند كه خود نيك مىداند . خداوند در اين باره مىفرمايد : « برخى از آن شياطين به برخى ديگر از روى غرور ، سخنان زيبا وسوسه مىكنند و اگر خداوند مىخواست چنين نمىكردند ؛ پس بگذار با افتراهاى خويش بمانند . » « 2 » ( فأضلّ و أردى و وعد فمنّى و زيّن سيّئات الجرائم ) هر كس به اباطيل او گوش فرادهد و به او اعتماد كند ، او را هلاك مىسازد و به آرزوهاى دروغ فريب مىدهد . ( و هوّن موبقات العظائم ) دور را نزديك و نزديك را دور مىسازد و به انجام گناهان بزرگ فريب مىدهد و آنها را كوچك مىنماياند .\r\n( حتّى إذا استدرج قرينته و استغلق رهينته ) منظور از « قرينه » و « رهينه » نفس است كه شيطان او را فريب مىدهد و شكار مىكند . نفس آدمى پس از گمراهى به سختى اصلاح شدنى است و انسان برده و غلام گمراهيش مىشود .\r\n( أنكر ما زيّن و استعظم ما هوّن و حذّر ما أمن ) او را از راه نجات ، گمراه ساخته و در راه هلاكت فريب داده و چون در آن گام برداشته و هلاك مىشود ، به او خيانت كرده و تنهايش مىگذارد : « . . . شيطان آن گاه كه به انسان مىگويد كافر شو و چون كافر شود مىگويد : من از تو بيزارم ، من از خداوند پروردگار جهانيان مىهراسم . » « 3 »\r\n\r\n\r\n","description":"","footnote":"\r\n( 1 ) .  الَّذِي يُوَسْوِسُ فِي صُدُورِ النَّاسِ  ناس / 114 : 5 .\r\n( 2 ) .  شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ  انعام / 6 : 112 .\r\n( 3 ) .  الشَّيْطانِ إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  حشر / 59 : 16 .\r\n","page_name":" 177 ","page_number":177},
  {"content":"\r\n\r\n\r\nدرباره انسان ( 17 - 19 )\r\n« أم هذا الّذي أنشأه في ظلمات الأرحام و شغف الأستار نطفة دهاقا و علقة محاقا و جنينا و راضعا و وليدا و يافعا ثمّ منحه قلبا حافظا و لسانا لافظا ( و بصرا لاحظا ) ليفهم معتبرا و يقصّر مزدجرا حتّى إذا قام اعتداله و استوى مثاله نفر مستكبرا و خبط سادرا ماتحا في غرب هواه كادحا سعيا لدنياه في لذّات طربه و بدوات أربه لا يحتسب رزيّة و لا يخشع تقّية ( 17 ) فمات في فتنته غريرا و عاش في هفوته يسيرا لم يفد عوضا و لم يقض مفترضا دهمته فجعات المنّية في غبّر جماحه و سنن مراحه فظلّ سادرا و بات ساهرا في غمرات الآلام و طوارق الأوجاع و الأسقام بين أخ شقيق و والد شفيق و داعية بالويل جزعا و لادمة للصّدر قلقا و المرء في سكرة ملهية و غمرة كارثة و أنّة موجعة و جذبة مكربة و سوقة متعبة ثمّ ادرج في أكفانه مبلسا و جذب منقادا سلسا ( 18 ) ثمّ القي على الأعواد رجيع وصب و نضو سقم تحمله حفدة الولدان و حشدة الإخوان إلى دار غربته و منقطع زورته و مفرد وحشته حتّى إذا انصرف المشيّع و رجع المتفجّع اقعد في حفرته نجيّا لبهتة السّؤال و عثرة الامتحان و أعظم ما هنالك بليّة نزل الحميم و تصلية الجحيم و فورات السّعير و سورات الزّفير لا فترة مريحة و لا دعة مزيحة و لا قوّة حاجزة و لا موتة ناجزة و لا سنة مسلية بين أطوار الموتات و عذاب السّاعات إنّا باللّه عائذون . ( 19 ) »\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nترجمه\r\nمگر انسان ، همان نطفه و خون نيم بند نيست كه خدا او را در تاريكىهاى رحم و غلاف‌هاى تودرتو ، پديد آورد تا به صورت جنين در آمد . سپس كودكى شيرخوار شد و بزرگتر و بزرگتر شده تا نوجوانى رسيده گرديد . سپس او را دلى فراگير و زبانى گويا و چشمى بينا عطا فرمود تا عبرت‌ها را درك كند و از بدىها بپرهيزد و آن‌گاه كه جوانى در حد كمال رسيد و بر پاى خويش استوار ماند ، گردن‌كشى آغاز كرد و روى از خدا گرداند و در بيراهه گام نهاد و در هواپرستى غرق شد و براى به‌دست آوردن لذّت‌هاى دنيا تلاش فراوان كرد و سرمست شادمانى دنيا شد . هرگز نمىپندارد مصيبتى پيش آيد و بر اساس تقوا فروتنى ندارد . ناگهان مرگ ، او را سرمست و مغرور در اين آزمايش مىربايد . او در دل بدبختىها ، اندكى زندگى كرده و در برابر آن‌چه كه از دست داده ، عوضى به دست نياورده است و آن‌چه از واجبات را ترك كرد ، قضايش را بجا نياورد . پس درد مرگ او را فراگرفت . او روزها را در حيرت و سرگردانى و شب‌ها را با بيدارى و نگرانى مىگذراند .\r\nهر روز به سختى درد مىكشد و هر شب ، رنج و بيمارى به سراغش مىرود . در ميان برادرى غم‌خوار و پدرى مهربان و ناله‌كننده‌اى بىطاقت و بر سينه‌كوبنده‌اى گريان افتاده است . امّا او در حالت بيهوشى و سكرات مرگ و غم و اندوه بسيار و ناله دردناك و درد جان كندن با انتظارى رنج‌آور ، دست به گريبان است . پس از مرگ ، او را مأيوس‌وار در كفن پيچانده ، در حالى كه تسليم و آرام است ، برمىدارند و بر تابوت مىگذارند . خسته و لاغر به سفر\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nآخرت مىرود كه فرزندان و برادران ، او را به دوش كشيده تا سرمنزل غربت به آن‌جا مىبرند كه ديگر او را نمىبينند و آن‌جا جايگاه وحشت است . امّا هنگامى كه تشييع كنندگان بروند و مصيبت‌زدگان بازگردند ، در گودال قبر نشانده ، براى پرستش حيرت‌آور و امتحان لغزش‌زا ، زمزمه غم‌آلود دارد .\r\nبزرگ‌ترين بلاى آن‌جا ، فرود آمدن در آتش سوزان دوزخ و برافروختگى شعله‌ها و نعره‌هاى آتش است كه نه يك لحظه آرام گيرد تا استراحت كند و نه آرامشى وجود دارد كه از درد او بكاهد و نه قدرتى كه مانع كيفر او شود . نه مرگى كه او را از اين همه ناراحتى برهاند و نه خوابى كه اندوهش را بر طرف سازد . در ميان انواع مرگ‌ها و ساعت‌ها مجازات گوناگون گرفتار است . به خدا پناه مىبريم .\r\n\r\nواژه‌شناسى\r\nشغف : جمع « شغاف » به معناى پوسته قلب است و برخى آن را به معناى دريچه‌هاى آن دانسته‌اند . به هرروى در اين‌جا منظور ، پوسته پيرامون نوزاد در زهدان مادرش است .\r\nدهق الكأس دهاقا : جام را پر يا آن را به شدت خالى كرد . واژه « دهاق » از اضداد است .\r\nنطفة دهاقا : نطفه را با فشار ريخت و يا آن را سرشار از سلولهاى زندگى ساخت .\r\nعلقة محاقا : ناقص و بدون شكل و صورت .\r\nيفع الغلام : به سن بلوغ رسيد و برخى گفته‌اند به سن بيست سالگى رسيد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمثاله : قامت آدمى و استوارى آن در حدى كه به اندازه لازم رشد كرده باشد .\r\nسادرا : متحير و سرگردان .\r\nالماتح : كسى كه دلو را از چاه بيرون مىكشد .\r\nالغرب : دلو .\r\nالبدوات : آن‌چه به خاطر آدمى مىآيد .\r\nغبّر : جمع « غابر » به معناى « باقى » است . در آيه‌اى آمده است :  فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ الْغابِرِينَ .  « 1 »\r\nالسّنن : راه و روش .\r\nمبلسا : يائس و نوميد يا ساكن و آرام .\r\nسلسا : سهل و آسان .\r\nالرّجيع : كسى كه از سفرى به سفر ديگرى مىرود .\r\nالوصيب : خستگى .\r\nالنّضو : لاغر .\r\nالسّورات : جمع « سورة » به معناى شدت و سختى .\r\nالنّاجزة : حاضر و آماده .\r\n\r\nساختار ادبى\r\nأم : ادات استفهام است و براى هشدار به كار رفته است و برخى نيز آن را به معناى « بل » دانسته‌اند .\r\n\r\n\r\n","description":"","footnote":"\r\n( 1 ) . « او و خانواده‌اش را نجات داديم ، جز همسرش كه از بازماندگان در عذاب است » اعراف / 7 : 83 .\r\n","page_name":" 181 ","page_number":181},
  {"content":"\r\n\r\nنطفة : حال براى « ها » در « أنشأه » است . كلمات منصوب بعد از آن نيز حال هستند .\r\nسعيا : مفعول مطلق براى « كادحا » است .\r\nرزيّة : مفعول به است .\r\nتقيّة : مفعول مطلق نوعى است و برخى نيز آن را مفعول له دانسته‌اند .\r\nيسيرا : صفت براى موصوف محذوف است و در اصل چنين بوده است :\r\n« زمنا يسيرا » .\r\nعوضا ، مفترضا : مفعول به است .\r\nجزعا : مفعول له براى « داعية » است .\r\nقلقا : مفعول له براى « لادمة » است .\r\n\r\nشرح و تفسير\r\n( أم هذا الّذي أنشأه في ظلمات الأرحام و شغف الأستار نطفة دهاقا و علقة محاقا و جنينا و راضعا و وليدا و يافعا ) خداوند انسان را از نطفه آفريد كه اصل آن از زمين است و قرارگاه آن در زهدان است . خداوند مىفرمايد : « خداوند شما را در شكمهاى مادرانتان از تاريك‌هاى سه‌گانه از مرحله‌اى به مرحله‌اى ديگر مىآفريند . اين خداوند شما است كه ملك از آن او است و خدايى جز او نيست . پس به كجا مىگراييد ؟ » « 1 » منظور از تاريكىهاى سه‌گانه ، سه پرده شكم ، زهدان و كيسه پيرامون نوزاد است و هر يك از آنها درون ديگرى است\r\n\r\n\r\n","description":"","footnote":"\r\n( 1 ) .  يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ فِي ظُلُماتٍ ثَلاثٍ ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلَّا هُوَ فَأَنَّى تُصْرَفُونَ  زمر / 39 : 6 .\r\n","page_name":" 182 ","page_number":182},
  {"content":"\r\n\r\nو نطفه در قلب آنها قرار دارد . پس از مدتى نطفه به علقه ( - پاره خون ) تبديل مىشود و سپس جنين مىشود ؛ تا آن‌كه به دنيا آمده و همچنان از مادرش شير مىخورد تا زمان بريدنش از شير فرارسد و همچنين از مرحله‌اى به مرحله ديگر گام برمىدارد تا از نوجوانى به جوانى و از جوانى به ميانسالى و از ميانسالى به كهنسالى برسد .\r\n\r\nدرباره حافظه ، سخن و بينايى\r\n( ثمّ منحه قلبا حافظا و لسانا لافظا و بصرا لاحظا ) اسرار زيادى در آدمى قرار دارد كه موجب شگفتى شده است . خداوند مىفرمايد « ما بنى آدم را تكريم كرديم و آنان را در خشكى و دريا حمل كرديم و از پاكىها روزى بخشيديم و بر بسيارى از آفريده‌ها برترى بخشيديم . » « 1 » امام عليه السّلام به سه ويژگى حافظه ، سخنگويى و بينايى در انسان اشاره مىكند :\r\n1 - حافظه : مهم نيست كه حافظه از ويژگىهاى عقل يا قلب است ؛ بلكه فوايد و سودمندىهاى آن اهميت دارد . حافظه ، يكى از نيازمندىها و ابزارهاى ما در زندگى روزمره است . براى نمونه ، ما گاه چيزى را براى يك‌بار مىآزماييم و آن را سودمند يا زيان‌بار مىيابيم و سپس آثار اين تجربه تا زمان مرگ در زندگى ما مىماند و اين از فوايد حافظه است . همچنين ، قواعد و اصول دانش را در زمان تحصيل مىآموزيم و فروع آن را استنباط مىكنيم و آنها را مقايسه مىكنيم ؛\r\n\r\n\r\n","description":"","footnote":"\r\n( 1 ) .  وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا  اسراء / 17 : 70 .\r\n","page_name":" 183 ","page_number":183},
  {"content":"\r\n\r\nبدون آن‌كه نياز به خواندن مجدد آنها داشته باشيم . اين نيز از فوايد حافظه است و به‌عبارت ديگر ، اگر حافظه نبود نه دانشى و نه تمدنى به‌پا مىشد و نه زندگى استوار مىگشت . اين يكى از تفاوتهاى انسان و حيوان است . حيوان ، هيچ تصورى از گذشته و آينده خودش ندارد . در كتاب « هوش ميمونها » از « كهلر » آمده است :\r\n« اگر ميمون ، موزى را آويخته ببيند و در همان زمان عصايى را نيز ببيند ، بىدرنگ از عصا براى گرفتن موز استفاده مىكند . اما اگر عصايى را ببيند و سپس موز را ، در اين صورت به هنگام ديدن موز به ياد عصا نمىافتد ؛ زيرا او حافظه و تمركز ندارد . براى همين ، ميمونها عليرغم آن‌كه باهوش‌ترين و زيرك‌ترين حيوانات هستند ، تاريخ و فرهنگ ندارند .\r\n2 - سخنگويى : سخن گفتن نيز از بزرگترين شگفتىهاى انسان است .\r\nانسان با سخن گفتن از خداوند و هستى ياد مىكند و وحى به‌وسيله آن فرود مىآيد و رفتار و انگيزه‌هاى انسان به وسيله آن بيان مىشود و علوم و آداب و هنرها بر آن استوار است . دانشمندى قديمى گفته است : علم به همه چيز مىپردازد و همه چيز در علم با واژگان بيان مىشود . نظريات نوين نيز مىگويند : زبان ، تنها وسيله تعبير از انديشه‌ها نيست بلكه جزئى تجزيه‌ناپذير از روند انديشيدن است .\r\nدكتر زكى نجيب محفوظ مىگويد : « تكوين انديشه‌ها ، پيوند\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nناگسستنى با تكوين واژگان دارد . » « 1 » كندياك مىگويد : روند انديشه بدون به كارگيرى زبان و نشانه‌هاى آن ناممكن است . بنابراين انسان ، همان زبان است براى آن‌كه زبان جزئى از انديشه است و قوام آدمى به انديشه است . چه دليلى بالاتر از اين كه تمام تلاشهاى آدمى و ثمره همه انديشه‌هاى او جز آن‌چه از راه زبان بر سنگها و صفحات كتابها باقى مانده است ، بقيه همگى از بين رفته است .\r\n3 - بينايى : نعمت بينائى همانند نعمت بصيرت است . انسان چيزى جز حواس و عقلش نيست و اگر اينها را نداشت ، تفاوتى با موجودات بيجان نداشت و تفاوتى بين روشنى و تاريكى نمىگذاشت . . . سخن از فوايد بينايى همانند سخن از فوايد آب و روشنايى ، بديهى است .\r\nامام عليه السّلام در اين بند به هدف بينايى و بصيرت اشاره مىكند : ( ليفهم معتبرا ) خداوند نعمت بينايى و بصيرت را به انسان بخشيده تا از تجارب حسى خويش سود برد و به‌وسيله آنها اشتباهات خويش را بشناسد و درست و نادرست را و سودمند و زيان‌بار را تشخيص دهد و اولى را انجام دهد و از دومى پرهيز كند : ( و يقصّر مزدجرا ) .\r\n( حتّى إذا قام اعتداله ) زمانى كه اعضاى بدن انسان ، كامل و استوار گشت .\r\nخداوند مىگويد : « انسان را در بهترين شكل آفريديم . » « 2 » ( و استوى مثاله ) قامتش به سرحد كمال رسيد . ( نفر مستكبرا ) از آيات و احكام الهى روى گرداند و سركشى كرد : « . . . و اين چنين خداوند بر دل هر متكبر گردن‌كشى\r\n\r\n\r\n","description":"","footnote":"\r\n( 1 ) . نك : تجديد الفكر العربى ، دى تراسى .\r\n( 2 ) .  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  تين / 95 : 4 .\r\n","page_name":" 185 ","page_number":185},
  {"content":"\r\n\r\nمهر مىزند . » « 1 » ( و خبط سادرا ) كنايه از جهل و كم‌خردى است . همان‌گونه كه امام عليه السّلام در جاى ديگرى فرموده است : « نادانىها را برهم مىزند و بر بيهودگىها سوار است و بر هيچ دانشى استوار نيست . » « 2 »\r\n( ماتحا في غرب هواه ) در پى هواهاى نفسانىاش روان است و نه دين و نه عقل او را از آنها رويگردان نمىسازد . ( كادحا سعيا لدنياه في لذّات طربه و بدوات أربه ) شب و روز براى سودجويى و ثروت‌اندوزى تلاش مىكند ؛ هرچند به زيان ستمديدگان و ضعيفان باشد . ( لا يحتسب رزيّة و لا يخشع تقيّة ) به سرنوشت و بدفرجامى نمىانديشد و دلش در اثر موعظه‌ها خاشع نمىشود و تقواى خداوند را در هيچ چيز مراعات نمىكند .\r\n( فمات في فتنته غريرا و عاش في هفوته يسيرا ) روزهاى اندكى را در دنيا زيست و به خوشگذرانى پرداخت و به زندگى دنيا مغرور گشته ، به آن دل بسته تا آن‌كه مرگ او را در بدترين حالت درربود . ( دهمته فجعات المنيّة في غبّر جماحه و سنن مراحه ) در حالى كه غرق در شهوات و شادىهايش است ، ناگهان نشانه‌هاى مرگ را مىبيند . ( فظلّ سادرا ) و سرگردان مىماند و نمىداند كه نسبت به كوتاهىها و كم‌كارىهاى خويش چه بايد بكند .\r\n( و بات ساهرا في غمرات الآلام و طوارق الأوجاع و الأسقام بين أخ شقيق و والد شفيق و داعية بالويل جزعا و لادمة للصّدر قلقا و المرء في سكرة ملهية و غمرة كارثة و أنّة موجعة و جذبة مكربة و سوقة متعبة ) امام عليه السّلام ، حالت احتضار را توصيف مىكند . درد و رنج‌ها در بستر مرگ ، گردآمده و ترس و اندوه و ناله و\r\n\r\n\r\n","description":"","footnote":"\r\n( 1 ) .  كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  غافر / 40 : 35 .\r\n( 2 ) . « عاش ركّاب عشوات لم يعضّ على العلم بضرس قاطع » خطبه : 17 .\r\n","page_name":" 186 ","page_number":186},
  {"content":"\r\n\r\nنوميدى و تلخى همگى جمع شده . . . و سرانجام گريه و فرياد و شيون خانواده و دوستان كه هيچ كارى از دستشان برنمىآيد . . . و شگفت آن‌كه گريه و زارى مىكنند و باز عبرت و پند نمىگيرند !\r\n( ثمّ أدرج في أكفانه مبلسا و جذب منقادا سلسا ) ساكت و آرام در كفنش نهاده مىشود و از خود ممانعتى نشان نمىدهد . ( ثمّ القي على الأعواد رجيع و صب و نضو سقم ) پس از تحمل بيمارىها و سختىهاى فراوان ، در گور نهاده مىشود . ( تحمله حفدة الولدان و حشدة الإخوان ) « حفدة » در اين‌جا جمع « حافد » است و به نوكران و ياران و پيروان گفته مىشود و منظور آن است كه جنازه وى بر دوش آنان برده مىشود . ( إلى دار غربته و منقطع زورته و مفرد وحشته ) او را تنها و غريب به گور مىسپارند .\r\n( حتّى إذا انصرف المشيّع و رجع المتفجّع اقعد في حفرته نجيّا لبهتة السّؤال و عثرة الامتحان ) پس از نهادن در گور و ريختن خاك بر او همه پيوندهاى او با مردم دنيا بريده مىشود و همه آه و ناله‌هايش خاموش مىگردد و تشييع‌كنندگان به راه خويش مىروند و آه و ناله‌هايشان خاموش مىشود و به مرور زمان فراموش مىشود . در روايات متواتر از شيعه و سنى ثابت شده است كه مرده در قبر حسابرسى مىشود ؛ گرچه برخى از متكلمان ، آن را انكار كرده‌اند .\r\nيكى از آياتى كه موافقان حسابرسى در گور به آن استناد مىكنند عبارتست از :\r\n« اينك هر صبح و شام بر آتش عرضه مىشوند و روزى كه رستاخيز برپا شود فرياد مىرسد كه فرعونيان را در سخت‌ترين انواع عذاب درآوريد . » « 1 » از اين\r\n\r\n\r\n","description":"","footnote":"\r\n( 1 ) .  النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ  غافر / 40 : 46 .\r\n","page_name":" 187 ","page_number":187},
  {"content":"\r\n\r\nآيه چنين برداشت شده كه عطف روز قيامت بر پيش از آن نشانگر آن است كه عذابى پيش از روز قيامت نيز وجود دارد و اين عذاب به‌طور طبيعى بايد در جهان برزخ و پس از مرگ باشد . « 1 »\r\n( و أعظم ما هنالك بليّة نزل الحميم و تصلية الجحيم و فورات السّعير و سورات الزّفير ) « سورة » به معناى شدت و « زفيز » به معناى صداى آتش است . معناى اين بند آن است كه سختىهاى دنيا و رنجهاى قبر در مقايسه با عذاب آتشين روز قيامت ، هيچ نيست . ( لا فترة مريحة و لا دعة مزيحة و لا قوّة حاجزة ) عذابى دمادم پيوسته كه هيچ چيز آن را مانع نمىشود . ( و لا موتة ناجزة ) در آيه قرآن آمده است : « حكم به مرگ بر ايشان [ جارى 
  ] نمىشود تا بميرند و نه عذاب آن از ايشان كاسته شود . » « 2 »\r\n( و لا سنة مسلية ) « سنة » به مرحله نخست خواب و نيز به چرت مىگويند و منظور در اين‌جا مرگ است كه در آن جهان وجود ندارد . ( بين أطوار الموتات و عذاب السّاعات ) هر مرحله‌اى از عذاب و هر لحظه‌اى از آن به مانند مرگ و بلكه شديدتر از آن است . ( إنّا باللّه عائذون ) به خداوند و ولايت پيامبر صلّى اللّه عليه و آله و خاندانش عليهم السّلام از اين عذاب سخت و خشم خداوند پناه مىبريم .\r\n\r\nراه گريز ؟ ( 20 - 21 )\r\n« عباد اللّه أين الّذين عمّروا فنعموا و علّموا ففهموا و انظروا فلهوا و سلموا فنسوا أمهلوا طويلا و منحوا جميلا و حذّروا أليما و وعدوا\r\n\r\n\r\n","description":"","footnote":"\r\n( 1 ) . نك : شرح تجريد ، علامه حلى .\r\n( 2 ) .  لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها  فاطر / 35 : 36 .\r\n","page_name":" 188 ","page_number":188},
  {"content":"\r\n\r\nجسيما احذروا الذّنوب المورّطة و العيوب المسخطة اولي الأبصار و الأسماع و العافية و المتاع هل من مناص أو خلاص أو معاذ أو ملاذ أو فرار أو محار أم لا  فَأَنَّى تُؤْفَكُونَ  « 1 » أم أين تصرفون أم بما ذا تغترّون ( 20 ) و إنّما حظّ أحدكم من الأرض ذات الطّول و العرض قيد قدّه متعفّرا على خدّه الآن عباد اللّه و الخناق مهمل و الرّوح مرسل في فينة الإرشاد و راحة الأجساد و باحة الاحتشاد و مهل البقيّة و انف المشيّة و إنظار التّوبة و انفساح الحوبة قبل الضّنك و المضيق و الرّوع و الزّهوق و قبل قدوم الغائب المنتظر و إخذة العزيز المقتدر . ( 21 ) »\r\n\r\nترجمه\r\nاى بندگان خدا كجا هستند آنان كه ساليان طولانى در نعمت‌هاى خدا عمر گذراندند . تعليمشان دادند و دريافتند . مهلتشان دادند و بيهوده روزگار گذراندند . از آفات و بلاها دورشان داشتند ؛ اما فراموش كردند . زمانى طولانى آنها را مهلت دادند . نعمت‌هاى فراوان بخشيدند . از عذاب دردناك پرهيزشان دادند و وعده‌هايى بزرگ از بهشت جاويدان به آنها دادند . اى مردم ! از گناهانى بپرهيزيد كه شما را به هلاكت افكند و از عيب‌هايى كه خشم خدا را درپى دارد .\r\nاى دارندگان چشمهاى بينا و گوش‌هاى شنوا و سلامت بدن و كالاى دنيا ! آيا گريزگاهى يا راه رهايى و جاى امنى هست ؟ پناهگاهى و جاى فرارى\r\n\r\n\r\n","description":"","footnote":"\r\n( 1 ) . انعام / 6 : 95 .\r\n","page_name":" 189 ","page_number":189},
  {"content":"\r\n\r\nهست ؟ آيا بازگشتى براى جبران وجود دارد ؟ يا چنين نيست ؟ پس كى باز مىگرديد ؟ به كدام سو مىرويد ؟ و به چه چيز مغرور مىشويد ؟ همانا بهره هر كدام از شما از زمين به اندازه طول و عرض قامت شماست ؛ چه اين كه خاك آلوده بر آن بخوابيد . اى بندگان خدا ! هم اكنون به اعمال نيكو پردازيد تا ريسمان‌هاى مرگ بر گلوى شما سخت نشده و روح شما براى كسب كمالات آزاد است و بدن‌ها راحت و در حالتى قرار داريد كه مىتوانيد مشكلات يكديگر را حل كنيد . هنوز مهلت داريد و جاى تصميم و توبه و بازگشت از گناه باقى مانده است . عمل كنيد پيش از آن‌كه در شدّت تنگناى وحشت و ترس و نابودى قرار گيريد ؛ پيش از آن‌كه مرگ در انتظار مانده ، فرارسد و دست قدرتمند خداى توانا شما را برگيرد .\r\n\r\nواژه‌شناسى\r\nالورطة : هلاكت .\r\nالمورّطة : هلاك‌كننده .\r\nمهار : مرجع .\r\nتؤفكون : بازداشته مىشويد يا دگرگون مىشويد .\r\nالقدّ : اندازه و قامت .\r\nمتعفّرا على خدّه : گونه‌اش را بر خاك نهاد .\r\nالفينة : ساعت و هنگام .\r\nالباحة : فضا و ساحت .\r\nانف : آغاز .\r\nالضّنك : تنگى .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nالرّوع : ترس .\r\nالزّهوق : تلاشى .\r\n\r\nساختار ادبى\r\nطويلا : صفت براى موصوف محذوف است و در اصل چنين بوده است :\r\n« أملا طويلا » .\r\nجميلا : صفت براى مفعول مطلق محذوف است و در اصل چنين بوده است : « منحوا منحا جميلا » .\r\nجسيما : مانند قبلى است و در اصل چنين بوده است : « وعدوا وعدا جسيما » .\r\nاولى الابصار : منادا است و حرف نداى آن حذف شده است .\r\nمن مناص : « من » زائده و « مناص » مبتدا و خبر آن حذف شده و در اصل چنين بوده است : « هل لكم مناص » .\r\nأنّى : مفعول مطلق است و در اصل چنين بوده است : « أىّ إفك تؤفكون » .\r\nذات : صفت « ارض » است .\r\nقيد : خبر « حظّ » است .\r\nمتعفّرا : حال براى ضمير « قدّه » است .\r\nالآن : ظرف و متعلق به محذوف است و در اصل چنين بوده است :\r\n« اعملوا الآن » .\r\nفى فينة : جار و مجرور متعلق به « مرسل » است .\r\nقبل : ظرف و متعلق به « انفساح » است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nشرح و تفسير\r\n( عباد اللّه أين الّذين عمّروا فنعموا ) احوال گذشتگان را يادآور مىشود كه مدت طولانى زندگى كرده و در لذتها و خوشىهاى فراوان به‌سر برده‌اند . ( و علّموا ففهموا و انظروا فلهوا ) راه راست به آنان نشان داده شده و آنان آن را ديدند و شناختند ولى از آن روى گردانيده و سرگرم دنيا شدند . ( و سلموا فنسوا ) زمان زياد را در سلامت بدن و روزى كامل زندگى كردند ولى راه درست هدايت را كه مىشناختند ، فراموش كردند . ( امهلوا طويلا و منحوا جميلا ) به آنان مهلت داده شد تا عمل كنند و سپاس گويند . ( و حذّروا أليما و وعدوا جسيما ) از عذاب سخت پرهيز داده شده‌اند تا تقوا پيشه كنند و وعده‌هاى نيك به آنان داده شد تا به عمل صالح رغبت كنند . ( احذروا الذّنوب المورّطة و العيوب المسخطة ) از گناهان هلاكت‌بار و عيبهاى عذاب‌آور بپرهيزيد .\r\n( اولي الأبصار و الأسماع و العافية و المتاع هل من مناص أو خلاص أو معاذ أو ملاذ أو فرار أو محار أم لا  فَأَنَّى تُؤْفَكُونَ  « 1 » أم أين تصرفون أم بما ذا تغترّون ) امام عليه السّلام سركشان طغيانگر را مورد خطاب قرار مىدهد و به آنها مىگويد : چه اندازه دشمنى و نافرمانى مىكنيد ؟ آيا به خدا باور نداريد و وجدانى درون شما نيست كه شما را بيدار كند ؟ به چه چيز مغرور گشته‌ايد و به چه چيزى تكيه مىكنيد ؟ به ثروتى كه آن را براى ورثه خود خواهيد گذاشت يا سلامتى و صحتى كه رو به پايان است و جاه و مقامى كه زائل مىشود يا خداوند به شما\r\n\r\n\r\n","description":"","footnote":"\r\n( 1 ) . انعام / 6 : 95 .\r\n","page_name":" 192 ","page_number":192},
  {"content":"\r\n\r\nامان‌نامه‌اى داده است و آيا مىتوانيد از عذاب خداوند فرار كنيد ؟ واى بر شما ! از آن‌چه انجام مىدهيد و براى خود انباشت مىكنيد .\r\n( و إنّما حظّ أحدكم من الأرض ذات الطّول و العرض قيد قدّه متعفّرا على خدّه ) هر انسانى چه گدا و چه پادشاه سرانجام در گورى تنگ و كوچك گذاشته مىشود و بر خاك مىآرامد و سنگ و كلوخ به جاى لحاف به خود مىكشد . . . پس اين همه غرور و گردن‌كشى ، براى چيست ؟ واعظى مىگويد : « گور خويش را همواره با خود ببر و نمىگويم كه خاك آن را با خود حمل كن ؛ بلكه فكر و انديشه آن را با خود هميشه داشته باش . » هر كس ، هر انديشه‌اى در ذهن داشته باشد ، آثار آن در اعمالش آشكار مىشود .\r\n( الآن عباد اللّه و الخناق مهمل ) اكنون فرصت بر شما تنگ نيامده است . ( و الرّوح مرسل في فينة الإرشاد ) روح نه مذكر است و نه مونث و منظور در اين‌جا آن است كه ارواح شما هنوز در دوران تكليف و عمل به‌سر مىبرند و قبض نشده‌اند . ( و راحة الأجساد ) جسدهايتان نيرومند و تواناى بر انجام كارهاى نيك هستند . ( و باحة الاحتشاد ) مىتوانيد گرد آييد و دست در دست همديگر نيكى بيافريد . ( و مهل البقيّة ) پاره‌اى از عمر شما باقى مانده كه مىتوانيد در آن توبه كنيد و جبران گذشته كنيد .\r\n( و أنف المشيّة ) اگر عزمى راستين بر فرمانبردارى داشتيد ، از هم‌اكنون شروع مىكرديد و واجبات خداوند را به جا مىآورديد . ( و إنظار التّوبة ) اگر خواهان توبه باشيد ، فرصت كافى براى آن داريد . ( و انفساح الحوبة ) شما مىتوانيد هر كارى را انجام دهيد كه در آخرت به آن نيازمند مىشويد . ( قبل الضّنك و المضيق و الرّوع و الزّهوق ) فرصت را غنيمت بشماريد كه شما\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمهمانانى گذرا در زمين هستيد و اگر هنگامه رحيل فرارسد ، ديگر كارى نمىتوانيد انجام دهيد . ( و قبل قدوم الغائب المنتظر و إخذة العزيز المقتدر ) بشتابيد ، پيش از آن‌كه مرگ به سراغ شما آيد . توصيف مرگ به « المنتظر » و « العزيز المقتدر » از آن روى است كه بدون شك و ترديد فرامىرسد و در هر حال بر آدمى چيره مىشود . امام عليه السّلام در خطبه ديگرى مىفرمايد : « مرگ ، ديداركننده‌اى دوست نداشتنى و برنده‌اى غيربازنده و هماوردى مغلوب‌نشدنى است . » « 1 »\r\n\r\n\r\n","description":"","footnote":"\r\n( 1 ) . « زائر غير محبوب و قرن غير مغلوب » خطبه : 230 .\r\n","page_name":" 194 ","page_number":194},
  {"content":"\r\n\r\n\r\nخطبه 84\r\n\r\nدروغ ، بدترين سخن !\r\n« عجبا لابن النّابغة يزعم لأهل الشّام أنّ فيّ دعابة و أنّي امرؤ تلعابة اعافس و امارس لقد قال باطلا و نطق آثما أما - و شرّ القول الكذب - إنّه ليقول فيكذب و يعد فيخلف و يسأل فيلحف و يسأل فيبخل و يخون العهد و يقطع الإلّ فإذا كان عند الحرب فأيّ زاجر و آمر هو ما لم تأخذ السّيوف مآخذها فإذا كان ذلك كان أكبر مكيدته أن يمنح القوم سبّته أما و اللّه إنّي ليمنعني من اللّعب ذكر الموت و إنّه ليمنعه من قول الحقّ نسيان الآخرة إنّه لم يبايع معاوية حتّى شرط له أن يؤتيه أتيّة و يرضخ له على ترك الدّين رضيخة . »\r\n\r\nترجمه\r\nشگفتا از ( عمروعاص ) پسر نابغه در بين مردم شام گفت كه من اهل شوخى و خوشگذرانى بوده و عمر بيهوده مىگذرانم . حرفى از روى باطل گفت و گناه در ميان شاميان انتشار داد . مردم آگاه باشيد بدترين گفتار دروغ است . عمروعاص سخن مىگويد . دروغ مىبندد . وعده مىدهد و خلاف آن\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمرتكب مىشود . درخواست مىكند و اصرار مىورزد . اگر چيزى از او بخواهند بخل مىورزد . به پيمان خيانت مىكند و پيوند خويشاوندى را قطع مىنمايد . پيش از آغاز نبرد در هياهو و امر و نهى بىمانند است تا آن‌جا كه دست‌ها به سوى قبضه شمشيرها نرود . اما در آغاز نبرد و برهنه شدن شمشيرها ، بزرگ‌ترين نيرنگ او اين است كه عورت خويش آشكار كرده ، فرار نمايد .\r\nآگاه باشيد به خدا سوگند كه ياد مرگ مرا از شوخى و كارهاى بيهوده باز مىدارد ؛ ولى عمروعاص را فراموشى آخرت از سخن حق بازداشته است .\r\nبا معاويه بيعت نكرد ؛ مگر بدان شرط كه به او پاداش دهد و در برابر ترك دين خويش ، رشوه‌اى تسليم او كند .\r\n\r\nواژه‌شناسى\r\nالدّعابة : شوخى .\r\nالتّلعابة : بازى كردن زياد .\r\nالإلّ : رابطه خويشاوندى .\r\nاعافس : بازى مىكنم .\r\nامارس : تمرين مىكنم .\r\nيلحف : اصرار مىكند . خداوند مىفرمايد :  لا يَسْئَلُونَ النَّاسَ إِلْحافاً .  « 1 »\r\nالسّبّتة : زشتى .\r\nأتيّة : هديه .\r\n\r\n\r\n","description":"","footnote":"\r\n( 1 ) . « از مردم به اصرار درخواست نمىكنند . » بقره / 2 : 273 .\r\n","page_name":" 196 ","page_number":196},
  {"content":"\r\n\r\nالرّضيخة : اين نيز به معناى هديه است . اما معمولا درباره هداياى كم به كار مىرود .\r\n\r\nساختار ادبى\r\nعجبا : مفعول مطلق است .\r\nأن فى دعابة : تاويل به مصدر مىرود و ما بعد « أنّ » جاى دو مفعول « يزعم » را پر مىكند .\r\nباطلا : صفت براى مفعول مطلق محذوف است و در اصل چنين بوده است : « قال قولا باطلا » .\r\nآثما : حال است .\r\nأىّ زاجر : خبر مقدم و مبتداى آن « هو » محذوف و در اصل چنين بوده است : « فهو أىّ زاجر » برخى نيز « أىّ » را حال دانسته‌اند ؛ ولى توضيح نداده‌اند كه چگونه « أىّ » در اين‌جا مىتواند حال باشد .\r\n\r\nشرح و تفسير\r\n( عجبا لابن النّابغة ) نابغه نام مادر عمروعاص است . شيخ ميثم بحرانى در اين باره مىگويد : مادر عمروعاص به دليل شهرت در روسپىگرى و تظاهر به آن « نابغه » ناميده مىشود . « 1 » در شرح ابن ابى الحديد آمده است : « نابغه مادر عمروعاص است كه ابو لهب و امية بن خلف و هشام بن مغيرة و ابو سفيان بن حرب و عاص همگى با او آميزش كردند و عمرو از او به دنيا آمد . همه آنها خواهان عمرو بودند ولى مادرش ، عاص را به پدرى عمرو برگزيد ؛ زيرا\r\n\r\n\r\n","description":"","footnote":"\r\n( 1 ) . شرح مئة كلمة : 162 .\r\n","page_name":" 197 ","page_number":197},
  {"content":"\r\n\r\nعاص فراوان هزينه نابغه را مىكرد . عمرو بيشتر به ابو سفيان شبيه بود . از اين روى ابو سفيان بن حرث بن عبد المطلب درباره عمروعاص مىگويد : « پدر تو ابو سفيان است و در آن شكى نيست . » « 1 »\r\n( يزعم لأهل الشّام أنّ فيّ دعابة و أنّي امرؤ تلعابة اعافس و امارس ) عمروعاص ، انديشه فراوان كرد كه نقص و عيبى در امام عليه السّلام بيابد و آن عيب را به مردم بباوراند و چون ناتوان گشت و چيزى نيافت ، آن‌گاه گفت على عليه السّلام سزاوار خلافت نيست ، زيرا فراوان شوخى مىكند ؛ اما خدا و بندگان نيك خداوند مىدانند : « لقد قال باطلا و نطق آثما أما و شرّ القول الكذب » دروغ چه شوخى و چه جدى به اتفاق‌نظر همه مردم زمين ، بدترين سخن است ؛ ولى عمروعاص به ارزشها توجهى نداشت .\r\n( إنّه ليقول فيكذب ) او بدون شرم از مردم و ترس از خدا دروغ مىگويد . ( و يعد فيخلف ) همانند هر دروغگو و منافق ديگرى وعده‌هاى خود را مىشكند .\r\n( و يسأل فيلحف ) اصرار فراوان در سوالهاى خويش مىكند و آن‌چه را خود به ديگران نمىدهد ، با اصرار از ديگران مىخواهد . ( و يسأل فيبخل ) « بخل ، همه بدىها را در خود جاى مىدهد و آن افسارى است كه همه زشتىهاى ديگرى را با خود مىكشد . » « 2 » ( و يخون العهد و يقطع الإلّ ) خيانت از نشانه‌هاى نفاق است و قطع رحم از انسان خيانتكار دور نيست .\r\n( فإذا كان عند الحرب فأيّ زاجر و آمر هو ما لم تأخذ السّيوف مآخذها ) او جنگ مىكند . . . اما تنها با زبان و تا جايى كه ايمن و آسوده باشد . ( فإذا كان ذلك كان\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 6 / 283 .\r\n( 2 ) . « البخل جامع لمساوئ العيوب و هو زمام يقاد به إلى كلّ سوء » حكمت : 377 .\r\n","page_name":" 198 ","page_number":198},
  {"content":"\r\n\r\nأكبر مكيدته أن يمنح القوم سبّته ) آن‌گاه كه آتش جنگ شعله‌ور شده و شمشيرها در هم فرو روند خود را با هر ننگى از مرگ نجات مىدهد . امام عليه السّلام اشاره به ماجراى عمروعاص در جنگ صفين دارد « 1 » و اين كه چگونه با كفش عورت خويش ، جان خود را ربود . از اين روى ، بعدها وى ضرب المثلى براى كسى شد كه جان را با انجام عار و ننگ مىخرد . شاعر در اين باره مىگويد :\r\n« سودى در از بين بردن سختى و آزار با پذيرش عار و ننگ نيست ؛ آن‌گونه كه عمرو انجام داد . » « 2 »\r\n( أما و اللّه إنّي ليمنعني من اللّعب ذكر الموت ) هيچ كس به اندازه و مانند امام عليه السّلام ، مرگ و سختىها و رنجهاى پيش از آن را خوب توصيف نكرده است . در هر سخن و گفته‌اى از امام عليه السّلام ، نشانه‌هايى در اين باره و نيز هشدار نسبت به گناهان و غره شدن به زندگى دنيا به چشم مىخورد تا آن‌جايى كه مىتوان اين موضوع را ته‌مايه مشترك همه گفته‌هاى امام عليه السّلام دانست . امام عليه السّلام از منظر مرگ به دنيا نظر مىافكند و زيبايىهاى آن را از زاويه مرگ مىسنجد .\r\nاز اين روى خطاب به دنيا مىگويد : « زندگى در تو كوتاه است و رنجهاى تو آسان است و آرزوهايت پست و ناچيز است . آه ! از كمى توشه و دورى راه و دورى سفر و بزرگى مقصد . » همچنين از اين روى دنيا را سه طلاقه كرد . « 3 »\r\n\r\n\r\n","description":"","footnote":"\r\n( 1 ) . اين داستان به گزارشهاى مختلف در منابع تاريخى آمده است و همه آنها به هم نزديك هستند .\r\nبراى نمونه نك : الإمامة و السياسة ، ابن قتيبه : 1 / 127 ؛ وقعة صفين : 406 ؛ طبقات ابن سعد : 7 / 188 .\r\n( 2 ) . «\r\n و لا خير فى دفع الأذى بمذلّة * * * * كما ردّها يوما بسوأته عمرو \r\n» . ( 3 ) . « يا دنيا يا دنيا إليك عنّي ، أبي تعرّضت أم إليّ تشوّقت ؟ لا حان حينك هيهات غرّي غيري لا حاجة لي فيك قد طلّقتك ثلاثا لا رجعة فيها فعيشك قصير و خطرك يسير و أملك حقير آه من قلّة الزّاد و طول الطّريق و بعد -\r\n","page_name":" 199 ","page_number":199},
  {"content":"\r\n\r\n( و إنّه ليمنعه من قول الحقّ نسيان الآخرة ) اگر در علت دشمنى با امام عليه السّلام مطالعه و بررسى شود ، به اين نتيجه مىرسيم كه امام عليه السّلام تنها براى خدا و آخرت كار مىكرد و اما دشمنانش ، براى دنيا تلاش مىكردند . عمرو عاص ، از آن جمله بود كه دين و عقل و قلبش را به هواهاى نفس خويش فروخته بود . ( إنّه لم يبايع معاوية حتّى شرط له أن يؤتيه أتيّة و يرضخ له على ترك الدّين رضيخة ) منظور از « أتيّة » و « رضيخة » در اين‌جا امارت مصر است . اين داستان معروف است كه عمروعاص در برابر كمك به معاويه از او حكومت مصر را خواست . . . جاى شگفتى نيست كه معاويه و عمروعاص چنين با اسلام و خون مسلمانان بازى كنند ؛ چه اين‌كه آنان تنها حرص دنيا را خورده و به آخرت نمىانديشيدند .\r\n\r\n\r\n","description":"","footnote":"\r\n- السّفر و عظيم المورد » ( اى دنيا ! از من دور شو . تو مىخواهى من را بفريبى ؟ ! هيهات ، جز من را بفريب . من نيازى به تو ندارم . تو را سه طلاقه كردم كه ديگر بازگشتى پس از آن نيست . . . ) حكمت : 75 .\r\n","page_name":" 200 ","page_number":200},
  {"content":"\r\n\r\n\r\nخطبه 85\r\n\r\nدرجات گوناگون آخرت\r\n« و أشهد أن لا إله إلّا اللّه وحده لا شريك له الأوّل لا شيء قبله و الآخر لا غاية له لا تقع الأوهام له على صفة و لا تعقد القلوب منه على كيفيّة و لا تناله التّجزئة و التّبعيض و لا تحيط به الأبصار و القلوب منها فاتّعظوا عباد اللّه بالعبر النّوافع و اعتبروا بالآي السّواطع و ازدجروا بالنّذر البوالغ و انتفعوا بالذّكر و المواعظ فكأن قد علقتكم مخالب المنيّة و انقطعت منكم علائق الامنيّة و دهمتكم مفظعات الامور و السّياقة إلى الورد المورود  كُلُّ نَفْسٍ مَعَها سائِقٌ وَ شَهِيدٌ  « 1 » سائق يسوقها إلى محشرها و شاهد يشهد عليها بعملها منها في صفة الجنة درجات متفاضلات و منازل متفاوتات لا ينقطع نعيمها و لا يظعن مقيمها و لا يهرم خالدها و لا يبأس ساكنها . »\r\n\r\n\r\n","description":"","footnote":"\r\n( 1 ) . ق / 50 : 21 .\r\n","page_name":" 201 ","page_number":201},
  {"content":"\r\n\r\n\r\nترجمه\r\nو گواهى مىدهم كه خدايى نيست جز خداى يكتا . آغاز ، او است كه پيش از او چيزى نيست و پايان همه اوست كه بىنهايت است . پندارها براى او صفتى نمىتوانند فراهم آورند و عقل‌ها از درك كيفيّت او درمانده‌اند . نه جزئى براى او مىتوان تصوّر كرد و نه تبعيض‌پذير است و نه چشم‌ها و قلب‌ها مىتوانند او را به درستى فراگيرند .\r\nاى بندگان خدا از عبرت‌هاى سودمند پند پذيريد و از آيات روشنگر عبرت آموزيد . و از آن‌چه با بيان رسا شما را ترسانده‌اند ، بپرهيزيد و از يادآورىها و اندرزها سود ببريد ؛ آن‌چنان كه گويا چنگال مرگ در پيكر شما فرو رفته و رشته آرزوها و دلبستگىها قطع گرديده و سختىهاى مرگ و آغاز حركت به سوى قيامت به شما هجوم آورده است . آن روز كه « همراه هر كسى گواه و سوق‌دهنده‌اى است » سوق‌دهنده‌اى كه تا صحنه رستاخيز او را مىكشاند و شاهدى كه بر اعمال او گواهى مىدهد .\r\nدر بهشت ، درجاتى از يكديگر برتر و جايگاه‌هاى گوناگون و متفاوت وجود دارد كه نعمت‌هايش پايان ندارد و ساكنان آن هرگز خارج نگردند .\r\nساكنان بهشت جاويد ، هرگز پير و فرسوده نگردند و گرفتار شدائد و سختى ها نخواهند شد .\r\n\r\nواژه‌شناسى\r\nالآى : جمع « آية » .\r\nالسّواطع : جمع « ساطع » به معناى ظاهر و آشكار .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nالبوالغ : جمع « بالغة » به معناى حجت آشكار . « موعظة بالغة » نيز به معناى پند روشن و آشكار است .\r\nعلائق : دلبستگىها .\r\nالمفظعات : مصائب و سختىها .\r\nالسّياقة : از ريشه « ساق يسوق » به معناى « راندن » است .\r\nلا يظعن : كوچ نمىكند .\r\nلا يبأس : نياز ندارد .\r\n\r\nساختار ادبى\r\nأشهد أن لا إله الا اللّه : « أن » مخففه و اسم آن ضمير شان است و جمله پس از آن خبرش مىباشد .\r\nأوّل : بدل از « اللّه » يا خبر براى مبتداى محذوف « هو الاوّل » است .\r\nكأن : حروف مشبهة بالفعل كه تخفيف يافته و اسم آن محذوف است .\r\nسائق : اين كلمه دوبار تكرار شده كه بار دوم ، بدل براى بار اول است .\r\nشاهد : بدل از « شهيد » است .\r\nدرجات متفاضلات : مبتدا و صفت . خبر نيز حذف شده و در اصل چنين بوده است : « درجات متفاضلات لأهل الجنّة » .\r\n\r\nشرح و تفسير\r\n( وحده لا شريك له ) اگر خدا بيش از يكى بود ، زمين و آسمان به فساد مىگراييد : « اگر در آنها ( زمين و آسمان ) جز خدا ، خدايانى وجود داشت قطعا زمين و آسمان تباه مىشد . پس منزه است خدا پروردگار عرش از آن‌چه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nوصف مىكنند . » « 1 » همچنين اگر خداوند شريك داشت ، پيامبران او نيز به سوى ما مىآمدند .\r\n( الأوّل لا شيء قبله و الآخر لا غاية له ) او اولى بدون آغاز و آخرى بدون پايان است ؛ ابدى و سرمدى است ؛ اگر پيش از او عدمى بود و يا به عدم بيانجامد ، حادث است و هر حادثى ناگزير سببى دارد و اگر اين سبب از درون خودش برنخيزد ، از ديگرى است و در نتيجه ناگزير بايد به علتى پايانى دست يابيم كه ديگر معلول علت ديگرى نيست . اين مانند آن است كه مىگويم هر نظريه‌اى به برهانى نياز دارد و هر برهانى يا بايد خود گويا باشد يا به برهان ديگرى استوار گردد و در غير اين صورت ، در درياى تاريكى و نادانى غرق مىشويم .\r\n( لا تقع الأوهام له على صفة ) خردها هرچند تيز و نيرومند به كنه بزرگى او پى نمىبرند و تنها از راه آفريده‌ها و نشانه‌هايش به آگاهى اندكى از او مىرسند . بدون شك ، همه صفات آفريدگار در مخلوقاتش آشكار نمىشود ؛ چرا كه علت همواره كاملتر از معلول است . ( و لا تعقد القلوب منه على كيفيّة ) خداوند شكل و صورتى ندارد تا خردها با آن به او پى برد و اگر چنين بود ، او شبيه مخلوقاتش مىگشت ؛ در حالى كه هيچ چيز شبيه او نيست . امام صادق عليه السّلام مىفرمايد : « در ذات خداوند سخن نگوييد . . . و هشدار كه در آن بيانديشيد . ليكن به آفرينش بزرگ او بيانديشيد . » « 2 »\r\n\r\n\r\n","description":"","footnote":"\r\n( 1 ) .  لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ  انبياء / 21 : 122 .\r\n( 2 ) . « لا تتكلّموا في ذات اللّه . . . و إيّاكم و التفكير في ذلك و لكن انظروا إلى عظيم خلقه » الكافى : 1 / 92 ، ح 1 ؛ وسائل الشيعه : 16 / 196 .\r\n","page_name":" 204 ","page_number":204},
  {"content":"\r\n\r\n( و لا تناله التّجزئة و التّبعيض ) تجزيه از خواص اجسام است و خداوند جسم نيست ؛ چرا كه اگر جسم بود به مكان نياز داشت . . . همچنين تجزيه به تركيب مىانجامد و مركب به اجزايش نيازمند است . . . افزون بر آن‌كه تجزيه بر وجود كثرتى دلالت مىكند و خداوند يگانه است . ( و لا تحيط به الأبصار و القلوب ) عطف تفسير به « لا تقع الاوهام . . . » و « لا تعقد القلوب . . . » است .\r\n( فاتّعظوا عباد اللّه بالعبر النّوافع و اعتبروا بالآي السّواطع و ازدجروا بالنّذر البوالغ ) مرگ ، روشنترين نشانه و پند و اندرز است ؛ چه اين‌كه گدايان و پادشاهان براى آن ، يكسان و مساوى هستند و اگر مردم در چيزهاى ديگر خويش نيز مساوات به كار مىبستند ، همه يكديگر را دوست مىداشتند . چه كم يافت مىشود كسى كه به اين وصيت عمل كند : آن‌چه را براى خود دوست مىدارى براى ديگران دوست بدار و آن‌چه را براى خود بد مىدانى ، براى ديگران هم بد بدان . « 1 » ( و انتفعوا بالذّكر و المواعظ ) اين مطلب در آيه‌اى از قرآن نيز آمده است : « در نيكوكارى و پرهيزگارى با يكديگر همكارى كنيد . » « 2 » و نيز « و در زمين فساد مجوى . » « 3 » و نيز « با آن طايفه‌اى كه تعدى مىكند بجنگيد تا به فرمان خدا بازگردد . » « 4 »\r\n( فكأن قد علقتكم مخالب المنيّة و انقطعت منكم علائق الامنيّة ) چون مرگ بيايد ، آرزوها بر باد مىرود و پيوندها مىگسلد . ( و دهمتكم مفظعات الامور )\r\n\r\n\r\n","description":"","footnote":"\r\n( 1 ) . « فأحبب لغيرك ما تحبّ لنفسك و اكره له ما تكره لها » نامه : 30 .\r\n( 2 ) .  وَ تَعاوَنُوا عَلَى الْبِرِّ وَ التَّقْوى  مائده / 5 : 2 .\r\n( 3 ) .  وَ لا تَبْغِ الْفَسادَ فِي الْأَرْضِ  قصص / 28 : 77 .\r\n( 4 ) .  فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  حجرات / 49 : 9 .\r\n","page_name":" 205 ","page_number":205},
  {"content":"\r\n\r\nسختىهايى همانند لحظات جان كندن بر شما چيره مىگردد و از آن بدتر حسرت از دست رفتن فرصتها است . ( و السّياقة إلى الورد المورود ) مرگ شما را به گور و سپس به رستاخيز مىكشاند .  كُلُّ نَفْسٍ مَعَها سائِقٌ وَ شَهِيدٌ  « 1 » و اين امر پروردگار است . ( سائق يسوقها إلى محشرها ) او را براى حسابرسى و مجازات به پيش مىرانند . ( و شاهد يشهد عليها بعملها ) پيامبران و دانشمندان و يا عقل و اعضاى بدن آدمى بر نيكى و بدى او گواهى مىدهند .\r\n( درجات متفاضلات و منازل متفاوتات ) بهشت و جهنم هر دو ، درجات و مراتبى دارند . درجات جهنم بر حسب مراتب بدىهاى مجرمان است .\r\nبهشت نيز درجاتى دارد و درجات آن بر حسب مراتب نيكوكارىهاى مومنان است . امام عليه السّلام در اين‌جا به مراتب بهشتيان اشاره مىكند . ( لا ينقطع نعيمها ) همان‌طور كه خداوند فرمود : « خوردنىهاى آن همواره پيوسته است . » « 2 » ( و لا يظعن مقيمها و لا يهرم خالدها و لا يبأس ساكنها ) هيچ اندوه و درد و پيرى و بيمارى و كينه و حسد و مرگ و فراق و . . . در بهشت نيست و تنها خوشى جاودان فراروى بهشتيان است .\r\n\r\n\r\n","description":"","footnote":"\r\n( 1 ) . ق / 50 : 21 .\r\n( 2 ) .  أُكُلُها دائِمٌ  رعد / 13 : 35 .\r\n","page_name":" 206 ","page_number":206},
  {"content":"\r\n\r\n\r\nخطبه 86\r\n\r\nبيهوده آفريده نشده‌ايد ( 1 - 2 )\r\n« قد علم السّرائر و خبر الضّمائر له الإحاطة بكلّ شيء و الغلبة لكلّ شيء و القوّة على كلّ شيء فليعمل العامل منكم في أيّام مهله قبل إرهاق أجله و في فراغه قبل أوان شغله و في متنفّسه قبل أن يؤخذ بكظمه و ليمهّد لنفسه و قدمه و ليتزوّد من دار ظعنه لدار إقامته فاللّه اللّه أيّها النّاس فيما استحفظكم من كتابه و استودعكم من حقوقه ( 1 ) فإنّ اللّه سبحانه لم يخلقكم عبثا و لم يترككم سدى و لم يدعكم في جهالة و لا عمى قد سمّى آثاركم و علم أعمالكم و كتب آجالكم و أنزل عليكم  الْكِتابَ تِبْياناً لِكُلِّ شَيْءٍ  « 1 » و عمّر فيكم نبيّه أزمانا حتّى أكمل له و لكم فيما أنزل من كتابه دينه الّذي رضي لنفسه و أنهى إليكم على لسانه محابّه من الأعمال و مكارهه و نواهيه و\r\n\r\n\r\n","description":"","footnote":"\r\n( 1 ) . نحل / 16 : 89 .\r\n","page_name":" 207 ","page_number":207},
  {"content":"\r\n\r\nأوامره فألقى إليكم المعذرة و اتّخذ عليكم الحجّة و قدّم إليكم بالوعيد و أنذركم بين يدي عذاب شديد . ( 2 ) »\r\n\r\nترجمه\r\nخدا به تمام اسرار نهان آگاه و از باطن همه با خبر است . به همه چيز احاطه دارد و بر همه چيز چيره و پيروز و بر همه چيز تواناست . هر كس از شما در روزگارانى كه مهلت دارد به اعمال نيكو بپردازد ؛ پيش از آن‌كه مرگ فرا رسد . هر يك از شما در ايّام فراغت پاك باشد ، پيش از آن‌كه گرفتار شود و در ايّام رهايى نيكوكار باشد ، پيش از آن‌كه مرگ گلوگاه او را بفشارد . پس براى خود و جايى كه مىرود آماده باشد و در اين دنيا كه محل كوچ كردن است براى منزلگاه ابدى ، توشه‌اى بردارد . پس اى مردم ! خدا را پروا كنيد در آن‌چه قرآن از شما خواسته و حقوقى كه نزد شما سپرده است . پس همانا خداى سبحان شما را بيهوده نيافريد و به حال خود وانگذاشت و در گمراهى و كورى رها نساخته است . كردارتان را بيان فرموده و از اعمال شما با خبر است و سرآمد زندگى شما را مشخّص كرد و « كتابى بر شما نازل كرد كه روشنگر همه چيز است . » پيامبرش را مدّتى در ميان شما قرار داد تا براى او و شما ، دين را به اكمال رساند و آن‌چه در قرآن نازل شد و مايه رضاى الهى است تحقّق بخشد . با زبان پيامبرش ، كارهاى خوشايند و ناخوشايند ، بايدها و نبايدها را ابلاغ كرد و اوامر و نواهى را آموزش داد و راه عذر را بر شما بست و حجّت را تمام كرد . پيش از كيفر ، شما را تهديد كرد و از عذاب‌هاى سختى ترساند كه در پيش روى داريد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nواژه‌شناسى\r\nالإرهاق : شتاب .\r\nالكظم : دهان يا محل خروج بازدم .\r\nسمّى : آشكار و روشن ساخت .\r\nأنهى : به روشنى ابلاغ كرد .\r\nمحابّ : خوشايند .\r\nمكاره : ناخوشايند .\r\n\r\nساختارادبى\r\nله الإحاطه : خبر مقدم و مبتداى مؤخر .\r\nفليعمل ، ليمهّد : « ل » نشانه امر است .\r\nفاللّه اللّه : به وسيله فعل محذوف منصوب شده‌اند و در اصل چنين بوده است : « فاتقوا اللّه » يا « احذروا عذاب اللّه » .\r\nتبيانا : حال براى كتاب است .\r\n\r\nشرح و تفسير\r\n( قد علم السّرائر و خبر الضّمائر له الإحاطة بكلّ شيء ) خداوند از هر كلى و جزئى و كوچك و بزرگى آگاه است . علم خداوند به پديده‌ها در زمان وجود آنها و پيش از آن يكسان است . . . ايمان به علم خداوند به معناى پيش گفته بر ما واجب است و دليل آن در قرآن آمده است و اما آن‌چه فيلسوفان در توضيح موضوع علم خداوند به كليات و ناآگاهى وى از جزئيات و يا علم او به هر دوى آنها گفته‌اند ، گزافه‌گويى است و هيچ سودى ندارد . ( و الغلبة لكلّ\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nشيء و القوّة على كلّ شيء ) فرق بين قوه و غلبه آن است كه اولى وسيله آفرينش و دومى وسيله چيرگى بر پديده‌هايى است كه از قبل آفريده شده‌اند .\r\n( فليعمل العامل منكم في أيّام مهله قبل إرهاق أجله و في فراغه قبل أوان شغله و في متنفّسه قبل أن يؤخذ بكظمه و ليمهّد لنفسه و قدمه و ليتزوّد من دار ظعنه لدار إقامته ) شرح اين بند پيش از اين گذشت . « 1 » خلاصه مطلب آن‌كه علم به تنهايى سودى ندارد و ايمان به تنهايى نيز كافى نيست . مهم آن است كه عمل از روى بصيرت باشد . انسان تا زمانى كه روى زمين است مىتواند ، عمل كند ؛ اما چون بميرد ديگر دستش از اعمال دنيا بريده مىشود . پس عاقل بايد پيش از مرگ توشه خود را از اعمال نيك بردارد .\r\n( فاللّه اللّه أيّها النّاس فيما استحفظكم من كتابه و استودعكم من حقوقه ) ضمير در « حقوقه » به « كتاب » بازمىگردد و معناى اين بند چنين است : خداوند شما را بر قرآن خويش امانت‌دار گماشته است و آن را به وديعت نزد شما نهاده است . پس تقواى خداوند را پيشه خود كنيد و قرآن را قدر بدانيد و به احكام آن عمل كنيد . شبيه اين مطلب در آيه‌اى از قرآن آمده است : « به سبب آن‌چه از كتاب خدا به آنان سپرده شده و بر آن گواه بودند . » « 2 »\r\n( فإنّ اللّه سبحانه لم يخلقكم عبثا و لم يترككم سدى ) دانشهاى اتمى و سفر انسان به ماه نشان داد كه آدمى توانايىها و نيروهاى فراوانى دارد كه اگر همه آنها را به‌كار گيرد ، هيچ موجود ديگرى غير از خداوند نمىتواند بر او برترى يابد . در حديثى قدسى آمده است : « بنده من ! فرمانبردار من باش تا همانند\r\n\r\n\r\n","description":"","footnote":"\r\n( 1 ) . نك : خطبه‌هاى 77 و 78 و 84 .\r\n( 2 ) .  بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ  مائده / 5 : 44 .\r\n","page_name":" 210 ","page_number":210},
  {"content":"\r\n\r\nمن گردى و در اين صورت به هرچه مىخواهى دستور مىدهى و در جا دستور تو انجام مىگردد . » « 1 » شايد كسى از اين حديث چنين بفهمد كه اگر انسان ، نيروهاى درون خويش را فعال سازد ، همانند خدا مىگردد . . . ولى بايد دانست كه اين وصف تنها از آن كسانى است كه فرمانبردار خداوند بوده و اين حالت در بهشت و نه در دنيا برايشان رخ مىدهد .\r\n( و لم يدعكم في جهالة و لا عمى ) پيامبرانى براى شما برانگيخت تا شما را هشدار و مژده دهند و كتابى براى بيان همه‌چيز براى شما فرستاد . در اصول كافى از امام صادق عليه السّلام آمده است : « هيچ رخدادى نيست كه سخنى در قرآن يا سنت درباره آن نيامده باشد . » « 2 » پدر ايشان نيز فرمود : « هرگاه از موضوعى برايتان گفتم ، از مستند آن در قرآن از من بپرسيد . پيامبر خدا صلّى اللّه عليه و آله از قيل و قال و فساد در اموال و زيادى سوال نهى فرمود . از او پرسيدند در كجاى قرآن اين سخن آمده است . امام عليه السّلام گفت كه خداوند فرمود : « در بسيارى از رازگوييهاى ايشان خيرى نيست مگر كسى كه بدين وسيله به صدقه يا كار پسنديده يا سازشى ميان مردم فرمان دهد . » « 3 » همچنين خدا مىفرمايد : « و اموال خود را كه خداوند آن را وسيله قوام زندگى شما قرار داده به سفيهان مدهيد ولى از عوايد آن به ايشان بخورانيد و آنان را پوشاك دهيد و با آنان سخنى پسنديده\r\n\r\n\r\n","description":"","footnote":"\r\n( 1 ) . « عبدى أطعنى تكن مثلى تقول للشّىء كن فيكون » الفوائد الرجاليه ، سيد بحر العلوم : 1 / 39 ؛ مستند الشيعه ، محقق نراقى : 1 / 6 .\r\n( 2 ) . « ما من شىء إلّا و فيه كتاب و سنّة » الكافى : 1 / 59 ، ح 4 .\r\n( 3 ) .  لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ  نساء / 4 : 114 .\r\n","page_name":" 211 ","page_number":211},
  {"content":"\r\n\r\nبگوييد . » « 1 » اين آيه نيز از فساد در اموال نهى مىكند و نيز فرمود : « از چيزهايى كه اگر براى شما آشكار گردد شما را اندوهناك مىكند مپرسيد و اگر هنگامى كه قرآن نازل مىشود درباره آنها سؤال كنيد براى شما روشن مىشود . خدا از آن پرسشهاى بى جا گذشت و خداوند آمرزنده بردبار است . » « 2 » اين آيه نيز از سوال زياد نهى مىكند .\r\n( و عمّر فيكم نبيّه أزمانا حتّى أكمل له و لكم فيما أنزل من كتابه . . . ) پيامبر خدا صلّى اللّه عليه و آله 63 سال زيست « 3 » و پدرش پيش از تولدش از دنيا رفت . « 4 » پدربزرگش عبد المطلب ، سرپرستى او را تا هشت سالگى بر عهده گرفت . « 5 » سپس عمويش ابو طالب عليه السّلام ، سرپرستش شد . در 25 سالگى با خديجه عليها السّلام « 6 » ازدواج كرد . « 7 » محمد صلّى اللّه عليه و آله در چهل سالگى به پيامبرى برانگيخته شد . « 8 » هنگامى كه\r\n\r\n\r\n","description":"","footnote":"\r\n( 1 ) .  وَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً وَ ارْزُقُوهُمْ فِيها وَ اكْسُوهُمْ وَ قُولُوا لَهُمْ قَوْلًا مَعْرُوفاً  نساء / 4 : 5 .\r\n( 2 ) .  لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ  مائده / 5 : 101 .\r\n( 3 ) . مسند احمد : 1 / 397 ؛ تأويل مختلف الحديث ، ابن قتيبه : 169 .\r\n( 4 ) . پدر پيامبر صلّى اللّه عليه و آله ، عبد اللّه بن عبد المطلب بن عبد مناف بن قصى بن كلاب بن مرّة بن كعب بن لؤى بن غالب بن فهر بن مالك بن نضر كنانة بن خزيمة بن مدركة بن الياس بن مضر بن نزار است . نك :\r\nتاريخ طبرى : 2 / 272 ؛ سيره نبوى صلّى اللّه عليه و آله ، ابن هشام : 1 / 151 ؛ تاريخ يعقوبى : 2 / 6 .\r\n( 5 ) . نك : اعلام الورى ، طبرسى .\r\n( 6 ) . خديجه بنت خويلد بن اسد بن عبد العزى بن قصى همسر نخست پيامبر صلّى اللّه عليه و آله است كه پيش از نبوت با وى ازدواج كرد و عمر آن حضرت صلّى اللّه عليه و آله در آن هنگام ، 25 يا 21 سال بود و عمر خديجه عليها السّلام 40 سال بود . خديجه عليها السّلام 24 سال با پيامبر صلّى اللّه عليه و آله بود و پيامبر صلى اللّه عليه و آله تا زمان مرگش ، زن ديگرى نگرفت .\r\nنك : اسد الغابة : 7 / 78 ؛ جوامع السيرة : 31 ؛ سيره ابن هشام : 1 / 189 .\r\n( 7 ) . سيره ابن هشام : 1 / 187 - 189 ؛ اسد الغابه : 7 / 78 .\r\n( 8 ) . مسند احمد : 3 / 240 ، ح 13543 ؛ فتح البارى : 7 / 164 ، ح 3638 ؛ تاريخ طبرى : 1 / 526 .\r\n","page_name":" 212 ","page_number":212},
  {"content":"\r\n\r\nابو طالب عليه السّلام از دنيا رفت ، پيامبر صلّى اللّه عليه و آله چهل و شش سال و چند ماه داشت . « 1 »\r\nبنابراين زمان پيامبرى آن حضرت صلّى اللّه عليه و آله 23 سال بود كه قرآن در اين مدت نازل شد « 2 » و سنت نبوى كامل گشت . در سنت نبوى ، احكامى كه در قرآن نيامده ، بيان شده‌اند ؛ چرا كه سنت نبوى مكمل و متمم قرآن است : « و آن‌چه را فرستاده‌اش به شما داد ، بگيريد و از آن‌چه شما را بازداشت بازايستيد و از خدا پروا بداريد كه خدا سخت‌كيفر است . » « 3 » بنابراين كتاب و سنت ، حجت استوار خداوند بر بندگان است و با وجود آنها هيچ عذرى براى كسى نمىماند . در اصول كافى از امام صادق عليه السّلام در تفسير آيه  فَأَلْهَمَها فُجُورَها وَ تَقْواها  « 4 » آمده است : « خداوند آن‌چه را كه انسان بايد انجام دهد و آن‌چه را كه بايد از آن پرهيز كند ، برايش بيان كرد . » « 5 » همچنين فرمود : « خداوند پيش از بيان خوشنودىها و ناخوشنوديهايش ، بندگانش را عذاب نمىكند . . .\r\nخداوند بر اساس آگاهىهايى كه به بندگانش داده است بر آنان اتمام حجت مىكند . » « 6 »\r\n\r\n\r\n","description":"","footnote":"\r\n( 1 ) . تاريخ طبرى : 2 / 229 ؛ تاريخ ابن عساكر : 1 / 284 ؛ تاريخ ابن كثير : 3 / 122 .\r\n( 2 ) . اسد الغابه : 2 / 42 ؛ السنن الكبرى ، نسائى : 5 / 6 ؛ تهذيب الكمال : 7 / 173 .\r\n( 3 ) .  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ  حشر / 59 : 7 .\r\n( 4 ) . شمس / 91 : 8 .\r\n( 5 ) . « بيّن لها ما تأتى و ما تترك » الكافى : 1 / 163 ، ح 3 .\r\n( 6 ) . « لا يعذّب اللّه العباد حتّى يعرّفهم ما يرضيه و ما يسخطه . . . إنّ اللّه احتجّ على العباد بما آتاهم و عرّفهم » توحيد صدوق : 411 ؛ المحاسن ، برقى : 277 .\r\n","page_name":" 213 ","page_number":213},
  {"content":"\r\n\r\n\r\nخطبه هشتاد و ششم ( 3 - 4 )\r\n« فاستدركوا بقيّة أيّامكم و اصبروا لها أنفسكم فإنّها قليل في كثير الأيّام الّتي تكون منكم فيها الغفلة و التّشاغل عن الموعظة و لا ترخّصوا لأنفسكم فتذهب بكم الرّخص مذاهب الظّلمة و لا تداهنوا فيهجم بكم الإدهان على المعصية عباد اللّه إنّ أنصح النّاس لنفسه أطوعهم لربّه و إنّ أغشّهم لنفسه أعصاهم لربّه و المغبون من غبن نفسه و المغبوط من سلم له دينه « و السّعيد من وعظ بغيره » « 1 » و الشّقيّ من انخدع لهواه و غروره ( 3 ) و اعلموا أنّ « يسير الرّياء شرك » « 2 » و مجالسة أهل الهوى منساة للإيمان و محضرة للشّيطان جانبوا الكذب فإنّه مجانب للإيمان الصّادق على شفا منجاة و كرامة و الكاذب على شرف مهواة و مهانة و لا تحاسدوا فإنّ الحسد يأكل الإيمان « كما تأكل النّار الحطب » « 3 » « و لا تباغضوا فإنّها الحالقة » « 4 » و اعلموا أنّ الأمل يسهي العقل و ينسي الذّكر فأكذبوا الأمل فإنّه غرور و صاحبه مغرور . ( 4 ) »\r\n\r\n\r\n","description":"","footnote":"\r\n( 1 ) . امالى صدوق : 292 ؛ الكافى : 8 / 74 ؛ المعجم الأوسط : 8 / 31 .\r\n( 2 ) . نيل الأوطار : 8 / 35 ؛ عيون الحكم و المواعظ : 552 ؛ تحف العقول : 151 .\r\n( 3 ) . سنن ابى داود : 4 / 276 ، ح 4903 ؛ سنن ابن ماجه : 2 / 1408 ، ح 4210 ؛ مسند ابى يعلى : 6 / 330 ، ح 3656 .\r\n( 4 ) . سنن ترمذى : 4 / 664 ، ح 2510 ؛ مسند طيالسى : 1 / 27 ، ح 193 ؛ مسند احمد : 1 / 164 .\r\n","page_name":" 214 ","page_number":214},
  {"content":"\r\n\r\n\r\nترجمه\r\nپس بازمانده ايّام خويش را دريابيد و صبر و بردبارى در برابر ناروايىها پيشه كنيد ؛ چرا كه عمر باقى مانده برابر روزهاى زيادى كه به غفلت گذرانديد و روىگردان از پندها بوديد ، بسيار كم است . به خويش بيش از اندازه آزادى ندهيد كه شما را به ستمگرى مىكشاند و با نفس ، سازشكارى و سستى روا مداريد كه ناگهان در درون گناه سقوط مىكنيد .\r\nاى بندگان خدا ! آن كس كه خيرخواهى او نسبت به خودش بيشتر است ، در برابر خدا از همه كس فرمانبردارتر است و آن كس كه خويشتن را بيشتر مىفريبد ، نزد خدا گناه‌كارترين انسان‌ها است . زيانكار واقعى كسى است كه خود را بفريبد . آن كس مورد غبطه است و بر او رشك مىبرند كه دين او سالم باشد . سعادتمند كسى است كه از زندگى ديگران عبرت آموزد و شقاوتمند كسى است كه فريب هوا و هوس‌ها را بخورد . آگاه باشيد رياكارى و تظاهر - هرچند اندك باشد - شرك است و همنشينى با هواپرستان ، ايمان را به دست فراموشى مىسپارد و شيطان را حاضر مىكند . از دروغ بر كنار باشيد كه با ايمان فاصله دارد . راستگو در راه نجات و بزرگوارى است ، اما دروغگو بر لب پرتگاه هلاك و خوارى است . حسد نورزيد كه حسد ايمان را چونان آتشى كه هيزم را خاكستر كند ، نابود مىسازد . با يكديگر دشمنى و كينه‌توزى نداشته باشيد كه نابودكننده هر چيزى است . بدانيد كه آرزوهاى دور و دراز ، عقل را غافل و ياد خدا را به فراموشى مىسپارد . آرزوهاى ناروا را دروغ انگاريد كه آرزوها فريبنده‌اند و صاحبش فريب‌خورده .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nواژه‌شناسى\r\nالإدهان : نفاق از راه فرمانبردارى و پنهان كردن نافرمانى .\r\nالمنساة : آن‌چه موجب فراموشى مىشود .\r\nالشّفا : كناره هر چيزى و در اين‌جا منظور نزديكى است .\r\nالحالقة : از بين برنده .\r\n\r\nساختارادبى\r\nلها : ضمير « ها » به « بقية الأيام » برمىگردد و حرف جر لام در اين‌جا به معناى « فى » است . نمونه اين لام در اين آيه ديده مىشود : « ترازوى عدالت را در روز قيامت به‌پا مىداريم . » « 1 »\r\nفإنّها الحالقة : ضمير « ها » به « بغضاء » برمىگردد كه از كلمه « تباغضوا » فهميده مىشود .\r\n\r\nشرح و تفسير\r\n( فاستدركوا بقيّة أيّامكم ) بقيه عمر خود را با توبه غنيمت شماريد و گناهان گذشته خويش را جبران كنيد . ( و اصبروا لها أنفسكم ) بر طاعت خداوند بردبار باشيد و در روزهاى باقيمانده در جهاد با نفس كوشا باشيد . ( فإنّها قليل في كثير الأيّام الّتي تكون منكم فيها الغفلة و التّشاغل عن الموعظة ) روزهاى باقيمانده شما كمتر از روزهاى گذشته است . روزهاى گذشته را با سرگرمى و بازيگوشى گذرانديد و از آن‌چه به سودتان است ، غافل بوديد ؛ بنابر اين اعمال باقيمانده خود را كفاره گذشته قرار دهيد .\r\n\r\n\r\n","description":"","footnote":"\r\n( 1 ) .  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  انبياء / 4 : 47 .\r\n","page_name":" 216 ","page_number":216},
  {"content":"\r\n\r\n( و لا ترخّصوا لأنفسكم فتذهب بكم الرّخص مذاهب الظّلمة ) عنان شهوات را رها نسازيد كه شما را به هلاكت مىكشاند و اين سرنوشت هر اهمال‌كار و نادانى است . ( و لا تداهنوا فيهجم بكم الإدهان على المعصية ) مداهنه و ريا به يك معنا است كه حرام هستند و همچنين موجب كشاندن انسان به حرامهاى ديگر مىشود كه اگر چنين شود حرمت آنها دوچندان مىشود .\r\n( عباد اللّه إنّ أنصح النّاس لنفسه أطوعهم لربّه و إنّ أغشّهم لنفسه أعصاهم لربّه و المغبون من غبن نفسه و المغبوط من سلم له دينه و السّعيد من وعظ بغيره و الشّقيّ من انخدع لهواه و غروره و اعلموا أنّ يسير الرّياء شرك ) انسان ، تمايلات و گرايشهاى فردى گوناگونى دارد ؛ مانند گرايش به خوردن و نوشيدن و ارتباط جنسى و آسايش و سلامتى و هر لذت و خوشى ديگر كه هيچ يك از آنها در دين خداوند حرام نيست و بلكه نقيض آنها حرام است . آن‌چه حرام است ، تبذير ، اسراف ، تفاخر و ارضاى شهوات به بهاى بدبختىهاى ديگران است .\r\nخداوند مىفرمايد « اى پيامبر بگو : زيورهايى را كه خدا براى بندگانش پديد آورده و نيز روزيهاى پاكيزه را چه كسى حرام گردانيده است . » « 1 » نسبت دادن زينت به خداوند به شروط و ضوابط آن اشاره دارد . بنابراين هر كس به روزى حلال خداوند بسنده كند ، اخلاص خداوند را به‌پا داشته و خيرخواه خويش بوده و آرامش و راحتى از خشم و عذاب خداوند را براى خود خريده است و در دنيا و آخرت خوشبخت و سربلند زندگى مىكند و هر كس در پى شهواتش برود و از حدود خداوند پاى فراتر نهد ، هلاك شده و ديگران\r\n\r\n\r\n","description":"","footnote":"\r\n( 1 ) .  قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ  اعراف / 7 : 32 .\r\n","page_name":" 217 ","page_number":217},
  {"content":"\r\n\r\nرا هلاك كرده است و دنياى او در جهل و غرور و آخرت او در بدبختى و بيچارگى خواهد بود .\r\n( و اعلموا أنّ يسير الرّياء شرك ) رياكار بدى را در دل پنهان داشته و در ظاهر خوبى از خود نشان مىدهد . منظور از شرك در اين‌جا كار براى غير خدا است . امام صادق عليه السّلام مىفرمايد : « هر ريايى شرك است . . . كسى كه براى مردم كارى كند پاداشش را هم بايد از مردم بگيرد و كسى كه براى خدا كار كند پاداشش را هم از خدا مىگيرد . » « 1 » همچنين رياكار ، سرانجام روزى افشا مىشود و حقيقتش رو مىشود . . . از نشانه‌هاى ريا بنابر برخى از روايات آن است كه انسان كارهاى نيك را در نزد مردم با نشاط و شادابى انجام مىدهد و در تنهايى به سختى و به كاهلى ، و دوست دارد در همه كارها ستوده شود . « 2 »\r\n( و مجالسة أهل الهوى منساة للإيمان و محضرة للشّيطان ) انتشار اخبار و اطلاعات از نيروى فراوانى برخوردار است و موجب چيرگى بر نفسهاى ضعيف مىشود . انتشار اطلاعات از راههاى مختلفى انجام مىشود ؛ از جمله كتاب ، روزنامه ، راديو ، تلويزيون . هرچه رسانه‌ها گسترش يابد ، روند انتشار اطلاعات سريعتر و گيراتر مىشود . يكى از شواهد اين امر بخش حوادث جنايى روزنامه‌ها است . پيامبر صلّى اللّه عليه و آله مىفرمايد : « هر كس بر دين دوستش است .\r\n\r\n\r\n","description":"","footnote":"\r\n( 1 ) . « كلّ رياء شرك . . . إنّه من عمل للنّاس كان ثوابه على الناس و من عمل للّه كان ثوابه على اللّه » الكافى : 2 / 293 ، ح 3 ؛ وسائل الشيعه : 1 / 70 ، ح 4 ؛ المحاسن : 1 / 122 .\r\n( 2 ) . الكافى : 2 / 295 ، ح 8 ؛ تحف العقول : 10 ؛ من لا يحضره الفقيه : 4 / 361 .\r\n","page_name":" 218 ","page_number":218},
  {"content":"\r\n\r\nپس ببينيد با چه كسى دوست مىشويد . » « 1 » در امثال آمده است : « بگو با چه كسى رفت‌وآمد مىكنى تا بگويم تو چگونه آدمى هستى ؟ » « 2 »\r\n( جانبوا الكذب فإنّه مجانب للإيمان ) دروغ ، دين آدم را تباه مىسازد و ايمان را نابود مىكند . امام عليه السّلام مىفرمايد : « هيچ بنده‌اى طعم ايمان را نمىچشد ؛ مگر آن‌كه دروغ را چه از نوع شوخى و چه از نوع جدى كنار گذارد . » « 3 » دروغگو در دنيا ، به دليل رياكارى در ضمن مسلمانان شمرده مىشود و در آخرت با او برخورد كافران را مىكنند . خداوند مىفرمايد : « تنها كسانى دروغ‌پردازى مىكنند كه به آيات خدا ايمان ندارند و آنان خود دروغگويانند . » « 4 » پيامبر صلّى اللّه عليه و آله نيز مىفرمايد : « انسان مومن دروغ نمىگويد . » « 5 » اين آيات و روايات قابل تاويل نيستند . ( الصّادق على شفا منجاة و كرامة ) انسان راستگو و مخلص در افكار و رفتارش به خداوند و خوشنودى او و بهشت نزديك است .\r\nراستگويى و صداقت نماد برتر انسانيت است . ( و الكاذب على شرف مهواة و مهانة ) دروغگو در آستانه هلاكت و نابودى است .\r\n( و لا تحاسدوا فإنّ الحسد يأكل الإيمان كما تأكل النّار الحطب ) حسد به تهمت و افترا و ستمكارى مىانجامد . تفاوت بين حسد و عجب ، آن است كه حسود\r\n\r\n\r\n","description":"","footnote":"\r\n( 1 ) . « المرء على دين خليله فلينظر أحدكم من يخلل » سنن ترمذى : 4 / 589 ، ح 2378 ؛ مسند احمد : 2 / 303 ، ح 8015 ؛ سنن ابى داود : 4 / 259 ، ح 4833 .\r\n( 2 ) . المصنّف ، ابن ابى شيبه كوفى : 6 / 121 .\r\n( 3 ) . « لا يجد عبد طعم الإيمان حتّى يترك الكذب جدّه و هزله » الكافى : 2 / 340 ، ح 11 ؛ تحف العقول : 216 ؛ بحار الأنوار : 72 / 249 ، ح 14 .\r\n( 4 ) .  إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّهِ وَ أُولئِكَ هُمُ الْكاذِبُونَ  نحل / 16 : 105 .\r\n( 5 ) . « المؤمن لا يكذب » نور البراهين ، سيد عبد اللّه جزايرى : 1 / 548 .\r\n","page_name":" 219 ","page_number":219},
  {"content":"\r\n\r\nاز خدا و همه مردم به دليل نداشته‌هايش بيزار است و كسى كه عجب داشته باشد ، خود را برتر از همه مردم مىبيند . . . به هرروى ، اگر كسى گرفتار حسد شد بايد زبان خود را از باطل به دور نگه دارد ، چرا كه حسد به خودى خود گناه نيست ، بلكه موجب گناهانى مانند غيبت ، دروغ و سخن‌چينى مىشود .\r\nبراى همين پيامبر صلّى اللّه عليه و آله مىفرمايد : « اگر حسد كردى ، ستم روا مدار . » « 1 » پيامبر صلّى اللّه عليه و آله نمىفرمايد ، حسد نداشته باشيد و اگر نيز چنين گويد منظورش آن است كه حسد تو ، موجب انجام كارهاى بد نشود ؛ چرا كه تكليف به ترك حسد ، به نوعى تكليف به ما لا يطاق است . ( و لا تباغضوا فإنّها الحالقة ) خشم و كينه ، دين را از بين مىبرد ؛ همان‌گونه كه تيغ موى بدن را مىكند . خداوند مىفرمايد :\r\n« اى كسانى كه ايمان آورده‌ايد همگى به اطاعت خدا درآييد و گامهاى شيطان را دنبال مكنيد كه او براى شما دشمنى آشكار است . » « 2 »\r\n( و اعلموا أنّ الأمل يسهي العقل و ينسي الذّكر فأكذبوا الأمل فإنّه غرور و صاحبه مغرور ) آرزو به خودى خود بد يا خوب نيست ؛ بلكه نتايج و آثار آن مهم است و بر اساس آن ، خوب يا بد مىشود . داشتن آرزو در زندگى و حتى اگر از نوع آرزوهاى دراز باشد ، با وجود تقوا و نيكوكارى امرى ستوده است ؛ اما اگر همراه با بدكارى و حرص گردد ، نكوهيده مىشود ؛ چرا كه عقل را از راه صواب كور ساخته و غرور را در جان آدميان برمىانگيزد و مانع از انديشه در\r\n\r\n\r\n","description":"","footnote":"\r\n( 1 ) . « إذا حسدت فلا تبغ » فتح البارى : 10 / 213 ؛ سبل السلام : 4 / 182 .\r\n( 2 ) .  يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً وَ لا تَتَّبِعُوا خُطُواتِ الشَّيْطانِ إِنَّهُ لَكُمْ عَدُوٌّ مُبِينٌ »  بقره / 2 : 208\r\n","page_name":" 220 ","page_number":220},
  {"content":"\r\n\r\nسرنوشت آدمى مىشود ؛ همان‌گونه كه خداوند در نكوهش يهود مىفرمايد :\r\n« آنان را حريصترين مردم بر زندگى دنيا مىيابى . » « 1 »\r\n\r\n\r\n","description":"","footnote":"\r\n( 1 ) .  وَ لَتَجِدَنَّهُمْ أَحْرَصَ النَّاسِ عَلى حَياةٍ  بقره / 2 : 96 .\r\n","page_name":" 221 ","page_number":221},
  {"content":"\r\n\r\n\r\nخطبه 87\r\n\r\n( 1 - 2 )\r\n« عباد اللّه إنّ من أحبّ عباد اللّه إليه عبدا أعانه اللّه على نفسه فاستشعر الحزن و تجلبب الخوف فزهر مصباح الهدى في قلبه و أعدّ القرى ليومه النّازل به فقرّب على نفسه البعيد و هوّن الشّديد نظر فأبصر و ذكر فاستكثر و ارتوى من عذب فرات سهّلت له موارده فشرب نهلا و سلك سبيلا جددا ( 1 ) قد خلع سرابيل الشّهوات و تخلّى من الهموم إلّا همّا واحدا انفرد به فخرج من صفة العمى و مشاركة أهل الهوى و صار من مفاتيح أبواب الهدى و مغاليق أبواب الرّدى قد أبصر طريقه و سلك سبيله و عرف مناره و قطع غماره و استمسك من العرى بأوثقها و من الحبال بأمتنها . ( 2 ) »\r\n\r\nترجمه\r\nاى بندگان خدا همانا بهترين و محبوب‌ترين بنده نزد خدا ، بنده‌اى است كه خدا او را در پيكار با نفس يارى داده است . آن كس كه جامه زيرين او اندوه و لباس رويين او ترس از خداست . چراغ هدايت در قلبش روشن شده\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو وسائل لازم براى روزى او فراهم آمده و دورىها و دشوارىها را بر خود نزديك و آسان ساخته است . حقايق دنيا را با چشم دل نگريسته ، همواره به ياد خدا بوده و اعمال نيكو ، فراوان انجام داده است . از چشمه گواراى حق سيراب گشته ، چشمه‌اى كه به‌آسانى به آن رسيد و از آن نوشيده و سيراب گرديد . در راه هموار و راست قدم برداشته ، پيراهن شهوات را از تن بيرون كرده و جز يك غم ، از تمام غم‌ها خود را مىرهاند و از صف كوردلان و مشاركت با هواپرستان خارج شد . كليد بازكننده درهاى هدايت شد و قفل درهاى گمراهى و خوارى گرديد . راه هدايت را با روشن‌دلى ديد و از همان راه رفت و نشانه‌هاى آن را شناخت و از امواج سركش شهوات گذشت . به استوارترين دستاويزها و محكم‌ترين طناب‌ها چنگ انداخت .\r\n\r\nواژه‌شناسى\r\nاستشعر الحزن : اندوهگين شد .\r\nتجلبب الخوف : ترسيد .\r\nزهر : خالص و تابناك شد .\r\nالقرى : آن‌چه براى مهمان آماده مىشود .\r\nالنّهل : ابتداى نوشيدن . منظور در اين‌جا نوشيدن به اندازه كفايت است .\r\nجدد : زمين سخت و هموار .\r\nالغمار : جمع « الغمر » و به آب فراوان گفته مىشود .\r\nالعروة : هر چيزى مانند حلقه كه با دست گرفته مىشود .\r\n\r\nساختار ادبى\r\nعبدا : اسم موخر « إنّ » است .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nأعانه : صفت است .\r\nمن أحبّ : خبر مقدم براى « إنّ » است .\r\nو نهلا : مفعول مطلق نوعى است .\r\nمن العرى : « من » بيانيه و جار و مجرور متعلق به « أوثقها » است .\r\n\r\nشرح و تفسير\r\n( عباد اللّه إنّ من أحبّ عباد اللّه إليه عبدا أعانه اللّه على نفسه ) منظور از نفس ، شهوات و خواسته‌هاى هلاكت‌بار نفسانى است . انسانهايى كه به خدا نزديك هستند ، بر نفس اماره خويش چيره مىشوند و در موارد تعارض بين خواسته‌هاى نفسى و ايمان خويش دومى را بر اولى برمىگزينند . اين به معناى تحجر و سخت‌گيرى در ديانت نيست . بلكه ، عمل بر مبناى اصولگرايى و ارزش‌مدارى است .\r\n( فاستشعر الحزن ) خود را در برابر خداوند مقصر مىشمرد و براى همين اندوهگين مىگردد . ( و تجلبب الخوف ) ترس خدا موجب دورى او از گناهان مىشود . منظور از ترس در اين‌جا ، ترس پيوسته و مداوم از خداوند است و اما حالتهاى گذراى ترس از خدا ، ارزش چندانى ندارد . امام زين العابدين عليه السّلام مىفرمايد : « خداوندا ! ترس عابدان و پرستش خاشعان را به من عطا فرما . » « 1 »\r\n( فزهر مصباح الهدى في قلبه ) در پرتو نور علم و ايمان به راه راست هدايت يافت . ( و أعدّ القرى ليومه النّازل به ) اعمال صالح را براى مرگ و قبر خويش\r\n\r\n\r\n","description":"","footnote":"\r\n( 1 ) . « اللهمّ . . . أسألك خوف العابدين لك و عبادة الخاشعين لك » صحيفه سجاديه ، دعاي 54 .\r\n","page_name":" 224 ","page_number":224},
  {"content":"\r\n\r\nآماده ساخته است . همان‌گونه كه توشه براى ميزبانى از ميهمانان فراهم مىآيد .\r\n( فقرّب على نفسه البعيد و هوّن الشّديد ) منظور از دور در اين‌جا ، مرگ است كه در واقع نزديك است ؛ ولى خردهاى ناباوران آن را دور مىشمارد . امام عليه السّلام از منظر آنان ، آن را دور توصيف كرده است . منظور از شديد نيز صبر بر انجام واجبات و پرهيز از محرمات است . به باطن امور نگريسته و حقيقت آنها را درك كرده است .\r\n( نظر فأبصر و ذكر فاستكثر ) ياد خدا كرده و بر اعمال خود براى خوشنودى خداوند افزوده است . ( و ارتوى من عذب فرات ) از دين و شريعت گواراى خداوند نوشيده است . ( سهّلت له موارده فشرب نهلا ) نيت خود را خالص ساخته و عزم خويش را راستين گردانيده و در انجام عمل صالح كوشا است .\r\n( و سلك سبيلا جددا ) راه علم و عمل و نه نفاق و تظاهر را پيموده است .\r\n( قد خلع سرابيل الشّهوات ) شهوات ، مانع احساس مسئوليت مىشود و براى همين او آنها را از خويش بركنده است . ( و تخلّى من الهموم ) از همه همتهاى دنيا ، مانند مقام و ثروت چشم بركنده و به اندك خوشنود شده است .\r\n( إلّا همّا واحدا انفرد به ) او تنها يك همت فرارويش قرار داده و آن دستيابى به خوشنودى خدا و خوشنودى خويش در جهان آخرت است و اما دنيا را همان‌گونه كه هست مىپذيرد . پيامبر صلّى اللّه عليه و آله در اين باره مىفرمايد : « اگر تو ( - خدا ) از من ناخوشنود نباشى نگران هيچ چيزى نيستم . » « 1 »\r\n\r\n\r\n","description":"","footnote":"\r\n( 1 ) . « إن لم يكن بك غضب علىّ فلا أبالى » البداية و النهاية : 3 / 166 .\r\n","page_name":" 225 ","page_number":225},
  {"content":"\r\n\r\n( فخرج من صفة العمى ) از كورى بصيرت به روشنايى هدايت گام برداشته است . ( و مشاركة أهل الهوى ) با هواپرستان در فساد و گمراهى مشاركتى ندارد .\r\n( و صار من مفاتيح أبواب الهدى ) درهاى هدايت و راه رسيدن به آنها را مىشناسد . ( و مغاليق أبواب الرّدى ) قفلهاى درهاى گمراهى را نيز مىشناسد ؛ چرا كه از روى محبت به خويش ، خود را از گمراهىها دور نگه مىدارد . ( قد أبصر طريقه و سلك سبيله و عرف مناره و قطع غماره و استمسك من العرى بأوثقها و من الحبال بأمتنها ) اين عبارات همگى عطف بيان و تفسير بر عبارت « فخرج من صفة العمى و مشاركة أهل الهوى » هستند . مضمون همه آنها در دو واژه « علم » و « عمل » نهفته است .\r\n\r\nتوصيف به حق و عمل به آن ( 3 - 6 )\r\n« فهو من اليقين على مثل ضوء الشّمس قد نصب نفسه للّه سبحانه في أرفع الامور من إصدار كلّ وارد عليه و تصيير كلّ فرع إلى أصله مصباح ظلمات كشّاف عشوات مفتاح مبهمات دفّاع معضلات دليل فلوات ( 3 ) يقول فيفهم و يسكت فيسلم قد أخلص للّه فاستخلصه فهو من معادن دينه و أوتاد أرضه قد ألزم نفسه العدل فكان أوّل عدله نفي الهوى عن نفسه يصف الحقّ و يعمل به لا يدع للخير غاية إلّا أمّها و لا مظنّة إلّا قصدها قد أمكن الكتاب من زمامه فهو قائده و إمامه يحلّ حيث حلّ ثقله و ينزل حيث كان منزله ( 4 ) و آخر قد تسمّى عالما و ليس به فاقتبس جهائل من جهّال و أضاليل من ضلّال و نصب للنّاس أشراكا من حبائل غرور و قول زور قد حمل الكتاب على آرائه و\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nعطف الحقّ على أهوائه يؤمّن النّاس من العظائم و يهوّن كبير الجرائم يقول أقف عند الشّبهات و فيها وقع و يقول أعتزل البدع و بينها اضطجع فالصّورة صورة إنسان و القلب قلب حيوان لا يعرف باب الهدى فيتّبعه و لا باب العمى فيصدّ عنه و ذلك ميّت الأحياء ( 5 )  فَأَيْنَ تَذْهَبُونَ  « 1 » ؟ و أنّى تؤفكون و الأعلام قائمة و الآيات واضحة و المنار منصوبة فأين يتاه بكم بل كيف تعمهون و بينكم عترة نبيّكم و هم أزمّة الحقّ و أعلام الدّين و ألسنة الصّدق فأنزلوهم بأحسن منازل القرآن و ردوهم ورود الهيم العطاش . ( 6 ) »\r\n\r\nترجمه\r\nچنان به يقين و حقيقت رسيد كه گويى نور خورشيد بر او تابيد . خود را در برابر خداوند به گونه‌اى تسليم كرد كه هر فرمان او را انجام مىدهد و هر فرعى را به اصلش بازمىگرداند . چراغ تاريكىها و روشنىبخش تيرگىها ، كليد درهاى بسته و برطرف‌كننده دشوارىها و راهنماى گمراهان در بيابان‌هاى سرگردانى است . سخن مىگويد ، خوب مىفهماند ، سكوت كرده به سلامت مىگذرد ، براى خدا اعمال خويش را خالص كرده ؛ آن‌چنان كه خدا پذيرفته است . از گنجينه‌هاى آيين خدا و اركان زمين است . خود را به عدالت واداشته و آغاز عدالت او آن كه هواى نفس را از دل بيرون رانده است . حق را مىشناسد و به آن عمل مىكند . كار خيرى نيست مگر كه به آن\r\n\r\n\r\n","description":"","footnote":"\r\n( 1 ) . تكوير / 81 : 26 .\r\n","page_name":" 227 ","page_number":227},
  {"content":"\r\n\r\nقيام مىكند . در هيچ‌جا گمان خيرى نبرده جز آن كه به سوى آن شتافته است .\r\nاختيار خود را به قرآن سپرده و قرآن را رهبر و پيشواى خود قرار داده است .\r\nهرجا كه قرآن باراندازد فرود آيد و هرجا كه قرآن جاى گيرد مسكن گزيند .\r\nشخص ديگرى كه او را دانشمند نامند - امّا از دانش بىبهره است - يك دسته از نادانىها را از جمعى نادان فراگرفته و مطالب گمراه‌كننده را از گمراهان آموخته و به هم بافته و دام‌هايى از طناب‌هاى غرور و گفته‌هاى دروغين بر سر راه مردم افكنده است . قرآن را بر اميال و خواسته‌هاى خود تطبيق مىدهد و حق را به هوس‌هاى خود تفسير مىكند . مردم را از گناهان بزرگ ايمن مىسازد و جرائم بزرگ را سبك جلوه مىدهد . ادّعا مىكند از ارتكاب شبهات پرهيز دارد ؛ امّا در آنها غوطه مىخورد . مىگويد : از بدعت‌ها دورم ، ولى در آنها غرق شده است . چهره ظاهر او چهره انسان و قلبش قلب حيوان درنده است . راه هدايت را نمىشناسد كه از آن سو برود و راه خطا و باطل را نمىداند كه از آن بپرهيزد . پس مرده‌اى است در ميان زندگان .\r\nمردم كجا مىرويد ؟ چرا از حق منحرف مىشويد ؟ پرچم‌هاى حق بر فراز و نشانه‌هاى آن آشكار است . با اين‌كه چراغهاى هدايت روشنگر راهند ، چون گمراهان به كجا مىرويد ؟ چرا سرگردانيد ، در حالى كه عترت پيامبر شما در ميان شماست ؟ آنها زمامداران حق و يقينند . آنان پيشوايان دين و زبان‌هاى راستى و راستگويانند . پس بايد در بهترين منازل قرآن جايشان دهيد و همانند تشنگانى كه به سوى آب شتابانند ، به سويشان هجوم ببريد .\r\n\r\nواژه‌شناسى\r\nعشوات : جمع « عشوة » به معناى ضعف در ديدن است .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nالمعضلات : جمع « معضله » به معناى مشكلى كه حل آن سخت باشد .\r\nفلوات : صحراهايى كه انسان در آنها گم مىشود .\r\nأمّها : قصد آن را كرد .\r\nمظنّة الشىء : جايى كه احتمال وجود چيزى مىرود .\r\nثقل الكتاب : احكام و تعاليم قرآن .\r\nتؤفكون : روى مىگردانيد .\r\nتعمهون : جهل پيشه مىكنيد و برخى نيز آن را به كورى چشم سر و دل معنا كرده‌اند .\r\nالأزمّة : جمع « زمام » به معناى هر چيزى كه به‌واسطه آن چيز ديگرى را مىبندند .\r\nالهيم : شتر .\r\n\r\nساختار ادبى\r\nمصباح ظلمات : خود و كلمات بعد از آن همگى خبر براى مبتداى محذوف هستند و در اصل چنين بوده است : « هو مصباح ظلمات . . . » .\r\nليس : اسم آن ضمير مستتر در آن است .\r\nفأين تذهبون : « أين » محلا منصوب به نزع خافض است و در اصل چنين بوده است : « إلى أين » .\r\nأنّى تؤفكون : « أنّى » به معناى « أين » ( كجا ) است . بنابراين اعراب آن همانند « أين تذهبون » است .\r\nكيف تعمهون : « كيف » حال و محلا منصوب است و نيز ممكن است به معناى « أيّ » و مفعول مطلق باشد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nشرح و تفسير\r\n( فهو من اليقين على مثل ضوء الشّمس ) ضمير « هو » به « عبدا أعانه اللّه على نفسه . . . » بازمىگردد . معناى اين بند آن است كه بنده نيكوكار در علم و عمل خويش بر حجتى آشكار است و گويا هميشه در روز روشن قرار دارد . ( قد نصب نفسه للّه سبحانه في أرفع الامور ) او پس از درس خواندن و شب‌بيدارى در طلب علم به بالاترين امور از جمله فتوا و داورى بين مردم و راهنمايىشان به حق پرداخته است . ( من إصدار كلّ وارد عليه ) اگر خداوند ، اين منصب را بر جاهلان حرام ساخته است ، در برابر آن را بر عالمان واجب كرده كه دانش خود را گسترانيده و آن را از مردم نپوشانند . امام عليه السّلام در اين باره مىفرمايد :\r\n« خداوند پيش از آن‌كه نادانان را به يادگيرى فرمان دهد ، دانايان را به ياد دادن دستور داده است . » « 1 » او پاسخ هر پرسشى را بر اساس حق مىدهد .\r\n( و تصيير كلّ فرع إلى أصله ) اين روشن‌ترين و كوتاه‌ترين تعريف براى مجتهد است . او به اسناد و مدارك شريعت احاطه دارد و در برخورد با هر حادثه‌اى مىتواند حكم آن را از شريعت استخراج كند . منابع شريعت ، چهار تا هستند :\r\n1 - عقل : منبع اول و پايه شريعت است ؛ چه اين‌كه بر مبناى منطق عقل و حس به وجود خداوند پى مىبريم و اين عقل است كه موارد مخالفت آيات با بديهيات را تأويل مىكند و نبوت پيامبران از راه عقل و معجزه ثابت مىشود و اگر عقل نباشد ، دين از پايه ويران\r\n\r\n\r\n","description":"","footnote":"\r\n( 1 ) . « ما أخذ اللّه على أهل الجهل أن يتعلّموا حتّى أخذ على أهل العلم أن يعلّموا » حكمت : 469 .\r\n","page_name":" 230 ","page_number":230},
  {"content":"\r\n\r\nمىگردد و احكام و مصالح مردم به‌وسيله عقل شناخته مىشود و عقل و داد بين مردم ، از راه عقل محقق مىشود و اينها همه از شئون و احكام عقل است . فقهاء ، معمولا به هنگام شمارش منابع شريعت ، قرآن را بر عقل مقدم مىشمارند و اين از باب تعظيم و احترام بر قرآن و فرستنده آن است كه عقل و شرع را هر دو او آفريد . از جهت اولويت ، عقل مقدم بر قرآن است ؛ زيرا شناخت و اعجاز قرآن بر آن استوار است .\r\n2 - قرآن كريم : سخن خداوند است و هيچ كم و كاستى در آن نيست .\r\nهمه اصول دين به‌طور كامل و حتى ولايت پيامبر صلّى اللّه عليه و آله و اهل‌بيت عليهم السّلام در قرآن آمده است . « 1 » و اما فروع و احكام را امام على عليه السّلام به تفصيل يا اجمال بيان كرده است . « 2 »\r\n3 - سنت نبوى صلّى اللّه عليه و آله : آن بخشى از روايات كه از راه تواتر ثابت شده باشند و يا شخص مورد اطمينانى براى ما از قول يا فعل و يا تقرير پيامبر صلّى اللّه عليه و آله گزارش كرده باشد . اين سه را در مجموع سنت نبوى گويند . سنت نبوى به حكم قرآن بر ما حجت است : « پس آن‌چه پيامبر خدا صلّى اللّه عليه و آله به شما داد ، بپذيريد و آن‌چه شما را از آن نهى كرد ، از آن دورى كنيد و پرهيزگار باشيد كه عقاب خداوند بسى شديد است . » « 3 »\r\n\r\n\r\n","description":"","footnote":"\r\n( 1 ) . نك : آيه 55 سوره مائده و آيه 33 سوره احزاب .\r\n( 2 ) . نك : خطبه 84 ، بند نخست .\r\n( 3 ) .  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ  حشر / 59 : 7 .\r\n","page_name":" 231 ","page_number":231},
  {"content":"\r\n\r\n4 - اجماع فقها : اعتبار اين منبع ، جاى شك و ترديد دارد . . . و تنها در مواردى كه حكم مورد اجماع از ضروريات دين باشد مىتوان آن را پذيرفت و البته بديهى است كه موارد ضرورت ، نيازى به دليل ندارند ؛ بلكه خود دليلى براى غيرضرورىها هستند .\r\nفقها درباره مواردى كه حكم صريحى در قرآن براى آنها نيامده باشد ، اختلاف نظر دارند . آيا خداوند در اين واقعه حكمى معين دارد كه گمان مجتهد ممكن است از آن پرده بردارد ؟ يا اين‌كه اين در واقع از اساس حكمى ندارد و حكم خداوند در اين موارد پيرو گمان مجتهد است كه در اين صورت گمان مجتهد در هرحال ، درست و معتبر است . گويا در اين موارد ، واقعه مورد بحث همانند صفحه سفيدى است كه حكم خداوند در آن همان حكم مجتهد است . شيعه در اين موضوع به نظر اول گراييده‌اند و معتقدند خداوند در هر واقعه‌اى حكمى دارد ؛ چه از طريق نص قرآن و سنت ثابت شده باشد و يا ثابت نشده باشد . شافعى نيز هم‌نظر شيعيان است . مالك و ابو حنيفه به نظر دوم گراييده‌اند و مجتهد را در هر حال در احكام ظنى خويش بر حق مىشمارند . « 1 »\r\nبه نظر مىرسد ، حكم مجتهد در هر صورت درست است ؛ زيرا يا حكم او مطابق با حكم واقعى مورد نظر خداوند است و يا با اين نظر خداوند مطابق است كه اجازه صدور احكام را به مجتهد داده است . براى نمونه ، پزشك ممكن است در تشخيص يك بيمارى اشتباه كند و يا مهندس در يكى\r\n\r\n\r\n","description":"","footnote":"\r\n( 1 ) . نك : اللّمع ، ابى اسحاق شيرازى ، 71 ، چاپ 1939 م .\r\n","page_name":" 232 ","page_number":232},
  {"content":"\r\n\r\nاز پروژه‌هايش دست به كار اشتباهى بزند و يا شيميدان در انجام آزمايش بر مواد خطا كند . . . اما با اين همه او ناگزير است كه به راى خويش عمل كند و ما نيز به آن پايبند باشيم ؛ زيرا نپذيرفتن اين نظر به معناى انكار پايه علم و دانش است . خلاصه آن‌كه يك كارشناس چه فقيه يا پزشك يا مهندس و يا . . . باشد ، نظراتش را بر پايه تلاش و اجتهاد و بررسىهاى خويش ابراز مىدارد ؛ نه آن‌كه الزاما نظرات او صددرصد مطابق با واقع باشد . با اين همه ما اين نظرات را واقعى و درست در نظر مىگيريم و اگر چنين نباشد ، در علم به‌طور كلى بر ما بسته مىشود . . . ناگفته نماند كه دانشمند هرچه بيشتر بفهمد و انديشه كند و بر دانشش افزوده شود ، امكان خطا در او بيشتر شده و نقدپذيرى وى افزون مىگردد . به‌عبارت ديگر ، خودرايى و نقدستيزى افراد به اندازه علم و دانش آنها است .\r\n( مصباح ظلمات كشّاف عشوات مفتاح مبهمات دفّاع معضلات دليل فلوات ) دانش او بر حق و مناره‌اى بر فراز شريعت است . ( يقول فيفهم ) او آن‌چه را ايمان ندارد ، نمىگويد و سخنان غيرواضح و معانى نامشخص بر زبان نمىآورد ؛ همان‌گونه كه نوابغ سخنگويى چنين هستند . ( و يسكت فيسلم ) سخنانى را نمىگويد كه نبايد گفت و در نتيجه از اشتباهات و گناهان مصون مىماند . در روايات اهل‌بيت عليهم السّلام آمده است كه « حق خداوند بر بندگان آن است كه تنها آن‌چه را بگويند كه مىدانند و در مواردى كه نمىدانند ، سكوت اختيار كنند . » « 1 »\r\n\r\n\r\n","description":"","footnote":"\r\n( 1 ) . « حقّ اللّه على العباد أن يقولوا ما يعلمون و يقفوا عند ما لا يعلمون » الكافى : 3 / 42 ، ح 7 و 12 ؛ توحيد صدوق : 459 ؛ منية المريد : 215 .\r\n","page_name":" 233 ","page_number":233},
  {"content":"\r\n\r\n( قد أخلص للّه فاستخلصه ) او در پندار و گفتار و كردارش اخلاص دارد و در نتيجه خداوند او را مقرب و گرامى مىدارد . ( فهو من معادن دينه و أوتاد أرضه ) او از نگهبانان دين و خلفاى خدا بر زمين است و خليفه خدا بر زمين در انديشه و رفتارش در برابر احكام الهى فروتن است و از تعاليم خداوند در آبادانى زمين و اصلاح آن براى بندگان پاكش ، فرمان مىبرد .\r\n( قد ألزم نفسه العدل فكان أوّل عدله نفي الهوى عن نفسه يصف الحقّ و يعمل به لا يدع للخير غاية إلّا أمّها و لا مظنّة إلّا قصدها قد أمكن الكتاب من زمامه فهو قائده و إمامه يحلّ حيث حلّ ثقله و ينزل حيث كان منزله ) امام عليه السّلام مىگويد كه مومن راستين كسى است كه با دين و ايمان خويش زندگى مىكند و عقيده خود را با عمل بيان مىكند و داراى گسست شخصيت نيست و از ايمان خود جدا نمىشود و هيچ يك از اعمال و گفتارش را بر مبناى غيرقرآن تنظيم نمىكند و تنها قرآن است كه راهبر و فرمانده او است . امام عليه السّلام پس از بيان اوصاف مؤمن عالم به بيان اوصاف جاهل منافق مىپردازد .\r\n( و آخر قد تسمّى عالما و ليس به فاقتبس جهائل من جهّال و أضاليل من ضلّال و نصب للنّاس أشراكا من حبائل غرور و قول زور ) دانشمندى كه به علم خود عمل مىكند ، نيرو و ستون دين و حق است ؛ اما جاهل منافق با دروغها و فريبكاريها و گمراهىهايش به جنگ با دين و انسانيت برخاسته است . در برخى از روايات آمده است : « كسى كه در ظاهر مانند اهل علم و دين و در\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nباطن چنين نباشد ، او از راهزنان بوده و از سپاه يزيد بن معاويه براى اسلام خطرناك‌تر است . » « 1 »\r\n( قد حمل الكتاب على آرائه ) قرآن را بر مبناى نظرات خويش و نه نظرات خداوند تفسير به رأى مىكنند . رشيد رضا مىگويد : « كرخى از فقهاى حنفى مىگويد كه گفتار ابو حنيفه اصل است . پس اگر آيات و روايات مطابق آن بود مشكلى نيست و اگر چنين نبود آيات و روايات مطابق با نظر أبى حنيفه تأويل مىشود . » « 2 » معناى اين سخن آن است كه خدا و پيامبرش صلّى اللّه عليه و آله پيرو ابو حنيفه هستند . . . خداوند از گفتار مشركان منزه و پاك است . ( و عطف الحقّ على أهوائه ) حق را بر پايه سود شخصى خويش و نه مبانى اصلى خود حق مىفهمد .\r\n( يؤمّن النّاس من العظائم و يهوّن كبير الجرائم ) گويا به مردم مىگويد : خدا تا روز قيامت كريم است . . . خدا بخشنده و مهربان است . امام عليه السّلام مىفرمايد :\r\n« فقيه واقعى كسى است كه مردم را از رحمت خداوند نوميد نمىسازد . » « 3 »\r\n( يقول أقف عند الشّبهات و فيها وقع ) شبهات ، مناطق حرام و بين حلال آشكار و حرام آشكارند . در اين منطقه حلال و حرام به هم آميخته مىشوند و پرهيزگارى آن است كه از اين موارد پرهيز شود تا انسان به سوى حرام كشيده نشود . در حديثى آمده است : « حلالى آشكار و حرامى آشكار وجود دارد و شبهاتى بين آن دو هستند . پس هر كس شبهات را ترك كند از محرمات\r\n\r\n\r\n","description":"","footnote":"\r\n( 1 ) . الاحتجاج : 2 / 264 .\r\n( 2 ) . نك : تفسير المنار : ذيل آيه 166 بقره .\r\n( 3 ) . « الفقيه كلّ الفقيه من لم يقنّط النّاس من رحمة اللّه » حكمت : 88 .\r\n","page_name":" 235 ","page_number":235},
  {"content":"\r\n\r\nرهايى يافته و هر كس به شبهات دست آويزيد در گودال محرمات افتاده است و نادانسته خود را به هلاكت افكنده است . » « 1 » ( يقول أعتزل البدع و بينها اضطجع ) بدعت به معناى افزودن چيزى در دين و يا كاستن چيزى از آن است . جاهل منافق ادعا مىكند كه از بدعت‌ها و شبهات دورى مىكند ؛ در حالى كه خود تا زير گردن خويش در آنها غرق است .\r\n( فالصّورة صورة إنسان و القلب قلب حيوان ) طبيعت بشرى براى همگان يكسان است و تفاوتهاى فردى ناشى از عوامل خارج از طبيعت است كه تعدادشان فراوان است . از جمله آنها مىتوان به عنصر تربيت ، وراثت و محيط زندگى و خوراك و پوشاك و شنيدنىها و خواندنىها و ديدنىها و . . .\r\nاشاره كرد . بنابراين ، انسان از طبيعتى ذاتى برخوردار است كه همه افراد بشر در آن مشترك هستند . آن‌گاه شكلها و ويژگىهاى بعدى بر آن طبيعت ثابت و مشترك افزوده مىگردد ؛ همانند باد كه بوى بد يا خوب را با خود از جايى به جاى ديگرى منتقل مىكند . بنابراين ، انسان در كنار طبيعت ذاتى خويش از طبيعتى اكتسابى نيز برخوردار است . پس اگر آدمى بر دروغگويى پرورش يابد و به آن عادت كند ، شيطانى در چهره انسان مىگردد و اگر بر جهالت و شهوت پرورش يابد ، آن‌گاه حيوانى در پوشش انسان مىشود .\r\nملاصدرا در اسفار مىگويد : « هنگامى كه ويژگىها و صفات گوناگون بر انسان چيره مىشود ، آدمى از قوه به فعل مىگرايد و طبيعت خنثاى او كه نه\r\n\r\n\r\n","description":"","footnote":"\r\n( 1 ) . « حلال بيّن و حرام بيّن و شبهات بين ذلك فمن ترك الشّبهات نجا من المحرمات و من أخذ بالشّبهات وقع فى المحرمات و هلك من حيث لا يعلم » الكافى : 1 / 68 ، ح 10 ؛ صحيح مسلم : 2 / 267 ؛ فتح البارى : 4 / 249 .\r\n","page_name":" 236 ","page_number":236},
  {"content":"\r\n\r\nنيك و نه بد است به چهره فرشته يا انسان يا چارپا يا درنده درمىآيد . » « 1 » ( لا يعرف باب الهدى فيتّبعه و لا باب العمى فيصدّ عنه و ذلك ميّت الأحياء ) او حيوان است و طبيعت انسانى او مرده است و تنها طبيعت حيوانى او زنده است و كار مىكند .\r\n(  فَأَيْنَ تَذْهَبُونَ  ) و أنّى تؤفكون و الأعلام قائمة و الآيات واضحة و المنار منصوبة فأين يتاه بكم ) آيا پشت مىكنيد و از دعوت هدايت و حق روى برمىگردانيد و در تاريكىهاى گمراهى و هلاكت سرگردان مىشويد ؛ در حالى كه راه رهايى فراروى چشمان شما است و همانند خورشيد ، واضح و روشن است ! آن‌گاه امام عليه السّلام راه هدايت را تبيين مىكند : ( كيف تعمهون و بينكم عترة نبيّكم ) خاندان پيامبر عليهم السّلام در بين شما هستند و آنها همزاد قرآن و راه رسيدن به بهشت هستند ؛ همان‌گونه كه پيامبر صلّى اللّه عليه و آله در حديث ثقلين فرمود . ( و هم أزمّة الحقّ ) آنان پيروان خويش را به سوى حق راهنمايى مىكنند . ( و أعلام الدّين ) آنان گنجينه دانش و نگهبانان پيمان الهى هستند . ( و ألسنة الصّدق ) به گواهى قرآن كه آنان را از آلودگى پاك و مصون دانسته است .\r\n( فأنزلوهم بأحسن منازل القرآن ) تعظيم و گراميداشت قرآن ، مراحل و درجاتى دارد : حفظ آيات ، روخوانى درست آنها ، فهم معانى آنها و بالاترين مرتبه آن است كه احكامش را به درستى بشناسيم و به آنها عمل كنيم .\r\nگراميداشت اهل‌بيت عليهم السّلام نيز كه مفسّر قرآن هستند درجاتى دارد : درود فرستادن بر آنها ، زيارت مزارهايشان ، شادى در شادىهايشان و اندوه در\r\n\r\n\r\n","description":"","footnote":"\r\n( 1 ) . الحكمة المتعاليه ، ملاصدرا : 4 / 223 .\r\n","page_name":" 237 ","page_number":237},
  {"content":"\r\n\r\nاندوهشان و بهترين درجه ، آن است كه آموزه‌هايشان را فراگيريم و در گفتار و كردار به آنها پايبند باشيم . ( و ردوهم ورود الهيم العطاش ) شيخ محمد عبده مىگويد : « به سوى درياى دانشهاى اهل‌بيت عليهم السّلام بشتابيد ؛ همان‌گونه كه شتران تشنه به سوى آب مىدوند . » « 1 » آنان سرچشمه‌اى گوارا هستند و زندگىشان گواهى بر آن است . افزون بر آن كه آيات و روايات فراوانى در شأنشان آمده است . همچنين آنان در راه اسلام و مسلمين جهاد كرده و آزارها و اذيتهاى فراوان از كشته شدن و اسارت و . . . متحمل شدند .\r\n\r\nپرهيز از ابراز رأى ( 7 - 9 )\r\n« أيّها النّاس خذوها عن خاتم النّبيّين صلّى اللّه عليه و آله « إنّه يموت من مات منّا و ليس بميّت و يبلى من بلي منّا و ليس ببال » فلا تقولوا بما لا تعرفون فإنّ أكثر الحقّ فيما تنكرون و اعذروا من لا حجّة لكم عليه - و هو أنا - ( 7 ) أ لم أعمل فيكم بالثّقل الأكبر و أترك فيكم الثّقل الأصغر و ركزت فيكم راية الإيمان و وقفتكم على حدود الحلال و الحرام و ألبستكم العافية من عدلي و فرشتكم المعروف من قولي و فعلي و أريتكم كرائم الأخلاق من نفسي فلا تستعملوا الرّأي فيما لا يدرك قعره البصر و لا يتغلغل إليه الفكر ( 8 ) .\r\nحتّى يظنّ الظّانّ أنّ الدّنيا معقولة على بني أميّة تمنحهم درّها و توردهم صفوها و لا يرفع عن هذه الامّة سوطها و لا سيفها و كذب\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 154 .\r\n","page_name":" 238 ","page_number":238},
  {"content":"\r\n\r\nالظّانّ لذلك بل هي مجّة من لذيذ العيش يتطعّمونها برهة ثمّ يلفظونها جملة . ( 9 ) »\r\n\r\nترجمه\r\nاى مردم ! اين حقيقت را از خاتم پيامبران صلّى اللّه عليه و آله بياموزيد كه فرمود : هر كه از ما مىميرد ، در حقيقت نمرده است و چيزى از ما كهنه نمىشود . پس آن‌چه نمىدانيد ، نگوييد ، زيرا بسيارى از حقايق در امورى است كه ناآگاهانه انكار مىكنيد .\r\nمردم عذر خواهى كنيد از كسى كه دليلى بر ضدّ او نداريد و آن كس من مىباشم . مگر من در ميان شما بر اساس « ثقل اكبر » كه قرآن است عمل نكردم و « ثقل اصغر » ( عترت پيامبر عليهم السّلام ) را در ميان شما باقى نگذاردم ؟ ! مگر من پرچم ايمان را در بين شما استوار نساختم و از حدود و مرز حلال و حرام آگاهيتان ندادم ؟ ! مگر پيراهن عافيت را با عدل خود به اندام شما نپوشاندم و نيكىها را با اعمال و گفتار خود در ميان شما رواج ندادم و ملكات اخلاق انسانى را به شما نشان ندادم ؟ ! پس وهم و گمان خود را در آن جا كه چشم دل ژرفاى آن را مشاهده نمىكند و فكرتان توانايى تاختن در آن راه ندارد ، به كار نگيريد .\r\nتا آن كه برخى از شما گمان مىبرند كه دنيا به كام بنى اميه شد و همه خوبىها را افزون به آنها سپرده و آنها را از سرچشمه خود سيراب كرده و تازيانه و شمشيرشان از سر اين امّت كنار نخواهد رفت . كسانى كه چنين مىانديشند در اشتباهند ، زيرا سهم بنى اميه تنها جرعه‌اى از زندگى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nلذّت‌بخش است كه مدّتى آن را مىمكند ؛ سپس همه آن‌چه را كه نوشيدند بيرون مىريزند .\r\n\r\nواژه‌شناسى\r\nفرشتكم : برايتان گشودم و پهن كردم .\r\nو تغلغل فى الشّىء : داخل آن شد .\r\nغلغل ، تغلغل : شتاب كرد .\r\nمعقولة عليهم : در دستشان مسخر گشته است . اين كلمه از واژه « عقال » است .\r\nالمجّة : مقدار كمى نوشيدنى كه نوشيده مىشود و سپس بيرون انداخته مىشود .\r\nالبرهة : مدت زمان غير اندك .\r\nيتطعّمونها : آن را مىچشند .\r\n\r\nساختار ادبى\r\nخذوها : ضمير « ها » به جمله گفته شده از پيامبر صلّى اللّه عليه و آله ( إنّه يموت من مات . . . ) بازمىگردد .\r\nمن لذيذ : جار و مجرور و متعلق به « مجّة » يا متعلق به محذوف است و به همراه آن حال براى « يلفظونها » قرار مىگيرد .\r\n\r\nشرح و تفسير\r\n( خذوها عن خاتم النّبيّين صلّى اللّه عليه و آله إنّه يموت من مات منّا و ليس بميّت ) گفته شده است كه اشاره امام عليه السّلام به اين آيه شريفه است : « هرگز كسانى را كه در راه خدا\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكشته شده‌اند مرده مپندار بلكه زنده‌اند كه نزد پروردگارشان روزى داده مىشوند . » « 1 » و نيز گفته شده است كه منظور اين است كه اهل‌بيت عليهم السّلام زنده هستند زيرا آثار و نتايجشان زنده است و ميليون‌ها نفر به اعتقادات آنان معتقد هستند و آموزه‌هاى آنان را به‌كار مىبندند . هر دو نظر به خودى خود صحيح به‌نظر مىآيند و از مدلول كلام امام عليه السّلام برمىآيند ؛ ولى گفته دوم با توجه به سياق عبارت بيشتر ارجحيت دارد و مناسب‌تر به‌نظر مىآيد .\r\n( و يبلى من بلي منّا و ليس ببال ) گروهى گفته‌اند : كه جسد اوليا خدا هيچ‌گاه فرسوده نمىشود ؛ بلكه جسد آنان در زير زمين همانند جسد آنها در زمانى كه زنده بودند ، سالم و تازه است . ديگران گفته‌اند كه جسد آنان به آسمانها برده مىشود و گروه سومى گفته‌اند كه ارواح آنها به بدنهاى برزخى منتقل مىشود و گروه چهارمى بر اين باورند كه بدنهايشان مانند ديگر بدنهاى مردم است .\r\nهيچ فايده‌اى در اين بحث و گفتگو نمىبينيم ؛ زيرا كه ما را در زندگى عملى خويش در اين دنيا به چيزى هدايت نمىكند و در روز قيامت نيز از ما در اين باره پرسيده نمىشود . آن‌چه كه ما بايد به آن باور داشته باشيم اين است كه اولياء خدا « نه بيمى بر آنان است و نه اندوهناك خواهند شد . » « 2 »\r\n( فلا تقولوا بما لا تعرفون فإنّ أكثر الحقّ فيما تنكرون ) پيشينيان بر اين نظر اجماع دارند كه آب ، ماده‌اى ساده و بسيط است و علم ثابت كرده است كه آب مركب است . همچنين پيشينيان نظر « گاليله » را مبنى بر گردش زمين به دور خورشيد انكار كردند . امروز نيز هزاران تن از مردم سوگند مىخورند كه\r\n\r\n\r\n","description":"","footnote":"\r\n( 1 ) .  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  آل عمران / 3 : 169 .\r\n( 2 ) .  وَ لا خَوْفٌ عَلَيْهِمْ وَ لا هُمْ يَحْزَنُونَ  بقره / 2 : 62 .\r\n","page_name":" 241 ","page_number":241},
  {"content":"\r\n\r\nانسان به كره ماه نرفته و هرگز نمىتواند برود . . . حال كه در امور محسوس اين همه اختلاف وجود دارد ، اختلافات در امورد معقول و غيبى چه اندازه مىتواند باشد ؟ !\r\n( و اعذروا من لا حجّة لكم عليه و أنا هو ) بر نادان و جاهل ، عقلا و شرعا و عرفا واجب است كه از عالم در زمينه تخصصش تقليد كند ؛ همان‌طور كه نابينا از بينا براى پيدا كردن راه و بيمار از پزشك براى تشخيص بيمارى و يافتن دارو كمك مىگيرد . امام عليه السّلام دروازه شهر دانش و قرآن ناطقى است كه حق هميشه با او است . عالم وظيفه دارد كه جاهل را بياموزد و به او بشارت و او را هشدار دهد . امام عليه السّلام اين وظيفه را به‌طور كامل و با اخلاص به انجام رسانيد . آن‌چه كه از حكمتها و خطبه‌ها و نامه‌هاى امام عليه السّلام به دست ما رسيده ، بسيار كمتر از آن بخشى از سخنان حضرت عليه السّلام است كه از بين رفته و به دست ما نرسيده است . بنابراين ياران حضرت عليه السّلام هيچ بهانه‌اى براى نافرمانىها و كاهلىهاى خويش ندارند و حجت خدا بر آنان كامل و تمام گشته است . امام عليه السّلام به اين اتمام حجت اشاره مىكند : « ألم أعمل فيكم بالثّقل الأكبر و أترك فيكم الثّقل الأصغر ؟ ! » اين سخن شبيه به اين آيه الهى است : « مگر فرستادگانى از خودتان بر شما نيامدند كه آيات پروردگارتان را بر شما بخوانند و به ديدار چنين روزى شما را هشدار دهند ؟ ! » « 1 » منظور از « ثقل الاكبر » همان قرآن كريم است و منظور از « ثقل اصغر » همان اهل‌بيت عليهم السّلام هستند . « ثقل » به هر چيز با ارزش و نفيسى گفته مىشود . شيخ محمد عبده در\r\n\r\n\r\n","description":"","footnote":"\r\n( 1 ) .  أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا  زمر / 39 : 71 .\r\n","page_name":" 242 ","page_number":242},
  {"content":"\r\n\r\nتوضيح گفته امام عليه السّلام مىنويسد : « در حديثى از پيامبر صلّى اللّه عليه و آله آمده است كه گفت :\r\nبراى شما دو چيز گرانبها مىگذارم : كتاب خدا و خاندانم را . امام على عليه السّلام به ثقل اكبر كه همان قرآن است عمل كرده و ثقل اصغر كه همان فرزندانش حسن و حسين عليهما السّلام باشند از او پديد آمده است . » « 1 »\r\nآن كس كه سيره امام عليه السّلام را خوانده باشد مىبينيد كه در كنار كلمات قرآن كه حفظ شده و نوشته مىشوند ، واقعيت محسوس و ملموسى ديده مىشود كه در شخص امام عليه السّلام و ويژگىهايش و تمامى گامهايى كه در زندگى و سلوك شخصى خويش برداشته ، موجود است و اگر خداوند قرآن را به صورت مردى مىآفريد ، اين مرد على ابن ابى طالب عليهما السّلام مىبود . در شرح خطبه‌هاى پيشين از امام عليه السّلام و حديث ثقلين سخن گفتيم .\r\n( و ركزت فيكم راية الإيمان و وقفتكم على حدود الحلال و الحرام و ألبستكم العافية من عدلي و فرشتكم المعروف من قولي و فعلي ) اين بند اشاره دارد كه امام عليه السّلام در همه زمينه‌ها و از هر راهى ، حجت را بر آنان تمام كرده است ؛ از بيان احكام تا روشهاى قانع كردن مردم و . . . همه آنها را به صراحت و روشنى بيان كرده است . گفتارهاى وى هشداردهنده‌اند و كردارهايش به عدالت و مساوات فرامىخواند . ( أريتكم كرائم الأخلاق من نفسي ) صبر بدون داشتن كينه از مهمترين ، مكارم اخلاق است . هيچ هدف درستى در كارها جز خدا و مصلحت عمومى وجود ندارد .\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 154 .\r\n","page_name":" 243 ","page_number":243},
  {"content":"\r\n\r\n\r\nقياس « 1 »\r\n( فلا تستعملوا الرّأي فيما لا يدرك قعره البصر و لا يتغلغل إليه الفكر ) هيچ انسان بزرگ و انديشمندى نيست كه چيزى را به دين خداوند منتسب كند و دليلى از خداوند يا تصور و فهمى از گفته‌هايش نداشته باشد و احكام را بر اساس تخيل خويش پيدا كند و آن را به دين نسبت دهد . چنين كسانى بر خدا دروغ مىبندند و از جمله آنها كسانى هستند كه به قياس عمل مىكنند . اينان حكمى را از روى توهم خويش ثابت مىكنند كه هيچ دليل مكتوبى از شارع درباره آن در دست نيست و نيز صراحتا به اين مسئله اعتراف مىكنند كه شارع هيچ دليل مكتوب دور يا نزديكى درباره آن نياورده است . معناى اين سخن آن است كه ايشان چيزى را به صورت مكتوب به شارع نسبت مىدهند كه خود شارع هم از آن خبر ندارد . . . از اين روى « قياس » را « نص غير مستقيم » ناميده‌اند و نيز گفته‌اند : قياس در مرحله چهارم پس از كتاب و سنت و اجماع مىآيد ؛ « 2 » يعنى كه قياس بر اصل استصحاب ، اصل برائت و ساير موارد در اصول علميه ، مقدم است و از لحاظ مرتبه ، همتاى قرآن و سنت است . من نمىدانم كه چگونه آن چيزى كه از آن سخنى نرفته است به آن چيزى كه از او\r\n\r\n\r\n","description":"","footnote":"\r\n( 1 ) . لازم است توجه داشته باشيم كه منابع اصلى شرعى نزد اماميه ، عبارتند از : ( كتاب خداوند ، سنت شامل روايات پيامبر صلّى اللّه عليه و آله و امامان عليهم السّلام ، اجماع و عقل ) . نك : مطالعات مرتبط با قياس همچون اصول فقه نوشته شيخ محمد رضا مظفر ( 2 / 164 ) ، اصول فقه مقارن ، سيد محمد تقى حكيم : 301 بحث پنجم ؛ المحصول نوشته رازى : 28 و . . .\r\n( 2 ) . شيعه اماميه حجيت اجماع را تنها به اين مىداند كه حاوى گفته يا كرده يا خشنودى امام معصوم عليه السّلام است و در غير اين صورت ، هيچ اعتبارى ندارد . نك : تقريرات فى اصول الفقه ، بروجردى : 285 ؛ الهدايه ، شيخ صدوق : 22 ؛ رسائل ، سيد مرتضى : 1 / 11 ؛ . . . .\r\n","page_name":" 244 ","page_number":244},
  {"content":"\r\n\r\nسخن رفته است ، ملحق شده و چگونه گمان در كنار يقين مىنشيند . خداوند در اين باره مىگويد : « در واقع گمان در وصول به حقيقت هيچ سودى نمىرساند . » « 1 » درباره قياس به تفصيل سخن گفته‌ايم . « 2 »\r\n( حتّى يظنّ الظّانّ أنّ الدّنيا معقولة على بني اميّة ) ابن ابى الحديد مىگويد :\r\n« اين خطبه بسيار طولانى بوده و شيخ رضى بخش بسيار زيادى از آن را حذف كرده است . » « 3 » از اين روى گسست معنايى چندى در اين خطبه ديده مىشود . منظور از بند اخير آن است كه دنيا با همه زيبايىهايش به بنى اميه روى خواهد آورد تا آن‌جا كه بسيارى از مردم مىپندارند ، دنيا وقف آنان است . ( تمنحهم درّها و توردهم صفوها ) دنيا مال و سلطان و آسايش و ياران خويش را به آنان عرضه مىكند . ( و لا يرفع عن هذه الامّة سوطها و لا سيفها ) همچنين مردم خواهند پنداشت كه ستم امويان و كشتارهايشان تا روز قيامت ادامه مىيابد .\r\n( و كذب الظّانّ لذلك ) عباسيان و مزدورشان ابو مسلم خراسانى ، پادشاهى را از آنان ربوده و بدترين عذاب را بر آنان فرود مىآورند . ( بل هي مجّة من لذيذ العيش ) خوشى آنها كم و كوتاه بوده و به زودى بدترين و سخت‌ترين كيفرها بر آنان فرو خواهد آمد . ( يتطعّمونها برهة ) آنان شايد مدت غير كوتاهى از دنيا بهره‌مند باشند ؟ ( ثمّ يلفظونها جملة ) سپس از آنها رخت بربسته و ديگر به\r\n\r\n\r\n","description":"","footnote":"\r\n( 1 ) .  وَ إِنَّ الظَّنَّ لا يُغْنِي مِنَ الْحَقِّ شَيْئاً  نجم / 53 : 28 .\r\n( 2 ) . نك : كتاب « من هنا و هناك » و در تفسير آيه 59 سوره نساء تفسير كاشف از همين نويسنده .\r\n( 3 ) . شرح نهج البلاغه ، ابن ابى الحديد : 6 / 382 .\r\n","page_name":" 245 ","page_number":245},
  {"content":"\r\n\r\nآنان بازنمىگردد . اين بند از خبرهاى غيبى نهج البلاغه است كه امام عليه السّلام آن را به نقل از پيامبر صلّى اللّه عليه و آله و پيامبر صلّى اللّه عليه و آله به نقل از جبرئيل گزارش كرده است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\nخطبه 88\r\n\r\nفراوانى كم‌خردان\r\n« أمّا بعد فإنّ اللّه سبحانه لم يقصم جبّاري دهر قطّ إلّا بعد تمهيل و رخاء و لم يجبر عظم أحد من الامم إلّا بعد أزل و بلاء و في دون ما استقبلتم من عتب و ما استدبرتم من خطب معتبر و ما كلّ ذي قلب بلبيب و لا كلّ ذي سمع بسميع و لا كلّ ذى ناظر ببصير فيا عجبا و ما لي لا أعجب من خطاء هذه الفرق على اختلاف حججها في دينها لا يقتصّون أثر نبيّ صلّى اللّه عليه و آله و لا يقتدون به عمل وصيّ و لا يؤمنون بغيب و لا يعفّون عن عيب يعملون في الشّبهات و يسيرون في الشّهوات المعروف فيهم ما عرفوا و المنكر عندهم ما أنكروا مفزعهم في المعضلات إلى أنفسهم و تعويلهم في المبهمات على آرائهم كأنّ كلّ امرئ منهم إمام نفسه قد أخذ منها فيما يرى بعرى ثقات و أسباب محكمات . »\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\nترجمه\r\nپس از ستايش پروردگار ! خدا هرگز جبّاران دنيا را در هم نشكسته ، مگر پس از آن‌كه مهلت‌هاى لازم و نعمت‌هاى فراوان بخشيد و هرگز استخوان شكسته ملّتى را بازسازى نفرمود ، مگر پس از آزمايش‌ها و تحمّل مشكلات .\r\nمردم ! در سختىهايى كه با آن روبرو هستيد و مشكلاتى كه پشت سر گذارديد ، درس‌هاى عبرت فراوان وجود دارد . نه هر صاحب قلبى ، خردمند است و نه هر دارنده گوشى ، شنواست و نه هر دارنده چشمى ، بيناست . در شگفتم ! چرا در شگفت نباشم ! از خطاى گروه‌هاى پراكنده با دلايل مختلف كه هر يك در مذهب خود دارند . نه گام بر جاى گام پيامبر صلّى اللّه عليه و آله مىنهند و نه از رفتار جانشين او پيروى مىكنند . نه به غيب ايمان مىآورند و نه خود را از عيب بر كنار مىدارند . به شبهات عمل مىكنند و در گرداب شهوات غوطه‌ورند . نيكى در نظرشان همان است كه مىپندارند و زشتىها همان است كه آنها منكرند . در حل مشكلات به خود پناه مىبرند و در مبهمات تنها به رأى خود تكيه مىكنند ؛ گويا هر كدام ، امام و راهبر خويش مىباشند كه به دستگيره‌هاى مطمئن و اسباب محكمى كه خود باور دارند چنگ مىزنند .\r\n\r\nواژه‌شناسى\r\nلم يقصم : هلاك نشد . « القصم » در اصل به معناى شكستن است .\r\nالأزل : شدت .\r\nالعتب : اين نيز به معناى سختى و شدت است .\r\nلا يقتصّون : خسته نمىشوند .\r\nالمفزع : پناهگاه .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nساختار ادبى\r\nقطّ : ظرف زمان است و شامل زمان گذشته مىشود .\r\nيا عجبا : مفعول مطلق و منصوب است . منادا نيز حذف شده و در اصل « يا قوم » بوده است . همچنين مىتوان « عجبا » را منادا در نظر گرفت و تنوين آن را در عوض حذف مضاف شمرد . بنابراين در اصل چنين بوده است :\r\n« أحضر يا عجبى » .\r\nمالى : مبتدا و خبر .\r\n\r\nشرح و تفسير\r\n( فإنّ اللّه سبحانه لم يقصم جبّاري دهر قطّ إلّا بعد تمهيل و رخاء ) جنگهاى عليه انسانيت را ستمگران روزگار به پا كرده‌اند و توطئه‌هاى فراوان بافته‌اند و عليه آزادى شورشها كرده‌اند و ملتها را براى كاميابى خويش به‌كار گرفته‌اند .\r\nخداوند مدت زمانى آنها را مهلت مىدهد و سپس از جايى كه فكرش را نمىكنند ، گرفتارشان مىسازد . همه ديدند ، چه بر سر هيتلر آمد ؛ او كه از استعمار همه كره زمين سخن مىگفت و به كمتر از شرق و غرب آن راضى نبود . افراد زيادى در گذشته و آينده مانند او بوده و خواهند بود و هوسهاى آنها كمتر از وى نيست و نخواهد بود و سرنوشت همه آنها به يارى خداوند و به تلاش سازندگان تاريخ و تمدن همان خواهد بود .\r\n( و لم يجبر عظم أحد من الامم إلّا بعد أزل و بلاء ) ملتهاى مستضعف بدون فداكارى و بردبارى ، از دست ستمگران سركش رهايى نخواهند يافت و به اهداف خويش نخواهند رسيد . . . نمونه آن در خصوص ملت ويتنام در هند و چين ديده مىشود . ( و في دون ما استقبلتم من عتب و ما استدبرتم من خطب معتبر )\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nشما اكنون در حالت سختى به‌سر مىبريد و پيش از اين نيز سختىهاى فراوان كشيديد ؛ پس چرا عبرت نمىگيريد ؟ آيا سزاوار نبود به كمتر از آن‌چه كه ديده‌ايد عبرت و پند گيريد ؟ امام عليه السّلام ما عربها و مسلمانان را خطاب قرار مىدهد كه از تركيه و فرانسه و انگلستان چه‌ها نكشيديم و اكنون از آمريكا و صهيونيست ، افزون بر آن مىكشيم و با همه اين تجارب و شدت سختىها باز از جاى خويش تكان نمىخوريم .\r\n( و ما كلّ ذي قلب بلبيب ) خردهاى سالم به آسايش همراه با ذلت تن نمىدهند و به بردگى همراه با امنيت و بلكه براى دستيابى به حق و كرامت خويش ، فداكارى مىكنند . ( و لا كلّ ذي سمع بسميع ) گوش شنوايى براى هدايتگرىها و خيرخواهىها وجود ندارد . ( و لا كلّ ذى ناظر ببصير ) زيانها و سودها را مىبينند و زيان مىكنند و سود نمىكنند .\r\n( فيا عجبا و ما لي لا أعجب من خطاء هذه الفرق على اختلاف حججها في دينها لا يقتصّون أثر نبيّ و لا يقتدون به عمل وصيّ ) اين همه تفرقه در بين يك امت براى چيست ؟ دليل اين تناقض‌ها و اختلافات چيست ؟ و آيا مستندات همه گروه‌ها و مذاهب ، درست و حق است ؟ هرگز ! حق ، چندگانه نيست . . . حق تنها با گفتار و رفتار و تقرير پيامبر شناختنى است . پس چرا مسلمانان همگى مانند پرهيزگاران و اوليا عمل نمىكنند . امام عليه السّلام از همه مردم نسبت به عوامل اصلى تفرقه و پراكندگى آگاه‌تر است . همه عوامل اختلاف به اثبات روايتى از معصوم و شيوه فهم آن بازمىگردد و يا ناشى از جهل و تعصب و رياست‌طلبى و شهوت‌طلبى و . . . است . امام عليه السّلام همه اينها را مىداند و نيز مىداند كه انسان در صورت داشتن حسن نيت و اراده واقعى از چيرگى بر اين\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاسباب ناتوان نيست . خداوند در اين باره مىفرمايد : « و همگى به ريسمان خدا چنگ زنيد و پراكنده نشويد و نعمت خدا را بر خود ياد كنيد ؛ آن‌گاه كه دشمن يكديگر بوديد ، پس ميان دلهاى شما الفت انداخت تا به لطف او برادران هم شديد . » « 1 » و نيز مىفرمايد « دين را برپا داريد و در آن تفرقه‌اندازى مكنيد . بر مشركان آن‌چه كه ايشان را به سوى آن فرامىخوانى گران مىآيد .\r\nخدا هركه را بخواهد به سوى خود برمىگزيند و هر كه را كه از در توبه درآيد به سوى خود راه مىنمايد . » « 2 »\r\n( و لا يؤمنون بغيب ) به وحى ايمان ندارند . گفته شده كه غيب شامل هر چيزى مىشود كه با غير حواس پنج‌گانه به‌دست مىآيد . ( و لا يعفّون عن عيب ) از كينه و تفرقه و . . . پرهيز ندارند . « يعفّون » از ريشه « عفاف » به معناى دست كشيدن و پرهيز كردن است . ( يعملون في الشّبهات ) منطقه بين حرام آشكار و حلال آشكار را شبهه گويند . قبلا در اين باره سخن به ميان رفت . « 3 » ( و يسيرون في الشّهوات ) شهوات ، انسانها را به هلاكت مىاندازد .\r\n( المعروف فيهم ما عرفوا و المنكر عندهم ما أنكروا ) آنان تنها خود را برحق مىدانند و همه مخالفان خويش را بر باطل و گمراهى مىشمارند . ( مفزعهم في المعضلات إلى أنفسهم و تعويلهم في المبهمات على آرائهم ) آراء و نظراتشان را تنها\r\n\r\n\r\n","description":"","footnote":"\r\n( 1 ) .  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً  آل عمران / 3 : 103 .\r\n( 2 ) .  أَقِيمُوا الدِّينَ وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ  شورى / 42 : 13 .\r\n( 3 ) . نك : خطبه : 85 .\r\n","page_name":" 251 ","page_number":251},
  {"content":"\r\n\r\nمنبع حق و ارزش مىگمارند . ( كأنّ كلّ امرئ منهم إمام نفسه ) خرد و انديشه‌هايشان را بالاتر از علم و حكمت خداوند مىگمارند و چه درست فرموده است خداوند : « آيا آن كس كه هواى نفس خود را معبود خويش گرفته است تو مىتوانى ضامن او باشى ؟ ! » « 1 »\r\n( قد أخذ منها فيما يرى بعرّى ثقات و أسباب محكمات ) ضمير « منها » به « نفسه » بازمىگردد . معناى اين بند آن است كه آنان در تشريع احكام و شناخت مسائل به هواهاى نفسانى خويش تكيه مىكنند و با اين حال خود را جزو كسانى مىشمارند كه به عروة الوثقاى خداوند دست آويخته و بر مبناى گزاره‌هاى دينى قطعى عمل مىكنند . اين ويژگىها و عيب‌ها درباره بسيارى از روحانيون معمم امروز درست است . . . جهل و غرور و . . . كه عمامه سفيد يا سياه آنها را پوشانيده است . شكايت به درگاه خدا مىبريم .\r\n\r\n\r\n","description":"","footnote":"\r\n( 1 ) .  أَ رَأَيْتَ مَنِ اتَّخَذَ إِلهَهُ هَواهُ أَ فَأَنْتَ تَكُونُ عَلَيْهِ وَكِيلًا  فرقان / 25 : 43 .\r\n","page_name":" 252 ","page_number":252},
  {"content":"\r\n\r\n\r\nخطبه 89\r\n\r\nپيامبر گرامى صلّى اللّه عليه و آله ( 1 )\r\n« أرسله على حين فترة من الرّسل و طول هجعة من الامم و اعترام من الفتن و انتشار من الامور و تلظّ من الحروب و الدّنيا كاسفة النّور ظاهرة الغرور على حين اصفرار من ورقها و إياس من ثمرها و اغورار من مائها قد درست منار الهدى و ظهرت أعلام الرّدى فهي متجهّمة لأهلها عابسة في وجه طالبها ثمرها الفتنة و طعامها الجيفة و شعارها الخوف و دثارها السّيف فاعتبروا عباد اللّه و اذكروا تيك الّتي آباؤكم و إخوانكم بها مرتهنون و عليها محاسبون . ( 1 ) »\r\n\r\nترجمه\r\nخدا پيامبر اسلام صلّى اللّه عليه و آله را هنگامى مبعوث فرمود كه مدت‌ها از زمان بعثت پيامبران پيشين گذشته و ملّت‌ها در خواب عميقى فرو خفته بودند . فتنه و فساد ، جهان را فراگرفته و اعمال زشت رواج يافته بود . آتش جنگ همه جا زبانه مىكشيد و دنيا بىنور و پر از مكر و فريب گشته بود . برگ‌هاى درخت زندگى به زردى گراييده و از ميوه آن خبرى نبود . آب حيات فرو خشكيده و\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nنشانه‌هاى هدايت كهنه و ويران شده بود . پرچم‌هاى هلاكت و گمراهى آشكار و دنيا با قيافه زشتى به مردم مىنگريست و با چهره‌اى عبوس و غم‌آلود با اهل دنيا روبرو مىگشت . ميوه درخت دنيا در جاهليّت فتنه بود و خوراكش مردار بود . در درونش وحشت و اضطراب و بر بيرون شمشيرهاى ستم حكومت داشت .\r\nاى بندگان خدا عبرت گيريد و همواره به ياد زندگانى پدران و برادران خود در جاهليّت باشيد كه از اين جهان رفتند و در گرو اعمال خود بوده ، برابر آن محاسبه مىگردند .\r\n\r\nواژه‌شناسى\r\nالهجعة : خواب سبك شب .\r\nاعتزام الفتن : چيرگى بر فتنه‌ها .\r\nتلظّ : شعله‌ور شدن آتش .\r\nالإغورار : رفتن .\r\nدرست : كهنه شد و از بين رفت .\r\nالرّدى : سقوط و هلاكت .\r\nالشّعار : پيراهنى كه بدن را مىپوشاند .\r\nالدّثار : آن‌چه روى پيراهن مىآيد .\r\nالدّاثر : هلاك‌كننده .\r\n\r\nساختار ادبى\r\nقد درست . . . : كل جمله حال براى « دنيا » است .\r\nتيك : حرف اشاره مونث به معناى « تلك » است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nالّتى : عطف بيان است .\r\nآباؤكم . . . مرتهنون : مبتدا و خبر است .\r\n\r\nشرح و تفسير\r\n( أرسله على حين فترة من الرّسل و طول هجعة من الامم و اعترام من الفتن ) خداوند ، محمد صلّى اللّه عليه و آله را با فاصله زمانى نسبت به پيامبران گذشته فرستاد و در حالى كه ملتها به غفلت گراييده و از خداوند و احكامش رويگردان شده بودند . ( و انتشار من الامور ) اختلاف و پراكندگى ناشى از آشوب و بىبند و بارى نسبت به ارزشهاى انسانى و اجتماعى بود . ( و تلظّ من الحروب ) جنگهايى كه انسانها را خسته و سرزمينها را ويران كرده بود . ( و الدّنيا كاسفة النّور ) هيچ عامل خير و هدايت‌گرى در دنيا ديده نمىشد . ( ظاهرة الغرور ) مغرورشدگان به دنيا ، فراوان شده بودند .\r\n( على حين اصفرار من ورقها ) آواى رحيل براى دنيا يا مغرورشدگان به آن نواخته شده بود مانند درختى كه پژمرده شده و برگهايش زرد شده بود . ( و إياس من ثمرها و اغورار من مائها ) اميدى به درخت زرد و خشك نمىرود . ( قد درست منار الهدى ) چه اين‌كه راه رهايى از نادانى و گمراهى و راهيابى به جاده صواب وجود نداشت . ( و ظهرت أعلام الرّدى ) مفسدان و گمراهان ، فراگير شده بودند .\r\n( فهي متجهّمة لأهلها عابسة في وجه طالبها ) دنيا ، همه ناخوشنودىها را به رويشان گشوده و حتى ثروت و مقام را نيز با خشم به آنها عطا مىكرد ؛ با يك دست مىداد و با دست ديگر آسيب مىزد . امام عليه السّلام مىگويد : « اگر رويى از آن\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگوارا و شيرين باشد ، روى ديگرش تلخ و دردناك است . » « 1 » ( ثمرها الفتنة ) فساد و گمراهى از آن ناشى مىشود . ( و طعامها الجيفة ) سرانجام دنيا مردار است ؛ همان‌گونه كه انسان در خاك چنين مىشود . ( و شعارها الخوف ) ضعيفان از نيرومندان مىترسند و ثروتمندان از زوال نعمت و انقلاب و قيام تهيدستان مىترسند . ( و دثارها السّيف ) درگيرى و كشاكش بر سر پادشاهى و ديگر جلوه‌هاى دنيا فراگير شده بود . ( فاعتبروا عباد اللّه و اذكروا تيك ) حرف اشاره به زشتىها بازمىگردد .\r\n( الّتي آباؤكم و إخوانكم بها مرتهنون و عليها محاسبون ) انسان براى لغزشهاى كوچك نيز بايد پاسخگو باشد و كيفر پس دهد . در روايات آمده است : « از گناهان كوچك بپرهيزيد ؛ چرا كه انسان به آنها فراوان دست مىزند تا آن‌جا كه همگى جمع گشته و او را هلاك مىسازند . » « 2 » پيش از اين گذشت كه دنياى نكوهيده شده ، همان دنياى ستمگرى و بهره‌كشى و فساد و گمراهى است و اما دنياى خير و دانش سودمند و عمل صالح ، دنيايى الاهى است و راه رسيدن به خوشنودى و بهشت خداوند است . چه دليلى بالاتر از آن‌كه خداوند خود خير دنيا را به خير آخرت و شر دنيا را به شر آخرت پيوند داده است : « پس هر كه هم‌وزن ذره‌اى ، نيكى كند نتيجه آن را خواهد ديد و هر كه هم‌وزن\r\n\r\n\r\n","description":"","footnote":"\r\n( 1 ) . « و إن جانب منها اعذوذب و احلولى أمرّ منها جانب فأوبى » خطبه : 111 .\r\n( 2 ) . « إياكم و محقّرات الذنوب فإنّها تجتمع على العبد و هو يستعين بشأنها حتّى تهلكه » مسند احمد : 1 / 402 ؛ شرح الأزهار : 3 / 551 .\r\n","page_name":" 256 ","page_number":256},
  {"content":"\r\n\r\nذره‌اى ، بدى كند نتيجه آن را خواهد ديد » « 1 » و نيز « هر كه در اين دنيا كوردل باشد در آخرت هم كوردل و گمراهتر خواهد بود . » « 2 »\r\n\r\n( 2 )\r\n« و لعمري ما تقادمت بكم و لا بهم العهود و لا خلت فيما بينكم و بينهم الأحقاب و القرون و ما أنتم اليوم من يوم كنتم في أصلابهم ببعيد و اللّه ما أسمعكم الرّسول صلّى اللّه عليه و آله شيئا إلّا و ها أنا ذا اليوم مسمعكموه و ما أسماعكم اليوم بدون أسماعهم بالأمس و لا شقّت لهم الأبصار و لا جعلت لهم الأفئدة في ذلك الأوان إلّا و قد اعطيتم مثلها في هذا الزّمان و واللّه ما بصرتم بعدهم شيئا جهلوه و لا اصفيتم به و حرموه و لقد نزلت بكم البليّة جائلا خطامها رخوا بطانها فلا يغرّنّكم ما أصبح فيه أهل الغرور فإنّما هو ظلّ ممدود إلى أجل معدود . ( 2 ) »\r\n\r\nترجمه\r\nبه جان خودم سوگند ! پيمانى براى زندگى و مرگ و نجات از مجازات الهى بين شما و آنها بسته نشده است و هنوز روزگار زيادى نگذشته و از آن روزگارانى كه در پشت پدران خود بوديد زياد دور نيست . به خدا سوگند ! پيامبر اسلام صلّى اللّه عليه و آله چيزى به آنها گوشزد نكرد ، جز آن‌كه من همان را به شما\r\n\r\n\r\n","description":"","footnote":"\r\n( 1 ) .   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزله / 99 : 7 - 8 .\r\n( 2 ) .  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  اسراء / 17 : 72 .\r\n","page_name":" 257 ","page_number":257},
  {"content":"\r\n\r\nمىگويم . شنوايى امروز شما از شنوايى آنها كمتر نيست . همان چشم‌ها و قلب‌هايى كه به پدرانتان دادند به شما نيز بخشيدند .\r\nبه خدا سوگند ! شما پس از آنها مطلبى را نديده‌ايد كه آنها نمىشناختند و شما به چيزى اختصاص داده نشديد كه آنها محروم باشند . به‌راستى ، حوادثى به شما روى آورده مانند شترى كه مهار كردنش مشكل است و ميان‌بندش سست و سوارى بر آن دشوار است . مبادا آن‌چه كه مردم دنيا را فريفت شما را بفريبد كه دنيا [ دامى است مانند 
  ] سايه‌اى گسترده و كوتاه [ كه 
  ] تا سرانجامى روشن و معيّن [ يعنى مرگ 
  ] است .\r\n\r\nواژه‌شناسى\r\nالأحقاب : جمع « حقب » و به دوره هشتاد ساله گفته مىشود و برخى نيز گفته‌اند به بيش از هشتاد سال گفته مىشود .\r\nالقرون : جمع « قرن » به معناى صد سال و برخى نيز گفته‌اند به كمتر از صد سال گفته مىشود .\r\nالجيل : به يك نسل در يك دوره زمانى گفته مىشود .\r\nلا اصفيتم : برگزيده و ويژه نشديد .\r\nالخطام : آن‌چه در بينى شتر گذاشته مىشود تا به‌وسيله آن رانده شود .\r\nالبطان : كمربند .\r\n\r\nساختار ادبى\r\nببعيد : باء زائده است و « بعيد » خبر « انتم » و اگر « ما » شبيه به ليس عمل بكند ، مىتواند خبر آن هم باشد .\r\nمن اليوم ، من يوم : متعلق به « بعيد » هستند .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nها أنا : « ها » براى هشدار است .\r\nجائلا : حال براى « بليّة » است .\r\nخطامها : فاعل « جائلا » است .\r\nبطانها : فاعل براى « رخوا » است .\r\nإلى أجل : جار و مجرور ، متعلق به « ممدود » است .\r\n\r\nشرح و تفسير\r\n( و لعمري ما تقادمت بكم و لا بهم العهود و لا خلت فيما بينكم و بينهم الأحقاب و القرون و ما أنتم اليوم من يوم كنتم في أصلابهم ببعيد ) امام عليه السّلام ابراز شگفتى مىكند كه چگونه نسلهاى پسين از نسلهاى پيشين عبرت نمىگيرند ؛ در حالى كه فاصله زمانى بين آنها زياد نيست و پسينيان آن‌چه را بر سر پيشينيان آمده بود ، ديده‌اند . خداوند در اين باره مىفرمايد : « اى قوم من ! زنهار تا مخالفت شما با من شما را بدان جا نكشاند كه بلايى مانند آن‌چه به قوم نوح يا قوم هود يا قوم صالح رسيد به شما نيز برسد و قوم لوط از شما چندان دور نيست . » « 1 »\r\n( و اللّه ما أسمعكم الرّسول شيئا إلّا و ها أنا ذا اليوم مسمعكموه ) خداوند ، دانش همه پيامبران را نزد محمد صلّى اللّه عليه و آله گردآورده است و محمد صلّى اللّه عليه و آله ، همه آن را به على عليه السّلام داد . امام عليه السّلام نيز اين دانشها را در اختيار مردم نهاد و چيزى از آنها را پنهان نساخت .\r\n\r\n\r\n","description":"","footnote":"\r\n( 1 ) .  وَ يا قَوْمِ لا يَجْرِمَنَّكُمْ شِقاقِي أَنْ يُصِيبَكُمْ مِثْلُ ما أَصابَ قَوْمَ نُوحٍ أَوْ قَوْمَ هُودٍ أَوْ قَوْمَ صالِحٍ وَ ما قَوْمُ لُوطٍ مِنْكُمْ بِبَعِيدٍ  هود / 11 : 89 .\r\n","page_name":" 259 ","page_number":259},
  {"content":"\r\n\r\n( و ما أسماعكم اليوم بدون أسماعهم بالأمس و لا شقّت لهم الأبصار و لا جعلت لهم الأفئدة في ذلك الأوان ) آن‌چه را از من مىشنويد ، دقيقا همانى است كه ياران پيامبر صلّى اللّه عليه و آله از آن حضرت صلّى اللّه عليه و آله شنيدند و هدايتى كه در گفتار و رفتار من مىبينيد همانى است كه ياران پيامبر صلّى اللّه عليه و آله از آن حضرت صلّى اللّه عليه و آله ديده‌اند و درك و شعور شما مانند آنان است . بنابراين بهانه‌اى براى شما وجود ندارد ؛ چرا كه من همانند پيامبر خدا صلّى اللّه عليه و آله - آن‌چه را مىبايست - ابلاغ كردم و نيز شما نمىتوانيد از ناتوانى خويش بهانه آوريد ؛ چرا كه مانند ياران پيامبر صلّى اللّه عليه و آله از خرد و هوش وى بهره نبرده‌ايد .\r\n( و و اللّه ما بصرتم بعدهم شيئا جهلوه و لا اصفيتم به و حرموه ) شما تفاوتى با آنها نداريد و بلكه حالت شما از جهت تبليغ و وجود زمينه‌هاى دستيابى به دين و احكام خداوند همانند آنان است ؛ همان‌گونه كه حال من در اتمام حجت همانند پيامبر خدا صلّى اللّه عليه و آله است . ( و لقد نزلت بكم البليّة جائلا خطامها رخوا بطانها ) امام عليه السّلام به آنها هشدار مىدهد كه پس از آن حضرت ، بلاهايى سخت خواهند ديد ؛ همانند شترى كه بينى او را سوراخ كرده و كمربند بر شكمش سخت بسته و از بارگران نزديك است كه بر زمين افتد .\r\n( فلا يغرّنّكم ما أصبح فيه أهل الغرور ) جاه و مال شما را نفريبد . ( فإنّما هو ظلّ ممدود إلى أجل معدود ) جلوه‌هاى دنيا مىرود و پيامدهاى آن مىماند . در اين باره گفته شده است : « چه تفاوت بزرگى بين اين دو كار وجود دارد : كارى كه\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nخوشى آن برود و پيامد بدش بماند و كارى كه زحمت آن برود و پاداشش بماند . » « 1 »\r\n\r\n\r\n","description":"","footnote":"\r\n( 1 ) . « شتّان ما بين عملين عمل تذهب لذّته و تبقى تبعته و عمل تذهب مئونته و يبقى أجره » حكمت : 210 .\r\n","page_name":" 261 ","page_number":261},
  {"content":"\r\n\r\n\r\nخطبه 90\r\n\r\nخداوند آفرينش و روزىدهنده ( 1 )\r\n« الحمد للّه المعروف من غير رؤية و الخالق من غير رويّة الّذي لم يزل قائما دائما إذ لا سماء ذات أبراج و لا حجب ذات أرتاج و لا ليل داج و لا بحر ساج و لا جبل ذو فجاج و لا فجّ ذو اعوجاج و لا أرض ذات مهاد و لا خلق ذو اعتماد ذلك مبتدع الخلق و وارثه و إله الخلق و رازقه و الشّمس و القمر دائبان في مرضاته يبليان كلّ جديد و يقرّبان كلّ بعيد قسم أرزاقهم و أحصى آثارهم و أعمالهم و عدد أنفاسهم و خائنة أعينهم و ما تخفي صدورهم من الضّمير و مستقرّهم و مستودعهم من الأرحام و الظّهور إلى أن تتناهى بهم الغايات . ( 1 ) »\r\n\r\nترجمه\r\nسپاس خداوندى را كه بى آن‌كه ديده شود شناخته شده و بىآن‌كه انديشه‌اى به كار گيرد آفريننده است . خدايى كه هميشه بوده و تا ابد خواهد بود . آن‌جا كه نه از آسمان داراى برج‌هاى زيبا خبرى بود و نه از پرده‌هاى فروافتاده اثرى به چشم مىخورد . نه شبى تاريك و نه دريايى آرام ، نه كوهى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبا راه‌هاى گشوده ، نه دره‌اى پر پيچ‌وخم ، نه زمين گسترده و نه آفريده‌هاى پراكنده وجود داشت . خدا پديدآورنده پديده‌ها و وارث همگان است . او خداى آنان و روزىدهنده ايشان است . آفتاب و ماه به رضايت او مىگردند كه هر تازه‌اى را كهنه و هر دورى را نزديك مىگردانند . خدا ، روزى مخلوقات را تقسيم كرد و كردار و رفتارشان را برشمرد . از نفس‌ها كه مىزنند و نگاه‌هاى دزديده كه دارند و رازهايى كه در سينه‌ها پنهان كردند .\r\nجايگاه پديده‌ها را در شكم مادران و پشت پدران تا روز تولد و سرآمد زندگى و مرگ ، همه را مىداند .\r\n\r\nواژه‌شناسى\r\nالرّويّة : تامل در انديشه يا نگاه .\r\nرتج و ارتج الباب : در را بست .\r\nالرّتاج : درب بزرگ .\r\nدجا الليل : شب تاريك شد .\r\nليل داج : شب سياه .\r\nسجى البحر : دريا آرام شد . در قرآن آمده است :  وَ اللَّيْلِ إِذا سَجى .  « 1 »\r\nفجاج : جمع « فجّ » به معناى راهى كه بين دو كوه وجود دارد .\r\nالمهاد : فرش و بستر .\r\nدائبان : پيوسته در حال حركتند . اگر اين كلمه به تنهايى به كار رود ، منظور از آن شب و روز است .\r\n\r\n\r\n","description":"","footnote":"\r\n( 1 ) . « سوگند به شب چون آرام گيرد » ضحى / 93 : 2 .\r\n","page_name":" 263 ","page_number":263},
  {"content":"\r\n\r\n\r\nساختار ادبى\r\nسماء : مبتدا است و يا در صورت عمل كردن « لا » شبيه به ليس مىتواند اسم آن نيز باشد و خبر محذوف است كه در اصل چنين بوده است : « لا سماء موجودة » .\r\nذات : صفت براى سماء است .\r\nيبليان : جمله حاليه براى « شمس » و « قمر » است .\r\nأن تتناهى : تاويل به مصدر رفته و متعلق به « مستقر » و « مستودع » است .\r\n\r\nشرح و تفسير\r\n( الحمد للّه المعروف من غير رؤية و الخالق من غير رويّة ) ما خداوند را از راه انديشه و تدبر در آفرينش و آثارش مىشناسيم ؛ نه از راه ديدن و مشاهده مادى . ما انسانها ، كارهاى خود را از راه به‌كارگيرى نيروى شعور و آموزش و با استفاده از اعضاى بدن و آلات و ابزار انجام مىدهيم ؛ اما او تنها كافى است به هر چيزى كه مىخواهد ، فرمان بودن بدهد و آن‌چيز در جا محقق مىشود .\r\nهيچ چيز طبيعى و غيرطبيعى مانند خدا نيست . او در همه چيز اثر مىگذارد و از هيچ چيز اثر نمىپذيرد . ( الّذي لم يزل قائما ) خداوند ذاتا بىنياز از هر چيزى غير از خودش است و هيچ چيز از خدا بىنياز نيست . خداوند آغاز و پايانى ندارد ؛ چه اين‌كه او واجب الوجود است و سببى براى وجود او خارج از وجودش در كار نبوده است .\r\n( إذ لا سماء ذات أبراج و لا حجب ذات أرتاج و لا ليل داج و لا بحر ساج و لا جبل ذو فجاج و لا فجّ ذو اعوجاج و لا أرض ذات مهاد و لا خلق ذو اعتماد ) خداوند بود و هيچ چيز با او نبود . او مبدا نخست هر چيزى است . . . برخى شارحان درباره\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمنظور امام عليه السّلام از « حجب » فراوان سخن گفته‌اند . از جمله : « خداوند هفتاد حجاب از نور و ظلمت دارد . » « 1 » اين مطلب به استناد روايتى گفته شده كه بحار الانوار آن را از الدرّ المنثور نقل كرده است . اين روايت نه سند و نه معناى درستى دارد . ديگرى گفته است : منظور از « حجب » تاريكىهاى نفس و شهوات آن است . به‌نظر مىرسد نفى « حجاب » از خداوند در اين‌جا از نوع سلب به انتفاع موضوع است ؛ يعنى خداوند از اساس زمينه داشتن حجاب را ندارد . مانند آن‌كه گفته مىشود خداوند فرزند ندارد . چرا كه حجاب مفهومى اضافى است كه حتما بين دو نفر پديد مىآيد : چيزى كه حجاب مىشود و چيزى كه بر آن حجاب پوشانده مىشود و حال كه خداوند هيچ ثنويتى در او فرض نمىشود .\r\n( ذلك مبتدع الخلق و وراثه ) هنگامى كه خداوند بود ، هيچ چيز ديگرى وجود نداشت تا پوشيده يا غير پوشيده باشد . بديع به كسى يا چيزى گفته مىشود كه مانند و همتايى براى او نيست . « مبتدع الخلق » يعنى آفريدن چيزى از نو و بدون وجود الگويى از پيش . . . شايد گفته شود كه چگونه خداوند ، خود را وارث مىنامد در حالى كه او مالك نخست و اصيل همه اشيا است و همه مالكان ، ملك خود را از او گرفته‌اند : « زمين از آن خداست آن را به هر كس از بندگانش كه بخواهد مىدهد و فرجام نيك براى پرهيزگاران است . » « 2 » روشن است كه منظور از « وارث » معناى عرفى آن نيست بلكه منظور از وارث زنده جاويدانى است كه پايانى براى او نيست . ( و إله الخلق و رازقه ) روزى از\r\n\r\n\r\n","description":"","footnote":"\r\n( 1 ) . شرح اصول كافى : 3 / 205 ؛ بحار الأنوار : 55 / 45 .\r\n( 2 ) .  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  اعراف / 7 : 128 .\r\n","page_name":" 265 ","page_number":265},
  {"content":"\r\n\r\nراه تلاش و كوشش به‌دست مىآيد : « اوست كسى كه زمين را براى شما رام گردانيد پس در فراخناى آن رهسپار شويد و از روزى خدا بخوريد . » « 1 »\r\n( و الشّمس و القمر دائبان في مرضاته ) خورشيد و ماه در انجام كار تعيين شده برايشان ، پيوسته هستند و بر مبناى قوانين و سنت هستى حركت مىكنند و از آن منحرف نمىشوند . اگر اين قانون ثابت و پيوسته در هستى وجود نداشت ، هيچ‌چيز در ميدان علم قابل شناخت نبود و بلكه به عبارت ديگر هيچ اثرى از علم وجود نداشت . . . به‌راستى اين قوانين و ويژگىهاى آن از طبيعت كور يا تصادف به دست آمده است ؟ چگونه است كه ما كارهاى خويش را بر مبناى تصادف تفسير نمىكنيم و اين جهان بزرگ را بر مبناى تصادف مىانگاريم ؟ بنابراين گريزى از ايمان به نيرويى دانا و حكيم نيست .\r\n( يبليان كلّ جديد و يقرّبان كلّ بعيد ) حركت خورشيد و ماه به گذر روزها و سالها مىانجامد و زمان سبب كهنگى اشيا مىشود ؛ همان‌گونه كه امام عليه السّلام در وصيت به فرزندش فرمود : « او كه بر شب و روز سوار است ، او را هرچند ايستاده باشد با خود مىبرند . » « 2 »\r\n( قسم أرزاقهم ) روزى بين بندگان خداوند تقسيم مىشود ؛ بر مبناى قاعده‌اى كه در اين آيه آمده است : « اوست كسى كه زمين را براى شما رام گردانيد . پس در فراخناى آن رهسپار شويد و از روزى خدا بخوريد . » « 3 » خداوند با هيچ يك از مردم دوستى ندارد تا مفت و مجانى به آنها چيزى\r\n\r\n\r\n","description":"","footnote":"\r\n( 1 ) .  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ  ملك / 67 : 15 .\r\n( 2 ) . « من كانت مطيّته اللّيل و النّهار فإنّه يسار به و إن كان واقفا » نامه : 31 .\r\n( 3 ) .  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ  ملك / 67 : 15 .\r\n","page_name":" 266 ","page_number":266},
  {"content":"\r\n\r\nبدهد ؛ بلكه او بر مبناى قوانينى كه قرار داده است با مردم برخورد مىكند و خداوند هيچ قانونى بر خلاف سنت طبيعت وضع نمىكند ؛ چه اينكه واضع شريعت و خالق طبيعت هر دو يكى است . از اين‌رو خداوند ، اصلاح امور مردم را به هماهنگى كارهايشان با قوانين كلى جهان هستى و طبيعت پيوند داده است . بنابراين هر كس اهمال و كاهلى كند و در پى علتها برنخيزد و تنبلى را بر تلاش و خرافه را بر علم برگزيند ، ناگزير خود مسئول بيچارگى و مشكلات خويش است .\r\n( و أحصى آثارهم و أعمالهم و عدد أنفاسهم و خائنة أعينهم و ما تخفي صدورهم من الضّمير و مستقرّهم و مستودعهم من الأرحام و الظّهور إلى أن تتناهى بهم الغايات ) منظور از « غايات » سرنوشت انسان در رسيدن به خوشبختى يا بدبختى در جهان آخرت است . در برخى از خطبه‌هاى نهج البلاغه آمده است : « بهشت سرانجام سبقت‌گيرندگان و آتش جهنم سرانجام كم‌كاران است . » « 1 » خلاصه آن كه ، خداوند بر همه چيز گواه و پاسبان است . علم او به پديده‌ها بيش از خودشان است ؛ چرا كه او آفريدگار و مالكشان است .\r\n\r\nثروت توكل ( 2 )\r\n« هو الّذي اشتدّت نقمته على أعدائه في سعة رحمته و اتّسعت رحمته لأوليائه في شدّة نقمته قاهر من عازّه و مدمّر من شاقّه و مذلّ من ناواه و غالب من عاداه من توكّل عليه كفاه و من سأله أعطاه و من\r\n\r\n\r\n","description":"","footnote":"\r\n( 1 ) . « فالجنّة غاية السّابقين و النّار غاية المفرّطين » خطبه : 157 .\r\n","page_name":" 267 ","page_number":267},
  {"content":"\r\n\r\nأقرضه قضاه و من شكره جزاه عباد اللّه زنوا أنفسكم من قبل أن توزنوا و حاسبوها من قبل أن تحاسبوا و تنفّسوا قبل ضيق الخناق و انقادوا قبل عنف السّياق و اعلموا أنّه من لم يعن على نفسه حتّى يكون له منها واعظ و زاجر لم يكن له من غيرها زاجر و لا واعظ . ( 2 ) »\r\n\r\nترجمه\r\nاوست خدايى كه با همه وسعتى كه رحمتش دارد ، كيفرش بر دشمنان سخت است و با سختگيرى كه دارد ، رحمتش همه دوستان را فراگرفته است ، هر كس كه با او به مبارزه برخيزد بر او غلبه مىكند و هركس دشمنى ورزد هلاكش مىسازد ، هر كس با او كينه و دشمنى ورزد تيره روزش كند و بر دشمنانش پيروز است ، هر كس به او توكل نمايد او را كفايت كند و هر كس از او بخواهد ، مىپردازد و هر كس براى خدا به محتاجان قرض دهد وامش را بپردازد و هر كه او را سپاس گويد ، پاداش نيكو دهد .\r\nبندگان خدا خود را بسنجيد قبل از آن كه مورد سنجش قرار گيريد ، پيش از آن كه حسابتان را برسند حساب خود را برسيد و پيش از آن‌كه راه گلو گرفته شود نفس راحت بكشيد و پيش از آن‌كه با زور شما را به اطاعت وادارند ، فرمانبردار باشيد . بدانيد همانا آن كس كه خود را يارى نكند و پند دهنده و هشداردهنده خويش نباشد ، ديگرى هشداردهنده و پنددهنده او نخواهد بود .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nواژه‌شناسى\r\nعازّه : تلاش كرد در عزت و بزرگى بر او چيره شود و از او پيشى گيرد .\r\nشاقه : با او به مخالفت برخاست .\r\nناواه : با او به دشمنى برخاست .\r\n\r\nساختار ادبى\r\nقاهر : خبر دوم براى ضمير « هو » است و يا خبر براى مبتداى محذوف بوده و در اصل چنين است : « هو قاهر » .\r\n\r\nشرح و تفسير\r\n( هو الّذي اشتدّت نقمته على أعدائه في سعة رحمته و اتّسعت رحمته لأوليائه في شدّة نقمته ) تفسير « رحمت » و « نقمت » خداوند را از طبيعت استفاده مىكنيم كه خود نيز آفريده اوست . به اين مثال توجه كنيد : بديهى است كه خورشيد و نور آن رحمتى از سوى خداوند است و نيز هوا و باران و حاصلخيزى زمين همگى از فوايد خورشيد هستند و نيز سودهاى فراوان ديگرى كه در دريا و خشكى بر مؤمن و كافر مىبخشد . بنابراين خداوند در دنيا به دشمنانش نيز كه از آنها بيزار است ، رحم مىكند . همچنين خداوند طوفان و تندباد و زلزله مىفرستد تا ناشى از غضب و انتقام او از بدىها و زشتىها است و زيانهاى فراوان ديگرى كه آسيب آنها به نيكوكار و بدكار به يكسان مىرسد و هرچه در پيش رو دارند از كاخ سمتگران تا كوخ يتيمان همه را ويران مىسازد .\r\nبنابراين ، خشم خداوند در دنيا شامل حال اوليا و پرهيزگاران كه خداوند آنها را دوست دارد ، نيز مىشود . در اين آيه به اين حقيقت اشاره شده است : « و از فتنه‌اى كه تنها به ستمكاران شما نمىرسد بترسيد و بدانيد كه خدا\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسخت كيفر است . » « 1 » نكته جالبى از فيلسوفى معاصر خواندم : « انسان مومن براى نعمتهايى كه به او داده است سپاس خدا را مىگويد ؛ در حالى كه اين سپاس نوعى وقاحت و پررويى و خودخواهى است ؛ چرا كه منظور از اين نوع شكرگويى و سپاسگذارى آن است كه خداوند كسان ديگرى كه از اين نعمت برخوردار نيستند را دوست ندارد و بنابراين آنها را محروم كرده است . . . » سخن اين فيلسوف در صورتى درست است كه منظور مؤمن از اين نوع سپاسگويى ، آن باشد كه او فقط از اين نعمت برخوردار است و خداوند ديگران را محروم كرده است . پيامبر صلّى اللّه عليه و آله شنيد مردى مىگويد : خدايا ! مرا رحم كن و محمد صلّى اللّه عليه و آله را رحم كن و به كس ديگرى غير از ما دو تا رحم مكن .\r\nپيامبر صلّى اللّه عليه و آله به او فرمود : « تو نعمت گسترده‌اى را محدود خويش ساخته‌اى ! » « 2 »\r\n( قاهر من عازّه ) عزت تنها از آن خداوند است و هيچ آفريده‌اى جز از راه دين‌دارى و فرمانبردارى خدا به چيزى از آن دست نمىيابد . كسى كه براى خويش به دروغ عزت بسازد از زيان‌كاران است ؛ همان‌گونه كه فرعون پيش از اين و هيتلر پس از او چنين كردند . ( و مدمّر من شاقّه و مذلّ من ناواه و غالب من عاداه ) مخالفت با او سبب ويرانى و دشمنى با او سبب خوارى و شكست است .\r\n( من توكل عليه كفاه و من سأله أعطاه ) توكل به اين معنا است كه كارهاى خود را با اين باور انجام دهى كه نيرويى پنهان تو را مىبيند و زمزمه‌هايت را\r\n\r\n\r\n","description":"","footnote":"\r\n( 1 ) .  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ  انفال / 8 : 25 .\r\n( 2 ) . « لقد حجرت واسعا » صحيح ابن حبان : 3 / 267 ؛ سنن ترمذى : 1 / 257 ، ح 147 ؛ سنن ابن ماجه : 1 / 176 ، ح 529 .\r\n","page_name":" 270 ","page_number":270},
  {"content":"\r\n\r\nمىشنود و هر ريز و كوچكى در اين جهان هستى را تدبير مىكند . كليد دعا كردن و حاجت خواستن از خدا در كار و تلاش است ؛ در غير اين صورت حاجت خواستن بيهوده و بىفايده است . تلاش است كه اندازه كاميابى را معين مىكند . . . نمونه روشن اين قاعده ، عقب‌ماندگى ملتهاى مشرق زمين با وجود شعارهاى پرطمطراق در بين آنان است و در برابر ، غربيان با كارخانه‌ها و حساب و كتابهاى دقيقشان پيشرفت كرده‌اند .\r\n( و من أقرضه قضاه ) اين بند اشاره به اين آيه دارد : « اگر خدا را وامى نيكو دهيد آن را براى شما دوچندان مىگرداند و بر شما مىبخشايد و خداست كه سپاس‌پذير بردبار است . » « 1 » بهترين تفسير براى اين آيه ، گفته امام عليه السّلام است :\r\n« او كه گنجينه آسمان و زمين را دارد و بىنياز و ستوده شده است از شما وام خواسته است . او مىخواهد شما را بيازمايد تا نيكوكارترين‌تان مشخص شود . » « 2 » ( و من شكره جزاه ) منظور از شكر ، گفتن به زبان نيست ؛ بلكه بايد فرمانبردارى كرد و عمل صالح انجام داد .\r\n( زنوا أنفسكم من قبل أن توزنوا و حاسبوها من قبل أن تحاسبوا و تنفّسوا قبل ضيق الخناق و انقادوا قبل عنف السّياق ) همه عطفهاى اين بند به « زنوا أنفسكم » در آغاز آن است و اين عطفها از نوع شرح و تفسير است . خويشتن را مورد ملاحظه قرار دهيد : آيا واجبات را انجام مىدهيد و از محرمات دست كشيده‌ايد و يا نسبت به آنها كم‌كارى و اهمال‌كارى مىكنيد ؟ اگر از گونه\r\n\r\n\r\n","description":"","footnote":"\r\n( 1 ) .  إِنْ تُقْرِضُوا اللَّهَ قَرْضاً حَسَناً يُضاعِفْهُ لَكُمْ وَ يَغْفِرْ لَكُمْ وَ اللَّهُ شَكُورٌ حَلِيمٌ  تغابن / 64 : 17 .\r\n( 2 ) . « له خزائن السّماوات و الأرض و هو الغنيّ الحميد و إنّما أراد أن يبلوكم أيّكم أحسن عملا » خطبه : 183 .\r\n","page_name":" 271 ","page_number":271},
  {"content":"\r\n\r\nنخست باشيد خوب است و اگر از گونه دوم هستيد بايد توبه كنيد و بخشش بخواهيد و پيش از حسابرسى طلب بخشش كند .\r\n( و اعلموا أنّه من لم يعن على نفسه حتّى يكون له منها واعظ و زاجر لم يكن له من غيرها زاجر و لا واعظ ) منظور از نفس ، همان نفس اماره است كه بايد حق را بر آن چيره ساخت و از چيره شدن باطل بر او ، دورى كرد . نبايد نفس را در نداشته‌هايش گرامى داشت . منظور از « واعظ زاجر » درون نفس همان عقل سليم و يا وجدان بيدار است ؛ هرچه مىخواهى نامش را بگذار . عقل سليم همانى است كه نتايج و پيامدها را به درستى درك كرده و حوادث را پيش از وقوع برمبناى تجارب گذشته پيش‌بينى مىكند .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nخطبه 91\r\n\r\nدرباره صفات خداوند ( 1 - 4 )\r\n« الحمد للّه الّذي لا يفره المنع و الجمود و لا يكديه الإعطاء و الجود إذ كلّ معط منتقص سواه و كلّ مانع مذموم ما خلاه و هو المنّان بفوائد النّعم و عوائد المزيد و القسم عياله الخلائق ضمن أرزاقهم و قدّر أقواتهم و نهج سبيل الرّاغبين إليه و الطّالبين ما لديه و ليس بما سئل بأجود منه بما لم يسأل ( 1 ) الأوّل الّذي لم يكن له قبل فيكون شيء قبله و الآخر الّذي ليس له بعد فيكون شيء بعده و الرّادع أناسيّ الأبصار عن أن تناله أو تدركه ما اختلف عليه دهر فيختلف منه الحال و لا كان في مكان فيجوز عليه الانتقال و لو وهب ما تنفّست عنه معادن الجبال و ضحكت عنه أصداف البحار من فلزّ اللّجين و العقيان و نثارة الدّرّ و حصيد المرجان ما أثّر ذلك في جوده و لا أنفد سعة ما عنده و لكان عنده من ذخائر الإنعام ما لا تنفده مطالب الأنام لأنّه الجواد الّذي لا يغيضه سؤال السّائلين و لا يبخله إلحاح الملحّين ( 2 ) .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nفانظر أيّها السّائل فما دلّك القرآن عليه من صفته فائتمّ به و استضئ بنور هدايته و ما كلّفك الشّيطان علمه ممّا ليس في الكتاب عليك فرضه و لا في سنّة النّبيّ صلّى اللّه عليه و آله و أئمّة الهدى عليهم السّلام أثره فكل علمه إلى اللّه سبحانه فإنّ ذلك منتهى حقّ اللّه عليك ( 3 ) و اعلم أنّ الرّاسخين في العلم هم الّذين أغناهم عن اقتحام السّدد المضروبة دون الغيوب الإقرار بجملة ما جهلوا تفسيره من الغيب المحجوب فمدح اللّه اعترافهم بالعجز عن تناول ما لم يحيطوا به علما و سمّى تركهم التّعمّق فيما لم يكلّفهم البحث عن كنهه رسوخا فاقتصر على ذلك و لا تقدّر عظمة اللّه سبحانه على قدر عقلك فتكون من الهالكين . ( 4 ) »\r\n\r\nترجمه\r\nستايش خدايى را سزاست كه نبخشيدن بر مال او نيفزايد ، و بخشش او را فقير نسازد ، زيرا هر بخشنده‌اى جز او ، اموالش كاهش يابد و جز او هر كس از بخشش دست كشد مورد نكوهش قرار گيرد . اوست بخشنده انواع نعمت‌ها و بهره‌هاى فزاينده و تقسيم‌كننده روزى پديده‌ها ، مخلوقات همه جيره‌خوار سفره اويند كه روزى همه را تضمين ، و اندازه‌اش را تعيين فرمود .\r\nبه مشتاقان خويش و خواستاران آن‌چه در نزد اوست راه روشن را نشان داد ، سخاوت او را در آن‌جا كه از او بخواهند ، با آن‌جا كه از او درخواست نكنند ، بيشتر نيست . خدا اوّلى است كه آغاز ندارد ، تا پيش از او چيزى بوده باشد و آخرى است كه پايان ندارد تا چيزى پس از او وجود داشته باشد . مردمك چشم‌ها را از مشاهده خود بازداشته است . زمان بر او نمىگذرد تا دچار\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nدگرگونى گردد و در مكانى قرار ندارد تا پندار جابجايى نسبت به او روا باشد .\r\nاگر آن‌چه از درون معادن كوه‌ها بيرون مىآيد و يا آن‌چه از لبان پر از خنده صدف‌هاى دريا خارج مىشود ، از نقره‌هاى خالص و طلاهاى ناب ، درّهاى غلطان و مرجان‌هاى دست‌چين ، همه را ببخشد ، در سخاوت او كمتر اثرى نخواهد گذاشت و گستردگى نعمت‌هايش را پايان نخواهد داد ، در پيش او آنقدر از نعمت‌ها وجود دارد كه هرچه انسان‌ها درخواست كنند تمامى نپذيرد ، چون او بخشنده‌اى است كه درخواست نيازمندان چشمه جود او را نمىخشكاند ، و اصرار و درخواست‌هاى پياپى او را به بخل ورزيدن نمىكشاند .\r\nاى پرسش‌كننده ، درست بنگر ، آن‌چه را كه قرآن از صفات خدا بيان مىدارد ، به آن اعتماد كن و از نور هدايتش بهره‌گير و آن‌چه را كه شيطان تو را به دانستن آن وامىدارد و كتاب خدا آن را بر تو واجب نكرده و در سنت پيامبر صلّى اللّه عليه و آله و امامان هدايتگر عليهم السّلام نيامده ، رها كن و علم آن را به خدا واگذار كه اين نهايت حقّ پروردگار بر تو است . بدان ، آنها كه در علم دين استوارند ، خدا آنها را از فرورفتن در اسرار نهان بىنياز ساخته است و آنان را از اين رو كه به عجز و ناتوانى خود در برابر غيب و آن‌چه كه تفسير آن را نمىدانند اعتراف مىكنند ، ستايش فرمود و ترك ژرف‌نگرى آنان در آن‌چه كه خدا بر آنان واجب نساخته را راسخ بودن در علم شناسانده است . پس به همين مقدار بسنده كن و خدا را با ميزان عقل خود ارزيابى مكن ، تا از تباه‌شدگان نباشى .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nواژه‌شناسى\r\nلا يفره : چيزى بر آن نمىافزايد .\r\nالجمود : شدت بخل .\r\nلا يكديه : چيزى از آن نمىكاهد . تعبير « إذ كل معط منتقص سواه » پس از آن قرينه‌اى بر اين معنا است .\r\nأناسىّ الأبصار : جمع « انسان البصر » است كه به حلقه وسط چشم گفته مىشود .\r\nفلز : گوهر گرانبها .\r\nاللّجين : نقره ناب .\r\nالعقيان : طلاى ناب .\r\n\r\nساختار ادبى\r\nما خلا : « ما » زائده است و برخى نيز آن را مصدريه دانسته‌اند .\r\nليس : ضمير مستتر در « ليس » اسم آن است .\r\nبأجود : باء زائده است و « أجود » خبر ليس است و همه مجرورهاى بعد از « أجود » متعلق به آن است .\r\nالأوّل : خبر براى مبتداى محذوف است و در اصل چنين بوده است : « هو الأوّل » .\r\nأناسىّ : مفعول « رادع » است .\r\nأن تناله : تأويل به مصدر مىرود و متعلق به « رادع » است .\r\nما أثّر ذلك : جواب « لو » است .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nما كلّف : « ما » اسم موصول و مبتدا است و جمله « فكلّ علمه » خبر آن است .\r\nالإقرار : فاعل « أغناهم » است .\r\nعلما : تمييز است كه در معنا ، مفهوم فاعل را دارد .\r\nرسوخا : مفعول دوم « سمّى » است .\r\n\r\nشرح و تفسير\r\nروايت شده كه كسى از امام عليه السّلام خواست ، خداوند را آن‌گونه كه مىبيند ، توصيف كند . امام عليه السّلام بر فراز منبر رفت و اين خطبه را خواند . اين خطبه را خطبه « أشباح » به معناى اشخاص ناميده‌اند . خطبه با ستايش خداوند شروع مىشود : « الحمد للّه الّذي لا يفره المنع و الجمود و لا يكديه الإعطاء و الجود » در يكى از حكمتهاى نهج البلاغه آمده است : « ثروت با هزينه كردن كم مىشود و دانش با در اختيار ديگران گذاشتن زياد مىشود . » « 1 » اين‌گفته ، درباره ما « ممكنات » صادق است كه هر چيزى را از راه اسباب و مقدمات آن به دست مىآوريم و اما خداوند كه آفريدگار همه اشيا از هيچ است ، چنين نيست .\r\n( إذ كلّ معط منتقص سواه ) هر كسى با انفاق از ثروتش كاسته مىشود ؛ چرا كه ثروت را دانه‌دانه و كم‌كم به‌دست آورده و به همين شيوه ممكن است كم شود ؛ اما خداوند يگانه براى رسيدن به چيزى تنها كافى است به آن دستور وجود بدهد . ( و كلّ مانع مذموم ما خلاه ) و خداوند از ترس تهىدستى بخل\r\n\r\n\r\n","description":"","footnote":"\r\n( 1 ) . « و المال تنقصه النّفقة و العلم يزكوا على الإنفاق » حكمت : 146 .\r\n","page_name":" 277 ","page_number":277},
  {"content":"\r\n\r\nنمىورزد و براى روز تهيدستى ذخيره نمىكند ؛ همان‌طور كه ما چنين مىكنيم .\r\n( و هو المنّان بفوائد النّعم ) خداوند نعمتهاى فراوان به ما مىبخشد و به كسانى كه از او حاجت مىخواهند و نيز كسانى كه چنين نمىكنند ، به هر دو نعمت مىبخشد . ( و عوائد المزيد و القسم ) خداوند مىبخشد و بخششهاى خود را تكرار مىكند و روزىها را مقدر ساخته و بين بندگانش تقسيم كرده است .\r\n( عياله الخلائق ضمن أرزاقهم و قدّر أقواتهم و نهج سبيل الرّاغبين إليه و الطّالبين ما لديه و ليس بما سئل بأجود منه بما لم يسأل ) مردم ، عيال خداوند هستند و خداوند آنها را پديد آورده است و مانند پدر خانواده به آنها روزى مىدهد و آنها را مىپوشاند . . . . ولى خداوند هر يك از افراد خانواده‌اش را به انجام كارى ، گماشته است و كسى كه كاهلى كند ، خود پاسخگوى آن است .\r\nخداوند دستور به كار و تلاش داده و راه روشن را در آيات فراوانى از قرآن ، نشان داده است . از جمله « در روى زمين پراكنده گرديد و فضل خدا را جويا شويد . » « 1 » امام صادق عليه السّلام مىفرمايد : « آيا اگر مردى به درون خانه‌اش رود و درب آن را ببندد ، در چنين حالتى ممكن است روزى او از آسمان فرو ريزد ؟ »\r\n( الأوّل الّذي لم يكن له قبل فيكون شيء قبله و الآخر الّذي ليس له بعد فيكون شيء بعده ) خداوند ، نخستى است كه آغازى ندارد و پايانى است كه آخر ندارد\r\n\r\n\r\n","description":"","footnote":"\r\n( 1 ) .  فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ  جمعه / 62 : 10 .\r\n","page_name":" 278 ","page_number":278},
  {"content":"\r\n\r\nو همه علتهاى ممكن ، به او بازمىگردد و همه غايات جزئى ، از او سرچشمه مىگيرد و اگر او نبود ، همه‌چيز در سراپرده عدم بود .\r\n( و الرّادع أناسيّ الأبصار عن أن تناله أو تدركه ) منظور از « رادع » در اين‌جا ذات مقدس خداوند است كه به‌هيچ‌وجه شناختنى نيست . خردها از راه آفريدگان و آثار او به وجود او پى مىبرند .\r\n( ما اختلف عليه دهر فيختلف منه الحال ) خداوند قبل و بعدى ندارد و در همه چيز اثر مىگذارد و از هيچ‌چيز اثر نمىپذيرد . پس چگونه ممكن است اوضاع و احوال در او اثر گذارد ؟ ( و لا كان في مكان فيجوز عليه الانتقال ) خداوند پيش از زمان و مكان بوده است و همه مكانها براى او يكسان است . پس چگونه ممكن است از جايى به جاى ديگر منتقل شود ؟\r\n( و لو وهب ما تنفّست عنه معادن الجبال و ضحكت عنه أصداف البحار من فلزّ اللّجين و العقيان و نثارة الدّر و حصيد المرجان ما أثّر ذلك في جوده و لا أنفد سعة ما عنده و لكان عنده من ذخائر الإنعام ما لا تنفده مطالب الأنام ) معادن در دل كوهها و زمين و اعماق درياها وجود دارند . خداوند ، اگر تمام چيزهاى گرانبها را در خشكى و دريا ببخشد ، چيزى از گنجينه‌هاى وى كاسته نمىشود : « آنچه پيش شماست تمام مىشود و آن‌چه پيش خداست پايدار است و قطعا كسانى را كه شكيبايى كردند به بهتر از آن‌چه عمل مىكردند پاداش خواهيم داد . » « 1 »\r\n( لأنّه الجواد الّذي لا يغيضه سؤال السّائلين و لا يبخله إلحاح الملحّين ) هنگامى كه از ما كمك خواسته مىشود ، خشمگين و ناراحت مىشويم و اگر كسى كه از ما\r\n\r\n\r\n","description":"","footnote":"\r\n( 1 ) .  ما عِنْدَكُمْ يَنْفَدُ وَ ما عِنْدَ اللَّهِ باقٍ وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ  » نحل / 16 : 96 .\r\n","page_name":" 279 ","page_number":279},
  {"content":"\r\n\r\nكمك خواسته اصرار كند ، برآشفته مىشويم . چرا كه ما خود نيازمنديهايى داريم و به رفع آنها مشغوليم و به نيازمندىهاى ديگران توجهى نداريم . اما خداوند ، خود از هر چيز ديگرى بىنياز است و بلكه به همه چيزها روزى مىدهد .\r\n( فانظر أيّها السّائل فما دلّك القرآن عليه من صفته فائتمّ به و استضئ بنور هدايته ) فرقى بين اسما و صفات خداوند نيست ، زيرا همه آنها عين ذات او هستند .\r\nچه اينكه ، اسم از « سمة » به معناى علامت گرفته شده است ؛ از ظاهر كلام امام عليه السّلام برمىآيد كه اسما و صفات خداوند ، موقوف « 1 » هستند و نمىتوان هيچ اسم و صفت جديدى براى خداوند به‌كار برد . اما به‌نظر مىرسد به‌كار بردن هر واژه‌اى كه سزاوار عظمت و بزرگى خدا است ، براى او ايرادى ندارد ؛ هر چند اين واژه در قرآن به‌كار نرفته باشد . بنابراين ، منظور امام عليه السّلام از تعبير « فما دلّك القرآن عليه » ، نهى از به‌كار بردن صفاتى براى خدا است كه سزاوار بزرگى و مقام وى نيست .\r\n( و ما كلّفك الشّيطان علمه ممّا ليس في الكتاب عليك فرضه و لا في سنّة النّبيّ و أئمّة الهدى أثره فكل علمه إلى اللّه سبحانه فإنّ ذلك منتهى حقّ اللّه عليك ) منظور از شيطان هرگونه گمراه‌كننده‌اى است . مؤمن بايد باور داشته باشد ، هرچه در قرآن و سنت آمده ، به خدا نسبت داده مىشود و هرچه غير از آن ، به شيطان نسبت داده مىشود يا آن كه از زمره مباحات اس كه درباره آن از انسان سؤال نمىشود . در خصوص اسماء و صفات خداوند ، بايد در جايى كه قرآن\r\n\r\n\r\n","description":"","footnote":"\r\n( 1 ) . منظور آن است كه تنها اسماء و صفاتى را كه در قرآن آمده‌اند ، مىتوان براى خدا به‌كار برد .\r\n","page_name":" 280 ","page_number":280},
  {"content":"\r\n\r\nو پيامبر صلّى اللّه عليه و آله سكوت اختيار كرده ، ما نيز سكوت اختيار كنيم و آن را به خدا بسپاريم ؛ همان‌گونه كه پيامبر صلّى اللّه عليه و آله فرمود : « آنچه را كه نمىدانى رها كن و به آن چه كه مىدانى بسنده كن . » « 1 » مضامين قرآن و سنت تهى از شك و ترديد است و اما سخن فيلسوفان كه برخاسته از آيه يا روايتى متواتر نيست ، سرشار از شك و ترديد است .\r\n\r\nراسخان در علم\r\n( و اعلم أنّ الرّاسخين في العلم ) درباره راسخان در علم ، برخى گفته‌اند منظور از آنان ، امامان معصوم عليهم السّلام هستند و صوفيه گفته‌اند كه اين ما هستيم كه دانش تفسير نشانه‌ها و اشارات را داريم . سخن امام عليه السّلام در اين‌جا صحيح و گويا است كه راسخان در علم به خوبى بين آن‌چه مىتوان دانست و آن‌چه نمىتوان دانست ، تمييز مىگذارند و در موارد امور غيبى ، به كنكاش نمىپردازند و به جهل خويش اذعان مىكنند و فلسفه‌بافى نمىكنند و با اين حال ، تلاش مىكنند منظور وحى خداوند بر پيامبرش صلّى اللّه عليه و آله را بشناسند . امام عليه السّلام در اين باره مىفرمايد : « خداوند درباره چيزهايى سكوت اختيار كرده است و البته آنها را از روى فراموشى واننهاده است . پس بيهوده در اين امور كنكاش نكنيد . » بدون ترديد ، اگر دانستن امور پنهانى براى مردم سودمند بود ، خداوند آنها را پنهان نمىكرد و هر كس خود را در اين راه به زحمت و تلاش اندازد ، كارى بيهوده و عبث كرده است .\r\n\r\n\r\n","description":"","footnote":"\r\n( 1 ) . « دع ما يريبك إلى ما لا يريبك » صحيح بخارى : 2 / 724 ، ح 1946 ؛ صحيح ابن حبان : 3 / 498 ، ح 722 ؛ سنن دارمى : 2 / 319 ، ح 2531 .\r\n","page_name":" 281 ","page_number":281},
  {"content":"\r\n\r\n\r\n( 5 - 8 )\r\n« هو القادر الّذي إذا ارتمت الأوهام لتدرك منقطع قدرته و حاول الفكر المبرّا من خطرات الوساوس أن يقع عليه في عميقات غيوب ملكوته و تولّهت القلوب إليه لتجري في كيفيّة صفاته و غمضت مداخل العقول في حيث لا تبلغه الصّفات لتنال علم ذاته ردعها و هي تجوب مهاوي سدف الغيوب متخلّصة إليه سبحانه فرجعت إذ جبهت معترفة بأنّه لا ينال بجور الاعتساف كنه معرفته و لا تخطر ببال اولي الرّويّات خاطرة من تقدير جلال عزّته ( 5 ) الّذي ابتدع الخلق على غير مثال امتثله و لا مقدار احتذى عليه من خالق معبود كان قبله و أرانا من ملكوت قدرته و عجائب ما نطقت به آثار حكمته و اعتراف الحاجة من الخلق إلى أن يقيمها بمساك قوّته ما دلّنا باضطرار قيام الحجّة له على معرفته و ظهرت فى البدائع الّتي أحدثها آثار صنعته و أعلام حكمته فصار كلّ ما خلق حجّة له و دليلا عليه و إن كان خلقا صامتا فحجّته بالتّدبير ناطقة و دلالته على المبدع قائمة ( 6 ) و أشهد أنّ من شبّهك بتباين أعضاء خلقك و تلاحم حقاق مفاصلهم المحتجبة لتدبير حكمتك لم يعقد غيب ضميره على معرفتك و لم يباشر قلبه اليقين بأنّه لا ندّ لك و كأنّه لم يسمع تبرّأ التّابعين من المتبوعين إذ\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nيقولون   تَاللَّهِ إِنْ كُنَّا لَفِي ضَلالٍ مُبِينٍ إِذْ نُسَوِّيكُمْ بِرَبِّ الْعالَمِينَ   « 1 »\r\nكذب العادلون بك إذ شبّهوك بأصنامهم و نحلوك حلية المخلوقين بأوهامهم و جزّءوك تجزئة المجسّمات بخواطرهم و قدّروك على الخلقة المختلفة القوى بقرائح عقولهم ( 7 ) و أشهد أنّ من ساواك بشيء من خلقك فقد عدل بك و العادل بك كافر بما تنزّلت به محكمات آياتك و نطقت عنه شواهد حجج بيّناتك و أنّك أنت اللّه الّذي لم تتناه في العقول فتكون في مهبّ فكرها مكيّفا و لا في رويّات خواطرها محدودا مصرّفا . ( 8 ) »\r\n\r\nترجمه\r\nاو است خداى توانايى كه اگر وهم و خيال انسانها بخواهد براى درك اندازه قدرتش تلاش كند و افكار بلند و دور از وسوسه‌هاى دانشمندان ، بخواهد ژرفاى غيب ملكوتش را درنوردد و قلب‌هاى سراسر عشق مشتاقان ، براى درك كيفيّت صفات او كوشش نمايد و عقل‌ها با تلاش وصف ناپذير از راه‌هاى بسيار ظريف و باريك بخواهند ذات او را درك كنند ، دست قدرت بر سينه همه نواخته بازگرداند ، در حالى كه در تاريكىهاى غيب براى رهايى خود به خداى سبحان پناه مىبرند و با نااميدى و اعتراف به عجز از معرفت ذات خدا ، بازمىگردند كه با فكر و عقل نارساى بشرى نمىتوان او را درك كرد ، و اندازه جلال و عزّت او در قلب انديشمندان راه نمىيابد . خدايى كه\r\n\r\n\r\n","description":"","footnote":"\r\n( 1 ) . شعرا / 26 : 97 - 98 .\r\n","page_name":" 283 ","page_number":283},
  {"content":"\r\n\r\nپديده‌ها را از هيچ آفريد ، نمونه‌اى در آفرينش نداشت تا از آن استفاده كند و يا نقشه‌اى از آفريننده‌اى پيش از خود ، كه از آن در آفريدن موجودات بهره گيرد و نمونه‌هاى فراوان از ملكوت قدرت خويش و شگفتىهاى آثار رحمت خود ، كه همه با زبان گويا به وجود پروردگار گواهى مىدهند را به ما نشان داده كه بىاختيار ما را به شناخت پروردگار مىخوانند . در آن‌چه آفريده آثار صنعت و نشانه‌هاى حكمت او پديدار است كه هر يك از پديده‌ها حجّت و برهانى بر وجود او مىباشند ، گرچه برخى مخلوقات ، به ظاهر ساكت‌اند ، ولى بر تدبير خداوندى گويا و نشانه‌هاى روشنى بر قدرت و حكمت اويند .\r\nخداوندا ! گواهى مىدهم آن كس كه تو را به اعضاى گوناگون پديده‌ها و مفاصل به هم پيوسته كه به فرمان حكيمانه تو در لابلاى عضلات پديد آمده تشبيه مىكند ، هرگز در ژرفاى ضمير خود تو را نشناخته و قلب او با يقين انس نگرفته است و نمىداند كه هرگز براى تو همانندى نيست . گويا بيزارى پيروان گمراه از رهبران فاسد خود را نشنيده‌اند كه مىگويند : « به خدا سوگند ما در گمراهى آشكار بوديم كه شما را با خداى جهانيان مساوى پنداشتيم . » دروغ گفتند مشركان كه تو را با بت‌هاى خود همانند پنداشتند و با وهم و خيال خود گفتند پيكرى چون بتهاى ما دارد و با پندار نادرست تو را تجزيه كرده و با اعضاى گوناگون مخلوقات تشبيه كردند . خدايا گواهى مىدهم آنان كه تو را با چيزى از آفريده‌هاى تو مساوى شمارند از تو روى برتافته‌اند و آن كه از تو روى گردان شود بر اساس آيات محكم قرآن و گواهى براهين روشن تو ، كافر است . تو همان خداى نامحدودى هستى كه در انديشه‌ها نگنجى تا\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nچگونگى ذات تو را درك كنند و در خيال و وهم نيايى تا تو را محدود و داراى حالات گوناگون پندارند .\r\n\r\nواژه‌شناسى\r\nارتمى : باب افتعال و مطاوعه « رمى » است . در اين‌جا به معناى شتاب گرفتن آمده است .\r\nمنقطع الشىء : پايان هر چيزى .\r\nفكر المبرّأ : انديشه ناب و خالص از شائبه .\r\nملكوت اللّه : سلطه و پادشاهى خداوند .\r\nالوله : جزع و زوال عقل .\r\nغمضت : پنهان شد .\r\nالمداخل : جمع « مدخل » به معناى راه ورود است .\r\nتجوب : مىگسلد .\r\nالمهاوى : هلاك‌كننده‌ها .\r\nسدف : جمع « سدفة » به معناى تاريكى .\r\nمتخلّصة : آن‌چه در پى آزمودن و پالايش ، پاك و آراسته شده است .\r\nجبهت : نوميد گشت .\r\nالاعتساف : انحراف .\r\nالرّويّات : جمع « الرّويّة » به معناى تأمّل و به‌كارگيرى انديشه .\r\nاحتذى عليه : از او الگو گرفت .\r\nالمساك : وسيله گرفتن چيزى .\r\nالحقاق : جمع « حق » به نوك استخوان در تلاقى با مفصل گفته مىشود .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nغيب الضّمير : منظور از آن علم و يقين است .\r\nنحلوك : به تو دادند .\r\nالحلية : صفت .\r\n\r\nساختار ادبى\r\nأن يقع : تأويل به مصدر مىرود و مفعول « حاول » است .\r\nردعها : جواب « إذا ارتمت » است .\r\nو هى تجوب : واو از نوع حاليه است .\r\nو متخلّصة : حال دوم براى عقول است .\r\nمعترفة : حال براى ضمير مستتر در « جبهة » است .\r\nالّذى ابتدع : صفت براى « جلال عزّته » است و منظور از « جلال » در اين‌جا خداوند است . همچنين ممكن است خبر براى مبتداى محذوف باشد كه در اصل چنين بوده است : « هو الذى ابتدع » .\r\nأرانا : فاعل مستتر در آن به خداوند بازمىگردد و « نا » مفعول اول براى آن است « ما دلّنا » مفعول دوم براى آن است .\r\nأن يقيمها : تأويل به مصدر مىرود و متعلق به « الحاجة » است .\r\nلم يعقد : خبر براى « أنّ من شبّهك » است .\r\n\r\nشرح و تفسير\r\nامام عليه السّلام در آغاز خطبه از چهار جمله شرطيه استفاده كرده است كه معناى نزديك با هم و ساختار متفاوت دارند :\r\n1 - ( هو القادر الّذي إذا ارتمت الأوهام لتدرك منقطع قدرته ) هرچه براى شناخت قدرت خداوند شتاب كنند ، ناكام مىمانند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n2 - ( و حاول الفكر المبرّا من خطرات الوساوس أن يقع عليه في عميقات غيوب ملكوته ) هرچه ، انديشه‌هاى برتر و پالايش شده تلاش كنند كه اوج ژرفاى سلطنت او را بيابند ، نمىتوانند .\r\n3 - ( و تولّهت القلوب إليه لتجري في كيفيّة صفاته ) قلوب مؤمنان ، اگر از شوق شناخت صفاتش كه عين ذاتش هستند ، بسوزند باز به هدف نمىرسند .\r\n4 - ( و غمضت مداخل العقول في حيث لا تبلغه الصّفات لتنال علم ذاته ) همه راههاى شناخت ذاتش بر خردهاى ما مخفى است .\r\n( ردعها و هي تجوب مهاوي سدف الغيوب متخلّصة إليه سبحانه ) تعبير « ردعها » فعل جواب براى جملات شرطيه چهارگانه بالا است . خلاصه اين چهار شرط و جواب آنها اين است كه ديدن خداوند با چشمان مادى محال است ، چرا كه عقل و حس تنها توانايى درك امور محدود را دارند و خداوند نامحدود است . ( فرجعت إذ جبهت ) خردها پس از تلاش خويش نوميد باز مىگردند . ( معترفة بأنّه لا ينال بجور الاعتساف كنه معرفته ) منظور از « جور » در اين جا ، انحراف از راه درست است و منظور از « اعتساف » گام برداشتن در راه پر سنگلاخى كه سرانجام خيرى ندارد . اين بند مىگويد كه خردها پس از تلاش براى شناخت ذات مقدس خدا و احساس ناتوانى از آن ، اعتراف مىكنند كه خواسته محالى را دنبال مىكردند و در راهى گام برمىداشتند كه به مقصد نمىرسند .\r\n( و لا تخطر ببال اولي الرّويّات خاطرة من تقدير جلال عزّته ) هرچه خردها از معانى بزرگى خداوند ، درك كنند باز كمتر از عزت و جايگاه حقيقى او است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n( الّذي ابتدع الخلق على غير مثال امتثله ) خداوند ، آفريده‌ها را بدون الگو و از هيچ و بدون نقشه آفريده و فقط به آنها گفته است باشيد و آنها در جا پديد آمده‌اند . ( و لا مقدار احتذى عليه من خالق معبود كان قبله ) خداوند در آفرينش آفريدگان از چيزى تقليد نكرده است . چگونه ممكن است چنين چيزى اتفاق افتد ، در حالى كه آفريدگارى پيش از او وجود نداشته است ؟\r\n( و أرانا من ملكوت قدرته و عجائب ما نطقت به آثار حكمته و اعتراف الحاجة من الخلق إلى أن يقيمها بمساك قوّته ما دلّنا باضطرار قيام الحجّة له على معرفته ) منظور از ملكوت قدرت ، هر آن چيزى است كه خداوند با قدرت خويش پديد آورده و تمام هستى كه وى حكيمانه آفريده است و ضمير « يقيمها » به « آفريدگار » بازمىگردد . خلاصه اين بند ، آن است كه آفريده‌ها همگى در نظم و سير حركتشان به سوى مقصد كاملا مشخصى در حركت هستند و اين دليلى آشكار براى منكران و معاندان است . ( و ظهرت فى البدائع الّتي أحدثها آثار صنعته و أعلام حكمته فصار كلّ ما خلق حجّة له و دليلا عليه و إن كان خلقا صامتا فحجّته بالتّدبير ناطقة و دلالته على المبدع قائمة ) هيچ سامانه منسجم و پايدارى ممكن نيست بدون قصد و هدف پديد آيد . اگر پيدايش امور طبيعى بدون قصد محال باشد ، در امور غيبى نيز چنين است . بنابراين همه پديده‌ها چه طبيعى و چه غيبى ، بايد سببى داشته باشند و هر سببى خود نيز سببى دارد تا آن‌كه به سبب نهايى جهان هستى بازگرديم كه خداوند است . بنابراين همه پديده‌ها با زبان حال از وجود خدا حكايت مىكند .\r\n( و أشهد أنّ من شبّهك بتباين أعضاء خلقك و تلاحم حقاق مفاصلهم المحتجبة لتدبير حكمتك لم يعقد غيب ضميره على معرفتك و لم يباشر قلبه اليقين بأنّه لا ندّ لك )\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nمنظور از « تباين الاعضاء » ، اعضاى بدن آدمى و حيوانات است كه از يك سو ، از هم گسسته و جدا و از سوى ديگر ، همه به هم پيوسته شده‌اند . خداوند ، آنها را با گوشت پوشانده و با خون زنده گردانيده است و رگها ، همه اعضاء را به هم پيوند مىدهد ؛ تا بتواند وظايف خود را به خوبى و به‌طور كامل به انجام برساند و اعضا از مردن و فاسد شدن مصون بماند . خلاصه اين بند آن است كه هر كس خداوند را به يكى از آفريده‌ها تشبيه كند ، جاهل است ؛ چرا كه هيچ چيز مانند او نيست و او شنوا و بينا است .\r\n( و كأنّه لم يسمع تبرّأ التّابعين من المتبوعين إذ يقولون تاللّه إن كنّا لفي ضلال مبين إذ نسوّيكم بربّ العالمين ) منظور از « تابعين » ، مشركان هستند كه از بتها پيروى مىكنند و از « متبوعين » بتها هستند كه مشركان از آن پيروى مىكنند . در روز قيامت ، پيروان از پيروى شدگان ابراز تبرّى و بيزارى مىجويد و مىگويند : ما در دريايى از نادانى و گمراهى بوديم كه بتها را پرستيده و آنها را مايه نزديكى به خدا ، انگاشتيم .\r\n( كذب العادلون بك ) دروغ گفته‌اند ، كسانى كه از تو به خداى ديگرى گراييده‌اند . ( إذ شبّهوك بأصنامهم ) تو را به بتهايى شباهت داده‌اند كه نه سودى مىرسانند و نه زيادى دارند . ( و نحلوك حلية المخلوقين بأوهامهم ) خداوند را به آفريده‌هايش تشبيه كرده‌اند و هر كه او را به چيزى تشبيه كند ، از او دور افتاده و هر كه به او اشاره كند ، از او فاصله گرفته است . ( و جزّءوك تجزئة المجسّمات بخواطرهم و قدّروك على الخلقة المختلفة القوى بقرائح عقولهم ) بدن از اعضا و عناصر مختلفى پديد آمده و خداوند از همه آنها منزه است .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n( و أشهد أنّ من ساواك بشيء من خلقك فقد عدل بك و العادل بك كافر بما تنزّلت به محكمات آياتك و نطقت عنه شواهد حجج بيّناتك ) هر كس چيزى از صفات مخلوقات را به خداوند نسبت دهد يا صفات خالق را به مخلوقات نسبت دهد ، به استناد اجماع و قرآن و روايات كافر گشته است : « آن‌گاه كه ما را وادار مىكرديد كه به خدا كافر شويم و براى او همتايانى قرار دهيم . » « 1 »\r\n( و أنّك أنت اللّه الّذي لم تتناه في العقول فتكون في مهبّ فكرها مكيّفا و لا في رويّات خواطرها محدودا مصرّفا ) « مكيّف » به معناى ( بر يك وزن مشخصى بودن ) است و « مصرّفا » به معناى « تصور كردن عقلها » به معناى آن است كه خردها در حد توانشان تصور مىكنند . معناى اين بند آن است كه شناخت ذات خداوند كه اوضاع و احوال و آغاز و پايان و زمان و مكان ندارد ، محال است .\r\nبنابراين چگونه مىتوان او را تعريف كرد و از چه جهت مىتوان او را تصرّف كرد . بنابراين ، هيچ راهى براى شناخت او جز از راه آفريده‌ها و آثارش نيست .\r\n\r\nاستوارى آفرينش ( 9 - 12 )\r\n« قدّر ما خلق فأحكم تقديره و دبّره فألطف تدبيره و وجّهه لوجهته فلم يتعدّ حدود منزلته و لم يقصر دون الانتهاء إلى غايته و لم يستصعب إذ امر بالمضي على إرادته فكيف و إنّما صدرت الامور عن مشيئته ؟ ( 9 ) المنشئ أصناف الأشياء بلا رويّة فكر آل إليها و لا قريحة\r\n\r\n\r\n","description":"","footnote":"\r\n( 1 ) .  إِذْ تَأْمُرُونَنا أَنْ نَكْفُرَ بِاللَّهِ وَ نَجْعَلَ لَهُ أَنْداداً  سبأ / 34 : 33 .\r\n","page_name":" 290 ","page_number":290},
  {"content":"\r\n\r\nغريزة أضمر عليها و لا تجربة أفادها من حوادث الدّهور و لا شريك أعانه على ابتداع عجائب الامور فتمّ خلقه بأمره و أذعن لطاعته و أجاب إلى دعوته لم يعترض دونه ريث المبطىء و لا أناة المتلكّىء فأقام من الأشياء أودها و نهج حدودها و لاءم بقدرته بين متضادّها و وصل أسباب قرائنها و فرّقها أجناسا مختلفات في الحدود و الأقدار و الغرائز و الهيئات بدايا خلائق أحكم صنعها و فطرها على ما أراد و ابتدعها ( 10 ) .\r\nو نظم بلا تعليق رهوات فرجها و لاحم صدوع انفراجها و وشّج بينها و بين أزواجها و ذلّل للهابطين بأمره و الصّاعدين بأعمال خلقه حزونة معراجها و ناداها بعد إذ هي دخان فالتحمت عرى أشراجها و فتق بعد الارتتاق صوامت أبوابها و أقام رصدا من الشّهب الثّواقب على نقابها و أمسكها من أن تمور في خرق الهواء بأيده ( 11 ) و أمرها أن تقف مستسلمة لأمره و جعل شمسها آية مبصرة لنهارها و قمرها آية ممحوّة من ليلها و أجراهما في مناقل مجراهما و قدّر سيرهما في مدارج درجهما ليميّز بين اللّيل و النّهار بهما و ليعلم عدد السّنين و الحساب بمقاديرهما ثمّ علّق في جوّها فلكها و ناط بها زينتها من خفيّات دراريّها و مصابيح كواكبها و رمى مسترقي السّمع بثواقب شهبها و أجراها على إذلال تسخيرها من ثبات ثابتها و مسير سائرها و هبوطها و صعودها و نحوسها و سعودها . ( 12 ) »\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nترجمه\r\nآنچه را آفريد با اندازه‌گيرى دقيقى استوار كرد و با لطف و مهربانى نظمشان داد و به خوبى تدبير كرد . هر پديده را براى همان جهت كه آفريده شد به حركت درآورد ، چنان كه نه از حد و مرز خويش تجاوز نمايد و نه در رسيدن به مراحل رشد خود كوتاهى كند و اين حركت حساب شده را بدون دشوارى به سامان رساند تا بر اساس اراده او زندگى كند . پس چگونه ممكن است سرپيچى كند در حالى كه همه موجودات از اراده خدا سرچشمه مىگيرند ، خدايى كه پديدآورنده موجودات گوناگون است ، بدون احتياج به انديشه و فكرى كه به آن روى آورد ، يا غريزه‌اى كه در درون پنهان داشته باشد و بدون تجربه از حوادث گذشته و بدون شريكى كه در ايجاد امور شگفت‌انگيز ياريش كند ، موجودات را آفريد ، پس آفرينش كامل گشت و به عبادت و اطاعت او پرداختند ، دعوت او را پذيرفتند و در برابر فرمان الهى سستى و درنگ نكردند و در اجراى فرمان الهى توقف نپذيرفتند . پس كجىهاى هر چيزى را راست و مرزهاى هر يك را روشن ساخت و با قدرت خداوندى بين اشياء متضاد هماهنگى ايجاد كرد و وسايل ارتباط آنان را فراهم ساخت و موجودات را از نظر حدود ، اندازه و غرائز و شكل‌ها و قالب‌ها و هيأتهاى گوناگون ، تقسيم و استوار فرمود و با حكمت و تدبير خويش هر يكى را به سرشتى كه خود خواست درآورد .\r\nفضاى باز و پستى و بلندى و فاصله‌هاى وسيع آسمان‌ها را بدون اين‌كه بر چيزى تكيه كند ، نظام بخشيد و شكاف‌هاى آن را به‌هم آورد و هر يك را با آن‌چه كه تناسب داشت و جفت بود پيوند داد و دشوارى فرود آمدن و\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nبرخاستن را بر فرشتگانى كه فرمان او را به خلق رسانند يا اعمال بندگان را بالا برند آسان كرد . در حالىكه آسمان را به صورت دود و بخار بود به آن فرمان داد ، پس رابطه‌هاى آن را برقرار ساخت ، سپس آنها را از هم جدا كرد و بين آنها فاصله انداخت و بر هر راهى و شكافى از آسمان ، نگهبانى از شهاب‌هاى روشن گماشت و با دست قدرت آنها را از حركت ناموزون در فضا نگهداشت و دستور فرمود تا برابر فرمانش تسليم باشند . آفتاب را نشانه روشنىبخش روز و ماه را با نورى كم‌رنگ براى تاريكى شب‌ها قرار داد و آن دو را در مسير حركت خويش به حركت درآورد و حركت آن دو را دقيق اندازه‌گيرى كرد تا در درجات تعيين شده حركت كنند كه بين شب و روز تفاوت باشد و قابل تشخيص شود ، و با رفت‌وآمد آن‌ها شماره سالها و اندازه‌گيرى زمان ممكن باشد . پس در فضاى هر آسمان فلك آن را آفريد و زينتى از گوهرهاى تابنده و ستارگان درخشنده بياراست و آنان را كه خواستند اسرار آسمان‌ها را دزدانه دريابند ، با شهاب‌هاى درخشنده سوزان تير باران كرد و تمامى ستارگان از ثابت و استوار و گردنده و بىقرار ، فرود آينده و بالا رونده و نگران‌كننده و شادىآفرين را ، تسليم اوامر خود فرمود .\r\n\r\nواژه‌شناسى\r\nوجهته : جهت و غايت .\r\nلم يستصعب : به سادگى فرمان‌بردار شد .\r\nغريزة : طبيعت .\r\nقريحة غريزة : توانايى غريزه بر فهميدن .\r\nالرّيث : مهلت و تدريج .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nالأناة : گام برداشتن به كندى .\r\nالتّباطؤ : تأخير .\r\nالأود : كژى .\r\nنهج : تعيين و مشخص كرد .\r\nبدايا : جمع « بدىء » به معناى مصنوع و آفريده شده يا جمع « بديئة » به معناى « پيدايش و آغاز هر حالتى » است .\r\nفطرها : او را آفريد .\r\nرهوات : جمع « رهوة » به مكان پست و نيز به مكان مرتفع گفته مىشود و از واژه‌هاى اضداد است .\r\nالفرج : جمع « فرجة » به مكان خالى گفته مىشود .\r\nوشّج : به معناى تركيب كردن و درهم فروبردن .\r\nالأزواج : همتايان .\r\nالحزونة : سختى .\r\nالأشراج : جمع « شرج » به معناى « دستگيره » .\r\nالارتتاق : چسبيدن . خداوند مىفرمايد : « آيا كسانى كه كفر ورزيدند ندانستند كه آسمانها و زمين هر دو به هم پيوسته بودند و ما آن دو را از هم جدا ساختيم و هر چيز زنده‌اى را از آب پديد آورديم آيا باز هم ايمان نمىآورند . » « 1 »\r\nصوامت : بسته شده .\r\n\r\n\r\n","description":"","footnote":"\r\n( 1 ) .  أَ وَ لَمْ يَرَ الَّذِينَ كَفَرُوا أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما وَ جَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ  انبياء / 21 : 30 .\r\n","page_name":" 294 ","page_number":294},
  {"content":"\r\n\r\nالرّصد ، الرّاصد : مراقب .\r\nالثّاقب : درخشان .\r\nالنّقاب : جمع « نقب » به معناى تونل در كوه .\r\nتمور : مضطرب مىشود .\r\nأيده : قدرتش .\r\nالجوّ : هوا .\r\nالفضاء : فاصله بين آسمان و زمين .\r\nالفلك : مدار حركت سيّارات .\r\n\r\nساختار ادبى\r\nيستصعب : ضمير مستتر در آن ، فاعل‌اش است كه به « ما خلق » بازمىگردد .\r\nكيف : حال و محلّا منصوب است و عامل آن حذف شده است .\r\nالمنشىء : خبر براى مبتداى محذوف و در اصل چنين بوده است : « هو المنشىء » .\r\nأجناسا : منصوب به نزع خافض است و برخى نيز آن را حال دانسته‌اند .\r\nبدايا : صفت براى أجناس و يا خبر براى مبتداى محذوف است .\r\nحزونة : مفعول براى « ذلّل » است .\r\nإذ : مضاف اليه و محلّا مجرور است .\r\nأيّة : مفعول دوم است .\r\nممحوّة : صفت براى « آية » است .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nشرح و تفسير\r\n( قدّر ما خلق فأحكم تقديره ) خداوند ، آفريده‌ها را بر وضعيتى معين و به بهترين و كامل‌ترين وجه آفريده است : « آفرين باد بر خدا كه بهترين آفرينندگان است . » « 1 » در روايتى آمده است كه از امام رضا عليه السّلام پرسيدند : معناى « قدر » چيست ؟ امام عليه السّلام فرمود : « تقدير هر چيزى به معناى در نظر گرفتن طول و عرض آن است . » از امام عليه السّلام دوباره پرسيدند : « قضا » به چه معنى است ؟\r\nامام عليه السّلام فرمود : « به معناى اراده غير بازگشت خداوند است كه اگر چيزى را بخواهد ، درجا مىشود . » « 2 » ( و دبّره فألطف تدبيره ) « تدبير » به معناى حسن تصادف است و لطف خداوند ، بالاترين مرتبه آن است ؛ هر چيزى از كوچك و بزرگ ، مشمول عنايت و لطف خداوند و حسن تدبير او است و بر مبناى قانونى ثابت ، به سوى هدفى مشخص و حكيمانه در حركت است . بنابراين ، هر چيزى از جزئى و كلى به خداوند سبحان نيازمند است ؛ همان‌گونه كه در اصل وجود نيز به او نيازمند بوده است . ( و وجّهه لوجهته فلم يتعدّ حدود منزلته و لم يقصر دون الانتهاء إلى غايته و لم يستصعب إذ امر بالمضيّ على إرادته و كيف و إنّما صدرت الامور عن مشيّته ) هر چيزى در برابر مشيّت و اراده خداوند ، خاضع و فروتن است و همه پديده‌ها بر مبناى نظمى مشخص و به سوى غايتى معين حركت مىكنند . نمونه روشن اين امر در نظام سيّارات ديده مىشود كه فاصله‌هايى كاملا مشخص با يكديگر دارند و مقدار نور و گرما و فشار هر يك كاملا معين است . . . و پديده‌هاى زنده بر پايه نقشه مشخصى از حالتى به\r\n\r\n\r\n","description":"","footnote":"\r\n( 1 ) .  فَتَبارَكَ اللَّهُ أَحْسَنُ الْخالِقِينَ  مؤمنون / 23 : 14 .\r\n( 2 ) . « إذا قضى أمضاه فذلك الّذى لا مردّ له » الكافى : 1 / 150 ، ح 1 ؛ بحارالأنوار : 5 / 122 ، ح 68 .\r\n","page_name":" 296 ","page_number":296},
  {"content":"\r\n\r\nحالت ديگر منتقل شده تا زمان مرگشان فرامىرسد . . . هدف از اين نظام ، از ديدگاه فلسفه هندى ، ابراز عظمت خداوند در قالب موجودات زنده است .\r\nبرخى از علماى كلام گفته‌اند مصلحت اين نظام به خود مخلوقات باز مىگردد . « 1 »\r\n( المنشئ أصناف الأشياء بلا رؤيّة فكر آل إليها و لا قريحة غريزة أضمر عليها و لا تجربة أفادها من حوادث الدّهور و لا شريك أعانه على ابتداع عجائب الامور فتمّ خلقه بأمره و أذعن لطاعته و أجاب إلى دعوته لم يعترض دونه ريث المبطئ و لا أناة المتلكئ ) ذات خداوند ، همان‌گونه كه سببى كافى براى وجودش است ، سببى تام براى فيض و آفرينشش نيز هست . خداوند هرگاه بخواهد ، بدون واسطه مىآفريند ؛ هرچه كه باشد و آيا مگر ممكن است كسى كه آفريده‌ها را از هيچ آفريده ، در آفرينش اشيا از چيزى بهره بگيرد ؟ ! ( فأقام من الأشياء أودها و نهج حدودها ) خداوند موجودات را به‌طور كامل آفريده و به اقتضاى حكمت منافع آنها را در اختيارشان قرار داده و مفاسد را از آنان دور ساخته است . ( و لاءم بقدرته بين متضادّها ) خداوند بين امور متضاد انسجام برقرار كرده كه نمونه بارز آن در جمع بين روح و بدن ديده مىشود . هر يك از آن دو با وجود فاصله بسيارى كه از هم دارند و نيز طبيعت و آثارشان متفاوت است ؛ اما هر يك بر ديگرى تاثير متقابل دارند . خداوند همچنين بين محبت و كينه ، رافت و خشونت ، اندوه و شادى جمع كرده و همه آنها در آدمى پديد مىآيند . ( و وصل أسباب قرائنها ) « قرائن » جمع « قرين » است و به نفس و دوست و همراه\r\n\r\n\r\n","description":"","footnote":"\r\n( 1 ) . دايرة معارف القرن العشرين : 2 / 161 ؛ موسوعة الأديان فى العالم ، الديانات القديمة : 92 .\r\n","page_name":" 297 ","page_number":297},
  {"content":"\r\n\r\nگفته مىشود . شيخ محمد عبده و ديگران گفته‌اند : « منظور از قرائن ، جانهاى آدميان است و جان از عالم نور است و خداوند آنها را با اجسام كه از عالم ظلمت هستند ، پيوند داده است . » « 1 » . . . به نظر مىرسد ، منظور از قرائن ، امور شبيه به هم و مانند هم است و خلاصه اين بند ، آن‌كه خداوند خود همراهى و مشابهت بين اشياء را پديد آورده ؛ همان‌گونه كه بين امور متضاد نيز از جهاتى جمع كرده است . ( و فرّقها أجناسا مختلفات في الحدود و الأقدار و الغرائز و الهيئات ) تعداد پديده‌ها - چه آنهايى كه منقرض شده‌اند و چه آنهايى كه هنوز هستند - غيرقابل شمارش‌اند و آنها اجناس و اقسام گوناگونى دارند و هر يك از جهت شكل ، طبيعت ، عمر ، حيات ، حركت ، نور و تاريكى متفاوت هستند .\r\n( بدايا خلائق أحكم صنعها ) خداوند ، هسته ، تخم و نطفه را آفريده است و از آنها گياه و پرندگان و حيوانات را آفريده است و اين نظام آفرينش بر كامل‌ترين وجه آن و بديع‌ترين صورت آن است و همچنان خداوند ، فيض خود را به جهان آفرينش فرو مىفرستد تا اين‌كه به غايت مطلوب خويش برسند . ( و فطرها على ما أراد و ابتدعها ) خداوند وجود آنان را خواست و همان گونه كه خواسته بود و بدون وجود الگويى از پيش تعيين شده ، پديد آمدند .\r\nامام عليه السّلام پس از يادكرد از آفريده‌ها به صورت عام و كلى ، به آفرينش آسمانها مىپردازد : ( نظم بلا تعليق رهوات فرجها ) سيارات ، بدون وجود هيچ ستونى ، در فضا ، معلق هستند . آنها به‌طور استوارى منظم شده و سامان\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 166 .\r\n","page_name":" 298 ","page_number":298},
  {"content":"\r\n\r\nيافته‌اند و هر يك از آنها كاركرد خود را دنبال مىكند و براى هدف خاصى مسخّر شده است . شكى نيست كه قوانين طبيعت ، سبب مستقيم اين نظم موجود هستند ؛ ولى به راستى اين قوانين را چه كسى ايجاد كرده است و حركت و كاركرد سيّارات را به آنها منوط كرده است ؟ ! گريزى نيست كه سلسله اسباب و علتها ، هرچند طولانى گردد ، سرانجام ما را به مبدأ نخستى مىرسانند كه ديگر سببى براى او فرض نمىشود . در غير اين صورت ، هيچ چيز از وجود به عدم راه نمىيابد . ( و لاحم صدوع انفراجها ) خداوند اجزاء هر جرم آسمانى را به يكديگر پيوند داده است . ( و وشّج بينها و بين أزواجها ) خداوند با وجود فاصله زياد ، بين سيارات مختلف ، جاذبه و پيوند برقرار كرده است . ( و ذلّل للهابطين بأمره و الصّاعدين بأعمال خلقه حزونة معراجها ) شيخ محمد عبده مىگويد : « منظور از هابطين و صاعدين ، ارواح علوى و سلفى است . » « 1 » شارح ديگرى مىگويد : منظور فرشتگان است . « 2 » منظور هر چه كه باشد ، در روايات اهل‌بيت عليهم السّلام آمده است كه سيارات آسمانى حتى خورشيد مسكونى هستند ؛ اگر زندگى براى ما آدميان در آن‌جا ممكن نباشد ، اين به آن معنى نيست كه هيچ‌گونه ديگرى از زندگى در آن وجود نداشته باشد . چرا كه اجسام و ارواح متناسب با شرايط و پيرامون خود ، همگون و سازگار مىشوند ؛ مانند زندگى ماهى در آب و اردك در خشكى و برخى از موجودات زنده در فضا و برخى ديگر در چاههاى نفت و نيز حيوانات و حشرات و\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 166 .\r\n( 2 ) . شرح نهج البلاغه ، ابن ابى الحديد : 6 / 420 .\r\n","page_name":" 299 ","page_number":299},
  {"content":"\r\n\r\nپرندگان ، هر يك در منطقه‌اى مناسب خود زندگى مىكنند . « 1 » ( ناداها بعد إذ هي دخان فالتحمت عرى أشراجها ) در اين‌جا به ماده سازنده سيارات اشاره مىكند و اينكه در آغاز شبيه به دود يا بخار بوده است . در قرآن نيز آمده است : « سپس آهنگ آفرينش آسمان كرد و آن بخارى بود . پس به آن و به زمين فرمود :\r\nخواه يا ناخواه بياييد آن دو گفتند : فرمان‌پذير آمديم . » « 2 » سخن برخى از دانشمندان طبيعت نيز ، نزديك به آيه است : « اصل جهان از ماده لطيفى ساخته شده كه در فضا بود و آن را گاه « اثير » يا « سديم » ناميده و مانند مه رقيق بوده است . « 3 » تعبير « فالتحمت عرى أشراجها » به اين معنى است كه اجزاء سيّارات ، به يكديگر چسبيده و پيوند خورده است . ( و فتق بعد الارتتاق صوامت أبوابها ) اين بند ، به آيه‌اى از قرآن اشاره دارد : « آسمانها و زمين هر دو به هم پيوسته بودند و ما آن دو را از هم جدا ساختيم . » « 4 » خداوند ، آسمان را با باران و زمين را با گياهان و چشمه‌هاى آب و نفت شكافت . ( و أقام رصدا من الشّهب الثّواقب على نقابها ) شيخ محمد عبده مىگويد : « اشاره امام عليه السّلام به نقش شهابها در پيدايش آفرينش ، در علم جديد تاييد شده است و آن اينكه شهابها ، عامل تغذيه برخى از اجرام آسمانى هستند و هر جرمى كه درونش شكافى ايجاد شود ، به وسيله شهاب پر مىشود . » « 5 » ( و أمسكها من أن تمور في خرق\r\n\r\n\r\n","description":"","footnote":"\r\n( 1 ) . بحار الأنوار : 58 / 117 ؛ تفسير الميزان : 10 / 349 .\r\n( 2 ) .  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  فصلت 41 / :\r\n11 .\r\n( 3 ) . در شرح خطبه نخست در اين باره سخن به ميان رفت .\r\n( 4 ) .  أَنَّ السَّماواتِ وَ الْأَرْضَ كانَتا رَتْقاً فَفَتَقْناهُما  انبياء / 21 : 30 .\r\n( 5 ) . شرح نهج البلاغه ، محمد عبده : 1 / 167 .\r\n","page_name":" 300 ","page_number":300},
  {"content":"\r\n\r\nالهواء بأيده ) خداوند با قدرت خويش در سيارات ويژگيهاى ثابتى قرار داده است كه آنها به‌واسطه اين ويژگىها در مدار خويش حركت مىكنند و از آن خارج نمىشوند و اگر اين ويژگىهاى ثابت نبود ، اين نظام دگرگون شده و فرو مىپاشيد . واژه « أيدينا » در قرآن بر نظام اسباب هستى گفته شده است :\r\n« آيا نديده‌اند كه ما به قدرت خويش براى ايشان چهارپايانى آفريده‌ايم تا آنان مالك آنها باشند . » « 1 » ( و أمرها أن تقف مستسلمة لأمره ) اين بند ، كنايه از كمال قدرت خداوند و تحقق خواسته‌هايش است . ( و جعل شمسها آية مبصرة لنهارها ) اين بند ، اشاره به آيه‌اى از قرآن دارد : « و شب و روز را دو نشانه قرار داديم .\r\nنشانه شب را تيره‌گون و نشانه روز را روشنىبخش گردانيديم تا در آن فضلى از پروردگارتان بجوييد و تا شماره سالها و حساب عمرها و رويدادها را بدانيد و هر چيزى را به روشنى باز نموديم . » « 2 » خداوند ، خورشيد را درخشان آفريد تا همه چيز با نور او ، ديدنى باشد . ( و قمرها آية ممحوّة من ليلها ) نور ماه ، در آغاز و در پايان هر ماهى از بين مىرود . ( و أجراهما في مناقل مجراهما و قدّر مسيرهما في مدارج درجهما ) ضمير تثنيه به خورشيد و ماه بازمىگردد و آنها نزديكترين اجرام آسمانى به زمين هستند . خورشيد ، مدار خويش را در يك سال و ماه در يك ماه طى مىكند . « 3 » اين نظام از ميليون‌ها سال پيش چنين\r\n\r\n\r\n","description":"","footnote":"\r\n( 1 ) .  أَ وَ لَمْ يَرَوْا أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ  يس / 36 : 71 .\r\n( 2 ) .  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً لِتَبْتَغُوا فَضْلًا مِنْ رَبِّكُمْ وَ لِتَعْلَمُوا عَدَدَ السِّنِينَ وَ الْحِسابَ وَ كُلَّ شَيْءٍ فَصَّلْناهُ تَفْصِيلًا  اسراء / 17 : 12 .\r\n( 3 ) . نويسنده محترم ، در بيان اين تعبير دچار بىدقتى شده‌اند . در واقع گردش زمين به دور خورشيد ، يكسال طول مىكشد . ( مترجم )\r\n","page_name":" 301 ","page_number":301},
  {"content":"\r\n\r\nبوده و تا زمانى كه خدا بخواهد ، چنين خواهد ماند و اين نشانگر وجود هدف و غايتى در آفرينش اين جهان خواهد بود . ( ليميّز بين اللّيل و النّهار بهما و ليعلم عدد السّنين و الحساب بمقادير هما ثمّ علّق في جوّها فلكها ) منظور از تعليق در اين‌جا ، قانون جاذبه بين سيارات است و منظور از جو ، هوا و فضاى بين زمين و آسمان است و منظور از فلك مدار سيارات است . اين بند مىگويد كه خداوند ، هر يك از سيارات را در جاى مناسب خويش قرار داده تا هدف مورد نظر از آنها را به جاى آورند . ( و ناط بها زينتها من خفيّات دراريّها و مصابيح كواكبها ) منظور از « خفيّات درارىّ » ستارگان ريز و منظور از « كواكب » ستارگان درخشان است و اين هر دو ، به آسمان درخشش و زيبايى مىبخشند . ( و رمى مسترقي السّمع بثواقب شهبها ) شايد ، اين بند كنايه از آن باشد كه ساكنان زمين از ساكنان سيارات ديگر ، آگاهى ندارند ؛ همان‌گونه كه آنان نيز از اينان آگاهى ندارند . امام صادق عليه السّلام مىفرمايد : « در پشت اين خورشيد شما ، چهل خورشيد ديگر وجود دارد و بين هر خورشيد و خورشيد ديگر ، چهل سال فاصله است كه آفريدگان زياد در اين فاصله قرار دارند و در پشت اين ماه شما ، چهل ماه وجود دارد و در فاصله بين هر ماه و هر ماه ديگر ، چهل سال است كه در آن آفريدگان زيادى قرار دارند و آنها نمىدانند كه خداوند ، آدم را آفريده يا هنوز نيافريده است . » « 1 » در قرآن نيز اشاره‌اى به اين مطلب ديده مىشود : « و از نشانه‌هاى قدرت اوست آفرينش آسمانها و زمين و آن‌چه از\r\n\r\n\r\n","description":"","footnote":"\r\n( 1 ) . « من وراء شمسكم هذه أربعون شمسا ما بين شمس إلى شمس أربعون عاما فيها خلق كثير و من وراء قمركم هذا أربعون قمرا ما بين القمر إلى القمر أربعون عاما فيها خلق كثير لا يدرون أنّ اللّه خلق آدم أم لم يخلقه » بصائر الدرجات : 12 ؛ بحار الأنوار : 27 / 45 ، ح 6 .\r\n","page_name":" 302 ","page_number":302},
  {"content":"\r\n\r\nانواع جنبنده در ميان آن دو پراكنده است و او هرگاه بخواهد بر گرد آوردن آنان تواناست . » « 1 » ( و أجراها على إذلال تسخيرها من ثبات ثابتها و مسير سائرها ) منظور از « اذلال » راه است و منظور از « سائر » هر جرم آسمانى كه دور سياره‌اى مىچرخد . سيارات در گونه‌هاى مختلفشان ، در پرتو قدرت خداوند مىچرخند ؛ چه اينكه خداوند آنان را به قانون سنت و نظام پيوند داده است .\r\n( و هبوطها و صعودها ) فرود و فراز خورشيد و ماه بنابر تصور چشمان است ، نه آن‌كه در واقع چنين باشد . ( و نحوسها ) برخى از سنگهاى آسمانى بر زمين مىافتند و گاه زيانهايى به‌بار مىآورند . ( و سعودها ) برخى از آنها نيز فوايدى مانند روشن ساختن زمين دارند . بيش از اين گذشت كه امام عليه السّلام از پيشگويى بر مبناى بد يمنى و خوش يمنى ستارگان ، نهى فرموده است . « 2 »\r\n\r\nآفريدگان معصوم ( 13 - 16 )\r\n« ثمّ خلق سبحانه لإسكان سماواته و عمارة الصّفيح الأعلى من ملكوته خلقا بديعا من ملائكته و ملأ بهم فروج فجاجها و حشا بهم فتوق أجوائها و بين فجوات تلك الفروج زجل المسبّحين منهم في حظائر القدس و سترات الحجب و سرادقات المجد و وراء ذلك الرّجيج الّذي تستكّ منه الأسماع سبحات نور تردع الأبصار عن بلوغها فتقف خاسئة على حدودها ( 13 ) أنشأهم على صور مختلفات و أقدار\r\n\r\n\r\n","description":"","footnote":"\r\n( 1 ) .  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  شورى / 42 :\r\n29 .\r\n( 2 ) . نك : شرح خطبه : 79 .\r\n","page_name":" 303 ","page_number":303},
  {"content":"\r\n\r\nمتفاوتات اولي أجنحة تسبّح جلال عزّته لا ينتحلون ما ظهر في الخلق من صنعه و لا يدّعون أنّهم يخلقون شيئا معه ممّا انفرد به   بَلْ عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   « 1 » جعلهم فيما هنالك أهل الأمانة على وحيه و حمّلهم إلى المرسلين ودائع أمره و نهيه و عصمهم من ريب الشّبهات فما منهم زائغ عن سبيل مرضاته و أمدّهم بفوائد المعونة و أشعر قلوبهم تواضع إخبات السّكينة و فتح لهم أبوابا ذللا إلى تماجيده و نصب لهم منارا واضحة على أعلام توحيده ( 14 ) لم تثقلهم موصرات الآثام و لم ترتحلهم عقب اللّيالي و الأيّام و لم ترم الشّكوك بنوازعها عزيمة إيمانهم و لم تعترك الظّنون على معاقد يقينهم و لا قدحت قادحة الإحن فيما بينهم و لا سلبتهم الحيرة ما لاق من معرفته بضمائرهم و سكن من عظمته و هيبة جلالته في أثناء صدورهم و لم تطمع فيهم الوساوس فتقترع برينها على فكرهم ( 15 ) منهم من هو في خلق الغمام الدّلّح و في عظم الجبال الشّمّخ و في قترة الظّلام الأيهم و منهم من قد خرقت أقدامهم تخوم الأرض السّفلى فهي كرايات بيض قد نفذت في مخارق الهواء و تحتها ريح هفّافة تحبسها على حيث انتهت من الحدود المتناهية قد استفرغتهم أشغال عبادته و\r\n\r\n\r\n","description":"","footnote":"\r\n( 1 ) . انبيا / 21 : 26 - 27 .\r\n","page_name":" 304 ","page_number":304},
  {"content":"\r\n\r\nو سلّت حقائق الإيمان بينهم و بين معرفته و قطعهم الإيقان به إلى الوله إليه . ( 16 ) »\r\n\r\nترجمه\r\nسپس خداوند سبحان براى سكونت بخشيدن در آسمان‌ها و آباد ساختن بالاترين قسمت از ملكوت خويش ، فرشتگانى شگفت آفريد و تمام شكاف‌ها و راه‌هاى گشاده آسمان‌ها را با فرشتگان پر كرد و فاصله جوّ آسمان را از آنها گستراند كه هم‌اكنون صداى تسبيح آنها فضاى آسمان‌ها را پر كرده ، در بارگاه قدس ، درون پرده‌هاى حجاب و صحنه‌هاى مجد و عظمت پروردگار ، طنين‌انداز است . در ما وراى آنها زلزله‌هايى است كه گوش‌ها را كر مىكند و شعاع‌هاى خيره كننده نور كه چشم‌ها را از ديدن بازمىدارد و ناچار خيره بر جاى خويش مىماند . خدا فرشتگان را در صورت‌هاى مختلف و اندازه‌هاى گوناگون آفريد و بال و پرهايى براى آنها قرار داد ، آنها كه همواره در تسبيح جلال و عزّت پروردگار به‌سر مىبرند و چيزى از شگفتىهاى آفرينش پديده‌ها را به خود نسبت نمىدهند و در آن‌چه از آفرينش پديده‌ها كه خاص خداست ، ادّعايى ندارند : « بلكه بندگانى بزرگوارند كه در سخن گفتن از او پيشى نمىگيرند و به فرمان الهى عمل مىكنند . » « 1 » خدا فرشتگان را امين وحى خود قرار داد و براى رساندن پيمان امر و نهى خود به پيامبران ، از آنها استفاده كرد و روانه زمين كرده ، آنها را از ترديد شبهات مصونيّت بخشيد كه هيچ كدام از فرشتگان از راه رضاى حق منحرف نمىگردند . آنها را از يارى\r\n\r\n\r\n","description":"","footnote":"\r\n( 1 ) . انبياء / 21 : 26 - 27 .\r\n","page_name":" 305 ","page_number":305},
  {"content":"\r\n\r\nخويش بهرمند ساخت و دل‌هايشان را در پوششى از تواضع و فروتنى و خشوع و آرامش درآورد ، درهاى آسمان را بر رويشان گشود تا خدا را به بزرگى بستايند و براى آنها نشانه‌هاى روشن قرار داد تا به توحيد او بال گشايند . سنگينىهاى گناهان هرگز آنها را در انجام وظيفه دل سرد نساخت و گذشت شب و روز آنها را به سوى مرگ سوق نداد ، تيرهاى شك و ترديد خلل در ايمانشان ايجاد نكرد و شك و گمان در پايگاه يقين آنها راه نيافت و آتش كينه در دل‌هايشان شعله‌ور نگرديد ، حيرت و سرگردانى آنها را از ايمانى كه دارند و آن‌چه از هيبت و جلال خداوندى كه در دل نهادند جدا نساخت و وسوسه‌ها در آنها راه نيافته ، تا شك و ترديد بر آنها تسلط يابد .\r\nگروهى از فرشتگان در آفرينش ابرهاى پر آب و در آفرينش كوه‌هاى عظيم و سربلند ، و خلقت ظلمت و تاريكىها نقش دارند و گروهى ديگر ، قدم‌هايشان تا ژرفاى زمين پايين رفته و چونان پرچمهاى سفيدى دل فضا را شكافته‌اند و در زير آن بادهايى است كه به نرمى حركت كرده و در مرزهاى مشخّصى نگاهش مىدارد .\r\nاشتغال به عبادت پروردگار ، فرشتگان را از ديگر كارها بازداشته و حقيقت ايمان ميان آنها و معرفت حق ، پيوند لازم ايجاد كرد ، نعمت يقين آنها را شيداى حق گردانيد كه به غير خدا هيچ علاقه‌اى ندارند .\r\n\r\nواژه‌شناسى\r\nالعمارة : منطقه آباد و مسكونى .\r\nالصّفيح : آسمان .\r\nالملكوت : قدرت و سلطنت .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nالفروج : جمع « الفرج » به شكاف بين دو چيز گويند .\r\nالفجاج : شكاف عريض و آشكار بين دو كوه .\r\nالزّجل : صدا را بلند كرد .\r\nحظائر القدس : اماكن پاك از آلودگى و « حظيرة القدس » به بهشت مىگويند .\r\nسترات : از ريشه « ستر » به معناى پوشيدن .\r\nالسّرادقات : جمع « سرادق » به خيمه‌اى گويند كه روى حياط خانه كشيده مىشود .\r\nالرّجيج : اضطراب .\r\nتستكّ : لال مىشود .\r\nسبحات النور : طبقات و درجات و مراحل نور .\r\nالإخبات : خشوع و فروتنى .\r\nالسّكينة : وقار و اطمينان .\r\nذللا : آسان و در دسترس .\r\nالتّماجيد : جمع « تمجيد » و به معناى گرامى داشتن .\r\nالموصرات : امور سنگين و گران .\r\nلم ترتحلهم : محمل بر آنها گذارده نمىشود .\r\nعقب : هم‌خانواده « تعاقب » و به معناى پشت سر هم آمدن دو چيز يا بيشتر مانند شب و روز گفته مىشود .\r\nمعاقد اليقين : محكم ساختن يقين و استوارسازى آن جهت پرهيز از گسستن آن .\r\nالإحن : كينه‌ها .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nما لاق : آن‌چه روييده مىشود .\r\nتقترع : عرقه مىكشد .\r\nالرّين : آلودگى .\r\nالدّلّح : جمع « دالح » و به معناى ابرهاى پرباران .\r\nشمخ : جمع « شامخ » به معناى « به آسمان فراكشيده شده » .\r\nالقترة : در اينجا معناى نهان و پنهان مىدهد .\r\nالأيهم : سياه .\r\nتخوم الأرض : زمين يا سرزمين .\r\nكرايات : « ك » براى تشبيه است و « رايات » جمع « راية » به معناى پرچم مىباشد .\r\nهفّافة : سرزمينى با مردمان خوب .\r\nالوله : شدت اندوه و شادى .\r\n\r\nساختار ادبى\r\nبين فجوات . . . زجل : خبر مقدم و مبتداى موخر است .\r\nوراء ذلك . . . سبحات : خبر مقدم و مبتداى موخر است .\r\nتقف : ضمير درون آن به « أبصار » بازمىگردد .\r\nخاسئة : حال براى « أبصار » است .\r\nأولى أجنحة : حال براى مفعول « أنشئهم » است .\r\nفيما هنالك : خبر مقدم و مبتداى موخر است .\r\nتواضع : مفعول دوم براى « أشعر » است .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمنارا : به معناى نشانه يا دليل و براى همين با صفات « واضحة » به معناى روشن توصيف شده است .\r\nما لاق : « ما » اسم موصول و مفعلوم « سلبتهم » است .\r\nفتقترع : منصوب به أن مقدّر پس از فاء است .\r\n\r\nغيب\r\nامام عليه السّلام در اين‌جا و نيز بخش بعدى از فرشتگان سخن مىگويد . سخن از فرشتگان و پريان ، از سخنان غيبى به‌شمار مىرود . بدون شك ، ايمان به غيب از قلب آدمى سرچشمه مىگيرد و نمىتوان براى آن دليل حسى آورد .\r\nعقل ، درباره امور غيبى نظر به استحاله نمىدهد و آنها را ذاتا ممكن مىشمارد ؛ گرچه شايد عرف و عادت آنها را باور نكند : « هر كه كفر ورزد كفرش به زيان اوست و كسانى كه كار شايسته كنند فرجام نيك را به سود خودشان آماده مىكنند . » « 1 » ما از كتاب خداوند پيروى مىكنيم كه ايمان به غيب را يكى از شرايطى اساسى دين و ايمان شمرده و آن را ناشى از اعتماد به خداوند مىداند . ايمان به غيب در عواطف و احساسات آدمى و نيز گفتار و كردارش تاثير مىگذارد . روشن است كه امام عليه السّلام در اين‌جا خطاب به كسانى سخن مىگويد كه ايمان به غيب دارند و اما كسانى كه كافر و منكر آن هستند ، امام عليه السّلام در خطبه‌ها و سخنان ديگرى با منطق حس و عقل با آنها سخن گفته است .\r\n\r\n\r\n","description":"","footnote":"\r\n( 1 ) .  مَنْ كَفَرَ فَعَلَيْهِ كُفْرُهُ وَ مَنْ عَمِلَ صالِحاً فَلِأَنْفُسِهِمْ يَمْهَدُونَ  روم / 30 : 44 .\r\n","page_name":" 309 ","page_number":309},
  {"content":"\r\n\r\n\r\nشرح و تفسير\r\n( ثمّ خلق سبحانه لإسكان سماواته و عمارة الصّفيح الأعلى من ملكوته خلقا بديعا من ملائكته ) از ظاهر اين سخن ، برداشت مىشود كه فرشتگانى در آسمان هستند و در برخى از سيارگان زندگى مىكنند . اين نظريه از اهل‌بيت عليهم السّلام بيان شده است . شهرستانى ، در كتاب « الهيئة و الاسلام » نقل مىكند : « خداوند ، هزار هزار جهان و هزار هزار انسان آفريده كه ساكنان اين زمين آخرين آنها هستند . » « 1 » در روايت ديگرى آمده است : « آفريدگان آن جهانها ، به اندازه گوشه چشمى نيز خدا را نافرمانى نكرده‌اند و آنان نه آدم را مىشناسند و نه فرزندان آدم را . » « 2 » و نيز در روايت ديگرى ، تعداد آنها بيش از تعداد پريان و آدميان است . « 3 » ( و ملأ بهم فروج فجاجها و حشا بهم فتوق أجوائها ) اين بند كنايه از فزونى تعداد فرشتگان است . ( و بين فجوات تلك الفروج زجل المسبّحين منهم ) آنان صداى خود را به ستايش و تسبيح خداوند بالا مىبرند . ( في حظائر القدس ) جايى است كه خداوند در آن نافرمانى نمىشود و نيز به بهشت « حظائر القدس » گويند . ( و سترات الحجب ) پوششهايى بين فرشتگان و ديگر آفريدگان وجود دارد . ( و سرادقات المجد ) در بين آنها هيچ خبرى از كفر و نافرمانى و ستم و نادانى و بيمارى و فساد نيست . ( و وراء ذلك الرّجيج الّذي تستك منه الأسماع سبحات نور تردع الأبصار عن بلوغها فتقف خاسئة على حدودها ) فراروى فرشتگان نورى است كه چشمان را مىربايد . اين تعبير كنايه از آن\r\n\r\n\r\n","description":"","footnote":"\r\n( 1 ) . علم الهيئة و الإسلام : 154 .\r\n( 2 ) . الكافى : 8 / 231 ، ح 300 ؛ بحار الأنوار : 54 / 315 ، ح 21 .\r\n( 3 ) . بحار الأنوار : 55 / 91 ، ح 10 .\r\n","page_name":" 310 ","page_number":310},
  {"content":"\r\n\r\nاست كه آدميان ، نمىتوانند فرشتگان را ببينند و هر كس به جز پيامبران ، ادعاى ديدن آنها را مىكند ، دروغ مىگويد . ( أنشأهم على صور مختلفات ) آنان به رنگهاى سياه و سفيد و به شكلهاى عقاب و شير و . . . هستند . ( و أقدار متفاوتات ) حجم و وزن و اندازه آنها متفاوت است . ( اولي أجنحة تسبّح جلال عزّته ) اين بند اشاره به آيه زير دارد : « فرشتگان را كه داراى بالهاى دوگانه و سه‌گانه و چهارگانه‌اند پيام آورنده قرار داده است در آفرينش هرچه بخواهد مىافزايد ، زيرا خدا بر هر چيزى تواناست . » « 1 » نسبت دادن تسبيح به بال فرشتگان « 2 » بر اساس قاعده مذكور در اين آيه است : « هيچ چيز نيست مگر اين‌كه در حال ستايش تسبيح او مىگويد ولى شما تسبيح آنها را درنمىيابيد .\r\nبه‌راستى كه او همواره بردبار و آمرزنده است . » « 3 » ( لا ينتحلون ما ظهر في الخلق من صنعه و لا يدّعون أنّهم يخلقون شيئا معه ممّا انفرد به بل عباد مكرمون لا يسبقونه بالقول و هم بأمره يعملون ) آنان هرگز ريا نمىكنند و به دروغ افترا نمىزنند كه خود آفريدگار يا روزىدهنده هستند ؛ همان‌گونه كه انسان جاهل و مشرك به آنها نسبت مىدهد . . . آنان آفريدگان فرمانبردار خداوند هستند . ( جعلهم فيما هنالك أهل الأمانة على وحيه و حمّلهم إلى المرسلين ودائع أمره و نهيه ) خداوند از آنان پيام‌رسانانى برگزيده كه واسط بين او و پيامبرانشان هستند : « خدا از ميان\r\n\r\n\r\n","description":"","footnote":"\r\n( 1 ) .   جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ   فاطر / 35 : 1 .\r\n( 2 ) . به‌نظر مىرسد تسبيح به خود فرشتگان نسبت داده شده است نه بالهاى آنان و گويا مولف محترم اشتباه كرده و آن را منسوب به بالهايشان دانسته است . ( مترجم )\r\n( 3 ) .  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ إِنَّهُ كانَ حَلِيماً غَفُوراً  اسراء / 17 : 44 .\r\n","page_name":" 311 ","page_number":311},
  {"content":"\r\n\r\nفرشتگان رسولانى برمىگزيند و نيز از ميان مردم . بىگمان خدا شنواى بيناست . » « 1 » آنان هرگز در امر و نهىهاى خداوند شك و ترديد نمىكنند . ( فما منهم زائغ عن سبيل مرضاته ) آنان همواره فرمانبردار خداوندند . ( و أمدّهم بفوائد المعونة ) آنان را بر علم و قدرت از فرمانبردارى خويش و جلب خوشنودىاش يارى كرده است . ( و أشعر قلوبهم تواضع إخبات السّكينة ) راه فروتنى و اعتماد به خدا را به آنان آموخته است . ( و فتح لهم أبوابا ذللا إلى تماجيده ) همچنين درب بزرگداشت و ستايش خداوند را برايشان گشوده است . ( و نصب لهم منارا واضحة على أعلام توحيده ) دلايل روشن بر وحدانيت و عظمت خداوند را برايشان اقامه كرده است . ( لم تثقلهم موصرات الآثام ) هيچ راه گناه و جنايت در بين فرشتگان وجود ندارد ؛ زيرا در دنيايشان جايى براى ثروت و قدرت و شهوت نيست . . . آن‌جا تنها مناجت و صلوات است . ( و لم ترتحلهم عقب اللّيالي و الأيّام ) پير و بيمار نمىشوند ؛ هرچند روزگار برايشان بگذرد ؛ چرا كه غذا نمىخورند و چيزى نمىنوشند و ارتباط جنسى ندارند .\r\nبنابراين چگونه ممكن است بيمار شوند . ( و لم ترم الشّكوك بنوازعها عزيمة إيمانهم و لم تعترك الظّنون على معاقد يقينهم ) منظور از « نوازع الشكوك » انگيزه پيدايش شك و ترديد است و منظور از « عزيمة الإيمان » پايدارى بر ايمان با هر پيامدى كه داشته باشد ، است و منظور از « معاقد اليقين » محكم‌ساختن يقين است و خلاصه اين بند آن است كه ايمان آنان به خداوند ، محكم و استوار است و هيچ گمان و شكى آن را تكان نمىدهد . ( و لا قدحت قادحة الإحن فيما\r\n\r\n\r\n","description":"","footnote":"\r\n( 1 ) .  اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ إِنَّ اللَّهَ سَمِيعٌ بَصِيرٌ  حج / 22 : 75 .\r\n","page_name":" 312 ","page_number":312},
  {"content":"\r\n\r\nبينهم ) هيچ دشمنى و كينه بين آنان نيست ، بلكه آنان برادرانى راستين و مهربان هستند . چگونه ممكن است كه دشمنى و كينه كنند ؛ در حالى كه خبرى از سود ، ارث و . . . در دنيايشان نيست ؟ ( و لا سلبتهم الحيرة ما لاق من معرفته بضمائرهم و سكن من عظمته و هيبة جلالته في أثناء صدورهم و لم تطمع فيهم الوساوس فتقترع برينها على فكرهم ) اين بخش ، عطف تفسيرى براى بخش قبلى است . آنان در وجود و عظمت خداوند دچار حيرت نمىشوند . چگونه ممكن است حيرت كنند در حالى كه دلهايشان صاف و ناب و خردهايشان ، نور و روشنايى است ؟ ( منهم من هو في خلق الغمام الدّلّح ) برخى از فرشتگان همانند ابرهاى پر باران هستند . ( و في عظم الجبال الشّمّخ ) و برخى از آنها همانند كوههاى استوار . ( و في قترة الظّلام الأيهم ) و برخى ديگر همانند سياهى شب . ( و منهم من قد خرقت أقدامهم تخوم الأرض السّفلى فهي كرايات بيض قد نفذت في مخارق الهواء و تحتها ريح هفّافة تحبسها على حيث انتهت من الحدود المتناهية ) گونه‌اى از فرشتگان ، بسيار بلند هستند و پاهايى سفيد مانند پرچم‌ها دارند كه آن را از بالا آويخته و تا به زمين مىرسد . . . اين مطلب از ظاهر فرمايش امام عليه السّلام به‌دست مىآيد و برخى نيز گفته‌اند كه منظور از پاهاى بلند ، دانش سرشار فرشتگان نسبت به چهارگوشه زمين است . . . اما تا جايى كه عقل ظاهر سخن امام عليه السّلام را انكار نمىكند ، چرا بايد آن را تأويل كرد ؟ ( قد استفرغتهم أشغال عبادته ) آنان تمام وقت در خدمت پرستش و نيايش خداوندند ، چرا كه خبرى از كشت و كار و تجارت و . . . در بينشان نيست . . .\r\nآنان تنها ذكر مىگويند و تنها خداوند است كه آنان را به خويش مشغول ساخته است . ( و وسّلت حقائق الإيمان بينهم و بين معرفته ) آنان از معرفت خدا و\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nپيوند با او ، احساس سعادت و شادى و خوشى مىكنند . ( و قطعهم الإيقان به إلى الوله إليه ) ايمان و اخلاص آنان به خداوند آنان را از هر چيز ديگرى جز توجه به حضرتش ، بازداشته است .\r\n\r\nشيرينى معرفت ( 17 - 20 )\r\n« و لم تجاوز رغباتهم ما عنده إلى ما عند غيره قد ذاقوا حلاوة معرفته و شربوا بالكأس الرّويّة من محبّته و تمكّنت من سويداء قلوبهم وشيجة خيفته فحنوا به طول الطّاعة اعتدال ظهورهم و لم ينفد طول الرّغبة إليه مادّة تضرّعهم و لا أطلق عنهم عظيم الزّلفة ربق خشوعهم و لم يتولّهم الإعجاب فيستكثروا ما سلف منهم و لا تركت لهم استكانة الإجلال نصيبا في تعظيم حسناتهم ( 17 ) و لم تجر الفترات فيهم على طول دءوبهم و لم تغض رغباتهم فيخالفوا عن رجاء ربّهم و لم تجفّ لطول المناجاة أسلات ألسنتهم و لا ملكتهم الأشغال فتنقطع بهمس الجؤار إليه أصواتهم و لم تختلف في مقاوم الطّاعة مناكبهم و لم يثنوا إلى راحة التّقصير في أمره رقابهم و لا تعدو على عزيمة جدّهم بلادة الغفلات و لا تنتضل في هممهم خدائع الشّهوات ( 18 ) قد اتّخذوا ذا العرش ذخيرة ليوم فاقتهم و يمّموه عند انقطاع الخلق إلى المخلوقين برغبتهم لا يقطعون أمد غاية عبادته و لا يرجع بهم الاستهتار بلزوم طاعته إلّا إلى موادّ من قلوبهم غير منقطعة من رجائه و مخافته لم تنقطع أسباب الشّفقة منهم فينوا في جدّهم و لم تأسرهم\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nالأطماع فيؤثروا و شيك السّعي على اجتهادهم و لم يستعظموا ما مضى من أعمالهم ( 19 ) و لو استعظموا ذلك لنسخ الرّجاء منهم شفقات وجلهم و لم يختلفوا في ربّهم باستحواذ الشّيطان عليهم و لم يفرّقهم سوء التّقاطع و لا تولّاهم غلّ التّحاسد و لا شعّبتهم مصارف الرّيب و لا اقتسمتهم أخياف الهمم فهم اسراء إيمان لم يفكّهم من ربقته زيغ و لا عدول و لا ونى و لا فتور و ليس في أطباق السّماء موضع إهاب إلّا و عليه ملك ساجد أو ساع حافد يزدادون على طول الطّاعة بربّهم علما و تزداد عزّة ربّهم في قلوبهم عظما . ( 20 ) »\r\n\r\nترجمه\r\nشيرينى معرفت خدا را چشيده و از جام محبّت پروردگار سيراب شدند ، ترس و خوف الاهى در ژرفاى جان فرشتگان راه‌يافته و از فراوانى عبادت قامتشان خميده و شوق و رغبت فراوان ، از زارى و گريه‌شان نكاسته است .\r\nمقام والاى فرشتگان از خشوع و فروتنى آنان كم نكرد و غرور و خودبينى دامنگيرشان نگرديد تا اعمال نيكوى گذشته را شماره كنند و سهمى از بزرگى و بزرگوارى براى خود تصوّر نمايند . گذشت زمان آنان را از انجام وظائف پياپى نرنجانده و از شوق و رغبتشان نكاسته تا از پروردگار خويش نااميد گردند . از مناجات‌هاى طولانى ، خسته نشده و اشتغال به غير خدا آنها را تحت تسلط خود درنياورده است و از فرياد استغاثه و زارى آنها فروكش نكرده و در مقام عبادت و نيايش دوش‌به‌دوش هم همواره ايستاده‌اند .\r\nراحت‌طلبى آنها را به كوتاهى در انجام دستوراتش وادار نساخته و كودنى و\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nغفلت و فراموشى بر تلاش و كوشش و عزم راسخ فرشتگان راه‌نمىيابد و فريب‌هاى شهوت ، همّت‌هاى بلندشان را تيرباران نمىكند . فرشتگان ، ايمان به خداى صاحب عرش را ذخيره روز بىنوايى خود قرار داده و آن هنگام كه خلق به غير خدا روى مىآورد آنها تنها متوجه پروردگار خويشند ، هيچ‌گاه عبادت خدا را پايان نمىدهند و شوق و علاقه خود را از انجام اوامر الهى و اطاعت پروردگار سست نمىكنند . آن‌چه آنان را شيفته اطاعت خدا كرده بذر محبّت است كه در دل مىپرورانند و هيچ‌گاه دل از بيم و اميد او بر نمىدارند . عوامل ترس آنها را از مسؤوليت بازنمىدارد تا در انجام وظيفه سستى ورزند ، طمع‌ها به آنان شبيخون نزده تا تلاش دنيا را بر كار آخرت مقدّم دارند ، اعمال گذشته خود را بزرگ نمىشمارند و اگر بزرگ بشمارند اميدوارند و اميد فراوان نمىگذارد تا از پروردگار ترسى در دل داشته باشند .\r\nفرشتگان درباره پروردگار خويش به جهت وسوسه‌هاى شيطانى اختلاف نكرده‌اند و برخوردهاى بد با هم نداشته و راه جدايى نگزيده‌اند . كينه‌ها و حسادت‌ها در دلشان راه نداشته و عوامل شك و ترديد و خواهش‌هاى نفسانى ، آنها را از هم جدا نساخته و افكار گوناگون آنان را به تفرقه نكشانده است . فرشتگان بندگان ايمانند و طوق بندگى به گردن افكنده و هيچ‌گاه با شك و ترديد و سستى ، آن را بر زمين نمىگذارند . در تمام آسمان‌ها جاى پوستينى خالى نمىتوان يافت مگر آن‌كه فرشته‌اى به سجده افتاده يا در كار و تلاش است . اطاعت فراوان آنها بر يقين و معرفتشان نسبت به پروردگار مىافزايد و عزّت خداوند عظمت او را در قلبشان بيشتر مىنمايد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nواژه‌شناسى\r\nالكأس الرّويّة : جام سرشار .\r\nسويداء قلوبهم : درون قلبشان .\r\nالوشيجة : ريشه و اصل درخت .\r\nالزلّفة : نزديكى و جايگاه .\r\nالرّبق : جمع « ربقة » و به حلقه‌اى گفته مىشود كه از طناب ساخته شده است .\r\nالاستكانة : خشوع .\r\nالدّئوب : پيوستگى و استمرار .\r\nالأسلات : اطراف .\r\nالجؤار : بالا بردن صدا .\r\nالمناكب : جمع « منكب » به بخشى از دست گفته مىشود كه از سر كتف تا انتهاى بازو را شامل مىشود .\r\nينوا : خسته و سست مىشوند .\r\nتشعّبت : پراكنده ساخت .\r\nالرّيب : ترس و شك و نگرانى .\r\nأخياف : جمع « خيف » به معناى هبوط .\r\nالإهاب : پوست .\r\nالحافد : سريع .\r\n\r\nساختار ادبى\r\nذخيرة : مفعول دوم براى « اتّخذوا » است .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nليوم : جار و مجرور و متعلق به « ذخيره » است .\r\nبرغبتهم : جار و مجرور و متعلق به « يمّموه » است .\r\nفينوا : منصوب به أن مقدر پس از « ف » است .\r\nفيؤثروا : مانند قبلى است .\r\nعلما ، عظما : تمييز هستند .\r\n\r\nشرح و تفسير\r\n( و لم تجاوز رغباتهم ما عنده إلى ما عند غيره ) ضمير « رغباتهم » به فرشتگان بازمىگردد و ضمير « عنده » به خداوند بازمىگردد . معناى اين بند آن است كه رغبت فرشتگان به پاداش خداوند آنان را از رغبت به پاداش ديگرى بىنياز ساخته است . ( قد ذاقوا حلاوة معرفته و شربوا بالكأس الرّويّة من محبّته و تمكنت من سويداء قلوبهم و شيجة خيفته فحنوا به طول الطّاعة اعتدال ظهورهم ) دانش از هر نوعى كه باشد ، شيرينى ويژه و بىهمتايى دارد به‌ويژه اگر دانش شناخت خداوند باشد . فرشتگان مزه و شيرينى اين دانش را چشيده و آن بخشى از وجودشان گشته است ؛ شكى نيست كه دانش شناخت خدا ، محبت او و ترس از او را همزمان برمىانگيزد و فرشتگان اين هر دو را با ذكر و فرمانبردارى خويش به تجسم كشيده‌اند . ( و لم ينفد طول الرّغبة إليه مادّة تضرّعهم ) خداوند را دوست دارند و از عذاب دردناكش مىترسند و اميد به پاداشش دارند . او را مىپرستند و برايش كرنش مىكنند و نيايش‌شان طولانى است و با اين همه باز همچنان در محبت و ترس و اميد و تضرع به خدا بدون احساس ملالت و تكرار پيوسته و پاينده هستند .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n( و لا أطلق عنهم عظيم الزّلفة ربق خشوعهم ) فرشتگان از همه آفريده‌هاى ديگر به خداوند نزديك‌تر هستند و بيش از همگان از او مىترسند و در بارگاهش ، نيايش مىكنند ؛ اين در حالى است كه نزديكى زياد معمولا موجب رفع حجاب و تكليف مىشود . . . اين قاعده ، در روابط بين آفريده‌ها جارى است و اما نزديكى به خداوند موجب افزايش احساس ترس و عظمت خداوند مىشود . ( و لم يتولّهم الإعجاب فيستكثروا ما سلف منهم ) كسى كه عمل خود را بزرگ بشمارد ، خود را بىنياز از انجام كار بيشتر مىبيند . فرشتگان از اين نقص مبرّا هستند . امام على عليه السّلام مىفرمايد : « وحشتناك‌ترين وحشت‌ها بزرگ‌بينى است . » « 1 » و نيز : « گناهى كه از انجام آن ناراحت شوى ، بهتر از كار نيكى است كه از آن خوشنود گردى . » « 2 » ( و لا تركت لهم استكانة الإجلال نصيبا في تعظيم حسناتهم ) كرنش و بزرگداشت خداوند هيچ جايى براى بزرگداشت ديگرى نمىگذارد . خلاصه سخن ، همانى است كه امام عليه السّلام در توصيف پرهيزگاران در نهج البلاغه فرموده است : « بزرگى پروردگار در جانهايشان موجب كوچكى ديگران در چشمانشان شده است . » « 3 » ( و لم تجر الفترات فيهم على طول دءوبهم ) همچنان در طاعت و پرستش خداوند پيوسته هستند و احساس خستگى و سستى نمىكنند . ( و لم تغض رغباتهم فيخالفوا عن رجاء ربّهم ) از انگيزه و علاقه‌شان كاسته نمىشود تا از اميد به پاداش خداوند روى برگردانند . ( و لم تجفّ لطول المناجاة أسلات ألسنتهم ) زبانهايشان از ذكر فراوان\r\n\r\n\r\n","description":"","footnote":"\r\n( 1 ) . « و أوحش الوحشة العجب » حكمت : 38 .\r\n( 2 ) . « سيّئة تسوءك خير عند اللّه من حسنة تعجبك » حكمت : 45 .\r\n( 3 ) . « عظم الخالق فى أنفسهم فصغر ما دونه فى أعينهم » خطبه : 193 .\r\n","page_name":" 319 ","page_number":319},
  {"content":"\r\n\r\nخشك نمىشود . ( و لا ملكتهم الأشغال فتنقطع بهمس الجؤار إليه أصواتهم ) هيچ كارى جز عبادت و ذكر ندارند . ( و لم تختلف في مقاوم الطّاعة مناكبهم ) « مقاوم » به معناى صفها است و معناى اين بند آن است كه آنان براى عبادت خداوند ، همانند يك تن گشته و ايستاده و به صورتى شگفت در صفهايى قرار گرفته و قدمى از صف خويش پس يا پيش نمىروند . ( و لم يثنوا إلى راحة التّقصير في أمره رقابهم ) گردنهايشان در فرمانبردارى از خدا راست است و از روى تنبلى يا كم‌كارى كژ نمىگردد . ( و لا تعدو على عزيمة جدّهم بلادة الغفلات ) نه فراموش مىكنند و نه از تلاش در طاعت خداوند و پرستش وى بازمىايستند و نه در تعداد ركعات نمازشان شك مىكنند و نه در گفتار و كردارى اشتباه مىكنند .\r\n( و لا تنتضل في هممهم خدائع الشّهوات ) هيچ اثرى از هواى نفس و شهوت در تلاش و همت بلندشان ديده نمىشود . ( قد اتّخذوا ذا العرش ذخيرة ليوم فاقتهم ) اخلاص خداوند و عمل براى جلب خوشنودى او را ذخيره رهايى خويش در روز رستاخيز قرار داده‌اند . ( و يمّموه عند انقطاع الخلق إلى المخلوقين برغبتهم ) توكل بر خداوند سبحان را در انگيزه‌هايشان هدف خويش قرار داده‌اند و اما ديگر آفريدگان ، فراوان بر غير خدا توكل مىكنند . ( لا يقطعون أمد غاية عبادته ) منظور از « غايت » در اين‌جا سرانجام است و معناى اين عبارت آن است كه فرشتگان راه درازى را در پرستش خداوند طى كرده‌اند و با اين حال به سرانجام آن نرسيده‌اند ؛ چرا كه تعبد براى وى سزاوارش است و اين تعبد همانند ذات مقدسش حد و حدودى ندارد .\r\n( و لا يرجع بهم الاستهتار بلزوم طاعته إلّا إلى موادّ من قلوبهم غير منقطعة من رجائه و مخافته ) « استهتار » به پيروى از هواى نفس ، بىموالاتى و حرس در\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nيك كار گفته مىشود و در اين‌جا معناى سوم مورد نظر است و خلاصه آن اين است كه ترس و اميد عامل اصلى عبادت فرشتگان و پيوستگىشان در فرمانبردارى از خداوند است . ( لم تنقطع أسباب الشّفقة منهم فينوا في جدّهم ) منظور از « شفقت » در اين‌جا ترس است و « ينوا » به معناى سست‌شدن و خسته‌شدن و تبلى كردن است . معناى اين بند آن است كه تلاش آنان در جلب خوشنودى خداوند از احساس ترسشان نسبت به خداوند برمىخيزد و چون اين ترس هميشگى و پيوسته است ، تلاششان نيز چنين است . ( و لم تأسرهم الأطماع فيؤثروا وشيك السّعي على اجتهادهم ) فرشتگان در غير از پاداش و خوشنودى خداند طمعى ندارند و براى همين سخت‌ترين كارها را بر آسانىها ترجيح مىدهند . امام عليه السّلام مىفرمايد : « بهترين كارها ، آنى است كه خود را بر انجام آن وادار كنى » « 1 » ؛ يعنى بهترين كارها سخت‌ترين و دشوارترين آنها است . ( و لم يستعظموا ما مضى من أعمالهم ) آنان كارهاى خود را در حق خداوند هيچ مىپندارند . ( و لو استعظموا ذلك لنسخ الرّجاء منهم شفقات وجلهم ) ترس و اميد بايد به يك اندازه باشد تا مكلّف در انجام اعمال خويش پيوسته باشد . اگر يكى از آن دو بر ديگرى فزونى يابد ، نتيجه آن احساس تنبلى و كاهلى است . احساس بزرگ‌بينى در انجام كارهاى نيك ناشى از فزونى يافتن اميد بر ترس است و براى همين فرشتگان ، از آن دورى مىكنند .\r\n( و لم يختلفوا في ربّهم باستحواذ الشّيطان عليهم ) همانند مردم زمين در وجود و يگانگى و صفات خداوند اختلاف نمىكنند . ( و لم يفرّقهم سوء التّقاطع )\r\n\r\n\r\n","description":"","footnote":"\r\n( 1 ) . « أفضل الأعمال ما أكرهت نفسك عليه » حكمت : 248 .\r\n","page_name":" 321 ","page_number":321},
  {"content":"\r\n\r\nدلهايشان يگانه و هدفشان يكى است . ( و لا تولّاهم غلّ التّحاسد ) بر چه چيزى رشك برند ؛ در حالى كه نه معده دارند و نه غريزه جنسى و نه مسكن و نه ماشين و نه بانك و نه زمين و نه خدم و حشم و . . . ( و لا شعّبتهم مصارف الرّيب ) شك و بدگمانى آنان را از يكديگر جدا و دور نمىسازد . ( و لا اقتسمتهم أخياف الهمم ) همتهايشان يكى است و آن تلاش در فرمانبردارى از خداوند است كه در انجام آن به بالاترين مراتب رسيده‌اند . ( فهم اسراء إيمان لم يفكهم من ربقته زيغ و لا عدول و لا ونى و لا فتور ) آنان در راه روشن خداوند گام بر مىدارند و از آن به هيچ‌وجه منحرف نمىشود .\r\n( و ليس في أطباق السّماء موضع إهاب إلّا و عليه ملك ساجد أو ساع حافد ) اين بند كنايه از كثرت جمعيت فرشتگان است . ( يزدادون على طول الطّاعة بربّهم علما ) هرچه ، بر طاعت خويش بيافزايند ، دانششان نسبت به عظمت خداوند فزونى مىيابد . . . همانند كسى كه در انجام حرفه خويش ، هرچه بيشتر تلاش كند ، مهارت بيشترى مىيابد . ( و تزداد عزّة ربّهم في قلوبهم عظما ) كسى كه دانش خداشناسى او فزونى يابد ، خدا را بيشتر بزرگ مىدارد ؛ چرا كه اندازه بزرگداشت خدا به اندازه دانش ما نسبت به او است و از قديم گفته‌اند كه مردم دشمن چيزهايى هستند كه آنها را نمىدانند . « 1 »\r\n\r\nزمين ( 21 - 23 )\r\n« كبس الأرض على مور أمواج مستفحلة و لجج بحار زاخرة تلتطم أواذيّ أمواجها و تصطفق متقاذفات أثباجها و ترغو زبدا كالفحول عند\r\n\r\n\r\n","description":"","footnote":"\r\n( 1 ) . اين عبارت مضمون حكمت صد و هفتاد و يكم نهج البلاغه است .\r\n","page_name":" 322 ","page_number":322},
  {"content":"\r\n\r\nهياجها فخضع جماح الماء المتلاطم لثقل حملها و سكن هيج ارتمائه إذ وطئته بكلكلها و ذلّ مستخذيا إذ تمعّكت عليه بكواهلها فأصبح بعد اصطخاب أمواجه ساجيا مقهورا و في حكمة الذّلّ منقادا أسيرا ( 21 ) و سكنت الأرض مدحوّة في لجّة تيّاره و ردّت من نخوة بأوه و اعتلائه و شموخ أنفه و سموّ غلوائه و كعمته على كظّة جريته فهمد بعد نزقاته و لبد بعد زيفان و ثباته فلمّا سكن هيج الماء من تحت أكنافها و حمل شواهق الجبال الشّمّخ البذّخ على أكتافها فجّر ينابيع العيون من عرانين انوفها و فرّقها في سهوب بيدها و أخاديدها ( 22 ) و عدّل حركاتها بالرّاسيات من جلاميدها و ذوات الشّناخيب الشّمّ من صياخيدها فسكنت من الميدان برسوب الجبال في قطع أديمها و تغلغلها متسرّبة في جوبات خياشيمها و ركوبها أعناق سهول الأرضين و جراثيمها و فسح بين الجوّ و بينها و أعدّ الهواء متنسّما لساكنها و أخرج إليها أهلها على تمام مرافقها . ( 23 ) »\r\n\r\nترجمه\r\nزمين را به موج‌هاى پرخروش و درياهاى موّاج فرو پوشاند ، موج‌هايى كه بالاى آن‌ها به هم مىخورد و موج‌هايى كه بالاى آن‌ها به هم مىخورد و در تلاطمى سخت ، هر يك ديگرى را واپس مىزد ، چونان شتران نر مست ، فريادكنان و كف بر لب ، به هر سوى روان بودند . پس ، قسمت‌هاى سركش آب از سنگينى زمين فرو نشست و هيجان آنها بر اثر تماس با سينه زمين آرام\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nگرفت ، زيرا زمين با پشت بر آن مىغلطيد و آن همه سر و صداى امواج ساكن و آرام شده ، چون اسب افسار شده رام گرديد .\r\nخشكىهاى زمين در دل امواج ، گسترد و آب را از كبر و غرور و سركشى و خروش بازداشت و از شدّت حركتش كاسته شد و بعد از آن همه حركت‌هاى تند ساكت شد و پس از آن همه خروش و سركشى متكبّرانه به جاى خويش ايستاد . پس هنگامى كه هيجان آب در اطراف زمين فرونشست و كوه‌هاى سخت و مرتفع را بر دوش خود حمل كرد ، چشمه‌هاى آب از فراز كوه‌ها بيرون آورد و آب‌ها را در شكاف بيابان‌ها و زمين‌هاى هموار روان كرد و حركت زمين را با صخره‌هاى عظيم و قله كوه‌هاى بلند نظم داد و زمين به جهت نفوذ كوه‌ها در سطح آن ، فرو رفتن ريشه كوه‌ها در شكاف‌هاى آن و سوار شدن بر پشت دشت‌ها و صحراها ، از لرزش و اضطراب بازايستاد\r\nو بين زمين و جو فاصله افكند و وزش بادها را براى ساكنان آن آماده ساخت ، تمام نيازمنديها و وسائل زندگى را براى اهل زمين استخراج و مهيّا فرمود .\r\n\r\nواژه‌شناسى\r\nكبس الأرض : زمين را زير آب برد .\r\nالمور : اضطراب .\r\nمستفحل : برافروخته .\r\nاللّجج : جمع « اللج » و به آب فراوان گفته مىشود .\r\nذاخرة : سرشار و آكنده .\r\nأواذىّ : جمع « آذىّ » به نوك موج يا به موجهاى بلند مىگويند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nتصطفق : به لرزه مىآيد .\r\nالأثباج : جمع « ثبج » و در اين‌جا به معناى برخورد زمين و آب است .\r\nمستخذيا : فرمان‌بردار .\r\nمعك الشىء : چيزى را ماساژ داد .\r\nتمعّكت الدّابّة : حيوان در خاك غلط خورد .\r\nالكاهل : قسمت بالاى كمر .\r\nالصّخب : بالابردن صدا .\r\nساجيا : آرام .\r\nالحكمة : بخشى از لگام كه دور گردن اسب قرار مىگيرد .\r\nالدّحو : بيضى شكل .\r\nالتّيّار : موج سرگردان .\r\nالنّخوة : شور ، حماسه ، مروت ، تعصب و فخر .\r\nالبأو : فخرفروشى .\r\nالشّموخ : بلندى و بزرگى .\r\nالغلواء : « غلو » و « افراط » و از حد گذشتن در كارى .\r\nكعمت : منع كرد .\r\nالكظّة : پرشدن .\r\nالنّزق : خروش و يورش .\r\nلبد بالمكان : در جايى مستقر شد .\r\nالزّيفان : بزرگ‌بينى .\r\nالأكناف : مناطق و نواحى .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nالعرانين : بالاى بينى در قسمت برخورد دو ابرو .\r\nالسّهوب : دشتهاى گسترده .\r\nالبيد : به همان معناى قبلى است .\r\nالأخدود : شكافهايى در زمين .\r\nالجلاميد : صخره‌ها .\r\nالشّناخيب : قله كوه‌ها .\r\nالصّياخيد : صخره‌هاى سخت .\r\nالأديم : سطح و رويه .\r\nالخياشيم : سوراخهاى بينى .\r\nالمرافق : جمع « مرفق » به معناى چيزى كه از آن استفاده مىشود .\r\n\r\nساختار ادبى\r\nزبدا : مفعول مطلق براى « ترغو » است .\r\nمستخذيا : حال براى ضمير مستتر در « ذل » است .\r\nساجيا : خبر براى « أصبح » است .\r\nمدحوّة : حال براى « أرض » است .\r\nفجّر : جواب « لمّا » است .\r\nمتسرّبة : حال براى ضمير « تغلغلها » است .\r\nمتنسّما : حال براى « هوى » است .\r\n\r\nتحولات علوم طبيعى\r\nعلماى طبيعيت مىگويند كه زمين از خورشيد جدا شده است و سپس ماه از زمين جدا شده است ؛ در حالى كه پس از رفتن انسان به ماه و مطالعه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nخاك آن ، دانشمندان به اين نتيجه رسيدند كه همه نظريات گذشته درباره ماه و از جمله جدايى آن از زمين بىپايه و اساس هستند و تنها يك تفسير براى پيدايش ماه وجود دارد و آن اينكه ماه كره‌اى مستقل است كه به صورتى دقيق و استوار آفريده شده است و كسى كه ماه را آفريده ، از نيرويى خارق عادت برخوردار است و نيروى او را هيچ موجود ديگرى ندارد . « 1 » اين نظريه درباره زمين نيز درست است كه كره مستقل از خورشيد بوده و از آن جدا نشده است . . . به‌هرروى ، دانشمندان طبيعت در شناخت ريشه جهان هستى و پيدايش خورشيد و ماه و زمين اختلاف نظر دارند . از اين‌روى انيشتين گفته بود : « جهان بيرون را نمىتوان به صورت مستقيم شناخت و حتما بايد از وسائطى استفاده كرد . »\r\nدر نتيجه همگان اتفاق نظر دارند كه بحثهاى علمى همگى نسبى است و با تغيير زمان و پيشرفت دگرگون مىشوند ؛ زيرا روش آنها برپايه مشاهده حواس جسمانى استوار است و اين تنها حس است كه موضوع علوم طبيعى قرار مىگيرد و هميشه با پيگيرىها و بررسىهاى بيشتر و استفاده از ابزارآلات دقيق‌تر ، نتيجه اين نوع مطالعات دگرگون مىشود . پس آن چيزى كه در گذشته علمى بوده امروز جهل و خرافه ناميده مىشود و اين وضعيت همچنان ادامه دارد . به‌هرروى امام عليه السّلام در اين خطبه به موضوع اصل كره زمين و پيدايش آن نپرداخته و اشاره‌اى به حالات آن پس از آفرينش دارد .\r\n\r\n\r\n","description":"","footnote":"\r\n( 1 ) . نك : تفسير الكاشف : ذيل آيه 27 سوره فصّلت .\r\n","page_name":" 327 ","page_number":327},
  {"content":"\r\n\r\n\r\nشرح و تفسير\r\n( كبس الأرض على مور أمواج مستفحلة و لجج بحار زاخرة ) خداوند پس از آفرينش زمين آن را به زيردريايى خروشان فرو برد . برخى از شارحان گفته‌اند منظور از « كبس الأرض » آفرينش و پيدايش آن است . « 1 » اين تفسير خلاف ظاهر عبارت است . شيخ محمد عبده مىگويد : « اصل اين تعبير به اين صورت بوده است : كبس بها الموج . اما امام عليه السّلام از ابزار به جاى مفعول استفاده كرده است . » « 2 » منظور عبده از ابزار ، همان زمين است و منظور از مفعول همان موج است . اين به آن معنى است كه زمين پيش از فرو رفتن زيرآب وجود داشته است .\r\n( تلتطم أواذيّ أمواجها و تصطفق متقاذفات أثباجها و ترغو زبدا كالفحول عند هياجها ) معناى واژگان مشكل اين بند در بخش واژه‌شناسى گذشت و شرح و تفسير اضافه‌اى در اين‌جا وجود ندارد .\r\n( فخضع جماح الماء المتلاطم لثقل حملها و سكن هيج ارتمائه إذ وطئته بكلكلها و ذلّ مستخذيا إذ تمعّكت عليه بكواهلها فأصبح بعد اصطخاب أمواجه ساجيا مقهورا و في حكمة الذّلّ منقادا أسيرا ) فرورفتن زمين به زير درياها به آسانى و سادگى صورت گرفت و سپس خروش درياها آرام گرديد . امام عليه السّلام از آرامش درياها با عبارت ذلت و خضوع و اسارت و انقياد ياد مىكند : « و سكنت الأرض مدحوّة » زمين همانند يك تخم‌مرغ گشت . در كتابهاى لغت آمده است كه « مدحى\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 6 / 438 .\r\n( 2 ) . شرح نهج البلاغه ، محمد عبده : 1 / 173 .\r\n","page_name":" 328 ","page_number":328},
  {"content":"\r\n\r\nالنّعام » به معناى محل تخم گذاشتن شترمرغ است . « 1 » جديدترين نظريات مىگويند كه زمين به شكل يك كره كامل نيست ؛ بلكه بيضى شكل است . « 2 » منظور امام عليه السّلام از آرامش گرفتن درياها ، آرامش موقتى آنها است ؛ زيرا در خطبه ديگرى فرموده است : « زمين را پديد آورد و آن را بدون زحمت نگاه داشت و آن را هموار گردانيد و بدون وجود پايه‌اى بركشيد . » « 3 » شيخ هادى كاشف الغطاء در كتاب « المستدرك » به نقل از امام على عليه السّلام مىآورد : « آسمان را بدون ستون بركشيد و زمين را بر هوا و بدون پايه گسترانيد . » « 4 »\r\n( و ردّت من نخوة بأوه و اعتلائه و شموخ أنفه و سموّ غلوائه و كعمته على كظّة جريته فهمد بعد نزقاته و لبد بعد زيفان و ثباته فلمّا سكن هيج الماء من تحت أكنافها ) امام عليه السّلام به سخن درباره درياها بازگشته و مىفرمايد كه خروش درياها آرام گرديد و زمين در جاى خويش قرار گرفت .\r\n( فجّر ينابيع العيون من عرانين انوفها ) خداوند چشمه‌هاى آب را از قله‌هاى كوهها برون كشيد و پس از شكافته شدن چشمه‌ها ، آب در دشتها و جويها روانه گشت .\r\n( و عدّل حركاتها بالرّاسيات من جلاميدها و ذوات الشّناخيب الشّمّ من صياخيدها فسكنت من الميدان برسوب الجبال في قطع أديمها و تغلغلها متسرّبة في جوبات خياشيمها و ركوبها أعناق سهول الأرضين و جراثيمها ) زمين با سرعتى مشخص و\r\n\r\n\r\n","description":"","footnote":"\r\n( 1 ) . لسان العرب : 14 / 251 ؛ مختار الصحاح : 1 / 84 .\r\n( 2 ) . شبيه اين سخن را در تفسير تبيان : 10 / 102 ببينيد .\r\n( 3 ) . « و أرساها على غير قرار و أقامها به غير قوائم و رفعها به غير دعائم » خطبه : 186 .\r\n( 4 ) . المستدرك : 1 / 110 .\r\n","page_name":" 329 ","page_number":329},
  {"content":"\r\n\r\nبه سوى معين مىچرخد و پيروى نظام مشخص و ثابتى است كه از زمان پيدايش تا هرگاه خدا بخواهد ، ادامه مىيابد . كوهها در نظام چرخش زمين مؤثر هستند و اگر آنها نبودند ، چرخش زمين ساكنان خويش را پرتاب مىكرد . خداوند در اين‌باره مىفرمايد : « در زمين كوههايى استوار افكند تا شما را نجنباند و رودها و راهها [ قرار داد 
  ] تا شما راه خود را پيدا كنيد . » « 1 »\r\n( و فسح بين الجوّ و بينها ) جو به فاصله بين آسمان و زمين مىگويند . معناى اين بند آن است كه خداوند فاصله بين كوهها را دشتى هموار ساخته است .\r\n( و أعدّ الهواء متنسّما لساكنها ) « تنسّم » به معناى تنفس است . بديهى است كه اگر هوا نبود ، هيچ موجود زنده‌اى بر زمين پديد نمىآمد . ( و أخرج إليها أهلها على تمام مرافقها ) خداوند همه نيازمندىهاى ساكنان كره زمين را در آن قرار داده است و ليكن بايد تلاش و كوشش كرد .\r\n\r\nابرهاى زنده‌كننده زمين ( 24 - 25 )\r\n« ثمّ لم يدع جرز الأرض الّتي تقصر مياه العيون عن روابيها و لا تجد جداول الأنهار ذريعة إلى بلوغها حتّى أنشأ لها ناشئة سحاب تحيي مواتها و تستخرج نباتها ألّف غمامها بعد افتراق لمعه و تباين قزعه حتّى إذا تمخّضت لجّة المزن فيه و التمع برقه في كففه و لم ينم و ميضه في كنهور ربابه و متراكم سحابه أرسله سحّا متداركا قد أسفّ هيدبه تمريه الجنوب درر أهاضيبه و دفع شآبيبه ( 24 ) فلمّا ألقت\r\n\r\n\r\n","description":"","footnote":"\r\n( 1 ) .  وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ أَنْهاراً وَ سُبُلًا لَعَلَّكُمْ تَهْتَدُونَ  نحل / 16 : 15 .\r\n","page_name":" 330 ","page_number":330},
  {"content":"\r\n\r\nالسّحاب برك بوانيها و بعاع ما استقلّت به من العبء المحمول عليها أخرج به من هوامد الأرض النّبات و من زعر الجبال الأعشاب فهي تبهج بزينة رياضها و تزدهي بما ألبسته من ريط أزاهيرها و حلية ما سمّطت به من ناضر أنوارها و جعل ذلك بلاغا للأنام و رزقا للأنعام و خرق الفجاج في آفاقها و أقام المنار للسّالكين على جوادّ طرقها . ( 25 ) »\r\n\r\nترجمه\r\nآن‌گاه هيچ بلندى از بلندىهاى زمين را كه آب چشمه‌ها و نهرها به آن راه ندارد وانگذاشت ، بلكه ابرهايى را آفريد تا قسمت‌هاى مرده آن احيا شود و گياهان رنگارنگ برويند . قطعات بزرگ و پراكنده ابرها را به‌هم پيوست تا سخت به حركت درآمدند و با به‌هم خوردن ابرها ، برق‌ها درخشيدن گرفت و از درخشندگى ابرهاى سفيد كوه‌پيكر ، و متراكم چيزى كاسته نشد . ابرها را پىدرپى فرستاد تا زمين را احاطه كردند و بادها شير باران را از ابرها دوشيدند و به شدّت به زمين فرو ريختند ، ابرها پايين آمده سينه بر زمين ساييدند و آن‌چه بر پشت داشتند فرو ريختند كه در بخش‌هاى بىگياه زمين انواع گياهان روييدن گرفت و در دامن كوه‌ها ، سبزه‌ها پديد آمد . پس زمين به وسيله باغ‌هاى زيبا ، همگان را به سرور و شادى دعوت كرده ، با لباس نازك گل‌برگ‌ها كه بر خود پوشيد ، هر بيننده‌اى را به شگفتى واداشت و با زينت و زيورى كه از گلوبند گل‌هاى گوناگون ، فخركنان خود را آراست ، هر بيننده‌اى را به‌وجد آورد كه فرآورده‌هاى نباتى را ، توشه و غذاى انسان و روزى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nحيوانات قرار داد . در گوشه و كنار آن دره‌هاى عميق آفريد و راه‌ها و نشانه‌ها براى آنان كه بخواهند از جاده‌هاى وسيع آن عبور كنند ، تعيين كرد .\r\n\r\nواژه‌شناسى\r\nأرض جرز : زمينى كه آب از آن بيرون نمىآيد .\r\nالرّابية : زمين بلند .\r\nلمع : جمع « لمعه » و به بخشى از گياه مىگويند كه روبه خشكى مىگرايد .\r\nالقزع : قطعه‌هاى كوچك ابرها .\r\nتمخّضت : حركت كرد و آماده شد .\r\nاللجّة : آب فراوان .\r\nالمزن : ابر .\r\nالكفف : كناره هر چيزى .\r\nالوميض : درخشندگى .\r\nكنهور : ابرهاى بزرگ .\r\nالرّباب : ابر سفيد .\r\nالسّحّ : ريزش شديد .\r\nمتداركا : پيوسته .\r\nأسفّ : به زمين نزديك شد .\r\nالهيدب : اگر درباره ابرها به‌كار رود ، به حالتى گفته مىشود كه ابر به زمين بسيار نزديك شده است .\r\nالجنوب : بادى كه از سمت جنوب مىآيد .\r\nتمريه : هنگامى كه شير از شتر جارى مىشود .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nدرر : سرازير شدن شير .\r\nالأهاضيب : زمين مرتفع و بلند .\r\nالشّابيب : بارانى كه به تندى مىبارد .\r\nالبرك : سينه .\r\nالبوانى : دنده‌هاى زيرين سينه .\r\nبعاع : سنگين شدن ابر از آب .\r\nالأرض الهامدة : زمينى كه در آن گياه نيست و گياه نروييده است .\r\nزعر : جمع « ازعر » به زمينى گفته مىشود كه در آن گياه نمىرويد يا بسيار كم مىرويد .\r\nريط : جمع « ريطة » به پيراهن گفته مىشود .\r\nسمطت : از « سمط » به نخ تسبيح در حالتى كه دانه‌ها درون آن گرد آمده باشد ، گفته مىشود .\r\nالأنوار : جمع « نور » به معناى گل است .\r\nالفجاج : جمع « فجّ » به معناى راه گسترده و روشن بين دو كوه است .\r\nالجوادّ : جمع « جاده » به معناى راه است .\r\n\r\nساختار ادبى\r\nالّتى تقصر : صفت براى « أرض » است .\r\nأرسله : جواب « إذا تمخّضت » است .\r\nسحّا : مفعول مطلق نوعى و در اصل چنين بوده است : « إرسالا سحّا » .\r\nدرر : مفعول « تمريه » است .\r\nأخرج به : جواب « فلمّا ألقت » است .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nآب\r\nزندگى باوجود آب پديد مىآيد و بدون آن از بين مىرود . آب مايه هستى و تنها عنصر آن و يا يكى از عناصر اساسى آن است . . . آب ، سه چهارم سطح كره زمين را مىپوشاند و درون زمين نيز آب هست و در جو نيز درون ابرها ، آب است و قله كوهها نيز در طول سال پوشيده از برف و يخ است و همچنين آب از گياهان و درختها تبخير مىشود .\r\n\r\nشرح و تفسير\r\n( ثمّ لم يدع جرز الأرض الّتي تقصر مياه العيون عن روابيها و لا تجد جداول الأنهار ذريعة إلى بلوغها حتّى أنشأ لها ناشئة سحاب تحيي مواتها و تستخرج نباتها ) امام عليه السّلام در اين بند ، به اين مطلب اشاره مىكند كه آب چشمه‌ها و رودخانه‌ها بدون استفاده از ابزارها و وسايل پمپاژ كردن به زمينهاى بلند نمىرسد و مردم به‌ويژه در دورانهاى گذشته نمىتوانستند آب را به اين زمينها برسانند . از اين روى خداوند آب را از آسمان فرو فرستاد تا زمين را با آن زنده نگه دارد و گياهان و ميوه‌ها برويد . ( ألّف غمامها بعد افتراق لمعه و تباين قزعه ) تكه ابرهاى كوچك و پراكنده بر بالاى زمين را گرد آورده و اگر چنين نشود ، قطره آبى از آنها فرو نمىريزد . ( حتّى إذا تمخّضت لجّة المزن فيه و التمع برقه في كففه ) آب در ابرها به حركت افتاده و اصطكاك ايجاد مىكند و برق پديد مىآيد . ( و لم ينم و ميضه في كنهور ربابه ) درخشندگى برق در بين ابرهاى سفيد و پربار خاموش نمىشود . ( أرسله سحّا متداركا ) پس از تراكم قطعات ابر و پيدايش برق باران بر زمين فرود مىآيد . ( قد أسفّ هيدبه ) ابرها به زمين نزديك مىشود . ( تمريه الجنوب درر أهاضيبه ) باد جنوب باران را از ابرها فرو مىفرستد و ابرها همانند\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nكوههاى بزرگ بر فراز زمين قرار مىگيرند . ( و دفع شابيبه ) « دفع » جمع « دفعة » به معناى « هر بار ريزش » است و « شؤبوب » به بارانى گفته مىشود كه با شدت فرو ريزد . معناى اين بند آن است كه باد جنوب ، باران را با شدت تمام در چندين مرحله از ابرها جارى مىسازد .\r\n( فلمّا ألقت السّحاب برك بوانيها ) هنگامى كه قطعات ابرها ، سينه‌هايشان را همانند نشستن شتر به زمين مىاندازند . ( و بعاع ما استقلّت به من العبء المحمول عليها ) قطعات ابرها هر آن‌چه از آب در خويش دارد ، بر زمين مىريزند و سنگينى و بار خود را سبك مىكنند . ( أخرج به من هوامد الأرض النّبات و من زعر الجبال الأعشاب ) چون باران بر زمين فرو ريزد ، گياهان از زمين مىرويد ؛ در حالى كه پيش از آن زمين خشك و سرد بود . ( فهي تبهج بزينة رياضها و تزدهى بما ألبسته من ريط أزاهيرها و حلية ما سمّطت به من ناضر أنوارها ) زمين پس از باران از نو زنده مىشود و در بهار از نو نفس مىكشد و با روييدن گلها لبخند مىزند و با روييدن برگها و شاخه‌ها ، دست مىزند و با زنگها و گلها ، خودآرايى مىكنند . اين آيه قرآن تصوير زيبايى از اين صفحه ارائه كرده است : « و زمين را خشكيده مىبينى ولى چون آب بر آن فرود آوريم به جنبش درمىآيد و نمو مىكند و از هر نوع رستنيهاى نيكو مىروياند . » « 1 » ( و جعل ذلك بلاغا للأنام و رزقا للأنعام ) خداوند باران را مايه رفع نيازمنديهاى مردم دانسته است و همچنين روزى حيوانات را فراهم مىآورد كه آنها نيز خود\r\n\r\n\r\n","description":"","footnote":"\r\n( 1 ) .  وَ تَرَى الْأَرْضَ هامِدَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ  حج / 22 : 5 .\r\n","page_name":" 335 ","page_number":335},
  {"content":"\r\n\r\nروزى انسانها هستند : « و آنها را براى ايشان رام گردانيديم ؛ از برخىشان سوارى مىگيرند و از بعضى مىخورند . » « 1 »\r\n( و خرق الفجاج في آفاقها ) خداوند راههاى گسترده و روشن بين كوهها را پديد آورده است . ( و أقام المنار للسّالكين على جوادّ طرقها ) منظور از « منار » در اين‌جا نشانه‌هايى همچون كوهها و ستارگان است كه به‌وسيله آنها راه شناخته مىشود . اين بند مىگويد كه خداوند راهها را براى حركت مردم هموار ساخته و نشانه‌هاى روشن در آن قرار داده است .\r\n\r\nدرباره آدم ( 26 - 28 )\r\n« فلمّا مهد أرضه و أنفذ أمره اختار آدم عليه السّلام خيرة من خلقه و جعله أوّل جبلّته و أسكنه جنّته و أرغد فيها اكله و أوعز إليه فيما نهاه عنه و أعلمه أنّ في الإقدام عليه التّعرّض لمعصيته و المخاطرة بمنزلته فأقدم على ما نهاه عنه موافاة لسابق علمه ( 26 ) فأهبطه بعد التّوبة ليعمر أرضه بنسله و ليقيم الحجّة به على عباده و لم يخلهم بعد أن قبضه ممّا يؤكّد عليهم حجّة ربوبيّته و يصل بينهم و بين معرفته بل تعاهدهم بالحجج على ألسن الخيرة من أنبيائه و متحمّلي ودائع رسالاته قرنا فقرنا حتّى تمّت بنبيّنا محمّد صلّى اللّه عليه و آله حجّته و بلغ المقطع عذره و نذره ( 27 ) و قدّر الأرزاق فكثّرها و قلّلها و قسّمها على الضّيق و السّعة فعدل فيها ليبتلي من أراد بميسورها و معسورها و ليختبر بذلك الشّكر و الصّبر\r\n\r\n\r\n","description":"","footnote":"\r\n( 1 ) .  وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ  يس / 36 : 72 .\r\n","page_name":" 336 ","page_number":336},
  {"content":"\r\n\r\nمن غنيّها و فقيرها ثمّ قرن بسعتها عقابيل فاقتها و بسلامتها طوارق آفاتها و بفرج أفراحها غصص أتراحها و خلق الآجال فأطالها و قصّرها و قدّمها و أخّرها و وصل بالموت أسبابها و جعله خالجا لأشطانها و قاطعا لمرائر أقرانها . ( 28 ) »\r\n\r\nترجمه\r\nهنگامى كه خدا زمين را آماده زندگى انسان ساخت و فرمان خود را صادر فرمود ، آدم عليه السّلام را از ميان مخلوقاتش برگزيد و او را نخستين و برترين مخلوق خود در زمين قرار داد . ابتدا آدم را در بهشت جاى داده و خوراكىهاى گوارا به او بخشيد و از آن‌چه كه او را منع كرد پرهيز داد و آگاهش ساخت كه اقدام بر آن ، نافرمانى بوده و مقام و ارزش او را به خطر خواهد افكند . امّا آدم عليه السّلام به آن‌چه نهى شد ، اقدام كرد و علم خداوند درباره او تحقّق يافت ، تا آن‌كه پس از توبه ، او را از بهشت به سوى زمين فرستاد تا با نسل خود زمين را آباد كند و بدين‌وسيله حجت را بر بندگان تمام كرد و پس از وفات آدم عليه السّلام زمين را از حجّت خالى نگذاشت و ميان فرزندان آدم عليه السّلام و خود ، پيوند شناسايى برقرار فرمود و قرن‌به‌قرن ، حجّت‌ها و دليل‌ها را بر زبان پيامبران برگزيده آسمانى و حاملان رسالت خويش جارى ساخت ، تا اينكه سلسله انبياء با پيامبر اسلام ، حضرت محمد صلّى اللّه عليه و آله به اتمام رسيد و بيان احكام و انذار و بشارت الهى به سرمنزل نهايى راه يافت .\r\nروزى انسان‌ها را اندازه‌گيرى و مقدّر فرمود ، گاهى كم و زمانى زياد و به تنگى و وسعت به‌گونه‌اى عادلانه تقسيم كرد تا هر كس را كه بخواهد با تنگى روزى يا وسعت آن بيازمايد و با شكر و صبر ، غنى و فقير را مورد\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nآزمايش قرار دهد . پس روزى گسترده را با فقر و بيچارگى درآميخت و تندرستى را با حوادث دردناك پيوند داد ، دوران شادى و سرور را با غصه و اندوه نزديك ساخت ، اجل و سرآمد زندگى را مشخّص كرد ، آن را گاهى طولانى و زمانى كوتاه قرار داد ، مقدّم يا مؤخّر داشت و براى مرگ ، اسباب و وسائلى فراهم ساخت و با مرگ ، رشته‌هاى زندگى را درهم پيچيد و پيوندهاى خويشاوندى را از هم گسست تا آزمايش گردند .\r\n\r\nواژه‌شناسى\r\nجبلّته : آفرينشش .\r\nرغد العيش : زندگى خوش و آسوده شد .\r\nالقرن : صد سال و نيز به دوره زمانى يك تمدن گفته مىشود و گاه نيز براى هر دوره زمانى به‌كار مىرود .\r\nالمقطع : خاتمه و اگر درباره سخن به كار رود منظور جاهايى است كه سخنگو سكوت كرده و سپس ادامه مىدهد و اگر درباره حق به‌كار رود ، منظور بخشى از حق است كه باطل را مىكوبد .\r\nالعقابيل : سختىها .\r\nفاق : تهىدستى .\r\nالفرج : رهايى از سختى و شدت .\r\nالأشطان : طنابها .\r\nالمرائر : طنابهاى بلند و تابيده شده .\r\n\r\nساختار ادبى\r\nخيرة : حال براى « آدم » است .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nموافاة : صفت براى مفعول مطلق محذوف بوده و در اصل چنين است :\r\n« أقدم إقداما موافاة » و معناى آن چنين مىشود كه آدم معصيتى كرده كه مطابق علم خدا بود . برخى نيز « موافاة » را مفعول مطلق دانسته‌اند .\r\nقرنا : ظرف و منصوب است .\r\nالمقطع : مفعول « بلغ » بوده و معناى آن چنين است : « عذر خويش را تا پايان ابلاغ كرد . »\r\n\r\nدرباره اسلام و عمل\r\n( فلمّا مهد أرضه و أنفذ أمره اختار آدم عليه السّلام خيرة من خلقه و جعله أوّل جبلّته و أسكنه جنّته و أرغد فيها اكله و أوعز إليه فيما نهاه عنه و أعلمه أنّ في الإقدام عليه التّعرّض لمعصيته و المخاطرة بمنزلته ) امام عليه السّلام پس از سخن درباره صفات فرشتگان و زمين به داستان آدم مىپردازد . آدم ، نخستين انسان در دوره زمانى خويش بوده است ؛ همان‌گونه كه امام عليه السّلام فرموده است : « او را ، نخستين آفريده خويش قرار داد . » خداوند سبحان ، آدم را از خاك اين زمين آفريد و زمين ريشه همه مصائب ، دردها ، مرگ ، فنا و . . . است و با اين‌حال ، او را در بهشت خويش سكونت داد ؛ بهشتى كه خوشىهاى آن پايان‌ناپذير و اقامت در آن بدون ملامت است . قرآن در اين باره مىفرمايد : « گفت پروردگارتان شما را از اين درخت منع نكرد جز براى آنكه مبادا دو فرشته گرديد يا از زمره جاودانان شويد . » « 1 » از اين آيه برمىآيد كه آدم و حوا از اقامت در بهشت جاودان شاد و خوشنود بودند و بلكه مىترسيدند در اثر وسوسه‌هاى شيطان\r\n\r\n\r\n","description":"","footnote":"\r\n( 1 ) .  وَ قالَ ما نَهاكُما رَبُّكُما عَنْ هذِهِ الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ  اعراف / 7 : 20 .\r\n","page_name":" 339 ","page_number":339},
  {"content":"\r\n\r\nاز آن بيرون شوند و گمان مىكردند كه هيچ راهى براى جاودانگى جز خوردن از آن درخت ممنوعه نيست . . . در حالى كه نقيض آن‌چه مىپنداشتند درست بود و خوردن از آن درخت خود سبب اخراجشان از بهشت شد .\r\nآنان سرانجام درخواست شيطان را پذيرفته و آن حوادث رخ داد . انسان حكيمى گفته است : آدم عليه السّلام به‌درستى مىدانست كه در صورت خوردن از آن درخت از بهشت رانده مىشود و با اين حال دست به آن كار زد و عامدانه از آن درخت خورد ؛ چرا كه از زندگى كسالت‌بار و خوشى همراه بيكارى در بهشت خسته شده بود و ترجيح مىداد خود دست به تلاش و كار بزند و سختىها و رنجهاى آن را تحمل كند ، زيرا لذت كار و توليد از هر لذت ديگرى حتى لذت جاودانگى در بهشت بالاتر است .\r\nعظمت انسان در آن است كه جز با كار و تلاش به كمال نمىرسد . اگر بخواهيم اسلام را در يك كلمه خلاصه كنيم ، هيچ تعبيرى رساتر از « عمل صالح » نيست . از اين‌رو خداوند دهها بار از آن در قرآن ياد كرده است و سعادت دنيا و آخرت را به آن منوط كرده است . « 1 » به عبارت ديگر اسلام براى\r\n\r\n\r\n","description":"","footnote":"\r\n( 1 ) . براى نمونه نك :  وَ بَشِّرِ الَّذِينَ آمَنُوا وَ عَمِلُوا الصَّالِحاتِ أَنَّ لَهُمْ جَنَّاتٍ تَجْرِي مِنْ تَحْتِهَا الْأَنْهارُ كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَ أُتُوا بِهِ مُتَشابِهاً وَ لَهُمْ فِيها أَزْواجٌ مُطَهَّرَةٌ وَ هُمْ فِيها خالِدُونَ  ( و كسانى را كه ايمان آورده‌اند و كارهاى شايسته انجام داده‌اند مژده ده كه ايشان را باغهايى خواهد بود كه از زير درختان آنها جويها روان است هرگاه ميوه‌اى از آن روزى ايشان شود مىگويند اين همان است كه پيش از اين نيز روزى ما بوده و مانند آن نعمتها به ايشان داده شود و در آنجا همسرانى پاكيزه خواهند داشت و در آنجا جاودانه بمانند ) بقره / 2 : 25 و  وَ عَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَ لا خَوْفٌ عَلَيْهِمْ وَ لا هُمْ يَحْزَنُونَ  ( هر كس كار شايسته كرد پس اجرشان را پيش پروردگارشان خواهند داشت و نه بيمى بر آنان است و نه اندوهناك خواهند شد ) بقره / 2 : 62 و نيز -\r\n","page_name":" 340 ","page_number":340},
  {"content":"\r\n\r\nكار و تلاش برنامه‌ريزى كرده و انسان خود براى همين منظور آفريده شده است و البته شكى نيست كه انسان براى انجام كار نيك و نه كار بد آفريده شده است .\r\n( فأقدم على ما نهاه عنه موافاة لسابق علمه ) خداوند از پيش مىدانست كه آدم عليرغم نهى و پرهيز خداوند از آن درخت مىخورد . گاهى پرسيده مىشود كه علم خداوند همانند اراده وى هرگز نادرست از كار درنمىآيد ؛ بنابراين اگر خدا از پيش مىداند كه انسان گناه مىكند و از اوامر و نواهى وى سرپيچى مىكند ، پس اين به آن معنى است كه اراده انسان مغلوب علم خداوند است و انسان اختيارى از خويش ندارد ؛ بلكه مجبور است . پس چگونه كيفر و مجازات وجود دارد ؟ در پاسخ گفته مىشود كه تفاوتى بزرگ بين اين دو تعبير است : علم خداوند به انجام كار زشت از سوى بنده و علم خداوند به انجام كارى بد صرف‌نظر از اراده انجام‌دهنده آن . روشن است كه علم نخست تنها از وقوع حادثه مورد نظر در زمان حال يا آينده خبر مىدهد ؛ همانند علم استاد به اين كه دانش‌آموز كوشايش آينده‌اى درخشان خواهد داشت و يا اين كه گاه مىدانيم مهمانى از غذاى مشخصى خوشش نمىآيد و . . . اما علم نوع دوم از وقوع رخداد مورد نظر خبر نمىدهد بلكه علت وجود آن است . . . به‌عبارت ديگر بين اين دو گفته تفاوت است : مىدانم زيد\r\n\r\n\r\n","description":"","footnote":"\r\n- نك : بقره / 2 : 83 و 277 ؛ آل عمران / 3 : 57 ؛ نساء / 4 : 57 و 123 ؛ مائده / 5 : 9 ، 69 و 93 ؛ اعراف / 7 :\r\n9 ، 4 و 42 ؛ رعد / 13 : 29 ؛ ابراهيم / 14 : 23 ؛ اسراء / 17 : 9 ؛ كهف / 18 : 9 و 30 .\r\n","page_name":" 341 ","page_number":341},
  {"content":"\r\n\r\nفردا مسافرت مىكند و چون مىدانم او مسافرت مىكند ، او مسافرت مىكند .\r\nعلم خداوند از نوع نخست است .\r\n\r\nزمين و انسان\r\n( فأهبطه بعد التّوبة ليعمر أرضه بنسله ) زمين در مقايسه با جهان هستى تنها ذره‌اى كوچك است و انسان در مقايسه با زمين ، همچنين است . با اين حال انسان خود را پايان و سرانجام همه هستى و غايت آفرينش آن مىشمارد . . .\r\nپس از پيشرفت عقل و دانش آدمى او دانست كه چقدر كوچك و ناچيز است و نيز دانست كه توحش او از همه درندگان ديگر بيشتر است و . . . به هر روى ما از زمين آفريده شده و به آن بازمىگرديم و روزى و زندگى خود را از آن برمىگيريم و دانش‌ها و تمدنهايمان را در آن مىسازيم . بنابراين بر ما ضرورى است كه در آبادانى آن همگى تلاش كنيم و خيرات آن را عادلانه تقسيم كنيم و در برابر ، همگى كار و تلاش يكسان داشته باشيم .\r\n( و ليقيم الحجّة به على عباده و لم يخلهم بعد أن قبضه ) ضمير « به » به « آدم » باز مىگردد . اين بند از خطبه به دليل و حجتى از سوى خداوند اشاره دارد كه مستقيما براى فرزندان بلاواسطه آدم بيان شده است و به ديگران از راه نقل و گزارش رسيده است .\r\n( و لم يخلهم بعد أن قبضه ممّا يؤكد عليهم حجّة ربوبيّته و يصل بينهم و بين معرفته بل تعاهدهم بالحجج على ألسن الخيرة من أنبيائه و متحمّلي و دائع رسالاته قرنا فقرنا حتّى تمّت بنبيّنا محمّد صلّى اللّه عليه و آله حجّته و بلغ المقطع عذره و نذره ) خداوند پيامبران بسيارى را پس از آدم فرستاد تا انسانها را مژده و بيم داده و پيوند پيوسته خويش با خدا و شريعتش را حفظ كنند . تفاوتى بين پيامبران پيشين و پسين\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nنيست و نيز تفاوتى بين اوليا آنها و دانشمندان آنها نيست بلكه تفاوت تنها از جهت پيامبران اولوالعزم و غير آنها است . در بسيارى از تفاسير گفته شده است كه پيامبران اولوالعزم پنج تا هستند : نوح ، ابراهيم ، موسى ، عيسى عليهم السّلام و محمد صلّى اللّه عليه و آله . « 1 » هر يك از آنها شريعتى ويژه داشت كه خداوند عمل به آن را بر همه مردم تا زمان شريعت بعدى واجب ساخته بود . شريعت بعدى ، شريعت قبلى را نسخ مىكرد تا اينكه شريعت محمد صلّى اللّه عليه و آله ، همه شرايع پيش از خودش را نقض كرد و خود تا روز قيامت معتبر خواهد ماند . اما پيامبران غير اولوالعزم از خود شريعتى ندارند و به شريعت پيامبر سابق عمل مىكنند . پيش از اين درباره دلايل ختم نبوت و شريعت سخن به ميان آمد . « 2 »\r\n( و قدّر الأرزاق فكّثرها و قلّلها و قسّمها على الضّيق و السّعة ) خداوند روزىها را تقسيم فرموده ؛ اما به انجام كار و تلاش نيز فرمان داده است : « در روى زمين پراكنده گرديد و فضل خدا را جويا شويد و خدا را بسيار ياد كنيد باشد كه شما رستگار گرديد . » « 3 » در زمين بايد كار و تلاش كرد و اما تقسيم روزى از سوى خداوند بر پايه مصلحت و حكمت است كه در اين بند به آن اشاره شده است :\r\n( فعدل فيها ليبتلي من أراد بميسورها و معسورها و ليختبر بذلك الشّكر و الصّبر من غنيّها و فقيرها ثمّ قرن بسعتها عقابيل فاقتها و بسلامتها طوارق آفاتها و بفرج أفراحها غصص أتراحها ) خداوند روزى را براى يكى گشاده و براى يكى تنگ\r\n\r\n\r\n","description":"","footnote":"\r\n( 1 ) . نك : تفسير الميزان : 18 / 221 ؛ شرح اصول كافى : 7 / 375 .\r\n( 2 ) . نك : خطبه : 72 .\r\n( 3 ) .  فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  جمعه / 62 : 10 .\r\n","page_name":" 343 ","page_number":343},
  {"content":"\r\n\r\nقرار داده و او در اين تقسيم ، عادل و حكيم است ؛ عدالت وى از آن روى است كه او سختىها و رنج‌هاى فراوان را با ثروت و گشايش زندگى همراه ساخته است و گاه پيش مىآيد كه انسان ثروتمند حاضر است براى رهايى از مشكلى تمام ثروت خويش را هزينه كند . افزون بر آن حسابرسى انسان ثروتمند دشوارتر و سخت‌تر است و بنابر روايت ، كسى كه يك درهم داشته باشد حسابش از كس ديگرى كه دو درهم دارد ، سبك‌تر است . « 1 » خداوند مىفرمايد : « حقا كه انسان سركشى مىكند ؛ همين كه خود را بىنياز پندارد . » « 2 » حكمت خداوند از آن روى است كه مىخواهد « بندگانش را از راه ثروت و فرزندان آزموده تا كسانى كه از سهم خود خوشنود بوده و ديگرانى كه ناخشنود هستند ، شناخته شوند . گرچه خداوند خود آنها را بيش از خودشان مىشناسد ولى از آنها بايد كارهايى سربزند كه سزاوار پاداش و يا كيفر گردند و . . . » « 3 »\r\n( و خلق الآجال فأطالها و قصّرها و قدّمها و أخّرها ) خداوند ، زندگى برخى را پيش از زندگى ديگران قرار داده است ؛ همان‌گونه كه موسى و عيسى عليهما السّلام پيش از محمد صلّى اللّه عليه و آله بوده‌اند . ( و وصل بالموت أسبابها ) به دلايل مرگ همانند بيمارى ، قتل و . . . اشاره دارد . ( و جعله خالجا لأشطانها ) ضمير « جعله » به مرگ بازمىگردد و ضمير « أشطان » به اجلها . « أشطان » به معناى طنابها است و\r\n\r\n\r\n","description":"","footnote":"\r\n( 1 ) . تذكرة الموضوعات ، فتنى : 178 .\r\n( 2 ) .   كَلَّا إِنَّ الْإِنْسانَ لَيَطْغى * أَنْ رَآهُ اسْتَغْنى   علق / 96 : 6 - 7 .\r\n( 3 ) . « يختبرهم بالأموال و الأولاد ليتبيّن السّاخط لرزقه و الرّاضي بقسمه و إن كان سبحانه أعلم بهم من أنفسهم و لكن لتظهر الأفعال الّتي بها يستحقّ الثّواب و العقاب . . . » حكمت : 91 .\r\n","page_name":" 344 ","page_number":344},
  {"content":"\r\n\r\n« خالج » به معناى جذب‌كننده است . معناى اين بند آن است كه مرگ اجلها را به سوى خود كشانده و نزديك مىسازد . ( و قاطعا لمرائر أقرانها ) مرگ ، همان گونه كه طنابهاى اجل را به سوى خود مىكشد ، گاه نيز اين طنابها را كه در ظاهر محكم به نظر مىرسند ، پاره مىكند ؛ همان‌گونه كه گاه مرگ براى جوانان و كودكان و نونهالان رخ مىدهد .\r\n\r\nدرباره علم خدا ( 29 - 31 )\r\n« عالم السّرّ من ضمائر المضمرين و نجوى المتخافتين و خواطر رجم الظّنون و عقد عزيمات اليقين و مسارق إيماض الجفون و ما ضمنته أكنان القلوب و غيابات الغيوب و ما أصغت لاستراقه مصائخ الأسماع و مصائف الذّرّ و مشاتي الهوامّ و رجع الحنين من المولّهات و همس الأقدام و منفسح الثّمرة من ولائج غلف الأكمام و منقمع الوحوش من غيران الجبال و أوديتها و مختبإ البعوض بين سوق الأشجار و ألحيتها ( 29 ) و مغرز الأوراق من الأفنان و محطّ الأمشاج من مسارب الأصلاب و ناشئة الغيوم و متلاحمها و درور قطر السّحاب في تراكمها و ما تسفي الأعاصير بذيولها و تعفو الأمطار بسيولها و عوم نبات الأرض في كثبان الرّمال و مستقرّ ذوات الأجنحة بذرى شناخيب الجبال و تغريد ذوات المنطق في دياجير الأوكار و ما أوعبته الأصداف و حضنت عليه أمواج البحار و ما غشيته سدفة ليل أو ذرّ عليه شارق نهار ( 30 ) و ما اعتقبت عليه أطباق الدّياجير و سبحات\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nالنّور و أثر كلّ خطوة و حسّ كلّ حركة و رجع كلّ كلمة و تحريك كلّ شفة و مستقرّ كلّ نسمة و مثقال كلّ ذرّة و هماهم كلّ نفس هامّة و ما عليها من ثمر شجرة أو ساقط ورقة أو قراره نطفة أو نقاعة دم و مضغة أو ناشئة خلق و سلالة . ( 31 ) »\r\n\r\nترجمه\r\nخداوند از اسرار پنهانى مردم و از نجواى آنان كه آهسته سخن مىگويند و از آن‌چه كه در فكرها بواسطه گمان خطور مىكند و تصميم‌هايى كه به يقين مىپيوندد و از نگاه‌هاى رمزى چشم كه از لابلاى پلك‌ها خارج مىگردد ، آگاه است . خدا از آن‌چه در مخفىگاه‌هاى دل‌ها قرار دارد و از امورى كه پشت پرده غيب پنهان است و آن‌چه را كه پرده‌هاى گوش مخفيانه مىشنود و از اندرون لانه‌هاى تابستانى مورچگان و خانه‌هاى زمستانى حشرات ، از آهنگ اندوهبار زنان غم ديده و صداى آهسته قدم‌ها ، آگاهى دارد . خداى سبحان از جايگاه پرورش ميوه در درون پرده‌هاى شكوفه‌ها و از مخفىگاه غارهاى حيوانات وحشى در دل كوه‌ها و اعماق دره‌ها ، از نهان‌گاه پشه‌ها بين ساقه‌ها و پوست درختان ، از محل پيوستگى برگ‌ها به شاخسارها و از جايگاه نطفه‌ها در پشت پدران ، آگاه است . خدا از آن‌چه پرده ابر را به وجود مىآورد و به هم مىپيوندند و از قطرات بارانى كه از ابرهاى متراكم مىبارند و از آن‌چه كه گردبادها از روى زمين برمىدارند و باران‌ها با سيلاب آن را فرو مىنشانند و نابود مىكنند ، از ريشه گياهان زمين كه ميان انبوه شن و ماسه پنهان شده است ، از لانه پرندگانى كه در قله بلند كوه‌ها جاى گرفته و از نغمه‌هاى مرغان در آشيانه‌هاى تاريك ، از لؤلؤهايى كه در دل صدف‌ها پنهان است و امواج\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nدرياهايى كه آنها را در دامن خويش پروراندند ، آگاهى دارد . خدا از آن‌چه كه تاريكى شب آن را فراگرفته و يا نور خورشيد بر آن تافته و آن چه تاريكىها و امواج نور ، پياپى آن را دربر مىگيرد ، از اثر هر قدمى ، از احساس هر حركتى و آهنگ هر سخنى و جنبش هر لبى و مكان هر موجود زنده‌اى و وزن هر ذره‌اى و ناله هر صاحب اندوهى اطلاع دارد . خدا هر آن‌چه از ميوه شاخسار درختان و برگ‌هايى كه روى زمين ريخته و از قرارگاه نطفه و بسته شدن خون و جنين كه به شكل پاره‌اى گوشت است و پرورش دهنده انسان و نطفه آگاهى دارد .\r\n\r\nساختار ادبى\r\nعالم السّر : خبر براى مبتداى محذوف و در اصل چنين بوده : « هو عالم السرّ » . فقرات بعدى پس از « عالم السرّ » همگى عطف بر آن هستند .\r\n\r\nشرح و تفسير\r\nخلاصه اين بخش از خطبه آن است كه خداوند از همه چيز از كوچك و بزرگ ، محسوس و غير محسوس و . . . آگاه است . خداوند ، از آن چه در آسمانها و زمين مىگذرد ، آگاهى كامل دارد . مواردى كه در اين بخش از خطبه آمده ، همگى مثالهايى از علم خداوند هستند . ( عالم السّرّ من ضمائر المضمرين ) هر رازى نزد خداوند آشكار و روشن است . ( و نجوى المتخافتين ) « تخافت » به معناى سخن گفتن آهسته و با صداى آرام است . ( و خواطر رجم الظّنون ) اشاره به گمانهايى دارد كه بىپايه و اساس هستند . ( و عقد عزيمات اليقين ) آن‌چه در وجدان آدميان مىگذرد و شك و ترديدى در آن ندارند . ( و مسارق إيماض الجفون ) نگاههايى كه به‌صورت مخفيانه صورت مىگيرد و\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nخداوند از آنها نيز آگاه است . قرآن در اين باره مىفرمايد : « خدا نگاههاى دزدانه و آن‌چه را كه دلها نهان مىدارند مىداند . » « 1 » ( و ما ضمنته أكنان القلوب ) آن‌چه در دلها پنهان و مخفى شده است . ( و غيابات الغيوب ) و آن‌چه در اعماق و ژرفاى جان وجود دارد . ( و ما أصغت لاستراقه مصائخ الأسماع ) هر صدايى كه سوراخهاى گوش آن را مىربايند . ( و مصائف الذّرّ ) محل استراحت مورچه‌هاى كوچك در تابستان . ( و مشاتي الهوامّ ) محل استراحت حشرات كوچك در زمستان . ( و رجع الحنين من المولّهات ) خداوند از هر گفته و حسرت و ناله اندوهگينى آگاه است . ( و همس الأقدام ) و نيز صداى آهسته گامها بر روى زمين . ( و منفسح الثّمرة من ولائج غلف الأكمام ) خداوند از ميوه‌هاى درختان ، پيش از روييدن و آشكار شدن آگاه است . ( و منقمع الوحوش من غيران الجبال و أوديتها ) « منقمع » به محل پنهان شدن گفته مىشود و « غيران » جمع غار است . ( و مختبإ البعوض بين سوق الأشجار و ألحيتها ) « سوق » جمع « ساق » به معناى تنه درخت و « ألحية » جمع « لحاء » به معناى پوست است . ( و مغرز الأوراق من الأفنان ) « أفنان » به معناى شاخه‌هاى درختان است و « مغرز الأوراق » محل روئيدن آنها بر روى ساقه است . ( و محطّ الأمشاج من مسارب الأصلاب ) نطفه‌ها كه در اصل منى هستند و از پشت مردان سرازير مىشوند .\r\n( و ناشئة الغيوم و متلاحمها ) مىداند كه ابرها از كجا برخاسته و چگونه گرد هم مىآيند . ( و درور قطر السّحاب في تراكمها ) و حتى تعداد قطرات باران را و سرعت هر يك را مىداند . ( و ما تسفي الأعاصير بذيولها ) و آگاه است از هرچه\r\n\r\n\r\n","description":"","footnote":"\r\n( 1 ) .  يَعْلَمُ خائِنَةَ الْأَعْيُنِ وَ ما تُخْفِي الصُّدُورُ  غافر / 40 : 19 .\r\n","page_name":" 348 ","page_number":348},
  {"content":"\r\n\r\nكه بادها با خود مىبرند . ( و تعفو الأمطار بسيولها ) و هرچه كه سيلابها با خود مىبرند . ( و عوم نبات الأرض في كثبان الرّمال ) و حركت حشرات در بين تپه‌هاى شنى . ( و مستقرّ ذوات الأجنحة بذرى شناخيب الجبال ) و محل سكونت پرندگان در قله كوهها . ( و تغريد ذوات المنطق في دياجير الأوكار ) و آوازخوانى پرندگان در تاريكى لانه‌هايشان . ( و ما أوعبته الأصداف ) هر آن‌چه كه درون صدفها قرار دارد . ( و حضنت عليه أمواج البحار ) و هر آن‌چه درون درياها پديد مىآيد . ( و ما غشيته سدفة ليل ) هرچه درون دل شب پنهان است . ( أو ذرّ عليه شارق نهار ) هرچه روشنايى روز بر آن مىتابد . ( و ما اعتقبت عليه أطباق الدّياجير ) پشت سر هم آمدن پوششهاى تاريكى و ظلمت . ( و سبحات النّور ) و امواج روشنايى . ( و أثر كلّ خطوة ) جاى پاى افراد بر زمين . ( و حسّ كلّ حركة ) و صداى هر حركتى . ( و رجع كلّ كلمة ) پژواك هر سخن . ( و مثقال كلّ ذرّة ) وزن هر ذره اندك و كوچك . ( و هماهم كلّ نفس هامّة ) اوج و خيز صداها در محل برخاستن آنها . ( و ما عليها من ثمر شجرة أو ساقط ورقة ) همان‌گونه كه خداوند مىفرمايد : « و هيچ برگى فرو نمىافتد مگر اين‌كه آن را مىداند و هيچ دانه‌اى در تاريكيهاى زمين و هيچ تر و خشكى نيست مگر اين‌كه در كتابى روشن ثبت است . » « 1 » ( أو قرارة نطفة ) هر نطفه‌اى كه در زهدان زنان قرار مىگيرد . ( أو نقاعة دم ) قطرات خون در جايى كه از ريختن بازمىايستند . ( و مضغة ) هر لقمه يا چيز ديگرى كه جويده مىشود . ( أو ناشئة خلق و سلالة ) آغاز آفرينش و شكل و صورت آن . « سلاله » به معناى نسل و اصل است .\r\n\r\n\r\n","description":"","footnote":"\r\n( 1 ) .  وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  انعام / 6 : 59 .\r\n","page_name":" 349 ","page_number":349},
  {"content":"\r\n\r\n\r\nبدون زحمت و ملالت ( 32 - 33 )\r\n« لم تلحقه في ذلك كلفة و لا اعترضته في حفظ ما ابتدع من خلقه عارضة و لا اعتورته في تنفيذ الامور و تدابير المخلوقين ملالة و لا فترة بل نفذهم علمه و أحصاهم عدده و وسعهم عدله و غمرهم فضله مع تقصيرهم عن كنه ما هو أهله ( 32 ) الّلهمّ أنت أهل الوصف الجميل و التّعداد الكثير إن تؤمّل فخير مأمول و إن ترج فأكرم مرجوّ الّلهمّ و قد بسطت لي فيما لا أمدح به غيرك و لا اثني به على أحد سواك و لا أوجّهه إلى معادن الخيبة و مواضع الرّيبة و عدلت بلساني عن مدائح الآدميّين و الثّناء على المربوبين المخلوقين الّلهمّ و لكلّ مثن على من أثنى عليه مثوبة من جزاء أو عارفة من عطاء و قد رجوتك دليلا على ذخائر الرّحمة و كنوز المغفرة الّلهمّ و هذا مقام من أفردك بالتّوحيد الّذي هو لك و لم ير مستحقّا لهذه المحامد و الممادح غيرك و بي فاقة إليك لا يجبر مسكنتها إلّا فضلك و لا ينعش من خلّتها إلّا منّك و جودك فهب لنا في هذا المقام رضاك و أغننا عن مدّ الأيدي إلى سواك إنّك على كلّ شيء قدير . ( 33 ) »\r\n\r\nترجمه\r\nو براى اين همه آگاهى ، هيچ‌گونه زحمت و دشوارى براى او وجود ندارد و براى نگهدارى اين همه از مخلوقات رنگارنگ كه پديد آورده دچار نگرانى نمىشود و در تدبير امور مخلوقات ، سستى و ملالى در او راه\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nنمىيابد ، بلكه علم پروردگار در آنها نفوذ يافته و همه آنها را شماره كرده است و عدالتش همه را دربر گرفته و با كوتاهى كردن مخلوقات در ستايش او ، باز فضل و كرمش تداوم يافته است .\r\nخدايا ! تويى سزاوار ستايش‌هاى نيكو و بسيار و بىشمار تو را ستودن .\r\nاگر تو را آرزو كنند ، پس بهترين آرزويى و اگر به تو اميد بندند ، بهترين اميدى . خدايا درهاى نعمت بر من گشودى كه زبان به مدح غير تو نگشايم و بر اين نعمت‌ها غير از تو را ستايش نكنم و زبان را در مدح نوميد كنندگان و آنان كه مورد اعتماد نيستند باز نكنم .\r\nخداوندا ! هر ثناگويى از سوى ستايش شده پاداشى دارد ، به تو اميد به ستم كه مرا به سوى ذخائر رحمت و گنج‌هاى آمرزش آشنا كنى . خدايا اين بنده تو است كه تو را يگانه مىخواند و توحيد و يگانگى ، تو را سزاست و جز تو كسى را سزاوار اين ستايش‌ها نمىداند . خدايا ! مرا به درگاه تو نيازى است كه جز فضل تو جبران نكند و آن نيازمندى را جز عطا و بخشش تو به توانگرى مبدّل نگرداند ، پس در اين مقام رضاى خود را به ما عطا فرما و دست نياز ما را از دامن غير خود كوتاه گردان كه « تو بر هر چيزى توانايى . »\r\n\r\nواژه شناسى\r\nالكلفة : مشقت و سختى .\r\nالعارضة : هر چه از عمل بازدارد .\r\nالفترة : ضعف و سستى .\r\nالخلّة : فقر و تهيدستى .\r\nالمنّ : احسان و نيكى .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nساختار ادبى\r\nخير : خبر براى مبتداى محذوف و در اصل چنين بوده است : « أنت خير مأمول » .\r\nو لكلّ . . . مثوبّة : خبر مقدم و مبتداى موخر است .\r\nمن جزاء : جار و مجرور متعلق به « مثوبة » است .\r\nدليلا : حال براى « ك » در « رجوتك » .\r\n\r\nشرح و تفسير\r\n( لم تلحقه في ذلك كلفة و لا اعترضته في حفظ ما ابتدع من خلقه عارضة و لا اعتورته في تنفيذ الامور و تدابير المخلوقين ملالة و لا فترة ) خستگى و مشقت و ضعف و ملالت و . . . از عوارض اجسام است و خداوند جسم ندارد و از حوادث متأثّر نمىشود . او اثر مىگذارد و اثر نمىپذيرد ، تغيير مىدهد و خود تغيير نمىكند . هيچ‌چيز نمىتواند او را از انجام كارى بازدارد . او بر همه چيز توانا است و از هر جهت كمال مطلق است . ( بل نفذهم علمه ) خداوند بدون زحمت و تلاشى به همه چيز علم دارد . ( و أحصاهم عدده ) خداوند بدون وجود مانعى از تعداد همگان آگاه است . ( و وسعهم عدله ) عدل تشريعى و تكوينى خداوند در جهان فراگير است ، چرا كه هر چيزى را در جاى و مرتبه خود قرار داده و به نيكويى و استوارى تدبير كرده است . ( مع تقصيرهم عن كنه ما هو أهله ) هرچه آفريدگان در طاعت خداوند كوشش كنند و شكر او را به جاى آورند ، نمىتوانند اندكى از حق او را برآورده سازند .\r\n( اللّهمّ أنت أهل الوصف الجميل ) خردهاى وصف‌كنندگان از درك او ناتوان است . ( و التّعداد الكثير ) كمالات و كلمات خداوند ، بىپايان هستند : « و اگر آن\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nچه درخت در زمين است قلم باشد و دريا را هفت درياى ديگر به يارى آيد سخنان خدا پايان نپذيرد . قطعا خدا است كه شكست‌ناپذير حكيم است . » « 1 »\r\n( إن تؤمّل فخير مأمول و إن ترج فأكرم مرجوّ ) هيچ اميد حقيقى به غير خداوند وجود ندارد ؛ چه اينكه همه چيز از او آغاز و به او پايان مىيابد .\r\n( اللّهمّ و قد بسطت لي فيما لا أمدح به غيرك و لا اثني به على أحد سواك و لا اوجّهه إلى معادن الخيبة و مواضع الرّيبة و عدلت بلساني عن مدائح الآدميّين و الثّناء على المربوبين المخلوقين ) مدح و ستايشى را كه براى خدا مىگويم درباره هيچ كس ديگرى نمىگويم و تنها به سوى تو روى مىآورم ؛ چرا كه از ديگران چيزى دستگيرم نمىشود و هيچ سخن خالصانه‌ى ديگرى نيز از من بيرون نمىآيد ، جز آن كه از فضل و هدايت تو ناشى شده باشد .\r\n( اللّهمّ و لكلّ مثن على من أثنى عليه مثوبة من جزاء أو عارفة من عطاء ) فرق بين « جزاء » و « عارفه » آن است كه « جزاء » به پاداش پس از انجام كارى گفته مىشود و « عارفه » به هرگونه پاداش و نيكى . ( و قد رجوتك دليلا على ذخائر الرّحمة و كنوز المغفرة ) منظور از « دليل » راه رسيدن به مقصود است . معناى اين بند آن است كه من به تو پناه برده و بر تو توكل كرده و به كرم تو اعتماد نموده و در عفو و بخشش تو رغبت دارم .\r\n( اللّهمّ و هذا مقام من أفردك بالتّوحيد الّذي هو لك و لم ير مستحقّا لهذه المحامد و الممادح غيرك و بي فاقة إليك لا يجبر مسكنتها إلّا فضلك و لا ينعش من خلّتها إلّا منّك وجودك فهب لنا في هذا المقام رضاك و أغننا عن مدّ الأيدي إلى سواك إنّك على كلّ\r\n\r\n\r\n","description":"","footnote":"\r\n( 1 ) .  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  لقمان / 31 : 27 .\r\n","page_name":" 353 ","page_number":353},
  {"content":"\r\n\r\nشيء قدير ) امام عليه السّلام به آفريدگار خويش مىگويد : در بارگاه تو آن‌گونه كه دوست دارى قرارگرفته‌ام و تو نياز من به بخششهايت را مىدانى و مىشناسى ؛ پس آن اندازه به من عطا فرما كه تهيدستىام از بين برود و از روى فضل خويش من را از ديگران بىنياز گردان كه تو بر هر چيزى توانا هستى . »\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nخطبه 92\r\n\r\nجز مرا بجوييد !\r\n« دعوني و التمسوا غيري فإنّا مستقبلون أمرا له وجوه و ألوان لا تقوم له القلوب و لا تثبت عليه العقول و إنّ الآفاق قد أغامت و المحجّة قد تنكّرت و اعلموا أنّي إن أجبتكم ركبت بكم ما أعلم و لم اصغ إلى قول القائل و عتب العاتب و إن تركتموني فأنا كأحدكم و لعلّي أسمعكم و أطوعكم لمن ولّيتموه أمركم و أنا لكم وزيرا خير لكم منّي أميرا . »\r\n\r\nترجمه\r\nمرا واگذاريد و ديگرى را به‌دست آريد ، زيرا ما به استقبال حوادث و امورى مىرويم كه رنگارنگ و فتنه‌آميز است و چهره‌هاى گوناگون دارد و دل‌ها بر اين بيعت ثابت و عقل‌ها بر اين پيمان استوار نمىماند . چهره افق حقيقت را ( در دوران خلافت سه خليفه ) ابرهاى تيره فساد گرفته و راه مستقيم حق ناشناخته ماند . آگاه باشيد ، اگر دعوت شما را بپذيرم ، بر اساس آن‌چه كه مىدانم با شما رفتار مىكنم و به گفتار اين و آن و سرزنش سرزنش كنندگان گوش فرانمىدهم . اگر مرا رها كنيد چون يكى از شما هستم كه شايد\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nشنواتر و مطيع‌تر از شما نسبت به رييس حكومت باشم ، در حالى كه من وزير و مشاورتان باشم بهتر است كه امير و رهبر شما گردم .\r\n\r\nواژه‌شناسى\r\nالآفاق : جمع « افق » و پايان خط ديد چشم .\r\nأغامت : با ابر پوشيده شد .\r\nالمحجّة : راه روشن و مستقيم .\r\n\r\nساختار ادبى\r\nأمرا : مفعول « مستقبلون » است .\r\nأنا . . . خير : مبتدا و خبر .\r\nلكم : جار و مجرور ، متعلق به « خير » است .\r\nوزيرا ، اميرا : هر دو حال هستند .\r\n\r\nشرح و تفسير\r\n( دعوني و التمسوا غيري فإنّا مستقبلون أمرا له وجوه و ألوان لا تقوم له القلوب و لا تثبت عليه العقول و إنّ الآفاق قد أغامت و المحجّة قد تنكرت ) امام عليه السّلام ، پس از كشته شدن عثمان و درخواست مردم از او براى بيعت ، اين سخنان را فرمود .\r\nماجراى بيعت با امام عليه السّلام پيش از اين در خطبه « شقشقيه » گذشت . « 1 »\r\nعبد الكريم خطيب در اين باره مىنويسد : « بلاذرى مىگويد : مردم از اصحاب پيامبر صلّى اللّه عليه و آله و غير آنها بر على عليه السّلام يورش آورده و مىگويند : امير مؤمنان ،\r\n\r\n\r\n","description":"","footnote":"\r\n( 1 ) . نك : خطبه : 3 .\r\n","page_name":" 356 ","page_number":356},
  {"content":"\r\n\r\nعلى « 1 » . . . و طبرى مىگويد : ياران پيامبر صلّى اللّه عليه و آله نزدش آمدند و به او گفتند اين مرد كشته شد و مردم ناگزير نيازمند امامى هستند و امروز سزاوارتر از تو و با سابقه‌تر از تو و نزديك‌تر از تو به پيامبر خدا صلّى اللّه عليه و آله نمىيابيم . امام عليه السّلام فرمود :\r\nچنين نكنيد . من براى شما وزيرى باشم بهتر از آن است كه بر شما امير گردم و در روايت ديگرى از طبرى آمده است : انصار و مهاجران از جمله طلحه و زبير گردش آمدند و به او گفتند اى ابو الحسن ! دست خود را پيش دار تا با تو بيعت كنيم . گفت : نيازى به امارت بر شما ندارم . آنان گفتند : به خدا سوگند كه جز تو را برنگزينيم . . . » « 2 »\r\nابن قتيبه مىگويد : « مردم بر طلحه و زبير يورش آورده و آنان را به قتل عثمان متهم ساختند و به آنان گفتند شما در قتل عثمان دست داشتيد . پس خود را داوطلب خلافت مسازيد . . . آن‌گاه زبير برخاست و حمد و ستايش خدا را گفت و در ضمن سخنانش گفت : با هم مشورت كرديم و على عليه السّلام را براى خلافت پسنديديم پس با او بيعت كنيم . » « 3 » سپس خطيب مىافزايد :\r\n« على عليه السّلام در آغاز ترديد داشت و حق داشت كه ترديد داشته باشد ؛ زيرا بار مسئوليت گران و سنگينى را بايد به دوش مىگرفت . . . ولى سرنوشت\r\n\r\n\r\n","description":"","footnote":"\r\n( 1 ) . أنساب الاشراف : 5 / 18 .\r\n( 2 ) . ماجراى بيعت با امام على عليه السّلام در روايتهاى فراوانى و به سندهاى گوناگونى گزارش شده است .\r\nبراى نمونه نك : تاريخ طبرى : 5 / 152 ، چاپ اروپا ؛ انساب الاشراف : 5 / 70 ؛ العقد الفريد : 2 / 93 .\r\n( 3 ) . اين گفته به خزيمة بن ثابت انصارى نسبت داده شده است . نك : المعيار و الموازنه ، ابو جعفر اسكافى : 51 و نيز : على ابن ابيطالب عليهما السّلام ، بقيه النبوه و خاتم الخلافة ، عبد الكريم خطيب : 264 به بعد .\r\n","page_name":" 357 ","page_number":357},
  {"content":"\r\n\r\nمسلمانان در آستانه نابودى بود . بنابراين موقعيتى كه على عليه السّلام در آن بود ، جاى خطرپذيرى فراوان داشت . . . اين معركه سرنوشت اسلام را مشخص مىكرد . . . و جز افراد اوالو العزم كس ديگرى نمىتوانست آن را به جاى آورد . . . على عليه السّلام نمىتوانست مكث و توقف كند و از ورود به اين معركه پرهيز كرده ، از سختىها و دشوارىهايش رويگردان شود . او زندگى خويش را در اين راه گذاشت و وجود اسلام را بر وجود خويش برگزيد . » « 1 »\r\nامام عليه السّلام بيعت را پذيرفت و پس از آن لحظه‌اى آرام نگشت و سرانجام زندگىاش را با شهادت در راه خدا به پايان رسانيد ، ولى موفق شد در حد امكان از نابودى اسلام جلوگيرى كند . به‌راستى اگر امام عليه السّلام بيعت را مىپذيرفت چيزى از اسلام مانده بود ؟ درست است كه جنگها در زمان خلافت امام على عليه السّلام يكى پس از ديگرى پديد آمدند و امام عليه السّلام را به خود مشغول كردند ولى سرانجام ناكثان شناخته شده و مارقان از ديگران جدا گشته و گروه ستمگر با كشتن عمار ياسر رسوا شدند و چه راست گفته است خداوند : « خدا بر آن نيست كه مؤمنان را به اين حالى كه شما بر آن هستيد واگذارد تا آنكه پليد را از پاك جدا كند و خدا بر آن نيست كه شما را از غيب آگاه گرداند ولى خدا از ميان فرستادگانش هر كه را بخواهد برمىگزيند . پس\r\n\r\n\r\n","description":"","footnote":"\r\n( 1 ) . علىّ بن ابى طالب عليهما السّلام بقية النبوة و خاتم الخلافة ، عبد الكريم خطيب : 264 به بعد ، چاپ سال 1967 م .\r\n","page_name":" 358 ","page_number":358},
  {"content":"\r\n\r\nبه خدا و پيامبرانش ايمان بياوريد و اگر بگرويد و پرهيزگارى كنيد براى شما پاداشى بزرگ خواهد بود . » « 1 »\r\nشيخ محمد عبده مىگويد : « بخششهايى كه در زمان عثمان به مردم داده مىشد ، موجب شد طمعهاى مردمان افزايش يافته و ديگر پذيرش مساوات با ديگران برايشان مشكل بود . بنابراين اگر عدل درباره‌شان اجرا مىشد شورش كرده و براى رسيدن به خواسته‌هايشان فتنه به‌پا مىكردند . آنان بيشتر از رؤسا و بزرگان قوم بودند . پس اگر امام عليه السّلام تبعيضى را كه مىخواستند اجرا مىكرد ، ستم روا داشته و با شرع مخالفت كرده بود . از سوى ديگر مخالفان عثمان درخواست مساوات داشتند و اگر به آن دست نمىيافتند ، فتنه به‌پا مىكردند .\r\nبنابراين چگونه ممكن بود ، حق را بدون فتنه‌انگيزى اجرا كرد ؟ بنابراين حوادث پس از بيعت همان‌گونه رخ داد كه امام عليه السّلام در آغاز آن گمان مىكرد . » « 2 »\r\n( و اعلموا أنّي إن أجبتكم ركبت بكم ما أعلم ) بر مبناى كتاب خدا و سنت پيامبرش صلّى اللّه عليه و آله بر شما حكومت مىكنم . امام عليه السّلام در اين ويژگى معروف بود كه در اجراى حقوق خداوند ، نيرو و صلابت فراوان دارد . اين گفته نيز از عمر در روز شورا به تواتر نقل شده است كه « اگر على عليه السّلام ، خلافت را در دست گيرد ،\r\n\r\n\r\n","description":"","footnote":"\r\n( 1 ) .  ما كانَ اللَّهُ لِيَذَرَ الْمُؤْمِنِينَ عَلى ما أَنْتُمْ عَلَيْهِ حَتَّى يَمِيزَ الْخَبِيثَ مِنَ الطَّيِّبِ وَ ما كانَ اللَّهُ لِيُطْلِعَكُمْ عَلَى الْغَيْبِ وَ لكِنَّ اللَّهَ يَجْتَبِي مِنْ رُسُلِهِ مَنْ يَشاءُ فَآمِنُوا بِاللَّهِ وَ رُسُلِهِ وَ إِنْ تُؤْمِنُوا وَ تَتَّقُوا فَلَكُمْ أَجْرٌ عَظِيمٌ  آل عمران / 3 :\r\n179 .\r\n( 2 ) . شرح نهج البلاغه ، محمد عبده : 1 / 182 .\r\n","page_name":" 359 ","page_number":359},
  {"content":"\r\n\r\nشما را وادار به حركت در راه مستقيم مىكند . » « 1 » على عليه السّلام جز به نداى دين خويش فرانمىسپارد و او از غير از آن بىنياز است . دنياى او همان آخرتش است و چيزى غير از آخرت را نمىخواهد و براى همين بود كه بيعت را پذيرفت ؛ همان‌گونه كه خود فرمود : « اگر گردهم‌آيى حاضران نبود و با وجود ياران بر من حجت تمام نمىگشت و نيز اگر خدا از دانشمندان نخواسته بودند كه بر ستم ستمگر و ناله ستم‌ديده ساكت نمانند ، اگر اينها نبود طناب خلافت را بر شترش آويخته و رها مىساختم . » « 2 »\r\n( و إن تركتموني فأنا كأحدكم ) اگر آنان يارى خويش را از امام عليه السّلام دريغ مىداشتند ، وى بدون يار و ياور گشته و ناگزير به سكوت مىشد . ( و لعلّي أسمعكم و أطوعكم لمن ولّيتموه أمركم ) امام عليه السّلام لحظه‌اى در اين ترديد نداشت كه خلافت تنها حق او و نه ديگرى است ولى او تنها زمانى براى دستيابى به خلافت جنگ مىكند كه حقوق مسلمانان در حال از بين رفتن باشد و يار و ياور در اختيار داشته باشد . و نيز آن حضرت عليه السّلام در اين باره مىفرمايد : « به خدا سوگند ، تا زمانى كه امور مسلمانان استوار باشد و هيچ كس جز من ستم نديده باشد ، من نيز آرام و آسوده هستم و اميد به پاداش در برابر اين كار خويش دارم و در جلوه‌هاى دنيايى كه بر آن درگير هستيد ، زهد مىورزم . « 3 » اين گفته سخن ديگرى از امام عليه السّلام را تفسير مىكند كه فرمود : « على عليه السّلام\r\n\r\n\r\n","description":"","footnote":"\r\n( 1 ) . انساب الاشراف : 5 / 16 .\r\n( 2 ) . خطبه : 3 .\r\n( 3 ) . « و واللّه لأسلمنّ ما سلمت امور المسلمين ؛ و لم يكن فيها جور إلّا عليّ خاصّة ، التماسا لأجر ذلك و فضله ، و زهدا فيما تنافستموه من زخرفه و زبرجه » خطبه : 74 .\r\n","page_name":" 360 ","page_number":360},
  {"content":"\r\n\r\nفرمانبردارترين شما است . » ابن ميثم بحرانى مىگويد : « امام عليه السّلام ، در اين سخن خويش اشاره مىكند كه اگر كسى كه خدا را نافرمانى مىكند به خلافت رسد ، در آن صورت ديگر امام ، فرمانبردارترين شما نيست . » « 1 »\r\n( و أنا لكم وزيرا خير لكم منّي أميرا ) امام عليه السّلام آنان را بر راه حق وا مىدارد و اين ، كارى سخت و دشوار است . آن حضرت عليه السّلام پس از رسيدن به خلافت فرمود : « من از صلاح شما آگاه هستم و مىدانم چگونه كژى شما را راست گردانم ولى نمىخواهم صلاح شما را با فساد خويش به‌دست آورم . خداوند گونه‌هايتان را به خاك مالد و تلاش‌هايتان را شوم گرداند كه حق را به سان باطل نمىشناسيد و باطل را به آن اندازه كه حق را باطل مىگردانيد ، باطل نمىسازيد . » « 2 » معاويه مىگويد : اگر عقيل ، من را بهتر از برادرش نمىدانست او را رها نمىكرد . عقيل در پاسخش گفت : « برادرم براى دين من بهترين است و در مراقبت از نفس خويش از تو بهتر است ولى تو براى دنياى من بهتر هستى و من دنياى خويش را برگزيده و از خداوند درخواست پوزش مىكنم . » « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ميثم بحرانى : خطبه : 92 .\r\n( 2 ) . « و إنّي لعالم بما يصلحكم ، و يقيم أودكم ، و لكنّي لا أرى إصلاحكم بإفساد نفسي . أضرع اللّه خدودكم ، و أتعس جدودكم ! لا تعرفون الحقّ كمعرفتكم الباطل ، و لا تبطلون الباطل كإبطالكم الحقّ ! » خطبه : 69 .\r\n( 3 ) . الغارات : 1 / 522 ؛ سبل الهدى و الرشاد : 11 / 115 ؛ العقد الفريد : 4 / 90 .\r\n","page_name":" 361 ","page_number":361},
  {"content":"\r\n\r\n\r\nخطبه 93\r\n\r\nاز من بپرسيد ( 1 - 2 )\r\n« أمّا بعد أيّها النّاس فأنا فقأت عين الفتنة و لم يكن ليجترئ عليها أحد غيري بعد أن ماج غيهبها و اشتدّ كلبها فاسألوني قبل أن تفقدوني فو الّذي نفسي بيده لا تسألوني عن شيء فيما بينكم و بين السّاعة و لا عن فئة تهدي مائة و تضلّ مائة إلّا أنبأتكم بناعقها و قائدها و سائقها و مناخ ركابها و محطّ رحالها و من يقتل من أهلها قتلا و من يموت منهم موتا ( 1 ) و لو قد فقدتموني و نزلت بكم كرائه الامور و حوازب الخطوب لأطرق كثير من السّائلين و فشل كثير من المسئولين و ذلك إذا قلّصت حربكم و شمّرت عن ساق و ضاقت الدّنيا عليكم ضيقا تستطيلون أيّام البلاء عليكم حتّى يفتح اللّه لبقيّة الأبرار منكم إنّ الفتن إذا أقبلت شبّهت و إذا أدبرت نبّهت ينكرن مقبلات و يعرفن مدبرات يحمن حوم الرّياح يصبن بلدا و يخطئن بلدا . ( 2 ) »\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nترجمه\r\nپس از حمد و ستايش پروردگار ، اى مردم ! من بودم كه چشم فتنه را كندم و جز من هيچ كس جرأت چنين كارى را نداشت ، آن‌گاه كه امواج سياهىها بالا گرفت و به آخرين درجه شدّت خود رسيد . پس از من بپرسيد پيش از آن كه مرا نيابيد . سوگند به خدايى كه جانم در دست اوست ، نمىپرسيد از چيزى كه ميان شما تا روز قيامت مىگذرد و نه از گروهى كه صد نفر را هدايت يا گمراه مىسازد ، جز آن كه شما را آگاه مىسازم و پاسخ مىدهم و از آن كه مردم را بدان مىخواند و آن‌كه رهبريشان مىكند و آن‌كه آنان را مىراند و آن‌جا كه فرود مىآيند و آن‌جا كه بارگشايند و آن‌كه از آنها كشته شود و آن‌كه بميرد ، خبر مىدهم . آن روز كه مرا از دست داديد و نگرانىها و مشكلات بر شما باريدن گرفت و بسيارى از پرسش‌كنندگان به حيرت فرو رفته مىگويند سرانجام چه خواهد شد كه گروه بسيارى از پرسش شوندگان از پاسخ دادن فرو مانند .\r\nاين حوادث هنگامى رخ نشان مىدهد كه جنگ در ميان شما طولانى شود و دنيا چنان بر شما تنگ گردد كه ايّام بلا را طولانى پنداريد ، تا روزى كه خداوند پرچم فتح و پيروزى را براى باقى مانده نيكان شما به اهتزاز درآورد ( زمان ظهور حضرت حجّت عجل اللّه تعالى فرجه الشّريف ) فتنه‌ها آن‌گاه كه روى آورند با حق شباهت دارند و چون پشت كنند حقيقت چنان كه هست ، نشان داده مىشود ، فتنه‌ها چون مىآيند شناخته نمىشوند و چون مىگذرند ، شناخته مىشوند ، فتنه‌ها چون گردبادها مىچرخند ، از همه جا عبور مىكنند ، در بعضى از شهرها حادثه مىآفرينند و از برخى شهرها مىگذرند .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nواژه‌شناسى\r\nفقأ العين : چشمانش را از كاسه درآورد .\r\nماج : مضطرب و دگرگون شد و در اين‌جا منظور آن است كه عموميت و شمول يافت .\r\nالغيهب : تاريكى .\r\nالكلب : نوعى بيمارى مخصوص سگان كه اگر در اين حال كسى را گاز گيرند ، دچار ديوانگى مىشود و اگر در معالجه‌اش تاخير كنند ، مىميرد .\r\nالنّاعق : در اين‌جا منظور دعوت‌كننده است .\r\nكرائه : جمع « كريهه » به معناى زشتى است .\r\nحوازب : جمع « حازب » به معناى كار شديد و سخت .\r\nقلّص : شتاب كرد و پيوستگى نشان داد . اين كلمه بدون تشديد به معناى چنگ‌زدن و افتادن بر كسى است .\r\nشبّهت : فتنه را شبيه حق قرار داد .\r\nنبّهت : حق را يادآور شد .\r\n\r\nساختار ادبى\r\nليجترئ : « أن » مقدر پس از لام آن را منصوب كرده است و فعل ، تأويل به مصدر مىرود و محلا مجرور به لام جر است . جار و مجرور متعلق به محذوف هستند .\r\nلم يكن . . . أحد غير : « أحد » اسم افعال ناقصه و « غير » صفت آن است و خبر آن محذوف است كه در اصل « خيرا » بوده است .\r\nتستطيلون : حال براى ضمير مخاطب در « عليكم » است .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمعه : ضمير به « ضيق » بازمىگردد .\r\n\r\nشرح و تفسير\r\n( فأنا فقأت عين الفتنة و لم يكن ليجترئ عليها أحد غيري بعد أن ماج غيهبها و اشتدّ كلبها ) امام عليه السّلام مىفرمايد كه او مناسب‌ترين كس براى چيرگى بر فتنه‌ها و دفع شبهه‌ها است . « 1 » فتنه‌ها پس از پيامبر خدا صلّى اللّه عليه و آله در بين مسلمانان شعله‌ور شد و امام عليه السّلام به‌خوبى توانست ، آنها و يا بيشترشان را خاموش گرداند . از جمله :\r\n1 - مهاجران و انصار پيش از خنك شدن بدن مقدس پيامبر صلّى اللّه عليه و آله درباره جانشينى آن حضرت صلّى اللّه عليه و آله به رقابت و درگيرى پرداختند و امور مربوط به كفن و دفن پيامبر صلّى اللّه عليه و آله را به فراموشى سپردند . در اين ميان تنها امام عليه السّلام بود كه به كفن و دفن پيامبر صلّى اللّه عليه و آله مشغول گشته و اين فضيلت را ويژه خويش ساخت . عمويش عباس به وى گفت : دستت را بده تا با تو بيعت كنم . امام عليه السّلام گفت آن‌گاه خواهند گفت كه عموى پيامبر صلّى اللّه عليه و آله با پسر عمويش بيعت خواهد كرد و امام عليه السّلام نپذيرفت كه چنين كند . همچنين ابو سفيان به وى گفت با تو بيعت مىكنم و اين جا را آكنده از اسبان و مردان عليه آنان مىكنم . امام عليه السّلام بر او شوريد و فرمود تو همچنان عليه اسلام و مسلمانان توطئه مىچينى . « 2 » اگر\r\n\r\n\r\n","description":"","footnote":"\r\n( 1 ) . تعبير « فشل كثير من المسئولين » تفسير پيش گفته را تاييد مىكند . ابن ابى الحديد در تفسير اين بند نظر ديگرى گفته كه برخى از شارحان نيز از او پيروى كرده‌اند . نك : شرح نهج البلاغه : 7 / 47 .\r\n( 2 ) . ابو سفيان از آغاز ظهور اسلام ، دشمن شماره يك پيامبر صلّى اللّه عليه و آله و على ابن ابى طالب عليهما السّلام و اسلام بود تا آنكه در فتح مكه ، چيره گشت . وى در آغاز خلافت عثمان از دنيا رفت و ايمان هرگز به قلبش و قلب فرزندانش راه نيافت . هنگامى كه پيامبر صلّى اللّه عليه و آله از دنيا رفت وى در مدينه نبود و در بين راه -\r\n","page_name":" 365 ","page_number":365},
  {"content":"\r\n\r\nامام عليه السّلام پيشنهاد ابو سفيان را مىپذيرفت ، بنى هاشم و بسيارى از مهاجرين و انصار با وى بيعت مىكردند ، ولى امام عليه السّلام مصلحت اسلام و وحدت مسلمانان را ترجيح داد و تنها به اظهار اعتراض عليه ابو بكر اكتفا كرد و فرمود : « من بنده خدا و برادر پيامبر خدا صلّى اللّه عليه و آله و سزاوارتر از شما به خلافت و بيعت هستم . ما اهل‌بيت عليهم السّلام تا زمانى كه فقيهى دين‌شناس و آگاه به سنت پيامبر صلّى اللّه عليه و آله و توانا بر سياست مردم در دفاع از آنان و اجرا مساوات در بينمان باشد ، به خلافت پيامبر خدا صلّى اللّه عليه و آله سزاوارتريم . پس از هواى خويش پيروى نكنيد كه از راه راست گمراه مىشويد . » اين نخستين فتنه‌اى بود كه امام عليه السّلام پس از پيامبر صلّى اللّه عليه و آله آن را سركوب ساخت .\r\n2 - فدك را از دختر پيامبر صلّى اللّه عليه و آله غصب كردند و تلاش كردند خانه‌اش را بر سرش و همسر و فرزندانش عليهم السّلام بسوزانند و امام عليه السّلام براى حفظ وحدت كلمه مردم ، بردبارى پيشه كرد .\r\n\r\n\r\n","description":"","footnote":"\r\n- بازگشت ، مردى را ديد از مدينه مىآيد . از او پرسيد محمد صلّى اللّه عليه و آله مرد ؟ گفت آرى . گفت چه كسى جانشينش شد ؟ گفت ابو بكر . ابو سفيان گفت آن دو بىنوا على عليه السّلام و عباس چه كردند ؟ مرد گفت در جاى خويش نشسته‌اند . ابو سفيان گفت : به خدا سوگند اگر مرا براى خويش نگه داشته بودند ، نسلشان را بلند مىساختم . سپس افزود من غبارى مىبينم كه جز خون آن را بر جاى خويش نخواهد نشاند . سپس چون به مدينه رسيد در كوچه‌هايش راه مىرفت و مىگفت : اى بنى هاشم ديگر مردم در شما طمع نمىكنند ؛ به‌ويژه خاندان تيم و عدى ، در حالى كه اين امر تنها در شما و از آن شما است و براى آن هيچ كس جز على عليه السّلام سزاوار نيست . نك : العقد الفريد : 3 / 62 ؛ شرح نهج البلاغه ، ابن ابى الحديد : 3 / 120 .\r\n","page_name":" 366 ","page_number":366},
  {"content":"\r\n\r\n3 - ابو بكر پس از خود عمر را خليفه ساخت و امام عليه السّلام براى پرهيز از فتنه‌انگيزى سكوت كرد .\r\n4 - عمر خلافت را در قالب شورا به عثمان واگذاشت و باز امام عليه السّلام براى پرهيز از فتنه‌انگيزى سكوت كرد .\r\n5 - طلحه و زبير پيمان شكستند و عايشه را از خانه‌اش بيرون آورده ، فتنه به‌پا كردند و امام عليه السّلام بر آنها همگى چيره شد .\r\n6 - خوارج از دين خارج شدند و در راه مسلمانان به راهزنى و كشتار و ويرانى دست زدند . مردانى از جمله عبد اللّه بن خبّاب « 1 » را سربريده و شكم همسرش را دريده و زنان ديگرى چون امّ سنان را كشتند .\r\nامام عليه السّلام با آنها جنگيد و جز اندكى از آنها را زنده وانگذاشت .\r\nفتنه‌هاى فراوان ديگرى نيز بود كه امام عليه السّلام به آنها فرصت رشد و گسترش نداد ؛ از جمله شبهاتى كه درباره اسلام پديد مىآيد و زمينه گمراهى را فراهم مىآورد . اين شبهات موجب گشت كه امام عليه السّلام از مردم بخواهد هر سؤالى دارند از ايشان بپرسند .\r\n( فاسألوني قبل أن تفقدوني فو الّذي نفسي بيده لا تسألوني عن شيء فيما بينكم و بين السّاعة و لا عن فئة تهدي مائة و تضلّ مائة إلّا أنبأتكم بناعقها و قائدها و سائقها و مناخ ركابها و محطّ رحالها و من يقتل من أهلها قتلا و من يموت منهم موتا ) گاه قرائن و اسبابى طبيعى نشانگر رخ دادن حادثه‌اى هستند و به انسان امكان\r\n\r\n\r\n","description":"","footnote":"\r\n( 1 ) . خوارج وى را در كنار رودخانه‌اى سر بريده و خونش با آب رودخانه مخلوط شد . براى خواندن داستان كشتن عبد اللّه نگاه كنيد : تاريخ طبرى : 4 ، 60 ؛ أسد الغابة : 3 ، 150 ؛ الإصابة ، ابن حجر : 2 ، 294 ؛ و نيز براى آگاهى از شرح حال عبد اللّه بن خباب نك : المعارف ، ابن قتيبه : 317 .\r\n","page_name":" 367 ","page_number":367},
  {"content":"\r\n\r\nپيش‌بينى آن را مىدهند ؛ مانند پيش‌بينى هواشناسى و تحولات كيهانى از قبيل خسوف و كسوف و سيلاب و نيز تحولات سياسى اجتماعى مانند جنگ . . .\r\nولى گاه پيش‌بينى آينده بدون وجود هيچ قراينى صورت مىگيرد كه در اين صورت يا خيال‌پردازى است و يا از وحى و آگاهى از غيب ناشى مىشود .\r\nقرآن كريم تصريح مىكند كه ايمان به وحى از پايه‌هاى ايمان به خدا و پيامبرش است : « آنان كه به غيب ايمان مىآورند و نماز را برپا مىدارند و از آن‌چه به ايشان روزى داده‌ايم انفاق مىكنند و آنان كه بدانچه به سوى تو فرود آمده و به آن‌چه پيش از تو نازل شده است ايمان مىآورند و آنانند كه به آخرت يقين دارند . آنان برخوردار از هدايتى از سوى پروردگار خويش‌اند و آنان همان رستگارانند . » « 1 » خداوند ، موارد زيادى از علم غيب را در اختيار پيامبرش گذاشت : « اين جمله از اخبار غيب است كه به تو وحى مىكنيم و گرنه وقتى كه آنان قلمهاى خود را براى قرعه‌كشى به آب مىافكندند تا كدام يك سرپرستى مريم را به عهده گيرد نزد آنان نبودى و نيز وقتى با يكديگر كشمكش مىكردند نزدشان نبودى . » « 2 » و نيز « داناى نهان است و كسى را بر غيب خود آگاه نمىكند جز پيامبرى را كه از او خشنود باشد كه در اين‌صورت براى او از پيش‌رو و از پشت‌سرش نگاهبانانى بر خواهد\r\n\r\n\r\n","description":"","footnote":"\r\n( 1 ) .    الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ * وَ الَّذِينَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ بِالْآخِرَةِ هُمْ يُوقِنُونَ * أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ    بقره / 2 : 3 - 5 .\r\n( 2 ) .  ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ  آل عمران / 3 : 44 .\r\n","page_name":" 368 ","page_number":368},
  {"content":"\r\n\r\nگماشت . » « 1 » پيامبر صلّى اللّه عليه و آله ، نيز علم غيب خود را تنها در اختيار كسانى مىگذارد كه خداوند اجازه داده باشد و براى همين پيامبر صلّى اللّه عليه و آله ، علم غيب خويش را در اختيار امام على عليه السّلام مىگذاشت . امام عليه السّلام ، خود در اين باره مىفرمايد : « شما به خوبى موقعيت مرا از نظر خويشاوندى و قرابت و منزلت و مقام ويژه نسبت به رسول خدا صلّى اللّه عليه و آله مىدانيد ، او مرا در دامن خويش پرورش داد : من كودك بودم او ( همچون فرزندش ) در آغوش خويش مىفشرد ، و در استراحتگاه مخصوص خويش جاى مىداد ، بدنش را به بدنم مىچسبانيد و بوى پاكيزه او را استشمام مىكردم ، غذا را مىجويد و در دهانم مىگذاشت . هرگز دروغى در گفتارم نيافت و اشتباهى در كردارم پيدا ننمود . از همان زمان كه رسول خدا صلّى اللّه عليه و آله را از شير بازگرفتند خداوند بزرگترين فرشته از فرشتگان خويش را مأمور ساخت تا شب و روز وى را به راههاى بزرگوارى و درستى و اخلاق نيك سوق دهد . من همچون سايه‌اى به دنبال آن حضرت صلّى اللّه عليه و آله حركت مىكردم و او هر روز نكته تازه‌اى از اخلاق نيك را براى من آشكار مىساخت و مرا فرمان مىداد كه به او اقتدا كنم . وى مدتى از سال ، مجاور كوه حراء مىشد .\r\nتنها من او را مشاهده مىكردم و كسى جز من او را نمىديد . در آن روز غير از خانه رسول خدا صلّى اللّه عليه و آله خانه‌اى كه اسلام در آن راه يافته باشد وجود نداشت . تنها خانه آن حضرت صلّى اللّه عليه و آله بود كه او و خديجه عليها السّلام ، و من نفر سوم آنها ، اسلام را پذيرفته بوديم . من نور وحى و رسالت را مىديدم و نسيم نبوت را استشمام مىكردم . من به هنگام نزول وحى بر محمد صلّى اللّه عليه و آله صداى ناله شيطان را شنيدم از\r\n\r\n\r\n","description":"","footnote":"\r\n( 1 ) .   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً   جن / 72 : 26 - 27 .\r\n","page_name":" 369 ","page_number":369},
  {"content":"\r\n\r\nرسول خدا صلّى اللّه عليه و آله پرسيدم : اين ناله چيست ؟ فرمود : « اين شيطان است كه از پرستش خويش مايوس گرديده . تو آن‌چه را كه من مىشنوم ، مىشنوى و آن چه را كه من مىبينم مىبينى . تنها فرق ميان من و تو اين است كه تو پيامبر نيستى ، بلكه وزير منى . » « 1 »\r\nعبد الكريم خطيب مىگويد : « اگر تمام اطرافيان پيامبر صلّى اللّه عليه و آله از همسر و فرزندانش را بررسى كنيد ، هيچ يك به اندازه على عليه السّلام يار و همراه پيامبر صلّى اللّه عليه و آله نبوده است ؛ او بيش از سى سال پيوسته در خدمت پيامبر صلّى اللّه عليه و آله بود و هيچ يك از مسلمانان چنين مدتى در كنار پيامبر صلّى اللّه عليه و آله نبودند . بنابراين ، حال كه امام على عليه السّلام بالاترين درجه خويشاوندى و بيشترين اندازه همراهى را داشته است و نيز وى گوشى شنوا و قلبى هشيار و عقل و حافظه‌اى استوار داشت ، با وجود همه اينها دانشهاى منسوب به امام على عليه السّلام كمتر از انتظار است ؛ گرچه برخى در نسبت اين دانشها شك و ترديد كنند . هر علم غيبى كه امام عليه السّلام از آن خبر مىدهد ، از پيامبر صلّى اللّه عليه و آله و آن حضرت صلّى اللّه عليه و آله نيز از جبرئيل گرفته است ؛ همان‌گونه\r\n\r\n\r\n","description":"","footnote":"\r\n( 1 ) . « و قد علمتم موضعي من رسول اللّه صلّى اللّه عليه و آله بالقرابة القريبة و المنزلة الخصيصة . وضعني في حجره و أنا ولد يضمّني إلى صدره و يكنفني في فراشه و يمسّني جسده و يشمّني عرقه و كان يمضغ الشّيء ثم يلقمنيه و ما وجد لي كذبة في قول و لا خطلة في فعل و لقد قرن اللّه به صلّى اللّه عليه و آله من لدن أن كان فطيما أعظم ملك من ملائكته يسلك به طريق المكارم و محاسن أخلاق العالم ليله و نهاره و لقد كنت أتّبعه اتباع الفصيل أثر أمه يرفع لي في كلّ يوم من أخلاقه علما و يأمرني بالاقتداء به و لقد كان يجاور في كلّ سنة بحراء فأراه و لا يراه غيري و لم يجمع بيت واحد يومئذ في الإسلام غير رسول اللّه صلّى اللّه عليه و آله و خديجة و أنا ثالثهما أرى نور الوحي و الرّسالة و أشمّ ريح النبوّة و لقد سمعت رنّة الشّيطان حين نزل الوحي عليه صلّى اللّه عليه و آله فقلت : يا رسول اللّه ما هذه الرنة ؟ فقال :\r\n« هذا الشّيطان قد أيس من عبادته إنّك تسمع ما أسمع و ترى ما أرى إلّا أنّك لست بنبيّ و لكنّك لوزير » خطبه : 192 .\r\n","page_name":" 370 ","page_number":370},
  {"content":"\r\n\r\nكه حضرت عليه السّلام خود فرمود : « اين علم را خداوند به پيامبرش آموخت و ايشان به من آموخت و از خدا خواست كه سينه‌ام را حافظ آنها گرداند . » « 1 »\r\n( و لو قد فقدتموني و نزلت بكم كرائه الامور و حوازب الخطوب لأطرق كثير من السّائلين و فشل كثير من المسئولين ) اگر من در ميان شما نباشم و حادثه‌اى بر شما فرود آيد هيچ كس را براى بر طرف كردن آن و يا پاسخ دادن به آن نمىيابيد . ( و ذلك إذا قلّصت حربكم ) اگر جنگ بين شما و دشمنانتان دراز گردد .\r\n( و شمّرت عن ساق ) اين تعبير كنايه از شدت و سختى جنگ است . ( و ضاقت الدّنيا عليكم ضيقا تستطيلون أيّام البلاء عليكم ) بلا پس از من شما را خواهد گزيد و آن‌چنان روزگار بر شما سخت خواهد آمد كه يك روز براى شما دراز و پايان‌ناپذير گردد . كسى كه در آرامش و آسايش باشد ، زمان براى او به‌طور طبيعى مىگذرد ولى هر ثانيه‌اى براى انسان گرفتار به اندازه گذر روزها است .\r\nهمان‌گونه كه متنّبى مىگويد : « شب عاشقان دراز است . » « 2 » ( حتّى يفتح اللّه لبقيّة الأبرار منكم ) خداوند سختى و دشوارى را از شما برنمىدارد مگر آن‌كه آزادگانى از ميانتان به جنگ با ستم و ستم‌كاران برخيزند و در راه حق بر سختىها بردبار باشند و در راه آزادگى و كرامت ، شهادت را به جان خرند .\r\n« در حقيقت خدا حال قومى را تغيير نمىدهد تا آنان حال خود را تغيير دهند . » « 3 »\r\n\r\n\r\n","description":"","footnote":"\r\n( 1 ) . « ذلك فعلم علّمه اللّه نبيّه صلّى اللّه عليه و آله فعلّمنيه و دعا لي بأن يعيه صدري و تضطمّ عليه جوانحي » خطبه : 128 .\r\n( 2 ) . اين مصرع بخشى از شعر متنبى در مدح سيف الدوله است . نك : ديوان متنبى ( نسخه همراه با شرح عبد الرحيم برقوقى ) : 4 / 195 ، چاپ مصر ، 1357 ه . ق ؛ شرح شافيه ابن حاجب : 4 / 80 .\r\n( 3 ) .  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  رعد / 13 : 11 .\r\n","page_name":" 371 ","page_number":371},
  {"content":"\r\n\r\n( إنّ الفتن إذا أقبلت شبّهت ) فتنه سبب مىشود امور بر انسانهاى ساده مشتبه گردد و آنها فتنه را خير و نيكى مىپندارند . ( و إذا أدبرت نبّهت ) حقيقت فتنه روشن نمىشود ، مگر زمانى كه از بين رفته و خاموش شده باشد و ضررها و خطراتش آشكار شده باشد . ( ينكرن مقبلات و يعرفن مدبرات ) اين بخش شرح و تفسير بخشهاى پيشين است . ابن ابى الحديد از فتنه جمل و خوارج به عنوان مثال براى اين سخن امام عليه السّلام ياد كرده است . « 1 » بسيارى از مردم در آغاز اين جنگ شك و ترديد داشتند و چون جنگ به پايان رسيد ، هدايت و گمراهى آشكار و طرف حق و باطل روشن شدند . فتنه‌ها همانند تندباد ، در جايى مىوزند و سپس آرام مىشوند . »\r\n\r\nفتنه بى اميه ( 3 - 4 )\r\n« ألا إنّ أخوف الفتن عندي عليكم فتنة بني أميّة فإنّها فتنة عمياء مظلمة عمّت خطّتها و خصّت بليّتها و أصاب البلاء من أبصر فيها و أخطأ البلاء من عمي عنها و ايم اللّه لتجدنّ بني أميّة لكم أرباب سوء بعدي كالنّاب الضّروس تعذم بفيها و تخبط بيدها و تزبن برجلها و تمنع درّها لا يزالون بكم حتّى لا يتركوا منكم إلّا نافعا لهم أو غير ضائر بهم و لا يزال بلاؤهم حتّى لا يكون انتصار أحدكم منهم إلّا كانتصار العبد من ربّه و الصّاحب من مستصحبه ترد عليكم فتنتهم شوهاء مخشيّة و قطعا جاهليّة ليس فيها منار هدى و لا علم يرى ( 3 ) نحن أهل\r\n\r\n\r\n","description":"","footnote":"\r\n( 1 ) . نك : شرح نهج البلاغه ، ابن ابى الحديد : 7 / 53 .\r\n","page_name":" 372 ","page_number":372},
  {"content":"\r\n\r\nالبيت منها بمنجاة و لسنا فيها بدعاة ثمّ يفرّجها اللّه عنكم كتفريج الأديم به من يسومهم خسفا و يسوقهم عنفا و يسقيهم بكأس مصبّرة لا يعطيهم إلّا السّيف و لا يحلسهم إلّا الخوف فعند ذلك تودّ قريش بالدّنيا و ما فيها لو يرونني مقاما واحدا و لو قدر جزر و جزور لأقبل منهم ما أطلب اليوم بعضه فلا يعطوننيه . ( 4 ) »\r\n\r\nترجمه\r\nآگاه باشيد همانا ترسناكترين فتنه‌ها در نظر من ، فتنه بنى اميه بر شما است ، فتنه‌اى كور و ظلمانى كه سلطه‌اش همه‌جا را فراگرفته و بلاى آن دامنگير نيكوكاران است . هر كس آن فتنه‌ها را بشناسد نگرانى و سختى آن دامنگيرش گردد و هر كس كه فتنه‌ها را نشناسد ، حادثه‌اى براى او رخ نخواهد داد .\r\nبه خدا سوگند ، بنى اميه بعد از من براى شما زمامداران بدى خواهند بود ، آنان چونان شتر سركشى كه دست به زمين كوبد و لگد زند و با دندان گاز گيرد و از دوشيدن شير امتناع ورزد ، با شما چنين برخوردى دارند ، و از شما كسى باقى نگذارند ، جز آن كس كه براى آنها سودمند باشد يا آزارى بدانها نرساند و بلاى فرزندان بنى اميه ، بر شما طولانى خواهد ماند چندان كه يارى خواستن شما از ايشان چون يارى خواستن بنده باشد از مولاى خويش يا تسليم شده از پيشواى خود . فتنه‌هاى بنى اميه پياپى با چهره‌اى زشت و ترس‌آور و ظلمتى با تاريكى عصر جاهليّت ، بر شما فرود مىآيد . نه نور هدايتى در آن پيدا ، و نه پرچم نجاتى در آن روزگاران به چشم مىخورد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nما اهل‌بيت پيامبر صلّى اللّه عليه و آله از آن فتنه‌ها در امانيم و مردم را بدان نمىخوانيم ، سپس خدا فتنه‌هاى بنى اميه را نابود و از شما جدا خواهد ساخت ؛ مانند جدا شدن پوست از گوشت كه با دست قصّابى انجام پذيرد . خدا با دست افرادى ، خوارى و ذلّت را به فرزندان اميه مىچشاند كه به سختى آنها را كنار مىزنند و جام تلخ بلا و ناراحتى و مصيبت را در كامشان مىريزند و جز شمشير چيزى به آنها نمىدهند و جز لباس ترس بر آنها نپوشانند . در آن هنگام ، قريش دوست دارد آن‌چه در دنياست بدهد تا يك بار مرا بنگرد ؛ گرچه لحظه كوتاهى ( به اندازه كشتن شترى ) باشد ، تا با اصرار چيزى را بپذيرم كه امروز پاره‌اى از آن را مىخواهم و نمىدهند .\r\n\r\nواژه‌شناسى\r\nالخطّة : موضوع .\r\nالضّروس : شتر ماده‌اى كه شيردوش را گاز بگيرد و تعبير « ضروسة الدهر » به معناى سخت‌شدن روزگار است .\r\nتعذم : گاز مىگيرد .\r\nتزبن : مىزند .\r\nالدّرّ : شير .\r\nالشّوهاء : زشت .\r\nالمخشيّة : ترسناك .\r\nالأديم : پوست .\r\nالخسف : خوارى .\r\nكأس مصبّرة : جامى كه مالامال شده باشد .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nجزر النّاقة : « نحر » ( - كشتن ) شتر و تعبير « جزر » درباره گوسفند به معناى سربريدن آن و درباره درخت نخل به معناى كندن آن است .\r\n\r\nساختار ادبى\r\nألا : براى آغاز سخن است .\r\nأيم اللّه : مبتدا است و خبر آن محذوف كه « قسمى » است .\r\nبكم : جار و مجرور و متعلق به محذوف و خبر « يزالون » است و در اصل چنين بوده است : « لا يزالون قائمين بكم » .\r\nشوهاء : حال براى « فتنة » است .\r\nنحن . . . بمنجاة : مبتدا و خبر است .\r\nمنها : جار و مجرور ، متعلق به « منجاة » است .\r\nأهل البيت : منصوب به « اختصاص » كه عامل نصب آن فعل « أخصّ » در تقدير است .\r\nعنفا ، خسفا : مفعول مطلق هستند .\r\nلو يروننى : « لو » مصدريه به معناى أن است ولى مانند أن فعل را نصب نمىدهد .\r\nلو قدر : « لو » ، براى بيان كم بودن تعداد يا هر چيز ديگرى به‌كار مىرود .\r\n« قدر » ، ظرف و منصوب است و به معناى زمان لازم براى سر بريدن حيوان است .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nشرح و تفسير\r\nامام عليه السّلام پيش از اين به فتنه‌هايى اشاره كرد كه در گذشته پديد آمده و آن حضرت عليه السّلام آنها را خاموش كرده است و ممكن است دوباره از نو آشكار و عيان شوند . حال به فتنه بنى اميه مىپردازد .\r\n( ألا إنّ أخوف الفتن عندي عليكم فتنة بني أميّة فإنّها فتنة عمياء مظلمة عمّت خطّتها و خصّت بليّتها ) منظور از شمول و عموميت فتنه بنى اميه آن است كه سركشى و گردن‌كشى آنان همگان را شامل شده و آزاد و برده را به بندگى مىكشند و به قتل و تبعيد و اسارت و شكنجه مىسپارند . ( و أصاب البلاء من أبصر فيها ) بلا در دولت سركش بنى اميه بر دانشمندان سنگين‌تر است و تير دشمنى آنان سخت‌تر بر اهل علم وارد مىآيد ؛ زيرا آنان در برخورد با منكرات امويان ، واكنشى سخت‌تر از خود نشان مىدهند . ( و أخطأ البلاء من عمي عنها ) هيچ كس از ستم امويان در امان نمىماند ؛ جز آنانى كه جاهلانه بر باطلهاى امويان مهر تاييد زده و آگاهانه يا ناآگاهانه و يا از روى طمع به تشويق آنان بپردازند . ( أرباب سوء بعدي كالنّاب الضّروس تعذم بفيها و تخبط بيدها و تزبن برجلها و تمنع درّها ) آنان پس از من همانند شتر چموشى هستند كه صاحب خود را گاز گرفته و آشوب به‌پا كرده و به هر كس در نزديكىاش باشد ، ضربه مىزند و شير خود را در اختيار هيچ كس نمىگذارد . ( لا يزالون بكم ) و همچنان به نابودى كشت و نسل ادامه مىدهند . ( حتّى لا يتركوا منكم إلّا نافعا لهم ) جز مزدورانشان كس ديگرى از شرشان در امان نخواهد ماند . ( أو غير ضائر بهم ) و يا كسانى كه بىطرفانه به گوشه‌اى نشسته و در برابر آنها مقابله نكنند . ( و لا يزال بلاؤهم حتّى لا يكون انتصار أحدكم منهم إلّا كانتصار العبد من ربّه و\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nالصّاحب من مستصحبه ) در آن صورت پيروزى شما در برابر امويان همانند برده‌اى است كه مىخواهد از زير بار اربابش رهايى يابد . شما در برخورد با امويان همانند بردگان خواهيد بود كه در ظاهر فرمان مىبريد و در باطن پر از كينه مىشويد . امام عليه السّلام مىفرمايد : يارى شما براى ديگرى ، در زمان بنى اميه همانند رفتار برده‌اى خواهد بود كه در برابرش از او فرمان مىبرد و پشت سرش او را غيبت مىكند . « 1 »\r\n( ترد عليكم فتنتهم شوهاء مخشيّة و قطعا جاهليّة ليس فيها منار هدى و لا علم يرى ) دولت بنىاميه سراسر شر است و به دور از داد و آكنده از ستم است . طه حسين مىگويد : « معاويه خلافت را پادشاهى ساخت و آن را به فرزندش منتقل كرد و حرامهاى زيادى از قرآن را حلال ساخت و همچنان حدود قرآن و سنت را مىدريد ؛ چرا كه هر گناهى ، گناه ديگرى را پيش مىكشد و محبت دنيا آدمى را قانع نمىسازد . قرآن مكه را حرام ساخت و پيامبر صلّى اللّه عليه و آله مدينه را و بنى اميه هر دوى آنها را حلال گردانيدند . يزيد بن معاويه مدينه را براى سربازان خويش حلال ساخت و آنان سه روز آن را غارت كردند و عبد الملك بن مروان به حجاج اجازه غارت كردن مكه را داد . . . همه اين كارها براى آن بود كه شهرهاى مقدس در اختيار بنى سفيان و بنى مروان قرار گيرد . ابن زياد نيز به دستور يزيد حسين عليه السّلام و فرزندان و برادرانش عليهم السّلام را كشت و دخترانش را آواره ساخت . . . و مال مسلمانان را از آن خويش ساخت و آن را همان‌گونه كه دوست داشت و نه آن‌گونه كه خدا دوست داشت ، مصرف مىكرد . » « 2 »\r\n\r\n\r\n","description":"","footnote":"\r\n( 1 ) . « و حتّى تكون نصرة أحدكم من أحدهم كنصرة العبد من سيّده إذا شهد أطاعه و إذا غاب اغتابه » خطبه : 98 .\r\n( 2 ) . مرآة الإسلام : 268 ، چاپ سال 1959 م .\r\n","page_name":" 377 ","page_number":377},
  {"content":"\r\n\r\nطه حسين ، نيز مىگويد : « ديگر نيازى نيست درباره « زياد » چيزى بگويم .\r\nاو در خطبه مشهورى به مردم گفت كه بىگناهان را به جاى گناهكاران و راست‌كيشان را به جاى بدكيشان خواهد گرفت . همچنين حجاج كه كشتارهاى فراوان به‌پا كرد . زياد و حجاج از سركشانى بودند كه بنى اميه دست آنان و ديگر واليان عراق را در ريختن خون مردم و نابودى اموالشان و فسادانگيزى گشوده بودند . » « 1 »\r\n( نحن أهل البيت منها بمنجاة ) اهل بيت عليهم السّلام از گناهان دولت اموى مصون هستند ؛ اما از ظلم و ستم آنها بيشترين بهره را خواهند برد . ( و لسنا فيها بدعاة ) ما اشرار و اهل فساد و گمراهى را فرانمىخوانيم . ( ثمّ يفرّجها اللّه عنكم كتفريج الأديم ) امام عليه السّلام اشاره به انقراض دولت امويان به‌دست عباسيان دارد و يا آن كه اشاره به ظهور امام زمان عجل اللّه تعالى فرجه الشّريف دارد .\r\n( يسومهم خسفا و يسوقهم عنفا و يسقيهم بكأس مصبّرة لا يعطيهم إلّا السّيف و لا يحلسهم إلّا الخوف ) اين صفات به‌طور كامل بر انتقام عباسيان از امويان مىخواند . پس بند اخير قرينه‌اى بر ترجيح قول نخست پيش گفته است . ( فعند ذلك تودّ قريش بالدّنيا و ما فيها لو يرونني مقاما واحدا و لو قدر جزر جزور ) منظور از قريش در اين‌جا بنى اميه و به‌طور خاص مروان بن محمد آخرين خليفه آنان است . منظور از « مقاما واحدا » رودخانه موصل است . خلاصه داستان آن كه مروان بن محمد با لشكريان خويش به ملاقات سپاه عباسيان شتافت و در\r\n\r\n\r\n","description":"","footnote":"\r\n( 1 ) . مرآة الإسلام : 293 .\r\n","page_name":" 378 ","page_number":378},
  {"content":"\r\n\r\nساحل رود زاب « 1 » مستقر شد . چون از دور پرچم دشمنانش را به رهبرى عبد اللّه بن محمد بن على بن عبد اللّه بن عباس ديد ، گفت آرزو مىكردم على بن ابى طالب عليهما السّلام به جاى اين نوجوان عباسى زير اين پرچم بود . « 2 » امام عليه السّلام نزديك به 90 سال پيش از اين واقعه از آن خبر مىدهد .\r\nابن ابى الحديد در شرح اين خطبه مىگويد : « اين داستان مشهور است و سيره‌نويسان همگى آن را نقل كرده‌اند . . . امام عليه السّلام در اين‌جا از ظهور سياه‌جامگان يعنى بنى عباس و انقراض بنى اميه خبر مىدهد و حوادث همان گونه كه پيش‌بينى كرده بود رخ داد . اين گفته امام عليه السّلام چه راست از كار درآمد :\r\n« قريش آرزو مىكند كه دنيا و آن‌چه در آن است را بدهد و در برابر مرا ببيند . . . » هيچ تفسيرى براى پيش‌گويى راستين امام عليه السّلام وجود ندارد جز آن كه آن را برخاسته از وحى خدا و علم پيامبر صلّى اللّه عليه و آله بدانيم .\r\n( لا قبل منهم ما أطلب اليوم بعضه فلا يعطوننيه ) امام عليه السّلام در برابر امويان به سكوت راضى بود كه نه به سود آنان و نه به زيانشان باشد ولى آنان نپذيرفته و با همه توانشان به جنگش رفتند و چون نزد خدا رفت ، آرزو كردند كه اى كاش او و نه ديگرى بر ايشان حكم مىكرد ، زيرا او دين‌دار بود و به اعتراف خود امويان دنياخواه نبود .\r\n\r\n\r\n","description":"","footnote":"\r\n( 1 ) . منظور بخش بالاى رودخانه زاب است كه بين موصل و اربيل قرار دارد . براى آگاهى بيشتر معجم بلدان را ببينيد .\r\n( 2 ) . نك : الكامل ، ابن اثير : 4 / 327 - 334 ؛ الغارات : 1 / 12 ؛ شرح نهج البلاغه ، ابن ابى الحديد : 7 / 57 .\r\n","page_name":" 379 ","page_number":379},
  {"content":"\r\n\r\n\r\nخطبه 94\r\n\r\nبراى دين خدا ، به‌پا خاستند !\r\n« فتبارك اللّه الّذي لا يبلغه بعد الهمم و لا يناله حدس الفطن الأوّل الّذي لا غاية له فينتهي و لا آخر له فينقضي منها في وصف الأنبياء فاستودعهم في أفضل مستودع و أقرّهم في خير مستقرّ تناسختهم كرائم الأصلاب إلى مطهّرات الأرحام كلّما مضى منهم سلف قام منهم بدين اللّه خلف حتّى أفضت كرامة اللّه سبحانه إلى محمّد صلّى اللّه عليه و آله فأخرجه من أفضل المعادن منبتا و أعزّ الارومات مغرسا من الشّجرة الّتي صدع منها أنبياءه و انتجب منها امناءه عترته خير العتر و اسرته خير الاسر و شجرته خير الشّجر نبتت في حرم و بسقت في كرم لها فروع طوال و ثمرة لا تنال فهو إمام من اتّقى و بصيرة من اهتدى سراج لمع ضوؤه و شهاب سطع نوره و زند برق لمعه سيرته القصد و سنّته الرّشد و كلامه الفصل و حكمه العدل أرسله على حين فترة من الرّسل و هفوة عن العمل و غباوة من الامم اعملوا رحمكم اللّه على أعلام بيّنة فالطّريق نهج يدعوا إلى دار السّلام و أنتم في دار مستعتب على مهل و فراغ و\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nالصّحف منشورة و الأقلام جارية و الأبدان صحيحة و الألسن مطلقة و التّوبة مسموعة و الأعمال مقبولة . »\r\n\r\nترجمه\r\nبرتر و بزرگ است خدايى كه انديشه‌هاى ژرف ، حقيقت ذات او را نمىتوانند درك كنند ، و گمان زيرك‌ها آن را نمىيابد ، آغازى است كه نهايتى ندارد تا به آخر رسد و پايانى ندارد تا ايّام او سپرى گردد . پيامبران را در بهترين جايگاه به وديعت گذارد و در بهترين مكان‌ها استقرارشان داد . از صلب كريمانه پدران به رحم پاك مادران منتقل فرمود ، كه هرگاه يكى از آنان درگذشت ، ديگرى براى پيش برد دين خدا به‌پاخاست تا اين‌كه كرامت اعزام نبوّت از طرف خداى سبحان به حضرت محمّد صلّى اللّه عليه و آله رسيد . نهاد اصلى وجود او را از بهترين معادن استخراج كرد و نهال وجود او را در اصيل‌ترين و عزيزترين سرزمين‌ها كاشت و آبيارى كرد ، او را از همان درختى كه ديگر پيامبران و امينان خود را از آن آفريد به وجود آورد كه عترت او بهترين عترت‌ها و خاندانش بهترين خاندانها و درخت وجودش از بهترين درختان است ، در حرم امن خدا روييد و در آغوش خانواده كريمى بزرگ شد ، شاخه‌هاى بلند آن سر به آسمان كشيده كه دست كسى به ميوه آن نمىرسيد .\r\nپس پيامبر صلّى اللّه عليه و آله پيشواى پرهيزكاران و وسيله بينايى هدايت‌خواهان است ، چراغى با نور درخشان و ستاره‌اى فروزان و شعله‌اى با برق‌هاى خيره‌كننده و تابان است ، راه و رسم او با اعتدال و روش زندگى او صحيح و پايدار و سخنانش روشنگر حقّ و باطل و حكم او عادلانه است . خدا او را زمانى\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمبعوث فرمود كه با زمان پيامبران گذشته فاصله طولانى داشت و مردم از نيكوكارى فاصله گرفته ، و امّت‌ها به جهل و نادانى گرفتار شده بودند .\r\nخدا شما را بيامرزد ، اعمال نيكو را بر اساس نشانه‌هاى روشن انجام دهيد ، زيرا كه راه ، روشن است و شما را به خانه امن و امان دعوت مىكند .\r\nهم‌اكنون در دنيايى زندگى مىكنيد كه مىتوانيد رضايت خدا را به‌دست آوريد ؛ با مهلت و آسايش خاطرى كه داريد . اكنون نامه عمل سرگشاده ، و قلم فرشتگان نويسنده در حركت است ، بدن‌ها سالم و زبان‌ها گويا و توبه مورد قبول است و اعمال نيكو را مىپذيرند .\r\n\r\nواژه‌شناسى\r\nتبارك : مقدس گشت .\r\nتناسختهم : آنان را از جايى به جاى ديگر منتقل ساخت .\r\nأفضت : انجاميد .\r\nالمنبت : محل روئيدن گياه .\r\nالمغرس : محل كاشتن نهال .\r\nالأرومات : اصول و ريشه‌ها .\r\nصدع بالشّىء : براى انجام كارى برخاست .\r\nصدع إليه : به سويى متمايل شد و گرايش پيدا كرد .\r\nصدع عنه : از آن رويگردان شد .\r\nصدع منه : از بين گروهى جدا شد و خارج گشت .\r\nانتجب : برگزيده شد .\r\nالزّند : آتش‌زنه .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nالقصد : استقامت .\r\nالفترة : صلح و آرامش .\r\nالهفوة : لغزش .\r\nاستعتب : دل او را به‌دست آورد .\r\n\r\nساختار ادبى\r\nالّذى لا يبلغه : اسم موصول ، صفت براى « اللّه » و يا بدل از آن است .\r\nالأوّل : بدل و يا خبر براى مبتداى محذوف است و در اصل چنين بوده است : « هو الأول » .\r\nكلّما : ما ، مصدريه و ظرف است و نيز كلّ را نصب داده است ، زيرا مضاف به ظرف نصب مىگيرد .\r\nمنبتا : تمييز براى « مغرسا » است .\r\nالّتى صدع : صفت براى « شجرة » است .\r\n\r\nشرح و تفسير\r\n( فتبارك اللّه الّذي لا يبلغه بعد الهمم و لا يناله حدس الفطن الأوّل الّذي لا غاية له فينتهي و لا آخر له فينقضي ) پيش از اين بارها گذشت كه ذات خداوند با خردها درك نمىشود و چگونه ممكن است ابزار محدودى بتواند موجودى بىنهايت را درك كند ؟ و آيا مگر ممكن است ذره‌اى كوچك هستى بزرگ را در خود جاى دهد ! عقل تنها مىتواند به وجود خدا پى ببرد و اينكه هيچ چيز مانند او نيست و او آفريدگار همه چيز است و خود آفريده كسى نيست .\r\n( فاستودعهم في أفضل مستودع و أقرّهم في خير مستقرّ تناسختهم كرائم الأصلاب إلى مطهّرات الأرحام كلّما مضى منهم سلف قام منهم بدين اللّه خلف ) امام عليه السّلام در اين\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nبند از پيامبران خدا ياد مىكند و اين كه خداوند آنان را از پدرانى پاك به مادرانى پاك منتقل ساخته است . شيعه بر اين باور است كه هر پيامبرى بايد از ناپاكى پدران و بدكارى مادران پاك باشد ؛ زيرا وجود چنين گذشته‌اى سبب رويگردانى مردم از آنان مىگردد . . . دليلى كه گفته شده صرفا نظرى است كه عقل آن را مىپسندد و در عين حال آن را لازم نمىشمرد . بنابراين اگر دليل قطعى وجود داشته باشد ، اين نظريه پذيرفته مىشود و در غير اين صورت ضرورتى در پذيرش آن نيست . امام عليه السّلام مىفرمايد : « هرگاه يكى از آنان از بين مردم رخت بربندد ديگرى براى اقامه دين خداوند به جايش برمىخيزد . » اين گفته به آيه زير اشاره دارد : « باز فرستادگان خود را پياپى روانه كرديم . هر بار براى هدايت امتى پيامبرش آمد او را تكذيب كردند . پس ما امتهاى سركش را يكى پس از ديگرى آورديم و آنها را مايه عبرت و زبانزد مردم گردانيديم . دور باد از رحمت خدا مردمى كه ايمان نمىآورند . » « 1 »\r\n( حتّى أفضت كرامة اللّه سبحانه إلى محمّد صلّى اللّه عليه و آله فأخرجه من أفضل المعادن منبتا و أعزّ الارومات مغرسا من الشّجرة الّتي صدع منها أنبياءه و انتجب منها امناءه ) پيامبر اكرم صلّى اللّه عليه و آله مىفرمايد : « به خدا سوگند دوست ندارم مرا بالاتر از جايگاهم بالا ببريد . » دليل اين گفتار پيامبر صلّى اللّه عليه و آله آن است كه هيچ چيز جز خدا بالاتر از محمد صلّى اللّه عليه و آله نيست . او از جهت سلسله نسب به اسماعيل فرزند ابراهيم خليل مىرسد . امام عليه السّلام در اين بند به نسب پيامبر صلّى اللّه عليه و آله اشاره دارد : « رويشگاه وى از بهترين معادن است و ريشه وى از گرانترين ريشه‌ها است . » همچنين ممكن\r\n\r\n\r\n","description":"","footnote":"\r\n( 1 ) .  ثُمَّ أَرْسَلْنا رُسُلَنا تَتْرا كُلَّ ما جاءَ أُمَّةً رَسُولُها كَذَّبُوهُ فَأَتْبَعْنا بَعْضَهُمْ بَعْضاً وَ جَعَلْناهُمْ أَحادِيثَ فَبُعْداً لِقَوْمٍ لا يُؤْمِنُونَ  مؤمنون / 23 : 44 .\r\n","page_name":" 384 ","page_number":384},
  {"content":"\r\n\r\nاست منظور از رويشگاه محل تولد پيامبر صلّى اللّه عليه و آله يعنى شهر مكه و منظور از ريشه ، جد پيامبر صلّى اللّه عليه و آله حضرت اسماعيل عليه السّلام باشد . منزلت او آن است كه مكارم اخلاق را كامل ساخت و سرور پيامبران و پايان‌بخش آنان بود و او بنا به گفته برنارد شو ، آزادگر انسانيت بود .\r\n( عترته خير العتر و اسرته خير الاسر و شجرته خير الشّجر نبتت في حرم و بسقت في كرم لها فروع طوال و ثمرة لا تنال ) پيش از اين درباره خاندان پاك پيامبر صلّى اللّه عليه و آله و فضايلشان سخن به ميان رفت . در اين‌جا براى تبرك روايتى از صحيح مسلم مىافزاييم : « عايشه مىگويد : پيامبر صلّى اللّه عليه و آله در حالى كه عبايى كه داراى نقش و نگار بود بر دوش داشت ، بيرون آمد . حسن بن على عليهما السّلام نزدش آمد و حضرت صلّى اللّه عليه و آله وى را به زير عبا برد و سپس امام حسين عليه السّلام در كنار برادرش قرار گرفت و پس از آن فاطمه عليها السّلام آمد و سرانجام على عليه السّلام به زير عبا رفت . آن‌گاه پيامبر صلّى اللّه عليه و آله فرمود : خدا فقط مىخواهد آلودگى را از شما خاندان پيامبر بزدايد و شما را پاك و پاكيزه گرداند . « 1 » » « 2 »\r\n( فهو إمام من اتّقى و بصيرة من اهتدى سراج لمع ضوؤه و شهاب سطع نوره و زند برق لمعه ) اين بند درباره پيامبر صلّى اللّه عليه و آله است و مضمون آن در اين آيه آمده است : « اى پيامبر ما تو را گواه و بشارتگر و هشداردهنده فرستاديم و\r\n\r\n\r\n","description":"","footnote":"\r\n( 1 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n( 2 ) . نك : صحيح مسلم : ج 2 ، باب فضايل اهل بيت عليهم السّلام ؛ و نيز : شواهد التنزيل حسكانى : 2 / 39 ، ح 659 و جاهاى ديگر ؛ سنن ترمذى ، 5 / 327 ، ح 3205 و جاهاى ديگر .\r\n","page_name":" 385 ","page_number":385},
  {"content":"\r\n\r\nدعوت‌كننده به سوى خدا به فرمان او و چراغى تابناك . » « 1 » ( سيرته القصد و سنّته الرّشد ) او در هر كارى ميانه‌رو و در هر وصفى در نهايت كمال قرار داشته و در گفتار و عمل اخلاص داشت . ( و كلامه الفصل و حكمه العدل ) او تهى از شهوت و خودپسندى بود . در روايتى از پيامبر صلّى اللّه عليه و آله آمده است : « شما درگيرىهاى خود را نزد من مىآوريد و من انسانى بيش نيستم و شايد برخى از شما در بيان دليل خويش نيرومندتر از ديگرى باشد و من را راستگو شمرده به سود او داورى كنم ؛ چرا كه من بر پايه آن‌چه كه مىشنوم حكم مىكنم . پس اگر به سود يكى از شما داورى كردم و در واقع حق او نبود ، آن چه را از آن خويش ساخته ، قطعه‌اى از آتش در گردنش خواهد شد كه اندازه آن به اندازه هفت زمين است . » « 2 » شايد برخى معناى اين روايت را چنين بدانند كه ممكن است پيامبر صلّى اللّه عليه و آله خلاف عدل داورى كند . اما در واقع پاسخ اين اعتراض را در خود روايت مىتوان يافت . پيامبر صلّى اللّه عليه و آله مىفرمايد : من انسانى بيش نيستم و بر مبناى آن‌چه مىشنوم و درست مىدانم داورى مىكنم .\r\nبنابراين در موارد داورى وحى از جانب خدا بر پيامبر صلّى اللّه عليه و آله وحى فرستاده نمىشود كه حق را از باطل جدا كند و آن حضرت بر اساس اصول و قواعد داورى مانند وجود شاهد و غير آن همانند هر قاضى ديگرى حكم مىكند .\r\n\r\n\r\n","description":"","footnote":"\r\n( 1 ) .   يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً * وَ داعِياً إِلَى اللَّهِ بِإِذْنِهِ وَ سِراجاً مُنِيراً »   احزاب / 33 : 45 - 46 .\r\n( 2 ) . نك : صحيح بخارى : 2 / 867 ، ح 2326 ؛ صحيح ابن حبان : 11 / 460 ، ح 5071 ؛ سنن ترمذى : 3 / 624 ، ح 339 .\r\n","page_name":" 386 ","page_number":386},
  {"content":"\r\n\r\nبنابراين داورى او بر پايه اصول متعارف داورى عادلانه است و به عكس اگر كسى بر اساس اين اصول داورى نكند ، از دايره عدل خارج شده است .\r\n( أرسله على حين فترة من الرّسل ) خداوند ، او را در زمانى فرستاد كه فاصله‌اى بين وى و پيامبران گذشته وجود داشت . پيش از اين نيز عبارتى مانند آن گذشت . « 1 » ( و هفوة عن العمل ) مردم از دين و شريعت خداوند غافل شده بودند . ( و غباوة من الامم ) مردم به جهل و كورى گرفتار آمده بودند .\r\n( اعملوا رحمكم اللّه على أعلام بيّنة ) منظور از « الأعلام البينة » امامان هدايتگر يا احكام آشكار خداوند در كتاب و سنت است . به هر روى منظور امام عليه السّلام مشخص است و آن اينكه پيش از اتمام حجت و از دست رفتن فرصت به انجام كارهاى نيك مبادرت ورزيد . ( فالطّريق نهج ) راه خوشنودى خداوند روشن است . ( يدعوا إلي دار السّلام ) اين راه به ايمنى از خطرات و موارد هلاكت فرامىخواند . پس خوشا به حال كسى كه در آن گام برمىدارد و واى بر كسى كه از آن رويگردان شود . برخى از عرفا گفته‌اند : « راه براى خدا و به سوى خدا است . » « 2 » شايد منظورشان آن باشد كه شناخت خداوند از راه ارتباط مستقيم و بىواسطه با او به دست مىآيد و اين اتصال جز براى كسى كه خداوند راه آن را برايش گشايد ، فراهم نمىآيد . ( و أنتم في دار مستعتب على مهل و فراغ ) شما مىتوانيد در دنيا خوشنودى خداوند را با فرمانبردارى از او و عمل به اوامر و نواهىاش به‌دست آوريد و او دعاهايتان را مستجاب و به شما پاداش مىدهد . او مهربان و بخشنده است : « در دين بر شما سختى قرار\r\n\r\n\r\n","description":"","footnote":"\r\n( 1 ) . نك : ابتداى خطبه : 89 .\r\n( 2 ) . كراس هذه هى الصّوفية : 78 .\r\n","page_name":" 387 ","page_number":387},
  {"content":"\r\n\r\nنداده است . » « 1 » ( و الصّحف منشورة ) نامه اعمال براى نوشتن كارهايتان هميشه آماده است و هر كوچك و بزرگى در آن ثبت مىشود . ( و الأقلام جارية ) كارهاى نيك و بد شما همگى نوشته مىشود : « و كارنامه عمل شما در ميان نهاده مىشود آن‌گاه بزهكاران را از آن‌چه در آن است بيمناك مىبينى و مىگويند : اى واى بر ما ! اين‌چه نامه‌اى است كه هيچ كار كوچك و بزرگى را فرو نگذاشته جز اين كه همه را به‌حساب آورده است و آن‌چه را انجام داده‌اند حاضر يابند و پروردگار تو به هيچ كس ستم روا نمىدارد . » « 2 » ( و الأبدان صحيحة ) بدنهاى خود را پيش از گرفتارى به بيمارى و نابودى در اثر مرگ در انجام كارهاى نيك به‌كار گيريد . ( و الألسن مطلقة ) زبانهاى خود را جز به نيكى حركت ندهيد . در حديث آمده است : « ايمان هيچ بنده‌اى راست نمىگردد مگر آن‌كه قلبش راست باشد و قلب هيچ كسى راست نمىگردد مگر آن‌كه زبانش راست گردد . » « 3 » ( و التّوبة مسموعة ) خداوند فرمان به توبه داده است و در آن را گشوده است ؛ پس چگونه ممكن است آن را نپذيرد ؟ ! ( و الأعمال مقبولة ) اعمالتان گرچه كم باشد ، اما اگر خالص باشد ، پذيرفته مىشود . امام عليه السّلام در اين باره مىفرمايد : « هيچ عملى با وجود تقوا كم نيست و چگونه ممكن است عملى كه پذيرفته مىشود ، كم باشد ؟ » « 4 »\r\n\r\n\r\n","description":"","footnote":"\r\n( 1 ) .  وَ ما جَعَلَ عَلَيْكُمْ فِي الدِّينِ مِنْ حَرَجٍ  حج / 22 : 78 .\r\n( 2 ) .  وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  كهف / 18 : 49 .\r\n( 3 ) . « لا يستقيم إيمان عبد حتّى يستقيم قلبه و لا يستقيم قلبه حتّى يستقيم لسانه » خطبه : 176 .\r\n( 4 ) . « لا يقلّ عمل مع التّقوى و كيف يقلّ ما يتقبّل » حكمت : 93 .\r\n","page_name":" 388 ","page_number":388},
  {"content":"\r\n\r\n\r\nخطبه 95\r\n\r\nدرباره بعثت پيامبر صلّى اللّه عليه و آله\r\n« بعثه و النّاس ضلّال في حيرة و حاطبون في فتنة قد استهوتهم الأهواء و استزلّتهم الكبرياء و استخفّتهم الجاهليّة الجهلاء حيارى في زلزال من الأمر و بلاء من الجهل فبالغ في النّصيحة و مضى على الطّريقة و دعا إلى الحكمة و الموعظة الحسنة . »\r\n\r\nترجمه\r\nخدا پيامبر اسلام صلّى اللّه عليه و آله را به هنگامى مبعوث فرمود كه مردم در حيرت و سرگردانى بودند ، در فتنه‌ها به‌سر مىبردند ، هوى و هوس بر آنها چيره شده و خود بزرگ‌بينى و تكبّر به لغزش‌هاى فراوانشان كشانده بود و نادانيهاى جاهليّت پست و خوارشان كرده و در امور زندگى حيران و سرگردان بودند و بلاى جهل و نادانى دامنگيرشان بود . پس پيامبر صلّى اللّه عليه و آله در نصيحت و خيرخواهى نهايت تلاش را كرد و آنان را به راه راست راهنمايى و از راه حكمت و موعظه نيكو ، مردم را به خدا دعوت فرمود .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nواژه‌شناسى\r\nحاطبون : ضربه‌زننده و در اين‌جا منظور بدعت‌گذار است .\r\nإستهوتهم : برايشان زينت داد .\r\nإستذلّتهم : آنان را به لغزش كشانيد .\r\nإستخفّتهم : آنان را از راه حق و صواب دور كرد .\r\n\r\nساختار ادبى\r\nفى حيرة : جار و مجرور ، متعلق به « ضلّال » است .\r\nالجهلاء : صفت تاكيدى براى « جاهليت » است .\r\nحيارى : حال براى ضمير « استخفّتهم » است .\r\nفى زلزال : جار و مجرور ، متعلق به « حيّارى » است .\r\n\r\nشرح و تفسير\r\nپيش از اين بارها گذشت كه خداوند محمد صلّى اللّه عليه و آله را در زمانى فرستاد كه بيشتر مردم ، خداوند را از اساس انكار مىكردند و گروهى ديگر بتها را مىپرستيدند و برخى ديگر كتابهاى آسمانى را تحريف كرده و بدعت گذارده بودند و در نهايت همگى ارزشها و حلال و حرام را وانهاده بودند . محمد صلّى اللّه عليه و آله در چنين زمانى به پيامبرى برخاست و او سواد خواندن و نوشتن نداشت و با اين حال به جهانيان گفت كه شما بر گمراهى و فساد هستيد و رسالت من تنها راه هدايت و صلاح شما است و خردهاى سالم و وجدانهاى بيدار ، خود دليل درستى آن هستند . پس اگر خيرخواه خود هستيد ، به نداى خردها و وجدانتان گوش فرادهيد . . . و پيامبر صلّى اللّه عليه و آله به‌وسيله اين رسالت امّتى را تشكيل داد و تمدنهايى را ساخت .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nرسالت پيامبر صلّى اللّه عليه و آله با عقيده و شريعت‌اش همچنان پابرجا است و تا زمانى كه آدمى در زمين مىزيد ، آن نيز جاودان خواهد ماند . معجزات پيامبران با رفتارشان از بين رفت و امروز از عصاى موسى عليه السّلام و طبابت عيسى عليه السّلام و شتر صالح عليه السّلام و طوفان نوح عليه السّلام و آتش ابراهيم عليه السّلام خبرى نيست . . . آنها آمدند و رفتند و همگى حوادثى موقت بودند ؛ اما معجزه محمد صلّى اللّه عليه و آله جاودان است ؛ چرا كه اعجاز آن در عقيده و شريعت و آموزه‌هاى آن است و از اين‌رو بر خلاف ديگر معجزات ، از ويژگى جاودانگى برخوردار شد . »\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nخطبه 96\r\n\r\nهمبستگى برادران\r\n« الحمد للّه الأوّل فلا شيء قبله و الآخر فلا شيء بعده و الظّاهر فلا شيء فوقه و الباطن فلا شيء دونه منها في ذكر الرسول صلّى اللّه عليه و آله مستقرّه خير مستقرّ و منبته أشرف منبت في معادن الكرامة و مماهد السّلامة قد صرفت نحوه أفئدة الأبرار و ثنيت إليه أزمّة الأبصار دفن اللّه به الضّغائن و أطفأ به النّوائر ألّف به إخوانا و فرّق به أقرانا أعزّ به الذّلّة و أذلّ به العزّة كلامه بيان و صمته لسان . »\r\n\r\nترجمه\r\nسپاس خدا را كه اوّل است و چيزى پيش از او وجود نداشت و آخر است و پس از او موجودى نخواهد بود ، چنان آشكار است كه فراتر از او چيزى نيست و چنان مخفى و پنهان است كه مخفىتر از او يافت نمىشود .\r\nقرارگاه پيامبر صلّى اللّه عليه و آله بهترين قرارگاه و محل پرورش و خاندان او شريف‌ترين پايگاه است . در معدن بزرگوارى و گاهواره سلامت رشد كرد ، دل‌هاى نيكوكاران شيفته او گشته ، توجه ديده‌ها به سوى اوست . خدا به بركت وجود او كينه‌ها را دفن كرد و آتش دشمنىها را خاموش كرد . با او ميان دلها الفت و\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمهربانى ايجاد كرد و نزديكانى را از هم دور ساخت . انسان‌هاى خوار و ذليل و محروم در پرتو او عزّت يافتند ، و عزيزانى خود سر ذليل شدند . گفتار او روشنگر واقعيّت‌ها ، و سكوت او زبانى گويا بود .\r\n\r\nواژه‌شناسى\r\nمماهد : شيخ محمد عبده مىگويد : « مماهد ، جمع ممهد به معناى هر چيزى است كه براى فرش كردن زمين از آن استفاده مىكنند . » « 1 »\r\nأزمّة : جمع « زمام » به معناى افسار و لگام است .\r\nثنيت اليه : به سويش روى كرد .\r\nالضّغائن : كينه‌ها .\r\nالثّوائر : جمع « ثائرة » به معناى دشمنى است .\r\nالأقران : همتايان و هر دو چيزى كه با هم باشند .\r\n\r\nشرح و تفسير\r\n( الحمد للّه الأوّل فلا شيء قبله و الآخر فلا شيء بعده ) هيچ چيزى قبل از خدا و بعد از خدا نبوده و نيست و پيش از اين نيز ، بارها اين سخن گذشت . ( و الظّاهر فلا شيء فوقه ) او با قدرت خويش بر همه چيز چيره شده و هيچ چيز بر او چيره نيست . ( و الباطن فلا شيء دونه ) او از اندرون وجدان‌ها و پنهانىهاى انسانها آگاه است و هيچ چيز مانع از علم او نيست . دو بند آخر ممكن است چنين تفسير شود كه وجود خداوند از هر چيز ديگرى آشكارتر و حقيقت او از هر چيز ديگرى پنهان‌تر است . ( مستقرّه خير مستقرّ ) ضمير به پيامبر صلّى اللّه عليه و آله باز\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 187 .\r\n","page_name":" 393 ","page_number":393},
  {"content":"\r\n\r\nمىگردد و منظور از « مستقرّه » شهر مكه است . ( و منبته أشرف منبت ) ممكن است منظور از « منبت » شهر مكه باشد كه محل ولادت آن حضرت صلّى اللّه عليه و آله بوده است و يا سلسله نسب آن حضرت صلّى اللّه عليه و آله منظور است . ( و مماهد السّلامة ) اشاره به شهر مدينه دارد كه پيامبر صلّى اللّه عليه و آله در سلامت و آرامش از آزار مشركان در آن زيست و دولت اسلامى را در آن پايه گذاشت و خداوند دينش را بر همگان چيرگى بخشيد .\r\n( قد صرفت نحوه أفئدة الأبرار ) پيامبر صلّى اللّه عليه و آله در جامعه‌اى زندگى كرد كه آشوب و فساد و گمراهى و فروپاشى فراگير بود و با اين همه او از كودكى محبوب و مورد اعتماد همگان بود ، تا آن‌جا كه وى را صادق امين ناميده بودند . زمانى كه به پيامبرى برانگيخته شد و جنگ خويش را عليه شرك و فساد اظهار كرد ، گردن‌كشان بدكار از او روى گردانيده و بر او شوريدند و پاكان خوش‌كردار بر دوستى و وفادارىشان به آن حضرت صلّى اللّه عليه و آله افزودند . در بين دوستان حضرت صلّى اللّه عليه و آله رهبران علم و انديشه فراوانى در اروپا و آمريكا وجود دارد . « 1 » ( و ثنيت إليه أزمّة الأبصار ) ديده‌ها از هر مكان و زمانى به سوى آن حضرت صلّى اللّه عليه و آله و رسالتش چشم دوخته‌اند ؛ چرا كه شعاع هدايت و نور از ايشان درخشان است . ( دفن اللّه به الضّغائن و أطفأ به النّوائر ألّف به إخوانا ) عرب در هيچ دوره‌اى از تاريخ‌اش به جز در زمان محمد بن عبد اللّه صلّى اللّه عليه و آله بر يك امر گرد نيامد . خداوند با فضل و رحمت خويش عرب را يگانه ساخت . پيامبر صلّى اللّه عليه و آله هنگامى كه به مدينه مهاجرت كرد ، جنگ سختى بين دو قبيله اوس و خزرج در جريان بود و\r\n\r\n\r\n","description":"","footnote":"\r\n( 1 ) . نقل قول‌هاى فراوانى از شخصيت‌هاى علمى مغرب‌زمين درباره پيامبر صلّى اللّه عليه و آله در كتاب ديگرى از نگارنده با عنوان « فلسفة التوحيد و الولاية » در فصل « محمد صلّى اللّه عليه و آله و القرآن » آمده است .\r\n","page_name":" 394 ","page_number":394},
  {"content":"\r\n\r\nپيامبر صلّى اللّه عليه و آله آن جنگ و دشمنى را به پايان رسانيد . در آيه‌اى از قرآن به اين موضوع اشاره شده است : « آن‌گاه كه دشمنان يكديگر بوديد ، پس ميان دلهاى شما الفت انداخت تا به لطف او برادران هم شديد و بر كنار پرتگاه آتش بوديد كه شما را از آن رهانيد . اين‌گونه خداوند نشانه‌هاى خود را براى شما روشن مىكند . باشد كه شما راه بيابيد . » « 1 »\r\n( و فرّق به أقرانا ) اسلام ، بين پدر گمراه و فرزند مسلمان جدايى افكند . . .\r\nبراى نمونه عتبة بن ربيعة از نخستين كسانى بود كه در جنگ بدر به جنگ با مسلمانان برخاست ؛ « 2 » در حالى كه فرزندش حذيفة « 1 » در كنار پيامبر خدا صلّى اللّه عليه و آله\r\n\r\n\r\n","description":"","footnote":"\r\n( 1 ) .  إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ  ( آل عمران / 3 : 103 ) .\r\n( 2 ) . در روز بدر ، ابتدا عتبة بن ربيعة و برادرش شيبة و فرزندش ربيع در جلوى لشكر قريش قرار گرفتند . عتبة ، با صداى بلند به پيامبر صلّى اللّه عليه و آله گفت : اى محمد صلّى اللّه عليه و آله ، كسانى در شأن ما به سوى ما بفرست . پيامبر صلّى اللّه عليه و آله ابتدا سه تن از جوانان انصار را فرستاد . عوف و مسعود فرزندان عفراء و عبد اللّه بن رواحة . عتبة به آنان گفت شما كيستيد ؟ آنان خود را معرفى كردند . عتبة به آنان گفت ما با شما مبارزه نمىكنيم . عموزادگان‌مان پيش آيند . پيامبر صلّى اللّه عليه و آله به انصار گفت : به جاى خويش بازگرديد . سپس فرمود : على عليه السّلام ، حمزه عليه السّلام ، عبيدة برخيزيد و در دفاع از حقى بجنگيد كه پيامبرتان به آن برانگيخته شده است . چه اينكه آنان با باطل خويش آمده‌اند تا نور خدا را خاموش سازند . پس آن سه تن برخاستند و صورتهاى خويش را پوشانيده بودند . عتبة به آنان گفت :\r\nسخن گوييد كه اگر شما را در شأن خويش يابيم با شما پيكار مىكنيم . حمزه گفت من حمرة بن عبد المطلب ، شير خدا و پيامبرش صلّى اللّه عليه و آله هستم . عتبة پاسخ داد : همتايى گرامى هستى . على عليه السّلام گفت : على بن ابى طالب بن عبد المطلب هستم و عبيده نيز خود را معرفى كرد . عتبة به فرزندش وليد گفت : برخيز و با على عليه السّلام بجنگ و على عليه السّلام در آن زمان ، كم‌سن‌ترين آنها بود . مبارزه على عليه السّلام و وليد ، با دو ضربه به پايان رسيد . ضربه نخست را وليد زد كه به خطا رفت و ضربه دوم را على عليه السّلام بر دست چپ او زد كه دستش را جدا ساخت و با ضربه ديگرى او را هلاك كرد . -\r\n","page_name":" 395 ","page_number":395},
  {"content":"\r\n\r\nمىجنگيد و نيز عبد الرحمن بن أبى بكر « 2 » از مشركان بود و پدرش در كنار پيامبر خدا صلّى اللّه عليه و آله بود . امام عليه السّلام نيز در اين باره مىفرمايد : « در كنار پيامبر خدا صلّى اللّه عليه و آله ، پدران و فرزندان و برادران و عموزادگان‌مان را مىكشتيم و اين كار جز بر ايمان و فرمان‌بردارىمان نمىافزود . » « 3 » ( أعزّ به الذّلّة ) ستم‌ديدگان در دوران جاهليت به‌وسيله اسلام نيرومند و گرامى گشتند ؛ مانند عمار بن ياسر « 4 » ، سلمان « 5 » ، بلال « 1 » و بسيارى ديگر از ياران پيامبر صلّى اللّه عليه و آله . ( و أذّلّ به العزّة ) مشركان گردن‌كش را ذليل و خوار ساخت .\r\n\r\n\r\n","description":"","footnote":"\r\n- حمزه عليه السّلام نيز عتبة را كشت . نك : مغازى واقدى : 1 / 148 ؛ الإرشاد شيخ مفيد : ص 66 ، فصل 30 ، باب 20 .\r\n( 1 ) . او پدر محمد بن حذيفة و ارباب سالم است كه معروف به مولا ابو حذيفه است . نك : فتح البارى :\r\n7 / 79 ؛ المعجم الكبير : 7 / 58 .\r\n( 2 ) . وى در جنگ بدر همراه مشركان بود . سپس اسلام آورد و در سال 53 در نزديكى مكه از دنيا رفت . نك : المعارف ، ابن قتيبة : 174 ؛ الاستيعاب : 2 / 393 ؛ أسد الغابة : 3 / 306 ؛ الإصابه : 2 / 400 .\r\n( 3 ) . « و لقد كنّا مع رسول اللّه نقتل آباءنا و أبناءنا و إخواننا و أعمامنا ما يزيدنا ذلك إلا إيمانا و تسليما » خطبه :\r\n56 .\r\n( 4 ) . أبو يقظان ، عمار بن ياسر بن مالك بن كنانة بن قيس بن حصين كه خود و پدر و مادرش از نخستين اسلام‌آورندگان بودند . او هفتمين نفرى بود كه اسلام آورد و در جنگ صفين در كنار امام على عليه السّلام به شهادت رسيد و در آن حال 93 سال عمر داشت . نك : مروج الذهب : 2 / 21 - 22 ؛ تاريخ طبرى : حوادث سال 36 ؛ انساب الاشراف : 5 / 48 .\r\n( 5 ) . ابو عبد اللّه اصفهانى يا رامهرمزى كه عمر زيادى كرده بود . او برخى از اوصياى عيسى بن مريم را ديده بود . او را به غارت برده و در مدينه به زنى يهودى فروختند . او نيز براى آن زن كار كرد و خود را از او خريد . وى در جنگ خندق و جنگهاى بعد از آن حضور داشت و در زمان عمر ، والى مدائن شد و در سالهاى پايانى خلافت عمر يا سالهاى آغازين خلافت عثمان از دنيا رفت . -\r\n","page_name":" 396 ","page_number":396},
  {"content":"\r\n\r\n\r\nسكوت\r\n( كلامه بيان ) سخن او روشنگر حق و عدل است : « و از سر هوس سخن نمىگويد اين سخن بجز وحيى كه وحى مىشود نيست . » « 2 » ( و صمته لسان ) موارد سكوت پيامبر صلّى اللّه عليه و آله نيز گوياى حقايقى بوده است . او در جايى سكوت مىكرد كه سودى براى زندگى نداشت و انسان مكلف به شناخت آن نبود و يا سخن گفتن درباره آن هنوز زود بود و . . .\r\nشكى نيست كه سخن ، از اهداف و مقاصد آدمى پرده برمىدارد ولى در برخى موارد ، سكوت گوياتر و روشن‌تر از سخن است . مهم آن است كه انسان بداند چه وقت بايد سخن بگويد و چه وقت بايد ساكت باشد و جاى هريك را از ديگرى تمييز دهد و اگر بتواند به اين قواعد پايبند باشد ، در زندگى خود كامياب و در آخرت رستگار مىشود . . . انسان از آزادى بيان برخوردار است ولى همواره از آزادى سكوت برخوردار نيست ؛ براى نمونه\r\n\r\n\r\n","description":"","footnote":"\r\n- نك : الاستيعاب : 2 / 53 - 59 ؛ الإصابة : 2 / 60 ؛ تاريخ طبرى : 2 / 443 ؛ سيره ابن هشام : 4 / 335 ؛ تاريخ يعقوبى : 2 / 103 ؛ أسد الغابة : 3 / 222 .\r\n- ( 1 - 396 ) . او بلال بن رباح و مادرش حمامة است . وى در مكه به دنيا آمد و از آن مردى از بنى جمح بود .\r\nابو بكر او را به 5 اوقيه خريد و آزاد كرد . او در راه خدا شكنجه‌هاى بسيار ديد و در جنگ بدر و ديگر جنگها شركت داشت و نخستين كسى بود كه براى پيامبر خدا صلّى اللّه عليه و آله اذان گفت و پس از پيامبر صلّى اللّه عليه و آله ديگر هرگز اذان نگفت و به شام رفت و در آنجا مرد . نك : المعارف ، ابن قتيبه : 176 .\r\n( 2 ) .   وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى   نجم / 53 : 3 - 4 .\r\n","page_name":" 397 ","page_number":397},
  {"content":"\r\n\r\nجواب سلام را بايد به مانند آن و يا بهتر از آن داد . « 1 » و نيز ، انسان بايد نمازش را بخواند و با كارهاى زشت و با زبان و دست خود مخالفت كند . در حديثى آمده است : « كسى كه از حق سكوت كند ، شيطانى لال است . » « 2 » و نيز بهترين جهاد ، گفتن سخن عدلى نزد امامى ستم‌گر است . « 3 » در جاى ديگرى نيز آمده است كه اگر سخن از نقره باشد ، سكوت از طلا است . « 4 » اما در اين‌جا ، منظور سكوت در مواردى نيست كه سخن گفتن لازم است . امام عليه السّلام مىفرمايد : « چه بسيار كه كلمه‌اى سبب سلب نعمتى مىشود . » « 5 »\r\nآيا گفته امام عليه السّلام كه سكوت پيامبر صلّى اللّه عليه و آله نيز گوياى امرى بود با اين قاعده فقهى در تنافى نيست كه به انسان ساكت نمىتوان هيچ گفته‌اى را نسبت داد ؛ جز در مواردى كه قرينه‌اى بر موافقت شخص ساكت با گفته‌اى وجود داشته باشد . « 6 » در پاسخ بايد گفت كه اين سخن فقها به موارد اجراى قراردادهاى فقهى مانند خريد و فروش و . . . اختصاص دارد . آرى سكوت به خودى خود بر موافقت انجام قراردادى دلالت نمىكند . . . اما امام عليه السّلام در اين‌جا از عظمت\r\n\r\n\r\n","description":"","footnote":"\r\n( 1 ) . اين حكم از آيه زير به‌دست آمده است :  وَ إِذا حُيِّيتُمْ بِتَحِيَّةٍ فَحَيُّوا بِأَحْسَنَ مِنْها أَوْ رُدُّوها إِنَّ اللَّهَ كانَ عَلى كُلِّ شَيْءٍ حَسِيباً  ( و چون به شما درود گفته شد شما بهتر از آن درود گوييد يا همان را در پاسخ برگردانيد كه خدا همواره به هر چيزى حسابرس است ) نساء / 4 : 86 .\r\n( 2 ) . « السّاكت عن الحقّ شيطان أخرس » فقه السنة : 611 .\r\n( 3 ) . « أفضل الجهاد كلمة عدل عند إمام جائر » سنن ترمذى : 3 / 318 ، ح 2265 ؛ كنز العمال : 3 / 64 ، ح 5512 ؛ المعجم الكبير : 17 / 49 .\r\n( 4 ) . البداية و النهاية ، ابن كثير : 2 / 152 ؛ الكافى : 2 / 114 .\r\n( 5 ) . « فربّ كلمة سلبت نعمة » حكمت : 380 .\r\n( 6 ) . اين قاعده به امام شافعى نسبت داده شده است . نك : الأم : 1 / 178 ؛ المحصول ، رازى : 4 / 156 ؛ المستصفى ، غزالى : 151 .\r\n","page_name":" 398 ","page_number":398},
  {"content":"\r\n\r\nو بزرگى پيامبر صلّى اللّه عليه و آله به هنگام سخن گفتن و سكوت ياد مىكند . اين كجا و آن كجا ؟\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nخطبه 97\r\n\r\nكوتاهى در حق و شتاب به باطل ( 1 - 3 )\r\n« و لئن أمهل اللّه الظّالم فلن يفوت أخذه و هو له بالمرصاد على مجاز طريقه و بموضع الشّجا من مساغ ريقه أما و الّذي نفسي بيده ليظهرّن هؤلاء القوم عليكم ليس لأنّهم أولى بالحقّ منكم و لكن لإسراعهم إلى باطل صاحبهم و إبطائكم عن حقّي و لقد أصبحت الامم تخاف ظلم رعاتها و أصبحت أخاف ظلم رعيّتي ( 1 ) استنفرتكم للجهاد فلم تنفروا و أسمعتكم فلم تسمعوا و دعوتكم سرّا و جهرا فلم تستجيبوا و نصحت لكم فلم تقبلوا أشهود كغيّاب و عبيد كأرباب أتلو عليكم الحكم فتنفرون منها و أعظكم بالموعظة البالغة فتتفرّقون عنها و أحثّكم على جهاد أهل البغي فما آتي على آخر قولي حتّى أراكم متفرّقين أيادي سبا ترجعون إلى مجالسكم و تتخادعون عن مواعظكم اقوّمكم غدوة و ترجعون إليّ عشيّة كظهر الحنّية عجز المقوّم و أعضل المقوّم ( 2 ) أيّها الشّاهدة أبدانهم الغائبة عنهم عقولهم المختلفة أهواؤهم المبتلى بهم أمراؤهم صاحبكم يطيع اللّه و أنتم تعصونه و صاحب أهل\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nالشّام يعصي اللّه و هم يطيعونه لوددت و اللّه أنّ معاوية صارفني بكم صرف الدّينار بالدّرهم فأخذ منّي عشرة منكم و أعطاني رجلا منهم يا أهل الكوفة منيت منكم بثلاث و اثنتين صمّ ذووا أسماع و بكم ذووا كلام و عمي ذووا أبصار لا أحرار صدق عند اللّقاء و لا إخوان ثقة عند البلاء تربت أيديكم . ( 3 ) »\r\n\r\nترجمه\r\nاگر خداوند ، ستمگر را چند روزى مهلت دهد ، از بازپرسى و عذاب او غفلت نمىكند و او بر سر راه در كمين‌گاه ستمگران است و گلوى آنها را در دست گرفته تا از فرو رفتن آب دريغ دارد . آگاه باشيد به خدايى كه جانم در دست اوست ، شاميان بر شما پيروز خواهند شد ، نه از آن رو كه از شما به حق سزاوارترند ، بلكه در راه باطلى كه زمامدارشان مىرود شتابان فرمان‌بردارند و شما در گرفتن حق من سستى مىورزيد و هر آينه ، ملّت‌هاى جهان صبح مىكنند در حالى كه از ستم زمامدارانشان در ترس و وحشتند . من صبح مىكنم در حالى كه از ستمگرى پيروان خود وحشت دارم . شما را براى جهاد با دشمن برانگيختم ، امّا كوچ نكرديد ، حق را به گوش شما خواندم ولى نشنيديد و در آشكار و نهان شما را دعوت كردم ، اجابت نكرديد . پند و اندرزتان دادم ، قبول نكرديد . آيا حاضران غائب مىباشيد و يا بردگانى در شكل مالكان . فرمان خدا را بر شما مىخوانم ؛ از آن فرار مىكنيد و با اندرزهاى رسا و گويا شما را پند مىدهم از آن پراكنده مىشويد ، شما را به مبارزه با سركشان ترغيب مىكنم ؛ هنوز سخنانم به آخر نرسيده ، چون مردم\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nسبا ، متفرّق شده ، به جلسات خود بازمىگرديد و در لباس پند و اندرز ، يكديگر را فريب مىدهيد تا اثر تذكرات مرا از بين ببريد ، صبحگاهان كجىهاى شما را راست مىكنم ، شامگاهان به حالت اوّل برمىگرديد ؛ چونان كمان سختى كه نه كسى قدرت راست كردن آن را دارد و نه خودش قابليّت راست شدن را دارا است . اى مردم كه بدن‌هاى شما حاضر و عقل‌هاى شما پنهان و افكار و آراء شما گوناگون است و زمامداران شما دچار مشكلات شمايند ، رهبر شما از خدا اطاعت مىكند ، شما با او مخالفت مىكنيد ، امّا رهبر شاميان خداى را معصيت مىكند ، از او فرمانبردارند . به خدا سوگند دوست دارم معاويه شما را با نفرات خود مانند مبادله درهم و دينار با من سودا كند ، ده نفر از شما را بگيرد و يك نفر از آنها را به من بدهد . اى اهل كوفه ! گرفتار شما شده‌ام كه سه چيز داريد و دو چيز نداريد : كرهايى با گوش‌هاى شنوا ، گنگ‌هايى با زبان گويا ، كورانى با چشمهاى بينا . نه در روز جنگ از آزاده‌ايد و نه به هنگام بلا و سختى برادران يك‌رنگ مىباشيد . تهى دست مانيد .\r\n\r\nواژه‌شناسى\r\nالرّاصد : پاسبان و نگهبان .\r\nالمرصاد : راهى كه از آن پاسبانى و مراقبت مىشود .\r\nالمجاز : محل مرور .\r\nالشّجا : حزن و اندوه .\r\nساغ الطعام أو الشراب : فرو رفتن آب يا غذا ، گوارا و آسان شد .\r\nالمساغ : به محل عبور آب يا غذا مىگويند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاستنفرتكم : از شما خواست كه به جهاد برخيزيد . خداوند در اين باره مىفرمايد : « اگر بسيج نشويد خدا شما را به عذابى دردناك عذاب مىكند و گروهى ديگر به جاى شما مىآورد . » « 1 »\r\nموعظة بالغة : اندرزى كه به سرانجام خويش رسيده و انتظار مىرود كه كامل اثر كند .\r\nتتخادعون : منظور آن است كه حاضر نمىشويد و اندرز نمىگيريد .\r\nالحنيّة : كمان .\r\nأعضل : مشكل و دشوار گشت .\r\nمنيت : گرفتار شد .\r\nتربت : نيازمند شد .\r\n\r\nساختار ادبى\r\nو الّذى : واو ، قسميه است و « الذى » به آن مجرور شده است .\r\nليظهرنّ : لام ، در جواب قسم است و « يظهرنّ » مضارعى است كه به دليل گرفتن نون تاكيد ، مبنى بر فتح شده است . نمونه آن در اين آيه ديده مىشود :\r\n تَاللَّهِ لَأَكِيدَنَّ أَصْنامَكُمْ  « 2 » .\r\nسرّا : مفعول مطلق نوعى است و نيز ممكن است مصدرى باشد كه نقش حال را دارد .\r\n\r\n\r\n","description":"","footnote":"\r\n( 1 ) .  إِلَّا تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ  توبه / 9 : 39 .\r\n( 2 ) . انبياء / 21 : 57 .\r\n","page_name":" 403 ","page_number":403},
  {"content":"\r\n\r\nأيادى سبا : در اصل « تفرّق أيادى سبأ » بوده است و سپس مضاف حذف شده و مضاف اليه جاى آن نشسته است . ابن أبى الحديد مىگويد : « أيادى سبا دو اسم جداى از همه است كه با هم تركيب شده و نام يك شخص است .\r\nمانند معدى كرب » . « 1 »\r\nعشيّة : منصوب بنابر ظرف بودن است .\r\nالمقوّم : دو بار به‌كار رفته كه اولى اسم فاعل و دومى اسم مفعول است .\r\nأبدانهم : فاعل « شاهد » است .\r\nعقولهم : فاعل « غائبة » است .\r\nصمّ : خبر مبتداى محذوف و در اصل چنين بوده است : « أنتم صمّ » .\r\n\r\nشرح و تفسير\r\n( و لئن أمهل اللّه الظّالم فلن يفوت أخذه و هو له بالمرصاد على مجاز طريقه و بموضع الشّجا من مساغ ريقه ) خداوند ، از همه كارهاى خوب و بد و آشكار و پنهان آفريدگانش آگاه است و ناگزير از ستم‌گر و مجرم انتقام مىگيرد و هيچ چيز در آسمان و زمين نمىتواند او را مانع از آن شود .\r\n( أما و الّذي نفسي بيده ليظهرنّ هؤلاء القوم عليكم ليس لأنّهم أولى بالحقّ منكم و لكن لإسراعهم إلى باطل صاحبهم و إبطائكم عن حقّي ) تخم نيكو تنها در صورتى به درختى استوار تبديل مىشود كه در زمينى پاك كاشته شود و كشاورز همه زمينه‌هاى زندگى و رشد را براى او فراهم آورد . حق نيز تنها در صورتى زيان را از انسان دور مىكند و سود را برايش فرامىآورد كه يار و ياور داشته باشد .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 75 .\r\n","page_name":" 404 ","page_number":404},
  {"content":"\r\n\r\nحق تنها يك نظريه است كه به خودى خود سودى ندارد ؛ جز آن كه يارانى به آن ايمان آورده و در راه آن مبارزه كنند . امام عليه السّلام خود بر حق است ، ولى ياران وى گوش فرانمىدهند و فرمان‌نمىبرند . اما معاويه خود بر باطل است ، اما يارانش همگى در فرمان‌بردارى از او يگانه هستند . بنابراين جاى شگفتى نيست كه او با وحدت بر امر باطل ، بر على عليه السّلام با تفرقه يارانش در امر حق پيروز شود و پيش از اين نيز در اين باره سخن رفت . « 1 »\r\n( و لقد أصبحت الامم تخاف ظلم رعاتها و أصبحت أخاف ظلم رعيّتي ) سياست حاكمان به‌طور معمول ، بر مبناى بهره‌كشى و ستم به محكومان استوار است .\r\nهر كسى كه صدايش را در برابرشان بلند كند ، پاداشش را با شمشير مىدهند و از اين روى رعيت هميشه در ترس از حاكم قرار دارد ؛ اما رعيت امام عليه السّلام كاملا برعكس بودند و او خود از تفرقه و پراكندگى و ناتوانى آنان در ترس و هراس بود ، چرا كه او به داد و عدل حكم مىكرد و با همه توانش تلاش مىكرد كه خير و نيكى و پيروزى بر دشمن را برايشان محقق سازد .\r\nمناسب است در ارتباط با ترس رعيت از ظلم حاكم به حكمتى از كنفوسيوس اشاره كنيم . او در منطقه‌اى دور و بىآب و علف زندگى مىكرد و روزى زنى را ديد كه با شور و حرارت در كنار گورى گريه مىكند . از او در اين باره پرسيد و زن پاسخ داد : ببر پدر همسرم را كشت و سپس همسرم را و پس از آن فرزندم را كشت . كنفوسيوس به او گفت : پس چرا هنوز در اين‌جا زندگى مىكنى ؟ گفت : براى اين‌كه در اين‌جا حكومتى ستمگر وجود ندارد .\r\n\r\n\r\n","description":"","footnote":"\r\n( 1 ) . نك : خطبه : 25 .\r\n","page_name":" 405 ","page_number":405},
  {"content":"\r\n\r\nدر اين‌جا كنفوسيوس به يارانش روى كرد و گفت : به ياد آوريد كه حكومت ظالم بدتر از وجود يك درنده وحشى است .\r\n( استنفرتكم للجهاد فلم تنفروا ) پيش از اين ، بارها گلايه امام عليه السّلام از يارانش نقل شد . اين بار گلايه امام عليه السّلام شبيه به شكايت نوح عليه السّلام از مردم‌اش است :\r\n« نوح گفت : پروردگارا من قوم خود را شب و روز دعوت كردم و دعوت من جز بر گريزشان نيفزود و من هربار كه آنان را دعوت كردم تا ايشان را بيامرزى انگشتانشان را در گوشهايشان كردند و رداى خويشتن بر سر كشيدند و اصرار ورزيدند و هرچه بيشتر بر كبر خود افزودند . سپس من آشكارا آنان را دعوت كردم باز من به آنان اعلام نمودم و در خلوت و پوشيده نيز به ايشان گفتم و گفتم از پروردگارتان آمرزش بخواهيد كه او همواره آمرزنده است تا بر شما از آسمان باران پىدرپى فرستد و شما را به اموال و پسران يارى كند و برايتان باغها قرار دهد و نهرها براى شما پديد آورد . شما را چه شده است كه از شكوه خدا بيم نداريد و حال آنكه شما را مرحله‌به‌مرحله خلق كرده است ؟ ! مگر ملاحظه نكرده‌ايد كه چگونه خدا هفت آسمان را توبرتو آفريده است و ماه را در ميان آنها روشنايىبخش گردانيد و خورشيد را چون چراغى قرار داد و خداست كه شما را مانند گياهى از زمين رويانيد سپس شما را در آن بازمىگرداند و بيرون مىآورد بيرون آوردنى عجيب و خدا زمين را براى شما فرشى گسترده ساخت تا در راههاى فراخ آن برويد . نوح عليه السّلام گفت :\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nپروردگارا ! آنان نافرمانى من كردند و كسى را پيروى نمودند كه مال و فرزندش جز بر زيان وى نيفزود و دست به نيرنگى بس بزرگ زدند . » « 1 »\r\n( أ شهود كغيّاب و عبيد كأرباب ) بدنهايتان در اين‌جا حاضر است و خردهايتان غايب است و در خست و پستى بنده‌ايد و در بزرگ‌بينى و فخرفروشى ارباب . ( أتلو عليكم الحكم فتنفرون منها ) رويگردان و متفرق شدند و اندرز نگرفتند ؛ چرا كه از ابتدا تصميم داشتند به غير از هواى خويش ، سخنى نشنوند . از نظر آنان ، هواى نفسشان همان منطق و عقل و دين و وجدانشان بود . ( أحثّكم على جهاد أهل البغي ) منظور از « اهل بغى » معاويه و همراهانش در جنگ با على عليه السّلام هستند كه پيامبر صلّى اللّه عليه و آله آنان را قوم ستمگر ( الفئة الباغية ) ناميد . ( فما آتي على آخر قولي حتّى أراكم متفرّقين أيادي سبا ) طبرى و طبرسى در تفسير آيه 19 سبا « 2 » آورده‌اند كه : « از پيامبر خدا صلّى اللّه عليه و آله درباره سبا\r\n\r\n\r\n","description":"","footnote":"\r\n( 1 ) .                   قالَ رَبِّ إِنِّي دَعَوْتُ قَوْمِي لَيْلًا وَ نَهاراً * فَلَمْ يَزِدْهُمْ دُعائِي إِلَّا فِراراً * وَ إِنِّي كُلَّما دَعَوْتُهُمْ لِتَغْفِرَ لَهُمْ جَعَلُوا أَصابِعَهُمْ فِي آذانِهِمْ وَ اسْتَغْشَوْا ثِيابَهُمْ وَ أَصَرُّوا وَ اسْتَكْبَرُوا اسْتِكْباراً * ثُمَّ إِنِّي دَعَوْتُهُمْ جِهاراً * ثُمَّ إِنِّي أَعْلَنْتُ لَهُمْ وَ أَسْرَرْتُ لَهُمْ إِسْراراً * فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً * يُرْسِلِ السَّماءَ عَلَيْكُمْ مِدْراراً * وَ يُمْدِدْكُمْ بِأَمْوالٍ وَ بَنِينَ وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً * ما لَكُمْ لا تَرْجُونَ لِلَّهِ وَقاراً * وَ قَدْ خَلَقَكُمْ أَطْواراً * أَ لَمْ تَرَوْا كَيْفَ خَلَقَ اللَّهُ سَبْعَ سَماواتٍ طِباقاً * وَ جَعَلَ الْقَمَرَ فِيهِنَّ نُوراً وَ جَعَلَ الشَّمْسَ سِراجاً * وَ اللَّهُ أَنْبَتَكُمْ مِنَ الْأَرْضِ نَباتاً * ثُمَّ يُعِيدُكُمْ فِيها وَ يُخْرِجُكُمْ إِخْراجاً * وَ اللَّهُ جَعَلَ لَكُمُ الْأَرْضَ بِساطاً * لِتَسْلُكُوا مِنْها سُبُلًا فِجاجاً * قالَ نُوحٌ رَبِّ إِنَّهُمْ عَصَوْنِي وَ اتَّبَعُوا مَنْ لَمْ يَزِدْهُ مالُهُ وَ وَلَدُهُ إِلَّا خَساراً * وَ مَكَرُوا مَكْراً كُبَّاراً                   نوح / 71 : 5 - 22 .\r\n( 2 ) .  فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ فَجَعَلْناهُمْ أَحادِيثَ وَ مَزَّقْناهُمْ كُلَّ مُمَزَّقٍ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  ( تا گفتند پروردگارا ميان [ منزلهاى 
  ] سفرهايمان فاصله‌انداز و بر خويشتن ستم كردند پس آنها را براى آيندگان موضوع حكايتها گردانيديم و سخت تارومارشان كرديم . قطعا در اين [ ماجرا 
  ] براى هر شكيباى سپاسگزارى عبرتهاست ) سبأ / 34 : 19 .\r\n","page_name":" 407 ","page_number":407},
  {"content":"\r\n\r\nپرسيدند . پيامبر صلّى اللّه عليه و آله فرمود او مردى از عرب بود كه 10 فرزند داشت و 6 تن از آنان به سمت شرق و 4 تن ديگر به سمت غرب رفتند . كندة ، حميز ، أزد و أشعريون و مدحج و أنمار به شرق رفتند و خثعم و بجيلة دو تيره از أنمار هستند و اما آنهايى كه به غرب رفتند عبارتند از : عاملة ، جذام ، لخم ، غسّان . » ( ترجعون إلى مجالسكم و تتخادعون عن مواعظكم ) آنان پند و اندرزهاى امام عليه السّلام را مىشنيدند و چون پراكنده مىشدند ، همه‌چيز را به فراموشى مىسپردند .\r\nامام عليه السّلام اين ويژگى آنان را « نيرنگ‌زنى » مىنامد . ابن جوزى مىگويد : « انسان به هنگام شنيدن موعظه از دنيا و دنياخواهى تهى مىشود و حضور قلب مىيابد ؛ اما چون به زندگى دنيا بازمىگردد ، دوباره جذب آن مىشود . » « 1 »\r\n( اقوّمكم غدوة و ترجعون إليّ عشيّة كظهر الحنيّة ) شما را صبح‌گاهان با وعظ و اندرز راست مىگردانم و شامگاهان همچون پشت كمان كژ و ناراست مىگرديد . ( عجز المقوّم و أعضل المقوّم ) كسى كه مىخواهد شما را به راه راست درآورد ، ناتوان گرديده است و در نتيجه ، به راه آمدن شما دشوار و ناممكن گرديده است و در يك سخن ، بيمار از درمان روى برگردانده و پزشك از معالجه او ناتوان شده است . ( المختلفة أهواؤهم ) عبد الكريم خطيب مىگويد :\r\n« سپاه على عليه السّلام ، عليرغم تعداد زيادش نسبت به سپاه معاويه ، در معرض تندبادهاى شديدى از اختلاف و تفرقه بود . آنان به اندك بهانه‌اى به راه افتاده و برمىافروختند و هر يك از آنان مىخواست بر ديگرى پيروز گردد و هر رهبرى از آنان مىخواست نظر خود را حاكم نمايد . مىدانيم كه اطرافيان\r\n\r\n\r\n","description":"","footnote":"\r\n( 1 ) . صيد الخاطر : 1 / 147 و 216 ، چاپ دار الفكر دمشق .\r\n","page_name":" 408 ","page_number":408},
  {"content":"\r\n\r\nامام عليه السّلام ، تنها براى انگيزه‌هاى دينى و وجدانى در كنار امام عليه السّلام مىجنگيدند و در نتيجه آنان همگى آزاده بوده و امام عليه السّلام سلطه‌اى بر آنان نداشت . » « 1 » ( المبتلى بهم أمراؤهم ) در شرح ابن ابى الحديد آمده است كه : « متكلمان معتزلى گفته‌اند كه هيچ كس تاكنون سياست و تدبيرى به نيكويى على عليه السّلام نداشته است ؛ زيرا او با داشتن رعيتى پراكنده و سپاهى نافرمان توانست بر ناكثين و مارقين چيره شده و بر بسيارى از سختىها و دشوارىها پيرو گردد . » « 2 »\r\n( صاحبكم يطيع اللّه و أنتم تعصونه ) على عليه السّلام باداشتن خدا از آنان و هرچيز ديگرى بىنياز بود و اگر مىخواست از خدا نافرمانى كند ، آن‌گاه خواسته‌هايشان را اجابت كرده و آنان را مطيع خويش مىساخت . ( و صاحب أهل الشّام يعصي اللّه و هم يطيعونه ) معاويه نافرمانى خدا مىكند و خواسته‌هاى مردم را اجابت مىكند و اگر او مىخواست خواسته‌هايشان را ناديده بگيرد ، آنان نيز مانند مردم عراق مىشدند . ( لوددت و اللّه أنّ معاوية صارفني بكم صرف الدّينار بالدّرهم ) اگر مردم عراق و شام را جابه‌جا مىكرديم ، در آن صورت مردم عراق در فرمان‌بردارى معاويه مانند مردم شام مىشدند و مردم شام نيز براى امام عليه السّلام مانند مردم عراق و شايد نافرمان‌تر و سركش‌تر مىشدند . راز اين ماجرا در آن است كه سياست معاويه بر رشوه و خريدن افراد استوار بود و سياست امام عليه السّلام بر مبناى حق و عدل قرار داشت و شكى نيست كه ثروت عامل گردش دلها است . انسانهاى فرصت‌طلب با گرفتن مال به فرمانبردارى و اطاعت مىگرايند . خطيب مىگويد : « ثروت در ابتداى دعوت به اسلام يكى\r\n\r\n\r\n","description":"","footnote":"\r\n( 1 ) . عليّ بن ابى طالب عليهما السّلام بقية النبوّة و خاتم الخلافة : 482 .\r\n( 2 ) . شرح نهج البلاغه ، ابن ابى الحديد : 7 / 73 .\r\n","page_name":" 409 ","page_number":409},
  {"content":"\r\n\r\nاز راههاى نرم‌كردن دلها و علاقه‌مند كردن‌شان به دلها بود و حال در زمان معاويه ، به راهى براى بركندن ايمان از دلها تبديل شده بود ؛ چرا كه ثروت در دست على عليه السّلام موجب پراكنده شدن يارانش از وى مىشد و ثروت در دست معاويه دشمنانش را دوست ساخته و با آن قدرت خويش را برپايه تشويق و اميد بر مردم فراگير مىساخت . » « 1 »\r\nخطيب از طبرى نقل مىكند : « حطات بن يزيد بن مجاشعى « 2 » به همراه برخى از رؤساى قومش نزد معاويه رفت . معاويه به هر يك صد هزار داد و به حطات ، هفتاد هزار . به هنگام بازگشت از يكديگر درباره مقدار هديه پرسيدند و حطات از تفاوت مبلغ آگاه شد ؛ پس نزد معاويه بازگشت و گلايه كرد : من از آنها دينشان را خريدم . حطات پاسخ داد : من نيز دينم را مىفروشم و معاويه نيز هديه او را همانند ديگران ساخت . » « 3 »\r\n( يا أهل الكوفة منيت منكم بثلاث و اثنتين ) امام عليه السّلام مىگويد كه مردم كوفه دو دسته گرفتارى براى امام عليه السّلام ايجاد كردند . دسته نخست شامل سه گرفتارى بود : ( صمّ ذووا أسماع و بكم ذووا كلام و عمي ذووا أبصار ) بودن و نبودن هر چيزى كه كاركرد مورد انتظار خويش را نداشته باشد ، يكسان است . زبان نيز براى گفتن حق و چشم براى ديدن دلايل حق و گوش براى شنيدن آن و سود بردن از آن آفريده شده است . پس اگر چشم از آن‌چه مىبيند سود نبرد و\r\n\r\n\r\n","description":"","footnote":"\r\n( 1 ) . علىّ بن ابى طالب عليهما السّلام بقية النبوة و خاتم الخلافة : 445 به بعد .\r\n( 2 ) . وى بشر بن زيد بن علقمة بن حوى ابن سفيان ابن مشاجع ابن دارم تميمى دارمى مشاجعى است .\r\nنك : الإصابه ، 1 / 311 .\r\n( 3 ) . على بن ابى طالب عليهما السّلام بقية النبوّة و خاتم الخلافة : 444 به بعد .\r\n","page_name":" 410 ","page_number":410},
  {"content":"\r\n\r\nگوش نيز از آن‌چه كه مىشنود سود نبرد و زبان از گفتن حق لال شود ، ديگر چه سودى در آنها است ؟\r\nدسته دوم شامل دو گرفتارى است : ( لا أحرار صدق عند اللّقاء و لا إخوان ثقة عند البلاء ) شما در انجام هيچ كار جدىاى سودمند نيستيد و واى به حال كسى كه شما را به‌كار گيرد .\r\n( تربت أيديكم ) خير نبينيد . ابن ابى الحديد مىگويد : « امام عليه السّلام آن پنج گرفتارى را به دو دسته سه‌تايى و دوتايى تقسيم كرد ، زيرا سه تاى اول مثبت و دو تاى دوم منفى بودند و امام عليه السّلام خواست بين دسته مثبت و منفى تفاوت گذارد . » « 1 »\r\n\r\nاى شبيهان به شتر ( 4 - 6 )\r\n« يا أشباه الإبل غاب عنها رعاتها كلّما جمعت من جانب تفرّقت من جانب آخر و اللّه لكأنّي بكم فيما إخال أن لو حمس الوغى و حمي الضّراب قد انفرجتم عن ابن أبيطالب انفراج المرأة عن قبلها و إنّي لعلى بيّنة من ربّي و منهاج من نبيّي و إنّي لعلى الطّريق الواضح ألقطه لقطا ( 4 ) انظروا أهل بيت نبيّكم فالزموا سمتهم و اتّبعوا أثرهم فلن يخرجوكم من هدى و لن يعيدوكم في ردى فإن لبدوا فالبدوا و إن نهضوا فانهضوا و لا تسبقوهم فتضلّوا و لا تتأخّروا عنهم فتهلكوا ( 5 ) لقد رأيت أصحاب محمّد صلّى اللّه عليه و آله فما أرى أحدا منكم يشبههم لقد كانوا\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 76 .\r\n","page_name":" 411 ","page_number":411},
  {"content":"\r\n\r\nيصبحون شعثا غبرا و قد باتوا سجّدا و قياما يراوحون بين جباههم و خدودهم و يقفون على مثل الجمر من ذكر معادهم كأنّ بين أعينهم ركب المعزى من طول سجودهم إذا ذكر اللّه هملت أعينهم حتّى تبلّ جيوبهم و مادوا كما يميد الشّجر يوم الرّيح العاصف خوفا من العقاب و رجاء للثّواب . ( 6 ) »\r\n\r\nترجمه\r\nاى مردم شما چونان شتران دورمانده از ساربان مىباشيد كه اگر از سويى جمع‌آورى شوند از ديگر سو ، پراكنده مىگردند . به خدا سوگند ، مىبينم كه اگر جنگ سخت شود و آتش آن شعله گيرد و گرمى آن سوزان ، پسر ابو طالب را رها مىكنيد و مانند جدا شدن زن حامله پس از زايمان از فرزندش ، هر يك به سويى مىگريزيد . من در پى آن نشانه‌ها روانم كه پروردگارم مرا رهنمون شده و آن راه را مىروم كه رسول خدا صلّى اللّه عليه و آله گشوده و همانا من به راه روشن حق گام‌به‌گام ره مىسپارم .\r\nمردم به اهل‌بيت پيامبرتان عليهم السّلام بنگريد ، از آن سو كه گام برمىدارند برويد ، قدم جاى قدمشان بگذاريد ، آنها شما را هرگز از راه هدايت بيرون نمىبرند و به پستى و هلاكت بازنمىگردانند . اگر سكوت كردند سكوت كنيد و اگر قيام كردند قيام كنيد ، از آنها پيشى نگيريد كه گمراه مىشويد و از آنان عقب نمانيد كه نابود مىگرديد .\r\nمن اصحاب محمد صلّى اللّه عليه و آله را ديدم ، اما هيچ كدام از شما را همانند آنان نمىنگرم ، آنها صبح مىكردند در حالى كه موهاى ژوليده و چهره‌هاى غبار\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nآلوده داشتند ، شب را تا صبح در حال سجده و قيام به عبادت مىگذراندند و پيشانى و گونه‌ها را در پيشگاه خدا بر خاك مىساييدند ، با ياد معاد چنان ناآرام بودند گويا بر روى آتش ايستاده‌اند . بر پيشانى آنها از سجده‌هاى طولانى پينه بسته بود ( چون پينه زانوهاى بزها ) ، اگر نام خدا برده مىشد چنان مىگريستند كه گريبان‌هاى آنان تر مىشد و چون درخت در روز تندباد مىلرزيدند ، از كيفرى كه از آن بيم داشتند ، يا براى پاداشى كه به آن اميدوار بودند .\r\n\r\nواژه‌شناسى\r\nإخال : گمان مىكنم .\r\nالحمس : شدت گرفتن .\r\nالوغى : جنگ .\r\nقبل : جلوى هرچيزى .\r\nالمنهاج ، منهج : راه روشن .\r\nالسّمت : راه .\r\nشعثا غبرا : به افرادى گفته مىشود كه سرهايشان غبارآلود است و در اين جا منظور سخت‌گيرى و تندخويى افراد است .\r\nمادوا : مضطرب و نگران شدند .\r\n\r\nساختار ادبى\r\nأشباه الإبل : مناداى مضاف و منصوب است .\r\nبكم : خبر « كأنّى » است .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nأن لو : « أن » مخففه و اسم آن حذف شده است . جمله پس از « أن » تأويل به مصدر مىرود و مفعول دوم « إخالكم » قرار مىگيرد .\r\nخال : از افعال قلوب و دو مفعولى است .\r\nشعثا غبرا : خبر « يصبحون » است .\r\nسجّدا : حال براى فاعل « باتوا » است .\r\nبين . . . ركب المعزى : « بين » خبر مقدم « كأنّ » و بقيه عبارت اسم مؤخر آن است .\r\nخوفا : مفعول له « مادوا » است .\r\n\r\nشرح و تفسير\r\n( يا أشباه الإبل غاب عنها رعاتها كلّما جمعت من جانب تفرّقت من جانب آخر ) چوپان وظيفه دارد كه شتران يا ديگر چارپايان را در مرتع گردآورده و همه را زير نظر گيرد . پس اگر يكى از آنها از گله جدا شود ، او را بازمىگرداند . . . و اگر چوپان از آن‌جا دور شود گله ، به‌طور كامل پراكنده و غارت مىشود . . .\r\nاين بهترين توصيف براى ياران امام عليه السّلام است كه سركشى ، آنان را مانند شتران بىچوپان گردانيده است و براى همين هر دور و نزديك و نيرومند و ضعيفى در آنها طمع مىكند . « 1 »\r\n( و اللّه لكأنّي بكم فيما إخال أن لو حمس الوغى و حمي الضّراب قد انفرجتم عن ابن أبيطالب انفراج المرأة عن قبلها ) امام عليه السّلام ، به بسيارى از يارانش اعتماد و اطمينان نداشت تا آن‌جا كه پيش‌بينى مىكرد ، او را در ميدان جنگ با معاويه\r\n\r\n\r\n","description":"","footnote":"\r\n( 1 ) . خطبه : 34 .\r\n","page_name":" 414 ","page_number":414},
  {"content":"\r\n\r\nتنها گذارند و يا وى را به دشمن‌اش تسليم كنند . پيش از اين در اين باره سخن گفته شد . « 1 »\r\n( و إنّي لعلى بيّنة من ربّي و منهاج من نبيّي ) من در گفتار و رفتار خويش به كتاب خداوند و سنت پيامبرش تكيه مىكنم . پيش از اين در شرح اين بند « ما شككت في الحقّ مذ أريته » در اين باره سخن به ميان آمد . « 2 » ( و إنّي لعلى الطّريق الواضح ألقطه لقطا ) امام عليه السّلام هدايت را از دل گمراهى استخراج و حق را از باطل جدا مىسازد .\r\n( انظروا أهل بيت نبيّكم فالزموا سمتهم و اتّبعوا أثرهم ) خاندان پيامبر صلّى اللّه عليه و آله به استناد اين آيه از هرگونه آلودگى پاك هستند : « خدا فقط مىخواهد آلودگى را از شما خاندان پيامبر بزدايد و شما را پاك و پاكيزه گرداند . » « 3 » آنان بنا به حديث ثقلين ، همزاد قرآن هستند . آنان هدايت‌گر خلق به حق و خزانه‌دار علم و حافظ دين هستند . ( فإن لبدوا فالبدوا و إن نهضوا فانهضوا ) آنان بهتر از شما از مواضع صبر و قيام آگاه هستند . ( و لا تسبقوهم فتضلّوا ) در بيان حق و شريعت از آنان پيشى نگيريد كه از راه راست گمراه مىشويد . ( و لا تتأخّروا عنهم فتهلكوا ) از پيروى از آنها عقب ننشينيد كه در اين صورت ظالم و ستمكار شده ، هلاك مىگرديد ؛ در اين باره پيش از اين سخن گفته شد . « 4 »\r\n\r\n\r\n","description":"","footnote":"\r\n( 1 ) . خطبه : 34 .\r\n( 2 ) . « ما شككت في الحقّ مذ رأيته » خطبه : 4 .\r\n( 3 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n( 4 ) . براى نمونه نك : خطبه : 93 .\r\n","page_name":" 415 ","page_number":415},
  {"content":"\r\n\r\n( لقد رأيت أصحاب محمّد صلّى اللّه عليه و آله فما أرى أحدا منكم يشبههم لقد كانوا يصبحون شعثا غبرا و قد باتوا سجّدا و قياما يراوحون بين جباههم و خدودهم و يقفون على مثل الجمر من ذكر معادهم كأنّ بين أعينهم ركب المعزى من طول سجودهم إذا ذكر اللّه هملت أعينهم حتّى تبلّ جيوبهم و مادوا كما يميد الشّجر يوم الرّيح العاصف خوفا من العقاب و رجاء للثّواب ) بديهى است كه هر نسلى در عادات و شيوه زندگى دنباله‌رو نسل پيشين است ؛ در حالى كه برخى از عادات براى همه زمانها سودمند هستند و برخى ديگر تنها در يك زمان كاربرد دارند . انسان خردمند بايد بتواند بين اين دوگونه عادت ، تمييز نهاده و آن‌چه را برگزيند كه بهتر و سودمندتر است .\r\nبنابراين نه همه چيز را از گذشته بگيرد و نه به‌طور كلى خود را از گذشته بگسلد .\r\nبسيارى از صحابه پيامبر صلّى اللّه عليه و آله از فضايل انسانى والايى مانند راستى و اخلاص و زهد از انجام حرام و تعبّد نسبت به خدا و ترس از او و توكل بر او و پايدارى در جهاد و از خودگذشتگى در راه خدا و يارى حق و . . . برخوردار بودند . بنابراين بر نسلهاى بعدى است كه از اين فضايل پيروى كنند ؛ زيرا آنها ريشه و اساس آزادگى و كرامت انسان هستند . براى همين امام عليه السّلام ، اصحابش را به پيروى از اين صفات فرامىخواند و براى اين منظور فضايل و مناقب صحابه پيامبر صلّى اللّه عليه و آله را برمىشمرد . در آيه‌اى از قرآن به عبارتى شبيه به اين فراز از سخن امام عليه السّلام برمىخوريم : « و پيشگامان نخستين از مهاجران و انصار و كسانى كه با نيكوكارى از آنان پيروى كردند ، خدا از ايشان خشنود و آنان نيز\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاز او خشنودند و براى آنان باغهايى آماده كرده كه از زير درختان آن نهرها روان است هميشه در آن جاودانه‌اند . اين است همان كاميابى بزرگ . » « 1 »\r\n\r\n\r\n","description":"","footnote":"\r\n( 1 ) .  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  توبه / 9 : 100 .\r\n","page_name":" 417 ","page_number":417},
  {"content":"\r\n\r\n\r\nخطبه 98\r\n\r\nبنى اميه\r\n« و اللّه لا يزالون حتّى لا يدعوا للّه محرّما إلّا استحلّوه و لا عقدا إلّا حلّوه و حتّى لا يبقى بيت مدر و لا و بر إلّا دخله ظلمهم [ و نزل به عيثهم 
  ] و نبا به سوء رعيهم و حتّى يقوم الباكيان يبكيان باك يبكي لدينه و باك يبكي لدنياه و حتّى تكون نصرة أحدكم من أحدهم كنصرة العبد من سيّده إذا شهد أطاعه و إذا غاب اغتابه و حتّى يكون أعظمكم فيها عناء أحسنكم باللّه ظنّا فإن أتاكم اللّه بعافية فأقبلوا و إن ابتليتم فاصبروا فإنّ العاقبة للمتّقين . »\r\n\r\nترجمه\r\nسوگند به خدا ، بنى اميه چنان به ستمگرى و حكومت ادامه دهند كه حرامى باقى نماند جز آن‌كه حلال شمارند و پيمانى نمىماند جز آن كه همه را بشكنند و هيچ خيمه و خانه‌اى وجود ندارد جز آن‌كه ستمكارى آنان در آن جا راه يابد و ظلم و فسادشان مردم را از خانه‌ها كوچ دهد ، تا آن‌كه در حكومتشان دو دسته بگريند : دسته‌اى براى دين خود كه آن را از دست\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nداده‌اند و دسته‌اى براى دنياى خود كه به آن نرسيده‌اند . و يارى خواستن يكى از ديگرى ، چون يارى خواستن برده از ارباب خويش است كه در حضور ارباب اطاعت دارد و در غيبت او بدگويى مىكند . در حكومت بنى اميه هر كس به خدا اميدوارتر باشد بيش از همه رنج و مصيبت بيند . پس اگر خداوند عافيت و سلامتى بخشيد ، قدرشناس باشيد و اگر به بلا و گرفتارى مبتلا گشتيد شكيبا باشيد كه سرانجام ، پيروزى با پرهيزكاران است .\r\n\r\nواژه‌شناسى\r\nالعقد : منظور از آن در اين‌جا اصول و ارزشهاى انسانى است كه زندگى برپايه آن انجام مىشود .\r\nبيوت المدر : خانه‌هايى كه با آجر يا سنگ ساخته مىشود .\r\nبيوت الوبر : خيمه‌ها .\r\nنبا به المكان : در آن مكان محلى براى استقرار نمىيابد .\r\nرعيهم : سياست كردنشان .\r\nالعناء : خستگى .\r\n\r\nساختار ادبى\r\nلا يزالون : از افعال ناقصه است و « واو » اسم آن و خبر آن محذوف ( ظالمين ) است .\r\nلا يدعوا : منصوب به أن مقدر بعد از « حتى » است .\r\nنبا : فعل ماضى است .\r\nباك : بدل مفصل از مجمل است و مبدل منه آن « الباكيان » است . اين واژه در اصل « باكى » بوده و ياء آن حذف شده است .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nأعظمكم : خبر مقدم براى « ليكون » است .\r\nأحسنكم : اسم « يكون » است .\r\nفيها : ضمير به فتنه اموى بازمىگردد كه از سياق كلام فهميده مىشود .\r\nعناء ، ظنّا : هر دو تمييز هستند .\r\n\r\nشرح و تفسير\r\nپيش از اين بارها درباره ستم امويان سخن گفتيم و در اين‌جا نيز امام عليه السّلام خلاصه‌وار مىفرمايد كه آنان كشت و نسل را هلاك ساخته و حرام خداوند را حلال و حلال خداوند را حلال مىكنند و هيچ حريمى را محترم نشمرده و به هيچ ارزشى پايبند نيستند و هيچ كس نه شهرى و نه روستايى از شرشان در امان نيست و رعيّتشان از ظلم و ستم آنان از شهرى به شهر ديگر فرار مىكنند . در آن هنگام ، مردم براى زوال دين و دنياى خويش گريه مىكنند و با ايمان‌ترين مردم كسى است كه بيشترين زحمت را به خود داده و بيشترين بلا را به جان خرد ؛ همان گونه كه در حديثى آمده است : « پيامبران بيشترين بلا را تحمل كردند و ساير انسانها ، پس از پيامبران در درجات بعدى به اندازه درجه‌شان متحمل بلا مىشوند . » « 1 »\r\n( حتّى تكون نصرة أحدكم من أحدهم كنصرة العبد من سيّده إذا شهد أطاعه و إذا غاب اغتابه ) شرح اين بند قبلا گذشت . « 2 »\r\n\r\n\r\n","description":"","footnote":"\r\n( 1 ) . سنن دارمى : 2 / 412 ، ح 2783 ؛ مسند احمد : 6 / 369 ، ح 27124 ؛ فيض القدير : 2 / 359 .\r\n( 2 ) . نك : شرح خطبه : 93 و 98 .\r\n","page_name":" 420 ","page_number":420},
  {"content":"\r\n\r\n\r\nخطبه 99\r\n\r\nهمه چيز رو به پايان است !\r\n« نحمده على ما كان و نستعينه من أمرنا على ما يكون و نسأله المعافاة في الأديان كما نسأله المعافاة في الأبدان عباد اللّه اوصيكم بالرّفض لهذه الدّنيا التّاركة لكم و إن لم تحبّوا تركها و المبلية لأجسامكم و إن كنتم تحبّون تجديدها فإنّما مثلكم و مثلها كسفر سلكوا سبيلا فكأنّهم قد قطعوه و أمّوا علما فكأنّهم قد بلغوه و كم عسى المجري إلى الغاية أن يجري إليها حتّى يبلغها و ما عسى أن يكون بقاء من له يوم لا يعدوه و طالب حثيث [ من الموت 
  ] يحدوه [ و مزعج 
  ] في الدّنيا حتّى يفارقها [ رغما 
  ] فلا تنافسوا في عزّ الدّنيا و فخرها و لا تعجبوا بزينتها و نعيمها و لا تجزعوا من ضرّائها و بؤسها فإنّ عزّها و فخرها إلى انقطاع و إنّ زينتها و نعيمها إلى زوال و ضرّاءها و بؤسها إلى نفاد و كلّ مدّة فيها إلى انتهاء و كلّ حيّ فيها إلى فناء أ و ليس لكم في آثار الأوّلين مزدجر و في آبائكم الماضين تبصرة و معتبر إن كنتم تعقلون أ و لم تروا إلى الماضين منكم لا يرجعون و إلى الخلف الباقين\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nلا يبقون أ و لستم ترون أهل الدّنيا يمسون و يصبحون على أحوال شتّى فميّت يبكى و آخر يعزّى و صريع مبتلى و عائد يعود و آخر بنفسه يجود و طالب للدّنيا و الموت يطلبه و غافل و ليس بمغفول عنه و على أثر الماضي ما يمضي الباقي ألا فاذكروا هادم اللّذّات و منغّص الشّهوات و قاطع الامنيّات عند المساورة للأعمال القبيحة و استعينوا اللّه على أداء واجب حقّه و ما لا يحصى من أعداد نعمه و إحسانه . »\r\n\r\nترجمه\r\nخدا را بر نعمت‌هايى كه عطا فرمود ستايش مىكنيم و در كارهاى خود از او يارى مىجوييم . از او سلامت در دين را خواهانيم آن‌گونه كه تندرستى بدن را از او درخواست داريم .\r\nاى بندگان خدا ، شما را به ترك دنيايى سفارش مىكنم كه شما را رها مىسازد ، گرچه شما جدايى از آن را دوست نداريد ، دنيايى كه بدن‌هاى شما را كهنه و فرسوده مىكند با اين كه دوست داريد همواره تازه و پاكيزه بمانيد .\r\nشما و دنيا به مسافرانى مانيد كه تا گام در آن نهند ، احساس دارند كه به پايان راه رسيده‌اند و تا قصد رسيدن به نشانى كرده‌اند ، گويا بدان دست يافتند ، در حالى كه تا رسيدن به هدف نهايى هنوز فاصله‌هاى زيادى است . چگونه مىتواند به مقصد رسد كسى كه روز معيّنى در پيش دارد و از آن تجاوز نخواهد كرد مرگ به سرعت او را مىراند و عوامل مختلف او را بر خلاف خواسته خود از دنيا جدا مىسازد .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nپس در عزّت و ناز دنيا بر يكديگر پيشى نگيريد و فريب زينت‌ها و نعمت‌ها را نخوريد و مغرور نشويد و از رنج و سختى آن نناليد و ناشكيبا نباشيد ، زيرا عزّت و افتخارات دنيا پايان مىپذيرد و زينت و نعمت‌هايش نابود مىگردد و رنج و سختى آن تمام مىشود و هر مدّت و مهلتى در آن به پايان مىرسد و هر موجود زنده‌اى به سوى مرگ مىرود . آيا نشانه‌هايى از زندگى گذشتگان كه برجا مانده شما را از دنياپرستى بازنمىدارد و اگر خردمنديد آيا در زندگانى پدرانتان آگاهى و عبرت آموزى نيست ؟ مگر نمىبينيد كه گذشتگان شما بازنمىگردند و فرزندان شما باقى نمىمانند ؟ ! مگر مردم دنيا را نمىنگريد كه در گذشت شب و روز حالات گوناگونى دارند : يكى مىميرد و بر او مىگريند و ديگرى باقى مانده به او تسليت مىگويند ، يكى ديگر بر بستر بيمارى افتاده ديگرى به عيادت او مىآيد و ديگرى در حال جان‌كندن است و دنيا طلبى در جستجوى دنياست كه مرگ او را درمىيابد و غفلت زده‌اى كه مرگ او را فراموش نكرده است و آيندگان نيز راه گذشتگان را مىپويند . به هوش باشيد ! مرگ را كه نابود كننده لذّت‌ها و شكننده شهوت‌ها و قطع‌كننده آرزوهاست ، به هنگام تصميم بر كارهاى زشت ، به‌ياد آوريد و براى انجام واجبات و شكر در برابر نعمت‌ها و احسان بىشمار الاهى ، از خدا يارى خواهيد .\r\n\r\nواژه‌شناسى\r\nالسّفر : جمع سافر به معناى مسافر است .\r\nأمّوا : به معناى قصدكردن و عزيمت‌كردن است .\r\nمجرى : از فعل أجرى به اين معنى كه موجب جارىشدن چيزى شد .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nالحثيث : سريع .\r\nالصّريع : برزمين افتاده .\r\nهاذم : قاطع و برنده .\r\nمنغّض : ناراحت‌كننده و آلوده‌كننده .\r\nالمساورة : مداومت و استمرار .\r\n\r\nساختار ادبى\r\nكما : مبتدا و كلمه پس از آن خبرش است .\r\nعسى : از افعال مقاربه است و « مجرى » اسم آن .\r\nأن يجرى : فعل تأويل به مصدر مىرود و با حرف جر مقدرى ، مجرور مىشود . آن‌گاه جار و مجرور متعلق به كلمه محذوفى هستند كه خبر « عسى » است .\r\nما عسى أن يكون : « ما » براى استفهام و « يكون » تامه است و تأويل به مصدر مىرود و جاى اسم و خبر « عسى » قرارمىگيرد .\r\nله يوما : خبر مقدم و مبتداى موخر است .\r\nرغما : نقش حال را دارد .\r\nليس لكم : « لكم » خبر مقدم براى ليس و « مزدجر » اسم آن است .\r\nشتّى : صفت براى « أحوال » است .\r\n\r\nشرح و تفسير\r\n( نحمده على ما كان ) او را براى هر رخداد خوشايند يا ناخوشايندى سپاس مىگوييم . سپاس بر ناخوشايندىها به معناى رضايت به قضا و قدر الهى و صبر و بردبارى بر بلا است . ( و نستعينه من أمرنا على ما يكون ) از او در هر كار\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nخوشايند و ناخوشايندى يارى مىگيريم . ( و نسأله المعافاة في الأديان ) از او سلامت و استوارى در عقيده و راستى در گفتار و كردار و اخلاص در اهداف و انگيزه‌ها را خواهانيم . ( كما نسأله المعافاة في الأبدان ) نعمت سلامتى بدن را نيز مىخواهيم كه تنها در هنگام نبودش ، ارزشش دانسته مىشود . گفتنى است كه دنيا خانه بلا و فناء است و از افتادن به دامن گرفتارى در آن گريزى نيست .\r\nامام عليه السّلام در وصف دنيا مىگويد : « پس از هر شادى در دنيا ناراحتى است و هيچ خوشى ندارد مگر آن‌كه پس از آن گرفتارى برايت مىآورد . » « 1 » اين سخن به آن معنى است كه در هرحال گريزى از درد و رنج نيست . . . گرچه برخى از دردها سبك‌تر از برخى ديگر باشد .\r\n( عباد اللّه أوصيكم بالرّفض لهذه الدّنيا ) از گناهان و حرام در اين دنيا به دور باشيد . خداوند مىفرمايد : « براى آنان چيزهاى پاكيزه را حلال و چيزهاى ناپاك را برايشان حرام مىگرداند . » « 2 » و نيز مىفرمايد : « از تو مىپرسند چه چيزى براى آنان حلال شده است ؟ بگو چيزهاى پاكيزه براى شما حلال گرديده . » « 3 » امام عليه السّلام به كسى كه از دنيا روى گردانده بود مىگويد : « اى دشمنك خويشتن ! زشتى بر تو چيره شده است ؛ چرا به خانواده و فرزندان خويش رحم نمىكنى ؟ آيا مىپندارى خداوند كه پاكىها را بر تو حلال ساخته ، لذت\r\n\r\n\r\n","description":"","footnote":"\r\n( 1 ) . « لم يكن امرؤ منها في حبرة إلّا أعقبته بعدها عبرة و لم يلق من سرّائها بطنا إلّا منحته من ضرّائها ظهرا » خطبه : 111 .\r\n( 2 ) .  وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ  اعراف / 7 : 157 .\r\n( 3 ) .  يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ  مائده / 5 : 4 .\r\n","page_name":" 425 ","page_number":425},
  {"content":"\r\n\r\nبردن تو از آنها را نمىپسندد ؟ » « 1 » ( التّاركة لكم و إن لم تحبّوا تركها ) دنيا هر چند شما را به نابودى مىكشاند باز شما آن را دوست داريد . از ديگر حكمتهاى امام عليه السّلام در اين باره : « مردم فرزندان دنيا هستند و كسى را به خاطر دوست داشتن مادرش سرزنش نمىكنند . » « 2 » ( و المبلية لأجسامكم و إن كنتم تحبّون تجديدها ) شما ، جاودانگى را در زندگى دنيا دوست داريد ؛ به‌گونه‌اى كه اگر بدنهايتان پوسيده شود ، دوست مىداريد خداوند بدنهاى ديگر به شما در اين دنيا ببخشد . . . اين آرزو در اين دنيا محقق نمىشود ؛ اما در جهان ديگر ، در بهشت و جهنم چنين خواهد بود . ( فإنّما مثلكم و مثلها كسفر سلكوا سبيلا فكأنّهم قد قطعوه و أمّوا علما فكأنّهم قد بلغوه ) هرچه در آينده نزديك و دور رخ مىدهد ، همانند رخدادهاى كنونى است و ما هر آيينه به سوى مرگ در حركت هستيم . از اين روى امام عليه السّلام ، ما را به كسانى توصيف مىكند كه سفرشان به پايان رسيده و به مقصد و غايتشان رسيده‌اند . ( و كم عسى المجري إلى الغاية أن يجري إليها حتّى يبلغها ) همه به سوى گور خويش در حركت هستند و مدت اين سفر ، همان عمر آدمى است و عمر آدمى بسى كوتاه است ؛ هر چند صد سال طول كشد . ( و ما عسى أن يكون بقاء من له يوم لا يعدوه ) تو ، مدت زمان معينى زندگى مىكنى ؛ بنابراين حال كه عمر رو به زوال و فنا است چه ارزشى دارد ؛ مگر آن كه از آن توشه‌اى براى آخرت بردارى . ( و طالب حثيث من الموت يحدوه ) مرگ آدمى را با شتاب به سوى حسابرسى مىكشاند . ( و مزعج في الدّنيا حتّى يفارقها رغما ) مدت زندگى دنيا كوتاه است و با اين حال با\r\n\r\n\r\n","description":"","footnote":"\r\n( 1 ) . نك : نهج البلاغه ، خطبه : 209 كه سخن امام عليه السّلام با علاء بن زياد الحارثى در راه بصره است .\r\n( 2 ) . « النّاس أبناء الدّنيا و لا يلام الرّجل على حبّ أمّه » حكمت : 303 .\r\n","page_name":" 426 ","page_number":426},
  {"content":"\r\n\r\nناخوشنودى از آن رخت برمىبنديم . ( فلا تنافسوا في عزّ الدّنيا و فخرها و لا تعجبوا بزينتها و نعيمها ) براى دنيا به جان يكديگر نيافتيد و براى مال و مقام ، خون يكديگر را نريزيد كه همه چيز در آن رو به زوال است . ( و لا تجزعوا من ضرّائها و بؤسها فإنّ عزّها و فخرها إلى انقطاع و إنّ زينتها و نعيمها إلى زوال و ضرّاءها و بؤسها إلى نفاد و كلّ مدّة فيها إلى انتهاء و كلّ حيّ فيها إلى فناء ) چرا براى خاكسترهاى دنيا بايد از يكديگر بيزارى جوييم و براى نداشته‌هايمان حسرت بخوريم ؛ با اين‌كه مىدانيم همه دنيا ، سايه و خيال و سرابى بيش نيست ؟ ! مومن حقيقى به عدالت خدا اطمينان دارد و براى همين جز براى خدا و در راه خدا اندوهگين و شاد نشده و دوستى و دشمنى نمىكند . او براى رسيدن به هدف همه تلاشش را مىكند ؛ ولى هرگز از حدود الهى تجاوز نمىكند و با انسانهاى موفق درگير نمىشود و افراد ناكام را شماتت نمىكند .\r\n( أ و ليس لكم في آثار الأوّلين مزدجر و في آبائكم الماضين تبصرة و معتبر إن كنتم تعقلون أ و لم تروا إلى الماضين منكم لا يرجعون و إلى الخلف الباقين لا يبقون ) خردمند از ديگرى پند و اندرز مىگيرد و همه دنيا براى او مايه اندرز است .\r\nگذشتگان ثروت گنجينه كردند و سپس بدون اميد به بازگشت رفتند و آيندگان نيز در پس پيشينيان خواهند آمد . بنابراين براى چه بايد مغرور بود و به چه بايد دل بست ؟ به كسى كه خاك گشته و زير پاى مىرود يا به كسى كه فردا و پس فردا بر آن خاك پاى مىگذارد ؟ !\r\n( أ و لستم ترون أهل الدّنيا يمسون و يصبحون على أحوال شتّى ) انسان گرايشهاى فراوان و گوناگونى دارد و جلوه‌هاى زندگى دنيا پايان‌ناپذير است .\r\nهر كس از زاويه ديد خود به دنيا مىنگرد . امام عليه السّلام آن را محل عبور و نه محل\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاقامت مىبيند و انسان در آن تا زمان محدودى مهمان است و سپس به خانه جاويدان منتقل مىشود . بنابراين جاى شگفتى نيست كه امام عليه السّلام آن را از زاويه دردها و سختىهايش مىبيند و خوشىهايش را ناچيز مىانگارد ؛ زيرا همه آنها پايان‌يافتنى و آكنده از سختىها و دردها هستند . از اين روى ، مىتوانيم انديشه‌هاى امام عليه السّلام درباره دنيا را انديشه‌هاى انقلابى بيانگاريم .\r\nامام عليه السّلام در توصيف مردم دنيا مىفرمايد : برخى از آنها ، كسانى هستند كه براى مرده خويش گريه مىكنند : « فميّت يبكى » و آن مرده ، نه به گريه كننده پاداش مىدهد و نه به كسى كه او را فرامىخواند ، پاسخ مىدهد . ( و آخر يعزّى ) دسته ديگرى از مردم ، براى از دست دادن نزديك يا عزيزى تسليت داده مىشوند .\r\n( و صريع مبتلى ) و دسته سومى مبتلا به بيمارى و درد هستند . ( و عائد يعود ) و دسته ديگرى كه از سفر بازمىگردند و اين صحنه اندوهگين را مىبينند . ( و آخر بنفسه يجود ) و ديگرى كه هيچ چيز جز خودش برايش گران‌بهاتر نيست و اگر به اندازه تمام جهان به او طلا بدهيم ، آن را فداى خويش مىسازد . ( و طالب للدّنيا و الموت يطلبه ) و كسانى كه در پى دنيا هستند و مرگ در پى آنان .\r\n( و غافل و ليس بمغفول عنه ) به خدا پناه مىبريم از اينكه در حال غفلت از دنيا برويم . ( و على أثر الماضي ما يمضي الباقي ) دردهاى گذشته دنيا به دردهاى امروز و دردهاى امروز به دردهاى آينده پيوند خورده‌اند و دنيا از روز نخست تا سرانجام آن بر محور درد و رنج مىچرخد .\r\n( ألا فاذكروا هادم اللّذّات و منغّص الشّهوات و قاطع الامنيّات عند المساورة للأعمال القبيحة و استعينوا اللّه على أداء واجب حقّه و ما لا يحصى من أعداد نعمه و إحسانه ) به ياد مرگ باشيد كه هيچ چيز براى شما نخواهد گذاشت ؛ آن‌گاه كه\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nشما را درربوده و به خداوند ، از در افتادن به زشتىها و بدىها پناه ببريد و از او هدايت بخواهيد و در گفتار و كردار ، فرمانبردارش باشيد و بر نعمتهاى بىپايانش سپاس گوييد كه او تنها هدايت‌گر و بخشنده و منجى است .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nخطبه 100\r\n\r\nپرچم حق\r\n« الحمد للّه النّاشر في الخلق فضله و الباسط فيهم بالجود يده نحمده في جميع اموره و نستعينه على رعاية حقوقه و نشهد أن لا إله غيره و أنّ محمّدا صلّى اللّه عليه و آله عبده و رسوله أرسله بأمره صادعا و بذكره ناطقا فأدّى أمينا و مضى رشيدا و خلّف فينا راية الحقّ من تقدّمها مرق و من تخلّف عنها زهق و من لزمها لحق دليلها مكيث الكلام بطيء القيام سريع إذا قام فإذا أنتم ألنتم له رقابكم و أشرتم إليه بأصابعكم جاءه الموت فذهب به فلبثتم بعده ما شاء اللّه حتّى يطلع اللّه لكم من يجمعكم و يضمّ نشركم فلا تطعنوا في عين مقبل و لا تيأسوا من مدبر فإنّ المدبر عسى أن تزلّ إحدى قائمتيه و تثبت الأخرى و ترجعا حتّى تثبتا جميعا ألا إنّ مثل آل محمّد صلّى اللّه عليه و آله كمثل نجوم السّماء إذا خوى نجم طلع نجم فكأنّكم قد تكاملت من اللّه فيكم الصّنائع و أراكم ما كنتم تأملون . »\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nترجمه\r\nستايش خداوندى را سزاست كه احسان فراوانش بر آفريده‌ها گسترده و دست كرم او براى بخشش گشوده است . او را بر همه كارهايش مىستاييم و براى نگهدارى حق الهى از او يارى مىطلبيم و گواهى مىدهيم جز او خدايى نيست و گواهى مىدهيم كه محمد صلّى اللّه عليه و آله بنده و فرستاده اوست . او را فرستاد تا فرمان وى را آشكار و نام خدا را بر زبان راند . پس با امانت ، رسالت خويش را به انجام رساند و با راستى و درستى به راه خود رفت و پرچم حق را در ميان ما به يادگار گذاشت . هر كس از آن پيشى گيرد از دين خارج و آن كس كه از آن عقب ماند هلاك گردد و هر كس همراهش باشد رستگار شود .\r\nراهنماى اين پرچم ، با درنگ و آرامش سخن مىگفت و دير و حساب شده به‌پا مىخاست و آن‌گاه كه برمىخاست سخت و چالاك ، به پيش مىرفت .\r\nپس چون در اطاعت او درآمديد و او را بزرگ داشتيد ، مرگ او فرارسيد و خدا او را از ميان شما برد . پس از او چندان كه خدا خواهد زندگانى مىگذرانيد تا آن كه خدا شخصى را برانگيزاند كه شما را متحد سازد و پراكندگى شما را جبران نمايد . مردم به چيزى كه نيامده دل نبنديد و از آن‌كه درگذشت مأيوس نباشيد ، كه آن پشت كرده اگر يكى از پاهايش بلغزد و ديگرى برقرار باشد شايد هر دو پا به جاى خود برگشته و استوار ماند .\r\nآگاه باشيد ، مثل آل محمد صلّى اللّه عليه و آله چونان ستارگان آسمان است ، اگر ستاره‌اى غروب كند ، ستاره ديگرى طلوع خواهد كرد ( تا ظهور صاحب الزمان عجل اللّه تعالى فرجه الشّريف ) .\r\nگويا مىبينم در پرتو خاندان پيامبر صلّى اللّه عليه و آله نعمت‌هاى خدا بر شما تمام شده و شما به آن‌چه آرزو داريد رسيده‌ايد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nواژه‌شناسى\r\nصدع بالأمر : در انجام كارى ، به‌راه افتاد .\r\nصدع بالحق : حق را آشكار ساخت .\r\nمرق : از دين خارج شد .\r\nزهق : هلاك شد .\r\nمكيث : آهسته .\r\nإحدى قائمتيه : يكى از دو پايش .\r\nخوى : غايب شد و غروب كرد . متضاد طلوع است .\r\nالصّنائع : نعمتها .\r\n\r\nساختار ادبى\r\nفضله : مفعول « ناشر » است .\r\nيده : مفعول « باسط » است .\r\nأن لا إله . . . : « أن » مخففه و اسم آن ضمير شأن محذوف است . جمله بعد از « أن » تأويل به مصدر مىرود و مجرور به باء مقدر است . « لا » از نوع نفى جنس است و خبر آن حذف شده است و « إله » اسم آن و خبر آن ( موجودا ) حذف شده است . « غيره » صفت براى « موجود » است .\r\nصادعا ، ناطقا ، أمينا ، رشيدا : همگى حال هستند .\r\nفترجعا : فعل منصوب به « أن » مقدره است .\r\n\r\nشرح و تفسير\r\n( نحمده في جميع اموره ) از او فرمان برده و سپاس‌اش را مىگوييم و در هر چيزى فرمان‌بردارش هستيم و اعتراض نمىكنيم و بهانه‌جويى نمىكنيم و\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nيقين داريم كه او حكيم است و كار بيهوده نمىكند و بندگانش را دوست دارد و جز خير و خوبى برايشان نمىخواهد . ( و نستعينه على رعاية حقوقه ) از او در جهاد با نفس و درمان بيمارى قلب كمك مىجوييم . خداوند پيامبرش محمد صلّى اللّه عليه و آله را فرستاد و او رسالتش را به بهترين وجه ابلاغ كرد و همه تلاش خويش را براى محقق ساختن اهداف آن رسالت به كار بست و در اين راه ، سختى و آزار فراوان كشيد .\r\n( و خلّف فينا راية الحقّ ) منظور كتاب خداوند و عترت پيامبرش هست .\r\nمسلم روايت مىكند كه « پيامبر خدا صلّى اللّه عليه و آله فرمود : من در بين شما دو چيز گرانبها نهادم : كتاب خداوند كه در آن هدايت و نور است ؛ پس آن را برگيريد و به آن چنگ زنيد . . . و پيامبر صلّى اللّه عليه و آله همچنان مردم را به تمسك به قرآن ترغيب كرد و سپس فرمود : و اهل‌بيت من كه خدا را درباره آنها به يادتان مىآورم . خدا را درباره اهل‌بيتم به يادتان مىآورم . خدا را درباره اهل بيتم به يادتان مىآورم . » « 1 »\r\n( من تقدّمها مرق ) هر كس از اين پرچم حق پيش افتد ، از دين خارج شده است . ( و من تخلّف عنها زهق ) و هر كس پس افتاد هلاك شده است . ( و من لزمها لحق ) هر كس همراه آن باشد با پيامبر صلّى اللّه عليه و آله خدا در بهشت محشور خواهد شد . ( دليلها ) منظور راهبر پرچم حق است . منظور امام عليه السّلام ، از راهبر خودش است ، زيرا حق با او و همراه او است و به هر سمتى بگرايد ، حق نيز به همان سمت مىگرايد . پيامبر صلّى اللّه عليه و آله در اين باره روايتى فرموده‌اند كه به صورت متواتر\r\n\r\n\r\n","description":"","footnote":"\r\n( 1 ) . نك : صحيح مسلم : 2 / 109 ، چاپ 1348 هجرى .\r\n","page_name":" 433 ","page_number":433},
  {"content":"\r\n\r\nنقل شده است . « 1 » ابن جوزى نيز مىگويد : « هيچ يك از علما در درستى اين حديث شك نكرده است . » « 2 » ( مكيث الكلام بطيء القيام سريع إذا قام ) برخى از مردم ، در سخن گفتن شتاب مىكنند و دليل كارشان فقط اين است كه از اين شيوه سخن گفتن لذت مىبرند ؛ هرچند كارى لغو و بيهوده باشد و برخى نيز ، احمقانه و از روى هوى و هوس به هر كارى دست مىزنند ؛ اما امام عليه السّلام مگر از روى تدبر و خداورزى سخنى نمىگويد و كارى نمىكند و در همه آنها به دين و شريعت تكيه مىكند ؛ پس هرگاه دين و عقل فرمان دهند اقدام و شتاب مىكند و اگر منع كنند ، خود را بازمىدارد . اين شيوه منش همه امامان هدايتگر است كه خداوند آنها را برگزيده است .\r\n( فإذا أنتم ألنتم له رقابكم و أشرتم إليه بأصابعكم ) ضمير « له » و « إليه » به امام عليه السّلام بازمىگردد . امام عليه السّلام درباره يارانش پيش‌بينى مىكند كه آنان گرچه اكنون نافرمانى مىكنند ، اما سرانجام اطاعت كرده و سخنان حضرت عليه السّلام را گوش خواهند داد و به جايگاه و عظمت امام عليه السّلام پى خواهند برد ولى چه هنگام چنين خواهد شد ؟ ( جاءه الموت فذهب به ) مرگ ، امام عليه السّلام را در ربايد و اصحاب آن حضرت عليه السّلام سرگردان به جايى راه نبرند . راويان اتفاق نظر دارند كه امام عليه السّلام پيش از مرگ سپاهى چهل هزار نفره داشت « 3 » كه همگى خواهان\r\n\r\n\r\n","description":"","footnote":"\r\n( 1 ) . نك : سنن ترمذى ، باب فضايل امام على عليه السّلام ؛ و همچنين به اين صورت نقل شده است : « الحق مع على و على مع الحق ؛ لن يفترقا حتى يردا على الحوض . . . » نك : صحيح ترمذى : 5 / 297 ، ح 3798 ؛ مجمع الزوائد : 7 / 235 ؛ الإمامة و السياسة : 1 / 78 ؛ كنز العمال : 11 / 603 ، ح 32912 .\r\n( 2 ) . صيد الخاطر : 385 .\r\n( 3 ) . در نامه‌اى از امام عليه السّلام به ابن عباس از اعزام سپاهى سه هزار و دويست نفرى به رهبرى « أحنف بن قيس » ياد شده است . نك : تاريخ طبرى : 4 / 58 ؛ الأخبار الطوال : 208 ؛ مروج الذهب : 2 / 449 ؛ -\r\n","page_name":" 434 ","page_number":434},
  {"content":"\r\n\r\nجنگ صفين دومى بودند و خود در روزهاى آخر كه انتظار مرگ را مىكشيد ، مىفرمود : « پيامبر خدا صلّى اللّه عليه و آله ، به من گفته بود كه پيش از مرگ از من فرمان خواهند برد و آن‌گاه ريش من از خون سرم رنگين خواهد شد و اين حكمى قطعى است . » « 1 »\r\n( فلبثتم بعده ما شاء اللّه حتّى يطلع اللّه لكم من يجمعكم و يضمّ نشركم ) گفته شده كه اين بند ، اشاره به ظهور دولت بنى عباس دارد و برخى نيز آن را درباره امام مهدى عجل اللّه تعالى فرجه الشّريف دانسته‌اند . . . ضرورتى نيست كه منظور از گردهم‌آيى و وحدت كلمه را در اين بند ، سياسى يا نظامى بدانيم تا ناگزير به تفسير آن درباره امام مهدى عجل اللّه تعالى فرجه الشريف يا دولت عباسيان باشيم ؛ بلكه ممكن است منظور وحدت كلمه بر مبناى حق و ولايت باشد كه در زمان صادقين عليهما السّلام رخ داد . بند بعدى خطبه نيز اين نظر را تاييد مىكند : ( إنّ مثل آل محمّد صلّى اللّه عليه و آله كمثل نجوم السّماء ) و نيز : ( و أراكم ما كنتم تأملون ) به سوى خاندان پيامبر صلّى اللّه عليه و آله بازگشته و از فيض دانشهايشان بهره خواهيد برد . ( فلا تطعنوا في عين مقبل ) طمع نكنيد كه پس از من ، كسى مانند من بر شما حكم راند كه اين امرى دست‌نيافتنى است . ( و لا تيأسوا من مدبر ) از هدايت ما خاندان پيامبر صلّى اللّه عليه و آله نوميد نشويد كه اگر پس از من كسى از خاندان پيامبر صلّى اللّه عليه و آله حكومت سياسى را به‌عهده نگيرد ، در عوض آنان ، امامان هدايتگر\r\n\r\n\r\n","description":"","footnote":"\r\n- الإمامة و السياسة : 1 / 165 . در روايت ديگرى از آمدن روسا و اشراف قبايل گوناگون به همراه چهل هزار سرباز و آمدن شانزده هزار سرباز از موالى و بردگان نزد امام عليه السّلام خبر داده شده است .\r\nنك : تاريخ طبرى : 4 / 59 ؛ الامامة و السياسة : 1 / 166 .\r\n( 1 ) . اين حديث به سلسله سندهاى فراوانى از راههاى گوناگونى نقل شده است . نك : البداية و النهاية :\r\n6 / 218 ؛ كنز العمال : 11 / 297 ؛ تاريخ طبرى : 2 / 261 .\r\n","page_name":" 435 ","page_number":435},
  {"content":"\r\n\r\nبه حق خواهند ماند ؛ پس به آنها دست آويخته و از دستوراتشان فرمان بريد .\r\n( فإنّ المدبر عسى أن تزلّ إحدى قائمتيه و تثبت الاخرى و ترجعا ) منظور از « قائمتين » اشاره به سلطه دينى و سياسى است و اين كه اگر يكى از آنها با مرگ امام عليه السّلام از بين رود ، ديگرى در فرزندان حضرت عليه السّلام استمرار يافته و در طول زمان سلطه سياسى نيز به آنان بازخواهد گشت . ( حتّى تثبتا جميعا ) امام عليه السّلام در اين خطبه و نيز خطبه‌هاى قبل و بعد به پيروى از اهل‌بيت عليهم السّلام ، سفارش مىكند .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nخطبه 101\r\n« الأوّل قبل كلّ أوّل و الآخر بعد كلّ آخر بأوّليّته وجب أن لا أوّل له و بآخريّته وجب أن لا آخر له و أشهد أن لا إله إلّا اللّه شهادة يوافق فيها السّرّ الإعلان و القلب اللّسان أيّها النّاس لا يجرمنّكم شقاقي و لا يستهوينّكم عصياني و لا تتراموا بالأبصار عند ما تسمعونه منّي فو الّذي فلق الحبّة و برأ النّسمة إنّ الّذي أنبّئكم به عن النّبيّ الامّيّ صلّى اللّه عليه و آله ما كذب المبلّغ و لا جهل السّامع لكأنّي أنظر إلى ضلّيل قد نعق بالشّام و فحص براياته في ضواحي كوفان فإذا فغرت فاغرته و اشتدّت شكيمته و ثقلت في الأرض وطأته عضّت الفتنة أبناءها بأنيابها و ماجت الحرب أمواجها و بدا من الأيّام كلوحها و من اللّيالي كدوحها فإذا أينع زرعه و قام على ينعه و هدرت شقاشقه و برقت بوارقه عقدت رايات الفتن المعضلة و أقبلن كاللّيل المظلم و البحر الملتطم هذا و كم يخرق الكوفة من قاصف و يمرّ عليها من عاصف و عن قليل تلتفّ القرون بالقرون و يحصد القائم و يحطم المحصود »\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\nترجمه\r\nستايش خداوندى را كه اول هر نخستين است و آخر هرگونه آخرى ، چون پيش از او چيزى نيست بايد كه ابتدايى نداشته باشد و چون پس از او چيزى نيست پس پايانى نخواهد داشت و گواهى مىدهم كه جز او خدايى نيست و خدا يكى است ؛ آن گواهى كه با درون و برون و قلب و زبان ، هماهنگ باشد . اى مردم دشمنى و مخالفت با من ، شما را تا مرز گناه نراند و نافرمانى از من شما را به پيروى از هواى نفس نكشاند و به هنگام شنيدن سخن من ، به گوشه چشم ، يكديگر را ننگريد .\r\nسوگند به آن كس‌كه دانه را شكافت ، و جانداران را آفريد ، آن‌چه به شما خبر مىدهم از پيامبر امى صلّى اللّه عليه و آله است ؛ نه گوينده دروغ گفت و نه شنونده ناآگاه بود . گويا مىبينم شخص سخت گمراهى را كه از شام فرياد زند و بتازد و پرچم‌هاى خود را در اطراف كوفه بپراكند و چون دهان گشايد و سركشى كند و جاى پايش بر زمين محكم گردد ، فتنه فرزند خويش را به دندان گيرد و آتش جنگ شعله‌ور شود . روزها با چهره عبوس و گرفته ظاهر شوند و شب و روز با رنج و اندوه بگذرند و آن‌گاه كه كشتزار او به بار نشست و ميوه او آب‌دار شد و چون شتر مست خروشيد و چون برق درخشيد ، پرچم‌هاى سپاه فتنه از هر سو به اهتزاز درآيد و چونان شب تار و درياى متلاطم به مردم روى آورند . از آن بيشتر ، چه طوفانهاى سختى كه شهر كوفه را بشكافد و چه تندبادهايى كه بر آن وزيدن گيرد و به زودى دستجات مختلف به جان يكديگر يورش آورند . آنها كه بر سرپا ايستاده‌اند درو شوند و آنها كه بر زمين افتادند لگدمال گردند .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nواژه‌شناسى\r\nلا يجرمنّكم : شما را وادار نكند يا برنيانگيزد .\r\nشقاقى : مخالفت با من . شيخ محمد عبده مىگويد : « با من مخالفت نكنيد كه اين مخالفت براى شما زيان به‌بار مىآورد . » « 1 »\r\nلا تتراموا بالأبصار : به يكديگر نظر نيافكنيد .\r\nضلّيل : مبالغه در گمراه‌بودن و گمراه‌كردن .\r\nكوفان : شهر كوفه .\r\nفغرفاه : دهانش را گشود . منظور از « فاغرته » نيز دهان است و گاه نيز به فتنه گفته مىشود .\r\nالشّكيمة : سختى و دشوارى .\r\nالكلوح : عبوس .\r\nالكدوح : گزش .\r\nأينع : رشد كرد و پخته شد .\r\nشقشق الجمل : شتر از دهان خويش كف خارج كرد .\r\nشقشق الطّير : پرنده آواز خواند .\r\n\r\nساختار ادبى\r\nأوّل : صفت براى « اللّه » است .\r\nأن لا : « أن » مخففه و اسم آن محذوف است .\r\n\r\n\r\n","description":"","footnote":"\r\n( 1 ) . شرح نهج البلاغه ، محمد عبده : 1 / 194 .\r\n","page_name":" 439 ","page_number":439},
  {"content":"\r\n\r\nعن النّبى : جار و مجرور و متعلق به محذوف است و خبر براى مبتداى محذوف قرار گرفته و در اصل چنين است : « هو نبأ عن النبىّ » .\r\nكم : خبرى است و مبتدا و محلا مرفوع است . جمله « يخرق » نيز خبر آن است .\r\nمن قاصف : تمييز براى لكم است و در اصل چنين بوده است : « كم من قاصف يخرق » .\r\n\r\nشرح و تفسير\r\n( الأوّل قبل كلّ أوّل و الآخر بعد كلّ آخر ) خداوند هيچ آغاز و پايانى ندارد .\r\nدر اين باره پيش از اين چند بار سخن گفته شد . اين تعبير در خطبه‌هاى امام عليه السّلام همانندبسم اللّه در سوره‌هاى قرآن است .\r\n( بأوّليّته وجب ) از وجود ذاتى خداوند همه فيض‌ها برمىخيزد و سرچشمه مىگيرد و او اولى است كه پيش از او ديگر اولى نيست . ( بآخريّته وجب ) دوام و ابديت او ، آخرى پس از او نمىنهد . همه سرانجام به او بازخواهند گشت و در يك سخن ، او قديم ازلى و دائم ابدى است .\r\n( أشهد أن لا إله إلّا اللّه شهادة يوافق فيها السّرّ الإعلان و القلب اللّسان ) هيچ خدايى جز او وجود ندارد كه راستين و بىنياز از ديگران و جاويدان باشد . او را خالصانه از هرگونه شائبه شرك مبرّا شمرده و يگانه مىدانيم . يگانه‌پرستى معاصر مىگويد : اگر توحيد ، شعار زندگى مردم گردد ، براى تغيير اين زندگى به حالتى بهتر و زيباتر و راست‌تر بسنده است . معناى اين سخن آن است كه اگر مردم به لوازم و مقتضيات توحيد پايبند باشند ، عدل و صلح در بينشان\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nفراگير مىشود . در حديثى آمده است : « بهترين چيزى كه من و پيامبران پيش از من به آن فرستاده شده‌اند ، كلمه لا إله الا اللّه است . » « 1 »\r\n( أيّها النّاس لا يجرمنّكم شقاقي و لا يستهوينّكم عصياني و لا تتراموا بالأبصار عند ما تسمعونه منّي ) گروهى از منافقان در بين ياران پيامبر بودند كه عبد اللّه بن أبى در رأس آنها بود . در بين ياران امام عليه السّلام نيز منافقانى بودند كه اشعث بن قيس در رأسشان بود . او در هر فرصتى فتنه برمىانگيخت . سيره‌نويسان و تاريخ‌نگاران درباره‌اش گفته‌اند : اشعث براى على عليه السّلام همانند عبد اللّه بن ابى براى پيامبر صلّى اللّه عليه و آله بود . هرگاه امام عليه السّلام از غيب براى يارانش مىگفت ، منافقان در بين خود چشمك زده و درگوشى سخن مىگفتند ؛ تا آن‌كه امام عليه السّلام به رويشان فرياد كشيد و آنان را نكوهش كرد : « دشمنى با من شما را به تكذيب خبرهايى كه به شما مىدهم ، واندارد . »\r\n( فو الّذي فلق الحبّة و برأ النّسمة إنّ الّذي أنبّئكم به عن النّبيّ الامّيّ صلّى اللّه عليه و آله ما كذب المبلّغ و لا جهل السّامع ) هر آن‌چه به شما خبر دادم ، وحى خداوند به پيامبرش صلّى اللّه عليه و آله است و پيامبر صلّى اللّه عليه و آله از علم خود در اختيار من گذاشت و اگر او نبود من چيزى نمىدانستم . چگونه ممكن است پيامبر خدا صلّى اللّه عليه و آله دروغ گفته باشد در حالى كه خدا درباره‌اش فرمود : « و از سر هوس سخن نمىگويد . اين سخن به جز وحىاى كه وحى مىشود نيست . آن را فرشته شديد القوى به او فرا آموخت . » « 2 » آيا ممكن است من ( امام على عليه السّلام ) در آن‌چه از پيامبر صلّى اللّه عليه و آله شنيدم\r\n\r\n\r\n","description":"","footnote":"\r\n( 1 ) . الموطأ : 1 / 215 ، ح 32 ؛ شرح نهج البلاغه ، ابن ابى الحديد : 6 / 190 .\r\n( 2 ) .    وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى * عَلَّمَهُ شَدِيدُ الْقُوى    نجم / 53 : 3 - 5 .\r\n","page_name":" 441 ","page_number":441},
  {"content":"\r\n\r\nجاهل و نادان باشم يا در نقل قولهاى خود اشتباه كرده باشم ؟ خدا شما را بكشد ! به كدامين سوى مىرويد ؟\r\n( لكأنّي أنظر إلى ضلّيل قد نعق بالشّام و فحص براياته في ضواحي كوفان ) اين توصيف شامل حال هركسى از معاويه بن ابى سفيان و عبد الملك بن مروان مىشود كه هر دوى آنها ، بر عراق چيره شده و در بين مردم كوفه استبداد و ستم روا داشتند و آزارها و بلاهاى فراوان بر شيعيان امام عليه السّلام وارد ساختند . در اين باره در كتاب مستقلى سخن گفته‌ايم . « 1 » ( فإذا فغرت فاغرته ) چون دهانش را باز مىكند و رعد و برق از دهانش خارج مىشود و تهديد مىكند . ( و اشتدّت شكيمته ) در توحش و درندگى نيرومند مىگردد . ( و ثقلت في الأرض وطأته ) زمين از خشونت و سركشىاش فرياد مىكشد . ( عضّت الفتنة أبناءها بأنيابها ) فتنه آنان را به زير سنگ آسياب مىكشد . ( و ماجت الحرب أمواجها ) جنگ سرزمينها را به زير خون كشيده و به كوچك و بزرگ رحم نمىكند . ( و بدا من الأيّام كلوحها و من اللّيالي كدوحها ) كنايه از شدت گرفتارى مردم به ستم و هراس و ترس و خرابى و ويرانى است . ( فإذا أينع زرعه و قام على ينعه و هدرت شقاشقه و برقت بوارقه عقدت رايات الفتن المعضلة و أقبلن كاللّيل المظلم و البحر الملتطم هذا و كم يخرق الكوفة من قاصف ) هرگاه فرمانرواى ستمگر چيره شود و مانعى فرارويش نبيند ، دست خويش را در ظلم و ستم گشوده و همه نيروى خود را در غارتگرى و كشتار مىگذارد . ( قليل تلتفّ القرون بالقرون ) جنگ سخت همانند درگيرى دو حيوان شاخ‌دار بين جنگجويان در مىگيرد . ( و\r\n\r\n\r\n","description":"","footnote":"\r\n( 1 ) . نك : الشيعة و الحاكمون .\r\n","page_name":" 442 ","page_number":442},
  {"content":"\r\n\r\nيحصد القائم و يحطم المحصود ) فتنه ، ساختمانها را ويران ساخته و آنها را آثارى باستانى براى آيندگان مىگرداند و به پير و جوان رحم نكرده و خشك و تر را با هم مىسوزاند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\nخطبه 102\r\n\r\nحسابرسى و جزاى اعمال\r\n« و ذلك يوم يجمع اللّه فيه الأوّلين و الآخرين لنقاش الحساب و جزاء الأعمال خضوعا قياما قد ألجمهم العرق و رجفت بهم الأرض فأحسنهم حالا من وجد لقدميه موضعا و لنفسه متّسعا منها فتن كقطع اللّيل المظلم لا تقوم لها قائمة و لا تردّ لها راية تأتيكم مزمومة مرحولة يحفزها قائدها و يجهدها راكبها أهلها قوم شديد كلبهم قليل سلبهم يجاهدهم في اللّه قوم أذلّة عند المتكبّرين في الأرض مجهولون و في السّماء معروفون فويل لك يا بصرة عند ذلك من جيش من نقم اللّه لا رهج له و لا حسّ و سيبتلى أهلك بالموت الأحمر و الجوع الأغبر »\r\n\r\nترجمه\r\nقيامت روزى است كه خداوند همه انسان‌هاى گذشته و آينده را براى رسيدگى دقيق حساب و رسيدن به پاداش اعمال گرد آورد ، همه فروتنانه به پاخيزند ، عرق از سر و رويشان و كنار دهانشان جارى است و زمين زير\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nپايشان لرزان است ، نيكوحال‌ترين آنان كسى است كه جاى گذاشتن دو پايش را پيدا كند يا جايى براى آسوده ماندن بيابد . فتنه‌هايى چون تاريكى شب كه نيرويى نمىتواند برابر آن بايستد و كسى نتواند پرچمهاى آن را پايين كشد ، به سوى شما مىآيد چونان شترى كه مهار شده و جهاز بر پشت آن نهاده و ساربان آن را كشانده و به سرعت مىراند . فتنه‌جويان كسانى هستند كه ضربات آنها شديد و غارتگرى آنان اندك است . مردمى با آنان جهاد مىكنند كه در چشم متكبّران خوار و در روى زمين گمنام و در آسمان‌ها معروف‌اند .\r\nدر اين هنگام ، واى بر تو اى بصره از سپاهى كه نشانه خشم و انتقام الهى است ، بىگرد و غبار و صدايى به تو حمله خواهند كرد و چه زود ساكنانت به مرگ سرخ و گرسنگى غبارآلود دچار مىگردند .\r\n\r\nواژه‌شناسى\r\nناقشه الحساب : در حسابرسى سخت گرفت .\r\nقائمة السّيف : دسته شمشير .\r\nقائمة الدّابّة : دست يا پاى حيوان و در اين‌جا منظور آن است كه هيچ كس در فتنه‌ها پايدار و آرام نمىماند .\r\nمزمومة : لگامش در دستش است .\r\nمرحولة : محمل شتر بر پشتش سوار است .\r\nيحفزها : او را واداشته و مىراند .\r\nيجهدها : بيش از طاقتش به او تحميل مىكند .\r\nالكلب : شر .\r\nسلب : سلاح ، پيراهن و ساير چيزهاى مقتول كه قاتل آن را مىگيرد .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nرهج : غبار .\r\nحس : در صورت مكسور بودن ، به معناى صداى پنهان و در صورت مفتوح بودن ، به معناى نيرنگ است .\r\n\r\nساختار ادبى\r\nذلك يوم : « ذلك » اسم اشاره و مبتدا و « يوم » خبر است .\r\nخضوعا ، قياما : هر دو مصدر هستند كه نقش حال را دارند .\r\nحالا : تمييز است .\r\nمتّسعا : مفعول فعل محذوف است و در اصل چنين بوده است : « وجد لنفسه متّسعا » .\r\nفتن : خبر براى مبتداى محذوف است .\r\nمزمومة ، مرحولة : حال براى ضمير مستتر در « تأتيكم » هستند .\r\nاهلها قوم : مبتدا و خبر است .\r\nشديد كلبهم : « شديد » صفت براى « قوم » و « كلبهم » فاعل « شديد » است .\r\nقليل سلبهم : مانند قبلى است .\r\n\r\nشرح و تفسير\r\n( و ذلك يوم يجمع اللّه فيه الأوّلين و الآخرين لنقاش الحساب و جزاء الأعمال ) هر فرد و گروهى فلسفه خاص خود را دارند كه به آن تكيه مىكنند . منكران رستاخيز چنين مىگويد كه انسان پس از مرگ به خاك تبديل مىشود و ممكن نيست كه خاك دوباره به شكل نخست خويش بازگردد : « و گفتند آيا وقتى\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nاستخوان و خاك شديم باز به آفرينشى جديد برانگيخته مىشويم ؟ ! » « 1 »\r\nخداوند در پاسخ آنان مىگويد كه گردآوردن چيزى پس از پراكنده شدن آن بسيار آسان‌تر از پديدآوردن آن از هيچ است . گفته مىشود كه روزى يك اعرابى « 2 » نزد پيامبر صلّى اللّه عليه و آله آمد و به‌همراه خويش استخوانى پوسيده آورده بود . آن را در برابر پيامبر خدا صلّى اللّه عليه و آله در دست خويش فشار داد تا آن‌كه به خاك تبديل شد و سپس به پيامبر صلّى اللّه عليه و آله رو كرد و گفت : آيا خداى تو اين خاك را از نو بر مىانگيزد ؟ آن‌گاه اين آيه نازل شد : « و براى ما مثلى آورد و آفرينش خود را فراموش كرد و گفت چه كسى اين استخوانها را كه چنين پوسيده است زندگى مىبخشد ؟ ! بگو همان كسى كه نخستين‌بار آن را پديد آورد و اوست كه به هر گونه آفرينشى دانا است . » « 3 » امام عليه السّلام مىگويد : « در شگفتم از كسى كه جهان آخرت را انكار مىكند و او جهان دنيا را مىبيند . » « 4 » افلاطون مىگويد : « اگر زندگى دومى براى انسان نباشد ، ميمون از او شريف‌تر است . » « 5 » كانت ، فيلسوف آلمان مىگويد : « حال كه كيفر و پاداش به‌طور كامل در زندگى دنيا\r\n\r\n\r\n","description":"","footnote":"\r\n( 1 ) .  وَ قالُوا أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ خَلْقاً جَدِيداً  اسراء / 17 : 49 .\r\n( 2 ) . درباره اين اعرابى اختلاف‌نظر شده و برخى گفته‌اند كه او ابى بن خلف است و در روايتى از امام صادق عليه السّلام او عاص بن وائل سهمى معرفى شده است و برخى نيز او را امية بن خلف يا ابو جهل بن هشام يا عبد اللّه بن سلول دانسته‌اند . نك : مجمع البيان : 8 / 291 ؛ جامع البيان ، طبرى : 23 / 37 ؛ تفسير قرطبى : 10 / 68 .\r\n( 3 ) .   وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ * قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ   يس / 36 : 78 - 79 .\r\n( 4 ) . « عجبت لمن أنكر النّشأة الاخرى و هو يرى النّشأة الاولى » حكمت : 125 .\r\n( 5 ) . البدء و التاريخ : 2 / 76 ؛ الاستقصاء لأخبار دول المغرب الأقصى : 2 / 40 .\r\n","page_name":" 447 ","page_number":447},
  {"content":"\r\n\r\nمحقق نمىشود ، به‌طور طبيعى جهان ديگرى بايد در كار باشد . » « 1 » ( خضوعا قياما قد ألجمهم العرق و رجفت بهم الارض فأحسنهم حالا من وجد لقدميه موضعا و لنفسه متّسعا ) خداوند ، آفريدگان را روز قيامت براى حسابرسى و مجازات بر مىانگيزد و آنان همانند اسيران برهنه رانده مىشوند و چون به صحراى محشر مىرسند بر پاهاى خود برهنه مىايستند و عرق سر تا پايشان را فرا مىگيرد . امام عليه السّلام در توصيف اين صحنه مىفرمايد : « فأحسنهم حالا من وجد لقدميه موضعا » اين تعبير كنايه از تعداد زياد آفريدگان است . بديهى است كه عذاب آخرت در شكلهاى گوناگون آن به ستمكاران و مجرمان اختصاص دارد و اما كسى كه نيكى كند و تقوا پيشه دارد پاداشى نيكو خواهد داشت .\r\nپيامبر مىفرمايد : خداوند آن‌گونه با شما برخورد مىكند كه شما با بندگانش برخورد كرديد . نيكوكاران در دنيا و آخرت نيز نيكوكار خواهند بود . « 2 »\r\n( فتن كقطع اللّيل المظلم لا تقوم لها قائمة و لا تردّ لها راية . . . ) امام عليه السّلام به فتنه‌هايى اشاره مىكند كه پيش از اين در خطبه 101 گذشت . در خطبه‌هاى ديگر نيز از آنها ياد شده بود . از اين روى به شرح بيشتر نپرداخته و تنها از اين آيه شريفه ياد مىكنيم : « با آنان بجنگيد تا ديگر فتنه‌اى نباشد و دين مخصوص خدا شود . پس اگر دست برداشتند تجاوز جز بر ستمكاران روا\r\n\r\n\r\n","description":"","footnote":"\r\n( 1 ) . المعجم القانونى ، حارث سليمان فاروقى : 1 / 207 ؛ 2 / 447 .\r\n( 2 ) . المعجم الكبير : 6 / 264 ، ح 6112 ؛ المعجم الاوسط : 1 / 56 ، ح 156 ؛ المعجم الصغير : 1 / 133 ، ح 199 .\r\n","page_name":" 448 ","page_number":448},
  {"content":"\r\n\r\nنيست . » « 1 » و « اگر اين دستور را به‌كار نبنديد در زمين فتنه و فسادى بزرگ پديد خواهد آمد . » « 2 »\r\n\r\nدرباره پرچم باطل\r\n( يجاهدهم في اللّه قوم أذلّة عند المتكّبرين في الأرض مجهولون و في السّماء معروفون ) ضمير « يجاهدهم » به پيروان پرچم ستم‌گرى بازمىگردد و آنان به متكبّر توصيف شده‌اند . امام عليه السّلام در اين بند ، اشاره مىكند كه پرچم ستم و فساد در زمين ماندگار نبوده و به كار خويش در فساد زندگى انسانها و نابودى كرامتشان ادامه نمىدهد ؛ بلكه انسانهايى شريف در دفاع از حق و آزادى بر آن خواهند شوريد . امام عليه السّلام ، از اين واقعيت در جاهاى ديگرى نيز ياد كرده است ؛ از جمله : « هر كس شمشير ستم از نيام كشد ، با همان شمشير كشته مىشود . » « 3 » يعنى ستم‌گر ناخواسته در دل ستم‌ديده بذر انقلاب مىكارد و او را به دفاع از حقّش وامىدارد . امام عليه السّلام جهاد با ستم و ستم‌كاران را واجب شمرده و به شيوه‌هاى مختلف به آن فرامىخواند . از جمله : « مرگ آن است كه در زندگى خود زير بار ستم باشى و زندگى آن است كه پيروزمندانه بميرى . » « 4 » و نيز : « ارزشمندترين مرگ ، شهادت است . » « 5 » جهاد در درجه\r\n\r\n\r\n","description":"","footnote":"\r\n( 1 ) .  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ لِلَّهِ فَإِنِ انْتَهَوْا فَلا عُدْوانَ إِلَّا عَلَى الظَّالِمِينَ  بقره / 2 : 193 .\r\n( 2 ) .  إِلَّا تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ  انفال / 8 : 73 .\r\n( 3 ) . « و من سلّ سيف البغي قتل به » حكمت : 348 .\r\n( 4 ) . « فالموت في حياتكم مقهورين و الحياة في موتكم قاهرين » خطبه : 51 .\r\n( 5 ) . « إنّ أكرم الموت القتل » خطبه : 123 .\r\n","page_name":" 449 ","page_number":449},
  {"content":"\r\n\r\nنخست ، بر علما واجب است و چگونه ممكن است دين استوار ماند و علما در برابر غصب حقوق تلاش‌گران ساكت بمانند ؟\r\nدر بررسى سخنان دانشمندان گذشته به هيچ كس برنمىخوريم كه به حقوق مستضعفان و يا ظلم و ستم زمامداران اشاره كرده باشد ؛ بلكه برخى از بزرگان و علما به تعريف و ستايش از سلطان زمان خويش پرداخته و براى او آرزوى عمر دراز و استمرار حكومتش را كرده‌اند و هرگاه كتابى مىنوشتند ، آن را با ستايش خداوند كه چنين پادشاهى را بر مردم چيره ساخته ، آغاز مىكردند . . . اين در حالى است كه اين‌گونه از علما ، خود در كتاب خويش از بريدن دست دزد و جهاد با ظالم و خائن ياد كرده و يكى از شرايط زمامدارى و حكومت را اخلاص و رعايت امانت دانسته‌اند . گويا ، دزدى و خيانت شامل بهره‌كشى از ميليون‌ها انسان زحمت‌كش نمىشود و تنها به موارد دزدى از جيب ، كيف يا خانه افراد اختصاص دارد . اين واقعيت نشان از آن دارد كه اين دسته از علما ، راحتى و آسايش خود را بر همگرايى با محرومان ترجيح داده‌اند .\r\n( فويل لك يا بصرة عند ذلك من جيش من نقم اللّه لا رهج له و لا حسّ و سيبتلى أهلك بالموت الأحمر و الجوع الأغبر ) ابن ابى الحديد مىگويد : « امام عليه السّلام با تعبير « جيش » قحطى و طاعون شديد را در بصره پيش‌بينى مىكند و تعبير مرگ سرخ كنايه از و با است و تعبير « الجوع الأغبر » به قحطى اشاره دارد ؛ گويى كه انسان گرسنه ، همه افق را پيرامون خود ، غبارآلود و تاريك مىبيند . » « 1 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 104 .\r\n","page_name":" 450 ","page_number":450},
  {"content":"\r\n\r\n\r\nخطبه 103\r\n\r\nحتمى بودن پيش‌بينىها\r\n« انظروا إلى الدّنيا نظر الزّاهدين فيها الصّادفين عنها فإنّها و اللّه عمّا قليل تزيل الثّاوي السّاكن و تفجع المترف الأمن لا يرجع ما تولّى منها فأدبر و لا يدرى ما هو آت منها فينتظر سرورها مشوب بالحزن و جلد الرّجال فيها إلى الضّعف و الوهن فلا تغرّنّكم كثرة ما يعجبكم فيها لقلّة ما يصحبكم منها رحم اللّه امرأ تفكّر فاعتبر و اعتبر فأبصر فكأنّ ما هو كائن من الدّنيا عن قليل لم يكن و كأنّ ما هو كائن من الآخرة عمّا قليل لم يزل و كلّ معدود منقض و كلّ متوقّع آت و كلّ آت قريب دان منها العالم من عرف قدره و كفى بالمرء جهلا ألّا يعرف قدره و إنّ من أبغض الرّجال إلى اللّه تعالى لعبدا وكله اللّه إلى نفسه جائرا عن قصد السّبيل سائرا به غير دليل إن دعي إلى حرث الدّنيا عمل و إن دعي إلى حرث الآخرة كسل كأنّ ما عمل له واجب عليه و كأنّ ما ونى فيه ساقط عنه و منها و ذلك زمان لا ينجو فيه إلّا كلّ مؤمن نومة إن شهد لم يعرف و إن غاب لم يفتقد اولئك مصابيح الهدى و أعلام السّرى\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nليسوا بالمساييح و لا المذاييع البذر اولئك يفتح اللّه لهم أبواب رحمته و يكشف عنهم ضرّاء نقمته أيّها النّاس سيأتي عليكم زمان يكفا فيه الإسلام كما يكفا الإناء بما فيه أيّها النّاس إنّ اللّه قد أعاذكم من أن يجور عليكم و لم يعذكم من أن يبتليكم و قد قال جلّ من قائل إنّ في ذلك لآيات و إن كنّا لمبتلين . »\r\n\r\nترجمه\r\nاى مردم ! به دنيا چونان زاهدان روىگردان از آن بنگريد . به خدا سوگند ، دنيا به زودى ساكنان خود را از ميان مىبرد و رفاه‌زدگان ايمن را به درد مىآورد . آن‌چه از دست رفت و پشت كرد هيچ‌گاه برنمىگردد و آينده به روشنى معلوم نيست تا در انتظارش باشند ، شادى و سرور دنيا با غم و اندوه آميخته و توانايى انسان به ضعف و سستى مىگرايد . زيبايىها و شگفتىهاى دنيا شما را مغرور نسازد ، زيرا زمان كوتاهى دوام ندارد . خدا بيامرزد كسى را كه بدرستى فكر كند و پند گيرد و آگاهى يابد و بينا شود پس به زودى خواهيد دانست كه آن‌چه از دنيا وجود داشت از آن چيزى نمانده و آن‌چه از آخرت است جاويدان خواهد ماند . هرچيز كه به شمارش آيد پايان پذيرد و هرچه انتظارش را مىكشيديد خواهد آمد و آن‌چه آمدنى است نزديك باشد . ( و از همين خطبه است : )\r\nدانا كسى است كه قدر خود را بشناسد و در نادانى انسان اين بس كه ارزش خويش نداند . دشمن‌ترين افراد نزد خدا كسى است كه خدا او را به حال خود واگذاشته تا از راه راست منحرف گردد و بدون راهنما برود . اگر به\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nمحصولات دنيا دعوت شود تا مرز جان تلاش كند اما چون به آخرت و نعمتهاى گوناگونش دعوت شود ، سستى ورزد ، گويا آن‌چه براى آن كار مىكند بر او واجب و آن‌چه نسبت به آن كوتاهى و تنبلى مىكند ، از او نخواسته‌اند . اين روزگارى است كه جز مؤمن بىنام و نشان از آن رهايى نيابد : در ميان مردم است او را نشناسند و در ميان جمعيت كه نباشد كسى سراغ او را نگيرد ، آنها چراغ‌هاى هدايت و نشانه‌هاى رستگارىاند ، نه فتنه انگيزند و اهل فساد و نه سخنان ديگران و زشتى اين و آن را به مردم رسانند ، خدا درهاى رحمت را به روى آنان بازكرده و سختى عذاب خويش را از آنان گرفته است . اى مردم ! به زودى زمانى بر شما خواهد رسيد كه اسلام چونان ظرف واژگون شده ، آن‌چه در آن است ريخته مىشود .\r\n\r\nواژه‌شناسى\r\nالصّادف : رخداد .\r\nالثّاوى : مقيم .\r\nالمترف : خوش‌گذران و مرفّه .\r\nالجلد : نيرو .\r\nجائرا : منحرف .\r\nونى : سست و فرسوده شد .\r\nنومة : كسى كه زياد مىخوابد .\r\nالسّرى : حركت در شب .\r\nمساييح : جمع « مسياح » به معناى كسى كه در بين مردم فساد مىپراكند .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nمذائيع : جمع « مذياع » به معناى كسى كه كارهاى زشت را آشكار مىسازد .\r\nبذر : جمع « بذور » و « بذير » به انسان سخن‌چين گفته مىشود .\r\nكفأ الإناء : ظرف را واژگون ساخت .\r\n\r\nساختار ادبى\r\nبالمرء : باء زائده و « المرء » فاعل « كفى » است .\r\nجهلا : تمييز است .\r\nأن يعرف : تأويل به مصدر مىرود و بدل اشتمال از « المرء » است .\r\nلعبدا : لام براى ابتدا است و فايده تاكيد دارد .\r\nعبدا : اسم « إنّ » است .\r\nإنّ من أبغض . . . لعبدا : عبدا ، اسم « إنّ » و « من أبغض » خبر آن است .\r\nسائرا ، جائرا : صفت براى « عبدا » است .\r\n\r\nشرح و تفسير\r\n( انظروا إلى الدّنيا نظر الزّاهدين فيها الصّادفين عنها ) امام عليه السّلام به زهد و رويگردانى از حرام اشاره دارد . حضرت عليه السّلام در جاى ديگرى مىفرمايد : « هيچ زهدى مانند زهد از حرام نيست . » « 1 » و نيز « اگر ورثه خود را ثروتمند بگذارى بهتر از آن است كه آنها را عيال و نيازمند مردم وانهى . » « 2 » ( فإنّها و اللّه عمّا قليل\r\n\r\n\r\n","description":"","footnote":"\r\n( 1 ) . « و لا زهد كالزّهد في الحرام » حكمت : 112 .\r\n( 2 ) . « لأن تدع ورثتك أغنياء خير لك من أن تدعهم عالة يتكفّفون النّاس » صحيح بخارى : 1 / 435 ، ح 1233 ؛ صحيح مسلم : 3 / 1251 ؛ صحيح ابن حبان : 10 / 61 .\r\n","page_name":" 454 ","page_number":454},
  {"content":"\r\n\r\nتزيل الثّاوي السّاكن ) دنيا به زودى استقرار و اطمينان زندگى را برهم زده و قبر را بستر افراد مىسازد . ( و تفجع المترف الآمن ) هر آن‌چه از مقام و مال و سلامتى كه به آن افتخار مىكردى همه را از ما بازپس مىگيرند و دنيا چه فراوان از اين نيرنگ‌ها و فاجعه‌ها در آستين دارد . ( لا يرجع ما تولّى منها فأدبر ) جوانى ، زيبايى و . . . ديگر بازنمىگردد . ( و لا يدرى ما هو آت منها فينتظر ) از آفات و حوادث ناگهانى دنيا خبر نداريم كه از آن پرهيز كنيم . ( سرورها مشوب بالحزن ) كسى كه عافيت بدون گرفتارى را بخواهد ، در پى محال برخاسته است ؛ زيرا كمال تنها از آن خداوند است كه هيچ چيز مانند او نيست . ( و جلد الرّجال فيها إلى الضّعف و الوهن ) هيچ نيرومندى نيست مگر آن‌كه روزگاران نيرويش را سست و نابود گرداند و اراده و نشاط او را بازپس گيرد . ( فلا تغرّنّكم كثرة ما يعجبكم فيها ) از ثروتها و كالاها و زينت‌ها و زيبايىهاى آن غره نشويد . ( لقلّة ما يصحبكم منها ) تنها ، كفن را با خود خواهيد برد ؛ چه آن‌كه اگر همانند فراعنه كالاهاى گرانبها را با خود ببريد ، آنها هيچ زيانى را از شما دور نكرده و هيچ سودى را به شما نخواهند رساند .\r\n( رحم اللّه امرأ تفكر فاعتبر و اعتبر فأبصر ) فرجام امور را سنجيده و راه احتياط در پيش گرفته و در نتيجه از هلاكت امان يافته است .\r\n( فكأنّ ما هو كائن من الدّنيا عن قليل لم يكن و كأنّ ما هو كائن من الآخرة عمّا قليل لم يزل ) دنيا را به سرگرمى و لهو و لعب مىگذرانيد ولى اينها همگى هيچ نيستند ؛ زيرا آنها را واگذاشته و به جهان جاودان خواهيد رفت و اگر دنيا ، جاى ماندن بود ، خود بايد همانند بهشت مىشد كه خداوند آن را چنين توصيف كرده است : « در حقيقت براى تو در آن‌جا اين امتياز است كه نه\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nگرسنه مىشوى و نه برهنه مىمانى و هم اين‌كه در آن‌جا نه تشنه مىگردى و نه آفتاب زده . » « 1 » بنابراين از شور و حماسه خود براى اين جهان فانى بكاه و همه جهان خود را براى آن جهان ماندگار بگذار .\r\n( و كلّ معدود منقض ) زندگى ، ثانيه‌ها و ساعتها را براى تو مىشمرد و اين چنين است كه رو به فنا مىرود . امام عليه السّلام در اين باره مىفرمايد : « انسان هيچ روز جديدى را آغاز نمىكند مگر با فراغ يكى از روزهاى عمرش . » « 2 » ( و كلّ متوقّع آت و كلّ آت قريب ) هرچيزى را كه انتظارش را بكشيم و به‌ويژه مرگ ، روزى فرامىرسد و گويى كه مرگ همچون سايه‌ات در پى تو است .\r\n\r\nارزش علم\r\n( العالم من عرف قدره ) تنها آن دسته از دانشمندان ارزش خويش را مىشناسند كه علم خويش را براى دستيابى به مال و مقام در خدمت ثروتمندان قرار ندهند و بلكه آن را براى رفع نيازهاى خويش و هدايت گمراهان هزينه كنند و آن را ابزارى براى فريب و دزدى و اختراع تسليحات كشتار جمعى نسازند . امروزه علم براى ما معجزات فراوان آفريده و آرزوهاى بسيارى را براى انسان محقق ساخته است ولى فسادهايش بيش از سودمندىهايش بوده است و مشاكلى را براى مستضعفان و ميليون‌ها انسان آفريده است و يكى از سرسخت‌ترين دشمنان دين و انسانيت شده است و نيروهاى شر از آن براى ساخت تسليحات جهنمى استفاده كرده و فاجعه‌ها\r\n\r\n\r\n","description":"","footnote":"\r\n( 1 ) .   إِنَّ لَكَ أَلَّا تَجُوعَ فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى   طه / 20 : 118 - 119 .\r\n( 2 ) . « و لا يستقبل يوما من عمره إلّا بفراق آخر من أجله » حكمت : 190 .\r\n","page_name":" 456 ","page_number":456},
  {"content":"\r\n\r\nساخته‌اند . هنوز مدت زمان زيادى از فاجعه هيروشيما و ناكازاكى نمىگذرد . « 1 » بمب‌هاى مدرن با خود هر چيزى از انسان و جماد و گياه را نابود مىسازند و رخدادهاى فراوانى از اين دست در كره ، ويتنام ، آفريقا ، فلسطين و . . . رخ داده است . ( و كفى بالمرء جهلا ألّا يعرف قدره ) حقوق و تكاليف خود را نشناسد و يا آن‌كه آنها را بشناسد و در انجام آنها كوتاهى كند .\r\n( و إنّ من أبغض الرّجال إلى اللّه تعالى لعبدا و كله اللّه إلى نفسه ) مراعات حال بندگان را كرده و از خداوند رويگردان شده است و خداوند نيز او را رها ساخته و بر او كسى را چيره مىسازد كه از او انتقام مىگيرد . برخى از پادشاهان به اطرافيان خويش گفته بودند : در فرمانبردارى از من ، خداوند را معصيت نكن كه آن‌گاه خداوند مرا بر تو چيره مىسازد . « 2 » ( جائرا عن قصد السّبيل ) از راه حق منحرف شده و هواى نفس او را به هر كار زشتى مىكشاند .\r\n( سائرا به غير دليل ) كور است و به سوى نيكى راه نمىبرد .\r\n( إن دعي إلى حرث الدّنيا عمل و إن دعي إلى حرث الآخرة كسل كأنّ ما عمل له واجب عليه و كأنّ ما ونى فيه ساقط عنه ) عمل براى دنيا همانند عمل براى آخرت واجب است . پيامبران ، كار مىكردند و صحابه بازرگانى مىكردند .\r\nامام عليه السّلام كسانى را نكوهش مىكند كه فقط براى دنيا كار مىكنند و از آخرت رويگردان هستند . آنان براى دستيابى به دنيا جنگ به پا كرده و مردم را گروه\r\n\r\n\r\n","description":"","footnote":"\r\n( 1 ) . آمريكا بمب هسته‌اى بر شهر ژاپنى هيروشيما افكند و نيم ميليون نفر را در يك لحظه كشت ؛ در حالى كه ژاپن پيش از اين ، تسليم آمريكا شده بود ولى آمريكا مىخواست با كاربرد اين اسلحه روسيه را بترساند . نك : روزنامه أهرام ، شماره 31 / 3 / 1972 .\r\n( 2 ) . الاستقصاء لأخبار دول المغرب الأقصى : 3 / 254 .\r\n","page_name":" 457 ","page_number":457},
  {"content":"\r\n\r\nگروه مىسازند و انسانيت و ارزشهاى آن را به فراموشى مىسپارند . اما كسى كه براى دنيا تلاش مىكند و در عين حال حلال و حرام خداوند را پاس مىدارد ، او از مجاهدان است .\r\n( و ذلك زمان لا ينجو فيه إلّا كلّ مؤمن نومة إن شهد لم يعرف و إن غاب لم يفتقد ) سياق كلام نشان مىدهد كه امام عليه السّلام درباره زمانى سخن مىگويد كه مردم از دين رويگردان شده و به اظهار شعائر بسنده مىكنند . اين توصيفات بر زمان حال تطبيق مىكند كه اسلام كنار گذاشته شده و خواسته‌ها و شهوات افسار گسيخته شده و درگيرى و تفاخر به دنيا و زيبايىهاى آن مانند ماشين و ساختمان و . . . فراوان گرديده است . بديهى است كه خوش عاقبت‌ترين مردم در چنين زمانى ، انسان گمنامى است كه هيچ كس او را نمىشناسد و كسى با او به رقابت نمىپردازد و به او براى خاكسترهاى دنيا رشك نمىورزد . . . او با آرامش ، روزى خويش را به‌دست مىآورد و بدون نگرانى خدايش را فرمان مىبرد و ترس از خدا او را از مردم بازداشته و از مردم و سرگرمىهايشان باز مىدارد . منظور امام عليه السّلام از « نومة » چنين انسانى است . ( اولئك مصابيح الهدى و أعلام السّرى ) آنان به علم خويش عمل مىكنند و در دين خود اخلاص مىورزند و روش زندگى و اعمالشان بيشترين تاثير را در مردم دارد و چه بسا تعداد زيادى از منحرفان و گمراهان به‌وسيله آنان هدايت مىشوند . ( ليسوا بالمساييح ) در بين مردم براى فتنه‌انگيزى به راه نمىافتند . ( و لا المذاييع البذر ) كارهاى زشت را افشا نمىكنند و سخن‌چينى نمىكنند . ( اولئك يفتح اللّه لهم أبواب رحمته ) خداوند ، درهاى رحمت خويش برايشان گشوده و در بهشت ، جايشان مىدهد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n( أيّها النّاس سيأتي عليكم زمان يكفا فيه الإسلام كما يكفا الإناء بما فيه ) ابن ابى الحديد مىگويد : « امام عليه السّلام مىگويد كه زمانى بر مردم خواهد آمد كه امور دينى معكوس و دگرگون مىشوند و ما آن را با چشم خود ديديم . » « 1 » ابن ابى الحديد اين سخن را در زمانى مىگويد كه استعمار و صهيونيسم و شركتهاى نفت و تسليحات جهنمى و روحانيون مزدور و حاكمان مستبد وجود نداشتند .\r\n( أيّها النّاس إنّ اللّه قد أعاذكم من أن يجور عليكم و لم يعذكم من أن يبتليكم ) خداوند به كسى ظلم نمىكند ولى با نهادن خوشى و ناخوشىها در زندگى انسان ، زمينه جدايى خوب از بد را فراهم مىسازد . اغواكننده‌ها و آزار دهنده‌ها وسيله آزمودن و شناخت حقيقت افراد است كه زمينه پاداش و كيفر را فراهم مىآورد .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 113 .\r\n","page_name":" 459 ","page_number":459},
  {"content":"\r\n\r\n\r\nخطبه 104\r\n« أمّا بعد فإنّ اللّه سبحانه بعث محمّدا صلّى اللّه عليه و آله و ليس أحد من العرب يقرا كتابا و لا يدّعي نبوّة و لا وحيا فقاتل به من أطاعه من عصاه يسوقهم إلى منجاتهم و يبادر بهم السّاعة أن تنزل بهم يحسر الحسير و يقف الكسير فيقيم عليه حتّى يلحقه غايته إلّا هالكا لا خير فيه حتّى أراهم منجاتهم و بوّأهم محلّتهم فاستدارت رحاهم و استقامت قناتهم و ايم اللّه لقد كنت من ساقتها حتّى تولّت بحذافيرها و استوسقت في قيادها ما ضعفت و لا جبنت و لا خنت و لا وهنت و ايم اللّه لأبقرنّ الباطل حتّى أخرج الحقّ من خاصرته . »\r\n\r\nترجمه\r\nپس از ستايش پروردگار ، همانا خداوند سبحان ، حضرت محمد صلّى اللّه عليه و آله را مبعوث فرمود ، در روزگارانى كه عرب كتابى نخوانده و ادعاى وحى و پيامبرى نداشت . پيامبر اسلام صلّى اللّه عليه و آله با يارانش به مبارزه با مخالفان پرداخت تا آنان را به سر منزل نجات كشاند و پيش از آن‌كه مرگشان فرارسد ، آنان را به رستگارى رساند . با خستگان مدارا كرد و شكسته حالان را زير بال گرفت تا همه را به راه راست هدايت فرمود ، جز آنان كه راه گمراهى پيمودند و در آنها\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nخيرى نبود . همه را نجات داد و در جايگاه مناسب رستگارى استقرارشان بخشيد ، تا آن‌كه آسياب زندگى آنان به چرخش درآمد و نيزه‌شان تيز شد .\r\nبه خدا سوگند من در دنباله آن سپاه بودم ، تا باطل شكست خورد و عقب نشست و همه رهبرى اسلام را فرمانبردار شدند . در اين راه هرگز ناتوان نشدم و نترسيدم و خيانت نكردم و سستى در من راه نيافت . به خدا سوگند درون باطل را مىشكافم تا حق را از پهلويش بيرون كشم .\r\n\r\nواژه‌شناسى\r\nيحسر : مىراند .\r\nالحسير : ضعيف .\r\nالكسير : شكسته .\r\nبوّأ : آماده ساخت .\r\nساقتها : جمع « سائق » به معناى كسى كه وسيله يا حيوانى را مىراند .\r\nحذافيرها : همه اجزا و اركانش .\r\nاستوسقت : گرد آمد .\r\n\r\nساختار ادبى\r\nأن تنزل : تأويل به مصدر رفته و مفعول له براى « يبادر » است .\r\nو أيم اللّه : « أيم » مبتدا و خبر آن محذوف است كه « قسمى » مىباشد .\r\nلأبقرنّ : لام در جواب قسم آمده است .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n\r\nشرح و تفسير\r\n( أمّا بعد فإنّ اللّه سبحانه بعث محمّدا صلّى اللّه عليه و آله و ليس أحد من العرب يقرا كتابا و لا يدّعي نبوّة و لا وحيا ) هر كس دوره جاهلى را مطالعه و بررسى كرده است ، تأكيد مىكند كه بىسوادى در آن فراگير بود . كتاب خدا در اين باره مىگويد :\r\n« او است آن كس كه در ميان بىسوادان فرستاده‌اى از خودشان برانگيخت تا آيات او را بر آنان بخواند و پاكشان گرداند و كتاب و حكمت بديشان بياموزد و آنان قطعا پيش از آن در گمراهى آشكارى بودند . » « 1 » قرآن كريم سندى تاريخى و حجتى قاطع است كه جدل نمىپذيرد . به‌ويژه در جايى كه درباره عرب اطلاعات مىدهد . پيش از اين ، در اين باره سخن به ميان رفت . « 2 »\r\n( فقاتل به من أطاعه من عصاه ) پيامبر اكرم صلّى اللّه عليه و آله به سوى حق دعوت كرد ولى زمامداران شرك و گمراهى به مخالفت با وى پرداختند . اين مخالفت ناشى از شك و ترديد در درستى دعوت پيامبر نبود ؛ بلكه از گمراهى و اصرار بر حفظ مصالح و منافع مادىاش سرچشمه مىگرفت . پيامبر صلّى اللّه عليه و آله ، نخست با آنان به نيكويى مجادله كرد و چون بر جنگ بر پيامبر اصرار ورزيدند ، با كمك خدا و مؤمنان به جنگشان رفت : « ولى پيامبر صلّى اللّه عليه و آله و كسانى كه با او ايمان آورده‌اند با مال و جانشان به جهاد برخاسته‌اند و اينانند كه همه خوبيها براى آنان است .\r\n\r\n\r\n","description":"","footnote":"\r\n( 1 ) .  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  جمعه / 62 : 2 .\r\n( 2 ) . نك : خطبه : 33 .\r\n","page_name":" 462 ","page_number":462},
  {"content":"\r\n\r\nاينان همان رستگاران‌اند . » « 1 » بنابر اين گروهى از روى اختيار و گروهى ديگر از روى اكراه اسلام آوردند . ( يسوقهم إلى منجاتهم ) پيامبر صلّى اللّه عليه و آله آنان را در راه هدايت و نجات مىراند . ( و يبادر بهم السّاعة أن تنزل بهم ) پيامبر در پرورش و پالايش آنها از شرك و نادانى تلاش كرد تا بر كفر و گمراهى نميرند . ( يحسر الحسير ) انسان ضعيف را به پيش مىكشد . ( و يقف الكسير ) شكسته‌ها را اصلاح مىكند .\r\n( فيقيم عليه حتّى يلحقه غايته ) پيامبر صلّى اللّه عليه و آله انسانهاى كم‌ايمان را با مدارا و مهربانى و گاه با تأديب و به‌طور كلى با هر وسيله‌اى كه تاثير گذار بود ، استوار مىساخت . ( إلّا هالكا لا خير فيه ) در برابر حق سركشى و بر باطل خويش اصرار كرده و ديگر اميدى به هدايتش نيست . پيامبر صلّى اللّه عليه و آله در ايمان اين نوع مردمان نيز حريص بود . خداوند مىفرمايد : « و بيشتر مردم هرچند آرزومند باشى ايمان‌آورنده نيستند . » « 2 » ( حتّى أراهم منجاتهم و بوّأهم محلّتهم ) ضمير « هم » به كسانى بازمىگردد كه سخن پيامبر صلّى اللّه عليه و آله را شنيده و به آن ايمان مىآورند .\r\nپيامبر صلّى اللّه عليه و آله راه نجات و سلامت را به روشنى فرارويشان ساخت و آنان با صدق و اخلاص در آن گام برداشتند . ( فاستدارت رحاهم ) روزى به آنان روى آورد و در خوشى و آسايش زندگى كردند . ( و استقامت قناتهم ) جمعشان نيرومند گشته و نيرويشان در سرتاسر زمين به فضل محمد ، جريان و گسترش يافت .\r\n\r\n\r\n","description":"","footnote":"\r\n( 1 ) .  لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ  توبه / 9 : 88 .\r\n( 2 ) .  وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ  يوسف / 12 : 103 .\r\n","page_name":" 463 ","page_number":463},
  {"content":"\r\n\r\nولهوزن مستشرق آلمانى مىگويد : « اسلام ، جهان را زير پاى عرب نهاد و اگر آن نبود به چنين مكانتى نمىرسيدند . » « 1 »\r\n( و ايم اللّه لقد كنت من ساقتها حتّى تولّت بحذافيرها ) امام عليه السّلام بيشترين سهم را پس از پيامبر خدا صلّى اللّه عليه و آله در پيروزى و پيشرفتشان داشت . او پيشگام مجاهدان بود و با جاهليت اين قدر جنگيد تا از بين رفت و نصر خداوند آشكار شد . ( و استوسقت في قيادها ) چون كه جاهليت رخت بربست ، دعوت اسلام زير پرچم توحيد و گواهى به پيامبرى محمد صلّى اللّه عليه و آله همگان را گردآورد و اسلام در شرق و غرب گسترش يافت . بنابراين ضمير در « حذافيرها » به جاهليت برمىگردد و در « قيادها » به « دعوة الاسلام » برمىگردد . ( ما ضعفت و لا جبنت و لا خنت و لا وهنت ) امام عليه السّلام همه زندگى خود را براى اسلام گذراند و در اين راه بيش از حد تصور آزار ديد و با اين همه صبر و بردبارى كرد و گرفتارىهاى فراوان جز بر ثبات قدم او نيافزود .\r\n( و ايم اللّه لأبقرنّ الباطل حتّى أخرج الحقّ من خاصرته ) امام عليه السّلام در دوره پيامبر صلّى اللّه عليه و آله براى حق جهاد كرد و در دوره خلفا نيز چنين كرد و او همچنين شكم باطل‌خواهان را مىدريد و حق را از پهلوى آن بيرون آورده به اهلش مىسپرد . شيخ محمد عبده مىگويد : « اين مثال بيش از اندازه زيبا است . » « 2 »\r\nپيش از اين نيز در اين باره سخن به ميان رفت : « ذليل نزد من عزيز است تا آن‌جا كه حق او را بازستانم و قوى نزد من ضعيف است تا حق را از او باز ستانم . » « 3 »\r\n\r\n\r\n","description":"","footnote":"\r\n( 1 ) . تاريخ الدولة العربية : 160 ، چاپ سال 1958 م ( مؤلف ) .\r\n( 2 ) . شرح نهج البلاغه ، محمد عبده : 1 / 200 .\r\n( 3 ) . خطبه : 37 .\r\n","page_name":" 464 ","page_number":464},
  {"content":"\r\n\r\n\r\nخطبه 105\r\n\r\nدرخواستى او را ناتوان نمىسازد ( 1 - 2 )\r\n« حتّى بعث اللّه محمّدا صلّى اللّه عليه و آله شهيدا و بشيرا و نذيرا خير البريّة طفلا و أنجبها كهلا أطهر المطهّرين شيمة و أجود المستمطرين ديمة فما احلولت لكم الدّنيا في لذّتها و لاتمكّنتم من رضاع أخلافها إلّا من بعد ما صادفتموها جائلا خطامها قلقا و ضينها قد صار حرامها عند أقوام بمنزلة السّدر المخضود و حلالها بعيدا غير موجود و صادفتموها و اللّه ظلّا ممدودا إلى أجل معدود ( 1 ) فالأرض لكم شاغرة و أيديكم فيها مبسوطة و أيدي القادة عنكم مكفوفة و سيوفكم عليهم مسلّطة و سيوفهم عنكم مقبوضة ألا و انّ لكلّ دم ثائرا و لكلّ حقّ طالبا و أنّ الثّائر في دمائنا كالحاكم في حقّ نفسه و هو اللّه الّذي لا يعجزه من طلب و لا يفوته من هرب فاقسم باللّه يا بني أميّة عمّا قليل لتعرفنّها في أيديّ غيركم و في دار عدوّكم ألا إنّ أبصر الأبصار ما نفذ في الخير طرفه ألا إنّ أسمع الأسماع ما وعى التّذكير و قبله . ( 2 ) »\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nترجمه\r\nتا اين‌كه خدا محمد صلّى اللّه عليه و آله را برانگيخت ، گواهىدهنده ، بشارت‌دهنده ، هشداردهنده . پيامبرى كه بهترين آفريدگان در خردسالى ، و در سن پيرى نجيب‌ترين و بزرگوارترين مردم بود ، اخلاقش از همه پاكان پاك‌تر و باران كرمش از هرچيزى بادوامتر بود .\r\nشما اى فرزندان اميه ! زمانى از لذت و شيرينى دنيا بهره‌مند شديد و از پستان آن نوشيديد كه افسارش رها و بند جهازش محكم نبود ( در حكومت عثمان ) ، تا آن‌جا كه حرام دنيا نزد گروهى چونان ميوه درخت سدر بىخار ، آسان و حلال آن دشوار و غير ممكن شد . به خدا سوگند ، دنيايى كه در دست شماست چونان سايه‌اى است گسترده كه زود به‌سر آمد خود نزديك مىشود . امروز زمين براى شما خالى و گسترده و دستهايتان براى انجام هر رفتار نادرستى باز و دست‌هاى رهبران واقعى بسته است . شمشير شما بر آنان مسلط و شمشير آنان از شما بازگرفته شده است . آگاه باشيد هر خونى ، خونخواهى دارد و هر حقى را جستجوگرى است . انتقام‌گيرنده خون‌هاى ما ، چونان حاكمى است كه براى خود داورى كند و او خداوندى است كه از گرفتن كسى ناتوان نگردد و كسى از پنجه عدالت او نمىتواند بگريزد . اى فرزندان اميه ! سوگند به خدا زود باشد كه اين خلافت و دولت را در دست ديگران و در خانه دشمنان خود بنگريد . آگاه باشيد بيناترين چشمها آن است كه در دل نيكىها نفوذ كند و شنواترين گوش‌ها آن‌كه پندها و تذكرات سودمند را در خود جاى دهد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nواژه‌شناسى\r\nالشّيمة : اخلاق .\r\nالمستمطرين : جمع « مستمطر » به معناى يارىخواهنده است .\r\nالدّيمة : باران پيوسته و بدون رعد و برق .\r\nأخلاف : جمع « خلف » به معناى شيردادن شتر است .\r\nالخطام : حلقه‌اى كه در بينى شتر نهاده مىشود تا با آن كشيده شود .\r\nالوضين : آن‌چه با آن محمل را به شتر مىبندند .\r\nمخضود : بدون خوار و تيغ .\r\nشغرت الأرض : كسى براى آبادانى و حمايت از آن ، نمانده است .\r\n\r\nساختار ادبى\r\nشهيدا : حال براى « محمد » است .\r\nخير البريّة : صفت بر « محمد » است و نيز ممكن است حال باشد .\r\nطفلا شيمة ديمة : تمييز است .\r\nخطامها : فاعل « جائلا » است .\r\nوضينها : فاعل « قلقا » است .\r\nبمنزلة السّدر : خبر « صار » است .\r\nحلالها بعيدا : عطف بر « صار حرامها » است .\r\nلكل حقّ طالبا : عطف بر « إن لكلّ دم ثائرا » است .\r\nعمّا قليل : « ما » زائده است و قليل به‌وسيله « عن » مجرور مىشود .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n\r\nشرح و تفسير\r\n( حتّى بعث اللّه محمّدا صلّى اللّه عليه و آله شهيدا و بشيرا و نذيرا ) خداوند فرداى آخرت همه آفريدگانش را گرد مىآورد و پيامبر هر امتى بر ايشان گواهى خواهد داد كه پيام خداوند را به آنان رسانده و بشارت و انذار كرده است و نيز علما و فقها و . . . همگى شهادت خواهند داد . ( خير البريّة طفلا ) در منش و رفتارش بهترين بود . ( و أنجبها كهلا ) شخصيتى پاك و سيرتى نيكو داشت . ( أطهر المطهّرين شيمة ) در همه خصال پاك‌ترين بود . ( و أجود المستمطرين ديمة ) در كرم و عطا بهترين بود . به همگان مىداد و چنين وانمود مىكرد كه بيش از آن‌چه داده است گرفته است . ابوذر مىگويد : « بارى با پيامبر خدا صلّى اللّه عليه و آله به سوى كوه احد بيرون رفتيم . پيامبر صلّى اللّه عليه و آله به من گفت : كوه احد را مىبينى ؟ گفتم : بله اى پيامبر خدا صلّى اللّه عليه و آله . پيامبر صلّى اللّه عليه و آله فرمود : چه‌قدر دوست دارم كه به اندازه كوه احد طلا داشته باشم و آن را در راه خدا ببخشم و تنها دو گرم از آن را باقى نهم . » « 1 » اين جاست كه آشكار مىشود راز قيام ابوذر در برابر كسانى كه خداوند در اين آيه از آنها ياد كرده است : « اى كسانى كه ايمان آورده‌ايد بسيارى از دانشمندان يهود و راهبان اموال مردم را به ناروا مىخورند و آنان را از راه خدا باز مىدارند و كسانى كه زر و سيم را گنجينه مىكنند و آن را در راه خدا هزينه\r\n\r\n\r\n","description":"","footnote":"\r\n( 1 ) . پيامبر صلّى اللّه عليه و آله به‌راستى چنين بود ؛ نه دينارى و نه درهى و نه برده‌اى و نه ثروتى واگذاشت . بلك تنها زره‌اى نزديك يهودى به رهن گذاشته بود تا از او مقدارى جو بگيرد . نك : مجمع الزوائد : 3 / 120 ؛ كنز العمال : 6 / 356 ، ح 16038 ؛ مسند احمد : 1 / 300 .\r\n","page_name":" 468 ","page_number":468},
  {"content":"\r\n\r\nنمىكنند ايشان را از عذابى دردناك خبر ده . » « 1 » كمال پيامبر صلّى اللّه عليه و آله در همه رفتار و عناصر شخصيتىاش همانند كمالش در بخشش بود . از اين روى خداوند ، خود بر اخلاق والاى پيامبر صلّى اللّه عليه و آله گواهى داد : « و راستى كه تو را خويى والاست . » « 2 »\r\n( فما احلولت لكم الدّنيا في لذّتها و لا تمكنتم من رضاع أخلافها إلّا من بعد ما صادفتموها جائلا خطامها قلقا وضينها ) اين بند خطاب به مسلمانان است و مىگويد كه محمد صلّى اللّه عليه و آله با رسالت كاملش و اخلاق نيكويش و جهاد پيوسته‌اش دنيا را فروتن شما ساخت و آن را زير پايتان نهاد ؛ ولى پس از او نيازمند رهبرى نيرومند و حكيم است كه افسارش را به‌دست گيرد و به راه درست و استوار بگرداند و چنين رهبرى يافت نمىشود . بنابراين ، وضع شما در ارتباط با دنيايى كه پيامبر صلّى اللّه عليه و آله در اختيارتان نهاد ، همانند كسى است كه سوار بر شترى است و لگام آن را در دست ندارد و در نتيجه ، محكم و مطمئن بر آن ننشسته و هر لحظه امكان افتادنش هست .\r\n( قد صار حرامها عند أقوام بمنزلة السّدر المخضود ) اين بند شرح و تفسير گمراهى و انحراف مردم است . آنان همانند شترى هستند كه چوپانش پنهان گشته است . حرام پس از پيامبر صلّى اللّه عليه و آله ، دست‌يافتنى و آسان گرديد و مانعى براى رسيدن به آن نبود . همانند درخت سدرى كه خوار و تيغ نداشته باشد .\r\n\r\n\r\n","description":"","footnote":"\r\n( 1 ) .  يا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  توبه / 9 : 34 .\r\n( 2 ) .  وَ إِنَّكَ لَعَلى خُلُقٍ عَظِيمٍ  قلم / 68 : 4 .\r\n","page_name":" 469 ","page_number":469},
  {"content":"\r\n\r\n( و حلالها بعيدا غير موجود ) حرام آن سهل و آسان است ولى حلال آن سخت و دست‌نيافتنى است . در نتيجه ، بدكاران و اشرار در چنين دنيايى خوش و راحت هستند و نيكان در ناراحتى و مشقت به‌سر مىبرند . در حديث نيز آمده است : « دنيا زندان مؤمن و بهشت كافر است . » « 1 » اين همان واقعيت حكومتهاى ستمگر است كه هر خيانت‌كار و مزدورى را خوشبخت ساخته و انسانهاى نيكوكار و متعالى را بدبخت مىسازد و چه‌بسا منظور از حديث پيش گفته نيز همين باشد .\r\n( و صادفتموها و اللّه ظلّا ممدودا إلى أجل معدود ) زيبايىها و خوشىهاى دنيا شيرين است ولى تنها براى لحظاتى و پس از آن درد و اندوه فراوان است .\r\nپس از عاقبت امور در غفلت نباشيد و به كارهاى نيك مبادرت ورزيده و فرصت را غنيمت شماريد .\r\n( فالأرض لكم شاغرة ) سرزمين شما از وجود حاكمى كه شما را به حرام وا بدارد ، تهى است . امام عليه السّلام به رخدادهاى پس از شهادتش اشاره مىكند . ( و أيديكم فيها مبسوطة ) هرچه بخواهيد ، مىتوانيد انجام دهيد . ( و أيدي القادة عنكم مكفوفة ) رهبران و قدرتمندان از تأديب و چيرگى بر شما ناتوان‌اند . ( و سيوفكم عليهم مسلّطة ) از رهبران نمىهراسيد و هرگاه بخواهيد ، بر آن‌ها مىشوريد . ( و سيوفهم عنكم مقبوضة ) اين بند ، عطف تفسيرى بر قبلى است .\r\n( و لكلّ حقّ طالبا و أنّ الثّائر في دمائنا كالحاكم في حقّ نفسه و هو اللّه الّذي لا يعجزه من طلب و لا يفوته من هرب ) ابن ابى الحديد مىگويد : « گويى امام عليه السّلام به\r\n\r\n\r\n","description":"","footnote":"\r\n( 1 ) . « الدّنيا سجن المؤمن و جنّة الكافر » صحيح مسلم : 4 / 2272 ، ح 2956 ؛ سنن ترمذى : 4 / 562 ، ح 2324 ؛ سنن ابن ماجه : 1 / 1378 ، ح 413 .\r\n","page_name":" 470 ","page_number":470},
  {"content":"\r\n\r\nماجراى شهادت حسين عليه السّلام و خاندانش اشاره دارد و گويى آن را در برابر چشمان خويش مىبيند . » « 1 » بنابر اين معناى اين بند آن است كه هيچ خونى از خاندان پيامبر صلّى اللّه عليه و آله بر زمين ريخته نمىشود ، مگر آن‌كه خداوند خود خونخواه و مدافع آن باشد ، زيرا آنان مگر به فرمان خداوند دست به كارى نمىزدند و براى همين خدا ، خود براى ايشان انتقام خواهد گرفت : « و هيچ چيز نه در آسمانها و نه در زمين خدا را درمانده نكرده است ، چرا كه او همواره داناى توانا است . » « 2 »\r\n( فاقسم باللّه يا بني اميّة عمّا قليل لتعرفنّها في أيدي غيركم و في دار عدوّكم ) امويان مىپنداشتند كه سرزمين‌ها پس از كشته‌شدن امام عليه السّلام براى ايشان آرام و ايمن شده است و گام‌هايشان پس از شهادت امام عليه السّلام استوارتر شده است و ليكن چه زود آشكار شد كه حكومت ستم دوام ندارد و دعوت حق هرگز نمىميرد . . . پس قيامها عليه امويان يكى پس از ديگرى به‌راه افتاد و جنگهاى پياپى درگرفت تا اينكه امويان به‌طور كلى نابود شدند و دلهاى مردم آنچنان از كينه‌شان پر شده بود كه عباسيان و غير ايشان به دنبالشان افتاده و زندگانشان را كشتند و استخوانهاى مردگان‌شان را سوزاندند . « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 120 .\r\n( 2 ) .  وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً  فاطر / 35 : 44 .\r\n( 3 ) . عبد اللّه بن على از واليان عباسى به سراغ قبر معاويه رفت و گورش را شكافت و در آن جز خط سياهى نديد . گور عبد الملك را شكافت و تنها جمجمه‌اش را در آن يافت و جسد هشام را از گور بيرون آورد و او را تازيانه زد و سپس به دار آويخت و سوزانيد و خاكسترش را به باد داد و حتى زنان اموى نيز از انتقام عباسيان رهايى نيافتند . . . و در يك روز هفتاد و دو هزار نفر در ساحل رود رمله كشته شدند و بر رويشان فرش انداخته و سفره غذا پهن كردند و سپس عبد اللّه گفت هيچ -\r\n","page_name":" 471 ","page_number":471},
  {"content":"\r\n\r\n( ألا إنّ أبصر الأبصار ما نفذ في الخير طرفه ) ضمير « طرفه » به « أبصر الأبصار » بازمىگردد و مراد از « طرف » در اين‌جا عقل است ؛ زيرا چشم مىبيند و عقل داورى مىكند . منظور از معناى اين بند آن است كه بيننده حقيقى كسى است كه حق را از باطل و خير را از شر تمييز داده و اولى را انجام داده و از دومى پرهيز كند .\r\n( ألا إنّ أسمع الأسماع ما وعى التّذكير و قبله ) شنونده حقيقى كسى است كه به همه نيكىها كه مىشود عمل كند . خداوند در اين باره مىفرمايد : « به سخن گوش فرامىدهند و بهترين آن را پيروى مىكنند . اينان‌اند كه خدايشان راه نموده و اينان‌اند همان خردمندان . » « 1 »\r\n\r\nوظيفه امام ( 3 - 4 )\r\n« أيّها النّاس استصبحوا من شعلة مصباح واعظ متّعظ و امتاحوا من صفو عين قد روّقت من الكدر عباد اللّه لا تركنوا إلى جهالتكم و لا تنقادوا لأهوائكم فإنّ النّازل بهذا المنزل نازل بشفا جرف هار ينقل الرّدى على ظهره من موضع إلى موضع لرأي يحدثه بعد رأي يريد أن يلصق ما لا يلتصق و يقرّب ما لا يتقارب فاللّه اللّه أن تشكوا إلى من لا يشكي شجوكم و لا ينقض برأيه ما قد ابرم لكم ( 3 ) إنّه ليس على\r\n\r\n\r\n","description":"","footnote":"\r\n- غذايى لذيذتر از امروز نخورده بودم . آنگاه چاهى كنده و آنان را درون آن انداختند . نك : التاريخ العباسى و الفاطمى ، احمد مختار عبادى : 34 ؛ تاريخ الخلفاء : 259 ؛ مروج الذهب : 3 / 271 .\r\n( 1 ) .  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  زمر / 39 : 18 .\r\n","page_name":" 472 ","page_number":472},
  {"content":"\r\n\r\nالإمام إلّا ما حمّل من أمر ربّه الإبلاغ في الموعظة و الاجتهاد في النّصيحة و الإحياء للسّنّة و إقامة الحدود على مستحقّيها و إصدار السّهمان على أهلها فبادروا العلم من قبل تصويح نبته و من قبل أن تشغلوا بأنفسكم عن مستثار العلم من عند أهله و انهوا غيركم عن المنكر و تناهوا عنه فإنّما امرتم بالنّهي بعد التّناهي . ( 4 ) »\r\n\r\nترجمه\r\nاى مردم ! چراغ دل را از نور گفتار گوينده با عمل روشن سازيد و ظرف‌هاى جان را از آب زلال چشمه‌هايى كه از آلودگىها پاك است پر نماييد . اى بندگان خدا ! به نادانىهاى خود تكيه نكنيد و تسليم هواى نفس خويش نباشيد كه چنين كسى بر لبه پرتگاه قرار دارد و بار سنگين هلاكت و فساد را بر دوش مىكشد و از جايى به جاى ديگر مىبرد تا آن‌چه را كه ناچسب است بچسباند و آن‌چه را كه دور مىنمايد نزديك جلوه دهد . خدا را ، مبادا شكايت نزد كسى بريد كه نمىتواند آن را بر طرف سازد و توان گره گشايى از كارتان ندارد . همانا بر امام واجب نيست جز آن‌چه را كه خدا امر فرمايد و آن ، كوتاهىنكردن در پند و نصيحت ، تلاش در خيرخواهى ، زنده نگهداشتن سنت پيامبر صلّى اللّه عليه و آله ، جارى ساختن حدود الهى بر مجرمان ، رساندن سهم‌هاى بيت المال به طبقات مردم است . پس در فراگيرى علم و دانش پيش از آن‌كه درختش بخشكد تلاش كنيد و پيش از آن‌كه به خود مشغول گرديد از معدن علوم ( اهل‌بيت عليهم السّلام ) دانش استخراج كنيد . مردم را از حرام و\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمنكرات بازداريد و خود هم مرتكب نشويد ، زيرا دستور داده شديد كه ابتدا خود محرمات را ترك و سپس مردم را بازداريد .\r\n\r\nواژه‌شناسى\r\nاستصبحوا : روشنايى بگيريد و چراغ بيافروزيد .\r\nامتاحوا : آب برگيريد .\r\nشفا : به كناره هر چيزى گويند .\r\nالجرف : شكافهايى كه در پى سيلابها در زمين پديد مىآيد .\r\nهار : كسى كه بر بالاى بلندى در آستانه سقوط باشد يا سقوط كرده باشد .\r\nالرّدى : هلاكت .\r\nالشّجو : اندوه و حاجت .\r\nالسّهمان : سهم و نصيب .\r\nتصوّح النّبت : گياه خشك شد .\r\n\r\nساختار ادبى\r\nاللّه : منصوب بنا بر تحذير است و در اصل چنين بوده است : « حذروا اللّه » يا « اتّقوا اللّه » .\r\nأن تشكوا : تأويل به مصدر رفته و مجرور به حرف جر مىشود .\r\nالإبلاغ : اين واژه و واژه‌هاى بعدى كه بر آن عطف شده ، همگى بدل مفصل از مجمل است و مبدل منه ، « ما حمّل » است .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nشرح و تفسير\r\n( أيّها النّاس استصبحوا من شعلة مصباح واعظ متّعظ و امتاحوا من صفو عين قد روّقت من الكدر ) امام عليه السّلام با تعبير « مصباح واعظ متعظ » از خويش ياد مىكند و خود را به‌سان چراغى فروزان براى اندرز مردم مىشمرد و نيز تعبير « چشمه گوارا و بىآلايش » براى اشاره به امام عليه السّلام است . حضرت عليه السّلام به اين وسيله ، يارانش را به سود گرفتن از دانشهايش ترغيب مىكند و به اصلاح خويش به وسيله اندرزها و ارشاداتش فرامىخواند ؛ چرا كه او آنان را به راه حق و رهايى مىبرد .\r\n( عباد اللّه لا تركنوا إلى جهالتكم و لا تنقادوا لأهوائكم فإنّ النّازل بهذا المنزل نازل بشفا جرف هار ) از تكيه به جهل و فرمانبردارى از هواى نفس بپرهيزيد كه سرنوشتتان هلاكت و ويرانى خواهد گشت .\r\n( ينقل الرّدى على ظهره من موضع إلى موضع لرأي يحدثه بعد رأي يريد أن يلصق ما لا يلتصق و يقرّب ما لا يتقارب ) نادانى و هواى نفس مانع فهم حقيقت و شناخت راه درست مىشود و عقل و گوش و چشم انسان را از كار مىاندازد و تنها خويش را مىبيند . چنين كسى همواره از نظرى به نظرى بدتر مىگرايد و نزديك را دور و دور را نزديك مىنمايد و تلاش مىكند كه دو چيز متضاد را با هم جمع كند و يا بين يك چيز و لوازم آن جدايى افكند .\r\nجامعه‌شناسان مىگويند : يكى از ويژگىهاى انسان نادان آن است كه صفات متناقض را به اشياء متصف مىكند و بر اين باور است كه يك چيز ، در آن واحد يكى و بيش از يكى است و روياها را واقعى مىشمارد . . . و در نتيجه بسيارى از امورى كه بديهى شمرده مىشود ، در واقع چنين نيست .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n( فاللّه اللّه أن تشكوا إلى من لا يشكي شجوكم و لا ينقض برأيه ما قد ابرم لكم ) شكايت نزد كسى كه كارى برايتان نمىتواند انجام دهد و سود و زيانى برايتان ندارد ، نادانى است . ( و لا ينقض برأيه ما قد أبرم لكم ) همچنين است شكايت نزد كسى كه دانشى در دين و تجربه‌اى در زندگى ندارد ؛ زيرا او نمىتواند عقيده فاسد و انديشه اشتباهى را درست كند . ( إنّه ليس على الإمام إلّا ما حمّل من أمر ربّه ) حاكم تنها درباره پنج امر ، نزد خدا پاسخگو خواهد بود :\r\n1 - ( الإبلاغ في الموعظة ) در امر به معروف و نهى از منكر ، كوتاهى نكند .\r\n2 - ( و الاجتهاد في النّصيحة ) بين افراد رعيت مساوات برقرار سازد و از منافع مادى و غيرمادى آنان حمايت كند و همگان را به سوى زندگى برترى رهنمون سازد .\r\n3 - ( و الإحياء للسّنّة ) بر مبناى كتاب و سنت و نه هوى و هوس خويش قانون وضع كرده و حكم راند .\r\n4 - ( و إقامة الحدود على مستحقّيها ) هر متهمى تنها پس از ثابت شدن جرمش مجرم شناخته مىشود و در اين صورت فقط خودش كيفر مىشود و به خانواده و دوستانش تعرض نمىشود .\r\n5 - ( و إصدار السّهمان على أهلها ) درگذشته بيت المال در بين سپاهيان و عموم مردم تقسيم مىشد . امروز دولت ، بيت المال را در مصالح عمومى مانند كشاورزى ، بهداشت ، آموزش و . . . مصرف مىكند .\r\nمعناى عبارت پيش گفته آن است كه اموال بين مستحقين آن تقسيم شود . طبرى مىگويد : « هنگامى كه مردم براى بيعت نزد امام عليه السّلام گرد آمدند ، به آنان فرمود : « من ، از عمارت بر شما بيزار بودم ولى شما\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاصرار كرديد و جز مرا نخواستيد . بدانيد كه من چيزى افزون بر شما ندارم ، جز آن‌كه كليدهاى اموالتان در دست من است و من حق برداشتن ذره‌اى از آن را ندارم . . . آيا اين‌چنين راضى هستيد ؟ » آنان گفتند : آرى و سپس امام عليه السّلام فرمود : خداوندا ، بر ايشان گواه باش . » « 1 » برخى به امام عليه السّلام پيشنهاد داده بودند كه برخى از مخالفان را با دادن اموالى ، ساكت كند . امام عليه السّلام فرمود : « آيا مرا فرمان مىدهيد كه از راه ستم ، پيروزى را بجويم ؟ به خدا سوگند ، تا زمانى كه ستاره‌اى در آسمان مىدرخشد ، چنين نخواهم كرد . اگر اين مال از آن من بود ، آن را در بينشان تقسيم مىكردم ولى حال چگونه مىتوانم چنين كنم كه اين مال از آن خداوند است ؟ » « 2 »\r\n( فبادروا العلم من قبل تصويح نبته ) پيش از آن‌كه مرا از دست دهيد ، از علم\r\nمن برگيريد . در جاى ديگر نيز از امام عليه السّلام نقل شده كه فرمود : « از من بپرسيد ، پيش از آن‌كه مرا از دست بدهيد . » « 3 » ( و من قبل أن تشغلوا بأنفسكم عن مستثار العلم من عند أهله ) پيش از آن‌كه درگيرىها و اختلافات ، شما را سرگرم سازد ، مشورت اهل علم را غنيمت شماريد . معناى اين بند آن است كه پيش از مردن من و يا گرفتارى شما به اختلاف و درگيرى ، فرصت وجود من را غنيمت شماريد . ( و انهوا غيركم عن المنكر و تناهوا عنه ) چيزى را نگوييد كه\r\n\r\n\r\n","description":"","footnote":"\r\n( 1 ) . تاريخ طبرى : 5 / 153 ؛ مستدرك ، حاكم نيشابورى : 3 / 114 .\r\n( 2 ) . « أتأمرونّي أن أطلب النّصر بالجور فيمن ولّيت عليه و اللّه لا أطور به ما سمر سمير و ما أمّ نجم في السّماء نجما لو كان المال لي لسوّيت بينهم فكيف و إنّما المال مال اللّه » خطبه : 126 .\r\n( 3 ) . « أيّها النّاس سلوني قبل أن تفقدوني » خطبه : 189 .\r\n","page_name":" 477 ","page_number":477},
  {"content":"\r\n\r\nخود انجام نمىدهيد . خداوند ، شما را فرمان داده كه ابتدا به علم خود عمل كنيد و سپس آن را در اختيار ديگران قرار دهيد ؛ چرا كه تأثير سخن عالم عامل همانند تأثير باران بر زمين خشك است و اما سخن كسى كه عمل نمىكند همانند سراب است ؛ هرچند علم اولى كم و علم دومى زياد باشد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n\r\nخطبه 106\r\n\r\nاسلام ( 1 - 2 )\r\n« الحمد للّه الّذي شرع الإسلام فسهّل شرائعه لمن ورده و أعزّ أركانه على من غالبه فجعله أمنا لمن علقه و سلما لمن دخله و برهانا لمن تكلّم به و شاهدا لمن خاصم به و نورا لمن استضاء به و فهما لمن عقل و لبّا لمن تدبّر و آية لمن توسّم و تبصرة لمن عزم و عبرة لمن اتّعظ و نجاة لمن صدّق و ثقة لمن توكّل و راحة لمن فوّض و جنّة لمن صبر ( 1 ) فهو أبلج المناهج و أوضح الولائج مشرف المنار مشرق الجوادّ مضيء المصابيح كريم المضمار رفيع الغاية جامع الحلبة متنافس السّبقة شريف الفرسان التّصديق منهاجه و الصّالحات مناره و الموت غايته و الدّنيا مضماره و القيامة حلبته و الجنّة سبقته . ( 2 ) »\r\n\r\nترجمه\r\nستايش خداوندى را سزاست كه راه اسلام را گشود و راه نوشيدن آب زلالش را بر تشنگان آسان فرمود . ستون‌هاى اسلام را در برابر ستيزه جويان استوار كرد و آن را پناهگاه امنى براى پناه برندگان و مايه آرامش براى وارد\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nشوندگان قرار داد . اسلام ، حجت و برهان براى گويندگان و گواه روشن براى دفاع‌كنندگان و نور هدايتگر براى روشنى خواهان و مايه فهميدن براى خردمندان و عقل و درك براى تدبيركنندگان و نشانه گويا براى جويندگان حق و روشن بينى براى صاحبان عزم و اراده ، پند پذيرى براى عبرت گيرندگان ، عامل نجات و رستگارى براى تصديق‌كنندگان و آرامش دهنده تكيه‌كنندگان ، راحت و آسايش توكل‌كنندگان و سپرى نگهدارنده براى استقامت دارندگان است . اسلام روشن‌ترين راه‌ها است ، جاده‌هايش درخشان ، نشانه‌هاى آن در بلندترين جايگاه ، چراغ‌هايش پرفروغ و سوزان ، ميدان مسابقه آن پاكيزه براى پاكان ، سرانجام مسابقه‌هاى آن روشن و بى پايان ، مسابقه دهندگان آن پيشى گيرنده و چابك سوارانند . برنامه اين مسابقه ، تصديق كردن به حق ، راهنمايان آن ، اعمال صالح ، پايان آن ، مرگ ، ميدان مسابقه ، دنيا ، مركز گرد آمدن مسابقه‌دهندگان ، قيامت ، و جايزه آن بهشت است .\r\n\r\nواژه‌شناسى\r\nعلقه : به آن دلبسته شد .\r\nالجنّة : سپر .\r\nأبلج الصّبح : صبح طلوع كرد و روشنايى داد .\r\nالمناهج : جمع « منهج » به راه روشن مىگويند .\r\nالولائج : جمع « وليجة » به نزديكان انسان مىگويند .\r\nالجوادّ : جمع « جاده » به معناى راه .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nالمضمار : محل تيمار اسبها براى مسابقه و نيز به خود مسابقه اسب‌دوانى نيز مىگويند .\r\nالحلبة : اسبهايى كه براى مسابقه گرد آورده مىشوند .\r\nالسّبقة : پاداش مسابقه‌دهندگان .\r\n\r\nساختار ادبى\r\nأبلج ، مشرف : اين دو كلمه و نيز اوصاف بعدى ، همگى خبر براى « فهو » هستند .\r\n\r\nشريعت اسلام\r\n( الحمد للّه الّذي شرع الإسلام فسهّل شرائعه لمن ورده و أعزّ أركانه على من غالبه ) منظور از اركان اصول عقيده است كه عبارتند از ايمان به خدا و صفات كمال و جلالى كه شايسته‌اش است . هركس از اين ايمان برخوردار باشد ، در درجه برابر با ديگران از لحاظ حقوق و تكاليف قرار مىگيرد و هيچ‌كس حق سيطره بر او را نخواهد داشت . عنصر ديگر ايمان پذيرش پيامبرى پيامبر صلّى اللّه عليه و آله و سنت وى است . ايمان به اين عنصر در واقع به معناى پايبندى به ارزشهاى انسانى و روابط اجتماعى بر پايه عدل و مساوات است . عنصر سوم ، ايمان به جهان آخرت و حسابرسى آن روز است و شكى نيست كه ايمان به آخرت براى افراد و جامعه سودمند است ، زيرا منكر جهان آخرت در خوشىها و لذت‌هاى خويش غرق گشته و دنيا را تنها فرصت زندگى خويش مىبيند و در نتيجه احترام به ارزشها و قوانين را حماقت و سادگى مىپندارد .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nمنظور از شرائع در فرمايش امام عليه السّلام ، اصول و مبانى شريعت است ؛ مانند قاعده « لا ضرر » « 1 » و « لا حرج » « 2 » كه ساير قوانين را تنظيم مىكند و نيز اين‌كه هرانسانى پيش از ثابت شدن اتهامش بىگناه است و سرپرست هركارى بايد مصلحت در آن كار را رعايت كند و هرقراردادى تابع قصد و نيت طرفين آن است و هيچ‌كس حق ندارد ، جز از راه مشروع مالى از ديگرى بگيرد و بر مبناى گمان نمىتوان حكم كرد و قصاص تنها به اندازه و به قاعده است و . . .\r\nاين نوع قواعد و اصول را هيچ عاقلى انكار نمىكند ؛ زيرا هرانسانى به طور طبيعى خواهان جلب منافع و زدودن مضرات از خويش است . مستشرقى اروپايى مىگويد : « اسلام ، دينى مبتنى بر مفاهيم انتزاعى نيست كه امروزه ما از آن مىفهميم ؛ بلكه جامعه‌اى است كه تمامى مراحل كمال را پيموده و همه جلوه‌هاى زندگى انسانى را در خود دارد . » « 3 » مستشرقى آلمانى نيز مىگويد :\r\n« فلسفه اسلام ، بر پايه رعايت مصالح عمومى و ترجيح آنها بر مصالح فردى استوار است . اصل اخوت اسلامى بر پايه فلسفه اخلاق اجتماعى اسلام استوار است . » « 4 » در حديث شريفى از پيامبر صلّى اللّه عليه و آله آمده است كه « من با شريعت آسان و متسامح آمده‌ام . » « 5 »\r\n\r\n\r\n","description":"","footnote":"\r\n( 1 ) . قاعده « لا ضرر » به اين معنى است كه هيچ‌يك از قوانين نبايد به زيان فرد يا جامعه باشد .\r\n( 2 ) . هرقانونى كه مشقت‌زا باشد ، بىاعتبار است .\r\n( 3 ) . القرآن و الفلسفة ، محمد يوسف موسى : 14 ، چاپ 1957 م .\r\n( 4 ) . القرآن و الفلسفة : 15 .\r\n( 5 ) . « أتيتكم بالشريعة السهلة السمحة » الكافى : 5 / 494 .\r\n","page_name":" 482 ","page_number":482},
  {"content":"\r\n\r\n( فجعله أمنا لمن علقه ) دلبستگى به اسلام سبب امنيت مىشود . همان گونه كه امام عليه السّلام درباره قرآن مىفرمايد : « چنگ زدن به آن سبب دورى از خطا و دلبستگى به آن سبب رهايى مىشود . » « 1 » بنابراين هركس در گفتار و كردار به تعاليم اسلام پايبند شود ، از عواقب بد دنيا و آخرت ايمن مىشود . ( و سلما لمن دخله ) اگر مردم بر پايه اسلام عمل كنند از عذاب خدا در آخرت ايمن شده و در دنيا با امنيت و آرامش زندگى مىكنند و نه جنگى پيش مىآيد و نه نزاع و درگيرى براى ثروتها مىآيد . ( و برهانا لمن تكلّم به ) اسلام حق و راستى است و هركس با حق درگير شود ، حق ، او را با حجت و دليل و . . . بر زمين مىزند . ( و شاهدا لمن خاصم به ) از آن‌جا كه اسلام دين حق و راستى است ، با منطق عقل به ستيز با دشمنانش مىرود . پيامبر صلّى اللّه عليه و آله خود پايه دين خويش را خرد مىشمرد و قرآن مىگويد : « قطعا بدترين جنبندگان نزد خدا كران و لالانىاند كه نمىانديشند . » « 2 » هيچ دينى مانند اسلام به يادگيرى دانش سفارش و ترغيب نكرده است . اسلام طلب دانش را واجب شمرده و دانشمندان را رفعت و منزلت بخشيده است و آيا در اين صورت ممكن است دانش دشمن اسلام و يا اسلام دشمن آن باشد ؟ بنابراين عظمت اسلام به اصول و مبانى و آموزه‌هاى آن است و اگر اينها نبودند ، محمد صلّى اللّه عليه و آله نمىتوانست بر جاهليت چيره شود . ( و نورا لمن استضاء به ) اسلام به راه راستين و استوار هدايت مىكند . ( و فهما لمن عقل ) منظور از فهم در اين‌جا عقل است . . . تاريخ خود بر مقام جاويدان و ستودنى عالمان به حلال و حرام اسلام گواه است . ( و لبّا لمن\r\n\r\n\r\n","description":"","footnote":"\r\n( 1 ) . « و العصمة للمتمسّك و النّجاة للمتعلّق » خطبه : 156 .\r\n( 2 ) .  إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ  انفال / 8 : 22 .\r\n","page_name":" 483 ","page_number":483},
  {"content":"\r\n\r\nتدبّر ) اسلام با نور علم ، عقل را روشن مىكند ؛ به شرطى كه با درايت فهميده شود و به حفظ و روايت بسنده نگردد . ( و آية لمن توسّم ) هركس حقيقت اسلام را درك كند به راه صواب و ايمنى رهنمون مىشود . ( و تبصرة لمن عزم ) هركس واقعا در پى هدايت باشد ، گم شده و آرزوى خويش را در اسلام مىيابد . ( و عبرة لمن اتّعظ ) در قرآن به اخبار گذشتگان و اقوام كهن و احوال زمين و آسمان و دنيا و آخرت اشاره شده و پندهايى از آنها برگرفته شده است . خداوند مىفرمايد : « اگر اين قرآن را بر كوهى فرومىفرستاديم يقينا آن كوه را از بيم خدا فروتن و از هم پاشيده مىديدى و اين مثلها را براى مردم مىزنيم باشد كه آنان بيانديشند . » « 1 » ( و نجاة لمن صدّق ) ايمان راستين و خالصانه به اسلام سبب رهايى مىشود . ( و ثقة لمن توكل ) خداوند پرهيزگاران و متوكلان را به پاداش نيك وعده داده است : « و هركس بر خدا اعتماد كند ، او براى وى بس است . خدا فرمانش را به انجام رساننده است . به راستى خدا براى هرچيزى اندازه‌اى مقرر كرده است . » « 2 » و نيز « بر خدا توكل كن زيرا خداوند توكل‌كنندگان را دوست مىدارد . » « 3 » ( و راحة لمن فوّض ) كسى كه زندگى و كارهايش را به خدا سپارد ، دلش سرشار از امان و آرامش مىشود .\r\nبردبارى و ثبات بر حق ، سپرى از آفات و گرفتارىها است .\r\n\r\n\r\n","description":"","footnote":"\r\n( 1 ) .  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَ تِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ  حشر / 59 : 21 .\r\n( 2 ) .  وَ مَنْ يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بالِغُ أَمْرِهِ قَدْ جَعَلَ اللَّهُ لِكُلِّ شَيْءٍ قَدْراً  طلاق / 65 : 3 .\r\n( 3 ) .  فَتَوَكَّلْ عَلَى اللَّهِ إِنَّ اللَّهَ يُحِبُّ الْمُتَوَكِّلِينَ  آل عمران / 3 : 159 .\r\n","page_name":" 484 ","page_number":484},
  {"content":"\r\n\r\n( فهو أبلج المناهج ) راه اسلام روشن‌ترين راه است و سبب فرجام نيك مىگردد . ( و أوضح الولائج ) گنج‌ها و فوائد فراوانى در اسلام هست كه همه آنها آشكار و دست‌يافتنى هستند . ( مشرف المنار ) اسلام در اصول و فروعش باطن‌گرا نيست . كتاب خداوند و سنت پيامبر صلّى اللّه عليه و آله براى همگان آشكار است و همه مىتوانند آن را بخوانند و آن را بفهمند . ( مشرق الجوادّ ) اين بند تفسير و توضيحى براى بند « فهو أبلج المناهج » است . ( كريم المضمار ) اسلام در شريعت و تعاليمش از همه اديان ديگر پيشى گرفته است و هركس به آنها عمل كند در كارهايش از همگان سبقت مىگيرد . ( رفيع الغاية ) تعاليم اسلام به هدايت و سعادت بشر مىانجامد و برابرى را بين آنها برقرار مىكند . ( جامع الحلبة ) نيكان و مجاهدان در راه حق را زير پرچمش گرد مىآورد . ( متنافس السّبقة ) هدايت‌شدگان به اسلام در راه خيرات و كارهاى نيك از يكديگر پيشى مىگيرند و در راه ثروت‌خواهى و احتكار اموال به مسابقه نمىپردازند .\r\n( شريف الفرسان ) امامان و دانشمندان و نيكان بزرگى در اسلام بوده‌اند .\r\n( التّصديق منهاجه ) راه ايمان ناب و خالص از آلودگىها در اسلام است . ( و الصّالحات مناره ) نشان مسلمان واقعى انجام عمل صالح است ؛ چه اينكه ايمان افراد با انجام اعمال صالح ثابت مىشود و اعمال صالح افراد با وجود ايمان از حقيقت برخوردار است . ( و الموت غايته ) پس از مرگ ، دست انسان از همه چيز كوتاه مىشود و اسلام و انجام تكاليف ديگر فايده‌اى ندارد . بنابراين تا زمانى كه در دنيا هستيد به كارهاى نيك دست زنيد . بند بعدى نيز به همين مضمون دلالت دارد . ( و الدّنيا مضماره ) دنيا محل عمل به اسلام و ارزشهاى آن است و در آخرت ديگر جاى آن نيست . امام عليه السّلام در اين باره مىفرمايد امروز\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nروز عمل و نه پاداش ، و فردا روز حساب و نه عمل است . ( و القيامة حلبته ) آفريدگان ، همگى در روز آخر براى حسابرسى گرد خواهند آمد . خداوند مىفرمايد : « به يقين ، در روز رستاخيز كه هيچ شكى در آن نيست شما را گرد خواهد آورد و راستگوتر از خدا در سخن كيست ؟ » « 1 » ( و الجنّة سبقته ) بهشت پاداش پيشىگيرندگان به دين خدا و عمل به احكامش است .\r\n\r\n( 3 )\r\n« حتّى أورى قبسا لقابس و أنار علما لحابس فهو أمينك المأمون و شهيدك يوم الدّين و بعيثك نعمة و رسولك بالحقّ رحمة اللّهمّ اقسم له مقسما من عدلك و اجزه مضاعفات الخير من فضلك اللّهمّ أعل على بناء البانين بناءه و اكرم لديك نزله و شرّف عندك منزلته و آته الوسيلة و أعطه السّناء و الفضيلة و احشرنا في زمرته غير خزايا و لا نادمين و لا ناكبين و لا ناكثين و لا ضالّين و لا مضلّين و لا مفتونين . ( 3 ) »\r\n\r\nترجمه\r\nتا آن‌كه خداوند با دست پيامبر صلّى اللّه عليه و آله شعله‌اى از نور براى طالبان آن بر افروخت و بر سر راه گمشدگان چراغى پرفروغ قرار داد . خداوندا ! پيامبر صلّى اللّه عليه و آله امين و مورد اطمينان و گواه روز قيامت است ، نعمتى است كه برانگيخته و رحمتى است كه به حق فرستاده‌اى . خداوندا ! بهره فراوانى از عدل خود به او\r\n\r\n\r\n","description":"","footnote":"\r\n( 1 ) .  لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ وَ مَنْ أَصْدَقُ مِنَ اللَّهِ حَدِيثاً  نساء / 4 : 87 .\r\n","page_name":" 486 ","page_number":486},
  {"content":"\r\n\r\nاختصاص ده و از احسان و كرم خود فراوان به او ببخش . خدايا بناى دين او را از آن‌چه ديگران برآورده‌اند ، عالىتر قرار ده . او را بر سر خوان كرمت گرامىتر دار و بر شرافت مقام او در نزد خود بيافزا و وسيله تقرب خويش را به او عنايت فرما و بلندى مقام و فضيلت او را بىمانند گردان ، و ما را از ياران او محشور فرما ، چنان كه نه زيانكار باشيم و نه پشيمان ، نه دور از راه حق باشيم و نه شكننده پيمان ، نه گمراه باشيم و نه گمراه‌كننده بندگان ، نه فريب هواى نفس خوريم و نه وسوسه شيطان .\r\n\r\nواژه‌شناسى\r\nأورى : روشن كرد .\r\nقبس : شعله آتش .\r\nالقابس : كسى كه شعله‌اى از آتش مىگيرد .\r\nالحابس : كسى كه به سبب نشناختن راه از آن منحرف مىشود .\r\nشهيد : گواه .\r\nالبعيث : برانگيخته شده .\r\nالمقسم : سهم و نصيب .\r\nالنّزل : تمهيداتى كه براى مهمان آماده مىشود .\r\nالوسيلة : آن‌چه سبب نزديكى مىشود .\r\nالسّناء : بلندى و رفعت .\r\nخزايا : جمع « خزيان » از ريشه « خزى » به معناى خوارى و رسوايى .\r\nالنّاكب : كسى كه از راه منحرف مىشود .\r\nالنّاكث : پيمان‌شكن .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nالمفتون : كسى كه از شدت شوق و يا نگرانى مانند ديوانگان شده باشد .\r\n\r\nساختار ادبى\r\nالمأمون : صفت تاكيدى براى « امينك » است .\r\nنعمة : مفعول له براى « بعيثك » است .\r\nرحمة : مانند قبلى است .\r\nغير خزايا : حال براى مفعول « احشرنا » .\r\n\r\nمحمد و على\r\nامام عليه السّلام پيش از اين نيز در توصيف پيامبر صلّى اللّه عليه و آله سخن گفته بود . « 1 » صحبت امام عليه السّلام درباره پيامبر صلّى اللّه عليه و آله از روى تجربه و ارتباط مستقيم است . او 30 سال در سفر و غير آن و در جنگ و صلح و . . . همراه پيامبر صلّى اللّه عليه و آله بود و گوشت و خونش با وى ، آميخته شده بود . . . افزون بر آن امام عليه السّلام از دين و ايمانى نيرومند و باورى ژرف و يقينى استوار به خدا و پيامبر صلّى اللّه عليه و آله برخوردار بود . . . على عليه السّلام در خانه محمد صلّى اللّه عليه و آله رشد و پرورش يافت و پيامبر صلّى اللّه عليه و آله در پرورش و تربيت وى ، شب و روز كوشا بود . على عليه السّلام نيز سخن پيامبر صلّى اللّه عليه و آله را مىشنيد و فرمان مىبرد و او را بيش از پدر و مادرش دوست داشت . آن حضرت عليه السّلام در كودكى و پيش از بعثت از فضايل محمد صلّى اللّه عليه و آله براى هم‌سالانش مىگفت . عبد الرحمن شرقاوى در كتاب « محمد صلّى اللّه عليه و آله رسول الحريه » در اين باره گزارش‌هايى را آورده است . بنابراين ، على عليه السّلام از كودكى شيفته پيامبر صلّى اللّه عليه و آله بود و پيش از بعثت پيامبر صلّى اللّه عليه و آله ، ديگران را به او فرامىخواند . در نتيجه جاى شگفتى نيست كه\r\n\r\n\r\n","description":"","footnote":"\r\n( 1 ) . خطبه : 72 .\r\n","page_name":" 488 ","page_number":488},
  {"content":"\r\n\r\nامام عليه السّلام ويژگىها و فضايل پيامبر صلّى اللّه عليه و آله را برشمارد . به‌ويژه پس از آن‌كه زمين را دگرگون ساخته و دينش بر همه اديان ديگر چيرگى يافت . پيامبر صلّى اللّه عليه و آله ، نعمت هدايت را در اختيار هر كس كه مىخواست ، گذاشت و دين انسان مسلمان مگر با پيروى كامل از گفتار و رفتار پيامبر صلّى اللّه عليه و آله كامل نمىشود .\r\n\r\nشرح و تفسير\r\n( حتّى أورى قبسا ) محمد صلّى اللّه عليه و آله همانند قرآن هدايت را در اختيار همه كسانى گذاشت كه خواهان آن بودند : « . . . هدايتى براى پرهيزگاران است . » « 1 » اما انسان سركش و نافرمان از پندها و اندرزهاى آن بهره‌اى نمىگيرد . ( و أنار علما لحابس ) انسانهاى سرگردان را به راه درست رهنمون ساخت . ( فهو أمينك المأمون و شهيدك يوم الدّين ) او امين بر وحى و گواه بر خلق است . ( و بعيثك نعمة ) بعثت پيامبر صلّى اللّه عليه و آله نعمتى بزرگ براى بندگان بود كه بايد سپاس آن را به جاى آورد . ( و رسولك بالحقّ رحمة ) پيامبرى براى جهانيان بود كه در خيرخواهى به همگان حريص بود و تمام تلاشش را براى سعادت همه از دوستان و دشمنان كرد .\r\n( اللّهمّ اقسم له مقسما من عدلك ) گريزى از عدالت خداوند نيست ؛ اما در اين‌جا امام عليه السّلام در صدد بزرگداشت پيامبر خدا صلّى اللّه عليه و آله است و البته پيامبر خدا صلّى اللّه عليه و آله ، بنابه عدالت الاهى خود بزرگ و گران قدر است : « پس هر كه هموزن ذره‌اى نيكى كند نتيجه آن را خواهد ديد . » « 2 » خداوند چه پاداشى براى كسى در نظر\r\n\r\n\r\n","description":"","footnote":"\r\n( 1 ) .  هُدىً لِلْمُتَّقِينَ  بقره / 2 : 2 .\r\n( 2 ) .  فَمَنْ يَعْمَلْ مِثْقالَ ذَرَّةٍ خَيْراً يَرَهُ  زلزله / 99 : 7 .\r\n","page_name":" 489 ","page_number":489},
  {"content":"\r\n\r\nگرفته است كه مردم را از تاريكىها به نور هدايت كرده است ؟ ( و اجزه مضاعفات الخير ) خدايا ! پاداش پيامبر صلّى اللّه عليه و آله را بارها و بارها دو برابر كن تا جايى كه پاداش هيچ يك از اهل زمين و آسمان به اندازه وى نگردد .\r\n( اللّهمّ أعل على بناء البانين بناءه ) مقام و منزلت وى را در دنيا و آخرت ، بالاتر از همه بگردان . ( و اكرم لديك نزله ) از كرامت خويش كه براى برگزيدگانت در نظر گرفته‌اى به وى عطا گردان . ( و شرّف عندك منزلته ) چه اينكه او سختىهاى فراوان در راه بالا بردن آيين تو كشيد . ( و آته الوسيلة ) راه رسيدن او به بالاترين درجات را فراهم گردان . ( و أعطه السّناء و الفضيلة ) بالاترين مقام در هر خير و نيكى را به او عطا فرما . ( و احشرنا في زمرته ) هر مسلمانى كه در پندار و كردار و گفتارش مانند پيامبر صلّى اللّه عليه و آله باشد ، همراه وى محشور مىشود ؛ اما كسى كه تنها نامش را بر منبرها و مأذنه‌ها آورده و جشن ميلادش را برگزار كرده و در عمل ، از سنت‌ها و شريعتش دورى مىجويد ، خداوند او را در آخرت از پيامبرش دور مىكند ؛ همان‌گونه كه در دنيا نيز در واقع از پيامبر صلّى اللّه عليه و آله دور بود و پيمانش را با آن حضرت شكسته و در پى گمراهىها و باطل‌ها افتاده بود .\r\n\r\nخشم ، نه براى خدا ( 4 - 5 )\r\n« و قد بلغتم من كرامة اللّه تعالى لكم منزلة تكرم بها إماؤكم و توصل بها جيرانكم و يعظّمكم من لا فضل لكم عليه و لا يد لكم عنده و يهابكم من لا يخاف لكم سطوة و لا لكم عليه إمرة و قد ترون عهود اللّه منقوضة فلا تغضبون و أنتم لنقض ذمم آبائكم تأنفون ( 4 ) و كانت\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nامور اللّه عليكم ترد و عنكم تصدر و إليكم ترجع فمكّنتم الظّلمة من منزلتكم و ألقيتم إليهم أزمّتكم و أسلمتم امور اللّه في أيديهم يعملون بالشّبهات و يسيرون في الشّهوات و أيم اللّه لو فرّقوكم تحت كلّ كوكب لجمعكم اللّه لشرّ يوم لهم . ( 5 ) »\r\n\r\nترجمه\r\nمردم از سر نعمت بعثت پيامبر صلّى اللّه عليه و آله و لطف خداوند بزرگ به مقامى رسيده‌ايد كه حتى كنيزان شما را گرامى مىدارند و به همسايگان شما محبت مىكنند ، كسانى براى شما احترام قائلند كه شما از آنها برترى نداشته و بر آنها حقى نداريد . كسانى از شما مىترسند كه نه ترس از حكومت شما دارند و نه شما بر آنها حكومتى داريد . با آن همه بزرگوارى و كرامت ، هم‌اكنون مىنگريد كه قوانين و پيمان‌هاى الهى شكسته شده اما خشم نمىگيريد ، در حالى كه اگر پيمان پدرانتان نقض مىشد ناراحت مىشديد ، شما مردمى بوديد كه دستورات الهى ابتدا به‌دست شما مىرسيد و از شما به ديگران ابلاغ مىشد و آثار آن باز به شما برمىگشت . اما امروز جايگاه خود را به ستمگران واگذارديد و زمام امور خود را به دست بيگانگان سپرديد و امور الهى را به آنان تسليم كرديد ؛ آنهايى كه به شبهات عمل مىكنند و در شهوات غوطه‌ورند ( بنى اميه ) . به خدا سوگند ، اگر دشمنان ، شما را در زير ستارگان آسمان بپراكنند ، باز خداوند شما را براى انتقام گرفتن از ستمگران گردمىآورد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nشرح و تفسير\r\nابن ابى الحديد مىگويد : « امام عليه السّلام در اين بخش ، آن گروه از يارانش را نكوهش مىكند كه شهرها و سرزمين‌هايش را به سپاه معاويه تحويل دادند ؛ مانند أنبار و . . . » « 1 » خداوند ، عرب را با محمد صلّى اللّه عليه و آله و اسلام ، گرامى و عزيز كرد و اسلام را نيز با آنان ، عزيز ساخت و آنان پرچم اسلام را در شرق و غرب جهان گسترانيدند و زندگى برايشان پاك و دلنشين گشت . امام عليه السّلام در اين بند از اين نعمت ياد مىكند .\r\n( و قد بلغتم من كرامة اللّه تعالى لكم منزلة تكرم بها إماؤكم ) پيش از اين ، از شدت سستى و خوارى همانند بردگان و كنيزكان بوديد . در آيه‌اى به وضعيت آنان پيش از اسلام اشاره شده است : « و به ياد آوريد هنگامى را كه شما در زمين گروهى اندك و مستضعف بوديد . مىترسيديد مردم شما را بربايند .\r\nپس خدا به شما پناه داد و شما را به يارى خود نيرومند گردانيد و از چيزهاى پاك به شما روزى داد ، باشد كه سپاسگزارى كنيد . » « 2 » ( و توصل بها جيرانكم ) در كتابهاى لغت آمده است كه واژه « جار » در اين موارد به‌كار مىرود : « كسى كه در نزديكى تو باشد ؛ كسى كه تو را پناه دهد ؛ كسى كه از تو پناه بخواهد . » منظور از « جيران » در اين‌جا هر كسى است كه پيوندى با اهل اسلام دارد . « 3 » ( و يعظّمكم من لا فضل لكم عليه و لا يد لكم عنده و يهابكم من لا يخاف لكم سطوة و لا\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 176 .\r\n( 2 ) .  وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ  انفال / 8 : 26 .\r\n( 3 ) . لسان العرب : 4 / 154 ؛ مختار الصحاح : 1 / 49 .\r\n","page_name":" 492 ","page_number":492},
  {"content":"\r\n\r\nلكم عليه إمرة ) اسلام ياورى نيرومند برايتان بود و شما را بزرگى و هيبتى بخشيد و احترام شما را بر همگان واجب ساخت و حتى نيرومندان شما را نه از روى ترس و يا طمع بلكه از روى بزرگى و كرامتتان احترام مىگذارند . ابن ابى الحديد مىگويد : « پادشاهان هند و چين و . . . از دولت اسلام در هراس بودند . آنان از شدت و سختى شمشير اسلام در هراس نبودند ؛ بلكه در همه جا مشهور شده بود كه مسلمانان مردمى نيك و شايسته‌اند . » « 1 » ( و قد ترون عهود اللّه منقوضة فلا تغضبون و أنتم لنقض ذمم آبائكم تأنفون ) جنگ بين على عليه السّلام و معاويه ، جنگ بين حق و باطل ، دين ناب و دنياى گمراهى و فساد بود . با اين‌حال ، ياران امام عليه السّلام در يارى به آن حضرت كاهلى و سستى مىكردند . از اين‌روى ، امام عليه السّلام در نكوهش و انگيزش آنها مىفرمايد : شما ، براى پدرانتان به خشم آمده و نسبت به پيمان‌هايى كه بسته‌اند ، تعصب داريد ولى براى پيمان خود با خدا و گسستن آن به خشم نمىآييد . ( و كانت امور اللّه عليكم ترد ) منظور از امور خدا در اين‌جا شريعت و حلال و حرام آن است كه آن را در آغاز از پيامبر صلّى اللّه عليه و آله و سپس از امام عليه السّلام فرامىگرفتند . ( و عنكم تصدر ) و سپس شما آن را به مردم مىآموزيد . ( و إليكم ترجع ) مردم در شناخت آن و دفع شبهات از آن به شما مراجعه مىكنند و يا همان‌گونه كه ابن ابى الحديد گفته است :\r\n« مردم در آموزش شريعت به فرزندانشان به شما مراجعه مىكنند . » « 2 » ( فمكنتم الظّلمة من منزلتكم و ألقيتم إليهم أزمّتكم و أسلمتم امور اللّه في أيديهم ) قدرت از شما به‌دست دشمنان خدا و دشمنانتان افتاد و سبب آن شما بوديد كه از جهاد\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 177 .\r\n( 2 ) . شرح نهج البلاغه ، ابن ابى الحديد : 7 / 178 .\r\n","page_name":" 493 ","page_number":493},
  {"content":"\r\n\r\nو مبارزه دست كشيديد و كاهلى كرديد . . . مسلمانان پيش از اين جهاد مىكردند و يقين داشتند كه به يكى از دو نيكويى مىرسند : پيروزى بر دشمنان به همراه پاداش بزرگ در دنيا و آخرت و رستگارى در اثر شهادت و زندگى در نزديكى خداوند . آنان با داشتن اين روح صادق و مجاهد از عزت و كرامت برخوردار بودند . اما شما بر دنيا حريص و از جهاد در هراس هستيد و تسليم دشمنانتان گشته ، خوارى و شكست را نصيب خويش گردانيده‌ايد .\r\n( يعملون بالشّبهات ) كسانى كه زمام امور را به آنان سپرده‌ايد ، به هر كار شبهه‌ناكى دست مىزنند و تحريف مىكنند و نيرنگ مىبافند . ( و يسيرون في الشّهوات ) دين و وجدان آنان را از شهوت بازنمىدارد .\r\n( و أيم اللّه لو فرّقوكم تحت كلّ كوكب لجمعكم اللّه لشرّ يوم لهم ) امام عليه السّلام به قيام مردم عراق و ديگر مردم عليه دولت اموى اشاره مىكند . همگى بر جنگ با آنان يگانه گشته و بنى اميه از همه تلاش خود براى تفرقه و پراكندگىشان استفاده خواهند كرد ولى خداوند چنين خواست كه چرخ روزگار در زمان مروان بن محمد بر ضد امويان و شاميان چرخيده و انتقام مردم عراق و ديگران را از ايشان بگيرد ؛ همان‌گونه كه چرخ روزگار پيش از اين بر ضد مردم عراق بود و شاميان در دوره معاويه ، آنان را آزار فراوان دادند . اين پيش‌بينى از اخبار غيبى امام عليه السّلام است كه آن را از پيامبر صلّى اللّه عليه و آله و آن حضرت نيز از خدا دريافت كرده است .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\nخطبه 107\r\n\r\nروزى از روزهاى صفين\r\n« و قد رأيت جولتكم و انحيازكم عن صفوفكم تحوزكم الجفاة الطّغام و أعراب أهل الشّام و أنتم لهاميم العرب و يآفيخ الشّرف و الأنف المقدّم و السّنام الأعظم و لقد شفى و حاوح صدري أن رأيتكم بأخرة تحوزونهم كما حازوكم و تزيلونهم عن مواقفهم كما أزالوكم حسّا بالنّصال و شجرا بالرّماح تركب اولاهم اخراهم كالإبل الهيم المطرودة ترمى عن حياضها و تذاد عن مواردها . »\r\n\r\nترجمه\r\nاز جاى كنده‌شدن و فرار شما را از صف‌ها ديدم ، فرومايگان گمنام و بيابان‌نشينانى از شام ، شما را پس مىراندند ، در حالى كه شما از بزرگان و سرشناسان عرب و از سران شرف مىباشيد ، برازندگى چشمگيرى داريد و قله‌هاى سرفراز و بلند قامتيد ، سرانجام سوزش سينه‌ام با مقاومت و حملات دلاورانه شما ، تسكين يافت ، كه ديدم شاميان را هزيمت داديد و صف‌هاى آنان را در هم شكستيد و آنان را از لشكرگاه خود را نديد ، آن‌گونه كه آنها شما را كنار زدند . مىديدم با نيزه‌ها آنان را كوفتيد و با تيرها ، آنها را هدف قرار\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nداديد كه فراريان و كشتگان دشمن روى هم ريختند و بر دوش هم سوار مىشدند ؛ چونان شتران تشنه‌اى كه از آبشخورشان برانند و به هرسو گريزان باشند .\r\n\r\nواژه‌شناسى\r\nالجفاة : تندخويان و سنگدلان .\r\nالطّغام : بدكاران .\r\nلهاميم : جمع « لهميم » و به معناى اسب يا انسانى كه در دويدن پيشى گرفته باشد .\r\nيآفيخ : جمع « يافوخ » و به بخش بالاى مخ مىگويند .\r\nالسّنام : بلندى پشت شتر .\r\nرجل سنيم : مرد گران‌قدر .\r\nالوحاوح : جمع « الوحوحة » و به صدايى گفته مىشود كه خشن و زمخت باشد .\r\nحسّ : جنگ . خداوند مىفرمايد : « آن‌گاه كه به فرمان او آنان را مىكشتيد تا آنكه سست شديد و در كار جنگ و بر سر تقسيم غنايم با يكديگر به نزاع پرداختيد و پس از آنكه آن‌چه را دوست داشتيد يعنى غنايم را به شما نشان داد نافرمانى نموديد . برخى از شما دنيا را و برخى از شما آخرت را مىخواهد . سپس براى آنكه شما را بيازمايد از تعقيب آنان منصرفتان كرد و از شما درگذشت و خدا نسبت به مؤمنان با تفضل است . » « 1 »\r\n\r\n\r\n","description":"","footnote":"\r\n( 1 ) .  إِذْ تَحُسُّونَهُمْ بِإِذْنِهِ حَتَّى إِذا فَشِلْتُمْ وَ تَنازَعْتُمْ فِي الْأَمْرِ وَ عَصَيْتُمْ مِنْ بَعْدِ ما أَراكُمْ ما تُحِبُّونَ مِنْكُمْ مَنْ يُرِيدُ الدُّنْيا وَ مِنْكُمْ مَنْ يُرِيدُ الْآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ  آل عمران / 3 : 152 .\r\n","page_name":" 496 ","page_number":496},
  {"content":"\r\n\r\nالنّضال : در اين‌جا منظور ضربه‌زدن با شمشير و تيراندازى است .\r\nالشّجر : طعنه و ضربه .\r\nالهيم : تشنه .\r\n\r\nساختار ادبى\r\nأن رأيتكم : تأويل به مصدر مىرود و فاعل « شفى » است .\r\nحسّا : مفعول مطلق و منصوب است .\r\nشجرا : مانند پيشين است و نيز ممكن است حال باشد .\r\n\r\nشرح و تفسير\r\nراويان مىگويند كه گروه سمت راست سپاه عراق در روز صفين فرار كرد و دوباره براى جنگ بازگشت . آن‌گاه امام عليه السّلام فرمود : ( و قد رأيت جولتكم ) بازگشت شما را پس از فرار ديدم . ( و انحيازكم عن صفوفكم ) فقيهان فتوا دادند كه فرار در جنگ از گناهان بزرگ است ؛ مگر آن‌كه مجاهدان قصد تغيير مكان خويش و يا يارى گروه ديگرى از سپاه را داشته باشند . در آيه‌اى از قرآن به اين موضوع اشاره شده است : « اى كسانى كه ايمان آورده‌ايد ، هرگاه در ميدان نبرد به كافران برخورد كرديد كه به سوى شما روى مىآورند به آنان پشت مكنيد و هر كه در آن هنگام به آنان پشت كند مگر آنكه هدفش كناره‌گيرى براى نبردى مجدد يا پيوستن به جمعى ديگر از همرزمانش باشد قطعا به خشم خدا گرفتار خواهد شد و جايگاهش دوزخ است و چه بد سرانجامى\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاست . » « 1 » ( تحوزكم ) شما را از جاى خود دور مىسازد . ( الجفاة الطّغام و أعراب أهل الشّام و أنتم لهاميم العرب و يآفيخ الشّرف و الأنف المقدّم و السّنام الأعظم ) شما را چه شده است ؟ آيا اين شما مردان شجاعت و قهرمانى و غيرت هستيد كه در برابر سربازان مزدور فرار مىكنيد . ( و لقد شفى و حاوح صدري أن رأيتكم بأخرة تحوزونهم كما حازوكم و تزيلونهم عن مواقفهم كما أزالوكم ) بازگشت شما مرا شاد و سينه‌ام را آرام ساخت ؛ با صبر و بردبارى بر دشمنان خويش يورش برده و انتقام خود را از آنان مىگيريد . ( حسّا بالنّصال و شجرا بالرّماح ) آنان را با ضربات شمشير و نيزه نابود مىكند . ( تركب اولاهم اخراهم ) هراس بر دشمنان چيره گشته و رو به فرار گذاشتند ؛ همانند شترانى كه به هنگام تشنگى به سوى چشمه آبى يورش مىبرند .\r\n\r\n\r\n","description":"","footnote":"\r\n( 1 ) .   يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ * وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ   انفال / 8 : 15 - 16 .\r\n","page_name":" 498 ","page_number":498},
  {"content":"\r\n\r\n\r\nخطبه 108\r\n\r\nشبح‌هايى بىروح ( 1 - 3 )\r\n« الحمد للّه المتجلّي لخلقه بخلقه و الظّاهر لقلوبهم بحجّته خلق الخلق من غير رويّة إذ كانت الرّويّات لا تليق إلّا بذوي الضّمائر و ليس بذي ضمير في نفسه خرق علمه باطن غيب السّترات و أحاط بغموض عقائد السّريرات منها في ذكر النّبيّ اختاره من شجرة الأنبياء و مشكاة الضّياء و ذؤابة العلياء و سرّة البطحاء و مصابيح الظّلمة و ينابيع الحكمة ( 1 ) و منها طبيب دوّار بطبّه قد أحكم مراهمه و أحمى مواسمه يضع من ذلك حيث الحاجة إليه من قلوب عمي و آذان صمّ و ألسنة بكم متتبّع بدوائه مواضع الغفلة و مواطن الحيرة لم يستضيئوا بأضواء الحكمة و لم يقدحوا بزناد العلوم الثّاقبة فهم في ذلك كالأنعام السّائمة و الصّخور القاسية قد آن جابت السّرائر لأهل البصائر و وضحت محجّة الحقّ لخابطها و أسفرت السّاعة عن وجهها و ظهرت العلامة لمتوسّمها ( 2 ) ما لي أراكم أشباحا بلا أرواح و أرواحا بلا أشباح و\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nنسّاكا بلا صلاح و تجّارا بلا أرباح و أيقاظا نوّما و شهودا غيّبا و ناظرة عمياء و سامعة صمّاء و ناطقة بكماء . ( 3 ) »\r\n\r\nترجمه\r\nستايش خدايى را سزاست كه با آفرينش مخلوقات ، بر انسان‌ها تجلى كرد و با برهان و دليل خود را بر قلب‌هايشان آشكار كرد . مخلوقات را بدون نياز به فكر و انديشه آفريد كه فكر و انديشه مخصوص كسانى است كه دلى درون سينه داشته باشند و او چنين نيست كه علم خداوندى ژرفاى پرده‌هاى غيب را شكافته است و به افكار و عقايد پنهان احاطه دارد . ( و از همين خطبه است كه پيرامون پيامبر صلّى اللّه عليه و آله فرمود : پيامبر صلّى اللّه عليه و آله را از درخت تنومند پيامبران ، از سرچشمه نور هدايت ، از جايگاه بلند و بىهمانند ، از سرزمين بطحاء ، از چراغ‌هاى برافروخته در تاريكىها و از سرچشمه‌هاى حكمت برگزيد .\r\nپيامبر صلّى اللّه عليه و آله طبيبى است كه براى درمان بيماران سيار است . مرهم‌هاى شفابخش او آماده و ابزار داغ كردن زخم‌ها را گداخته . براى شفاى قلب‌هاى كور و گوش‌هاى ناشنوا و زبان‌هاى لال ، آماده و با داروى خود در پى يافتن بيماران فراموش شده و سرگردان است .\r\nبنى اميه ، با نور حكمت ، جان و دل خود را روشن نساخته و با شعله‌هاى فروزان دانش ، قلب خود را نورانى نكرده‌اند ، چونان چهارپايان صحرايى و سنگ‌هاى سخت و نفوذناپذيرند . به تحقيق رازهاى درون براى صاحبان آگاهى آشكار و راه حق براى گمراهان نيز روشن است و رستاخيز نقاب از چهره برانداخت و نشانه‌هاى خود را براى زيركان و آنان كه طالب حقند نماياند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nمردم كوفه ! چرا شما را پيكرهاى بىروح و روح‌هاى بدون جسد مىنگرم ؟ چرا شما را عبادت‌كنندگانى بدون صلاحيت و بازرگانانى بدون سود و تجارت و بيدارانى خفته و حاضرانى غايب از صحنه ، بينندگانى نابينا ، شنوندگانى كر و سخن‌گويانى لال ، مشاهده مىكنم .\r\n\r\nواژه‌شناسى\r\nالسّترات : جمع « سترة » و به معناى پوشش .\r\nالمشكاة : محلى كه چراغ در آن آويخته مىشود .\r\nالذّؤابة : مويى كه بر پيشانى ريخته شده است .\r\nبطحاء : زمين گسترده و در اين‌جا منظور مكه است .\r\nسرّتها : وسط و ميانه آن . ابن ابى الحديد مىگويد : « مردم بطحاء بر ساكنان كوه فخر مىفروختند . » « 1 »\r\nالمواسم : جمع « ميسم » به معناى ابزار داغ‌زدن .\r\nالمتوسّم : كسى كه انتظار رخدادى را مىكشد .\r\nقطب القوم : كسى كه مردم پيرامونش گرد مىآيند .\r\n\r\nساختار ادبى\r\nبذوى ، بذى : باء در هر دو زائده و « ذى » خبر « ليس » است . اسم آن نيز مستتر و « هو » است .\r\nطبيب : خبر براى مبتداى محذوف ( هو ) است يا آن‌كه خود مبتدا در نظر گرفته مىشود ؛ زيرا نكره موصوفه است و مىتواند مبتدا باشد .\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 182 .\r\n","page_name":" 501 ","page_number":501},
  {"content":"\r\n\r\nحيث : ظرف مكان و محلّا منصوب است .\r\nالحاجة : فاعل فعل محذوف است يا مبتدايى است كه خبر آن حذف شده است .\r\nمتتبّع : خبر دوم و يا خبر براى مبتداى محذوف است .\r\nمالى : مبتدا و خبر است .\r\n\r\nشرح و تفسير\r\n( الحمد للّه المتجلّي لخلقه بخلقه ) خداوند با اشاره به هماهنگى شگفت در قوانين طبيعت كه بر همه چيز از كوچك و بزرگ در جهان هستى حكم مىكند ، از وجود خويش پرده برمىدارد : « و كوهها را مىبينى و مىپندارى كه آنها بىحركت‌اند و حال آنكه آنها ابرآسا در حركتند . اين ساخته خدايى است كه هر چيزى را در استوارى كامل پديد آورده است . در حقيقت او به آن‌چه انجام مىدهيد آگاه است . » « 1 »\r\n( و الظّاهر لقلوبهم بحجّته ) خداوند در قلب همه آدميان است ولى گاه تقليد از ديگران يا شبهه‌اى و يا زندگى روزمره او را از خداوند رويگردان مىسازد .\r\nپس خدا را فراموش كرده و او را انكار مىكند ؛ اما به هنگام نزول بلا به سوى خدا شتافته از او يارى و رهايى مىجويد ؛ از اين روى عارفان مىگويند كه وجدان انسان بدكار او را نكوهش كرده و گستاخى و گناهش را زشت مىشمارد و او را خارج از چارچوب حق و عدل مىبيند ؛ هرچند او نسبت\r\n\r\n\r\n","description":"","footnote":"\r\n( 1 ) .  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ صُنْعَ اللَّهِ الَّذِي أَتْقَنَ كُلَّ شَيْءٍ إِنَّهُ خَبِيرٌ بِما تَفْعَلُونَ  نمل / 27 : 88 .\r\n","page_name":" 502 ","page_number":502},
  {"content":"\r\n\r\nبه آن خود آگاه نباشد . عقل كافر نيز او را مخالف و بر ضد شواهد و دلايل وجود خدا مىانگارد . انسان كافر در اثر غفلت از عقل و حكمت كور مىشود . بنابراين تفاوتى بين كافر و مجرم نيست و هر دوى آنها به سبب وجود تاريكىها يا شباهتى از راه منحرف شده‌اند .\r\n\r\nآفرينش از هيچ\r\n( خلق الخلق من غير رويّة إذ كانت الرّويّات لا تليق إلّا بذوي الضّمائر و ليس بذي ضمير في نفسه ) منظور از « رويّة » به‌كار گرفتن فكر از راه استخراج مجهولات از معلومات است . خداوند از آن روى كه كمال مطلق است به همه چيز بىواسطه آگاه است و هيچ چيز در زمين و آسمان از او پنهان نيست .\r\nدانشمندان ، تلاش فراوان انجام داده‌اند كه راز زندگى را كشف كرده و بتوانند هرچه بخواهند بيافرينند . مدتى پيش ، روزنامه « النهار » چاپ بيروت پرسشى را براى گروهى از جمله نگارنده ، فرستاد و پاسخ‌هاى آنان را در پيوست روز يكشنبه‌اش منتشر كرد . پرسش اين بود : اگر روزى دانش بتواند سلولى بيافريند ، سرنوشت خدا چه خواهد شد ؟ شمار زيادى از دانش‌پژوهان و . . . به آن پاسخ دادند ولى نگارنده انگيزه براى پاسخ نداشت و اكنون لازم مىبيند در شرح اين بند از خطبه به پاسخ اين پرسش بپردازد :\r\nدانش ، گامهاى فراوانى را پيموده و پيشرفت كرده است و بيش از پيش ما را به ايمان فرامىخواند ؛ ايمانى كه از توصيف آن ناتوان هستيم . . . هرچه دانش پيش رود باز افقهاى فراوانى ناشناخته مىماند . . . دانش به همراه هر اختراع و اكتشافى ، سلسله‌اى از مجهولات را بر مجهولات گذشته بشر مىافزايد ؛ بنابراين چه بسا ممكن است روزى دانشمندان بتوانند راز زندگى را\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nشناخته و حتى انسانى كامل بيافرينند ؛ و شايد اين انسان همانند ارسطو يا انيشتين يا شكسپير يا ديگران باشد ؛ اما باز اينها همه تأثيرى در ايمان به خدا نمىگذارد ؛ زيرا دانشمندان با به‌كارگيرى عوامل زير به اختراع و اكتشاف مىپردازند :\r\n1 - خردى كه با آن برنامه‌ريزى كرده و تلاش فكرى مىكنند ؛ چه اينكه علم فرع عقل و ثمره‌اى از آن است .\r\n2 - دانشمندان همه اختراعات خود را بر روى ماده‌اى انجام مىدهند كه آن ماده ممكن است گياه ، جماد و يا نطفه حيوان يا . . . باشد ؛ چه اينكه محال است علم چيزى را از هيچ بيافريند و شكى نيست كه اين ماده ، آفريده آنان نيست .\r\n3 - دانشمندان به آزمايشگاه‌ها و ابزارهاى فراوانى براى اختراعات خويش نيازمندند .\r\nبنابراين براى هر اختراع و اكتشافى در جهت تسخير طبيعت و چيرگى بر آن به وجود عوامل سه‌گانه پيش گفته نيازمنديم . اما خدا كه به او ايمان داشته و وجود بىنيازش را مىپرستيم و او را از هر جهت كامل مىدانيم ، ممكن نيست او به چيزى نيازمند باشد ؛ زيرا اگر در آفرينش پديده‌اى به پديده ديگر نيازمند باشد ، بنابراين از ديگرى يارى جسته و اين معنايش آن است كه او ناقص و محدود و نيازمند است و بديهى است كه چنين موجودى نمىتواند خدا باشد . خدايى كه به او ايمان داريم ، وجود را از ذات خويش و بدون واسطه به همه هستى بخشيده و براى آفرينش تنها كافى است كه بخواهد و آن‌گاه آن چيز گرديده مىشود . او براى آفرينش به انديشه و برنامه‌ريزى و\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nاستفاده از ابزارآلات نيازمند نيست . پس هيچ چيز به ايمان خداشناسان آسيبى نمىرساند ؛ مگر آن‌كه دانشمندان طبيعت بتوانند چيزى از هيچ بيافرينند ؛ هر گاه آنان توانستند بدون انديشه و به‌كارگيرى ابزار و آزمايشگاه و اعضاى بدن و . . . آفرينشى كنند ، من خود نخستين پرستشگر آنان خواهم بود . به عبارت ديگر بايد به گوهر و حقيقت خدايى كه پرستيده مىشود ، دقت كنيم . اگر او از جنس طبيعت مادى و متغير باشد و يا از جنس افكار و مفاهيم انتزاعى و نظريات ذهنى . . . اگر چنين باشد ، در اين صورت سرنوشت ايمان ناگزير رو به فنا و زوال است ؛ چه دانشمندان راز حيات را كشف كنند چه نكنند . اما اگر خدا نيرويى داراى تمام صفات كمال از جهات گوناگون باشد و خود در همه تاثير گذاشته و از هيچ چيز تاثير نپذيرد و همه به او نياز داشته و خود از همه بىنياز باشد و هيچ چيز شبيه به او نباشد و او مبدأ نخست آفرينش و تدبير جهان باشد ، در اين صورت ايمان به اين خدا ، از محكم‌ترين باورها است و هيچ چيز حتى اكتشاف راز حيات و بلكه اختراع هزار هزار انسان به آن آسيبى نمىرساند : « اى مردم ! مثلى زده شد ، پس بدان گوش فرادهيد : كسانى را كه جز خدا مىخوانيد هرگز حتى مگسى نمىآفرينند هر چند براى آفريدن آن اجتماع كنند و اگر آن مگس چيزى از آنان بربايد نمىتوانند آن را بازپس گيرند طالب و مطلوب هر دو ناتوان‌اند . » « 1 »\r\n( اختاره من شجرة الأنبياء و مشكاة الضّياء و ذؤابة العلياء و سرّة البطحاء و مصابيح الظّلمة و ينابيع الحكمة ) نسل پيامبر صلّى اللّه عليه و آله از خاندان ابراهيم خليل و پاكان\r\n\r\n\r\n","description":"","footnote":"\r\n( 1 ) .  يا أَيُّهَا النَّاسُ ضُرِبَ مَثَلٌ فَاسْتَمِعُوا لَهُ إِنَّ الَّذِينَ تَدْعُونَ مِنْ دُونِ اللَّهِ لَنْ يَخْلُقُوا ذُباباً وَ لَوِ اجْتَمَعُوا لَهُ وَ إِنْ يَسْلُبْهُمُ الذُّبابُ شَيْئاً لا يَسْتَنْقِذُوهُ مِنْهُ ضَعُفَ الطَّالِبُ وَ الْمَطْلُوبُ  حج / 22 : 73 .\r\n","page_name":" 505 ","page_number":505},
  {"content":"\r\n\r\nقريش و اشراف سرزمين مقدس مكه بود . پيش از اين بارها در ستايش پيامبر صلّى اللّه عليه و آله سخن گفته شد . « 1 » ( طبيب دوّار بطبّه ) او درمان خود را در همه جا به بيماران عرضه مىكند و كژى دلها از حق و صواب را مداوا مىكند . ( قد أحكم مراهمه ) درمان او با حكمت و اندرز نيكو بود . ( و أحمى مواسمه ) با اندرزها و يادآورى خشم و عذاب خداوند ، بر زخمها داغ مىنهاد . ( يضع من ذلك حيث الحاجة إليه ) گمراهان از حق را هدايت كرده و حق را در برابر كسانى كه آن را نمىبينند آشكار مىسازد و صدايش را به گوش كرها رسانده و گنگ‌ها را به سخنگويى وامىدارد . ( متتبّع بدوائه مواضع الغفلة و مواطن الحيرة ) غافلان را هشدار داده و گمراهان را هدايت مىكند . ( لم يستضيئوا بأضواء الحكمة ) كسانى كه از حق ناآگاه بوده و به آن عمل نمىكنند . ( و لم يقدحوا بزناد العلوم الثّاقبة ) همانند حيوانات و جماد بهره‌اى از دانش ندارند و امام عليه السّلام به ارشاد آنان همت گماشته و بر هدايت‌شان حرص مىورزد . او نسبت به كسانى كه اميد به نيكو شدن‌شان دارد مهربان و دلسوز بوده و نسبت به سركشان و گردن‌كشان شديد و سخت است . ( قد انجابت السّرائر لأهل البصائر و وضحت محجّة الحقّ لخابطها ) حق آشكار و باطل از آن جدا گشته است و ديگر عذرى براى دانا و نادان نيست . ( و أسفرت السّاعة عن و وجهها و ظهرت العلامة لمتوسّمها ) منظور از ساعت و نشانه‌هاى آن در اين‌جا ظهور دولت اموى است كه كشت و نسل را هلاك و نابود ساخته و . . . نيز ممكن است منظور مرگ باشد ؛ زيرا قيامت هر انسان به هنگام مرگ او است . « 2 »\r\n\r\n\r\n","description":"","footnote":"\r\n( 1 ) . آخرين بار در خطبه 106 سخن به ميان رفت .\r\n( 2 ) . كنز العمال : 15 / 548 ، ح 42123 .\r\n","page_name":" 506 ","page_number":506},
  {"content":"\r\n\r\n( ما لي أراكم أشباحا بلا أرواح ) به‌سان پديده‌هاى جامد گشته‌ايد . ( و أرواحا بلا أشباح ) و يا روحهايى بدون جسد ، و بديهى است كه روح بدون جسد نمىتواند حركت كند يا كارى بكند . ( و نسّاكا بلا صلاح ) آنان تنها به شعائر و مظاهر دين پايبندند و اما از جهاد و تلاش در راه خدا و حق رويگردان هستند . ( و تجّارا بلا أرباح ) آنان براى خدا كار نمىكنند ؛ بلكه در پى شهرت و ريا هستند . ( و أيقاظا نوّما ) آنان از آن‌چه از ايشان خواسته مىشود ، غافل هستند . ( و شهودا غيّبا ) اندرز نيكو را مىشنود و از آن پند نمىگيرند و عبرت را مىبينند و از آن عبرت نمىگيرند و سخن مىگويند و عمل نمىكنند .\r\n\r\nنايابى راستى و فراوانى دروغ ( 4 - 6 )\r\n« راية ضلالة قد قامت على قطبها و تفرّقت بشعبها تكيلكم بصاعها و تخبطكم بباعها قائدها خارج من الملّة قائم على ألضّلّة فلا يبقى يومئذ منكم إلّا ثفالة كثفالة القدر أو نفاضة كنفاضة العكم تعرككم عرك الأديم و تدوسكم دوس الحصيد و تستخلص المؤمن من بينكم استخلاص الطّير الحبّة البطينة من بين هزيل الحبّ ( 4 ) أين تذهب بكم المذاهب و تتيه بكم الغياهب و تخدعكم الكوادب و من أين تؤتون و أنّى تؤفكون فلكلّ أجل كتاب و لكلّ غيبة إياب فاستمعوا من ربّانيكم و أحضروه قلوبكم و استيقظوا إن هتف بكم و ليصدق رائد أهله و ليجمع شمله و ليحضر ذهنه فلقد فلق لكم الأمر فلق الخرزة و قرفه قرف الصّمغة ( 5 ) فعند ذلك أخذ الباطل مآخذه و ركب الجهل مراكبه و عظمت الطّاغية و قلّت الدّاعية و صال الدّهر\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nصيال السّبع العقور و هدر فنيق الباطل بعد كظوم و تواخى النّاس على الفجور و تهاجروا على الدّين و تحابّوا على الكذب و تباغضوا على الصّدق فإذا كان ذلك كان الولد غيظا و المطر قيظا و تفيض اللّئام فيضا و تغيض الكرام غيضا و كان أهل ذلك الزّمان ذئابا و سلاطينه سباعا و أوساطه اكّالا و فقراؤه أمواتا و غار الصّدق و فاض الكذب و استعملت المودّة باللّسان و تشاجر النّاس بالقلوب و صار الفسوق نسبا و العفاف عجبا و لبس الإسلام لبس الفرو مقلوبا . ( 6 ) »\r\n\r\nترجمه\r\nپرچم گمراهى بر پايه‌هاى خود برافراشته شده و طرفداران آن فراوان گشته شما را با پيمانه خود مىسنجند و سركوب مىكنند ، پرچمدارشان ( معاويه ) ، از ملت اسلام خارج و بر راه گمراهى ايستاده است . پس آن روز كه بر شما دست‌يابند جز تعداد كمى از شما باقى نگذارند ، چونان باقى مانده غذايى اندك در ته ديگ يا دانه‌هاى غذاى چسبيده در اطراف ظرف شما را مانند پوست‌هاى چرمى به هم پيچانده مىفشارند و همانند خرمن شما را به شدت مىكوبند و چونان پرنده‌اى كه دانه‌هاى درشت را از لاغر جدا كند ، اين گمراهان ، مؤمنان را از ميان شما جدا ساخته نابود مىكنند . با توجه به اين همه خطرات ، روش‌هاى گمراه‌كننده شما را به كجا مىكشاند ؟ تاريكىها و ظلمتها ، تا كى شما را متحير مىسازد دروغ‌پردازيها تا چه زمانى شما را مىفريبد ؟ از كجا دشمن در شما نفوذ كرده به اينجا آورده و به كجا باز مىگرداند آگاه باشيد كه هر سرآمدى را پرونده‌اى و هر غيبتى را بازگشت\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nدوباره‌اى است . مردم به سخن عالم خداشناس خود گوش فرادهيد ، دل‌هاى خود را در پيشگاه او حاضر كنيد و با فريادهاى او بيدار شويد . رهبر جامعه بايد با مردم به‌راستى سخن گويد و پراكندگى مردم را به وحدت تبديل ، و انديشه خود را براى پذيرفتن حق آماده گرداند . پيشواى شما چنان واقعيت‌ها را براى شما شكافت چونان شكافتن مهره‌هاى ظريف و حقيقت را از باطل چون شيره درختى كه از بدنه آن خارج شود ، بيرون كشيد .\r\nپس در آن هنگام كه امويان بر شما تسلط يابند ، باطل بر جاى خود استوار شود و جهل و نادانى بر مركب‌ها سوار و طاغوت زمان عظمت يافته و دعوت‌كنندگان به حق اندك و بىمشترى خواهند شد . روزگار چونان درنده خطرناكى حمله‌ور شده و باطل پس از مدت‌ها سكوت ، نعره مىكشد . مردم در شكستن قوانين خدا دست در دست هم مىگذارند و در جداشدن از دين متحد مىگردند و در دروغ‌پردازى با هم دوست و در راستگويى دشمن يكديگرند . چون چنين روزگارى مىرسد ، فرزند با پدر دشمنى ورزد و باران خنك‌كننده ، گرمى و سوزش آورد ، پست فطرتان همه‌جا را پر مىكنند ، نيكان و بزرگواران كمياب مىشوند ، مردم آن روزگار چون گرگان و پادشاهان چون درندگان ، تهيدستان طعمه آنان و مستمندان چونان مردگان خواهند بود .\r\nراستى از ميانشان رخت برمىبندد و دروغ فراوان مىشود . با زبان تظاهر به دوستى دارند اما در دل دشمن هستند ، به گناه افتخار مىكنند و از پاكدامنى به شگفت مىآيند و اسلام را چون پوستينى واژگونه مىپوشند .\r\n\r\nواژه‌شناسى\r\nقطب القوم : بزرگ و سرور قوم كه كارهايشان به دست او انجام مىشود .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nالشّعب : گروه و فرقه‌ها .\r\nثفالة القدر : ته‌ديگ .\r\nالنّفاضة : هر چيزى كه به هنگام تكاندن زيرانداز از آن ريخته مىشود .\r\nالعكم : ظرفى كه زنان وسايل خويش را در آن نگاه مىدارند .\r\nالعرك : ماساژ .\r\nالأديم : پوست .\r\nالحبّة البطينة : دانه چاق .\r\nالغياهب : تاريكىها .\r\nالرّبانىّ : خداشناس .\r\nالرّائد : در اصل ، كسى كه پيشاپيش قافله فرستاده مىشود تا جاى اطراق مناسبى را بيابد و سپس بر فرمانده گفته شده است .\r\nقرف : پوست كند .\r\nالصّمغة : زخم و نيز « صمغ » به ماده‌اى گفته مىشود كه از تنه درخت بيرون زده مىشود .\r\nالفنيق : نر .\r\nالقيظ : شدت گرما .\r\n\r\nساختار ادبى\r\nراية : خبر براى مبتداى محذوف است .\r\nقائم : خبر دوم براى « قائدها » است .\r\nالحبّة : مفعول براى « استخلاص » است .\r\nأين : ظرف و منصوب است .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nأنّى : مفعول مطلق است .\r\nمغلوبا : حال براى « فرو » است .\r\n\r\nشرح و تفسير\r\n( راية ضلالة قد قامت على قطبها ) گمراهى چيره و فراگير شده است . ( و تفرّقت بشعبها ) پرچم گمراهى و فساد گسترش يافته و بر همه‌جا سايه افكنده است . امام عليه السّلام در اين بند ، حوادث پس از خويش را پيش‌بينى مىكند . ابن ابى الحديد مىگويد : اين بخش از خطبه جداى از بخشهاى پيشين است ، زيرا شريف رضى تنها بخش‌هاى فصيح‌تر سخنان امام عليه السّلام را برمىگزيند و گاه بخشهايى از چند خطبه را در يك‌جا گرد مىآورد . امام عليه السّلام در اين‌جا از حوادث و فتنه‌هاى آخر الزمان ياد مىكند . ( تكيلكم بصاعها و تخبطكم بباعها ) « كيل » و « خبط » كنايه از شدت و سختى فتنه است . ( قائدها خارج من الملّة ) فرمانده اين فتنه خارج از امت اسلام است ، هرچند نماز و روزه گذارد و حج خانه خدا رود ؛ زيرا اسلام جهاد با گمراهى و فساد است . كسى نيز كه به گمراهى و فساد رضايت دهد شريك با كننده آن است و فرد ساكت در چنين هنگامه‌اى شيطانى گنگ است . ( قائم على الضّلّة ) او بر گمراهى ثابت‌قدم بوده به تهديدهاى الهى بهايى نمىدهد و با اين حال خود را به دروغ به اسلام مىبندد و خود را حامى و نگهبان آن مىشمارد . در حالى كه از دشمن‌ترين دشمنان آن است . ( فلا يبقى يومئذ منكم إلّا ثفالة كثفالة القدر أو نفاضة كنفاضة العكم تعرككم عرك الأديم و تدوسكم دوس الحصيد ) گمراهى گمراه‌گر ، شما را پس از من رهبرى مىكند و عذابى سخت به شما خواهد داد و شما را قومى خوار خواهد ساخت و ديگر هيبت و جايگاهى نزد ملتها نخواهيد داشت و دور و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nنزديك بر شما طمع برند . . . بديهى است كه سرانجام هر امتى كه نالايقان بر آن حكم رانند ، چنين خواهد بود ؛ همان‌گونه كه وضعيت عرب و مسلمانان امروز چنين است . ( و تستخلص المؤمن من بينكم استخلاص الطّير الحبّة البطينة من بين هزيل الحبّ ) بيشترين گرفتارى در دوران فتنه به مؤمن وفادار خواهد آمد ؛ زيرا بهاى حق‌مدارى به‌ويژه در دوره ستم و گمراهى جز رنج و سختى نيست ؟\r\n( أين تذهب بكم المذاهب و تتيه بكم الغياهب و تخدعكم الكوادب و من أين تؤتون و أنّى تؤفكون ) شما را چه شده كه در گمراهى به‌سر مىبريد و نيرنگ باطل مىزنيد و از عاقبت احساس ايمنى مىكنيد و در توطئه‌هايى كه برايتان چيده شده است ، نمىانديشيد .\r\n( فلكلّ أجل كتاب و لكلّ غيبة إياب ) آن‌چه از وقوع فتنه‌ها به شما خبر دادم ، ناگزير رخ خواهد داد . ابن ابى الحديد و برخى ديگر از شارحان پنداشته‌اند كه اين بند بدون ارتباط با بندهاى سابق است ؛ « 1 » اما با توضيحى كه داده شد اين نظر نادرست به‌نظر مىآيد .\r\n( فاستمعوا من رّبانيكم ) منظور امام عليه السّلام از « ربّانى » خود ايشان است ؛ كسى كه فهم خود را از خدا برگرفته و به آن عمل كرده و از روى راستى و اخلاص به شما ابلاغ كرده است . ( و أحضروه قلوبكم و استيقظوا إن هتف بكم ) « هاء » در « احضروه » و ضمير مستتر در « هتف » به سخنان « ربانى » بازمىگردد كه از تعبير « فاستمعوا من رّبانيّكم » به‌دست مىآيد و برخى نيز گفته‌اند به مرگ باز\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 190 .\r\n","page_name":" 512 ","page_number":512},
  {"content":"\r\n\r\nمىگردد . به‌هرروى منظور آن است كه از عبرتها پند گيريد و از هشدارها سود بريد . ( و ليصدق رائد أهله ) در امانت‌دارى ، سستى نمىكند . ( و ليجمع شمله ) براى وحدت كلمه و تعاون در راه مصلحت عمومى جامعه تلاش مىكند . ( و ليحضر ذهنه ) به مصالح كسانى كه رهبريشان مىكند ، مىانديشند .\r\n( فلقد فلق لكم الأمر فلق الخرزة و قرفه قرف الصّمغة ) ضمير در « فلق » به امام عليه السّلام بازمىگردد و معنا آن است كه او همه نيازمندىهايشان را شناخته و شناسانده است و خير و صلاح‌شان را مىخواهد و عذر و بهانه‌اى برايشان باقى نگذاشته است . ( فعند ذلك أخذ الباطل مآخذه و ركب الجهل مراكبه و عظمت الطّاغية و قلّت الدّاعية و صال الدّهر صيال السّبع العقور و هدر فنيق الباطل بعد كظوم ) سياق كلام نشان مىدهد كه اسم اشاره « ذلك » به كاهلى ياران امام عليه السّلام در برابر اوامر و اندرزهايش بازمىگردد . معناى اين بند آن است كه تا زمانى كه چنين هستيد دشمنى پس از آن‌كه از شما دست شسته بود ، دوباره بر شما يورش خواهد آورد . ( و تواخى النّاس على الفجور ) مؤمن برادر مؤمن است ؛ چه بخواهد و چه نخواهد . « 1 » كافر و فاجر نيز چنين هستند . از گذشته گفته شده است كه هر چيزى شبيه خود را به خود جذب مىكند « 2 » و نيز پرنده‌ها به سراغ هم‌نوعان خود مىروند و نيز به من بگو با چه كسى معاشرت مىكنى تا بگويم تو چگونه آدمى هستى . « 3 » حكايت مىشود كه روزى استادى با دانش‌آموزانش\r\n\r\n\r\n","description":"","footnote":"\r\n( 1 ) . « المؤمن أخ المؤمن أحبّ ذلك أم كره » جامع العلوم و الحكم : 1 / 34 ؛ فيض القدير : 6 / 256 ؛ مسند شهاب : 1 / 106 ، ح 125 .\r\n( 2 ) . السيف الصقيل : 93 .\r\n( 3 ) . المصنّف ، محمد ابن ابى شيبه كوفى : 6 / 121 .\r\n","page_name":" 513 ","page_number":513},
  {"content":"\r\n\r\nدانش‌آموزان به آب و سبزه‌اى رفت و وى در آن‌جا به شرح اين حديث پرداخت : « ارواح سربازانى آماده هستند كه هر يك از آنها با روحى كه مىشناسد صف مىبندد و از روحى كه نمىشناسد جدا مىشود . » « 1 » يكى از دانش‌آموزان كبوترى را در كنار كلاغى ديد ؛ به استاد رو كرد و گفت : پس چگونه اين دو در كنار هم قرار گرفته‌اند ؟ پيش از آن كه استاد به انديشه برود تا پاسخ مناسبى بيابد ، كلاغ و كبوتر به‌راه افتادند و هر دو لنگ بودند . پس استاد خنديد و به دانش‌آموزانش گفت : اين دليل همراهى آن دو است . ( و تهاجروا على الدّين ) بىدينان از دين‌داران بدشان مىآيد ؛ همان‌گونه كه خائنان از وفاداران بيزارند و زنان بدكاره از پاك‌دامنان . ( و تحابّوا على الكذب ) بر دروغ همانند گناه و دشمنى همگرايند . ( و تباغضوا على الصّدق ) در مواقع راستى و نيكى از يكديگر دورى مىجويند . ( فإذا كان ذلك كان الولد غيظا ) در آن دوران فرزندان از پدرانشان كه براى آنان تلاش مىكنند و خيرخواهى راستين برايشان هستند ، بيزارى مىجويند . . . شكى نيست كه هر نسلى ديدگاه متفاوتى نسبت به نسل پيشين خود دارد و بديهى است كه اختلاف ديدگاه سبب دشمنى و كينه نمىشود ، ولى اگر زمانه به فساد گرايد و فتنه فراگير شود ، ارزش‌ها نابود گشته و خودخواهان بر آنها خواهند شوريد . ( و المطر قيظا ) باران در زمان مناسب از آسمان مىبارد و فصلهاى چهارگانه تغيير نمىكنند ؛ نه زمستان تابستان مىشود و نه تابستان زمستان مىشود و داد و ستم زمامداران در اين امور تاثير نمىگذارد . بنابراين منظور از خشكى باران\r\n\r\n\r\n","description":"","footnote":"\r\n( 1 ) . « الأرواح جنود مجنّدة ما تعارف منها ائتلف و ما تناكر منها اختلف » صحيح بخارى : 3 / 1213 ، ح 3158 ؛ صحيح مسلم : 4 / 2031 ، ح 2638 ؛ سنن ابى داود : 3 / 16 ، ح 2525 .\r\n","page_name":" 514 ","page_number":514},
  {"content":"\r\n\r\nدر اين‌جا ، كاستى خير و حاصل‌خيزى است . يعنى به هنگام حكومت اشرار ، آنها بر خيرات زمين چيره‌گشته و مردم را از آن منع مىكنند و در نتيجه ، خير و حاصل‌خيزى تنها از آن اشرار و سركشان و غاصبان خواهد بود . ( و تفيض اللّئام فيضا و تغيض الكرام غيضا ) هنگامى كه ثروت در احتكار اشرار باشد ، مردمان فرومايه را با آن بفريبند و دولت گمراهى خويش را نيرومند سازند و كيان پاكان را ضعيف گردانند . ( و كان أهل ذلك الزّمان ذئابا ) هر زمانى كه حكومت‌هاى ستمگر سر كار آيند ، روزگار بسان گرگ گردد ؛ آنها سازمانهاى فاسد را در راه مصالح خويش به‌كار مىگيرند . ( و سلاطينه سباعا ) آنان با قانون جنگل و منطق هيتلر و حجاج بر مردم حكومت كنند . ( و أوساطه اكالا ) گفته شده كه منظور از « أكّال » غذا و منظور از « أوساط » طبقه ميانه جامعه است و معنا چنين مىشود كه اين طبقه خوراك طبقه حكمفرما مىشود . . . همچنين ممكن است منظور از « أوساط » ياران و اطرافيان ستمگران باشد ؛ زيرا وحدت سياق اين بند با بند سابق چنين اقتضا مىكند و نيز « أوساط » بر صاحب‌منصبان گفته مىشود . ( و فقراؤه أمواتا ) تهيدستان هيچ توان و نيرويى از خويش نداشته و تنها بايد از روى بدبختى به ظلم ستمگران تن دردهند . ( و غار الصّدق و فاض الكذب ) فساد در خشكى و دريا بدون هيچ مانعى فراگير و آشكار مىشود . از ميان زشتىها به گفتن دروغ بسنده كرد ؛ زيرا مادر همه بدىها و خطرناك‌ترين و زيان‌بارترين آنها است . ( و استعملت المودّة باللّسان و تشاجر النّاس بالقلوب ) رشد و گسترش نفاق جز در سايه پرچم ظلم و استبداد فراهم نمىآيد . كيست كه در اين وضعيت آمادگى پرداخت بهاى صراحت را داشته باشد . ( و صار الفسوق نسبا ) بدكارى تنها پيوند خويشاوندى بين مردم\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nخواهد گشت . ( و العفاف عجبا ) مردمان پاكدامن بسيار كم خواهند بود . ( و لبس الإسلام لبس الفرو مقلوبا ) اسلام دگرگون و مشوه گشته و احكام و تعاليمش تحريف و تنها نام و نمايى از آن بماند ؛ همان‌گونه كه حال مسلمانان امروز چنين است . . . اديبى معروف گفته است : هيچ دليلى براى عقب‌ماندگى مسلمانان مگر برداشت متفاوت آنها از اسلام نيست .\r\nسخنان امام عليه السّلام در اين خطبه با صراحت دلالت مىكند كه تهىدستى و بيچارگى و گسترش جنايت و فرومايگى در هر جامعه‌اى نتيجه حتمى فساد اوضاع و ستم زمامداران و چيرگى خائنان و نالايقان بر مراكز فرماندهى و مناصب دولت است .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n\r\nخطبه 109\r\n\r\nبزرگى خدا ( 1 - 2 )\r\n« كلّ شيء خاشع له و كلّ شيء قائم به غنى كلّ فقير و عزّ كل ذليل و قوّة كلّ ضعيف و مفزع كلّ ملهوف من تكلّم سمع نطقه و من سكت علم سرّه و من عاش فعليه رزقه و من مات فإليه منقلبه لم ترك العيون فتخبر عنك بل كنت قبل الواصفين من خلقك لم تخلق الخلق لوحشة و لا استعملتهم لمنفعة و لا يسبقك من طلبت و لا يفلتك من أخذت و لا ينقص سلطانك من عصاك و لا يزيد في ملكك من أطاعك و لا يردّ أمرك من سخط قضاءك و لا يستغني عنك من تولّى عن أمرك ( 1 ) كلّ سرّ عندك علانية و كلّ غيب عندك شهادة أنت الأبد فلا أمد لك و أنت المنتهى فلا محيص عنك و أنت الموعد فلا منجى منك إلّا إليك بيدك ناصية كلّ دابّة و إليك مصير كلّ نسمة سبحانك ما أعظم ما نرى من خلقك و ما أصغر كلّ عظيمه في جنب قدرتك و ما أهول ما نرى من ملكوتك و ما أحقر ذلك فيما غاب عنّا من سلطانك و ما أسبغ نعمك في الدّنيا و ما أصغرها في نعم الآخرة . ( 2 ) »\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\nترجمه\r\nهمه چيز برابر خدا خاشع و همه چيز با يارى او ، برجاى مانده است .\r\nخدا بىنيازكننده هر نيازمند و عزت‌بخش هر خوار و ذليل ، نيروى هر ناتوان و پناهگاه هر مصيبت‌زده است . هر كس سخن گويد مىشنود و هر كه ساكت باشد اسرار درونش را مىداند ، روزى زندگان بر او است و هر كه بميرد به سوى او بازمىگردد . خدايا چشم‌ها تو را نديده تا از تو خبر دهند كه پيش از توصيف‌كنندگان از موجودات بوده‌اى . آفرينش براى ترس از وحشت تنهايى نبود و براى سودجويى آنها را نيافريدى . كسى از قدرت تو نتواند بگريزد و هر كس را بگيرى از قدرت تو نتواند خارج گردد ، گناهكاران از عظمت تو نكاهند و اطاعت‌كنندگان بر قدرت تو نيافزايند . آن كس كه از قضاى تو به خشم آيد نتواند فرمانت را برگرداند و هر كس كه به فرمان تو پشت كند از تو بىنياز نگردد . هر سرى نزد تو آشكار و هر پنهانى نزد تو هويدا است . تو خداى هميشه‌اى و بىپايان و تو پايان هر چيزى ، كه گريزى از آن نيست . وعده‌گاه همه ، محضر تو است و رهايى از تو جز به تو ممكن نيست . زمام هر جنبنده‌اى به دست تو است و به سوى تو بازگشت هر آفريده‌اى است . پاك و منزهى اى خدا ! چقدر بزرگ و والاست قدر و عظمت تو و چه بزرگ است آن‌چه را كه از خلقت تو مىنگرم و چه كوچك است هر بزرگى در برابر قدرت تو . چه با عظمت است آن‌چه را كه از ملكوت تو مشاهده مىكنم و چه ناچيز است برابر آن‌چه كه بر ما نهان است از سلطنت تو و چه فراگير است در اين جهان نعمت‌هاى تو و چه كوچك است نعمت‌هاى فراوان دنيا در برابر نعمتهاى آخرت .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nواژه‌شناسى\r\nمفزع : پناهگاه .\r\nلا يفلتك من أخذت : گريز و چاره‌اى نيست .\r\nالأبد : پيوسته و هميشگى .\r\nما أهول : چه‌قدر بزرگ است ؟ ! مفهوم مقابل آن « ما أحقر » است به معناى چه‌قدر كوچك است ؟ !\r\nما أسبغ : چه وسيع و كامل !\r\n\r\nساختار ادبى\r\nغنا : خبر براى مبتداى محذوف است و در اصل چنين بوده است : « هو غنا كلّ فقير » .\r\nلم ترك : در اصل « تراك » بوده و الف آن در اثر جزم حذف شده است .\r\nيفلتك : در اصل « يفلت منك » بوده و كاف پس از حذف « من » به فعل چسبيده است .\r\nسبحانك : مفعول مطلق و منصوب است و در اصل چنين بوده است :\r\n« و سبّحك سبحانا » .\r\nما أعظم : « ما » اسم نكره ، به معناى شىء ، مبتدا و محلا مرفوع است .\r\n« أعظم » فعل ماضى است كه مفهوم تعجب دارد و فاعل آن ضمير مستتر در آن است . كلمه پس از « أعظم » ، مفعول آن است و جمله « أعظم » به‌طور كلى خبر براى « ما » قرارمىگيرد .\r\nما أصغر ، ما أهول ، ما أسبغ : مانند قبلى است .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n\r\nشرح و تفسير\r\n( كلّ شيء خاشع له ) همه چيز در اختيار خداوند و در وجود و ماندگارى نيازمند او است ، چرا كه همگان غير از خدا ممكن هستند و تنها او واجب الوجود است . ( و كلّ شيء قائم به ) او به تنهايى علت همه چيز است و وجودش يا ناشى از درونش است كه واجب الوجود مىگردد يا ناشى از بيرون كه آن عامل بيرونى نيز به علت ديگرى نياز خواهد داشت كه به اين ترتيب دور يا تسلسل پيش خواهد آمد كه محال است .\r\n( غنى كلّ فقير ) هر كس به چيزى هرچند كوچك نياز داشته باشد ، فقير به شمار مىرود . بنابراين همگان غير از خدا فقير بوده و از او بىنياز نيستند و دنيا همگى ملك او است . از اين روى امام عليه السّلام مىفرمايد : « ما در دارايى خداوند هيچ شراكتى نداريم و تنها چيزى را دارا هستيم كه او به ما داده است .\r\n( و عزّ كل ذليل و قوّة كلّ ضعيف ) انسان ذليل و ضعيف اگر به راه راست درآيد ، عزيز و نيرومند مىگردد . ( و مفزع كلّ ملهوف ) هر بيچاره و گرفتارى - چه مؤمن و چه كافر - در حالت شدت گرفتارى به جز دو راه فرارويش ندارد :\r\nخودكشى يا پناه بردن به خداوند كه نيرو و توان رهايى از سختىها و گرفتارىها را به او مىدهد . از اين روى منكران خدا در هنگام سختىها به خدا روى مىآورند : « و هر نعمتى كه داريد از خدا است . سپس چون آسيبى به شما رسد به سوى او روى مىآوريد و مىناليد . » « 1 »\r\n\r\n\r\n","description":"","footnote":"\r\n( 1 ) .  وَ ما بِكُمْ مِنْ نِعْمَةٍ فَمِنَ اللَّهِ ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ  نحل / 16 : 53 .\r\n","page_name":" 520 ","page_number":520},
  {"content":"\r\n\r\n( من تكلّم سمع نطقه و من سكت علم سرّه و من عاش فعليه رزقه و من مات فإليه منقلبه ) خداوند همه رازها و امور پنهان را مىداند و بازگشت همگان به سوى او است .\r\n( لم ترك العيون فتخبر عنك ) امام عليه السّلام در اين بند خدا را مخاطب قرار مىدهد و مىگويد اگرچه چشم‌ها از ديدن ذات تو ناتوان هستند ، در برابر خردها به تو ايمان آورده و وجود تو را از راه آفريده‌ها و آثارت مىشناسند . « 1 » ( بل كنت قبل الواصفين من خلقك ) خداوند بود و با او هيچ چيز ديگر نبود ؛ بنابراين چه كسى مىتواند از وجود او خبر دهد ؟ در حديث قدسى آمده است : « آفريده‌ها را آفريدم تا شناخته شودم . » « 2 »\r\n( لم تخلق الخلق لوحشة ) خداوند به هم‌نشين و مونسى نياز ندارد و او از هر جهت كامل است و با ذات خويش از هرچيز بىنياز گشته است . ( و لا استعملتهم لمنفعة ) آفرينش خدا براى به‌دست آوردن سودى و يا بر طرف گرفتن زيانى از خويش نبوده است . چگونه مىتواند چنين باشد در حالى كه او خود سرنوشت همه منافع است و هيچ موجودى بدون او نمىتواند لحظه‌اى دوام بياورد و هر كس كارى براى او انجام دهد ، آن را براى روز ديگر ذخيره مىكند . ( و لا يسبقك من طلبت و لا يفلتك من أخذت ) چگونه مىتوان از خدا فرار كرد و به‌راستى به كجا مىتوان فرار كرد ؟ ! شايد پرسيده شود كه با توجه به چيرگى خدا بر همه چيز ، تعبير پيش گفته امام عليه السّلام درست نباشد . اما منظور از « لا يفلتك » آن است كه هيچ كس از دايره چيرگى تو خارج نيست تا\r\n\r\n\r\n","description":"","footnote":"\r\n( 1 ) . مانند آن در خطبه 49 و جز آن گذشت .\r\n( 2 ) . « فخلقت الخلق لكى اعرف » بحارالأنوار : 4 / 272 ؛ عوالى اللئالى : 1 / 55 .\r\n","page_name":" 521 ","page_number":521},
  {"content":"\r\n\r\nبتواند فرار كند ؛ نه آن‌كه تو به فراركننده دست مىيابى . ( و لا ينقص سلطانك من عصاك ) خداوند از همه چيز بىنياز است و هيچ چيز از او بىنياز نيست . اگر خداوند مىخواست بندگانش را بر پرستش مجبور كند ، هيچ كس امكان نافرمانى نداشت ولى حكمت او چنين اقتضا كرد كه انسان آزادانه گزينش كند . ( و لا يزيد في ملكك من أطاعك ) ملك خداوند از ذاتش سرچشمه مىگيرد و سپاس و ستايش و پرستش مردم در آن تاثيرى ندارد . ( و لا يردّ أمرك من سخط قضاءك ) تسليم در برابر خدا و صبر بر آن بهترين و برترين كار است . ( و لا يستغني عنك من تولّى عن أمرك ) حتى گنهكاران نيز به يارى و عنايت تو نيازمند هستند .\r\n( كلّ سرّ عندك علانية و كلّ غيب عندك شهادة ) باطن و ظاهر امور در علم خداوند يكسان است ؛ همان‌گونه كه آفرينش هستى براى او فرقى با آفرينش يك ذره كوچك ندارد .\r\n( أنت الأبد فلا أمد لك ) تو آن موجود هميشگى هستى كه هيچ پايانى ندارى ؛ چه اين‌كه وجودت از ذاتت است و فنا و زوال بر تو محال است . ( فلا محيص عنك و أنت الموعد فلا منجى منك إلّا إليك ) سرنوشت همگان ناگزير به سوى تو است . ( فلا منجى منك إلّا إليك ) فرارى از عذاب خداوند ، مگر از راه فرمان‌بردارى و نيز رحمت و مغفرت خداوند نيست . شكى نيست كه خداوند اهل بخشش است و بدون دريافت هيچ بهايى از كمالات خويش به ديگران افاضه مىكند . ( بيدك ناصية كلّ دابّة ) تو مالك همه چيز هستى . ( و إليك مصير كلّ نسمة ) اين بند عطف تفسير بر « أنت الموعد » و « أنت المنتهى » است . « نسمة » به هر موجود داراى روح گفته مىشود .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n( سبحانك ما أعظم ما نرى من خلقك و ما أصغر كلّ عظيمه في جنب قدرتك و ما أهول ما نرى من ملكوتك و ما أحقر ذلك فيما غاب عنّا من سلطانك و ما أسبغ نعمك في الدّنيا و ما أصغرها في نعم الآخرة ) امام عليه السّلام در اين بند به تسبيح و ستايش و بزرگى كمال خداوند مىپردازد و البته اينها همگى به اندازه فهم گوينده است و شكى نيست كه آن‌چه از آثار خداوند براى چشم‌ها و خردها آشكار شده ، قابل مقايسه با آن‌چه آشكار نشده ، نيست . همچنين همه نعمت‌هاى دنيا اگر با كوچك‌ترين نعمت بهشت مقايسه شود ، هيچ خواهد بود .\r\n\r\nمنزه باد پروردگار ( 3 - 5 )\r\n« من ملائكة أسكنتهم سماواتك و رفعتهم عن أرضك هم أعلم خلقك بك و أخوفهم لك و أقربهم منك لم يسكنوا الأصلاب و لم يضمّنوا الأرحام و لم يخلقوا  مِنْ ماءٍ مَهِينٍ  « 1 » و لم يتشعّبهم  رَيْبَ الْمَنُونِ  « 2 » و إنّهم على مكانهم منك و منزلتهم عندك و استجماع أهوائهم فيك و كثرة طاعتهم لك و قلّة غفلتهم عن أمرك لو عاينوا كنه ما خفي عليهم منك لحقّروا أعمالهم و لزروا على أنفسهم و لعرفوا أنّهم لم يعبدوك حقّ عبادتك و لم يطيعوك حقّ طاعتك ( 3 ) عصيان الخلق سبحانك خالقا و معبودا بحسن بلائك عند خلقك خلقت دارا و جعلت فيها مأدبة مشربا و مطعما و أزواجا و خدما و قصورا و أنهارا و زروعا و ثمارا ثمّ أرسلت داعيا يدعو إليها فلا الدّاعي أجابوا و لا\r\n\r\n\r\n","description":"","footnote":"\r\n( 1 ) . سجده / 32 : 8 .\r\n( 2 ) . طور / 52 : 30 .\r\n","page_name":" 523 ","page_number":523},
  {"content":"\r\n\r\nفيما رغّبت رغبوا و لا إلى ما شوّقت إليه اشتاقوا ( 4 ) أقبلوا على جيفة قد افتضحوا بأكلها و اصطلحوا على حبّها و من عشق شيئا أعشى بصره و أمرض قلبه فهو ينظر به عين غير صحيحة و يسمع باذن غير سميعة قد خرقت الشّهوات عقله و أماتت الدّنيا قلبه و ولّهت عليها نفسه فهو عبد لها و لمن في يديه شيء منها حيثما زالت زال إليها و حيثما أقبلت أقبل عليها لا ينزجر و من اللّه بزاجر و لا يتّعظ منه بواعظ . ( 5 ) »\r\n\r\nترجمه\r\nشگفت‌آور است آفرينش فرشتگان تو كه گروهى از آنها را در آسمان‌ها سكونت دادى و از زمين بالا برده‌اى . آنها از همه آفريدگان نسبت به تو آگاه ترند و بيشتر از همه نسبت به تو بيمناكند و به تو نزديك‌ترند . فرشتگانى كه در پشت پدران قرار نگرفته و در رحم مادران پرورش نيافته‌اند و از آبى پست خلق نشده‌اند و ناراحتى و مشكلات زندگى آنان را پراكنده نساخته . آنها با مقام و مرتبتى كه دارند و از ارزشى كه در نزد تو برخوردارند و آن‌گونه كه تو را دوست دارند ، فراوان تو را اطاعت مىكنند كه اندك غفلتى در فرمان تو ندارند . اگر آن‌چه بر آنان پوشيده است بدانند ، همه كارهاى خود را كوچك و ناچيز مىشمارند و بر خويش ايراد مىگيرند و مىدانند آن‌گونه كه بايد ، تو را عبادت نكرده‌اند و آن‌چنان كه سزاوار توست فرمانبردار نبودند .\r\nخدايا ستايش تو را سزاست كه آفريننده و معبودى و بندگان را به‌درستى آزمايش كردى . خانه آخرت را آفريدى و سفره رنگارنگ نعمت‌ها را گستراندى و در آن انواع نوشيدنى ، خوردنى ، همسران ، ميهمانداران ، قصرها ،\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nنهرهاى روان ، ميوه‌ها و كشتزاران ، قراردادى ، سپس پيامبرى را فرستادى تا انسان‌ها را به آن خانه و نعمت‌ها دعوت كند . افسوس كه مردم نه آن دعوت كننده را اجابت كردند و نه به آن‌چه تو ترغيبشان كردى رغبت نشان دادند و نه به آن‌چه تو تشويقشان كردى مشتاق شدند . بر لاشه مردارى روى آوردند كه با خوردن آن رسوا شدند و در دوستى آن همداستان گرديدند .\r\nهر كس به چيزى عشق ناروا ورزد ، نابينايش مىكند و قلبش را بيمار كرده ، با چشمى بيمار مىنگرد و با گوشى بيمار مىشنود . خواهش‌هاى نفس پرده عقلش را دريده ، دوستى دنيا دلش را ميرانده است ، شيفته بىاختيار دنيا و برده آن است و برده كسانى است كه چيزى از دنيا در دست دارند . دنيا به هر طرف برگردد او نيز برمىگردد و هرچه هشدارش دهند از خدا نمىترسد .\r\nاز هيچ پنددهنده‌اى شنوايى ندارد .\r\n\r\nواژه‌شناسى\r\nالمهين : پست .\r\nلم يتشعّبهم : آنان را پراكنده نكرد .\r\nريب المنون : در اين‌جا منظور گردش روزگار است .\r\nزروا : عيب گرفتند .\r\nأعشى بصره : نابينايش ساخت .\r\nولهت : از شدت وجد ، حيران گشت .\r\n\r\nساختار ادبى\r\nلو عاينوا : خبر « إنّهم على مكانهم » است .\r\nحقّ : مفعول مطلق است ؛ زيرا به مصدر فعل اضافه شده است .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nخالقا ، معبودا : تمييز يا حال است .\r\nبحسن بلائك : جار و مجرور متعلق به « سبحانك » است .\r\nمشربا : خود و واژه‌هاى منصوب پس از آن بدل مفصل از مجمل است .\r\n« مأدبة » مبدل منه است .\r\nفيما رغّبت : جار و مجرور متعلق « رغبوا » است .\r\nحيثما : ظرف است كه معناى شرط مىدهد و نياز به فعل و جواب شرط دارد و محلا منصوب است .\r\n\r\nشرح و تفسير\r\n( من ملائكة أسكنتهم سماواتك و رفعتهم عن أرضك هم أعلم خلقك بك و أخوفهم لك و أقربهم منك ) سخن از فرشتگان نوعى سخن از غيب است . از اين‌رو ما به بيان ظاهر كلمات امام عليه السّلام بسنده مىكنيم . خلاصه سخن آن‌كه فرشتگان بيشترشان در آسمان هستند ، نه در زمين و خداوند خود آگاه‌تر از آفريدگان خويش است . آنان بيش از ديگر آفريدگانش از او مىترسند ؛ زيرا ترس از خدا به اندازه شناختن افراد از او است . همچنين در فرمان‌بردارى جايگاهى بالا دارند . از اين روى از ديگر آفريدگان به خدا نزديك‌ترند . ( لم يسكنوا الأصلاب و لم يضمّنوا الأرحام و لم يخلقوا من ماء مهين ) آنان ازدواج نمىكنند و فرزند نمىآورند . ( و لم يتشعّبهم ريب المنون ) بيمارى و درد به سراغشان نمىآيد و گروه‌بندى و احزاب ندارند و درگيرى در بين‌شان پديد نمىآيد و چگونه ممكن است كسى كه نمىخورد و نمىنوشد ، بيمار شود و آنان كه ثروت ندارند و بر چيزى حكومت نمىكنند ، چگونه با هم درگير شوند ؟ ( و إنّهم على مكانهم منك و منزلتهم عندك و استجماع أهوائهم فيك و كثرة طاعتهم لك و\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nقلّة غفلتهم عن أمرك لو عاينوا كنه ما خفي عليهم منك لحقّروا أعمالهم و لزروا على أنفسهم و لعرفوا أنّهم لم يعبدوك حقّ عبادتك و لم يطيعوك حقّ طاعتك ) فرشتگان همان‌گونه كه گذشت ، خداشناس‌ترين آفريدگان هستند و با اين حال تنها اندكى از كمال و جلال خدا را مىشناسند و اگر شناختشان از بزرگى خدا بيشتر شود ، براى عبادت خويش هيچ ارزشى نخواهند دانست .\r\n( سبحانك خالقا و معبودا بحسن بلائك عند خلقك ) خداوند نعمت وجود را به آفريدگانش بخشيد و نعمتهايى غير قابل شمارش به آنان عطا فرمود ؛ بنابراين بايد از راه پرستش و فرمان‌بردارى سپاسش را گفت و هر كس به اين صورت خدا را شكر كند ، نعمت‌هايش چند برابر مىشود . امام عليه السّلام مىفرمايد : « كسى كه از نعمت شكر برخوردار باشد ، از افزايش نعمت‌ها محروم نمىشود . »\r\n( خلقت دارا و جعلت فيها مأدبة مشربا و مطعما و أزواجا و خدما و قصورا و أنهارا و زروعا و ثمارا ) منظور از « خانه » ، بهشت است زيرا ويژگىهايى كه در اين بند گفته شده است همگى درباره بهشت درست مىباشند . منظور از « زرع » نيز اعم از درخت است و هر جور گياهى را شامل مىشود . خلاصه اين بند آن است كه خداوند ، بهشت را با همه آن‌چه در آن است براى كسانى آفريده كه براى رسيدن به آن تلاش كرده باشند : « به آنان ندا داده مىشود كه اين همان بهشتى است كه آن را به پاداش آن‌چه انجام مىداديد ميراث يافته‌ايد . » « 1 » ( ثمّ أرسلت داعيا يدعوا إليها ) ضمير « إليها » به بهشت بازمىگردد و منظور از « داعى » پيامبر صلّى اللّه عليه و آله است كه مردم را به بهترين شيوه به سوى خداوند\r\n\r\n\r\n","description":"","footnote":"\r\n( 1 ) .  وَ نُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ  اعراف / 7 : 43 .\r\n","page_name":" 527 ","page_number":527},
  {"content":"\r\n\r\nهدايت كرد : « آنان را به‌كار پسنديده فرمان مىدهد و از كار ناپسند بازمىدارد و براى آنان چيزهاى پاكيزه را حلال و چيزهاى ناپاك را بر ايشان حرام مىگرداند و از دوش آنان قيد و بندهايى را كه بر ايشان بوده است برمىدارد . » « 1 » ( فلا الدّاعي أجابوا و لا فيما رغّبت رغبوا و لا إلى ما شوّقت إليه اشتاقوا ) كاش ، مخالفان پيامبر صلّى اللّه عليه و آله تنها به رويگردانى و پرهيز از ايمان بسنده مىكردند و عليه كسى وارد جنگ نمىشدند كه زنجيرها را از دوششان برداشته و بندهاى خوارى و عقب‌ماندگى را ويران ساخته است . ( أقبلوا على جيفة قد افتضحوا بأكلها و اصطلحوا على حبّها ) « جيفة » به مردار گفته مىشود و در اين‌جا منظور هرگونه حرامى است ؛ چه از نوع ثروت يا مقام يا ديگر لذت‌ها باشد . جسد مرده را سگان متلاشى مىكنند و كار حرام نيز تنها انسانهاى سگ‌نما را به خود مىكشانند . امام عليه السّلام در اين باره مىفرمايد : « دنيا مردارى است ؛ پس هر كه آن را بخواهد بايد بر معاشرت با سگان بردبار باشد . » « 2 » همچنين امام عليه السّلام به فرزندش امام حسن عليه السّلام مىفرمايد : « . . . اهل دنيا سگانى پارس‌كننده و شيرانى درنده هستند كه برخى به شكار برخى ديگر رفته و قدرتمندان ضعيفان را مىخورند . » « 3 » بنابراين ، دنياى نكوهيده شده همان\r\n\r\n\r\n","description":"","footnote":"\r\n( 1 ) .  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  اعراف / 7 : 157 .\r\n( 2 ) . « الدنيا جيفة فمن أرادها فليصبر على مخالطة الكلاب » كنز العمال : 3 / 719 ، ح 8564 ؛ سبل الهدى و الرشاد : 11 / 301 .\r\n( 3 ) . « و تكشّفت لك عن مساويها فإنّما أهلها كلاب عاوية و سباع ضارية يهرّ بعضها على بعض و يأكل عزيزها ذليلها و يقهر كبيرها صغيرها » نامه : 31 .\r\n","page_name":" 528 ","page_number":528},
  {"content":"\r\n\r\nدنيايى است كه در آن حرام‌خورى و فروافتادن در زشتىها و گناهان فراگير باشد .\r\n( و من عشق شيئا أعشى بصره و أمرض قلبه فهو ينظر به عين غير صحيحة و يسمع باذن غير سميعة قد خرقت الشّهوات عقله و أماتت الدّنيا قلبه و ولّهت عليها نفسه ) انسان عاشق به هيچ راه و روش و ارزشى جز معشوق خويش پايبند نيست و هيچ‌گونه عاقبت‌سنجى و انديشه نمىكند . احمد شوقى « 1 » ، به زيبايى انسان مست را چنين توصيف كرده است : « هرچه را كه ببيند ، جام مىانگارد و هر كس را ببيند ، ساقى » مىشمارد . ( فهو عبد لها و لمن في يديه شيء . . . ) عبادت نبايد براى ثروت باشد و بلكه صاحب آن است كه سزاوار عبادت است .\r\nامام عليه السّلام مىفرمايد : « مال سرچشمه شهوات است . » « 2 » و نيز : « من ملكه مؤمنانم و ثروت ملكه ستم‌كاران است . » « 3 » اين تفاوت بين سياست امام عليه السّلام و سياست دشمنانش است كه اولى بر مبناى حق و دين و دومى بر پايه ثروت و شهوت استوار است .\r\n\r\n\r\n","description":"","footnote":"\r\n( 1 ) . او احمد بن على بن احمد شوقى ( 1285 - 1351 ) از مشهورترين شعراى معاصر است كه به امير الشعرا مشهور گشت . وى در قاهره به دنيا آمد و در همان‌جا نيز مرد . وى در پايان عمرش ، نماينده مجلس سناى مصر بود . براى آگاهى بيشتر از زندگينامه‌اش به كتاب الشوقيّات : ج 1 مراجعه كنيد .\r\n( 2 ) . « المال مادّة الشّهوات » حكمت : 57 .\r\n( 3 ) . « أنا يعسوب المؤمنين و المال يعسوب الفجّار » حكمت : 316 .\r\n","page_name":" 529 ","page_number":529},
  {"content":"\r\n\r\n\r\nرفتن بىبازگشت ( 6 - 8 )\r\n« و هو يرى المأخوذين على الغرّة - حيث لا إقالة و لا رجعة - كيف نزل بهم ما كانوا يجهلون و جاءهم من فراق الدّنيا ما كانوا يأمنون و قدموا من الآخرة على ما كانوا يوعدون فغير موصوف ما نزل بهم اجتمعت عليهم سكرة الموت و حسرة الفوت ففترت لها أطرافهم و تغيّرت لها ألوانهم ثمّ ازداد الموت فيهم ولوجا فحيل بين أحدهم و بين منطقه ( 6 ) و إنّه لبين أهله ينظر ببصره و يسمع باذنه - على صحّة من عقله و بقاء من لبّه - يفكّر فيم أفنى عمره و فيم أذهب دهره و يتذكّر أموالا جمعها أغمض في مطالبها و أخذها من مصرّحاتها و مشتبهاتها قد لزمته تبعات جمعها و أشرف على فراقها تبقى لمن وراءه ينعمون فيها و يتمتّعون بها فيكون المهنا لغيره و العبء على ظهره ( 7 ) و المرء قد غلقت رهونه بها فهو يعضّ يده ندامة على ما أصحر له عند الموت من أمره و يزهد فيما كان يرغب فيه أيّام عمره و يتمنّى أنّ الّذي كان يغبطه بها و يحسده عليها قد حازها دونه فلم يزل الموت يبالغ في جسده حتّى خالط لسانه سمعه فصار بين أهله لا ينطق بلسانه و لا يسمع بسمعه يردّد طرفه بالنّظر في وجوههم يرى حركات ألسنتهم و لا يسمع رجع كلامهم ثمّ ازداد الموت التياطا به فقبض بصره كما قبض سمعه و خرجت الرّوح من جسده فصار جيفة بين أهله قد أوحشوا من\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nجانبه و تباعدوا من قربه لا يسعد باكيا و لا يجيب داعيا ثمّ حملوه إلى محطّ في الأرض فأسلموه فيه إلى عمله و انقطعوا عن زورته . ( 8 ) »\r\n\r\nترجمه\r\nبا اين‌كه گرفتار آمدگان دنيا را مىنگرد كه راه پس و پيش ندارند و در چنگال مرگ اسيرند . مىبيند كه آنها بلاهايى را كه انتظار آن را نداشتند بر سرشان فرود آمد و دنيايى را كه جاويدان مىپنداشتند از آنها جدا شده و به آن‌چه در آخرت وعده داده شده بودند خواهند رسيد و آن‌چه بر آنان فرود آيد وصف‌ناشدنى است .\r\nسختى جان‌كندن و حسرت از دست‌دادن دنيا ، به دنياپرستان هجوم آورد . بدن‌ها در سختى جان‌كندن سست شده و رنگ باختند ، مرگ آرام‌آرام همه اندامشان را فراگرفته ، زبان را از سخن‌گفتن بازمىدارد و او در ميان خانواده‌اش افتاده با چشم خود مىبيند و با گوش مىشنود و با عقل درست مىانديشد كه عمرش را در پى چه كارهايى تباه كرده و روزگارش را چگونه سپرى كرده . به ياد ثروت‌هايى كه جمع كرده مىافتد ؛ همان ثروت‌هايى كه در جمع‌آورى آنها چشم بر هم گذاشته و از حلال و حرام و شبهه‌ناك گردآورده و اكنون گناه جمع‌آورى آن همه بر دوش اوست كه هنگام جدايى از آنها فرا رسيده و براى وارثان باقى مانده است تا از آن بهرمند گردند و روزگار خود گذرانند . راحتى و خوشى آن براى ديگرى و كيفر آن بر دوش اوست و او در گرو اين اموال است كه دست خود را از پشيمانى مىگزد به خاطر واقعيّت‌هايى كه هنگام مرگ مشاهده كرده است . در اين حالت از آن‌چه كه در زندگى دنيا به آن علاقمند بود بىاعتنا شده ، آرزو مىكند اى كاش آن كس\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nكه در گذشته بر ثروت او رشك مىبرد ، اين اموال را جمع كرده بود . اما مرگ هم‌چنان بر اعضاى بدن او چيره مىشود ، تا آن‌كه گوش او مانند زبانش از كار مىافتد ، پس در ميان خانواده‌اش افتاده نه مىتواند با زبان سخن بگويد و نه با گوش بشنود ، پيوسته به‌صورت آنان نگاه مىكند و حركات زبانشان را مىنگرد اما صداى كلمات آنان را نمىشنود . سپس چنگال مرگ تمام وجودش را فرامىگيرد و چشم او نيز مانند گوشش از كار مىافتد و روح از بدن او خارج مىشود و چون مردارى در بين خانواده خويش بر زمين مىماند كه از نشستن در كنار او وحشت دارند و از او دور مىشوند . نه سوگواران را يارى مىكند و نه خواننده‌اى را پاسخ مىدهد . سپس او را به‌سوى منزلگاهش در درون زمين مىبرند و به‌دست عملش مىسپارند و براى هميشه از ديدارش چشم مىپوشند .\r\n\r\nواژه‌شناسى\r\nالغرّة : ناگهانى .\r\nأغمض : چشم‌پوشى كرد .\r\nالمصرّحات : جاهاى آشكار و روشن . مخالف « مشتبهات » .\r\nالتّبعات : پيامدها .\r\nالمهنأ : لذت بدون ناخوشى . در قرآن آمده است : « بخوريد و بنوشيد .\r\nگواراتان باد به پاداش آن‌چه در روزهاى گذشته انجام داديد . » « 1 »\r\n\r\n\r\n","description":"","footnote":"\r\n( 1 ) .  كُلُوا وَ اشْرَبُوا هَنِيئاً بِما أَسْلَفْتُمْ فِي الْأَيَّامِ الْخالِيَةِ  حاقه / 69 : 24 .\r\n","page_name":" 532 ","page_number":532},
  {"content":"\r\n\r\nغلق الرّهن فى يد المرتهن : مال گرويى پس از ناتوانى بدهكار از پرداخت بدهى خويش از آن طلبكار شد .\r\nأصحر : آشكار و پديدار شد .\r\nخالط : مشاركت كرد .\r\nرجع الكلام : سخنان بريده‌بريده .\r\nالتياطا : چسبيدگى و پيوستگى .\r\nلا يسعد : يارى نمىكند .\r\n\r\nساختار ادبى\r\nحيث لا إقالة : « حيث » ظرف زمان و محلا منصوب متعلق به « مأخوذين » است .\r\nلا إقالة : « إقاله » اسم لا و خبر آن محذوف است .\r\nكيف : مفعول مطلق و برخى نيز آن را حال دانسته‌اند .\r\nغير موصوف ما نزل : « غير موصوف » خبر مقدم و « ما نزل » مبتداى موخر است .\r\nولوجا : تمييز است كه از حالت فاعلى به درآمده و نقش تمييز را گرفته است و در اصل چنين بوده است : « ازداد ولوج الموت » .\r\nالتياطا : مانند قبلى است .\r\n\r\nشرح و تفسير\r\n( و هو يرى المأخوذين على الغرّة ) ضمير « هو » به دنياپرستان بازمىگردد و معناى اين بند آن است : او ، مرگ را به چشم ديده كه چگونه مردم را ناگهانى درمىربايد و ديگر آنان به زندگى دنيا بازنمىگردند و با اين حال عبرت و\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nپند نگرفته است . ( كيف نزل بهم ما كانوا يجهلون ) چگونه نشانه‌هاى مرگ بر ايشان فرود آمد . ( و جاءهم من فراق الدّنيا ما كانوا يأمنون ) مرگ به سويشان شتاب مىكند ؛ در حالى كه آنان خود را در امام عليه السّلام مىيابند . ( اجتمعت عليهم سكرة الموت ) دردها و اندوه‌هاى مرگ بر ايشان گرد مىآيد . ( و حسرة الفوت ) اندوه كم‌كارى و كاهلى . ( ففترت لها أطرافهم ) دست و پايشان سست و از حركت مىافتد . ( فحيل بين أحدهم و بين منطقه ) از اين بند استفاده مىشود كه غالبا زبان پيش از گوش و گوش پيش از چشم به هنگام مرگ از كار مىافتد .\r\n( و بقاء من لبّه ) عطف تفسير بر « صحة من عقله » است . ( فيكون المهنا لغيره و العبء على ظهره ) فرزندان مىخورند و پدران بايد پاسخگوى آن باشند و براى آن تاوان پس دهند . همچنين امام عليه السّلام در اين باره فرموده است : « ثروتى را چه سود كه به زودى بايد از آن چشم پوشيد و پيامدهايش را با خود كشيد ؟ » « 1 » ( يزهد فيما كان يرغب فيه أيّام عمره ) زهد از روى ناتوانى كه ديگر سودى ندارد .\r\n( قد أوحشوا من جانبه ) پيش از اين به هنگام دورى او وحشت‌زده شده و به هنگام نزديكىاش ، انس مىگرفتند . ( ثمّ حملوه إلى محطّ في الأرض فأسلموه فيه إلى عمله و انقطعوا عن زورته ) اين سرنوشت همه ما است : مرگ ، گور ، فراموشى ؛ گويا فرزندى و برادرى و دوست و رفيقى در كار نبوده است . . .\r\nواى بر كسى كه حق خدا و خانواده و مردم را خورده باشد .\r\n\r\n\r\n","description":"","footnote":"\r\n( 1 ) . « و ما يصنع بالمال من عمّا يسلبه و تبقى عليه تبعته و حسابه » خطبه : 157 .\r\n","page_name":" 534 ","page_number":534},
  {"content":"\r\n\r\n\r\nاوصاف قيامت ( 9 - 11 )\r\n« حتّى إذا بلغ الكتاب أجله و الأمر مقاديره و الحق آخر الخلق بأوّله و جاء من أمر اللّه ما يريده من تجديد خلقه أماد السّماء و فطرها و أرجّ الأرض و أرجفها و قلع جبالها و نسفها و دكّ بعضها بعضا من هيبة جلالته و مخوف سطوته و أخرج من فيها فجدّدهم بعد إخلاقهم و جمعهم بعد تفريقهم ثمّ ميّزهم لما يريد من مساءلتهم عن خفايا الأعمال و خبايا الأفعال و جعلهم فريقين أنعم على هؤلاء و انتقم من هؤلاء ( 9 ) فأمّا أهل الطّاعة فأثابهم بجواره و خلّدهم في داره حيث لا يظعن النّزّال و لا يتغيّر لهم الحال و لا تنوبهم الأفزاع و لا تنالهم الأسقام و لا تعرض لهم الأخطار و لا تشخصهم الأسفار و أمّا أهل المعصية فأنزلهم شرّ دار و غلّ الأيدي إلى الأعناق و قرن النّواصي بالأقدام و ألبسهم سرابيل القطران و مقطّعات النّيران في عذاب قد اشتدّ حرّه و باب قد أطبق على أهله في نار لها كلب و لجب و لهب ساطع و قصيف هائل لا يظعن مقيمها و لا يفادى أسيرها و لا تفصم كبولها لا مدّة للدّار فتفنى و لا أجل للقوم فيقضى ( 10 ) منها في ذكر النبيّ صلّى اللّه عليه و آله قد حقّر الدّنيا و صغّرها و أهون بها و هوّنها و علم أنّ اللّه زواها عنه اختيارا و بسطها لغيره احتقارا فأعرض عن الدّنيا بقلبه و أمات ذكرها عن نفسه و أحبّ أن تغيب زينتها عن عينه لكيلا يتّخذ منها رياشا أو يرجو فيها مقاما بلّغ عن ربّه معذرا و نصح لامّته منذرا و دعا إلى الجنّة مبشّرا و خوّف من\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nالنار محذرا نحن شجرة النّبوّة و محطّ الرّسالة و مختلف الملئكة و معادن العلم و ينابيع الحكم ناصرنا و محبّنا ينتظر الرّحمة و عدوّنا و مبغضنا ينتظر السّطوة . ( 11 ) »\r\n\r\nترجمه\r\nتا آن زمان كه پرونده اين جهان بسته شود و خواست الاهى فرارسد و آخر آفريدگان به آغاز آن بپيوندد و فرمان خدا در آفرينش دوباره در رسد . آن گاه آسمان را به حركت آورد و از هم بشكافد و زمين را به شدت بلرزاند و تكان سخت دهد كه كوه‌ها از جا كنده شده و در برابر هيبت و جلال پروردگارى بر يكديگر كوبيده و متلاشى شده و با خاك يكسان گردد . سپس هر كس را كه در زمين به خاك سپرده شده ، درآورد و پس از فرسودگى تازه‌شان گرداند و پس از پراكنده شدن ، همه را گرد آورد . سپس براى حسابرسى و روشن شدن اعمال از هم جدا سازد . آنها را به دو دسته تقسيم فرمايد : به گروهى نعمت‌ها دهد و از گروه ديگر انتقام گيرد . اما فرمانبرداران را در جوار رحمت خود جاى دهد و در بهشت جاويدان قرار دهد ، خانه‌اى كه مسكن گزيدگان آن هرگز كوچ نكنند و حالات زندگى آنان تغيير نپذيرد ، در آن‌جا دچار ترس و وحشت نشوند ، و بيمارىها در آنها نفوذ نخواهد كرد ، خطراتى دامنگيرشان نمىشود و سفرى در پيش ندارند تا از منزلى به منزل ديگر كوچ كنند . و اما گنهكاران را در بدترين منزلگاه درآورد و دست و پاى آنها را با غل و زنجير به گردنشان درآويزد ، چنان كه سرهايشان به پاها نزديك گردد ، جامه‌هاى آتشين بر بدنشان پوشاند و در عذابى كه حرارت آتش آن بسيار شديد و بر روى آنها بسته و صداى شعله‌ها هراس‌انگيز است\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nقرار دهد . جايگاهى كه هرگز از آن خارج نگردند و براى اسيران آن غرامتى نپذيرند و زنجيرهاى آن گسسته نمىشود . مدتى براى عذاب آن تعيين نشده تا پايان پذيرد و نه‌سرآمدى تا فرارسد .\r\nپيامبر صلّى اللّه عليه و آله دنيا را كوچك شمرد و در چشم ديگران آن را ناچيز جلوه داد .\r\nآن را خوار مىشمرد و در نزد ديگران خوار و بىمقدار معرفى فرمود .\r\nمىدانست كه خداوند براى احترام به ارزش او دنيا را از او دور ساخت و آن را براى ناچيز بودنش به ديگران بخشيد . پيامبر صلّى اللّه عليه و آله از جان و دل به دنيا پشت كرد و ياد آن را در دلش ميراند . دوست مىداشت كه زينت‌هاى دنيا از چشم او دور نگهداشته شود تا از آن لباس فاخرى تهيه نسازد ، يا اقامت در آن را آرزو نكند و براى تبليغ احكامى كه قطع‌كننده عذرهاست تلاش كرد و امت اسلامى را با هشدارهاى لازم نصيحت كرد و با بشارت‌ها مردم را به سوى بهشت فراخواند و از آتش جهنم پرهيز داد .\r\nما از درخت سرسبز رسالتيم و از جايگاه رسالت و محل آمد و شد فرشتگان برخاستيم . ما معدنهاى دانش و چشمه‌سارهاى حكمت الهى هستيم . ياران و دوستان ما در انتظار رحمت پروردگارند و دشمنان و كينه توزان ما در انتظار كيفر و لعنت خداوند به‌سر مىبرند .\r\n\r\nواژه‌شناسى\r\nالكتاب : منظور در اين‌جا ، سرنوشت مقدر و تغييرناپذير است .\r\nأماد : به حركت درآورد .\r\nفطر : شكافت .\r\nأرجّ : به لرزه درآورد .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nنسفها : آن را از ريشه بركند .\r\nإخلاقهم : پوسيدگى و فرسودگىشان .\r\nلا تشخصهم : آنان را آزار نمىدهد .\r\nالمقطّعات : پيراهن‌هاى كوتاه . اين واژه اسم جنس است و مفرد آن به‌كار نمىرود .\r\nالكلب : هيجان .\r\nاللّجب : صوت .\r\nقصيف : صدايش بلند شد .\r\nالكبول : غل و زنجيرها .\r\nالفصم : شكستن .\r\nالرّياش : پيراهن و اثاث فاخر .\r\n\r\nساختار ادبى\r\nأماد : جواب « إذا » است .\r\nأنعم ، انتقم : بدل مفصل از مجمل هستند و « جعلهم فريقا » يا « فريقا » مبدل منه است .\r\nحيث : ظرف مكان . محلا مجرور است ، زيرا بدل از « داره » قرار گرفته است .\r\nحقّر : فاعل آن ضمير مستتر است كه به پيامبر صلّى اللّه عليه و آله بازمىگردد .\r\nاختيارا : مصدر در موضع حال است .\r\nاحتفارا : مفعول له است .\r\nمعذرا : حال است و كلمات منصوب بعد از آن نيز حال هستند .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\n\r\nدرباره قيامت\r\nامام عليه السّلام پس از تصوير احوال محتضر و دردها و نگرانىهايش و سرانجامش در انتقال به قبر ، بر پايه قيامت و نابودى هستى اشاره مىكند :\r\n( حتّى إذا بلغ الكتاب أجله و الأمر مقاديره و الحق آخر الخلق بأوّله و جاء من أمر اللّه ما يريده من تجديد خلقه أماد السّماء و فطرها و أرجّ الأرض و أرجفها و قلع جبالها و نسفها و دك بعضها بعضا من هيبة جلالته و مخوف سطوته ) هرچه در اين جهان بر پايه نظام و قانون مشخصى در حال حركت است ، پيرو هدف مشخصى است كه آن را به غايتش مىرساند . هرگاه غايت چيزى محقق شود ، وظيفه و كاركردش به پايان مىرسد و ديگر سودى در بودنش نيست و با رفتن غايت او نيز مىرود . بنابراين جهان هستى نيز پس از تحقق غايت خداوند از آن ، نابود مىشود و جهان آخرت فرامىرسد . معناى اين سخن آن است كه شروع جهان آخرت با پايان جهان دنيا است ؛ به اين صورت كه دنيا از ريشه و پايه دگرگون شده و كوهها در هوا به پرواز درآمده و اجرام آسمانى به سوى زمين فرود آمده و به يكديگر برمىخورند و همه چيز پودر و نابود مىشود و درياها از شرق و غرب آتش مىگيرند و ديگر ، جاذبه‌اى وجود ندارد كه اشياء را به خود بكشد . شايد گفته شود كه نيروى جاذبه از لوازم طبيعى مواد است كه حذف آن از مواد ممكن نيست . بنابراين چگونه هستى با وجود نيروى جاذبه از بين مىرود ؟ در پاسخ گفته مىشود كه نيروى جاذبه در مواد امرى درست و ترديدناپذير است ؛ ولى توازن بين اجسام تنها بر وجود نيروى جاذبه استوار نيست ؛ بلكه فاصله بين دو جسم نيز بايستى فاصله‌اى معين و مشخص باشد و اگر اين فاصله بيش از اندازه باشد ، ديگر جاذبه كار نمىكند .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nبراى همين ، دانشمندان مىگويند كه اگر هر جرم آسمانى اندكى از مدار خويش خارج شود ، توازن هستى را به هم مىريزد و ديگر اجرام به هم برخورد مىكنند .\r\n( و أخرج من فيها فجدّدهم بعد إخلاقهم ) پس از فروپاشى هستى ، خداوند همه مردگان را از آغاز تا پايان برمىانگيزد . ( و جمعهم بعد تفريقهم ) مرگ بين انسان‌ها جدايى افكنده بود و نيز اجزاى بدن يك انسان را پراكنده ساخته بود و چه بسا هر عضوى از عضو ديگر كيلومترها فاصله گرفته باشد و يا به خاك تبديل شده باشد و خاك به گياه ، و آن گياه را حيوان و انسان ديگرى خورده باشد و جزئى از بدن آن انسان يا حيوان شده باشد . خداوند با اين همه توانايى بازگرداندن آن انسان را دارد . اين شبهه به شبهه آكل و مأكول معروف است و در پاسخ آن گفته‌اند كه جسم از ذراتى بنيادين تشكيل مىشود كه تغيير نپذيرفته و دگرگون نمىشوند . پيش از اين در كتاب « تفسير كاشف » و نيز كتاب « فلسفة التوحيد » و همچنين در شرح برخى خطبه‌هاى پيشين در اين باره سخن گفته شد . « 1 » ( ثمّ ميّزهم لما يريد من مساءلتهم عن خفايا الأعمال ) خداوند آنان را به يك باره از گورها برمىانگيزد و هيچ يك از آنان از چشم خدا دور نمىماند . خداوند هر يك را به نام و مشخصات خاص خودش مىشناسد و كاملا مىداند كه چه كرده و چه پنهان داشته و حتى پلك زدن‌ها و ضربات قلبش را نيز به‌درستى مىداند . او آگاه و دانا است و حسابرسى روز قيامت بر پايه همين دانش صورت خواهد گرفت . ( و جعلهم فريقين أنعم على\r\n\r\n\r\n","description":"","footnote":"\r\n( 1 ) . نك : خطبه : 83 .\r\n","page_name":" 540 ","page_number":540},
  {"content":"\r\n\r\nهؤلاء و انتقم من هؤلاء ) همان‌گونه كه خداوند فرموده است : « از روز گردآمدن خلق كه ترديدى در آن نيست بيم دهى . گروهى در بهشتند و گروهى در آتش . » « 1 » ( فأمّا أهل الطّاعة ) پس از پايان حشر و نشر و حسابرسى ، هنگامه كيفر و پاداش مىرسد و فرمان‌برداران به بهشت و نافرمايان به جهنم مىروند .\r\nامام عليه السّلام به پاداش نيكوكاران اشاره مىكند : ( فأثابهم بجواره ) « جوار » خداوند ايمن از هرگونه بدى و ناخوشايندى است . ( و خلّدهم في داره ) آنان را در بهشت جاودان قرار مىدهد . ( حيث لا يظعن النّزّال ) تا ابد در بهشت مىمانند .\r\n( و لا يتغيّر لهم الحال ) همه روزها از آن ايشان و به سود آنان است و هيچ روزى را به بدى نمىگذرانند . ( و لا تنوبهم الأفزاع ) از هيچ چيز گلايه نكرده و از هيچ چيز نمىهراسند . ( و لا تنالهم الأسقام ) بيمارى در آن‌جا وجود ندارد . ( و لا تعرض لهم الأخطار ) عطف تفسير بر « و لا تنوبهم الأفزاع » است . ( و لا تشخصهم الأسفار ) چرا بايد زحمت و دشوارى سفر را به جان بخرند در حالى كه آنان از بهترين لذت‌ها و خوشايندىها برخوردارند .\r\n\r\nدرباره معصيت‌كاران\r\nامام عليه السّلام پس از اشاره به پاداش فرمان‌برداران ، از جهنم ياد مىكند : ( و أمّا أهل المعصية فأنزلهم شرّ دار ) منظور جهنم مىباشد كه بدترين جايگاه است . ( و غلّ الأيدي إلى الأعناق و قرن النّواصي بالأقدام و ألبسهم سرابيل القطران و مقطّعات النّيران في عذاب قد اشتدّ حرّه و باب قد اطبق على أهله . . . ) غل و زنجير در دست و پا و بندهاى فلزى بر گردن و سايه آتشين بر سرشان و پيراهن‌شان از آتش\r\n\r\n\r\n","description":"","footnote":"\r\n( 1 ) .  يَوْمَ الْجَمْعِ لا رَيْبَ فِيهِ فَرِيقٌ فِي الْجَنَّةِ وَ فَرِيقٌ فِي السَّعِيرِ  شورى / 42 : 7 .\r\n","page_name":" 541 ","page_number":541},
  {"content":"\r\n\r\nمذاب و غذايشان زهر و تلخى و نوشيدنىشان مايه جوشش شكم و آب شستشوى آنها سبب سوختن پوست و صورت مىشود . شايد پرسيده شود كه رأفت و رحمت و بخشش خداوند چه مىشود و چرا اين همه سنگدلى درباره‌شان به كار گرفته مىشود ؟ در پاسخ گفته مىشود كه اين سنگدلى شديد براى كسانى است كه با بندگان خداوند همين‌گونه برخورد مىكردند و حق و عدل را پاس نمىداشتند : « و جزاى بدى مانند آن بدى است . پس هر كه درگذرد و نيكوكارى كند پاداش او بر عهده خداست . به راستى او ستمگران را دوست نمىدارد . » « 1 » و نيز « و هر كه هموزن ذره‌اى بدى كند نتيجه آن را خواهد ديد . » « 2 » به راستى خداوند چگونه بايد با كسانى برخورد كند كه آنان بىگناهان و مجاهدان را آزار و شكنجه فراوان دادند و تنها به خاطر آزادىخواهى ، آنان را به طناب دار سپردند ! آيا اين از عدل و رحمت خداوند است كه به آنها بگويد : آفرين ! و دست شما درد نكند كه هزاران تن موارد منفجره را بر شهرها و روستاها افكنده و ميليون‌ها تن را كشته و تبعيد كرديد و با سلاحهاى شيميايى نابود ساختيد . از شكنجه‌هايى كه جنايتكاران بر سر افراد مىآورند ، آن است كه قير بر سر آنان ريخته و پرهاى مرغ بر روى بدنشان مىكارند و سپس طناب برگردنشان افكنده ، در خيابانها مىكشند و سرانجام آنها را به دار مىافكنند . به‌راستى اين چه قانون جنگل است و اگر عذابى سخت‌تر از آتش جهنم باشد ، باز در حق اينان كم و اندك است .\r\n\r\n\r\n","description":"","footnote":"\r\n( 1 ) .  وَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ  شورى / 42 : 40 .\r\n( 2 ) .  وَ مَنْ يَعْمَلْ مِثْقالَ ذَرَّةٍ شَرًّا يَرَهُ  زلزله / 99 : 8 .\r\n","page_name":" 542 ","page_number":542},
  {"content":"\r\n\r\n( قد حقّر الدّنيا و صغّرها و أهون بها و هوّنها و علم أنّ اللّه زواها عنه اختيارا و بسطها لغيره احتقارا فأعرض عن الدّنيا بقلبه و أمات ذكرها عن نفسه و أحبّ أن تغيب زينتها عن عينه لكيلا يتّخذ منها رياشا أو يرجو فيها مقاما ) ضمير مستتر در « حقّر » به پيامبر صلّى اللّه عليه و آله بازمىگردد . . . دنيايى كه بر آن مىگريند و در حرام آن با هم رقابت مىكنند ، اين دنيا نزد خداوند كم‌ارزش‌تر از بال پشه‌اى است . از اين روى خداوند آن را به پيامبرش نبخشيد و پيامبر صلّى اللّه عليه و آله نيز خود از آن رويگردان بود ؛ مگر آن‌كه براى دادرسى به ستمديده‌اى يا خدمت به عموم مردم سودمند باشد ! در خطبه ديگرى ، امام على عليه السّلام در توصيف پيامبر صلّى اللّه عليه و آله مىفرمايد :\r\n« در سيره پيامبر صلّى اللّه عليه و آله ، مىتوانى به زشتىها و عيب‌هاى دنيا پى برى ؛ چه اين‌كه او به همراه نزديكانش گرسنگىها كشيد و دنيا همه زيبايىهايش را از او با همه بزرگى و نزديكىاش دريغ داشت . پس خرد خويش را داور سازيد : آيا خداوند ، در برخورد دنيا با محمد صلّى اللّه عليه و آله او را تكريم داده و يا وى را مورد اهانت قرار داده است . اگر گفته شود كه وى را اهانت كرده ، به خدا سوگند دروغ بزرگى است و اگر او را اكرام كرده است ، پس بدان كه بهره‌مندان از دنيا را مورد اهانت قرار داده است . » « 1 »\r\nدر كتابهاى سيره نبوى مىخوانيم كه هر غذايى به پيامبر صلّى اللّه عليه و آله داده مىشد ، رد نمىكردند و درخواست غذايى را نمىكردند كه در سفره نبود و اگر غذايى\r\n\r\n\r\n","description":"","footnote":"\r\n( 1 ) . « و لقد كان في رسول اللّه صلّى اللّه عليه و آله ما يدلّك على مساوى الدّنيا و عيوبها إذ جاع فيها مع خاصّته و زويت عنه زخارفها مع عظيم زلفته فلينظر ناظر بعقله أكرم اللّه محمّدا بذلك أم أهانه فإن قال أهانه فقد كذب و اللّه العظيم بالإفك العظيم و إن قال أكرمه فليعلم أنّ اللّه قد أهان غيره حيث بسط الدّنيا له و زواها عن أقرب النّاس منه » خطبه : 160 .\r\n","page_name":" 543 ","page_number":543},
  {"content":"\r\n\r\nدر سفره نبود ، صبر مىكرد و گاه ماهها در خانه‌شان نان پخته نمىشد و آتشى براى پختن روشن نمىشد و با اين همه پيامبر صلّى اللّه عليه و آله از فقر به خداوند پناه مىبرد و در حالى كه ثروت جزيرة العرب در دستش بود ولى او همه آنها را در بين نيازمندان تقسيم مىكرد ؛ چرا كه ايمان داشت نبايد حاكم سير بخوابد و رعيت گرسنه باشد . « 1 » سيره و گفتار معصومان نيز به صراحت نشان مىدهد كه فرمانده و رهبر دينى يا سياسى بايد مانند فقيرترين مردم در جامعه‌اش زندگى كند . امام على عليه السّلام مىفرمايد : « خداوند بر حاكمان عدل واجب ساخته است كه خود را همانند ضعيف‌ترين مردم گردانند تا تهىدستى بر فقيران گران نيايد . » « 2 » اين روايت به‌روشنى بر وجوب و ضرورت همسانى حاكم با تهيدستان جامعه دلالت مىكند و قابل تأويل و تفسير نيست . ولى برخى فقهاى شيعه و سنى ، آن را ناديده گرفته‌اند . . . آن‌چه نيز درباره امام حسن عليه السّلام گفته شده دلايل خاص خود را دارد . « 3 » افزون بر آن‌كه آن حضرت خود در زندگى شخصىاش زاهدترين مردم و بخشنده‌ترين آنها بود .\r\n( بلّغ عن ربّه معذرا ) پيامبر صلّى اللّه عليه و آله با تبليغ دين خدا ، حجت را بر بندگانش تمام كرد و بهانه‌اى براى كسى فرو نگذاشت . ( و نصح لامّته منذرا ) مخالفان را از عذاب خداوند بيم داد . ( و دعا إلى الجنّة مبشّرا ) فرمان‌برداران را به بهشت مژده\r\n\r\n\r\n","description":"","footnote":"\r\n( 1 ) . البداية و النهاية : 6 / 58 ؛ كنز العمال : 9 / 268 ؛ تاريخ بغداد : 3 / 374 ؛ مجمع الزوائد : 4 / 164 .\r\n( 2 ) . « إنّ اللّه تعالى فرض على أئمّة العدل أن يقدّروا أنفسهم بضعفة النّاس كيلا يتبيّع بالفقير فقره » خطبه : 209 .\r\n( 3 ) . نك : كشف الغمه : 1 / 558 ؛ ذخائر القعبى : 137 ؛ بحار الأنوار : 43 / 341 ، ح 15 .\r\n","page_name":" 544 ","page_number":544},
  {"content":"\r\n\r\nداد . ( و خوّف من النار محذرا ) پيامبر صلّى اللّه عليه و آله فرمود : « درباره اهل‌بيت من ، خدا را به شما يادآورى مىكنم . » « 1 »\r\n( نحن شجرة النّبوة ) راه ما ، راه هدايت و منش ما ، منش پرهيزگارى است .\r\n( و محطّ الرّسالة ) اهل‌بيت سرور پيامبران و خاتم آنها هستند . ( و مختلف الملئكة ) خانه اهل‌بيت عليهم السّلام محل نزول وحى است . ( و معادن العلم ) دانش آنها از پيامبر صلّى اللّه عليه و آله و دانش پيامبر صلّى اللّه عليه و آله از جبرئيل و دانش جبرئيل از خداوند است . ( و ينابيع الحكم ) اين نهج البلاغه خود قطره‌اى از چشمه‌هاى حكمت ايشان است .\r\n( ناصرنا و محبّنا ينتظر الرّحمة ) به گواهى پيامبر صلّى اللّه عليه و آله كه فرمود : « اى على ! هيچ مؤمنى تو را دشمن نيست و هيچ منافقى تو را دوست ندارد . » « 2 » ( و عدوّنا و مبغضنا ينتظر السّطوة ) باز به گواهى پيامبر صلّى اللّه عليه و آله كه فرمود : « هيچ منافقى تو را دوست ندارد . » و نيز امام عليه السّلام خود فرمود : « اگر با شمشير خود بر بينى مؤمنى ضربه زنم تا مرا دشمن دارد ، چنين نخواهد شد و اگر تمام خوشىهاى دنيا را به منافقى ببخشم تا مرا دوست بدارد چنين نخواهد شد . چرا كه چنين مقدر شده و پيامبر صلّى اللّه عليه و آله فرمود : اى على ! هيچ مؤمنى تو را دشمن نمىدارد و هيچ منافقى تو را دوست نمىدارد . » « 3 » راز اين ماجرا آن است كه دشمنى باطل\r\n\r\n\r\n","description":"","footnote":"\r\n( 1 ) . « و أهل بيتى ، أذكّركم اللّه في أهل بيتى » صحيح مسلم : 2 / 190 .\r\n( 2 ) . « يا علىّ لا يبغضك مؤمن و لا يحبّك منافق » .\r\n( 3 ) . « لو ضربت خيشوم المؤمن بسيفي هذا على أن يبغضني ما أبغضني و لو صببت الدّنيا بجمّاتها على المنافق على أن يحبّني ما أحبّني و ذلك أنّه قضي فانقضي على لسان النّبيّ الاميّ صلّى اللّه عليه و آله أنّه قال : يا عليّ لا يبغضك مؤمن و لا يحبّك منافق » حكمت : 44 .\r\n","page_name":" 545 ","page_number":545},
  {"content":"\r\n\r\nبراى حق ذاتى است و امور ذاتى تغييرناپذير هستند و اين قانون اختصاصى به ماده و طبيعت ندارد .\r\nخلاصه آن‌كه اين خطبه به نمايشنامه‌اى مىماند كه زندگى انسان را با همه سرگردانىها و سختىها و دشوارىهايش تا هنگام مرگ به تصوير مىكشد . گويا كه امام عليه السّلام خود همه درد و رنج‌هاى مرگ و صحنه‌هاى كفن و دفن و حساب و رستاخيز را كشيده و بهشت و جهنم را با چشم خود ديده است ؛ چه اين‌كه اين نمايشنامه را خداى انسان نگاشته و كارگردانى آن را بهترين فرد آدميان پس از پيامبر صلّى اللّه عليه و آله بر عهده داشته است . اين عبارات را در بهار 1972 در دل طبيعت سحرانگيز نگاشتم و توصيفات امام عليه السّلام از مرگ و قبر و حشر و حساب مرا به كلى از محيط پيرامونم جدا ساخت . پس از خدا بخشش طلبيده و از همه لغزش‌ها پوزش مىخواهيم .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n\r\nخطبه 110\r\n\r\nواجبات اسلام ( 1 )\r\n« إنّ أفضل ما توسّل به المتوسّلون إلى اللّه سبحانه و تعالى الإيمان به و برسوله و الجهاد في سبيله فإنّه ذروة الإسلام و كلمة الإخلاص فإنّها الفطرة و إقام الصّلاة فإنّها الملّة و إيتاء الزّكاة فإنّها فريضة واجبة و صوم شهر رمضان فإنّه جنّة من العقاب و حجّ البيت و اعتماره فإنّهما ينفيان الفقر و يرحضان الذّنب و صلة الرّحم فإنّها مثراة في المال و منسأة في الأجل و صدقة السّرّ فإنّها تكفّر الخطيئة و صدقة العلانية فإنّها تدفع ميتة السّوء و صنائع المعروف فإنّها تقي مصارع الهوان . ( 1 ) »\r\n\r\nترجمه\r\nهمانا بهترين چيزى كه انسان‌ها مىتوانند با آن به خداى سبحان نزديك شوند ، ايمان به خدا و ايمان به پيامبر صلّى اللّه عليه و آله و جهاد در راه خداست كه جهاد قله بلند اسلام و يكتا دانستن خدا بر اساس فطرت انسانى است . برپاداشتن نماز آيين ملت اسلام و پرداختن زكات تكليف واجب الهى و روزه ماه رمضان ،\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nسپرى برابر عذاب الهى است و حج و عمره ، نابودكننده فقر و شستشودهنده گناهان است . صله رحم مايه فزونى مال و طول عمر و صدقه‌هاى پنهانى نابودكننده گناهان است و صدقه آشكارا ، مرگ‌هاى ناگهانى و زشت را باز مىدارد و نيكوكارى ، از ذلت و خوارى نگه مىدارد .\r\n\r\nواژه‌شناسى\r\nالذّروة : اوج و قله .\r\nالملّة : راه و روش و شريعت و دين .\r\nالجنّة : سپر .\r\nيرحظان : مىشويند .\r\nالمثراة ، المنسأة : تاخير .\r\nالصّنائع : در اين‌جا منظور اعمال است .\r\n\r\nساختار ادبى\r\nالإيمان : خبر « إنّ » است و كلمات بعدى نيز با واو بر آن عطف شده است .\r\nجملاتى كه با فاء آمده‌اند ، معترضه به‌شمار مىروند .\r\n\r\nشرح و تفسير\r\n( إنّ أفضل ما توسّل به المتوسّلون إلى اللّه سبحانه ) هرچه با آن به كسى نزديكى جوييم ، توسل يا وسيله ناميده مىشود . امام عليه السّلام در اين خطبه به بهترين وسايل براى جلب خوشنودى و پاداش خدا اشاره مىكند :\r\n1 - ( الإيمان به ) ايمان به خدا پايه همه اصول است . ايمان نظرى تنها يك باور است و اما ايمان عملى ، باور به همراه عمل است و اگر عمل\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nنباشد ، ايمان به سان درختى بدون ميوه است . امام عليه السّلام مىفرمايد :\r\n« ايمان دليل بر عمل نيكو و عمل نيكو دليل بر ايمان است و علم با ايمان آباد مىگردد و علم سبب ترس از مرگ است و مرگ پايان دنيا است و با دنيا آخرت به‌دست مىآيد و در قيامت بهشت آذين بسته شده و جهنم براى گمراهان آشكار مىگردد و هيچ يك از آفريدگان ، در قيامت غائب نخواهند بود . » « 1 » در حديث ديگرى نيز آمده است :\r\n« ايمان ، اقرار زبانى و باور قلبى و عمل بدنى است . » « 2 »\r\n2 - ( و برسوله ) ايمان به محمد صلّى اللّه عليه و آله ، ايمان به انسانيت و ارزش‌هاى آن است . خداوند مىفرمايد : « و تو را جز رحمتى براى جهانيان نفرستاديم . » « 3 » همچنين در بيان اهداف رسالت مىفرمايد : « آنان را به كار پسنديده فرمان مىدهد و از كار ناپسند بازمىدارد و براى آنان چيزهاى پاكيزه را حلال و چيزهاى ناپاك را بر ايشان حرام مىگرداند و از دوش آنان قيد و بندهايى را كه بر ايشان بوده است برمىدارد . پس كسانى كه به او ايمان آوردند و بزرگش داشتند و ياريش كردند و نورى را كه با او نازل شده است پيروى كردند ، آنان\r\n\r\n\r\n","description":"","footnote":"\r\n( 1 ) . « فبالإيمان يستدلّ على الصّالحات و بالصّالحات يستدلّ على الإيمان و بالإيمان يعمر العلم و بالعلم يرهب الموت و بالموت تختم الدّنيا و بالدّنيا تحرز الآخرة و بالقيامة تزلف الجنّة و تبرّز الجحيم للغاوين و إنّ الخلق لا مقصر لهم عن القيامة مرقلين في مضمارها إلى الغاية القصوى » خطبه : 156 .\r\n( 2 ) . « الإيمان إقرار باللّسان و عقد فى القلب و عمل فى الأركان » كنز العمال : 1 / 274 ؛ ح 1362 ؛ الكافى : 2 / 45 ، ح 1 ؛ صحيح ابن حبان : 1 / 442 .\r\n( 3 ) .  وَ ما أَرْسَلْناكَ إِلَّا رَحْمَةً لِلْعالَمِينَ  انبياء / 21 : 107 .\r\n","page_name":" 549 ","page_number":549},
  {"content":"\r\n\r\nهمان رستگارانند . » « 1 » همچنين پيامبر صلّى اللّه عليه و آله فرمود : « من براى تكميل مكارم اخلاق برانگيخته شدم . » « 2 »\r\n3 - ( و الجهاد في سبيله فإنّه ذروة الإسلام ) واژه « ذروة » اشاره دارد كه پرچم اسلام بدون جهاد ، هرگز برافراشته نمىشد و گوهر اسلام جهاد در راه آزادى و قيام بر ضد تبعيض و بندگى و بهره‌كشى است . پيامبر صلّى اللّه عليه و آله در مكه از راه حكمت و اندرز نيكو به راه خدا دعوت كرد كه سيزده سال طول كشيد . همه نيروهاى شر به غارت و بهره‌كشى عليه او متحد شدند ؛ اما آن حضرت توانست با برادرى و جهاد بر ايشان چيره گردد و اگر مسلمانان پراكنده بودند و جهاد را ترك مىكردند ، نيروهاى شر دوباره بر ايشان چيره گشته و اسلام در پى خوارى مسلمانان ، خود نيز خوار مىگشت و تنها نام و نشانى از آن بر مأذنه‌ها و منابر مىماند . امام عليه السّلام در اين باره مىفرمايد : « هر كس از جهاد رويگردان شود ، خداوند او را لباس ذلت و خوارى مىپوشاند و گرفتارى و بلا بر او سايه افكنده و كوچك و بىاعتبار مىشود و عقل و خرد از او رخت بربندد و حق او ضايع شود . » « 3 »\r\n\r\n\r\n","description":"","footnote":"\r\n( 1 ) .  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ  اعراف / 7 : 157 .\r\n( 2 ) . « إنّى بعثت لاتمّم مكارم الأخلاق » تحفة الأحوذى : 5 / 470 ؛ مكارم الأخلاق ، طبرسى : 8 .\r\n( 3 ) . « فمن تركه رغبة عنه ، ألبسه اللّه ثوب الذّلّ و شمله البلاء و ديّث بالصّغار و القماءة و ضرب على قلبه بالإسهاب و أديل الحقّ منه بتضييع الجهاد و سيم الخسف و منع النّصف » خطبه : 27 .\r\n","page_name":" 550 ","page_number":550},
  {"content":"\r\n\r\n4 - ( و كلمة الإخلاص فإنّها الفطرة ) فطرت شعار همه پيامبران بوده است : « و پيش از تو هيچ پيامبرى نفرستاديم مگر اين كه به او وحى كرديم كه خدايى جز من نيست ، پس مرا بپرستيد . » « 1 » منظور از كلمه اخلاص ، تنها گفتن « لا آله الا اللّه » نيست ، بلكه ابراز تعبد نسبت به خدا و توكل بر او ، نه بر چيز ديگرى مانند مال و مقام و خويشاوند و دانش است . شعار فطرت نيز ، فراخواندن انسان به سرشت و طبيعت خويش است كه او را به پذيرش عقيده توحيد و همه اصول و ارزشهاى اسلامى فرامىخواند . به‌راستى كدامين خردمند است كه علم و منافعش را و صلح و آثارش را وانهاده و در پى بردگى و ستم‌ديدگى مىرود ؟ ! پيش از اين درباره فطرت به تفصيل سخن رفت . « 2 »\r\n5 - ( و إقام الصّلاة فإنّها الملّة ) عقيده اسلام بر گواهى به يگانگى خداوند و پيامبرى محمد صلّى اللّه عليه و آله ، استوار است و نماز نماد هر دوى اين گواهىها است . « تنها تو را مىپرستيم و تنها از تو يارى مىجوييم . » « 3 » در روايات اهل‌بيت عليهم السّلام آمده است كه يكى از فوايد و حكمتهاى نماز آن است كه انسان مسلمان هر صبح و شام به ياد پيامبرش افتد .\r\n6 - ( و إيتاء الزّكاة فإنّها فريضة واجبة ) تا زمانى كه تهيدست و ثروتمند در جامعه باشد ، زكات براى همگرايى و تأمين اجتماعى لازم و\r\n\r\n\r\n","description":"","footnote":"\r\n( 1 ) .  وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ  انبياء / 21 : 25 .\r\n( 2 ) . نك : شرح خطبه : 1 .\r\n( 3 ) .  إِيَّاكَ نَعْبُدُ وَ إِيَّاكَ نَسْتَعِينُ  فاتحه / 1 : 5 .\r\n","page_name":" 551 ","page_number":551},
  {"content":"\r\n\r\nضرورى است . برخى گفته‌اند كه فريضه زكات در اسلام به معناى اعتراف به فقر و حتميت آن در جامعه است و بهتر آن بود كه اسلام به جاى واجب ساختن زكات ، فقر را به‌طوركلى ريشه‌كن سازد . در پاسخ بايد گفت كه تغيير اوضاع و ريشه‌كنى فقر با سخن صورت نمىگيرد ؛ بلكه بايد مراحلى پيموده شود و جامعه برپايه واقعيت‌هاى موجود درمان شود . در چنين شرايطى ، آيا بهتر آن است كه وضعيت كنونى فقر درمان شود يا دست روى دست گذاشته و منتظر تغيير جامعه باشيم ؟ ديگر آن‌كه زكات تنها براى تهىدستان مصرف نمىشود ؛ بلكه در انجام پروژه‌هاى عام المنفعه ديگر نيز كاربرد دارد ؛ همان‌گونه كه تعبير « سبيل اللّه » در آيه زكات نشانگر آن است : « صدقات تنها به تهيدستان و بينوايان و متصديان گردآورى و پخش آن و كسانى كه دلشان به‌دست آورده مىشود و در راه آزادى بردگان و وامداران و در راه خدا و به در راه مانده اختصاص دارد .\r\nاين به عنوان فريضه از جانب خداست ، و خدا داناى حكيم است . » « 1 »\r\n7 - ( و صوم شهر رمضان فإنّه جنّة من العقاب ) برخى روزه را كارى منفى مىشمارند . آرى ! روزه در صدد نفى است و در نفى آن حكمتى است و آن اينكه انسان بر خويشتن چيره گشته و در سركوبى\r\n\r\n\r\n","description":"","footnote":"\r\n( 1 ) .  إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ  توبه / 9 : 60 .\r\n","page_name":" 552 ","page_number":552},
  {"content":"\r\n\r\nشهوات و هواهاى نفسانى تمرين كند و اگر آدمى ، لگام از نفس خويش بردارد ، زندگى سراسر به آتشى ويرانگر تبديل مىشود .\r\n8 - ( و حجّ البيت و اعتماره فإنّهما ينفيان الفقر و يرحضان الذّنب ) تا كنون فراوان درباره منافع و حكمتهاى حج سخن گفته شده است و برخى رساله‌اى خاص در اين باره نگاشته‌اند . بيشتر سخنان گفته شده در اين باره تكرارى است ؛ در اين‌جا بر آن سخنان مىافزاييم : يكى از فوايد حج آن است كه زنده بودن اسلام ، به دشمنان اسلام نشان داده مىشود . اعمال حج از هروله و لباس احرام و طواف و سرودهاى دينى « 1 » شكوه اسلام و مسلمانان را نشان مىدهد . اما ، آيا به‌راستى اين مظاهر دشمنانمان را مىهراسد ؟ دشمنان ما سرزمين‌هايمان را غصب كرده و مسجد الاقصى را به آتش كشيده و فلسطينيان را كشته و عرب و مسلمانان را در شرق و غرب زمين خوار ساخته‌اند . آيا برگزارى همايش‌هاى اسلام و ادبى و شعرى و گردهم‌آيى پادشاهان و روسا و وزرا و خطابه خوانى و قصايد ، دشمن ما را مىترساند ؟ . . . اى مسلمانان حج به جا آريد و روزه گيريد و نماز به پا داريد ؛ اما بدانيد كه اين اعمال تا زمانى كه در برابر دشمنتان خوار هستيد پذيرفته نيست .\r\n9 - ( و صلة الرّحم فإنّها مثراة في المال و منسأة في الأجل ) شايد منظور از تأثير صله رحم در افزايش ثروت و طول عمر همان مفهوم ظاهرى آن\r\n\r\n\r\n","description":"","footnote":"\r\n( 1 ) . « لبيك اللهم لبيك ، لا شريك لك لبيك » نك : صحيح مسلم : 2 / 915 ؛ تذكره ، شيخ طوسى : 7 / 249 .\r\n","page_name":" 553 ","page_number":553},
  {"content":"\r\n\r\nباشد و اين عقلا محال نيست . اما همچنين ممكن است منظور آن باشد كه صله رحم سبب سودمندتر شدن مقدار مال ثابت مىشود و به آن بركت مىدهد و تعداد اعمال صالح را در هر روز از عمر انسان افزايش مىدهد و روشن است كه يك روز آكنده از اعمال صالح بهتر از هزاران روز بيهوده است .\r\n10 - ( و صدقة السّرّ فإنّها تكفّر الخطيئة ) كارهاى نيك آسيب بسيارى از گناهان و كارهاى بد را از بين مىبرد . ( و صدقة العلانية فإنّها تدفع ميتة السّوء ) مرگ ناپسند مانند مرگ در زير آوار يا در آتش‌سوزى يا در دريا و . . . است .\r\n11 - ( و صنائع المعروف فإنّها تقي مصارع الهوان ) انجام كارهاى نيك نيز مانند صدقه ، مرگ‌هاى ناپسند را از انسان دور مىسازد . اين بند نسبت به بند قبلى از نوع عطف عام بر خاص است ؛ زيرا انجام كارهاى نيك اعم از صدقه است . نمونه اين عطف در اين آيه به چشم مىخورد : « و به آن‌چه به موسى و عيسى و انبياى ديگر از جانب پروردگارشان داده شده گرويديم و ميان هيچ يك از آنان فرق نمىگذاريم و ما او را فرمانبرداريم . » « 1 »\r\n\r\nياد خدا و قرآن ( 2 )\r\n« أفيضوا في ذكر اللّه فإنّه أحسن الذّكر و ارغبوا فيما وعد المتّقين فإنّ وعده أصدق الوعد و اقتدوا بهدي نبيّكم فإنّه أفضل الهدي و\r\n\r\n\r\n","description":"","footnote":"\r\n( 1 ) .  وَ ما أُوتِيَ مُوسى وَ عِيسى وَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  آل عمران / 3 : 84 .\r\n","page_name":" 554 ","page_number":554},
  {"content":"\r\n\r\nاستنّوا بسنّته فإنّها أهدى السّنن و تعلّموا القرآن فإنّه أحسن الحديث و تفقّهوا فيه فإنّه ربيع القلوب و استشفوا بنوره فإنّه شفاء الصّدور و أحسنوا تلاوته فإنّه أنفع القصص فإنّ العالم العامل به غير علمه كالجاهل الحائر الّذي لا يستفيق من جهله بل الحجّة عليه أعظم و الحسرة له ألزم و هو عند اللّه ألوم . ( 2 ) »\r\n\r\nترجمه\r\nبه ياد خدا باشيد كه نيكوترين ذكر است و آن‌چه پرهيزكاران را وعده دادند آرزو كنيد كه وعده خدا راست‌ترين وعده‌ها است . از راه و رسم پيامبرتان پيروى كنيد كه بهترين راهنماى هدايت است . رفتارتان را با روش پيامبر صلّى اللّه عليه و آله تطبيق دهيد كه هدايت‌كننده‌ترين روش‌ها است و قرآن را بياموزيد كه بهترين گفتار است و آن را نيك بفهميد كه بهار دل‌هاست . از نور آن شفا و بهبودى خواهيد كه شفاى سينه‌هاى بيمار است و قرآن را نيكو تلاوت كنيد كه سودبخش‌ترين داستان‌ها است ، زيرا عالمى كه به غير علم خود عمل كند ، چونان جاهل سرگردانى است كه از بيمارى نادانى شفا نخواهد گرفت ، بلكه حجت بر او قويتر و حسرت و اندوه بر او استوارتر و در پيشگاه خدا سزاوارتر به نكوهش است .\r\n\r\nواژه‌شناسى\r\nأفيضوا : زياد انجام دهيد .\r\nاستنّوا : عمل كنيد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n\r\nساختار ادبى\r\nكالجاهل : خبر « إنّ » است .\r\nالحجّة أعظم : مبتدا و خبر است .\r\nعليه : جار و مجرور متعلق به « أعظم » است . ساير جار و مجرورهاى بعدى نيز مانند آن است .\r\n\r\nشرح و تفسير\r\n( أفيضوا في ذكر اللّه فإنّه أحسن الذّكر ) با رويكرد به خداوند و تضرع در برابرش به درگاه وى توسل جوييد . در صورت حضور قلب و يقين خالصانه ، براى ياد خدا ، نمىتوان هيچ بهايى در نظر گرفت . خداوند مىفرمايد :\r\n« سخنان پاكيزه به سوى او بالا مىرود و كار شايسته به آن رفعت مىبخشد و كسانى كه با حيله و مكر كارهاى بد مىكنند عذابى سخت خواهند داشت و نيرنگشان خود تباه مىگردد . » « 1 » و نيز : « هيچ سخنى را به لفظ درنمىآورد مگر اين كه مراقبى آماده نزد او آن را ضبط مىكند . » « 2 »\r\n( و ارغبوا فيما وعد المتّقين فإنّ وعده أصدق الوعد ) هر كس به خدا ايمان داشته باشد ، وعده‌هايش را نيز حق و راست مىداند . مقصود امام عليه السّلام از اين بند آن است كه احساس ايمان در دل مؤمن ژرف‌تر و عملش افزون‌تر گردد .\r\n\r\n\r\n","description":"","footnote":"\r\n( 1 ) .  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ  ( فاطر / 35 : 10 ) .\r\n( 2 ) .  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  ق / 50 : 18 .\r\n","page_name":" 556 ","page_number":556},
  {"content":"\r\n\r\n( و اقتدوا بهدي نبيّكم فإنّه أفضل الهدي و استنّوا بسنّته فإنّها أهدى السّنن ) سيره پيامبر صلّى اللّه عليه و آله حجتى بر بندگانش است و اما كتابهاى اخلاق و حقوق و علوم و فلسفه و اجماع دانشمندان و سيره عقلا ، همه هيچ هستند ؛ مگر آن‌كه با كتاب خدا و سنت پيامبر صلّى اللّه عليه و آله سازگار باشند . منظور امام عليه السّلام از « أفضل الهدى » همين است كه گفتار و رفتار پيامبر صلّى اللّه عليه و آله را پايه كار خويش قرار دهيد ؛ نه آن‌كه به گفتار و كردار مردم عمل كنيد .\r\n( و تعلّموا القرآن فإنّه أحسن الحديث و تفقّهوا فيه فإنّه ربيع القلوب و استشفوا بنوره فإنّه شفاء الصّدور و أحسنوا تلاوته فإنّه أنفع القصص ) از قرآن ياد گيريد و در آن بيانديشيد و از آن شفا گيريد و كار نيك انجام دهيد . در اين بند به فهم قرآن و عمل به آن تأكيد شده است و معانى آن و فهم حلال و حرام آن و تدبر در آن مبنا قرار گرفته است ؛ نه تنها واژگان و تلاوت و آوازخوانى قرآن .\r\nخداوند قرآن را نازل نساخته كه ما آن را از بر كنيم و چاپ كنيم و صحافى كنيم ؛ بلكه بايد دعوتش را پاسخ گوييم و در راهش گام برداريم .\r\n( فإنّ العالم العامل به غير علمه كالجاهل الحائر الّذي لا يستفيق من جهله بل الحجّة عليه أعظم و الحسرة له ألزم و هو عند اللّه ألوم ) مسئوليت عالم غير از مسئوليت جاهل است ؛ زيرا عالم ، آگاهانه و از روى قصد كارى را انجام مىدهد ؛ اما جاهل از نامش پيدا است كه كارهايش چگونه است ؛ در حقيقت گناه جاهل در صورت كاهلى عالم در ارشاد ، تبليغ و هدايت وى ، بر گردن عالم است ؛ زيرا مسئوليت رهبر بيش از مسئوليت پيرو است و رهبر از اختيارات بيشترى برخوردار است . در حديثى آمده است : « اهل جهنم از بوى عالم بىعمل رنج\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nمىبرند . » « 1 » امام باقر عليه السّلام در تفسير آيه « پس آنها و همه گمراهان در آن آتش افكنده مىشوند . » « 2 » مىفرمايد : « آنان مردمى هستند كه عدل را با زبان خويش توصيف كرده و در عمل با آن مخالفت كردند . » « 3 » امام صادق عليه السّلام نيز مىفرمايد : « شناخت ، به عمل راهنمايى مىكند و كسى كه عمل نمىكند در واقع شناختى نيز ندارد ؛ چه اين‌كه اجزاء ايمان همگى از يك جنس هستند . » « 4 »\r\n\r\n\r\n","description":"","footnote":"\r\n( 1 ) . « إنّ أهل النّار ليتأذّون من ريح العالم التّارك لعلمه » الكافى : 1 / 44 ، ح 1 ؛ منية المريد : 146 .\r\n( 2 ) .  فَكُبْكِبُوا فِيها هُمْ وَ الْغاوُونَ  شعراء / 26 : 94 .\r\n( 3 ) . وسائل الشيعة : 15 / 296 ، ح 4 ؛ المحاسن ، برقى : 1 / 121 ؛ الكافى : 1 / 47 ، 4 .\r\n( 4 ) . الكافى : 1 / 44 ، ح 2 ؛ تحف العقول : 294 ؛ أمالى صدوق : 508 .\r\n","page_name":" 558 ","page_number":558},
  {"content":"\r\n\r\n\r\nخطبه 111\r\n\r\nنيرنگ‌باز و زيان‌بار ( 1 - 3 )\r\n« أمّا بعد فإنّي احذّركم الدّنيا فإنّها حلوة خضرة حفّت بالشّهوات و تحبّبت بالعاجلة و راقت بالقليل و تحلّت بالآمال و تزيّنت بالغرور لا تدوم حبرتها و لا تؤمن فجعتها غرّارة ضرّارة حائلة زائلة نافدة بائدة أكّالة غوّالة لا تعدو إذا تناهت إلى امنيّة أهل الرّغبة فيها و الرّضاء بها أن تكون كما قال اللّه تعالى  كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً  ( 1 ) لم يكن امرؤ منها في حبرة إلّا أعقبته بعدها عبرة و لم يلق من سرّائها بطنا إلّا منحته من ضرّائها ظهرا و لم تطلّه فيها ديمة رخاء إلّا هتنت عليه مزنة بلاء و حريّ إذا أصبحت له منتصرة أن تمسي له متنكّرة و إن جانب منها اعذوذب و احلولى أمرّ منها جانب فأوبى لا ينال امرؤ من غضارتها رغبا إلّا أرهقته من نوائبها تعبا و لا يمسي منها في جناح أمن إلّا أصبح على قوادم خوف غرّارة غرور ما فيها فانية فان من عليها لا خير في شيء من أزوادها إلّا التّقوى ( 2 ) من أقلّ\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nمنها استكثر ممّا يؤمنه و من استكثر منها استكثر ممّا يوبقه و زال عمّا قليل عنه كم من واثق بها قد فجعته و ذي طمأنينة إليها قد صرعته و ذي ابّهة قد جعلته حقيرا و ذي نخوة قد ردّته ذليلا سلطانها دول و عيشها رنق و عذبها اجاج و حلوها صبر و غذاؤها سمام و أسبابها رمام حيّها بعرض موت و صحيحها بعرض سقم ملكها مسلوب و عزيزها مغلوب و موفورها منكوب و جارها محروب . ( 3 ) »\r\n\r\nترجمه\r\nپس از ستايش پروردگار ، همانا من شما را از دنياى حرام مىترسانم ، زيرا در كام شيرين و در ديده انسان سبز و رنگارنگ است . در شهوات و خواهش‌هاى نفسانى پوشيده شده و با نعمت‌هاى زودگذر دوستى مىورزد ، با متاع اندك زيبا جلوه مىكند و در لباس آرزوها خود را نشان مىدهد و با زينت غرور خود را مىآرايد ، شادى آن دوام ندارد و كسى از اندوه آن ايمن نيست . دنياى حرام بسيار فريبنده و بسيار زيان رساننده است ، دگرگون شونده و ناپايدار ، فناپذير و مرگبار و كشنده‌اى تبهكار است و آن‌گاه كه به دست آرزومندان افتاد و با خواهش‌هاى آنان دمساز شد مىنگرند كه جز سرابى بيش نيست كه خداى سبحان فرمود : « زندگى چون آبى ماند كه از آسمان فرو فرستاديم و به وسيله آن گياهان فراوان روييد . سپس خشك شده ، باد آنها را پراكنده كرد و خدا بر همه چيز قادر و توانا است . » كسى از دنيا شادمانى نديد جز آن كه پس از آن با اشك و آه روبرو شد ، هنوز با خوشىهاى دنيا روبرو نشده است كه با ناراحتيها و پشت‌كردن آن مبتلا\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nمىگردد ، شبنمى از رفاه و خوشى دنيا بر كسى فرود نيامده جز آن‌كه سيل بلاها همه چيز را از بيخ و بن مىكند . هرگاه صبحگاهان به يارى كسى برخيزد ، شامگاهان خود را به ناشناسى مىزند ، اگر از يك طرف شيرين و گوارا باشد از طرف ديگر تلخ و ناگوار است . كسى از فراوانى نعمت‌هاى دنيا كام نگرفت جز آن كه مشكلات و سختىها دامنگير او شد ، شبى را در آغوش امن دنيا به سر نبرده جز آن كه صبحگاهان بال‌هاى ترس و وحشت بر سر او كوبيد ، بسيار فريبنده است و آن‌چه در دنياست نيز فريبندگى دارد ، فانى و زودگذر است و هركس در آن زندگى مىكند فنا مىپذيرد . در زاد و توشه آن جز تقوا خيرى نيست . كسى كه به قدر كفايت از آن بردارد در آرامش به‌سر مىبرد و آن كس كه در پى به‌دست آوردن متاع بيشترى از دنيا باشد وسائل نابودى خود را فراهم كرده و به زودى از دست مىرود . بسا افرادى كه به دنيا اعتماد كردند ، ناگهان مزه تلخ مصيبت را بدانها چشاند و بسا صاحب اطمينانى كه به خاك و خونش كشيد . چه انسان‌هاى با عظمتى را كه خوار و كوچك ساخت و بسا فخرفروشانى را كه به خاك ذلت افكند . حكومت دنيا ناپايدار ، عيش و زندگانى آن تيره و تار ، گواراى آن شور و شيرينى آن تلخ ، غذاى آن زهر و اسباب و وسائل آن پوسيده است . زنده آن در معرض مردن و تندرست آن گرفتار بيمارى است . حكومت آن برباد رفته و عزيزان آن شكست خورده ، متاع آن نكبت‌آلود و پناه‌آورنده به آن غارت زده خواهد بود .\r\n\r\nواژه‌شناسى\r\nحبرتها : شادى و سرورش .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nحائلة : هر چيزى كه رنگ عوض مىكند .\r\nنافذة : پايان‌پذير .\r\nقوّالة : هلاك‌كننده .\r\nالهشيم : گياه خشك و شكننده .\r\nالعبرة : اشك و اندوه .\r\nتطلّه : از ريشه « طلّ » به معناى باران سبك و اندك است .\r\nديمة : بارانى كه بدون رعد و برق دوام مىيابد .\r\nهتنت : ريخته شد .\r\nمزنة : ابر .\r\nاعذوذب : گوارا شد .\r\nأوبى : شوم گشت .\r\nغضارة : نعمت .\r\nرغبا : چيزى كه به آن رغبت مىشود .\r\nأرهقته : او را پوشاند .\r\nالقوادم : پرهايى كه در نوك بال پرنده قرار دارد .\r\nأزواد : جمع « زاد » به معناى توشه .\r\nيوبقه : او را هلاك مىسازد .\r\nفجعته : عزيزى را از او مىربايند .\r\nالابّهة : عظمت .\r\nدوّل : بارى براى اين و بارى براى ديگرى .\r\nرنق : كدر .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nاجاج : نمكين .\r\nصبر : تلخ .\r\nسمام : جمع « سمّ » و به معناى زهر .\r\nرمام : جمع « رمّة » و به معناى طناب پوسيده .\r\nالمنكوب : گرفتار و مصيبت ديده .\r\nالمحروب : كسى كه مالش دزديده شده باشد .\r\n\r\nساختار ادبى\r\nغرّارة : اين واژه و همه كلمات پس از آن ، خبر براى مبتداى محذوف هستند : « هى غرّارة » .\r\nأن تكون : تأويل به مصدر مىرود و مجرور به « أن » محذوف است و جار و مجرور متعلق به « تعدو » هستند .\r\nحرىّ : خبر براى مبتداى محذوف و در اصل چنين بوده است : « شأنها حرىّ » .\r\nأن تمسى : جار و مجرور ، متعلق به باء محذوف و جار و مجرور متعلق به « حرىّ » است .\r\nتعبا : منصوب به نزع خافض و در اصل چنين بوده است : « غمرته بالتّعب » . همچنين ممكن است مفعول دوم براى « أرهقت » باشد .\r\nفان من عليها : خبر مقدم و مبتداى مؤخر است .\r\nكم : از نوع خبرى است و براى همين تمييز آن با « من » جر گرفته است .\r\nهمچنين مبتدا و محلا مرفوع است .\r\nقد فجعته : خبر است .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nشرح و تفسير\r\n( فإنّي أحذّركم الدّنيا ) شما را از حرام‌هاى دنيا برحذر مىدارم ؛ دنيايى كه با تلاش و كوشش به‌دست بيايد و شكر آن گذارده شود ، زيان‌بار نيست .\r\nچگونه ممكن است بدون داشتن بهره‌اى از دنيا ، در اين جهان به زندگى ادامه داد ؛ مگر آن‌كه دست خوارى و ذلت نزد ديگران دراز كنى . ( فإنّها حلوة خضرة ) دنيا انسانهاى سست خرد را با زيباىهايى خويش مىفريبد . ( حفّت بالشّهوات ) هر كس از نگاه شهوت و هواى نفس به پيرامون خود نظر افكند ، چشمش از ديدن حقيقت كور مىشود . ( و تحبّبت بالعاجلة ) دنيا با لذت خوراك و نوشيدنى و ارتباط جنسى و . . . خود را نزد انسانها دوست‌داشتنى جلوه مىدهد و شكى نيست كه حرام - هرچند شيرين باشد - زيانش بيش از سودش است و كيفرش بيش از لذتش است . ( و راقت بالقليل ) آن‌چه دنيا به دنياخواهان عرضه مىدارد ، پوچ و اندك و قلابى است ؛ همانند كودكى كه با يك اسباب‌بازى كم‌ارزش يا پيراهن نو سرگرم مىشود ؟ ( و تحلّت بالآمال ) خردمند فريب‌نماها را نمىخورد و به اميدهاى باطل دل نمىبندد و فرجام امور را مىسنجد و براى حالات ويژه و ناگهانى خود را آماده مىسازد . ( و تزيّنت بالغرور ) لذت كارهاى حرام به زودى مىرود و گناهش همچنان مىماند . ( لا تدوم حبرتها و لا تؤمن فجعتها ) شادى دنيا اندك و اندوه آن فراوان است و چه بسيار انسانها را به گرفتارى و بلاهايش دچار كرده است . ( غرّارة ضرّارة حائلة زائلة نافدة بائدة أكالة غوّالة لا تعدو إذا تناهت إلى امنيّة أهل الرّغبة فيها و الرّضاء بها أن تكون كما قال اللّه تعالى  كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً  ) اين اوصاف همگى در اين آيه شريفه بيان شده\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nاست : « بدانيد كه زندگى دنيا در حقيقت بازى و سرگرمى و آرايش و فخرفروشى شما به يكديگر و فزون‌جويى در اموال و فرزندان است مثل آنها چون مثل بارانى است كه كشاورزان را رستنى آن باران به شگفتى اندازد .\r\nسپس آن كشت خشك شود و آن را زرد بينى آن‌گاه خاشاك شود و در آخرت دنياپرستان را عذابى سخت است و مؤمنان را از جانب خدا آمرزش و خشنودى است و زندگانى دنيا جز كالاى فريبنده نيست . » « 1 »\r\nكسى كه به جهان ديگر ايمان ندارد ، مىگويد : حال كه دنيا رفتنى است ، انسان بايد فرصت را غنيمت بشمرد و همه تلاش خود را براى كاميابى به‌كار گيرد ، زيرا اين بهشت يگانه انسان است . امام عليه السّلام به چنين كسى مىگويد :\r\n« . . . اگر چنين است كه تو مىگويى و در واقع چنين هم نيست ، ما و تو هر دو نجات يافته‌ايم ولى اگر آن‌چنان باشد كه ما مىگوييم و در واقع نيز چنين است ، پس ما نجات يافته‌ايم و تو هلاك مىشوى . » « 2 » شاعرى اين مضمون را چنين به نظم آورده است : « منجم و طبيب هر دو مىگويند : كه بدن‌هايمان از نو آفريده نمىشود . اگر چنين باشد من زيانى نبرده‌ام ولى اگر سخن من درست باشد ، شما زيان برده‌ايد . » « 3 »\r\n\r\n\r\n","description":"","footnote":"\r\n( 1 ) .  اعْلَمُوا أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ كَمَثَلِ غَيْثٍ أَعْجَبَ الْكُفَّارَ نَباتُهُ ثُمَّ يَهِيجُ فَتَراهُ مُصْفَرًّا ثُمَّ يَكُونُ حُطاماً وَ فِي الْآخِرَةِ عَذابٌ شَدِيدٌ  حديد / 57 : 20 .\r\n( 2 ) . « إن يكن الأمر كما تقول و ليس كما تقول نجونا و نجوت و إن يكن الأمر كما نقول و هو كما نقول نجونا و هلكت » الكافى : 1 / 78 ، ح 2 ؛ توحيد صدوق : 298 ؛ الاحتجاج : 2 / 75 .\r\n( 3 ) . اين شعر به « ابو العلاء معرى » نسبت داده شده است ؛ همان‌گونه كه در « اللزوميات » يا « لزوم ما لا يلزم » صفحه 206 آمده است . همچنين نك : احياء علوم الدين غزالى : 4 / 52 .\r\n","page_name":" 565 ","page_number":565},
  {"content":"\r\n\r\nدانشمندان اصول فقه نام اين شيوه استدلال را ، « دوران الأمر » ناميده‌اند و تفصيل آن چنين است كه اگر بين دو حالت مخير هستى كه يكى بىضرر و ديگرى داراى ضرر احتمالى است ، بهتر آن است كه اولى را برگزينى ؛ براى نمونه پزشكى به بيمارى مىگويد : عصاره‌اى را بنوش و سپس بيمار شك كند كه تنها آب پرتقال بوده است و يا پزشك بين خوردن آب پرتقال و آب هويج مخير كرده است . در اين‌صورت بدون ترديد عقل حكم مىكند كه آب پرتقال به تنهايى نوشيده شود ، زيرا دستور پزشك به نوشيدن آن قطعى و بىضرر است و دستور نوشيدن غير از آن ممكن است ضرر داشته باشد .\r\n( لم يكن امرؤ منها في حبرة إلّا أعقبته بعدها عبرة و لم يلق من سرّائها بطنا إلّا منحته من ضرّائها ظهرا و لم تطلّه فيها ديمة رخاء إلّا هتنت عليه مزنة بلاء و حريّ إذا أصبحت له منتصرة أن تمسي له متنكرة و إن جانب منها اعذوذب و احلولى أمرّ منها جانب فأوبى لا ينال امرؤ من غضارتها رغبا إلّا أرهقته من نوائبها تعبا و لا يمسي منها في جناح أمن إلّا أصبح على قوادم خوف ) اين هفت جمله همگى معناى شبيه به هم دارند و تفاوتشان در ساختارشان است . پيش از اين نيز بارها گذشت كه هر نعمتى در دنيا همراه با سختى و رنجهايى است .\r\n( غرّارة غرور ما فيها ) دنيا تنها در صورتى نيكو است كه زندگى بهتر و خدمت‌رسانى بيشتر باشد و اما دانشى كه سرنوشت جهان را به دست ديوها و شياطين مىسپارد ، جز گناه و شر چيز ديگرى نيست . ( فانية فان من عليها ) حال كه دنيا رفتنى است . پس اين‌همه درگيرى و كشاكش براى چيست ؟ ( لا خير في شيء من أزوادها إلّا التّقوى ) بهترين توشه در اين دنيا پرهيز از حرام است . ( من أقلّ منها استكثر ممّا يؤمنه ) هر كس در دنيا به اندازه نيازش برگيرد و قانع باشد ،\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nاز پيامدهاى بد آن در دنيا و آخرت مصون مىماند . امام عليه السّلام در اين‌باره مىفرمايد : « هر كس به اندازه نياز بسنده كند ، آسايش را براى خود فراهم آورده است . » « 1 » ( و من استكثر منها استكثر ممّا يوبقه ) اين بند اشاره دارد كه تراكم ثروتها غير از راه حرام فراهم نمىآيد . خداوند روزىهاى پاك دنيا را حلال ساخته است و حرام‌كننده آنها را نكوهش كرده ، پس چگونه ممكن است كاميابى از آنها را كيفر كند ؟ ( و زال عمّا قليل عنه ) هر ثروتمندى ناگزير از ثروت خويش جدا خواهد شد و سرانجام همگان مرگ است . ( كم من واثق بها قد فجعته ) چه بسيار پيش آمده كه در اوج اطمينان به سلامتى و خوشى دنيا به بيمارى دشوارى گرفتار شده و بلاها از هر سو بر سر آدمى فرود مىآيد و يا مرگ يكى از عزيزانمان را مىربايد . ( و ذي طمأنينة إليها قد صرعته ) از جايى كه اصلا فكرش را نمىكرديم ، گرفتارمان مىسازد . ( و ذي ابّهة قد جعلته حقيرا ) انسانهاى عزيز را به ناگاه از اوج عزت به حضيض ذلت فرومىاندازد . ( و ذي نخوة قد ردّته ذليلا ) اين بند و نيز بند گذشته عطف تفسير بر « كم من واثق بها قد فجعته » است . هدف از تكرار در اين‌جا ، تأكيد بر آن است كه انسان همواره آگاه باشد و فريب ظواهر را نخورد و مگر به راه حق و عدل تكيه نكند . ( سلطانها دول ) قدرتهاى دنيوى از دستى به دست ديگر مىچرخد . ( و عيشها رنق ) خوشى آن بدون رنج و سختى نيست . ( و عذبها اجاج ) دنيا سرشار از بيمارىها و اندوه‌ها است . ( و حلوها صبر ) پيامد شيرينىهاى دنيا تلخ است .\r\n( و غذاؤها سمام ) خوراك حرام در دنيا زهر است . ( و أسبابها رمام ) هر كس به\r\n\r\n\r\n","description":"","footnote":"\r\n( 1 ) . « و من اقتصر على بلغة الكفاف فقد انتظم الرّاحة و تبوّأ خفض الدّعة » حكمت : 369 .\r\n","page_name":" 567 ","page_number":567},
  {"content":"\r\n\r\nآن چنگ زند ، فرو مىافتد . ( حيّها بعرض موت ) خداوند مىفرمايد : « هرچه بر زمين است از بين رفتنى است و ذات باشكوه و ارجمند پروردگارت باقى خواهد ماند . » « 1 » ( و صحيحها بعرض سقم ) انسان در دنيا همواره در معرض بيمارى است ؛ هرچند احتياط و پرهيز كند و در خوراك و پوشاك مراقب نمايد و از غصه و اندوه پرهيز كند . ( ملكها مسلوب ) همه دارايىهاى آن ، روزى از دست مىرود . ( و عزيزها مغلوب و موفورها منكوب و جارها محروب ) هر كس به دنيا پناه برد ، دارايىهايش را از او خواهد گرفت و اگر در زندگى چنين نشود ، مرگ با او چنين خواهد كرد .\r\n\r\nبدخانه‌اى است ، دنيا ! ( 4 - 6 )\r\n« أ لستم في مساكن من كان قبلكم أطول أعمارا و أبقى آثارا و أبعد آمالا و أعدّ عديدا و أكثف جنودا تعبّدوا للدّنيا أيّ تعبّد و آثروها أيّ إيثار ثمّ ظعنوا عنها به غير زاد مبلّغ و لا ظهر قاطع فهل بلغكم أنّ الدّنيا سخت لهم نفسا بفدية أو أعانتهم بمعونة أو أحسنت لهم صحبة بل أرهقتهم بالفوادح و أوهنتهم بالقوارع و ضعضعتهم بالنّوائب و عفّرتهم للمناخر و وطئتهم بالمناسم و أعانت عليهم ريب المنون ( 4 ) فقد رأيتم تنكّرها لمن دان لها و آثرها و أخلد إليها حين ظعنوا عنها لفراق الأبد و هل زوّدتهم إلّا السّغب أو أحلّتهم إلّا الضّنك أو نورّت لهم إلّا الظّلمة أو أعقبتهم إلّا النّدامة أ فهذه تؤثرون أم إليها تطمئنّون\r\n\r\n\r\n","description":"","footnote":"\r\n( 1 ) .   كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   الرحمن / 55 : 26 - 27 .\r\n","page_name":" 568 ","page_number":568},
  {"content":"\r\n\r\nأم عليها تحرصون فبئست الدّار لمن لم يتّهمها و لم يكن فيها على و جل منها فاعلموا - و أنتم تعلمون - بأنّكم تاركوها و ظاعنون عنها ( 5 ) و اتّعظوا فيها بالّذين قالوا من أشدّ منّا قوّة حملوا إلى قبورهم فلا يدعون ركبانا و انزلوا الأجداث فلا يدعون ضيفانا و جعل لهم من الصّفيح أجنان و من التّراب أكفان و من الرّفات جيران فهم جيرة لا يجيبون داعيا و لا يمنعون ضيما و لا يبالون مندبة إن جيدوا لم يفرحوا و إن قحطوا لم يقنطوا جميع و هم آحاد و جيرة و هم أبعاد متدانون لا يتزاورون و قريبون لا يتقاربون حلماء قد ذهبت أضغانهم و جهلاء قد ماتت أحقادهم لا يخشى فجعهم و لا يرجى دفعهم استبدلوا به ظهر الأرض بطنا و بالسّعة ضيقا و بالأهل غربة و بالنّور ظلمة فجاؤها كما فارقوها حفاة عراة قد ظعنوا عنها بأعمالهم إلى الحياة الدّائمة و الدّار الباقية كما قال سبحانه  كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ  ( 6 ) »\r\n\r\nترجمه\r\nآيا شما در جاى گذشتگان خود به‌سر نمىبريد كه عمرشان از شما طولانىتر و آثارشان با دوام‌تر و آرزوهايشان درازتر و افرادشان بيشتر و لشكريانشان انبوه‌تر بودند ؟ ! دنيا را چگونه پرستيدند و آن را چگونه بر خود گزيدند و سپس از آن رخت بربستند و رفتند ؛ بىتوشه‌اى كه آنان را براى رسيدن به منزلگاه كفايت كند و بىمركبى كه آنان را به منزلشان رساند ! آيا\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nشنيده‌ايد كه دنيا خود را فداى آنان كرده باشد يا به‌گونه‌اى ياريشان داده يا با آنان به نيكى به‌سر برده باشد ؟ ! نه ، هرگز ! بلكه سختى و مشكلات دنيا چنان به آنها رسيد كه پوست و گوشتشان را دريد ، با سختىها آنان را سست و با مصيبت‌ها ذليل و خوارشان كرد و بينى آنان را به خاك ماليد و لگدمال كرد و گردش روزگار را بر ضد آنها برانگيخت . شما ديديد كه دنيا آن كس را كه برابر آن فروتنى كرد و آن را برگزيد و بر همه چيز مقدم داشت كه گويا جاودانه مىماند . نشناخت و روى خوش نشان نداد تا آن‌كه از دنيا رفت . آيا جز گرسنگى توشه‌اى به آنها سپرد ؟ آيا جز در سختى فرودشان نياورد و آيا روشنى دنيا جز تاريكى و سرانجامش جز پشيمانى بود ؟ ! آيا شما چنين دنيايى را بر همه چيز مقدم مىداريد و بدان اطمينان مىكنيد يا در آرزوى آن به سر مىبريد ؟ پس دنيا بد خانه‌اى است براى كسى كه خوشبين باشد ، و يا از خطرات آن نترسد . پس بدانيد - و مىدانيد - كه آن را ترك مىكنيد و از آن رخت برمىبنديد و پند گيريد از آنها كه گفتند : « چه كسى از ما نيرومندتر است ؟ » سپس آنان را به گورهايشان سپردند بىآن‌كه سواره كارانشان خوانند و در قبرها فرود آوردند بىآن‌كه همسايگانشان نامند . از سطح زمين ، قبرها و از خاك كفن‌ها و از استخوان‌هاى پوسيده همسايگانى پديد آمدند كه هيچ خواننده‌اى را پاسخ نمىدهند و هيچ ستمى را بازنمىدارند و نه به نوحه‌گرى توجهى دارند ، نه از باران خوشحال و نه از قحط سالى نوميد مىگردند . گرد هم قرار دارند و تنهايند ، همسايه يكديگرند اما از هم دورند ، فاصله‌اى با هم ندارند ولى هيچ‌گاه به ديدار يكديگر نمىروند . نزديكان از هم دورند .\r\nبردبارانى هستند كه كينه‌ها از دل آنان رفته ، بىخبرانى كه حسد در دلشان فرو\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nمرده است . نه از زيان آنها ترسى و نه به دفاع آنها اميدى وجود دارد . درون زمين را به جاى سطح آن براى ماندن انتخاب كردند و خانه‌هاى تنگ و تاريك را به جاى خانه‌هاى وسيع برگزيدند . به جاى زندگى با خويشاوندان ، غربت را و به جاى نور ، ظلمت را برگزيدند . به زمين بازگشتند ؛ چونان كه در آغاز آن را پابرهنه و عريان ترك گفتند و با اعمال خود به سوى زندگى جاويدان و خانه هميشگى كوچ كردند ؛ آن‌سان كه خداى سبحان فرمود :\r\n« چنان كه آفرينش را آغاز كرديم ، آن را بازمىگردانيم ، وعده‌اى بر ما است و همانا اين كار را انجام خواهيم داد . » « 1 »\r\n\r\nواژه‌شناسى\r\nأكثف : زياده كرد .\r\nظهر قاطع : آن‌چه براى پيمودن راه بر آن سوار مىشويم .\r\nأرهقتهم : آنان را پوشاند .\r\nضعضعتهم : آنان را سست و ضعيف كرد .\r\nالمناسم : سم‌هاى شتران و ديگران حيوانات .\r\nريب المنون : گرفتارىهاى روزگار .\r\nأخلد : تكيه كرد .\r\nالسّغب : گرسنگى . خداوند مىفرمايد : « يا در روز گرسنگى ، دادن طعام . » « 2 »\r\n\r\n\r\n","description":"","footnote":"\r\n( 1 ) .  كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ  انبياء / 21 : 104 .\r\n( 2 ) .  أَوْ إِطْعامٌ فِي يَوْمٍ ذِي مَسْغَبَةٍ  بلد / 90 : 14 .\r\n","page_name":" 571 ","page_number":571},
  {"content":"\r\n\r\nالضّنك : تنگى و سختى .\r\nالصّفيح : سنگ .\r\nالأجنان : گورها و مفرد آن « جنن » است .\r\nالرّفات : استخوانهاى پوسيده .\r\nإن جيدوا : اگر آسمان باران بر ايشان فرستاد .\r\n\r\nساختار ادبى\r\nأعمارا : اين واژه و واژه‌هاى بعدىاش تمييزاند .\r\nركبانا : مفعول دوم براى « يدعون » است و مفعول اول آن ( واو ) ، نائب فاعل قرارگرفته است .\r\nو متدانون : خبر براى مبتداى محذوف است .\r\nحفاة عراة : حال هستند .\r\n\r\nشرح و تفسير\r\n( أ لستم في مساكن من كان قبلكم أطول أعمارا و أبقى آثارا و أبعد آمالا و أعدّ عديدا و أكثف جنودا ) دنيا و همه رخدادهايش پند و اندرز هستند و خردمند كسى است كه آنها را با چشم بيدار ببيند و از حوادث گذشتگان ، عبرت گيرد ؛ آنان كه از او نيرومندتر بوده و عمر و ثروت بيشترى داشتند . ( تعبّدوا للدّنيا أيّ تعبّد و آثروها أيّ إيثار ) هر انسانى به دنيا و زينتهايش گرايش دارد ؛ ولى بايد از حرامهايش پرهيز كند و پيامدهايش را بسنجد و لذت‌هاى گذرا و دردهاى ماندگارش را مقايسه كند . ( ثمّ ظعنوا عنها به غير زاد مبلّغ و لا ظهر قاطع ) بدون زاد و توشه رخت بربستند .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n( فهل بلغكم أنّ الدّنيا سخت لهم نفسا بفدية أو أعانتهم بمعونة أو أحسنت لهم صحبة ) بهره‌هاى ناچيزى كه از دنيا گرفته‌اند ، مرگ را از ايشان دور نساخت و از درد و رنج جان كندن نكاست و يار و همراهى برايشان نگشت . ( بل أرهقتهم بالفوادح و أوهنتهم بالقوارع و ضعضعتهم بالنّوائب و عفّرتهم للمناخر و وطئتهم بالمناسم و أعانت عليهم ريب المنون ) بلكه دنيا سبب اندوه و دردهايشان بود .\r\n( فقد رأيتم تنكرها لمن دان لها و آثرها و أخلد إليها حين ظعنوا عنها لفراق الأبد ) آيا نمىبينيد ، آنانى كه به دنيا تكيه كرده و آن را الگوى برتر خويش قرار داده بودند ، از دنيا رفتند و ديگر بازنگشتند ؟ ( و هل زوّدتهم إلّا السّغب أو أحلّتهم إلّا الضّنك أو نوّرت لهم إلّا الظّلمة أو أعقبتهم إلّا النّدامة ) خوشى دنيا را به سوى گرسنگى و سختى و تاريكى و حسرت و اندوه نهادند و رفتند . ( أ فهذه تؤثرون ) آيا اين دنياى دردناك را برگزيده و آن بهشت خوش را فرو مىگذاريد ؟ ( فبئست الدّار لمن لم يتّهمها ) واى بر كسى كه از فريب دنيا نهراسد و پيامدهايش را در نظر نگيرد . ( و اتّعظوا فيها بالّذين قالوا من أشدّ منّا قوّة ) امام عليه السّلام به اين آيه شريفه اشاره دارد : « و اما عاديان به ناحق در زمين سربرافراشتند و گفتند از ما نيرومندتر كيست ؟ آيا ندانسته‌اند كه آن خدايى كه خلقشان كرده خود از ايشان نيرومندتر است و در نتيجه آيات ما را انكار مىكردند ؟ » « 1 » ( حملوا إلى قبورهم فلا يدعون ركبانا ) مرده بىجان در تابوت گذارده و به گور سپرده مىشود . ( و انزلوا الأجداث فلا يدعون ضيفانا ) آنان در دنيا مهمان بودند و اما در گور بايد تا روز رستاخيز بمانند و منتظر باشند . ( و جعل لهم من الصّفيح\r\n\r\n\r\n","description":"","footnote":"\r\n( 1 ) .  فَأَمَّا عادٌ فَاسْتَكْبَرُوا فِي الْأَرْضِ بِغَيْرِ الْحَقِّ وَ قالُوا مَنْ أَشَدُّ مِنَّا قُوَّةً أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً وَ كانُوا بِآياتِنا يَجْحَدُونَ  فصلت / 41 : 15 .\r\n","page_name":" 573 ","page_number":573},
  {"content":"\r\n\r\nأجنان و من التّراب أكفان ) در ميان سنگها زيسته و لباس خاك مىپوشند و اين دو هرگز تغيير نمىيابد ؛ تا آن‌كه زمين و آسمان دگرگون شود و رستاخيز به پا گردد . ( و من الرّفات جيران ) استخوانهاى پوسيده مردگان ديگر همسايگانشان هستند .\r\n( فهم جيرة لا يجيبون داعيا و لا يمنعون ضيما و لا يبالون مندبة إن جيدوا لم يفرحوا و إن قحطوا لم يقنطوا ) مردگان اجسادى بىجان در دل خاك هستند و هيچ از حوادث روى زمين از كشت و داشت و صلح و جنگ خبرى ندارند و نيز از كسانى كه بر ايشان مىگريند و يا نفرينشان مىكنند . ( جميع و هم آحاد و جيرة و هم أبعاد متدانون لا يتزاورون و قريبون لا يتقاربون ) گورهايشان نزديك هم است ولى هيچ يك از ديگرى خبرى ندارد . ( حلماء قد ذهبت أضغانهم ) در دنيا ، به همديگر يورش مىبردند و چون رخت بربستند ، ديگر سببى براى دشمنى و كينه نيست . ( و جهلاء قد ماتت أحقادهم لا يخشى فجعهم و لا يرجى دفعهم استبدلوا به ظهر الأرض بطنا و بالسّعة ضيقا و بالأهل غربة و بالنّور ظلمة ) ديگر نمىتوانند كينه‌اى از كسى به دل گيرند و ديگر كسى از آنان نمىهراسد . چه اين‌كه خاك و استخوان هستند . ( فجاؤها كما فارقوها حفاة عراة ) شارحان در تفسير اين بند اختلاف كرده‌اند ؛ در حالى كه امام عليه السّلام خود در بند بعدى آن را تفسير كرده است : ( قد ظعنوا عنها بأعمالهم إلى الحياة الدّائمة و الدّار الباقية ) به گور پاگذاشته و هيچ مگر اعمالشان را با خود ندارند ؛ همان‌گونه كه به هنگام مرگ هر چه را داشتند ، گذاشتند و رفتند . سپس امام عليه السّلام براى اثبات حق بودن معاد به آيه 104 سوره انبيا استشهاد مىكند ، زيرا كسى كه آفرينش نخست را پديد آورده ، بىترديد بر آفرينش دوم آن توانا است . « و اوست آن كس كه آفرينش را آغاز\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nمىكند و باز آن را تجديد مىنمايد و اين كار بر او آسانتر است و در آسمانها و زمين نمونه والاى هر صفت برتر از آن او است و او است شكست‌ناپذير سنجيده‌كار . » « 1 »\r\n\r\n\r\n","description":"","footnote":"\r\n( 1 ) .  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ وَ لَهُ الْمَثَلُ الْأَعْلى فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ  روم / 30 : 27 .\r\n","page_name":" 575 ","page_number":575},
  {"content":"\r\n\r\n\r\nخطبه 112\r\n\r\nگوهر مرگ\r\n« هل تحسّ به إذا دخل منزلا أم هل تراه إذا توفّى أحدا بل كيف يتوفّى الجنين في بطن أمّه أ يلج عليه من بعض جوارحها أم الرّوح أجابته بإذن ربّها أم هو ساكن معه في أحشائها كيف يصف إلهه من يعجز عن صفة مخلوق مثله . »\r\n\r\nترجمه\r\nآيا هنگامى كه فرشته مرگ به خانه‌اى درآمد ، از آمدن او آگاه مىشوى ؟\r\nآيا هنگامى كه يكى را قبض روح مىكند او را مىبينى ؟ بچه را چگونه در شكم مادر مىميراند ؟ آيا از راه اندام مادر وارد مىشود يا روح به اجازه خداوند به سوى او مىآيد يا همراه كودك در شكم مادر به‌سر مىبرد ؟ آن كس كه آفريده‌اى چون خود را نتواند وصف كند ، چگونه مىتواند خداى خويش را وصف نمايد ؟ !\r\n\r\nواژه‌شناسى\r\nالجنين : هر چيز پنهان مانند مرده در گور و فرزند در شكم مادرش .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nالجوارح : جمع « جارحة » و به چاقو ، پرندگان شكارى مانند باز و اعضاى بدن انسان و به‌ويژه دست گفته مىشود .\r\n\r\nساختار ادبى\r\nدخل منزلا : در اصل « دخل الى منزل » است ؛ پس حرف جر حذف شده و « منزل » مفعول شده و نصب گرفته است .\r\nكيف يتوفّى : « كيف » حال يا مفعول مطلق است .\r\n\r\nشرح و تفسير\r\nحقيقت مرگ را تنها كسى مىداند كه راز زندگى را شناخته باشد ؛ زيرا مرگ در واقع عدم زندگى است . مادىگرايان مىگويند : ماده تنها پديده موجود است و فكر و زندگى از ويژگىهاى آن است . بنابراين زندگى با فرسوده شدن ماده از بين مىرود . ايده‌آليست‌ها مىگويند : وجود حقيقى از آن فكر و انديشه است و پديده‌هاى مادى جز در فكر و ذهن ما هيچ وجود ديگرى ندارند . بنابراين ، زندگى و هستى از نظر آنان تنها در ذهن و انديشه انسان است . دين در برابر اين دو مكتب مىگويد : ماده و روح هر دو اصيل هستند و هيچ يك فرع از ديگرى نيست و هر دو آفريده خداوند هستند .\r\nدين‌داران بر اين باورند كه روح و ماده هر دو از خدا و آفريده اويند و همچنين زندگى مادى با پيوند روح و جسم شكل مىگيرد و خداوند خود دستور به قرار گرفتن روح در بدن مىدهد : « اى نفس مطمئنه ، خشنود و خداپسند به سوى پروردگارت بازگرد و در ميان بندگان من درآى و در بهشت\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nمن داخل شو . » « 1 » همچنين دين‌داران بر اين باورند كه خداوند فرشته‌اى را براى قبض ارواح از اجسام گذارده است . اما درباره شيوه قبض روح اختلاف نظر دارند ؛ برخى مىگويند كه او ارواح را از هر جايى فراخوانده و ارواح به سويش مىشتابند و گروهى ديگر مىگويند زمين براى او همانند سفره‌اى است كه از هر بخشى از آن بخواهد ، برمىدارد و گروه سومى مىگويند كه او سربازانى از جنس فرشتگان دارد كه او را در اين كار يارى مىكند . . . اين سخنان همگى بيهوده و نادانى است و راز اين ماجرا تنها در سخن خداوند نهفته است : « باش ، پس مىشود . » « 2 »\r\nامام عليه السّلام ، در اين خطبه مىفرمايد : چه كسى تا كنون حركت فرشته مرگ را احساس كرده و يا شبه او را ديده است ؟ چگونه او روح جنين را در شكم مادرش برمىگيرد ؟ آيا از گوش يا دهان مادر وارد شكمش مىشود و يا روح فرزند را فرامىخواند و آن روح به فرمان خداوند به او پاسخ مىدهد و يا چيز ديگرى در كار است . هدف امام عليه السّلام از اين پرسش‌ها ، آن است كه به مردم بگويد ، حقيقت مرگ و زندگى را تنها خدا مىداند و اين‌كه بهتر است فيلسوفان از سخنان بيهوده دست كشيده و حقيقت امر را به خدا بسپارند :\r\n« كيف يصف إلهه من يعجز عن صفة مخلوق مثله » آفريده‌اى كه از شناخت ذات خويش و اسرار مرگ و زندگى ناتوان است ، چگونه مىتواند خداى خويش را توصيف كند ؟\r\n\r\n\r\n","description":"","footnote":"\r\n( 1 ) .     يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي     فجر / 89 : 27 - 30 .\r\n( 2 ) .  كُنْ فَيَكُونُ  بقره / 2 : 117 ؛ آل عمران / 3 : 47 .\r\n","page_name":" 578 ","page_number":578},
  {"content":"\r\n\r\nاز پيامبر صلّى اللّه عليه و آله درباره روح پرسيدند . آن حضرت پاسخى براى گفتن نداشت . پس به خدا پناه برد تا پاسخ را از او بگيرد تا اينكه آيه زير نازل شد :\r\n« و درباره روح از تو مىپرسند . بگو : روح از فرمان پروردگار من است و به شما از دانش جز اندكى داده نشده است . » « 1 » اين آيه پاسخ اول و آخر را براى حقيقت روح بيان كرده است و ديگر پيامبر صلّى اللّه عليه و آله پاسخى براى آن و نيز چگونگى پيوند روح به بدن و جدايى آن ندارد ؛ پس همه فلسفه بافىهاى موجود در اين زمينه ، خرافه و باطل هستند . « 2 »\r\n\r\n\r\n","description":"","footnote":"\r\n( 1 ) .  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  اسراء / 17 : 85 .\r\n( 2 ) . نك : الرسالة الروحية ، محمد كاظم هزار جريبى استرآبادى : 2 / 1225 .\r\n","page_name":" 579 ","page_number":579},
  {"content":"\r\n\r\n\r\nخطبه 113\r\n\r\nفناى عمر ( 1 )\r\n« و أحذّركم الدّنيا فإنّها منزل قلعة و ليست بدار نجعة و قد تزيّنت بغرورها و غرّت بزينتها دار هانت على ربّها فخلط حلالها بحرامها و خيرها بشرّها و حياتها بموتها و حلوها بمرّها لم يصفها اللّه تعالى لأوليائه و لم يضنّ بها على أعدائه خيرها زهيد و شرّها عتيد و جمعها ينفد و ملكها يسلب و عامرها يخرب فما خير دار تنقض نقض البناء و عمر يفنى فيها فناء الزّاد و مدّة تنقطع انقطاع السّير اجعلوا ما افترض اللّه عليكم من طلبتكم و اسألوه من أداء حقّه ما سألكم . ( 1 ) »\r\n\r\nترجمه\r\nشما را از دنياپرستى مىترسانم ، زيرا منزلگاهى است براى كوچ كردن ، نه منزلى براى هميشه ماندن . دنيا خود را با غرور زينت داده و با زينت و زيبايى مىفريبد . خانه‌اى است كه نزد خداوند بىمقدار است ، زيرا كه حلال آن با حرام و خوبى آن با بدى و زندگى در آن با مرگ و شيرينى آن با تلخىها درآميخته است ، خداوند آن را براى دوستانش انتخاب نكرد و در بخشيدن\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nآن به دشمنانش دريغ نفرمود . خير دنيا اندك و شرّ آن آماده و فراهم آمده‌اش پراكنده و ملك آن غارت شده و آبادانى آن روبه ويرانى نهاده است . چه ارزشى دارد خانه‌اى كه پايه‌هاى آن در حال فروريختن و عمر آن چون زاد و توشه پايان مىپذيرد و چه لذّتى دارد زندگانى كه چونان مدّت سفر به آخر مىرسد . مردم آن‌چه را خدا واجب كرده جزو خواسته‌هاى خود بدانيد و در پرداختن حقوق الهى از او يارى طلبيد .\r\n\r\nواژه‌شناسى\r\nالقلعة : رحيل .\r\nالنّجعة : زمين آباد در اثر وجود مرتع فراوان پيرامونش .\r\n\r\nساختار ادبى\r\nالدّنيا : منصوب به نزع خافض است .\r\nبدار : « باء » زائده و « دار » خبر « ليست » است .\r\nمن طلبكم : جار و مجرور و متعلق به « اجعلوا » است .\r\nمن أداء حقّه : جار و مجرور و متعلق به « سألكم » است .\r\n\r\nشرح و تفسير\r\n( و أحذّركم الدّنيا فإنّها منزل قلعة ) شما را از حرام‌هاى دنيا پرهيز مىدارم كه شما از آن روزى رخت خواهيد بست . ( و ليست بدار نجعة ) دنيا را تنها براى خوردن و نوشيدن نخواهيد ؛ همان‌گونه كه حيوانات چنين هستند . در آن به عمل صالح پرداخته و براى خود توشه برداريد . ( و قد تزّينت بغرورها و غرّت بزينتها ) دنيا دام خويش را پهن كرده و افراد زيادى را به دام انداخته است .\r\n\r\n","description":"","footnote":"","page_name":" 581 ","page_number":581},
  {"content":"\r\n\r\n( دار هانت على ربّها فخلط حلالها بحرامها و خيرها بشرّها و حياتها بموتها و حلوها بمرّها ) پستى و خوارى دنيا بر سر زبانها افتاده است و از نشانه‌هاى آن اين است كه همه خواسته‌هاى انسان در آن نيست و همه زندگان در آن مرگ را خواهند چشيد و هر لذتى در آن همراه درد و رنج است و در يك سخن ، هر پديده‌اى در آن ضد خود را به همراه دارد ؛ و اما بهشت : « . . . نه هراسى در آن بر ايشان است و نه اندوهگين مىشوند . » « 1 » ( لم يصفها اللّه تعالى لأوليائه ) اولياى خداوند در آن ، از هر كس ديگرى بلا و گرفتارى بيشترى مىچشند . ( و لم يضنّ بها على أعدائه ) خداوند دنيا را به بسيارى از دشمنانش بخشيده است .\r\nخود در اين باره مىفرمايد : « و اگر نه آن بود كه همه مردم در انكار خدا امتى واحد گردند قطعا براى خانه‌هاى آنان كه به خداى رحمان كفر مىورزيدند سقف‌ها و نردبان‌هايى از نقره كه بر آنها بالا روند قرار مىداديم . » « 2 »\r\n( خيرها زهيد و شرّها عتيد و جمعها ينفد و ملكها يسلب و عامرها يخرب فما خير دار تنقض نقض البناء و عمر يفنى فيها فناء الزّاد و مدّة تنقطع انقطاع السّير ) زيان دنيا بيش از سودش است . ثروت‌هاى آن رو به نابودى و آبادانى او رو به خراب و زندگى آن رو به مرگ است و قدرتهاى آن از دستى به دست ديگر مىچرخد .\r\n( اجعلوا ما افترض اللّه عليكم من طلبتكم ) حقوق و واجباتى در زندگى وجود دارد . حق آن است كه به سود تو باشد و تكليف آن است كه بايد انجام شود و انسان بايد همان‌گونه كه براى درخواست حقوقش تلاش مىكند ، براى اداى\r\n\r\n\r\n","description":"","footnote":"\r\n( 1 ) .  وَ لا خَوْفٌ عَلَيْهِمْ وَ لا هُمْ يَحْزَنُونَ  بقره / 2 : 62 .\r\n( 2 ) .  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ  زخرف / 43 : 33 .\r\n","page_name":" 582 ","page_number":582},
  {"content":"\r\n\r\nانجام تكاليفش در برابر خدا و مردم نيز كوشا باشد . ( و اسألوه من أداء حقّه ما سألكم ) از خداوند يارى بخواهيد تا واجبات خود را در برابر خود و بندگانش به خوبى انجام دهيد . توفيق از مصدر « موافقة » به معناى مطابقت عمل انسان با خوشنودى پروردگارش است .\r\n\r\nفراخوان مرگ ( 2 - 3 )\r\n« و أسمعوا دعوة الموت آذانكم قبل أن يدعى بكم إنّ الزّاهدين في الدّنيا تبكي قلوبهم و إن ضحكوا و يشتدّ خزنهم و إن فرحوا و يكثر مقتهم أنفسهم و إن اغتبطوا بما رزقوا قد غاب عن قلوبكم ذكر الآجال و حضرتكم كواذب الآمال فصارت الدّنيا أملك بكم من الآخرة و العاجلة أذهب بكم من الآجلة و إنّما أنتم إخوان على دين اللّه ما فرّق بينكم إلّا خبث السّرائر و سوء الضّمائر فلا توازرون و لا تناصحون و لا تباذلون و لا توادّون ( 2 ) ما بالكم تفرحون باليسير من الدّنيا تدركونه و لا يحزنكم الكثير من الآخرة تحرمونه و يقلقكم اليسير من الدّنيا يفوتكم حتّى يتبيّن ذلك في وجوهكم و قلّة صبركم عمّا زوي منها عنكم كأنّها دار مقامكم و كأنّ متاعها باق عليكم و ما يمنع أحدكم أن يستقبل أخاه بما يخاف من عيبه إلّا مخافة أن يستقبله بمثله قد تصافيتم على رفض الآجل و حبّ العاجل و صار دين أحدكم لعقة على لسانه صنيع من قد فرغ من عمله و أحرز رضى سيّده . ( 3 ) »\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nترجمه\r\nپيش از آن‌كه مرگ شما را بخواند ، گوش به دعوت او دهيد . همانا زاهدان اگرچه خندان باشند ، قلبشان مىگريد و اگر چه شادمان باشند اندوه آنان شديد است و اگرچه براى نعمت‌هاى فراوان مورد غبطه ديگران قرار گيرند اما با نفس خود در دشمنى بسيارى قرار دارند . ياد مرگ از دل‌هاى شما رفته و آرزوهاى فريبنده جاى آن را گرفته است . دنيا بيش از آخرت شما را تصاحب كرده و متاع زودرس دنيا بيش از متاع جاويدان آخرت در شما نفوذ كرده است و دنيازدگى قيامت را از يادتان برده است . همانا شما برادران دينى يكديگريد ، چيزى جز درون پليد و نيت زشت ، شما را از هم جدا نساخته است ، نه يكديگر را يارى مىدهيد ، نه خيرخواه يكديگريد و نه چيزى به يكديگر مىبخشيد و نه به يكديگر دوستى مىكنيد . شما را چه شده است كه با به‌دست آوردن متاعى اندك از دنيا شادمان مىگرديد و از متاع بسيار آخرت كه از دست مىدهيد ، اندوهناك نمىشويد ؛ اما با از دست‌دادن چيزى اندك از دنيا مضطرب شده كه آثار پريشانى در چهره‌ها آشكار مىگردد و بىتابى مىكنيد ، گويا اين دنيا محل زندگى جاودان شما و وسائل آن براى هميشه از آن شماست . چيزى شما را از عيب‌جويى برادر دينى بازنمىدارد جز آن‌كه مىترسيد مانند آن عيب را در شما به رختان كشند . در بىاعتنايى به آخرت و دوستى دنيا يك دل شده‌ايد و هر يك از شما دين را تنها بر سر زبان مىآوريد و از اين كار خشنوديد ؛ همانند كارگرى كه كارش را به پايان رسانده و خشنودى مولاى خود را فراهم كرده است .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n\r\nواژه‌شناسى\r\nفلا توازرون : هميارى نمىكنيد .\r\nلا تباذلون : به‌يكديگر نمىبخشيد .\r\nزوى : كنار زده شد .\r\nلعقة : لقمه .\r\n\r\nساختار ادبى\r\nما بالكم : مبتدا و خبر است .\r\nأن يستقبل : تأويل به‌مصدر مىرود و مجرور به « من » است .\r\nمخافة : فاعل « يمنع » است .\r\nصنيع : مفعول مطلق است .\r\n\r\nشرح و تفسير\r\n( و أسمعوا دعوة الموت آذانكم قبل أن يدعى بكم ) فراخوان مرگ را پيش از آمدن پاسخ بگوييد و گونه‌اى براى آن كار كنيد كه گويا آن را در برابر خود مىبينيد و صدايش را مىشنويد و گرنه ، پيش از آمادگى و از جايى كه فكرش را نمىكنيد ، شما را خواهد ربود .\r\n( إنّ الزّاهدين في الدّنيا تبكي قلوبهم و إن ضحكوا و يشتدّ حزنهم و إن فرحوا و يكثر مقتهم أنفسهم و إن اغتبطوا بما رزقوا ) اندوه ويژگى نيكان است و به‌ندرت از آنان جدا مىشود ؛ هرچند دنيا بر ايشان روى كند . آنان گرچه جوياى رحمت خدا هستند ، ولى از گناهان خويش مىهراسند و خود را متهم مىكنند كه تمام تلاششان را در راه طاعت خداوند مبذول نداشته‌اند .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\n( قد غاب عن قلوبكم ذكر الآجال و حضرتكم كواذب الآمال فصارت الدّنيا أملك بكم من الآخرة و العاجلة أذهب بكم من الآجلة ) دنيا را پرستيده و آن را بر دلها و خردهاى خود چيره ساخته‌ايد و آرزوهاى دروغ و زيورهاى باطل شما را فريب داده و پيوند شما را با آخرت گسسته است .\r\n\r\nمذاهب چهارگانه\r\n( و إنّما أنتم إخوان على دين اللّه ما فرّق بينكم إلّا خبث السّرائر و سوء الضّمائر ) آيا شما بر دين اسلام نيستيد ؟ دين اسلام يكى است و در آن اختلافى نيست ؛ زيرا كه منبع آن وحى است كه بخشى از آن بخش ديگرش را تأييد مىكند و بخشى از آن شاهدى براى بخش ديگر آن است : « آيا در معانى قرآن نمىانديشند اگر از جانب غير خدا بود قطعا در آن اختلاف بسيارى مىيافتند . » « 1 » از اين‌رو غير از هوى و هوس و اغراض شخصى ، دليلى براى درگيرى و بحث وجود ندارد .\r\nمىپرسى : بيشتر اختلافات يا بسيارى از آنها در مسائل دينى و بين علماى اسلامى به نظر و اجتهاد هر عالمى بازمىگردد ؛ پس چگونه است كه امام عليه السّلام دليل اختلافها را در بدى سرشت‌ها مىداند ؟ در پاسخ از اين گفته امام عليه السّلام بهره مىگيريم « آنچه بين شما تفرقه انداخت » ، به معناى آن است كه چيزهايى كه شما را گروه‌گروه و فرقه‌فرقه ساخت ، تنها ناشى از بدى سرشت شما است ؛ زيرا اختلاف در نظر و اجتهاد سبب تفرقه و دشمنى نمىگردد . . . بند بعدى مؤيد اين برداشت از گفته امام عليه السّلام است : ( فلا توازرون و\r\n\r\n\r\n","description":"","footnote":"\r\n( 1 ) .  أَ فَلا يَتَدَبَّرُونَ الْقُرْآنَ وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  نساء / 4 : 82 .\r\n","page_name":" 586 ","page_number":586},
  {"content":"\r\n\r\nلا تناصحون و لا تباذلون و لا توادّون ) . به همين مناسبت ، از نوشته‌اى در روزنامه « جمهورية » چاپ مصر « 1 » ياد مىكنيم . اين روزنامه ، پرسشى را از خواننده‌اى منتشر كرد : « آيا مسلمان بايستى حتما در اعمال خويش به يكى از مذاهب چهارگانه مالكى ، حنفى ، شافعى يا حنبلى پايبند باشد ؟ » سالها پيش نيز ، مرحوم شيخ شلتوت ( شيخ الأزهر در آن زمان ) اين پرسش را مطرح كرده و سپس به آن ، اين‌گونه پاسخ داد : هيچ دليلى بر انحصار درستى اعمال به خصوص چهار مذهب وجود ندارد و مسلمانان مىتواند ، به مذهب جعفرى نيز عمل كند ؛ اين فتواى وى در همه سرزمين‌هاى اسلامى منتشر گرديد . پس از آن كه شلتوت به رحمت خدا پيوست ، شيخ الأزهر ، شيخ صالح شرف گفت كه مسلمانان تنها بايد به يكى از مذاهب چهارگانه پايبند باشند . اين نظر وى در شماره‌اى از روزنامه « الجمهورية » كه اشاره كرديم ، چاپ گرديد . شيخ محمد صالح سعدان به آن پاسخ داد و گفت : « شيخ صالح شرف با فتواى خويش چيزى را واجب كرده است كه خداوند و پيامبرش آن را واجب نكرده‌اند و مورد تاييد كتاب و سنت نيز نمىباشد ؛ خداوند مىگويد : « آيا براى آن‌كه شريكانى است كه در آن‌چه خدا بدان اجازه نداده برايشان بنياد آيينى نهاده‌اند و اگر فرمان قاطع درباره تأخير عذاب در كار نبود مسلما ميانشان داورى مىشد و براى ستمكاران شكنجه‌اى پر درد است . » « 2 » رسول خدا نيز مىگويد : « آن‌كس كه چيزى را در دين ما بگويد كه در آن نيست ،\r\n\r\n\r\n","description":"","footnote":"\r\n( 1 ) . نك : شماره 31 / 4 / 1972 م .\r\n( 2 ) .  أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ وَ لَوْ لا كَلِمَةُ الْفَصْلِ لَقُضِيَ بَيْنَهُمْ وَ إِنَّ الظَّالِمِينَ لَهُمْ عَذابٌ أَلِيمٌ  شورى / 42 : 21 .\r\n","page_name":" 587 ","page_number":587},
  {"content":"\r\n\r\nمردود است . » « 1 » و بهتر بود كه شيخ در فتواى خويش ، پرسشگر را اين‌گونه راهنمايى مىكرد كه لزومى به پايبندى به يكى از مذاهب چهارگانه نيست . » « 2 »\r\nدر روزنامه « الجمهورية » ، سيد محمد أحمد كشك از مصر ، مقاله‌اى چاپ كرد و در آن شيخ سعدان را تأييد كرد و در آن گفت : « كسانى كه پايبندى به مذاهب چهارگانه را واجب مىشمارند ، حق نظر و مطالعه و كنكاش در كتاب خدا و سنت رسول و عمل به نتايج آن را حرام مىكنند و به اين‌ترتيب تلاش‌ها متوقف شده و فقه از حركت مىايستد . » « 3 » اين معركه نشان مىدهد دوره تقليد كوركورانه گذشته است و زمان رفعت پرچم حق رسيده است . . . مسلمانان از ديرباز اتفاق‌نظر داشته و دارند كه جاهل بايد در اعمال خود از علما و كارشناسان در امور دينى و دنيوى تقليد كنند . در غير اين‌صورت ، راه عمل به كلى بسته شده و زندگى تعطيل مىشود . نام اين كار تقليد كوركورانه نيست ؛ زيرا تقليد باطل آن است كه انسان جاهل از جاهلى مانند خود تقليد كند يا عالم از عالمى مانند خود تقليد كند و اما تقليد جاهل از عالم كارى منطقى است .\r\nشيعه و سنى درباره گشودن باب اجتهاد و امكان تقليد از غير از امامان چهارگانه اختلاف‌نظر كرده‌اند . شيعه مىگويد : باب اجتهاد براى هر انسان شايسته‌اى كه شرايطش را داشته باشد ، باز است . اما عموم سنيان بر اين نظر\r\n\r\n\r\n","description":"","footnote":"\r\n( 1 ) . « من أحدث فى ديننا هذا ما ليس فيه فهو ردّ » صحيح بخارى : 2 / 959 ، ح 2550 ؛ سنن ابى داود : 4 / 200 ، ح 4606 ؛ مسند ابى يعلى : 8 / 70 ، ح 4594 .\r\n( 2 ) . روزنامه الجمهورية المصرية : شماره‌هاى 4 - 7 .\r\n( 3 ) . روزنامه الجمهورية المصرية : شماره‌هاى 4 - 14 .\r\n","page_name":" 588 ","page_number":588},
  {"content":"\r\n\r\nهستند كه باب اجتهاد بسته و در انحصار مذاهب چهارگانه است . شيعيان دلايلى در رد ديدگاه اهل سنت ارائه كرده‌اند . از جمله استشهاد به اين آيه : « و پيش از تو نيز جز مردانى را كه به آنان وحى مىكرديم گسيل نداشتيم . اگر نمىدانيد از پژوهندگان كتابهاى آسمانى بپرسيد . » « 1 » بنابر ديدگاه اهل سنت بايد پژوهندگان در اين آيه را به خصوص امامان چهارگانه آنان منحصر دانست ؛ در حالى كه اهل سنت خود نيز اين را نمىپذيرند . پس از مدت زمانى ، علماى اهل سنت نيز به ديدگاه شيعه گراييدند و به زودى همگى بر گشودن باب اجتهاد اتفاق‌نظر خواهند كرد و ديرى نپايد كه حق آشكار گشته و از اختلافات اثرى بر جاى نماند . « 2 »\r\n( ما بالكم تفرحون باليسير من الدّنيا تدركونه و لا يحزنكم الكثير من الآخرة تحرمونه ) بيشتر شما از امور بىارزش و فانى شاد گشته و بر از دست دادن امور ارزشمند و هميشگى آخرت اندوه نمىخوريد . ( و يقلقكم اليسير من الدّنيا يفوتكم حتّى يتبيّن ذلك في وجوهكم و قلّة صبركم عمّا زوي منها عنكم كأنّها دار مقامكم و كأنّ متاعها باق عليكم ) چرا بر از دست رفتن امور ناچيز دنيا حسرت مىخوريد ؟ و براى آن صبر از كف مىدهيد و دگرگون مىشويد ؟ ! آيا اندوه شما ، آن‌چه را كه رفته بازمىگرداند ؟ به بزرگمهر گفتند : « چرا بر چيزهايى كه از دست رفته اندوه نمىخورى و نسبت به چيزهايى كه در پيش دارى شاد\r\n\r\n\r\n","description":"","footnote":"\r\n( 1 ) .  وَ ما أَرْسَلْنا قَبْلَكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  انبياء / 21 : 7 .\r\n( 2 ) . نك : مقاله‌اى از نگارنده با عنوان « الاجتهاد و اثره فى الشريعة » و نيز « الاجتهاد بين الانفتاح و الانغلاق » در مجله « التقليد بين المذاهب الاسلاميه » كه مجمع جهانى تقريب بين مذاهب در جمهورى اسلامى ايران آن را منتشر مىكند .\r\n","page_name":" 589 ","page_number":589},
  {"content":"\r\n\r\nنيستى ؟ گفت : زيرا آن‌چه گذشته با اندوه بازنمىگردد و آن‌چه در پيش است با شادى و سرور ماندگار نمىشود . . . من هرگز نمىگويم كاش چنين نمىشد و كاش چنين مىشد . » « 1 »\r\n( و ما يمنع أحدكم أن يستقبل أخاه بما يخاف من عيبه إلّا مخافة أن يستقبله بمثله ) آرى ! اين عادت ما است كه عيبهاى ديگران را نمىگوييم ، چرا كه مىترسيم آنان نيز عيبهاى ما را بگويند ؛ چون عيبهاى آنان و بلكه بيشتر در ما نيز هست .\r\nگاه نيز بدتر از اين نه فقط عيب آنان را نمىگوييم ، بلكه بر وجود چنين عيبهايى در رويشان آنان را مىستاييم و پشت سرشان بدگويىشان مىكنيم .\r\n( قد تصافيتم على رفض الآجل و حبّ العاجل ) اين بند و نيز بند گذشته شرح و توضيح آيات چندى از قرآن است : « اينان دنياى زودگذر را دوست دارند و روزى گرانبار را به غفلت پشت سر مىافكنند . » « 2 » و نيز « و ميراث ضعيفان را چپاولگرانه مىخوريد و مال را دوست داريد دوست‌داشتنى بسيار . » « 3 » پيش از اين بارها گذشت كه قرآن و سنت ، دوست داشتن مال و ثروت را بد نمىدانند ؛ به شرطى كه از راه حلال به‌دست آمده و در راه حلال مصرف شوند . مال نكوهيده ، آن است كه حدود دين و وجدان را مراعات نكند و امام عليه السّلام در اين بند ، به آن اشاره مىكند :\r\n( و صار دين أحدكم لعقة على لسانه ) دين شما به شعارهايى پوچ بر زبانتان بدل شده است . اذانى بر مأذنه‌ها و تلاوت قرآنى در راديو و تلويزيون و\r\n\r\n\r\n","description":"","footnote":"\r\n( 1 ) . تفسير قرطبى : 17 / 258 .\r\n( 2 ) .  إِنَّ هؤُلاءِ يُحِبُّونَ الْعاجِلَةَ وَ يَذَرُونَ وَراءَهُمْ يَوْماً ثَقِيلًا  انسان / 76 : 27 .\r\n( 3 ) . « و تأكلون التّراث أكلا لمّا * و تحبّون المال حبّا جمّا » فجر / 89 : 19 - 20 .\r\n","page_name":" 590 ","page_number":590},
  {"content":"\r\n\r\nبرگزارى جشنواره‌هاى بيهوده . . . امام حسين عليه السّلام مىفرمايد : « مردم بندگان دنيا هستند و دين بازيچه‌اى بر زبانشان هست كه آن را هرگونه كه مىخواهند ، مىچرخانند ؛ پس اگر به بلا آزموده شوند ، دين‌داران بسيار اندك خواهند بود . » « 1 »\r\n( صنيع من قد فرغ من عمله و أحرز رضى سيّده ) چرا در آخرت خويش نمىانديشيد . گويى كه شما پاسخگوى هيچ چيزى نيستيد و بر هيچ كارى ، حسابرسى نخواهيد شد . آيا اين‌گونه هست كه شما همه حقوق خداوند را به جاى آورده و ديگر هيچ حجت و سلطانى بر شما ندارد .\r\n\r\n\r\n","description":"","footnote":"\r\n( 1 ) . « إنّ النّاس عبيد الدّنيا و الدّين لعق على ألسنتهم يحوطونه ما درت معايشهم فإذا محصوا بالبلاء قلّ الدّيّانون » تحف العقول : 245 ؛ كشف الغمة : 2 / 241 ؛ مقتل الإمام الحسين عليه السّلام ، خوارزمى : 1 / 237 .\r\n","page_name":" 591 ","page_number":591},
  {"content":"\r\n\r\n\r\nخطبه 114\r\n\r\nايمان ناشى از مشاهده غيب ( 1 - 3 )\r\n« الحمد للّه الواصل الحمد بالنّعم و النّعم بالشّكر نحمده على آلائه كما نحمده على بلائه و نستعينه على هذه النّفوس البطاء عما امرت به السّراع إلى ما نهيت عنه و نستغفره ممّا أحاط به علمه و أحصاه كتابه علم غير قاصر و كتاب غير مغادر و نؤمن به إيمان من عاين الغيوب و وقف على الموعود إيمانا نفى إخلاصه الشّرك و يقينه الشّكّ و نشهد أن لا إله إلّا اللّه وحده لا شريك له و أنّ محمّدا صلّى اللّه عليه و آله عبده و رسوله شهادتين تصعدان القول و ترفعان العمل لا يخفّ ميزان توضعان فيه و لا يثقل ميزان ترفعان عنه ( 1 ) اوصيكم عباد اللّه بتقوى اللّه الّتي هي الزّاد و بها المعاذ زاد مبلّغ و معاذ منجح دعا إليها أسمع داع و وعاها خير واع فأسمع داعيها و فاز واعيها عباد اللّه إنّ تقوى اللّه حمت أولياء اللّه محارمه و ألزمت قلوبهم مخافته حتّى أسهرت لياليهم و أظمأت هواجرهم فأخذوا الرّاحة بالنّصب و الرّيّ بالظّمإ و استقربوا الأجل فبادروا العمل و كذّبوا الأمل فلاحظوا الأجل ثمّ إنّ الدّنيا دار فناء\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nو عناء و غير و عبر فمن الفناء أنّ الدّهر موتّر قوسه لا تخطئ سهامه و لا تؤسى جراحه يرمي الحيّ بالموت و الصّحيح بالسّقم و النّاجي بالعطب آكل لا يشبع و شارب لا ينقع ( 2 ) و من العناء أنّ المرء يجمع ما لا يأكل و يبني ما لا يسكن ثمّ يخرج إلى اللّه تعالى لا مالا حمل و لا بناء نقل و من غيرها أنّك ترى المرحوم مغبوطا و المغبوط مرحوما ليس ذلك إلّا نعيما زلّ و بؤسا نزل و من عبرها أنّ المرء يشرف على أمله فيقتطعه حضور أجله فلا أمل يدرك و لا مؤمّل يترك فسبحان اللّه ما أغرّ سرورها و أظمأريّها و أضحى فيئها لا جاء يردّ و لا ماض يرتدّ فسبحان اللّه ما أقرب الحيّ من الميّت للحاقه به و أبعد الميّت من الحيّ لانقطاعه عنه . ( 3 ) »\r\n\r\nترجمه\r\nستايش خداوندى را سزاست كه حمد و ستايش را به نعمت‌ها ، و نعمت‌ها را به شكرگزارى پيوند داد خداى را بر نعمت‌هايش آن‌گونه ستايش مىكنيم كه بر بلاهايش و براى به‌راه آوردن نفس سركش كه در برابر اوامر الهى سستى مىكند و در ارتكاب زشتىها كه نهى فرمود شتاب دارد ، از خدا يارى مىخواهيم و از گناهانى كه علم خدا به آنها احاطه دارد و كتابش آنها را برشمرده و ثبت كرده ، طلب آمرزش مىكنيم ؛ علم خداوندى كه كمترين نارسايى نداشته و كتابى كه چيزى را وانگذاشته است . به خدا ايمان داريم ؛ ايمان كسى كه غيب‌ها را به چشم خود ديده و بر آن‌چه وعده داده‌اند آگاه است ، ايمانى كه اخلاص آن شرك را زدوده و يقين آن شك را نابود كرده\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nاست . گواهى مىدهيم كه خدايى نيست جز خداى يكتا ، نه شريكى دارد و نه همتايى و گواهى مىدهيم كه حضرت محمد صلّى اللّه عليه و آله بنده و فرستاده اوست . اين دو گواهى ( شهادتين ) گفتار را بالا مىبرند و كردار و عمل را به پيشگاه خدا مىرسانند ، ترازويى كه اين دو گواهى را در آن نهند سبك نباشد و اگر بردارند با چيزى ديگرى سنگين نخواهد شد .\r\nاى بندگان خدا ! شما را به تقواى الهى سفارش مىكنم كه زاد و توشه سفر قيامت است . تقوا توشه‌اى است كه به منزل رساند ، پناهگاهى است كه ايمن مىگرداند . بهترين گوينده آن را به گوش مردم خوانده و بهترين شنونده آن را فراگرفت ، پيامبرى كه بهتر از هر كس سخن را به گوش مردم رساند .\r\nپس خواننده ، دعوت خود را به‌خوبى شنواند و شنونده خود را رستگار گرداند . اى بندگان خدا ! همانا تقواى الاهى دوستان خدا را از انجام محرمات بازمىدارد و قلب‌هايشان را پر از ترس خدا مىسازد ، تا آن‌كه شب‌هاى آنان با بىخوابى و روزهايشان با تحمل تشنگى و روزه‌دارى ، سپرى مىگردد كه آسايش آخرت را با رنج دنيا و سيراب شدن آن‌جا را با تحمل تشنگى دنيا به دست آوردند . اجل و مرگ را نزديك ديده و در اعمال نيكو شتاب كرده‌اند ، آرزوهاى دنيايى را دروغ خواندند و به مرگ به‌درستى نگريستند .\r\nآرى ، همانا دنيا خانه نابود شدن ، رنج بردن از دگرگونىها و عبرت گرفتن است و از نشانه نابودى ، آن‌كه روزگار كمان خود را به زه كرده ، تيرش به خطا نمىرود و زخمش بهبودى ندارد ، زنده را با تير مرگ هدف قرار مىدهد و تندرست را با بيمارى از پا درمىآورد و نجات يافته را به هلاكت مىكشاند . دنيا خورنده‌اى است كه سيرى ندارد و نوشنده‌اى است كه سيراب\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nنمىشود و نشانه رنج دنيا آن‌كه آدمى جمع‌آورى مىكند آن‌چه را كه نمىخورد و مىسازد بنايى كه خود در آن مسكن نمىكند . پس به سوى پروردگار خود مىرود ؛ نه مالى برداشته و نه خانه‌اى به‌همراه برده است .\r\nنشانه دگرگونى دنيا آن‌كه كسى كه ديروز مردم به او ترحم مىكردند امروز حسرت او را مىخورند و آن كس را كه حسرت او مىخوردند امروز به او ترحم مىكنند و اين نيست مگر براى نعمت‌هايى كه به سرعت دگرگون مىشود و بلاهايى كه ناگهان نازل مىگردد . نشانه عبرت‌انگيز بودن دنيا آن‌كه آدمى پس از تلاش و انتظار تا مىرود به آرزوهايش برسد ، ناگهان مرگ او فرا رسيده ، اميدش را قطع مىكند ، نه به آرزو رسيده و نه آن‌چه را آرزو داشته باقى مىماند . سبحان اللّه شادى دنيا چه فريبنده و سيراب شدن از آن ، چه تشنگىزا و سايه آن‌چه سوزان است ! نه زمان آمده را مىشود رد كرد و نه گذشته را مىتوان بازگرداند . پس منزه و پاك است خداوند ! چقدر زنده به مرده نزديك است براى پيوستن به آن و چه دور است مرده از زنده كه از آنان جدا گشته است !\r\n\r\nواژه‌شناسى\r\nبطاء : جمع « بطيئة » به معناى كند .\r\nالسّراع : جمع « سريعة » به معناى تند .\r\nمغادر : ترك‌كننده .\r\nالزّاد المبلغ : توشه كافى كه به بيشتر از آن نيازى نيست .\r\nوعاها : آن را فهميد .\r\nهواجر : جمع « هاجرة » به معناى ميانه روز در تابستان است .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nالنّصب : خستگى .\r\nغير الدّهر : رخدادهاى روزگار .\r\nعبر الدهر : پندهاى روزگار .\r\nأوتر القوس : براى كمان ، زه گذاشت .\r\nتؤسى : مداوا مىشود .\r\nلا ينقع عطشه : تشنگىاش سيراب نمىشود .\r\nمرحوم : كسى كه برايش آمرزش خواسته مىشود و يا به حالش ، دلسوزى مىشود .\r\nمغبوط : كسى كه دوست دارى مانند او باشى .\r\nزلّ : سقوط كرد و يا به سرعت گذشت .\r\n\r\nساختار ادبى\r\nالحمد للّه : مبتدا و خبر است و « الحمد » دوم پس از آن مفعول دوم « و اصل » است .\r\nعلم : بدل از « علمه » است .\r\nكتاب : بدل از « كتابه » است .\r\nإيمانا : بدل از « ايمان » است .\r\nيقينه : عطف بر « إخلاصه » است .\r\nمحارمه : مفعول دوم « حمت » يا منصوب به نزع خافض است .\r\nمخافته : مفعول دوم براى « ألزمت » است .\r\nقوسه : مفعول « موتر » است .\r\nآكل : خبر براى مبتداى محذوف و در اصل چنين بوده است : « هو آكل » .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nمن العناء : خبر مقدم است .\r\nأن المرء : تأويل به مصدر مىرود و مبتداى موخر است .\r\nمالا : مفعول « حمل » است .\r\nلا بناء : مفعول « نقل » است و كل جمله ، حال براى ضمير مستتر در « يخرج » است .\r\nما أعزّ : « ما » مبتدا است و « أعزّ » فعل ماضى و فاعل آن ، مستتر است . كل جمله خبر و « سرورها » مفعول است و كلام ، تعجب را مىرساند .\r\n\r\nشرح و تفسير\r\n( الحمد للّه الواصل الحمد بالنّعم ) خداوند ، ستايش و سپاس را سبب افزايش نعمت خوانده است : « اگر واقعا سپاسگزارى كنيد نعمت شما را افزون خواهم كرد و اگر ناسپاسى نماييد قطعا عذاب من سخت خواهد بود . » « 1 » ( و النّعم بالشّكر ) و همچنين ، نعمت‌ها را سبب وجوب شرك دانسته است : « پس روزى را پيش خدا بجوييد و او را بپرستيد و وى را سپاس گوييد كه به سوى او بازگردانيده مىشويد . » « 2 » بنابراين ، شكر اثر مىگذارد و از چيزى اثر نمىپذيرد : شكر سبب نعمت و عامل وجود آن است و نعمت نيز از آن تأثير مىپذيرد . . . شكر مظاهرى دارد كه از جمله آنها : نعمت را تنها از آن خدا و نه از آن ديگرى بدانيم ؛ نماز و روزه و ديگر عبادات را به‌جا آوريم و از همه مهمتر بندگان خداوند را در آن سهيم سازيم و او را در هيچ كارى نافرمانى\r\n\r\n\r\n","description":"","footnote":"\r\n( 1 ) .  لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  ابراهيم / 14 : 7 .\r\n( 2 ) .  فَابْتَغُوا عِنْدَ اللَّهِ الرِّزْقَ وَ اعْبُدُوهُ وَ اشْكُرُوا لَهُ إِلَيْهِ تُرْجَعُونَ  عنكبوت / 29 : 17 .\r\n","page_name":" 597 ","page_number":597},
  {"content":"\r\n\r\nنكنيم . ( نحمده على آلائه كما نحمده على بلائه ) مؤمن ، خدا را به هنگام بلا نيز ستايش مىكند و اين به آن معنى است كه در چنين هنگامه‌اى صبر پيشه كرده و بىتابى نمىكند و به اندازه توان براى رهايى از بلا تلاش مىكند و از رحمت خداوند نوميد نمىگردد ؛ هرچند بلا به درازا بكشد . بديهى است كه آگاهى از بزرگى خدا و اطمينان به حكمت او در قضا و قدر ، سبب استوارى انسان مىشود .\r\n( و نستعينه على هذه النّفوس البطاء عما امرت به ) نفس آدمى مگر در كسب لذت‌ها ، كاهلى و سستى مىكند . خداوند ، بيش از ما بر نفس ما چيرگى دارد و براى همين از او ، براى رفع شر و شقاوت نفس يارى مىجوييم . ( و نستغفره ممّا أحاط به علمه و أحصاه كتابه ) از زشتىها و لغزش‌ها پوزش مىخواهيم .\r\n( علم غير قاصر ) خداوند خود مىفرمايد : « و كسانى كه كافر شدند گفتند رستاخيز براى ما نخواهد آمد . بگو : چرا ، سوگند به پروردگارم كه حتما براى شما خواهد آمد . همان داناى نهانها كه هموزن ذره‌اى نه در آسمانها و نه در زمين از وى پوشيده نيست . » « 1 » و نيز مىفرمايد : « هيچ كار كوچك و بزرگى را فرونگذاشته جز اين‌كه همه را به حساب آورده است و آن‌چه را انجام داده‌اند حاضر يابند و پروردگار تو به هيچ كس ستم روا نمىدارد . » « 2 »\r\n( و نؤمن به إيمان من عاين الغيوب و وقف على الموعود إيمانا نفى إخلاصه الشّرك و يقينه الشّك و نشهد أن لا إله إلّا اللّه وحده لا شريك له و أنّ محمّدا صلّى اللّه عليه و آله عبده و رسوله ) به خدا و جهان ديگر و حسابرسى آن ايمان داريم ؛ گويى آن را با\r\n\r\n\r\n","description":"","footnote":"\r\n( 1 ) .  وَ قالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَ رَبِّي لَتَأْتِيَنَّكُمْ عالِمِ الْغَيْبِ لا يَعْزُبُ عَنْهُ مِثْقالُ ذَرَّةٍ  سبأ / 34 : 3 .\r\n( 2 ) .  . . . صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  كهف / 18 : 49 .\r\n","page_name":" 598 ","page_number":598},
  {"content":"\r\n\r\nچشم ديده و با دست لمس كرده‌ايم . هيچ كس به اين مرتبه از دانش نمىرسد ، مگر كسانى كه نشانه‌هاى خدا در آفرينش را درك كرده و نظام و قوانين هستى را به‌درستى شناخته باشند . ( شهادتين ) گواهى به يگانگى خدا و پيامبرى محمد صلّى اللّه عليه و آله . ( تصعدان القول و ترفعان العمل ) اشاره به اين آيه شريفه دارد :\r\n« سخنان پاكيزه به سوى او بالا مىرود و كار شايسته به آن رفعت مىبخشد . » « 1 » شكى نيست كه شهادتين بهترين سخن هستند و هر عملى بدون داشتن اخلاص ، ناقص است . ( لا يخفّ ميزان توضعان فيه و لا يثقل ميزان ترفعان عنه ) اخلاص كفه ترازوى اعمال را سنگين مىكند ؛ ولى به‌شرطى كه همراه عمل گردد . قرآن در اين باره مىفرمايد : « نزد خدا سخت ناپسند است كه چيزى را بگوييد و انجام ندهيد . » « 2 » در يك سخن هر يك از عمل و شهادتين ، مكملى براى ديگرى است .\r\n( اوصيكم عباد اللّه بتقوى اللّه الّتي هي الزّاد و بها المعاذ ) تقوا در گوهر خويش به معناى پرهيز از محرمات خداوند است ؛ به‌ويژه پرهيز از آزار دادن مردم و ثمره تقوا ، رهايى و سلامت در دنيا و آخرت است . پيامبران و امامان به پرهيزگارى فراخوانده و آن را به گوش جهانيان رساندند ؛ پس خوشبخت كسى است كه آن را شنيده و فرمان برد . ( إنّ تقوى اللّه حمت أولياء اللّه محارمه و ألزمت قلوبهم مخافته ) هر كس اندكى تقوا در دل داشته باشد ، از محرمات خداوند دست مىكشد و اين در واقع معناى حقيقى تقوا است . ( حتّى أسهرت لياليهم و أظمأت هواجرهم ) ترس از خدا ، لحظه‌اى در شب و روز از آنها جدا\r\n\r\n\r\n","description":"","footnote":"\r\n( 1 ) .  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  فاطر / 35 : 10 .\r\n( 2 ) .  كَبُرَ مَقْتاً عِنْدَ اللَّهِ أَنْ تَقُولُوا ما لا تَفْعَلُونَ  صف / 61 : 3 .\r\n","page_name":" 599 ","page_number":599},
  {"content":"\r\n\r\nنمىشود . برخى نيز اين بند را به معناى نماز خواندن در شب و روزه‌گرفتن در روز دانسته‌اند ؛ اما معناى نخست كامل‌تر و شامل‌تر به‌نظر مىرسد .\r\n( فأخذوا الرّاحة بالنّصب ) اندكى سختى به خود داده و مدت زمان درازى راحتى جان را خريدند . ( و الرّيّ بالظّمإ ) نفسهايشان به حرام گراييده ، ولى آنان خود را از آن بازداشته و خداوند در برابر به آنها هرچه را مىخواهند داده است . ( و استقربوا الأجل ) همه مىدانيم كه گريزى از مرگ نيست ؛ ولى هيچ كس نمىداند كى و كجا مىميرد . پس هر كس آرزوهاى دراز داشته باشد ، مرگ را به فراموشى سپرده و از آن غافل مىشود و هر كس از آن بهراسد خود را برايش آماده مىكند ؛ مانند كسى كه مارى را در تعقيب خويش مىبيند و يا آتش در نزديكى خانه و پيراهنش مىسوزد .\r\n( ثمّ إنّ الدّنيا دار فناء و عناء و غير و عبر فمن الفناء أنّ الدّهر موتّر قوسه لا تخطئ سهامه و لا تؤسى جراحه يرمي الحيّ بالموت و الصّحيح بالسّقم و النّاجي بالعطب آكل لا يشبع و شارب لا ينقع ) روزگار به شكل‌هاى گوناگونى ضربه مىزند : خستگى و رنج ، اندوه و غصه ، بيمارى ، تهىدستى ، از دست دادن آشنا و دوست و . . .\r\nهيچ يك از تيرهاى دنيا به خطا نمىرود و هيچ يك از زخمهايش مرهم نمىگيرد و آخرين تير آن مرگ است كه گريزى از آن نيست . ( و من العناء أنّ المرء يجمع ما لا يأكل و يبني ما لا يسكن ) شايد پرسيده شود كه چه ايرادى در اين كار است و مگر از گذشته نگفته‌اند كه : ديگران كاشتند و ما مىخورديم و ما مىكاريم تا ديگران بخورند و مگر هر كسى فقط بايد براى خودش زندگى كند . در پاسخ گفته مىشود كه امام عليه السّلام درباره كسى مىگويد كه ثروت اندوخته و آنان را براى وارثان نهاده و خود به آخرت خويش و منافع عمومى\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nجامعه توجه نكرده است . از اين روى مىفرمايد : ( ثمّ يخرج إلى اللّه تعالى لا مالا حمل و لا بناء نقل ) تنها نزد خدا مىرود ؛ زيرا هيچ نصيبى در عمل خويش براى خدا در نظر نگرفته بود و اگر چنين مىكرد ، مىتوانست اعمال خود را با خويش همراه ساخته و پاداش نيكوى خداوند را به‌دست آورد . اين روايت از امام عليه السّلام ، معروف است كه فرمود : « آن‌چنان براى دنياى خود زندگى كن كه گويا تا ابد زنده‌خواهى ماند و آن‌چنان براى آخرت خود عمل كن كه گويى فردا مىميرى . » « 1 » ( و من غيرها أنّك ترى المرحوم مغبوطا ) گاه انسان آرزوى داشتن مال و مقام و دارايىهاى ديگرى را دارد . در حالى كه اگر از سرنوشت وى ، آگاه شود ، به حالش دل مىسوزاند و خدا را سپاس مىگويد كه جاى او نيست . براى نمونه ، اين آيه قرآن را بخوانيد : « و همان كسانى كه ديروز آرزو داشتند به جاى او باشند صبح مىگفتند واى مثل اين كه خدا روزى را براى هر كس از بندگانش كه بخواهد گشاده يا تنگ مىگرداند و اگر خدا بر ما منت ننهاده بود ما را هم به زمين فرو برده بود . واى گويى كه كافران رستگار نمىگردند . » « 2 » ( و المغبوط مرحوما ) گاه بىنوايى را مىبينى و به حالش دل مىسوزانى ؛ در حالى كه مقام وى نزد خداوند ، رفيع و بزرگ است . ( ليس ذلك إلّا نعيما زلّ و بؤسا نزل ) « ذلك » به « البأس » و « النعيم » اشاره مىكند . معناى آن بند اين است كه بيچارگى براى آزمودن گوهر مردان و پايداريشان رخ مىدهد و\r\n\r\n\r\n","description":"","footnote":"\r\n( 1 ) . « اعمل لدنياك كأنّك تعيش أبدا و اعمل لآخرتك كأنّك تموت غدا » من لا يحضره الفقيه : 3 / 94 ، ح 356 ؛ وسائل الشيعة : 17 / 76 ، ح 2 ؛ كنز العمال : 5 / 581 .\r\n( 2 ) .  وَ أَصْبَحَ الَّذِينَ تَمَنَّوْا مَكانَهُ بِالْأَمْسِ يَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَوْ لا أَنْ مَنَّ اللَّهُ عَلَيْنا لَخَسَفَ بِنا وَيْكَأَنَّهُ لا يُفْلِحُ الْكافِرُونَ  قصص / 28 : 82 .\r\n","page_name":" 601 ","page_number":601},
  {"content":"\r\n\r\nخوشىها نيز از دستى به دست ديگر منتقل مىشود . ( و من عبرها أنّ المرء يشرف على أمله فيقتطعه حضور أجله ) هر انسانى آرزوى انتقال از وضعيت موجود به بهتر از آن را دارد . انسان تهيدست آرزو مىكند ثروتمند باشد و ثروتمند آرزو مىكند بيشتر داشته باشد و گاه انسان همه تلاش خود را براى رسيدن به خواسته‌هايش مىكند و چون به هدف خويش نزديك مىشود و خيالش راحت مىگردد ، به‌ناگاه مرگ او را مىربايد و يا گرفتارى ديگرى به سرش مىآيد . اين مثل از گذشته معروف بوده است كه هرگاه كارى به پايان رسد ، نقص آن آشكار مىشود . ( فلا أمل يدرك ) آرزوها هميشه به واقعيت نمىپيوندند و بلكه بسيار پيش مىآيد كه مانعى فرارويشان پديد مىآيد . ( و لا مؤمّل يترك ) چگونه مىتوان از اميد دست كشيد و اگر چنين شود ، ديگر هيچ كس دست به هيچ كارى نمىزند . مهم آن است كه آدمى به كار خويش خوشنود نگشته و خشم خدا را به جان نخرد . ( ما أغرّ سرورها ) شادى دنيا بسيار ناچيز است و آن ناچيز نيز آميخته به‌ناخوشى است . ( و أظمأ ريّها ) روى آوردن دنيا گاه شرّ و عذابى براى انسان است . خداوند مىفرمايد : « اموال و فرزندانشان تو را به شگفت نياورد . جز اين نيست كه خدا مىخواهد در زندگى دنيا به وسيله اينها عذابشان كند و جانشان در حال كفر بيرون رود . » « 1 »\r\n( و أضحى فيئها ) خوشىهاى دنيا هنوز نيامده رخت برمىبندد ؛ همانند سايه به هنگامى كه خورشيد در ميانه آسمان قرار دارد . ( لا جاء يردّ ) رخدادهاى آينده ، مانند مرگ را نمىتوان پس زد . ( و لا ماض يرتدّ ) و به گذشته نيز نمىتوان\r\n\r\n\r\n","description":"","footnote":"\r\n( 1 ) .  فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا وَ تَزْهَقَ أَنْفُسُهُمْ وَ هُمْ كافِرُونَ  توبه / 9 : 55 .\r\n","page_name":" 602 ","page_number":602},
  {"content":"\r\n\r\nبازگشت . ( ما أقرب الحيّ من الميّت للحاقه به ) بنابراين هر انسان زنده‌اى از آن جهت كه روزى نبوده و روز ديگرى باز نخواهد بود ، مرده به‌شمار مىرود .\r\n\r\nزيان‌كارها ( 4 - 5 )\r\n« إنّه ليس شيء بشرّ من الشّرّ إلّا عقابه و ليس شيء بخير من الخير إلّا ثوابه و كلّ شيء من الدّنيا سماعه أعظم من عيانه و كلّ شيء من الآخرة عيانه أعظم من سماعه فليكفكم من العيان السّماع و من الغيب الخبر و اعلموا أنّ ما نقص من الدّنيا و زاد في الآخرة خير ممّا نقص من الآخرة و زاد في الدّنيا فكم من منقوص رابح و مزيد خاسر إنّ الّذي امرتم به أوسع من الّذي نهيتم عنه و ما احلّ لكم أكثر ممّا حرّم عليكم فذروا ما قلّ لما كثر و ما ضاق لما اتّسع ( 4 ) قد تكفّل لكم بالرّزق و امرتم بالعمل فلا يكوننّ المضمون لكم طلبه أولى بكم من المفروض عليكم عمله مع أنّه و اللّه لقد اعترض الشّكّ و دخل اليقين حتّى كأنّ الّذي ضمن لكم قد فرض عليكم و كأنّ الّذي فرض عليكم قد وضع عنكم فبادروا العمل و خافوا بغتة الأجل فإنّه لا يرجى من رجعة العمر ما يرجى من رجعة الرّزق ما فات اليوم من الرّزق رجي غدا زيادته و ما فات أمس من العمر لم يرج اليوم رجعته الرّجاء مع الجائي و اليأس مع الماضي ف  اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ مُسْلِمُونَ .  ( 5 ) »\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\nترجمه\r\nچيزى بدتر از شر و بدى نيست جز كيفر و عذاب آن و چيزى نيكوتر از خير و نيكى وجود ندارد جز پاداش آن . همه چيز دنيا شنيدن آن بزرگتر از ديدن آن است و هر چيز از آخرت ديدن آن بزرگتر از شنيدن آن است . پس كفايت مىكند شما را شنيدن از ديدن و خبر دادن از پنهانىهاى آخرت . آگاه باشيد ، هرگاه از دنياى شما كاهش يابد و به آخرت افزوده گردد بهتر از آن است كه از پاداش آخرت شما كاسته و بر دنياى شما افزوده شود . چه بسا كاهش يافته‌هايى كه سودآور است و افزايش داشته‌هايى كه زيان‌آور بود .\r\nهمانا به آن‌چه فرمان داده شديد گسترده‌تر از چيزى است كه شما را از آن باز داشتند و آن‌چه بر شما حلال است ، بيش از چيزى است كه بر شما حرام كرده‌اند . پس آن‌چه را اندك است براى آن‌چه كه بسيار است ترك كنيد و آن چه را بر شما تنگ گرفته‌اند به‌خاطر آن‌چه كه شما را در گشايش قرار دادند انجام ندهيد . خداوند روزى شما را ضمانت كرده و شما را به كار و تلاش امر فرموده ، پس نبايد روزى تضمين شده را بر آن‌چه كه واجب شده مقدم داريد ، با اين‌كه به خدا سوگند ، آنچنان نادانى و شك و يقين به‌هم آميخته است كه گويا روزى تضمين شده بر شما واجب است و آن‌چه را كه واجب كرده‌اند ، برداشتند . پس در اعمال نيكو شتاب كنيد و از فرارسيدن مرگ ناگهانى بترسيد ، زيرا آن‌چه از روزى كه از دست رفته ، اميد بازگشت آن وجود دارد ، اما عمر گذشته را نمىشود بازگرداند . آن‌چه را امروز از بهره دنيا كم شده مىتوان فردا به‌دست آورد ؛ اما آن‌چه ديروز از عمر گذشته ، اميد\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nبه‌بازگشت آن نيست . به آينده اميدوار و از گذشته نااميد باشيد . « از خدا بترسيد و جز بر مسلمانى نميريد . »\r\n\r\nواژه‌شناسى\r\nإعترض الشّكّ : شك مانع شد .\r\nدخل : توهم كرد .\r\n\r\nساختار ادبى\r\nإنّه : ضمير « إنّه » ضمير شأن است .\r\nكلّ شىء . . . عيانه أعظم : « عيانه » مبتدا و « أعظم » خبر آن است و كل جمله خبر براى « كل شىء » است .\r\nكم : خبريه و مبتدا و محلا مرفوع است .\r\nرابح : خبر براى مبتداى محذوف و در اصل چنين بوده است : « هو رابح » و جمله خبر براى « كم » است .\r\nخاسر : مانند قبلى است .\r\nطلبه أولى : مبتدا و خبر است و همه جمله ، خبر « يكون » است .\r\nعمله : نائب فاعل « مفروض » است .\r\n\r\nشرح و تفسير\r\n( إنّه ليس شيء بشرّ من الشّرّ إلّا عقابه و ليس شيء بخير من الخير إلّا ثوابه ) شر هر چيزى است كه تجربه ، آن را سبب زيان و عقب‌ماندگى بشمارد و خير ، هر چيزى است كه تجربه آن را سودمند بشمرد . گاه نيز ممكن است ، يك چيز از يك جهت زيان‌مند و از جهت ديگرى سودمند كه در اين صورت در\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nحالت اول شر و در حالت دوم خير است . امام عليه السّلام به‌وجود دو نوع خير و شر اشاره مىكند : دنيوى و اخروى . كمترين شر اخروى بارها و بارها بيشتر از همه شرهاى دنيوى است و كمترين خير اخروى بارها و بارها بيشتر از همه خيرات دنيوى است . امام عليه السّلام در اين باره مىفرمايد : « خيرى كه پس از آن آتش است ، خير نيست و شرى كه پس از آن بهشت ، شر نيست و هر خوشى به جز بهشت پست و ناچيز است و هر بلايى به جز جهنم عافيت و سلامت است . » « 1 » سپس امام عليه السّلام مىافزايد : ( و كلّ شيء من الدّنيا سماعه أعظم من عيانه ) اشتباه در سخن بيش از مشاهده رخ مىدهد . ( و كلّ شيء من الآخرة عيانه أعظم من سماعه ) بهشت و جهنم قابل تصور نيستند و واژه‌ها نمىتوانند آنها را توصيف كنند ؛ زيرا بين پديده‌هاى دنيا و آخرت تفاوت بسيار است . براى همين درباره بهشت گفته شده است : « در آن چيزهايى هست كه چشم نديده و گوش نشنيده و به ذهن هيچ انسانى نمىرسد . » « 2 » ديدن آخرت در اين جهان ممكن نيست و واقعيت آن بسى بزرگتر از شنيده‌هاى ما است . بنابراين ، شنيده‌هاى ما از آخرت درست است و بلكه بسيار كمتر از كل واقعيت آن است و اين مقدار كم نيز خود براى هشدار ما و اتمام حجت بر ما كافى است .\r\nبنابراين ، بايد به نداى آن گوش فراداده و از عذاب جهنم پرهيز و براى رسيدن به بهشت تلاش كنيم .\r\n\r\n\r\n","description":"","footnote":"\r\n( 1 ) . « ما خير بخير بعد النّار و ما شرّ بشرّ بعده الجنّة و كلّ نعيم دون الجنّة فهو محقور و كلّ بلاء دون النّار عافية » حكمت : 386 .\r\n( 2 ) . « ما لا عين رأت و لا أذن سمعت و لا خطر على قلب بشر » صحيح بخارى : 4 / 86 ؛ صحيح مسلم : 1 / 121 ؛ مسند احمد : 2 / 370 .\r\n","page_name":" 606 ","page_number":606},
  {"content":"\r\n\r\n( و اعلموا أنّ ما نقص من الدّنيا و زاد في الآخرة خير ممّا نقص من الآخرة و زاد في الدّنيا ) گفته شد كه هر كارى ممكن است از جهتى سودمند و از جهتى زيان‌بار باشد ؛ پس براى انجام كارها بايد ديد كه كدام كفه ترازو سنگين‌تر است ؟ پس هر كارى كه سودش بيش از زيانش باشد ، كار نيكويى است و هر كارى كه زيانش بيش از سودش باشد ، كار ناپسندى است . بديهى است كه همه سودهاى دنيا با اندكى از زيانهاى آخرت برابرى نمىكنند . بنابراين ، بايد از هر كارى كه زيان اخروى براى ما دارد ، پرهيز كرد . ( فكم من منقوص رابح و مزيد خاسر ) پس ، چه بسيار رخ مىدهد كه زيانها سود به حساب آمده و سودها زيان به شمار روند .\r\n\r\nدرباره دين و زندگى\r\n( إنّ الّذي امرتم به أوسع من الّذي نهيتم عنه و ما احلّ لكم أكثر ممّا حرّم عليكم فذروا ما قلّ لما كثر و ما ضاق لما اتّسع ) شريعت - چه آسمانى ، چه دنيوى - بايد همگام با زندگى بوده و نيازهاى آن را بر طرف سازد ؛ زيرا هدف از آن همين بوده است و اگر چنين نباشد ، ديگر سودى ندارد . براى دستيابى شريعت اسلامى به اين هدف ، قواعدى عمومى بر پايه زندگى انسان وضع شده كه همه متون دينى در پرتو آنها فهميده مىشود . براى نمونه يكى از آنها ، لزوم تكليف به ما يطاق است : « خداوند هيچ كس را جز به قدر توانايىاش تكليف نمىكند . آن‌چه از خوبى به‌دست آورده به سود او و آن‌چه از بدى به‌دست آورده به زيان او است . پروردگارا ! اگر فراموش كرديم يا به خطا رفتيم بر ما مگير . پروردگارا ! هيچ بارگرانى بر دوش مامگذار ؛ همچنان كه بر ( دوش ) كسانى كه پيش از ما بودند نهادى . پروردگارا ! و آن‌چه تاب آن نداريم بر ما\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nتحميل مكن و از ما درگذر و ما را ببخشاى و بر ما رحمت آور . سرور ما تويى ؛ پس ما را بر گروه كافران پيروز كن . » « 1 » و نيز ضرورت مدارا بر مردم در احكام شرعى : « ماه رمضان همان ماه است كه در آن قرآن فرو فرستاده شده است ؛ كتابى كه مردم را راهبر و متضمن دلايل آشكار هدايت و ميزان تشخيص حق از باطل است . پس هر كس از شما اين ماه را درك كند بايد آن را روزه بدارد و كسى كه بيمار يا در سفر است بايد به شماره آن تعدادى از روزهاى ديگر را روزه بدارد . خدا براى شما آسانى مىخواهد و براى شما دشوارى نمىخواهد تا شماره مقرر را تكميل كنيد و خدا را به پاس آنكه رهنمونيتان كرده است به بزرگى بستاييد و باشد كه شكرگزارى كنيد . » « 2 » و هدايت و رعايت مصالح مردم : « قطعا اين قرآن به آيينى كه خود پايدارتر است راه مىنمايد و به آن مؤمنانى كه كارهاى شايسته مىكنند مژده مىدهد كه پاداشى بزرگ برايشان خواهد بود . » « 3 » و نيز « و بايد از ميان شما گروهى مردم را به نيكى دعوت كنند و به كار شايسته وادارند و از زشتى بازدارند و آنان\r\n\r\n\r\n","description":"","footnote":"\r\n( 1 ) .  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَ عَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ  بقره / 2 : 286 .\r\n( 2 ) .  شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ وَ بَيِّناتٍ مِنَ الْهُدى وَ الْفُرْقانِ فَمَنْ شَهِدَ مِنْكُمُ الشَّهْرَ فَلْيَصُمْهُ وَ مَنْ كانَ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ وَ لِتُكْمِلُوا الْعِدَّةَ وَ لِتُكَبِّرُوا اللَّهَ عَلى ما هَداكُمْ وَ لَعَلَّكُمْ تَشْكُرُونَ  بقره / 2 : 185 .\r\n( 3 ) .  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً  اسراء / 17 : 9 .\r\n","page_name":" 608 ","page_number":608},
  {"content":"\r\n\r\nهمان رستگارانند . » « 1 » و نيز « هر حكمى را نسخ كنيم يا آن را به‌دست فراموشى بسپاريم بهتر از آن يا مانندش را مىآوريم . مگر ندانستى كه خدا بر هر كارى توانا است . » « 2 » و نيز « خدا تباهكار را از درستكار بازمىشناسد و اگر خدا مىخواست در اين باره شما را به دشوارى مىانداخت . آرى خداوند توانا و حكيم است . » « 3 » و آيات ديگر كه فقها بر پايه آن شريعت را پيرو مصلحت دانسته‌اند .\r\nافزون بر آن ، خداوند مىفرمايد : « از تو مىپرسند چه چيزى براى آنان حلال شده است ؟ بگو چيزهاى پاكيزه براى شما حلال گرديده و نيز صيد حيوانات شكارگر كه شما به عنوان مربيان سگهاى شكارى از آن‌چه خدايتان آموخته به آنها تعليم داده‌ايد براى شما حلال شده است . پس از آن‌چه آنها براى شما گرفته و نگاه داشته‌اند بخوريد و نام خدا را بر آن ببريد و پرواى خدا بداريد كه خدا زودشمار است . » « 4 » يكى از پايه‌هاى مهم شريعت اسلام آن است كه محرمات ، به هنگام ضرورى مباح مىشوند و حتى گفتن كفر در صورت ضرورت و نيز وجود ايمان استوار قلبى مانعى ندارد : « كسى كه براى حفظ جان خود به خوردن آنها ناچار شود در صورتى كه ستمگر و متجاوز\r\n\r\n\r\n","description":"","footnote":"\r\n( 1 ) .  وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ  آل عمران / 3 : 104 .\r\n( 2 ) .  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها أَ لَمْ تَعْلَمْ أَنَّ اللَّهَ عَلى كُلِّ شَيْءٍ قَدِيرٌ  بقره / 2 : 106 .\r\n( 3 ) .  وَ اللَّهُ يَعْلَمُ الْمُفْسِدَ مِنَ الْمُصْلِحِ وَ لَوْ شاءَ اللَّهُ لَأَعْنَتَكُمْ إِنَّ اللَّهَ عَزِيزٌ حَكِيمٌ  بقره / 2 : 220 .\r\n( 4 ) .  يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ  مائده / 5 : 4 .\r\n","page_name":" 609 ","page_number":609},
  {"content":"\r\n\r\nنباشد بر او گناهى نيست ، زيرا خدا آمرزنده و مهربان است . » « 1 » و نيز « هر كس پس از ايمان‌آوردن خود به خدا كفر ورزد عذابى سخت خواهد داشت مگر آن كس كه مجبور شده ولى قلبش به ايمان اطمينان دارد ليكن هر كه سينه‌اش به كفر گشاده گردد خشم خدا بر آنان است و برايشان عذابى بزرگ خواهد بود . » « 2 » از اين‌جا معناى اين جمله فهميده مىشود كه حلال خداوند ما را از حرام بىنياز مىكند ؛ زيرا حلال گسترده‌تر و بيشتر از حرام است و خداوند هيچ حرامى را قرار نداده ، مگر آن‌كه بهتر از آن را حلال گردانيده باشد .\r\n( قد تكفّل لكم بالرّزق ) به ما دستور عمل داده شده است و تلاش هر كسى به اندازه سختىهايى است كه متحمل مىشود . « 3 » هيچ چيز بدون كوشش و تلاش داده نمىشود . زمين ، تنها پس از شخم‌زدن بار مىدهد و هيچ ماشينى نيز خود به خود كار نمىكند . بنابراين ، كسانى كه خود كار نمىكنند و سربار ديگران هستند ، آنان از سنت‌ها و شريعت خداوند ، خارج شده‌اند .\r\n( فلا يكوننّ المضمون لكم طلبه أولى بكم من المفروض عليكم عمله ) تلاش كنيد و خداوند روزى شما را مىدهد . حماقت و نادانى است كه آدمى حق خود را درخواست كند و تكليف خويش را به‌جاى نياورد . . . از اين‌جا مىتوانيم به راز خوارى عرب پى ببريم . آنان از اسرائيل مىخواهند كه زمين‌هايشان را پس دهد ؛ اما به تكليف جهاد تن درنمىدهند . ( مع أنّه و اللّه\r\n\r\n\r\n","description":"","footnote":"\r\n( 1 ) .  فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ  بقره / 2 : 173 .\r\n( 2 ) .  مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ  نحل / 16 : 106 .\r\n( 3 ) . عيون الحكم و المواعظ : 218 ؛ غرر الحكم : 4690 .\r\n","page_name":" 610 ","page_number":610},
  {"content":"\r\n\r\nلقد اعترض الشّك و دخل اليقين ) امام عليه السّلام سوگند مىخورد كه حال يارانش و بسيارى ديگر ، مانند كسى است كه به خداوند اعتماد نداشته و به عدل او ايمان ندارند ؛ خداوند ، تنها با كسانى است كه راستگو و مجاهد باشند و تسليم خوارى و ذلت نشوند . ( حتّى كأنّ الّذي ضمن لكم قد فرض عليكم ) شك و بىاعتمادى به خدا به جايى رسيده كه شما روزى و قدرت و مقام را از دست ديگرى مىجوييد و از آن وى مىدانيد . ( و كأنّ الّذي فرض عليكم ) خداوند از شما كار و كوشش به همراه توكل و ايمان خواسته بود . ( قد وضع عنكم ) بدون ترديد ، شك و بىاعتمادى به خدا همزاد شرك و الحاد است . برخى در توضيح بند پيش گفته نوشته‌اند تلاش براى به‌دست آوردن روزى از ضعف توكل به خدا ناشى مىشود . اين سخن نادرست است ؛ زيرا توكل كليد عمل است . از پيامبر صلّى اللّه عليه و آله به تواتر نقل شده كه « پاى شتر خويش را ببند و سپس توكل كن . » « 1 » و نيز « واعظ بىعمل مانند تيراندازى است كه كمان ندارد . » « 2 » ( فبادروا العمل و خافوا بغتة الأجل ) امام عليه السّلام نمىگويد كه توكل به خدا كافى است و نيازى به تلاش و كوشش نيست . خداوند نيز مىفرمايد : « اوست كسى كه زمين را براى شما رام گردانيد . پس در فراخناى آن رهسپار شويد و از روزى خدا بخوريد و رستاخيز به سوى اوست . » « 3 » و نيز « و چون نماز گزارده شد در\r\n\r\n\r\n","description":"","footnote":"\r\n( 1 ) . « اعقل توكّل » فيض القدير : 6 / 88 ، ح 8532 ؛ عوالى اللئالى : 1 / 75 ، ح 149 .\r\n( 2 ) . « الدّاعي بلا عمل كالرّامي بلا وتر » حكمت : 336 .\r\n( 3 ) .  هُوَ الَّذِي جَعَلَ لَكُمُ الْأَرْضَ ذَلُولًا فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ  ملك / 67 : 15 .\r\n","page_name":" 611 ","page_number":611},
  {"content":"\r\n\r\nروى زمين پراكنده گرديد و فضل خدا را جويا شويد و خدا را بسيار ياد كنيد باشد كه شما رستگار گرديد . » « 1 »\r\n( فإنّه لا يرجى من رجعة العمر ما يرجى من رجعة الرّزق ما فات اليوم من الرّزق رجي غدا زيادته و ما فات أمس من العمر لم يرج اليوم رجعته الرّجاء مع الجائي و اليأس مع الماضي ) اگر روزى از بين رود مىتوان با تلاش و كوشش آن را از نو به‌دست آورد . اما عمر آدميان از پيش معين شده است و آن‌چه از آن گذشته ديگر بازنمىگردد . اين تفسير ، آن‌چه را در شرح بندهاى گذشته گفتيم تأييد مىكند و آن‌گونه كه برخى از شارحان انجام داده‌اند ، نيازى به تأويل نيست .\r\n( فاتّقوا اللّه ) در همه كارهايتان پرهيز از خدا داشته باشيد و تنها از او پيروزى و موفقيت را بخواهيد و به هوش و توانايىهايتان غره نشويد كه شما و هرچه انجام مىدهيد ، در دست قدرت خداوند هستيد .\r\n\r\n\r\n","description":"","footnote":"\r\n( 1 ) .  فَإِذا قُضِيَتِ الصَّلاةُ فَانْتَشِرُوا فِي الْأَرْضِ وَ ابْتَغُوا مِنْ فَضْلِ اللَّهِ وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  جمعه / 62 :\r\n10 .\r\n","page_name":" 612 ","page_number":612},
  {"content":"\r\n\r\n\r\nخطبه 115\r\n\r\nدرخواست باران از خداوند ( 1 - 2 )\r\n« اللّهم قد انصاحت جبالنا و اغبرّت أرضنا و هامت دوابّنا و تحيّرت في مرابضها و عجّت عجيج الثّكالى على أولادها و ملّت التّردّد في مراتعها و الحنين إلى مواردها ( اللّهمّ فارحم أنين الآنّة و حنين الحانّة ) اللّهمّ فارحم حيرتها في مذاهبها و أنينها في موالجها اللّهمّ خرجنا إليك حين اعتكرت علينا حدابير السّنين و أخلفتنا مخايل الجود فكنت الرّجاء للمبتئس و البلاغ للملتمس ( 1 ) ندعوك حين قنط الأنام و منع الغمام و هلك السّوام أن لا تؤاخذنا بأعمالنا و لا تأخذنا بذنوبنا و انشر علينا رحمتك بالسّحاب المنبعق و الرّبيع المغدق و النّبات المونق سحّا وابلا تحيي به ما قد مات و تردّ به ما قد فات اللّهمّ سقيا منك محيية مروية تامّة عامّة طيّبة مباركة هنيئة مريئة مريعة زاكيا نبتها ثامرا فرعها ناضرا ورقها تنعش بها الضّعيف من عبادك و تحيي بها الميّت من بلادك . ( 2 ) »\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n\r\nترجمه\r\nخداوندا كوه‌هاى ما از بىآبى شكاف خورده و زمين ما غبارآلود و دام‌هاى ما در آغل‌هاى خود سرگردانند و چون زن بچه مرده فرياد مىكشند و از رفت‌وآمد بىحاصل به‌سوى چراگاه‌ها و آبشخورها ، خسته شده‌اند . بار خدايا بر ناله گوسفندان و فرياد و آه شتران ماده رحمت‌آور . خدايا به سرگردانى آنها در راه‌ها و ناله‌هايشان در خوابگاه‌ها رحمت آور . بار خدايا هنگامى به سوى تو بيرون آمديم كه خشكسالى پياپى هجوم آورده و ابرهاى پر باران از ما پشت كرده و خشك و نامهربان بدون بارش قطره‌اى باران گذشتند . خدايا تو اميد هر بيچاره و حل كننده مشكلات هر طلب كننده مىباشى ، خدايا تو را مىخوانيم ، در اين هنگام كه همه نااميد شده‌اند و ابر رحمت بر ما نمىبارد و حيوانات ما نابود گرديدند ، ما را به كردار ما عذاب نكنى و به گناهان ما كيفر ندهى . خدايا رحمت خود را با ابر پرباران و بهار پر آب و گياهان خوش‌منظر شاداب بر ما نازل فرما ، بارانى درشت قطره بر ما فرو فرست كه مردگان را زنده و آن‌چه از دست ما رفته به ما بازگرداند .\r\nخدايا ما را با بارانى سيراب كن كه زنده كننده ، سيراب سازنده ، فراگير و به همه‌جا رونده ، پاكيزه و بابركت ، گوارا و پرنعمت ، گياه آن بسيار ، شاخه‌هاى آن به بار نشسته و برگ‌هايش تازه و آب‌دار باشد تا با چنان بارانى بنده ناتوان را توان بخشى و شهرهاى مرده‌ات را زنده سازى .\r\n\r\nواژه‌شناسى\r\nانصاحت : شكاف برداشت يا خشك شد .\r\nاغبرّت السماء : آسمان دگرگون شد .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nاغبرّت الأرض : گياهى از زمين نروييد .\r\nهامت : تشنه يا سرگردان شد .\r\nربضت الدّابّة : حيوان بر زمين نشست .\r\nالمربض : محل نشستن حيوان .\r\nرتع : متنعم گشت .\r\nرتعت الماشية : حيوان هرچه خواست خورد .\r\nمراتعها : مرتع‌گاه‌ها .\r\nالذّهاب : رفتن .\r\nالمذهب : محل رفتن .\r\nمواجلها : درگاهها .\r\nاعتكرت : زياده گشت .\r\nحدابير : جمع « حدبار » به معناى شتر لاغر و در كنايه از خشك‌سالى و قحطى از آن استفاده مىشود .\r\nالمخايل : ابرها .\r\nالمبتئس : اندوهگين . در قرآن آمده است : « غمگين مباش » « 1 » .\r\nالملتمس : طالب .\r\nالسّوام : جمع « سائمة » و به حيوانى گفت مىشود كه به چرا مىرود .\r\nالسّحاب المنبعق : ابر پرباران .\r\nالربيع المغدق : بهار حاصلخيز .\r\n\r\n\r\n","description":"","footnote":"\r\n( 1 ) .  فَلا تَبْتَئِسْ  هود / 11 : 36 .\r\n","page_name":" 615 ","page_number":615},
  {"content":"\r\n\r\nالوابل : باران شديد .\r\nالرّيع : رشد و حاصلخيزى .\r\nمريعة : حاصلخيز .\r\nثامرا : پرثمر .\r\nناظرا : زيبا .\r\n\r\nساختار ادبى\r\nأن لاتؤاخذنا : تأويل به مصدر مىرود و مفعول دوم براى « ندعوك » است و معناى آن چنين مىشود : از تو ، دست كشيدن مجازاتمان را مىخواهيم .\r\nسقيا ، سحّا : مفعول مطلق است .\r\nمحيية : حال براى سحاب است و كلمات منصوب پس از آن نيز چنين هستند .\r\nنبتها : فاعل « زاكيا » است .\r\nفرعها : فاعل « ثامرا » است و كلمات پس از آن نيز چنين هستند .\r\n\r\nپناه به خدا\r\nدر يكى از سالها ، باران بسيار كم شد و زمين خشك گرديد و امام عليه السّلام اين خطبه يا مناجات را براى نيايش به‌درگاه خدا خواند . . . هنگامى كه سختى شدت مىگيرد ، خدا تنها پناهگاه است و بهترين دعا ، ترك گناهان و توبه است . امام عليه السّلام ، پس از پيامبر صلّى اللّه عليه و آله دومين نفر از اهل‌بيت عليهم السّلام است كه در اين آيه شريفه از آنها ياد شده است : « خدا فقط مىخواهد آلودگى را از شما خاندان\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nپيامبر بزدايد و شما را پاك و پاكيزه گرداند . » « 1 » بنابراين خداوند دعاى امام عليه السّلام را مستجاب كرده و زمين را از نو زنده ساخت .\r\nدعا هيچ بلايى را بر طرف نمىكند و سنتهاى طبيعت را برهم نمىزند و باران هميشه از آسمان مىبارد و باد برپايه قوانين طبيعى مىوزد ؛ پيامبر صلّى اللّه عليه و آله نيز خود به هنگام بيمارى ، از دارو استفاده مىكرد و به اين كار سفارش مىكرد و مىفرمود : خداوند هيچ دردى را نساخته مگر آن‌كه دارويش نيز با آن باشد . . . بنابراين تنها سخنى كه مىتوان در اين باره گفت اشاره به امكان وقوع معجزات و خوارق عادات است كه قرآن آنها را ممكن دانسته است و نمونه‌هايى از آنها را مانند طوفان نوح و زنده‌كردن مردگان به‌دست حضرت عيسى ياد كرده است . خداوند خود سبب‌ساز است و سببها را هرگونه كه بخواهد ، دگرگون مىكند و جاى شگفتى نيست اگر بنده‌اى از خداى خود فرمان برد ، خدا نيز گاهى برخى از خواسته‌هايش را اجابت كند .\r\nشايد گفته شود كه درست است خدا بر هر كارى توانا است ، ولى او در دنيا تنها بر پايه سنت‌ها و قوانين طبيعى حكم مىراند و نه بر اساس محبت و پرهيزگارى كه جاى آن در آخرت است . در پاسخ گفته مىشود كه خداوند در دنيا از دو نوع سبب استفاده مىكند :\r\n1 - اسباب طبيعى كه فرقى بين نيكوكار و بدكار نگذاشته و خداوند ، در برخورد با بيشتر بندگانش از جمله پيامبران - مگر در حالات خاص - آنها را به كار مىگيرد .\r\n\r\n\r\n","description":"","footnote":"\r\n( 1 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n","page_name":" 617 ","page_number":617},
  {"content":"\r\n\r\n2 - اسباب خاص كه خداوند ، به‌دستور خويش و بدون واسطه آنها را پديد مىآورد و هيچ تفسيرى براى معجزات و خوارق عادات جز از اين راه نيست .\r\nاستجابت دعاى اوليا و پرهيزگاران نيز با عنايت پروردگار صورت مىگيرد . خداوند ، زمينه‌هاى طبيعى از بين‌رفتن گرفتارى و برآورده‌شدن خواسته آنان را فراهم مىآورد و خدا اگر كارى را بخواهد ، مىتواند سبب‌هاى آن را فراهم آورد .\r\nدر كتاب اصول كافى از امام صادق عليه السّلام نقل شده كه فرمود : « دعاى چهار نفر مستجاب نمىشود : نخست ، كسى كه در خانه نشسته و از خدا روزى بخواهد . خدا به او مىگويد : مگر تو را فرمان ندادم كه در پى روزى باشى ؟\r\nدوم كسى كه براى رهايى از زنش دعا كند و خدا به او مىگويد مگر اختيار او را به‌دست تو ندادم . سوم ، كسى كه ثروتش را تباه سازد و دوباره از خدا ثروتى بخواهد . پس به او گفته مىشود : مگر تو را به صرفه‌جويى و درست‌كارى سفارش نكردم ؟ چهارم ، كسى كه مال خود را بدون گواه گرفتن كسى ، قرض دهد ؛ . پس به او گفته مىشود : مگر فرمان ندادم كه گواه بگير . » « 1 »\r\n\r\n( 3 )\r\n« اللّهمّ سقيا منك تعشب بها نجادنا و تجري بها و هادنا و يخصب بها جنابنا و تقبل بها ثمارنا و تعيش بها مواشينا و تندى بها أقاصينا و\r\n\r\n\r\n","description":"","footnote":"\r\n( 1 ) .  وَ إِذِ اسْتَسْقى مُوسى لِقَوْمِهِ فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ  بقره / 2 : 60 .\r\n","page_name":" 618 ","page_number":618},
  {"content":"\r\n\r\nتستعين بها ضواحينا من بركاتك الواسعة و عطاياك الجزيلة على بريّتك المرملة و وحشك المهملة و أنزل علينا سماء مخضلة مدرارا هاطلة يدافع الودق منها الودق و يحفز القطر منها القطر غير خلّب برقها و لا جهام عارضها و لا قزع ربابها و لا شفّان ذهابها حتّى يخصب لإمراعها المجدبون و يحيا ببركتها المسنتون فإنّك تنزل الغيث من بعد ما قنطوا و تنشر رحمتك و أنت الوليّ الحميد . »\r\n\r\nترجمه\r\nخدايا بارانى ده كه بسيار ببارد تا زمين‌هاى بلند ما پرگياه شود و در زمين‌هاى پست روان گردد و نعمت‌هاى فراوان در اطراف ما گسترش يابد ، تا با آن ميوه‌هاى ما بسيار ، گله‌هاى ما زنده و فراوان و سرزمينهاى دور تر از ما نيز بهرمند گردند و روستاهاى ما از آن نيرومند شوند . اينها همه از بركات گسترده و بخشش‌هاى فراوان تو باشد كه بر سرزمين‌هاى فقر زده و حيوانات وحشى ما نازل مىگردد . خداوندا بارانى ده دانه درشت كه پياپى براى سيراب شدن گياهان ما ببارد ، چنان كه قطرات آن يكديگر را برانند و دانه‌هاى آن به شدت بر هم كوبيده شوند ، نه رعد و برقى بىباران و ابرى بىثمر و كوچك و پراكنده و نه دانه‌هاى ريز باران همراه با بادهاى سرد . خدايا بارانى پرآب فرو فرست كه قحطى زدگان به نعمت‌هاى فراوان رسند و آثار خشكسالى از ميان برود كه همانا ، تويى خداوندى كه پس از نااميد شدن مردم باران را فرو مىفرستى و رحمت خود را همه‌جا گسترش مىدهى و تويى سرپرست نظام آفرينش كه به ستودن سزاوارى .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nواژه‌شناسى\r\nنجاد : جمع « نجد » و به زمين بلند مىگويند .\r\nوهاد : جمع « وهدة » و به زمين پست مىگويند .\r\nالجناب : ناحيه .\r\nالأقاصى : جمع « قاصى » و به معناى دور است .\r\nضواحى البلد : حومه‌هاى شهر . همچنين شايد منظور از « ضواحى » در اين جا بركه‌ها و امكان تجمع آب باشد و تعبير « تستعينوا » نيز قرينه‌اى بر آن است .\r\nمرملة : فقير .\r\nمخضلة : حاصلخيز .\r\nالودق : باران .\r\nأودقت السّماء : آسمان باريد .\r\nيحفز : فشار وارد كرده و به‌پيش مىرود .\r\nبرق خلّب : رعد و برقى بدون باران .\r\nجهام : ابر بىباران .\r\nالعارض : ابرهايى كه در افق پديدار مىشوند .\r\nقزع : كند يا پراكنده شد .\r\nالرّباب : ابر .\r\nالشّفّان : باد سرد .\r\nالذّهاب : بارانهاى نرم .\r\nأمرع : حاصل‌خيز كرد .\r\nالمسنتون : قحطىزدگان .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n\r\nساختار ادبى\r\nسقيا : مفعول مطلق است .\r\nمن بركاتك : جار و مجرور متعلق به « اسقنا » است .\r\nمخضلة : صفت براى « سماء » است .\r\nمدرارا ، حاطلة ، غير : حال براى « سماء » است .\r\nأنت الولىّ : حال براى ضمير « تنشر » است .\r\n\r\nنمازاستسقاء\r\nدر شرح اين خطبه ، سخنى بيش از آن‌چه در بخش واژه‌شناسى و ساختار ادبى گذشت نيست و پيش از اين نيز اشاره‌اى به شيوه تاثير دعا در نظام طبيعت شد . حال به شيوه نماز استسقاء مىپردازيم .\r\nنماز استسقاء در قرآن و سنت آمده و اجماع مسلمانان آن را پذيرفته‌اند .\r\nخداوند مىفرمايد : « و هنگامى كه موسى براى قوم خود در پى آب برآمد گفتيم با عصايت بر آن تخته‌سنگ بزن پس دوازده چشمه از آن جوشيدن گرفت [ به‌گونه‌اى كه 
  ] هر قبيله‌اى آبشخور خود را مىدانست . » و نيز « و گفتم از پروردگارتان آمرزش بخواهيد كه او همواره آمرزنده است . » « 1 » و نيز « [ تا 
  ] بر شما از آسمان باران پىدرپى فرستد . » « 2 » در روايت نيز آمده است كه پيامبر صلّى اللّه عليه و آله به همراه يارانش نماز استسقاء مىخواند . نمازاستسقاء را در مواقع خشكسالى و كم‌بارانى مىخوانند . مذاهب اسلامى اتفاق نظر دارند كه در\r\n\r\n\r\n","description":"","footnote":"\r\n( 1 ) .  فَقُلْتُ اسْتَغْفِرُوا رَبَّكُمْ إِنَّهُ كانَ غَفَّاراً  نوح / 71 : 10 .\r\n( 2 ) .  يُرْسِلِ السَّماءَ عَلَيْكُمْ مِدْراراً  نوح / 71 : 11 .\r\n","page_name":" 621 ","page_number":621},
  {"content":"\r\n\r\nصورت نيامدن باران پس از نماز استسقاء مستحب است آن را تكرار كنند و نيز سه روز روزه بگيرند و مردم ، با پاى پياده و حالت خشوع بيرون روند و زنان و كودكان و كهنسالان و حيوانات را نيز با خود ببرند تا نظر رحمت خداوند را جلب كنند . « 1 » اين نماز را مىتوان ، به جماعت يا فرادى خواند . « 2 » همچنين اين نماز ، اذان و اقامه ندارد و مستحب است ، امام عليه السّلام پيش از خواندن نماز خطبه بخواند . « 3 » شيوه نماز نيز به اتفاق‌نظر همه علما مانند نماز عيد است ؛ به استثناى مالكيان « 4 » و حنفيان « 5 » كه چند تكبير اضافه نسبت به نماز عيد ، در آن در نظر گرفته‌اند . اماميه مىگويند كه پس از هر تكبير ، انجام قنوت مستحب است و در آن دعايى براى جلب رحمت خداوند خوانده شود و درخواست باران شود . « 6 » مذاهب فقهى چهارگانه بر اين باورند كه اين دعا را بايد امام جماعت پس از نماز بخواند . « 7 »\r\nگويند كه يك اعرابى گوسفندانى داشت كه آنان را خود به چرا مىبرد . در يكى از سالها خشكسالى شد و زندگى بر اعرابى سخت گرديد . پس رو به خدا كرد و اين شعر را خواند : « اى پروردگار بندگان ، تو را با ما چه‌كار ؟ پيش از اين براى ما باران مىفرستادى ؛ حالا تو را چه شده است ؟ ! اى كسى كه پدر\r\n\r\n\r\n","description":"","footnote":"\r\n( 1 ) . الأم : 1 / 248 ؛ الخلاف : 1 / 686 ؛ الذكرى : 4 / 250 .\r\n( 2 ) . تذكرة الفقهاء : 4 / 212 ؛ المبسوط ، سرخسى : 1 / 134 ؛ المعتبر : 224 .\r\n( 3 ) . المجموع : 5 / 83 ؛ التهذيب : 3 / 150 ؛ تذكرة الفقهاء : 4 / 213 .\r\n( 4 ) . المدوّنة الكبرى : 1 / 166 ؛ بداية المجتهد : 1 / 215 ؛ المجموع : 5 / 103 .\r\n( 5 ) . صحيح بخارى : 2 / 34 ؛ النّتف : 1 / 105 ؛ بدائع الصنائع : 1 / 282 .\r\n( 6 ) . تذكرة الفقهاء : 4 / 206 ؛ الذكرى : 4 / 254 ؛ الكافى : 3 / 462 .\r\n( 7 ) . النهاية ، ابن كثير : 3 / 231 ؛ سنن ابى داود : 1 / 304 .\r\n","page_name":" 622 ","page_number":622},
  {"content":"\r\n\r\nندارى ، برايمان باران بفرست . » در بين عرب ، رايج است كه به هنگام درخواست حاجتى از خدا ، او را با عبارت « لا أبا لك » ( اى كسى كه پدر ندارى ) خطاب مىكنند . « 1 »\r\n\r\n\r\n","description":"","footnote":"\r\n( 1 ) . گويند هنگامى كه سليمان بن عبد الملك اين شعر را از اعرابى شنيد گفت : خدايا گواهى مىدهم كه تو پدر و همسر و فرزندى ندارى .\r\n","page_name":" 623 ","page_number":623},
  {"content":"\r\n\r\n\r\nخطبه 116\r\n\r\nفراموشى و يادآورىها\r\n« أرسله داعيا إلى الحقّ و شاهدا على الخلق فبلّغ رسالات ربّه غير و ان و لا مقصّر و جاهد في اللّه أعداءه غير واهن و لا معذّر إمام من اتّقى و بصيرة من اهتدى منها و لو تعلمون ما أعلم ممّا طوي عنكم غيبه إذا لخرجتم إلى الصّعدات تبكون على أعمالكم و تلتدمون على أنفسكم و لتركتم أموالكم لا حارس لها و لا خالف عليها و لهمّت كلّ امرئ منكم نفسه لا يلتفت إلى غيرها و لكنّكم نسيتم ما ذكّرتم و أمنتم ما حذّرتم فتاه عنكم رأيكم و تشتّت عليكم أمركم و لوددت أنّ اللّه فرّق بيني و بينكم و ألحقني به من هو أحقّ بي منكم قوم و اللّه ميامين الرّأي مراجيح الحلم مقاويل بالحقّ متاريك للبغي مضوا قدما على الطّريقة و أوجفوا على المحجّة فظفروا بالعقبى الدّائمة و الكرامة الباردة أما و اللّه ليسلّطنّ عليكم غلام ثقيف الذّيّال الميّال يأكل خضرتكم و يذيب شحمتكم إيه أبا وذحة . »\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n\r\nترجمه\r\nخداوند پيامبر صلّى اللّه عليه و آله را فرستاد تا دعوت‌كننده به حق و گواه اعمال خلق باشد . پيامبر صلّى اللّه عليه و آله بدون سستى و كوتاهى ، رسالت پروردگارش را رسانيد و در راه خدا با دشمنانش بدون عذرتراشى جنگيد . پيامبر صلّى اللّه عليه و آله پيشواى پرهيزكاران و روشنىبخش چشم هدايت‌شدگان است .\r\nمردم ! اگر شما همانند من از آن‌چه بر شما پنهان است با خبر بوديد ، از خانه‌ها كوچ مىكرديد ، در بيابان‌ها سرگردان مىشديد و بر كردارتان اشك مىريختيد و چونان زنان مصيبت ديده بر سر و سينه مىزديد ، سرمايه خود را بدون نگهبان و جانشين رها مىكرديد و هر كدام از شما تنها به كار خود مىپرداختيد و به ديگرى توجهى نداشتيد . افسوس ، آن‌چه را به شما تذكر دادند فراموش كرديد و از آن‌چه شما را ترساندند ، ايمن گشتيد . گويا عقل از سرتان پريده و كارهاى شما آشفته شده است .\r\nبه خدا سوگند ، دوست داشتم كه خدا ميان من و شما جدايى اندازد و مرا به كسى كه نسبت به من سزاوارتر است ملحق فرمايد . به خدا سوگند ، آنان مردمى بودند ، نيك‌انديش ، ترجيح‌دهنده بردبارى ، گويندگان حق و ترك كنندگان ستم . پيش از ما به راه راست قدم گذاشته و شتابان رفتند و در به دست آوردن زندگى جاويدان آخرت و كرامت گوارا ، پيروز شدند .\r\nآگاه باشيد ، به خدا سوگند پسركى از طايفه ثقيف ( حجاج بن يوسف ) بر شما مسلط مىگردد كه هوسباز و گردن‌كش و ستمگر است ، سبزه‌زارهاى اموال و داراييهاى شما را مىچرد و چربى شما را آب مىكند . ابو وذحه : بس كن .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\n\r\nواژه‌شناسى\r\nغير وان : بدون كاهلى و تنبلى .\r\nلا معذّر : بهانه‌هاى پوچ نمىآورند .\r\nالصّعدات : جمع « صعيد » به معناى سطح زمين و نيز به گور ، راه و هر چيزى كه از سطح زمين بالاتر است ، گفته مىشود .\r\nتلتدمون : بر سر و صورت مىزنيد .\r\nالخالف : جانشين .\r\nهمّت : مشغول شد .\r\nميامين : افراد مبارك و مقدس .\r\nمراجيح : برگزيده‌ها .\r\nمقاويل : گوينده‌ها .\r\nمتاريك : ترك‌كنندگان .\r\nقدما : پيشىگيرندگان .\r\nباردة : گوارا .\r\nالذّيّال : كسى كه پيراهنش روى زمين كشيده مىشود .\r\nالميّال : ستمگر .\r\nالوذحة : سوسك .\r\n\r\nساختار ادبى\r\nداعيا ، غير : حال است .\r\nإمام : خبر براى مبتداى محذوف است و در اصل چنين بوده است : « هو امام » .\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nحارس : اسم لا و لها خبر آن است و همه جمله حال است .\r\nإن اللّه فرّق بينى و بينكم . . . : تأويل به مصدر مىرود و مفعول « وددت » قرار مىگيرد .\r\nميامين : اين واژه و واژگان پس از آن خبر براى « قوم » هستند .\r\nقدما : حال براى واو در « مضوا » است .\r\nإيه : اسم فعل به معناى درخواست فزونى است .\r\nأبا : منادا است .\r\n\r\nشرح و تفسير\r\n( أرسله داعيا إلى الحقّ و شاهدا على الخلق فبلّغ رسالات ربّه غير و ان و لا مقصّر و جاهد في اللّه أعداءه غير واهن و لا معذّر إمام من اتّقى و بصيرة من اهتدى ) ضمير در « أرسله » به پيامبر صلّى اللّه عليه و آله بازمىگردد . امام عليه السّلام پيش از اين نيز بارها پيامبر صلّى اللّه عليه و آله را چنين ستوده بود . در زندگى و منش پيامبر صلّى اللّه عليه و آله به ويژگىهاى بزرگ فراوانى بر مىخوريم كه براى همه نسلها ، الگويى و الا است و عقب‌ماندگى امروز مسلمانان مگر به سبب دور شدن از راه و روش پيامبر صلّى اللّه عليه و آله نيست ؟ !\r\n( و لو تعلمون ما أعلم ممّا طوي عنكم غيبه ) آن‌چه روزگار براى شما پنهان كرده است ، از جمله خوارى به دست امويان و مزدورانشان و خشم خداوند و حسابرسى او در جهان ديگر . ( لخرجتم إلى الصّعدات تبكون على أعمالكم و تلتدمون على أنفسكم و لتركتم أموالكم لا حارس لها و لا خالف عليها و لهمّت كلّ امرئ منكم نفسه لا يلتفت إلى غيرها ) اگر پرده از روى چشم مجرمان برداشته شود و سرنوشت خويش را ببينند ، زمين بر آنها تنگ گشته و از خانه و خانواده خويش برون رفته و بلكه حتى اگر بتوانند از خود نيز فرار مىكنند و\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nتوبه‌كنان به سوى خدا بازمىگردند ، ولى حكمت خداوند اقتضاء كرده كه پرده همچنان بر چشم بندگان باشد تا زمينه پاداش و كيفر فراهم آيد . ( و لكنّكم نسيتم ما ذكرتم و أمنتم ما حذّرتم فتاه عنكم رأيكم و تشتّت عليكم أمركم ) هواهاى نفسانى بر خردهايتان چيره گشته و شما را از ديدن حق آشكار كور ساخته و در نتيجه ، پيامدهاى بد كارهايتان را نمىبينيد ؛ در حالى كه پيش از اين بارها از آن پرهيز داده شده بوديد . در پى شهوات خويش راه افتاده و به هيچ چيز ديگر ، توجهى نمىكنيد .\r\n( و لوددت أنّ اللّه فرّق بيني و بينكم و الحقني به من هو أحقّ بي منكم ) انسان پاك خواهان هم‌صحبتى با پاكان و انسان پليد خواهان هم‌صحبتى با پليدان است .\r\nامام عليه السّلام سى سال با پيامبر خدا صلّى اللّه عليه و آله زيست و پس از آن با كوفيان بود و به ناكثين و مارقين و قاسطين گرفتار شد . بنابراين حق دارد كه حسرت گذشته را بخورد و از وضع كنونى گلايه كند و چون شمشير خيانت بر سرش فرود آمد ، با خوشحالى فرمود : « به پروردگار كعبه ، رستگار شدم . » « 1 » در حالى كه اگر آن حضرت پس از پيامبر صلّى اللّه عليه و آله با مردمانى خدادار و فرمان‌بردار مىزيست ، دشوارىها برايش آسان مىگشت و او در كنار آنها خوشبخت و آنان نيز در كنار آن حضرت خوشبخت بودند .\r\nگويا بند بعدى خطبه در پاسخ اين سوال است كه چه كسى براى تو سزاوارتر بود ، اى امير مومنان ؟ امام عليه السّلام پاسخ مىدهد : ( قوم و اللّه ميامين الرّأي مراجيح الحلم مقاويل بالحقّ متاريك للبغي مضوا قدما على الطّريقة و أوجفوا على\r\n\r\n\r\n","description":"","footnote":"\r\n( 1 ) . نك : مقاتل الطالبين : 29 و 47 ؛ تاريخ طبرى : 5 / 143 ؛ طبقات ابن سعد : 3 / 35 .\r\n","page_name":" 628 ","page_number":628},
  {"content":"\r\n\r\nالمحجّة فظفروا بالعقبى الدّائمة و الكرامة الباردة ) كسانى كه راست‌گفتار و سخت‌كوش و بردبار در جنگ باشند و نافرمانى خدا نكنند . . . ولى كجا چنين افرادى يافت مىشوند ؟ درگذشته بودند و نزد خداوند رفتند .\r\n( أما و اللّه ليسلّطنّ عليكم غلام ثقيف الذّيّال الميّال ) امام عليه السّلام اشاره به ظلم و ستم حجاج به مردم عراق دارد . « ذيّال » كنايه از تكبر و فخرفروشى است و « ميّال » به انسان ستم‌گر گفته مىشود . « 1 » ( يأكل خضرتكم ) ثروتهاى شما را غارت مىكند . ( و يذيب شحمتكم ) كنايه از ذلت و خوارى آنان است .\r\n( إيه أبا وذحة ) ابن أبى الحديد در تفسير اين بند ، حكايتى و اقوالى را نقل كرده است . اما به‌نظر مىرسد كه اين بند كنايه از پستى و فرومايگى حجاج باشد . « 2 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 278 .\r\n( 2 ) . درباره حجاج گفته شده كه قدى كوتاه داشت و لاغر اندام بود ، چشمانش فرو رفته و ساق پايش كژ و دستانش كوتاه بود . صورتش خوره داشت و سرش بىمو بود و گويى شبيه يك سوسك بود .\r\nنك : شرح نهج البلاغه ، ابن ابى الحديد : 7 / 281 ؛ شرح مئة كلمة ، بحرانى : 243 ؛ مروج الذهب :\r\n3 / 175 .\r\n","page_name":" 629 ","page_number":629},
  {"content":"\r\n\r\n\r\nخطبه 117\r\n\r\nتفسيم مال خدا در بين بندگانش\r\n« فلا أموال بذلتموها للّذي رزقها و لا أنفس خاطرتم بها للّذي خلقها تكرمون باللّه على عباده و لا تكرمون اللّه في عباده فاعتبروا بنزولكم منازل من كان قبلكم و انقطاعكم عن أوصل إخوانكم . »\r\n\r\nترجمه\r\nنه اموال خود را در راه خدايى كه آن مال‌ها را روزى شما كرد مىبخشيد ، نه جان‌ها را در راه خداى جان‌آفرين به خطر مىافكنيد . دوست داريد مردم براى خدا شما را گرامى دارند ؛ اما خودتان مردم را در راه خدا گرامى نمىداريد . از فرود آمدن در خانه‌هاى گذشتگان عبرت گيريد و از جدايى با نزديك‌ترين برادران و دوستان پند پذيريد .\r\n\r\nساختار ادبى\r\nأموال : مفعول براى فعل محذوف است كه فعل « بذلتم » قرينه‌اى بر وجود آن است .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nأنفس : مانند قبلى است . در اصل چنين بوده است : « لا خاطرتم بأنفس » حرف جر حذف شد و « أنفس » منصوب گرديد .\r\n\r\nشرح و تفسير\r\n( فلا أموال بذلتموها للّذي رزقها و لا أنفس خاطرتم بها للّذي خلقها ) چگونه از تقسيم اموال خدا در بين بندگانش ، بخل مىورزيد و شما جز وكيل و امانت‌دار او نيستيد . همان‌گونه كه در قرآن آمده است : « و از آن‌چه شما را در استفاده از آن جانشين ديگران كرده انفاق كنيد . » « 1 » همچنين از جهاد در راه خدا سر باز مىزنيد و خدا ، خود آفريدگار شما و روح‌بخش بدنهايتان است .\r\n( تكرمون باللّه على عباده و لا تكرمون اللّه في عباده ) شگفت آن‌كه برخى لباس علم و دين بر تن مىكنند و از مردم احترام و گرامىداشت مىخواهند و خود ، هيچ كار مفيدى انجام نداده و هيچ اثر مثبتى از خود بر جاى نگذاشته‌اند ؛ بلكه برخى از آنان دشمنى آشكار و زيان‌بارتر از هر كافر و ملحدى هستند . . . تعاليم اسلام را تحريف مىكنند و آن را مايه تجارت خويش ساخته و از بدعت‌ها و خرافات پشتيبانى كرده و تفرقه بين مسلمانان را افزايش داده و دشمنان را يارى مىكنند . آن‌گاه به مردم مىگويند : دست‌مان را ببوسيد و ما را در صدر مجالس بنشانيد و پولهايتان را به نام دين و قرآن به ما بدهيد . بسيارى از رهبران سياسى نيز چنين هستند . آنان ، هر فداكارى از خود نشان مىدهند ، تا آراء مردم را از آن خويش سازند و چون نيرومند گشته و قدرت را به‌دست مىگيرند ، همراه دشمنان مردم گشته و ثروت‌هايشان را\r\n\r\n\r\n","description":"","footnote":"\r\n( 1 ) .  وَ أَنْفِقُوا مِمَّا جَعَلَكُمْ مُسْتَخْلَفِينَ  حديد / 57 : 7 .\r\n","page_name":" 631 ","page_number":631},
  {"content":"\r\n\r\nغارت مىكنند . . . كسى كه نيروى خود را از دين مىگيرد و در راه آن فداكارى نمىكند ، منافقى دجال است و نيز كسى كه نيروى خود را از مردم مىگيرد و به منافعشان نمىانديشد ، دزدى خيانت‌پيشه است . . . ولى اين راه سرانجامى ندارد و به‌زودى ، افشا شده و نيرويشان را از دست مىدهند .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\n\r\nخطبه 118\r\n\r\nيارىدهندگان\r\n« أنتم الأنصار على الحقّ و الإخوان في الدّين و الجنن يوم البأس و البطانة دون النّاس بكم أضرب المدبر و أرجو طاعة المقبل فأعينوني بمناصحة خليّة من الغشّ سليمة من الرّيب فو اللّه إنّي لأولى النّاس بالنّاس ! »\r\n\r\nترجمه\r\nشما ياران حق و برادران دينى من مىباشيد ، در روز جنگ چون سپر محافظ دور كننده ضربت‌ها و در خلوت‌ها محرم اسرار منيد . با كمك شما پشت‌كنندگان به حق را مىكوبم و به راه مىآورم و فرمانبردارى استقبال كنندگان را اميدوارم . پس مرا با خيرخواهى خالصانه و سالم از هرگونه شك و ترديد يارى كنيد . به خدا سوگند ، من به مردم از خودشان سزاوارترم .\r\n\r\nواژه‌شناسى\r\nالجنن : جمع « جنّة » و به معناى سپر .\r\nالبأس : شجاعت و نيرو .\r\nبطانة : نزديكان و رازداران .\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n\r\nشرح و تفسير\r\nامام عليه السّلام اين خطبه را پس از جنگ جمل ، خطاب به يارانش مىفرمايد ؛ همان‌گونه كه مدائنى و واقدى گفته‌اند . اين جنگ ، نخستين جنگ حضرت در زمان خلافتش بود . ياران امام عليه السّلام در آن شجاعت و پايدارى فراوانى نشان دادند ، تا جايى كه جنگ در يك روز ، يك‌سره شد و سپاه امام عليه السّلام بر دشمنان پيروز گشتند . از اين روى ، امام عليه السّلام آنان را سپاس گفته و در كلماتى چند ، آنان را به ادامه جهاد و پايدارى تشويق مىكند .\r\n( فو اللّه إنّي لأولى النّاس بالنّاس ) وجوب فرمان‌بردارى از امام عليه السّلام ، صرف نظر از دلايل قرآنى و روايى از شيوه و منش امام عليه السّلام نيز به‌دست مىآيد و اين خود دليلى بسنده است . آن حضرت اگر بين دو راه مخير مىشد كه يكى از آنها ، فداكارى در راه حق و دين بود و ديگرى حفظ قدرت خود بود ، بدون ترديد اولى را برمىگزيد . او تنها براى خدا كار مىكرد و تنها از او مىهراسيد و اما درباره مرگ فرموده بود : « انس من به مرگ بيش از انس كودكى به سينه مادرش است . » « 1 » و اما درباره فقر و عدالت فرموده بود كه حاضر است ، دنيا را بدهد و خاشاكى را از دهان ملخى برنگيرد . « 2 » آيا غير از اين دليل حسى آشكار و روشن باز نياز به دليل ديگرى است ؟ اين بهترين شيوه براى سخن گفتن با نسل جديدى است كه در امور معقول جدل كرده و در منقولات شك و ترديد مىكنند .\r\n\r\n\r\n","description":"","footnote":"\r\n( 1 ) . « و اللّه لابن أبي طالب آنس بالموت من الطّفل بثدي امّه » خطبه : 5 .\r\n( 2 ) . « . . . من ورقة في فم جرادة تقضمها » حكمت : 224 .\r\n","page_name":" 634 ","page_number":634},
  {"content":"\r\n\r\n\r\nخطبه 119\r\n\r\nآيا شما گنگ هستيد ؟ ( 1 - 2 )\r\n« ما بالكم أ مخرسون أنتم فقال قوم منهم يا أمير المؤمنين إن سرت سرنا معك فقال عليه السّلام ما بالكم لا سدّدتم لرشد و لا هديتم لقصد أ في مثل هذا ينبغي لي أن أخرج إنّما يخرج في مثل هذا رجل ممّن أرضاه من شجعانكم و ذوي بأسكم و لا ينبغي لي أن أدع الجند و المصر و بيت المال و جباية الأرض و القضاء بين المسلمين و النّظر في حقوق المطالبين ثمّ أخرج في كتيبة أتبع اخرى أتقلقل تقلقل القدح في الجفير الفارغ و إنّما أنا قطب الرّحى تدور عليّ و أنا بمكاني فإذا فارقته استحار مدارها و اضطرب ثفالها ( 1 ) هذا - لعمر اللّه - الرّأي السّوء و اللّه لو لا رجائي الشّهادة عند لقائي العدوّ لو قد حمّ لي لقاؤه لقرّبت ركابي ثمّ شخصت عنكم فلا أطلبكم ما اختلف جنوب و شمال طعّانين عيّابين حيّادين روّاغين إنّه لا غناء في كثرة عددكم مع قلّة اجتماع قلوبكم لقد حملتكم على الطّريق الواضح الّتي لا يهلك عليها إلّا هالك من استقام فإلى الجنّة و من زلّ فإلى النّار . ( 2 ) »\r\n\r\n","description":"","footnote":"","page_name":" 635 ","page_number":635},
  {"content":"\r\n\r\n\r\nترجمه\r\nشما را چه مىشود هرگز ره رستگارى نپوييد و به راه عدل هدايت نگرديد ؟ ! آيا در چنين شرايطى سزاوار است كه من از شهر خارج شوم ؟ هم اكنون بايد مردى از شما كه من از شجاعت و دلاورى او راضى و به او اطمينان داشته باشم ، به سوى دشمن كوچ كند و براى من سزاوار نيست كه لشكر و شهر و بيت المال و جمع‌آورى خراج و قضاوت بين مسلمانان و گرفتن حقوق درخواست‌كنندگان را رها سازم ، آن‌گاه با دسته‌اى بيرون روم و به‌دنبال دسته‌اى به راه افتم و چونان تير نتراشيده در جعبه‌اى خالى به اين سو و آن‌سو سرگردان شوم . من چونان محور سنگ آسياب ، بايد بر جاى خود استوار بمانم تا همه امور كشور ، پيرامون من و به وسيله من به گردش درآيد .\r\nاگر من از محور خود دور شوم مدار آن بلرزد و سنگ زيرين آن فرو ريزد . به حق خدا سوگند كه اين پيشنهاد بدى است . به خدا سوگند اگر اميدوارى به شهادت در راه خدا را نداشتم ، پاى در ركاب كرده از ميان شما مىرفتم و شما را نمىطلبيدم چندان كه باد شمال و جنوب مىوزد ، زيرا شما بسيار طعنه‌زن ، عيب‌جو ، رويگردان از حق و پر مكر و حيله‌ايد . مادام كه افكار شما پراكنده است فراوانى تعداد شما سودى ندارد . من شما را به راه روشنى بردم كه جز هلاك‌خواهان ، هلاك نگردند ، آن كس كه استقامت كرد به سوى بهشت شتافت و آن كس كه لغزيد در آتش سرنگون شد .\r\n\r\nواژه‌شناسى\r\nلا سدّدتم لرشد : موفق به انجام هيچ كار نيكى نگرديد .\r\nمصر : به هر سرزمين بزرگى گفته مىشود ؛ جمع آن « أمصار » است .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nمصران : منظور كوفه و بصره است .\r\nالكتيبة : به گروهى از سپاه گفته مىشود .\r\nأتقلقل : در حالت اضطراب و نگرانى حركت مىكنند .\r\nالقدح : تير .\r\nالجفير : محل ذخيره كردن تيرهاى كمان .\r\nاستحار : مضطرب و ناپايدار شد .\r\nالثّفال : پوستى كه زير آسياب پهن مىشود .\r\nحمّ : مقدر شد .\r\nقرّبت ركابى : مركب را براى سوار شدن نزديك كردم .\r\nشخصت عنكم : از نزد شما به سوى ديگرى رفتم .\r\nحيّادين : منحرف .\r\nروّاغين : در حال گذار از اين‌جا به آن‌جا .\r\nلا غناء : بيهوده و بدون سود .\r\n\r\nساختار ادبى\r\nما بالكم : مبتدا و خبر .\r\nأن أخرج : تأويل به مصدر مىرود و فاعل « ينبغى » است .\r\nلعمر اللّه : مبتدا است و خبر آن ( قسمى ) محذوف است .\r\nالرّأى : عطف بيان براى هذا است .\r\nطعّانين : حال براى مفعول « أطلبكم » است و كلمات پس از آن نيز چنين هستند .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nالطّريق الواضح الّتى : « طريق » به دو صورت مذكر و مونث با آن برخورد مىشود . از اين‌روى صفت اول ( واضح ) به صورت مذكر آمده و صفت دوم ( الّتى ) به صورت مونث آمده است .\r\n\r\nشرح و تفسير\r\nامام عليه السّلام يارانش را به جهاد فرامىخواند و آنان پاسخى نمىدهند ؛ گويى كه پنبه در گوشهايشان است . پس امام عليه السّلام مىفرمايد : « أ مخرسون أنتم » يكى از آنان پاسخ مىدهد : « إن سرت سرنا معك » امام عليه السّلام مىگويد : « لا سدّدتم لرشد و لا هديتم لقصد » « رشد » به معناى هدايت و پايدارى و « قصد » به معناى اعتدال و ميانه‌روى است . اين‌بند بيان واقعيت حال آنان است كه به سبك دعايى بيان شده است و هدف از آن سرزنش و نكوهش ايشان است ؛ نه آن كه بنا به توهم برخى ، نفرين باشد .\r\n( أ في مثل هذا ينبغي لي أن أخرج إنّما يخرج في مثل هذا رجل ممّن أرضاه من شجعانكم و ذوي بأسكم و لا ينبغي لي أن أدع الجند و المصر و بيت المال و جباية الأرض و القضاء بين المسلمين و النّظر في حقوق المطالبين ثمّ أخرج في كتيبة أتبع اخرى أتقلقل تقلقل القدح في الجفير الفارغ ) فرمانده براى رسيدن به هدف مطلوب تدبير مىكند و به راه راست راهنمايى مىكند ؛ دسته‌هاى سپاه را آماده ساخته و گروههاى تجسس مىفرستاد و خود در مركز فرماندهى مىنشيند تا براى هجوم يا دفاع نقشه كشد و برنامه‌ريزى كند و نيز به تدبير امور داخلى مانند گرفتن ماليات و مصرف آن و . . . پرداخته و بر آنان نظارت مىكند . اگر فرمانده ، مردم را رها كند و خود از شهرى به شهر ديگر براى تعقيب نافرمايان و جنگ با شورشيان بپردازد ، نظام جامعه گسسته مىشود و آشوب همه جا را\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nفرامىگيرد و دشمنان خارجى و گردن‌كشان داخلى در برهم زدن امور مسلمانان طمع مىكنند .\r\n( و إنّما أنا قطب الرّحى تدور عليّ و أنا بمكاني فإذا فارقته استحار مدارها و اضطرب ثفالها هذا - لعمر اللّه - الرّأي السّوء ) امام عليه السّلام در شناخت اسلام و حقايقش همانند محور سنگ آسياب است . دانش‌هاى امام عليه السّلام ، خود بهترين گواه بر اين امر است . افزون بر آن در حديث آمده است : « من شهر علمم و على عليه السّلام دروازه آن است . » « 1 » و نيز در حديث ديگرى : « على با حق و قرآن است . » « 2 » و افزون بر آنها ، حديث ثقلين و احاديث ديگرى كه اهل سنت در كتابهايشان نقل كرده و علماى شيعه نيز آنها را در كتابهاى چندى گرد آورده‌اند . يكى از نمونه‌هاى اين كتاب‌ها ، كتاب « فضائل الخمسه من الصحاح الستة » از فيروزآبادى است . همچنين ، امام عليه السّلام در اداره امور جامعه اسلامى و تدبير آن برپايه حكمت و مصلحت همانند محور سنگ آسياب است .\r\nچندى پيش در روزنامه « الأخبار المصرية » سلسله مقالاتى درباره امام على عليه السّلام نگاشته شد . « 3 » در بين آنها آمده بود : « تعاليم اسلام با روح و خون و مغز امام عليه السّلام آميخته شده بود . از اين رو آن حضرت مانع تبديل حكومت اسلامى به پادشاهى شد و دائما مىفرمود : اين امامت است نه پادشاهى . »\r\n\r\n\r\n","description":"","footnote":"\r\n( 1 ) . اين حديث از طريق شيعه و اهل سنت ، متواتر نقل شده است و بيشتر فقيهان و محدثان و دانشمندان از آن ياد كرده‌اند ؛ براى نمونه نك : صحيح ترمذى : 2 / 299 ، ح 3807 ؛ تاريخ بغداد :\r\n11 / 204 ؛ لسان الميزان : 1 / 197 ؛ الصواعق المحرقة : 73 ؛ و . . .\r\n( 2 ) . « علي مع الحقّ و مع القرآن » مجمع الزوائد : 7 / 235 ؛ الإمامة و السياسة : 1 / 78 ؛ فرائد السمطين : 1 / 177 .\r\n( 3 ) . نك : شماره‌هاى 6051 - 6053 ، به قلم عبد الرحمان شرقاوى .\r\n","page_name":" 639 ","page_number":639},
  {"content":"\r\n\r\n( و اللّه لو لا رجائي الشّهادة عند لقائي العدوّ لو قد حمّ لي لقاؤه لقرّبت ركابي ثمّ شخصت عنكم فلا أطلبكم ما اختلف جنوب و شمال طعّانين عيّابين حيّادين روّاغين ) امام عليه السّلام آرزوى شهادت در راه خدا را داشت و با صبر تمام انتظارش را مىكشيد . آن حضرت در اين باره مىفرمايد : « ارزشمندترين مرگ كشته شدن در دفاع از حق است و سوگند به كسى كه جان فرزند ابو طالب را در دست دارد كه هزار ضربه شمشير براى من سبك‌تر از مردن در بستر به حال نافرمانى خدا است . » « 1 »\r\n( إنّه لا غناء في كثرة عددكم مع قلّة اجتماع قلوبكم ) فزونىشمار ، در صورت تفرقه دلها سودى ندارد : « جنگشان ميان خودشان سخت است ؛ آنان را متحد مىپندارى ولى دلهايشان پراكنده است زيرا آنان مردمانىاند كه نمىانديشند . » « 2 » اين آيه درباره يهود نازل شده است « 3 » ولى اكنون درباره مسلمانان درست مىباشد و اين راز عقب‌ماندگى و خوارى آنان است .\r\n( لقد حملتكم على الطّريق الواضح ) امام عليه السّلام آنان را به راه امان و سلامت رهنمون ساخت كه هر كس تا پايان در آن گام بردارد ، رهايى مىيابد و هر كس از آن رويگردان شود ، سقوط مىكند و با دست خويش ، خود را هلاك مىسازد .\r\n\r\n\r\n","description":"","footnote":"\r\n( 1 ) . « إنّ أكرم الموت القتل و الّذي نفس ابن أبي طالب بيده لألف ضربة بالسّيف أهون عليّ من ميتة على الفراش في غير طاعة اللّه » خطبه : 123 .\r\n( 2 ) .  بَأْسُهُمْ بَيْنَهُمْ شَدِيدٌ تَحْسَبُهُمْ جَمِيعاً وَ قُلُوبُهُمْ شَتَّى ذلِكَ بِأَنَّهُمْ قَوْمٌ لا يَعْقِلُونَ  حشر / 59 : 14 .\r\n( 3 ) . نك : تفسير قرطبى : 6 / 240 ؛ تفسير طبرى : 28 / 47 ؛ تفسير ابن كثير : 4 / 341 .\r\n","page_name":" 640 ","page_number":640},
  {"content":"\r\n\r\n( لا يهلك عليها إلّا هالك ) شايد منظور از « هالك » كسى باشد كه به دروغ ادعاى اصلاح‌گرى دارد و به آن تظاهر مىكند .\r\n\r\n","description":"","footnote":"","page_name":" 641 ","page_number":641},
  {"content":"\r\n\r\n\r\nخطبه 120\r\n\r\nيگانگى شريعت‌هاى خداوند\r\n« تاللّه لقد علّمت تبليغ الرّسالات و إتمام العدات و تمام الكلمات و عندنا أهل البيت أبواب الحكم و ضياء الأمر ألا و إنّ شرائع الدّين واحدة و سبله قاصدة من أخذ بها لحق و غنم و من وقف عنها ضلّ و ندم اعملوا ليوم تذخر له الذّخائر و تبلى فيه السّرائر و من لا ينفعه حاضر لبّه فعازبه عنه أعجز و غائبه أعوز و اتّقوا نارا حرّها شديد و قعرها بعيد و حليتها حديد و شرابها صديد ألا و إنّ اللّسان الصّالح يجعله اللّه تعالى للمرء في النّاس خير له من المال يورّثه من لا يحمده . »\r\n\r\nترجمه\r\nبه خدا سوگند تبليغ رسالت‌ها ، وفاى به پيمان‌ها و تفسير اوامر و هشدارهاى الاهى به من آموزش داده شده ، درهاى دانش و روشنايى امور انسان‌ها نزد ما اهل‌بيت پيامبر صلّى اللّه عليه و آله است . آگاه باشيد كه قوانين دين يكى و راههاى آن آسان و راست است ، كسى كه از آن برود به قافله و سرمنزل رسد\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nو غنيمت برد و هر كس كه از آن راه نرود گمراه شده پشيمان گردد . مردم ! براى آن روز كه زاد و توشه ذخيره مىكنند و اسرار آدميان فاش مىگردد ، عمل كنيد .\r\nكسى كه از خرد خويش بهرمند نگردد براى پندگرفتن از عقل و فكر ديگران عاجزتر است كه آن غائب براى كمك كردن از عقل حاضر او ناتوان‌تر است . از آتشى بپرهيزيد كه حرارتش شديد ، عمق آن ناپيدا ، زيور آن غل و زنجير و آشاميدنى آن زرد آب و چرك جوشان است . آگاه باشيد نام نيكى كه خدا براى كسى ميان مردم قرار دهد ، بهتر از مالى است كه براى ديگران باقى مىگذارد كه او را ستايش نمىكنند .\r\n\r\nواژه‌شناسى\r\nالرّسالات : در اين‌جا منظور شريعت‌هاى پيامبران يا تنها شريعت اسلام است . به‌كار بردن اين واژه به صورت جمع به دليل فراوانى اصول و آموزه‌هاى شريعت اسلامى است .\r\nالعدات : گزاره‌هايى كه پرهيزگاران را به نيكى وعده داده و مجرمان را به كيفر تهديد كرده است .\r\nالكلمات : در اين منظور قرآن است .\r\nقاصدة : مستقيم و استوار .\r\nعازب : غائب و پنهان .\r\nأعجز : ناتوان‌تر .\r\nأعوز : فقر و ندارى .\r\nالصّديد : خون و چرك .\r\n\r\n","description":"","footnote":"","page_name":" 643 ","page_number":643},
  {"content":"\r\n\r\n\r\nساختار ادبى\r\nعندنا . . . أبواب : خبر مقدم و مبتداى مؤخر است .\r\nأهل : بنا به اختصاص ، منصوب است .\r\nيجعله : همه جمله حال براى « لسان » است .\r\nخير : خبر « إن » است .\r\nمن لا يحمده : « من » فاعل « يورثه » است .\r\n\r\nشرح و تفسير\r\n( لقد علّمت تبليغ الرّسالات و إتمام العدات و تمام الكلمات ) فعل مجهول « علّمت » اشاره به يادگيرى امام عليه السّلام از پيامبر خدا صلّى اللّه عليه و آله دارد . از واژه « اتمام » برداشت مىشود كه وعده و وعيد پايان‌بخش بيان عقايد و احكام است .\r\nمعناى اين بند آن است كه پيامبر خدا صلّى اللّه عليه و آله هر آن‌چه در قرآن بوده و نيز اصول و فروع دين در سنت را به امام على عليه السّلام آموخته است و نيز پاداش‌هاى فرمان‌بردارى و كيفرهاى نافرمانى و شيوه ارشاد و تبليغ دين را به وى ياد داده است .\r\n( و عندنا أهل البيت أبواب الحكم و ضياء الأمر ) « حكم » با رفع حاء به معناى سياست كردن بندگان و اداره كشور است و با كسر حاء به معناى اندرز دادن و نصيحت كردن است . منظور از عبارت « ضياء الامر » دانش كتاب و سنت است . اهل‌بيت عليهم السّلام از هر كس ديگرى به دين خدا آشناتر و بر پاسبانى و عمل به آن كوشاترند . از اين روى پيامبر صلّى اللّه عليه و آله در حديث ثقلين آنان را همتاى قرآن نهاده و امت را به چنگ زدن به قرآن و اهل‌بيت عليهم السّلام فرمان مىدهد .\r\n\r\n","description":"","footnote":"","page_name":" 644 ","page_number":644},
  {"content":"\r\n\r\n( ألا و إنّ شرائع الدّين واحدة و سبله قاصدة ) سبب اصلى اختلاف دينى و تفرقه جز نادانى و هواپرستى نيست كه به دشمنى و كينه مىانجامد . از ديرباز سياست در تفرقه و جدايى بين اديان و مذاهب نقش داشته است . در شرح خطبه 113 ذيل بند « مذاهب چهارگانه » درباره مسلمانان سخن به ميان رفت .\r\n( من أخذ بها لحق و غنم و من وقف عنها ضلّ و ندم اعملوا ليوم تذخر له الذّخائر و تبلى فيه السّرائر ) مؤمن راستين ، حق را مىشناسد و آن را دوست دارد و در عمل به آن كوشا است و كردارش پيش از گفتارش گوياى حق است . كسى كه اين فضائل را در خود گرد آورد ، در دنيا و آخرت پيروز مىگردد و در غير اين صورت ، از زيان‌كاران خواهد بود .\r\n( و من لا ينفعه حاضر لبّه فعازبه عنه أعجز و غائبه أعوز ) ارزش آدمى به خردش است . از فرمايش امام عليه السّلام به‌دست مىآيد كه عقل آدمى گاه عمل مىكند و گاه پنهان مىشود ، ولى امام عليه السّلام توضيح نداده كه كجا عقل آدمى عمل كرده و كجا از كار مىافتد . از اين رو شارحان در توضيح آن اختلاف‌نظر كرده و چهار نظر ارائه كرده‌اند كه همه آنها دور از واقعيت است . از تجربه به دست مىآيد كه انسان در تنهايى ، انديشه خود را به‌كار مىگيرد و در پرتو آن عمل مىكند ؛ اما هنگامى كه در بين گروهى قرار مىگيرد ، اثر مىپذيرد و بخشى از آنان مىشود و اين‌جا است كه خرد او ناخواسته از كار مىافتد . بنابراين منظور امام عليه السّلام چنين است : هر كس در حالت تنهايى از خرد خويش بهره نگيرد ، در بين جمع ، به طريق اولى خردش كار نمىكند .\r\n( و اتّقوا نارا حرّها شديد و قعرها بعيد و حليتها حديد و شرابها صديد ) رستاخيز ، حق است و بهشت و جهنم عدالت است و ايمان به آنها در دنيا و آخرت\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nسودمند است . يكى از آثار اين ايمان آن است كه انكار رستاخيز و آخرت سبب كشيده‌شدن انسان در پى هواهاى نفسانىاش مىشود . چنين كسى زندگى را تنها فرصت كاميابى و بهره‌بردارى مىبيند . اما كسى كه به رستاخيز ايمان دارد ، از ترس عذاب و كيفر به پرهيزگارى روى مىآورد و روشن است كه دست‌كشيدن از حرامهاى خداوند به سود فرد و گروه است و پرهيزگاران در دنيا و آخرت سود مىبرند .\r\n( ألا و إنّ اللّسان الصّالح يجعله اللّه تعالى للمرء في النّاس خير له من المال يورّثه من لا يحمده ) منظور از « لسان صالح » يادكرد نيك است . معناى آن بند اين است كه برجاى گذاشتن ياد نيك ، بسى بهتر از گذاشتن ثروت پس از مرگ است .\r\nدر شرح ابن ابى الحديد آمده است : « كسى نزد امام عليه السّلام آمد و به او مژده داد كه چشمه‌اى جوشان در يكى از زمينهاى آن حضرت ، بيرون زده است . امام عليه السّلام فرمود : برو ورثه را مژده بده و اين عبارت را سه بار تكرار كرد . آن‌گاه زمين را به همراه چشمه درون آن وقف فقرا كرد و در همان لحظه آن را بر برگه‌اى ثبت كرد . « 1 »\r\n\r\n\r\n","description":"","footnote":"\r\n( 1 ) . شرح نهج البلاغه ، ابن ابى الحديد : 7 / 290 .\r\n","page_name":" 646 ","page_number":646},
  {"content":"\r\n\r\n\r\nخطبه 121\r\n\r\nپاداش ترك جنگ ( 1 )\r\n« و قد قام رجل من أصحابه فقال نهيتنا عن الحكومة ثم أمرتنا بها فلم ندر أي الأمرين أرشد فصفق عليه السّلام إحدى يديه على الأخرى ثم قال هذا جزاء من ترك العقدة أما و اللّه لو أنّي حين أمرتكم بما أمرتكم به حملتكم على المكروه الّذي يجعل اللّه فيه خيرا فإن استقمتم هديتكم و إن اعوججتم قوّمتكم و إن أبيتم تداركتكم لكانت الوثقى و لكن به من و إلى من أريد أن اداوي بكم و أنتم دائي كناقش الشّوكة بالشّوكة و هو يعلم أنّ ضلعها معها . ( 1 ) »\r\n\r\nترجمه\r\n( پس از پذيرش « حكميّت » در صفّين ، يكى از ياران گفت : ما را از حكميّت نهى فرمودى ، سپس پذيرفتى و داور تعيين كردى . ما نمىدانيم كدام يك از اين دو كار درست است ؟ امام عليه السّلام دست بر روى دست كوبيد و با تأسف فرمود : ) اين سزاى كسى است كه بيعت با امام عليه السّلام خود را ترك گويد و پيمان بشكند . به خدا سوگند ، هنگامى كه شما را به جنگ با معاويه\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nفراخواندم ، خوشايندتان نبود ، ولى خداوند خير شما را در آن قرار داده بود ، اگر مقاومت مىكرديد ، شما را راهنمايى مىكردم و اگر به انحراف مىرفتيد شما را به راه راست برمىگرداندم ، اگر سر باز مىزديد ، دوباره شما را براى مبارزه آماده مىكردم . در آن صورت وضعيّتى مطمئن داشتيم . امّا دريغ ، با كدام نيرو بجنگم و به چه كسى اطمينان كنم . شگفتا ، مىخواهم به وسيله شما بيمارىها را درمان كنم ولى شما درد بىدرمان من شده‌ايد ، كسى را مىمانم كه خار در پايش رفته و با خار ديگرى مىخواهد آن را بيرون كشد ، در حالى كه مىداند خار در تن او بيشتر شكند و برجاى ماند .\r\n\r\nواژه‌شناسى\r\nالعقدة : منظور از آن در اين‌جا ، جنگ با معاويه و خوارج است .\r\nنقش الشّوكة : خار را از بدن بيرون آورد .\r\nالضّلع : همتا و همانند . در مثلى آمده است كه خار را با خار از بدن بيرون نياور ، چون هر دو هم‌جنس و همانند هستند و در نتيجه دومى نيز در كنار اولى فرو رفته و به آن مىپيوندد . « 1 »\r\n\r\nساختار ادبى\r\nأما : براى شروع سخن به‌كار مىرود .\r\nحملتكم : خبر « أنّى » است .\r\nحين : ظرف و متعلق به « أمرتكم » است .\r\n\r\n\r\n","description":"","footnote":"\r\n( 1 ) . « لا تنقش الشوكة بالشوكة فإنّ ضلعها معها » النهاية فى غريب الحديث : 2 / 96 ؛ الفائق : 2 / 289 ؛ لسان العرب : 8 / 227 .\r\n","page_name":" 648 ","page_number":648},
  {"content":"\r\n\r\nأنّى حين . . . : تأويل به مصدر مىرود و فاعل فعل محذوف است .\r\nلكان الوثقى : جواب قسم است .\r\nبه من ، إلى من : جار و مجرور و متعلق به محذوف است و در اصل چنين بوده است : « به من أستعين » و « إلى من أرجع » .\r\n\r\nشرح و تفسير\r\nجنگ صفين به‌پا شد و چون آثار شكست در لشكر معاويه پديدار گشت ، عمرو عاص گفت قرآن‌ها را بر نيزه‌ها كنيد كه اگر على عليه السّلام بپذيرد ، در بين يارانش اختلاف پديد مىآيد و اگر امتناع كند ، او را تكفير مىكنند . معاويه نيز چنين كرد و اختلاف در بين ياران امام عليه السّلام درگرفت . گروهى از آنها گفتند كه بايد درخواستشان را بپذيريم . امام عليه السّلام فرمود : باور نكنيد كه اين نيرنگ و فريب است . اما آنان اصرار كردند و امام عليه السّلام را به كشتن تهديد كردند و سرانجام امام عليه السّلام ناگزير به پذيرفتن فريب معاويه شد . پيش از اين در شرح خطبه 35 و نيز جاهاى ديگر كتاب به اين رخداد اشاره شد .\r\nهنگامى كه پيامدهاى بد حكميت آشكار شد ، خوارج مسئوليت را به گردن امام عليه السّلام انداختند . در اين هنگام بود كه يكى از آنان به امام عليه السّلام گفت : تو در آغاز ما را از حكميت بازداشتى و سپس ما را به پذيرش آن فرمان دادى .\r\nحال نمىدانيم كدام نظر تو درست است . امام عليه السّلام در پاسخ مىفرمايد : ( هذا جزاء من ترك العقدة ) واژه « هذا » به سخن آن فرد خارجى اشاره دارد و منظور از « عقدة » نيز در بند بعدى توضيح داده مىشود .\r\n( أما و اللّه لو أنّي حين أمرتكم بما أمرتكم به حملتكم على المكروه الّذي يجعل اللّه فيه خيرا فإن استقمتم هديتكم و إن اعوججتم قوّمتكم و إن أبيتم تداركتكم لكانت\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nالوثقى ) پيامبر صلّى اللّه عليه و آله به على عليه السّلام گفته بود كه تو پس از من با ناكثين و قاسطين و مارقين مىجنگى . گروه سوم همان كسانى بودند كه بر دست‌كشيدن از جنگ در صفين پاى فشرده و پذيرش حكميت را به امام عليه السّلام تحكيم كردند و سرانجام امام عليه السّلام را به دليل پذيرش حكميت كافر شمردند . برخى به امام عليه السّلام پيشنهاد مىدادند كه مارقين را پيش از شنيدن سخنان ايشان و شورششان عليه امام عليه السّلام از بين ببرد . منظور از « عقدة » همين نظر است . ( و لكن به من و إلى من ) امام عليه السّلام مىفرمايد : اگر حكميت را نپذيرفته و با خوارج از سر جنگ در مىآمد ، به يارى چه كسانى بايد با آنها مىجنگيد . آيا مىتوانست از يارانش كه در اختلاف و دشمنى به‌سر مىبردند ، استفاده كند ؟ ( كناقش الشّوكة بالشّوكة ) اگر چنين مىكرد همانند كسى بود كه خارى را به يارى خارى ديگر از بدن بيرون مىآورد و يا كسى كه از آتش به آتش ديگرى پناه مىبرد . سبب اصلى همه آن حوادث سركشى و نافرمانى ياران امام عليه السّلام بود . معاويه از فرمان‌بردارترين سربازان برخوردار بود و امام عليه السّلام بدترين سربازان را داشت .\r\nهمان‌گونه كه معاويه ، خود نيز چنين گفته بود و امام عليه السّلام نيز بارها فرموده بود :\r\n« كسى كه از او اطاعت نشود راى و نظرى ندارد . » « 1 » عقاد مىگويد : « كسانى كه در سرزنش على عليه السّلام به سبب پذيرش حكميت شتاب كرده‌اند ، اگر حكميت را رد مىكرد نيز او را سرزنش مىكردند . . . امام عليه السّلام حكميت را پس از سرباز زدن سربازان از جنگ پذيرفت . . . و پس از آن‌كه او را به كشتن تهديد كردند ؛ همان‌گونه كه با عثمان نيز چنين كردند . » « 2 » بنابراين امام عليه السّلام در آغاز حكميت\r\n\r\n\r\n","description":"","footnote":"\r\n( 1 ) . « لا رأى لمن لا يطاع » خطبه : 27 .\r\n( 2 ) . عبقرية الإمام : 215 .\r\n","page_name":" 650 ","page_number":650},
  {"content":"\r\n\r\nرا نپذيرفت ؛ زيرا مىدانست فريب و نيرنگ است و سپس از روى ناچارى آن را پذيرفت ؛ زيرا يارانش از جنگ با معاويه و نيز مقابله با خوارج ، سر باز زدند . امام عليه السّلام تنها هنگامى به جنگ با خوارج رفت كه آنان اسلحه كشيده و به راهزنى پرداخته و مردان را كشته و شكم زنان باردار را دريدند و سرزمين‌ها را سرشار از فساد و سركشى ساختند .\r\n\r\nپذيرش خيرخواهى ( 2 - 3 )\r\n« اللّهمّ قد ملّت أطبّاء هذا الدّاء الدّويّ و كلّت النّزعة بأشطان الرّكيّ أين القوم الّذين دعوا إلى الإسلام فقبلوه و قرءوا القرآن فأحكموه و هيّجوا إلى الجهاد فولهوا اللّقاح إلى أولادها و سلبوا السّيوف أغمادها و أخذوا بأطراف الأرض زحفا زحفا و صفّا صفّا بعض هلك و بعض نجا لا يبشّرون بالأحياء و لا يعزّون عن الموتى مره العيون من البكاء خمص البطون من الصّيام ذبل الشّفاه من الدّعاء صفر الألوان من السّهر على وجوههم غبرة الخاشعين ( 2 ) اولئك إخواني الذّاهبون فحقّ لنا أن نظمأ إليهم و نعضّ الأيدي على فراقهم إنّ الشّيطان يسنّي لكم طرقه و يريد أن يحلّ دينكم عقدة عقدة و يعطيكم بالجماعة الفرقة و بالفرقة الفتنة فاصدفوا عن نزغاته و نفثاته و اقبلوا النّصيحة ممّن أهداها إليكم و اعقلوها على أنفسكم . ( 3 ) »\r\n\r\n","description":"","footnote":"","page_name":" 651 ","page_number":651},
  {"content":"\r\n\r\n\r\nترجمه\r\nخدايا ! طبيب اين درد مرگبار به‌جان آمده و آب‌رسان اين شوره‌زار ناتوان شده است . كجا هستند مردمى كه به اسلام دعوت شده و پذيرفتند ، قرآن تلاوت كردند و معانى آيات را شناختند ، به سوى جهاد برانگيخته شده چونان شترى كه به سوى بچه خود روى مىآورد شيفته جهاد گرديدند ، شمشيرها از نيام برآوردند و گرداگرد زمين را گروه‌گروه ، صف‌به‌صف ، احاطه كردند ، بعضى شهيد و برخى نجات يافتند . هيچ‌گاه از زنده ماندن كسى در ميدان جنگ شادمان نبودند و در مرگ شهيدان نيازى به تسليت نداشتند . با گريه‌هاى طولانى از ترس خدا ، چشم‌هايشان ناراحت و از روزه‌دارى فراوان ، شكم‌هايشان لاغر و به‌پشت چسبيده بود . لب‌هايشان از فراوانى دعا خشك و رنگ‌هاى صورت از شب‌زنده‌دارىها زرد و بر چهره‌هايشان غبار خشوع و فروتنى نشسته بود . آنان برادران من هستند كه رفته‌اند و بر ما است كه تشنه ملاقاتشان باشيم و از اندوه و فراقشان انگشت حسرت به دندان بگيريم .\r\nهمانا شيطان راه‌هاى خود را به شما آسان جلوه مىدهد ، تا گره‌هاى محكم دين شما را يكى پس از ديگرى بگشايد و به جاى وحدت و هماهنگى ، بر پراكندگى شما بيافزايد . از وسوسه و زمزمه و فريب‌كارى شيطان روى گردانيد و نصيحت آن كس را كه خيرخواه شماست گوش كنيد و به جان و دل بپذيريد .\r\n\r\nواژه‌شناسى\r\nملّت : از ريشه « ملل » به معناى خستگى و دلزدگى است .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nالدّوىّ : صدا . منظور در اين‌جا درد سخت است .\r\nنزع الشّىء : چيزى را از جاى خود بركند .\r\nنزع الدلو : دلو را از چاه بالا كشيد .\r\nنزعة : جمع « نازع » .\r\nأشطان : طناب‌ها .\r\nالرّكىّ : چاه .\r\nولها : از روى شوق .\r\nاللّقاح : شترانى كه دوشيده مىشوند .\r\nمره : جمع « امره » و به معناى كسى كه در چشمش سفيدى باشد .\r\nخمص البطون : كسانى كه شكم‌هايشان تو رفته باشد .\r\nيسنّى : آسان مىگرداند .\r\nنزعات الشّيطان : وسوسه‌ها و فريب شيطان .\r\nاعقلوها : زندان كنيد و از حركت باز نگه‌داريد .\r\n\r\nساختار ادبى\r\nصفّا ، زحفا : مفعول مطلق است . همچنين ممكن است حال باشد .\r\nمره : خبر براى مبتداى محذوف است و در اصل چنين بوده است : « هم مره »\r\nأن نظمأ : تأويل به مصدر مىرود و فاعل « حقّ » است .\r\nعقدة : جانشين مفعول مطلق است .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\n\r\nشرح و تفسير\r\n( اللّهمّ قد ملّت أطبّاء هذا الدّاء الدّويّ و كلّت النّزعة بأشطان الرّكيّ ) هر دردى را درمانى است مگر كورى و هواى نفس كه خيرخواهان و هدايت‌گران از درمان آن نوميد گشته‌اند ؛ چه اين‌كه كورىدل ، خردها را از كار بازمىايستاند و هواى نفس دلها را بيمار مىگرداند .\r\n( أين القوم الّذين دعوا إلى الإسلام فقبلوه و قرءوا القرآن فأحكموه و هيّجوا إلى الجهاد فولهوا . . . ) امام عليه السّلام حسرت روزهايى را مىخورد كه در بين ياران و برادران برگزيده‌اش بود . آنان همگى نزد خدا رفته و اكنون در بين مردمى قرار داشت كه براى دنيا با يكديگر رقابت مىكنند و آخرت را فراموش كرده‌اند .\r\n( يبشّرون بالأحياء و لا يعزّون عن الموتى ) آنان از زنده ماندن يكى از خودشان شاد نمىشدند و از شهادت يكى از خودشان ، اندوهگين نمىشدند ؛ زيرا شهادت در نزدشان بزرگ‌ترين پيروزى بود . ( مره العيون من البكاء خمص البطون من الصّيام ذبل الشّفاه من الدّعاء صفر الألوان من السّهر على وجوههم غبرة الخاشعين ) يكى از علماى بحرين ، مضمون اين بند را در رثاى سيد الشهداء در شعرى سروده است :\r\n« شكم‌هايشان فرو رفته و پژمرده و تشنه لب هستند ؛ چشم‌ها فرو رفته و سياهى از كف داده‌اند . آنان را بيمار مىپندارند ولى بيمار نيستند ؛ و يا ديوانه مىانگارند كه هرگز چنين نيستند . آنان اگر سخن گويند ياد خدا مىكنند و اگر سكوت كنند مىانديشند ؛ و اگر خشم كنند مىبخشند و اگر بگسلند پيوند مىزنند . ستم آنان بخشش است و يارى خود را دريغ نمىدارند ؛ و در داورى هميشه عادل هستند . »\r\n\r\n","description":"","footnote":"","page_name":" 654 ","page_number":654},
  {"content":"\r\n\r\n( إنّ الشّيطان يسنّي لكم طرقه و يريد أن يحلّ دينكم عقدة عقدة و يعطيكم بالجماعة الفرقة و بالفرقة الفتنة ) خداوند در قرآن از شيطان پرهيز داده است و او را فسادگر و گمراه‌كننده دانسته است . شيطان به زشتى و پليدى فرمان مىدهد و خدا را از ياد مىبرد و دشمنى و كينه بين مردم مىافكند و كارهاى زشت را زيبا جلوه مىدهد و از راه حق و نيكى بازمىدارد و دين را تحريف مىكند .\r\nاو دشمن آشكار خدا و انسان است و براى همين خدا او را نفرين كرده و خوار گردانيد . ( فاصدفوا عن نزغاته و نفثاته و اقبلوا النّصيحة ممّن أهداها إليكم و اعقلوها على أنفسكم ) از فسادگران و گمراه‌كنندگان دور گرديد و به اندرزهاى پرهيزگاران و هدايت‌گران عمل كنيد و از آنها سود بريد و روى نگردانيد : « به سخن گوش فرامىدهند و بهترين آن را پيروى مىكنند . اينان‌اند كه خدايشان راه نموده و اينان‌اند همان خردمندان . « 1 »\r\n\r\n\r\n","description":"","footnote":"\r\n( 1 ) .  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  زمر / 39 : 18 .\r\n","page_name":" 655 ","page_number":655},
  {"content":"\r\n . \r\n\r\n","description":"","footnote":"","page_name":" 656 ","page_number":656}
  ]