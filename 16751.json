[
  {"content":"\r\n\r\nايمان وكفر\r\nاز كتاب بحار الانوار\r\nجزء دوم\r\nترجمهء عزيزالله عطاردى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجلس ، محمدباقر بن محمد ، 1037 - 111 ق .\r\n[ بحار الانوار ، فارسى ، برگزيده 
  ]\r\nترجمه جلد پانزدهم بحار الانوار / تاليف علامه مجلس ؛ مترجم عزيز الله عطاردى . - تهران ؛ عطارد ، - 1378 .\r\n2 ج .\r\nفهرست نويسى براساس اطلاعات فيپا .\r\n1 . احاديث شيعه - - قرن 12 ق . 2 . اخلاق اسلامى - . متون قديمى تا قرن 14 . 3 . ايمان ( اسلام ) - - احاديث . 4 . كفر - - احاديث . الف . عطاردى ، عزيز الله ، 1307 - ، مترجم . ب . عنوان . ج . عنوان : بحارالانوار . برگزيده . فارسى .\r\n4216 . 3 ب 3 م / 136 bp\r\n212 / 297\r\n1378\r\nكتابخانه ملى ايران\r\n17417 - 78 م\r\nمركز فرهنگى خراسان\r\n33\r\nانتشارات عطار\r\nنام كتاب : ترجمه جلد پانزدهم بحارالانوار ( ج 2 )\r\nمؤلف : علامه محمدباقر مجلسى .\r\nمترجم : عزيز الله عطاردى .\r\nچاپ اول : 1378\r\nتيراژ : 2000 مجلد\r\nليتوگرافى : سنا\r\nچاپ : جلوه پاك\r\nشابك 2 - 2 - 90288 - 964\r\nحق طبع محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\nبِسْمِ اللَّهِ الرَّحْمنِ الرَّحِيمِ\r\n\r\n53 در نيت و شرائط و مراتب آن\r\n1 - ابو حمزه ثمالى گويد : امام سجاد عليه السّلام فرمود : هر عملى بايد با نيت باشد .\r\n2 - سكونى از امام صادق عليه السّلام روايت مىكند كه رسول خدا صلّى اللَّه عليه و آله فرمودند :\r\nنيت مؤمن از عملش بهتر است و نيت كافر از عمل او بدتر مىباشد و هر كس طبق نيت خود كار مىكند .\r\n3 - ابو بصير گويد : از امام صادق عليه السّلام سؤال كردم حد عبادت چه اندازه مىباشد كه اگر كسى آن را انجام داد به او عابد بگويند ، فرمود : حسن نيت با اطاعت .\r\n4 - ابو بصير گويد : امام صادق عليه السّلام فرمودند : بنده مؤمن فقير مىگويد : بار خدايا مرا روزى ده تا فلان كار خوب را انجام دهم و دنبال كارهاى نيك بروم ، و هر گاه با نيت درستى اين سخن را بگويد خداوند در نامه عمل او پاداش مىنويسد ، مثل اينكه آن عمل را انجام داده باشد ، زيرا خداوند كريم و نعمت او فراگير مىباشد .\r\n5 - ابو هاشم گويد : امام صادق عليه السّلام فرمود : اهل آتش براى اين در دوزخ مخلد مىباشند كه نيت آنها در دنيا اين بود كه هرگز دست از معصيت باز ندارند ، و اهل بهشت هم از اين جهت در بهشت جاودان هستند كه آنها در دنيا پيوسته از خدا اطاعت مىكردند .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nپس بنا بر اين مردم با نيت خود محشور مىشوند و پاداش و جزاء آنها بر طبق نيت آنها مىباشد ، و بعد از اين آيه شريفه  « قُلْ كُلٌّ يَعْمَلُ عَلى شاكِلَتِهِ »  را قرائت كردند و فرمودند : يعنى با نيت خود .\r\n6 - ابو حمزه گويد : امام باقر عليه السّلام فرمود : رسول خدا صلى اللَّه عليه و آله فرمودند : روز قيامت مردى را مىآورند و به او مىگويند احتجاج كن ، او مىگويد : بار خدايا مرا آفريدى و هدايت كردى و زندگى فراخى به من دادى .\r\nمن هم به مردم رسيدم و از مال خودم به آنها دادم و وسائل آسايش آنها را فراهم كردم تا امروز از رحمت تو استفاده كنم ، خداوند متعال مىفرمايد : بنده من راست مىگويد او را وارد بهشت كنيد .\r\n7 - على بن عيسى گويد : امام عليه السّلام فرمود : موسى با خداوند مناجات مىكرد و در ضمن مناجات طولانى به او گفته شد : چنان عمل كن كه گويا پاداش آن را مشاهده مىكنى و اگر چنان باشى طمعت نسبت به آخرت بيشتر مىشود .\r\n8 - على عليه السّلام در وصيت خود فرمودند اينست آنچه بنده خدا امير المؤمنين على بن ابى طالب نسبت به مال خود وصيت مىكند و مىخواهد اموال خود را در راه خدا بدهد ، تا خداوند او را وارد بهشت كند و آسايش عطا نمايد .\r\nعلى عليه السّلام فرمود : مردى حريص‌تر به اجتماع امت محمد و هم بستگى آنها مانند من نيست و مقصودم از اين نيت آن است كه ثواب نيك داشته باشم ، و جاى شرافت‌مندى را پيدا كنم .\r\n9 - حضرت رسول صلى اللَّه عليه و آله فرمودند : هر كس يك روز روزه مستحبى بگيرد و مقصودش رسيدن به ثواب خداوند باشد ، آمرزش براى او لازم مىگردد .\r\n10 - امام عليه السّلام در تفسير آيه شريفه  « مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ »  فرمودند هر كس كار خيرى بكند و نظرش اين باشد كه خداوند در دنيا پاداش او را بدهد خداوند خواسته او را اجابت مىكند ولى در آخرت گرفتار آتش مىگردد .\r\n11 - ثمالى از امام سجاد عليه السّلام روايت مىكند كه فرمود : هيچ قريشى و يا عربى\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nبر ديگران فضيلتى ندارند فضيلت فقط به تواضع مىباشد ، كرامتى جز تقوى نيست ، عملى بدون نيت درست نمىباشد ، و عبادتى بدون درك ارزش ندارد ، مبغوض‌ترين مردم كسى است كه خود را پيرو يك امام بداند ولى عمل او را انجام ندهد .\r\n12 - جعفر بن ابراهيم از امام رضا عليه السّلام روايت مىكند كه فرمود : هنگامى كه روز قيامت فرا رسد مؤمن را در مقابل خداوند قرار مىدهند ، و او خود به حساب و كتاب او مىرسد ، نامه عمل او را به دستش مىدهند و او در آن مىنگرد .\r\nهنگامى كه متوجه گناهانش مىگردد ، چهره‌اش تغيير مىكند و بدنش مىلرزد و جانش درهم مىريزد ، بعد از آن متوجه كارهاى نيكش مىشود ، در اينجا خوشحال مىشود ، و خوشحال مىگردد و روحش شادمان مىشود .\r\nبعد از آن متوجه پاداشهائى مىگردد كه خداوند براى او مهيا كرده است ، در اين جا بسيار خوشحال مىشود ، سپس خداوند به فرشتگان امر مىكند برويد صحيفه اعمالى كه آنها را مورد عمل قرار نداده‌اند بياوريد .\r\nهنگامى كه فرشتگان آن نامه‌ها را به نظر آنها مىرسانند مىگويند بار خدايا خود مىدانيد كه ما اين اعمال را انجام نداده‌ايم ، خداوند مىفرمايد : شما راست مىگوئيد ولى چون شما نيت كرديد آن كارها را بكنيد ما هم آن اعمال را در نامه اعمال شما نوشتيم و اينك ثواب آنها را به شما مىدهيم .\r\n13 - يونس بن ظبيان گويد : امام جعفر صادق عليه السّلام فرمود : مردم خداوند را بر سه وجه عبادت مىكنند ، گروهى براى رسيدن به ثواب خدا را عبادت مىكنند اين را عبادت طمع و حرص مىگويند ، گروهى ديگر براى ترس عبادت مىنمايند و اين نوع عبادت بردگان است .\r\nاما من خداوند را براى اينكه او را دوست مىدارم عبادت مىكنم ، اين را عبادت بزرگان و كريمان گويند و همين عبادت است كه خداوند مىفرمايد  « وَ هُمْ مِنْ فَزَعٍ يَوْمَئِذٍ آمِنُونَ »  اين گونه عبادت‌كنندگان از وحشت روز قيامت در آسايش مىباشند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nخداوند متعال در قرآن مىفرمايد : بگو اگر شما خداوند را دوست مىداريد از من متابعت كنيد تا خداوند شما را دوست بدارد و گناهان شما را بيامرزد ، هر كس خداوند را دوست بدارد خداوند هم او را دوست مىدارد و هر كس مورد محبت خدا شد در آسايش خواهد بود .\r\n14 - فضيل گويد : امام صادق عليه السّلام فرمود : هر گاه نيت قوى بود بدن ضعيف و ناتوان نمىگردد .\r\n15 - حسن بن زياد گويد : امام صادق عليه السّلام فرمود : هر كس زبان راستگو داشته باشد كارهايش پاك مىگردد ، و هر كس نيت او نيكو باشد روزيش زياد مىشود ، و هر كس به خويشاوندان خود نيكى كند عمرش زياد خواهد شد .\r\n16 - عبد اللَّه بن سنان گويد : خدمت امام صادق عليه السّلام رسيديم ، يكى از كسانى كه در آن جا نشسته بود گفت : قربانت گردم اى فرزند رسول خدا آيا مىترسى من منافق باشم ، امام پرسيد در هنگام خلوت در شب و يا روز كه در خانه خود هستى مگر نماز نمىخوانى .\r\nعرض كردم چرا نماز مىخوانم و در خلوت نماز خود را ترك نمىكنم ، امام عليه السّلام سؤال كردند شما براى كه در خلوت نماز ، مىگذارى ، گفت : براى خداوند عز و جل ، امام فرمود : پس در اين حال چگونه منافق به حساب مىآئى در صورتى كه براى او نه براى غير او در خلوت نماز مىگذارى .\r\n17 - زيد شحام گويد به حضرت صادق عليه السّلام عرض كردم از شما شنيدم فرموديد : نيت مؤمن از عملش بهتر است ، چگونه مىشود كه نيت از عمل بهتر باشد ، فرمود : براى اينكه عمل گاهى براى ريا مىباشد ولى نيت فقط براى خداوند است از اين رو طبق نيت پاداش مىدهد .\r\nامام صادق عليه السّلام فرمود : بنده‌اى از روى نيت قصد مىكند كه هنگام شب نماز بگذارد ولى شب خواب بر او غلبه مىكند و به خواب مىرود ، خداوند ثواب نماز را در نامه اعمال او صدقه حساب مىكند .\r\n18 - يكى از راويان از امام باقر عليه السّلام روايت مىكند كه فرمود : نيت مؤمن از\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nعملش افضل است ، زيرا او خيرى را نيت مىكند كه موفق به انجام آن نمىگردد ، ولى نيت كافر از عملش بدتر است ، براى اينكه كافر همواره شر را در نظر مىگيرد اگر چه آن را مورد عمل قرار ندهد .\r\n19 - ابن صدقه گويد : از جعفر بن محمد عليهما السّلام پرسيدند كسى كه نيت مىكند سوگند ياد كند آيا اين چه حكمى دارد ، فرمودند اين گونه نيت‌ها در جايى لازم هستند و در جايى لازم نيستند اما آن جايى كه نيت جائز است هنگامى است كه نيت‌كننده مظلوم باشد و نيت سوگند مىكند ولى مورد عمل قرار نمىدهد اين جا طبق نيت خود عمل مىكند .\r\nاما اگر نيت‌كننده ظالم باشد در اين جا سوگند به نيت مظلوم مىباشد بعد از اين فرمودند : اگر نيت‌ها از اهل فسق باشند و به آنها مؤاخذه شوند در اين جا هر كس نيت زنا مىكند و يا نيت سرقت مىنمايد و يا نيت كشتن كسى را مىكند بايد مؤاخذه شود .\r\nخداوند متعال عادل و بزرگ و حكيم است ، جور و ستم در بارگاه او را ندارد ، او كسانى كه در دل نيت خير كنند و آن را مخفى نگه دارند به آنها پاداش مىدهد ، ولى اهل فسق و گناه تا نيت خود را به مرحله عمل در نياورند مجازات نمىكند .\r\n20 - ابو الصلت از امام رضا عليه السّلام روايت مىكند كه رسول خدا صلّى اللَّه عليه و آله فرمودند گفتار بدون كردار اعتبار ندارد ، و گفتار و كردارى بدون نيت داراى ارزش نيست و گفتار و كردار و نيت هم بدون مطابقت با نيت اعتبار ندارد .\r\n21 - انس گويد : رسول خدا صلّى اللَّه عليه و آله فرمودند : هيچ گفتارى بدون كردار پذيرفته نمىشود ، و گفتار و كردارى بدون نيت قبول نخواهد شد و گفتار و كردار و نيت هم بايد با سنت مطابقت كند .\r\n22 - فضيل گويد : از امام صادق و باقر عليهم السّلام شنيدم فرمودند : امير المؤمنين عليه السّلام از رسول خدا صلى اللَّه عليه و آله روايت كردند كه فرمودند : نيت مؤمن از عملش رساتر است ، و نيت فاجر هم از عملش رساتر مىباشد .\r\n23 - ثمالى از امام صادق عليه السّلام روايت مىكند كه فرمود : اگر مردم متوجه\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمىشدند كه چگونه اعمال مردم از آسمان بر مىگردد هيچ كس دنبال عمل نمىرفت .\r\n24 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : نيت مؤمن از عملش بهتر و نيت فاجر از عملش بدتر است ، و هر كس كارى بكند با نيت خود عمل مىكند .\r\n25 - محمد بن مسلم گويد : امام صادق عليه السّلام فرمود : هر كس نيت خير داشته باشد خداوند روزى او را زياد مىكند .\r\n26 - عبد الرحمن جعفى گويد : من در حضور امام صادق عليه السّلام بودم كه عيسى بن عبد اللَّه از وى سؤال كرد و گفت : عبادت چيست ، فرمود : حسن نيت و طاعت از كسى كه خداوند به اطاعت از او راضى مىباشد .\r\nدر حديث ديگرى آمده حسن نيت و طاعت از كسى كه خداوند به اطاعت او امر كرده است .\r\n27 - ابو عروه سلمى از امام صادق عليه السّلام روايت مىكند كه فرمود : خداوند روز قيامت مردم را به اندازه نيت آنها محشور مىكند .\r\n28 - ابو هاشم گويد : از امام صادق عليه السّلام سؤال كردم چرا مردم در بهشت و دوزخ مخلد مىباشند فرمود : براى اينكه گناهكاران نيت داشتند اگر در دنيا بطور جاودانى زندگى كنند دست از معصيت باز ندارند و همواره نافرمانى كنند و لذا هميشه در دوزخ خواهند ماند .\r\nاما اهل بهشت از اين رو هميشه در بهشت مىمانند كه آنها نيت كرده بودند مادامى كه زنده هستند از خداوند اطاعت كنند ، پس بنا بر اين آنها با نيت خود عذاب جاودانى دارند و اينان هم طبق نيت خويش در نعمت‌ها و لذت‌ها جاودان مىباشند ، و بعد اين آيه شريفه را تلاوت كردند كه  « كُلٌّ يَعْمَلُ عَلى شاكِلَتِهِ »  يعنى با نيت خود .\r\n29 - از امام عليه السّلام روايت شده كه فرمود : نيت مؤمن از عملش بهتر است ، زيرا او بهتر از عمل را در نظر مىگيرد ، و نيت فاجر هم بدتر از عملش هست و همگان\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبرابر نيت خود كار مىكنند روايت شده كه نيت مؤمن از اين جهت بهتر از عملش مىباشد كه او كارهائى را در نظر مىگيرد كه قدرت بر انجام آنها را ندارد و روايت شده هر كس نيت خوب داشته باشد خداوند روزى او را زياد مىكند .\r\nاز امام عليه السّلام پرسيدم تفسير  « خُذُوا ما آتَيْناكُمْ بِقُوَّةٍ » *  چيست ، قوت بدن‌ها مىباشد و يا قوت دل‌ها فرمودند : هر دو .\r\nامام عليه السّلام فرمود : گفتار بدون كردار ارزشى ندارد ، و كردارى بدون نيت اعتبار ندارد و نيت بدون مطابقت با سنت درست نمىباشد .\r\nروايت شده حسن خلق از طبيعت و نيت انسان سرچشمه مىگيرد ، و كسى كه نيت خوب دارد بهتر مىباشد .\r\nروايت شده كه امام عليه السّلام فرمود : نيت مؤمن از عملش بهتر است ، راوى گويد :\r\nسؤال كردم چرا چنين است فرمود : براى اينكه عمل با ريا مقرون است ، ولى در نيت تظاهرى نيست .\r\nاز امام عليه السّلام سؤال كردم معنى نيت مؤمن از كارش بهتر است ، چه مىباشد ، فرمودند : براى اينكه گاهى انسان بيمار مىگردد و يا ترسى برايش پيدا مىشود كه نمىتواند نيت خود را به مرحله عمل برساند در حالى كه نيت عمل دارد ، از اين رو گفته‌اند نيت از عمل بهتر مىباشد .\r\n30 - امام صادق عليه السّلام فرمود : آنهائى كه نيت درست و صادق دارند ، دل‌هاى صحيح و سالمى هم براى آنها مىباشند ، براى اينكه سلامت قلب از وسوسه‌ها و دورى از افكار و انديشه‌هاى زشت نيت آدمى را براى كارهاى خير پاك مىكند .\r\nاز اين جهت خداوند متعال فرموده روزى كه مال و فرزندان سودى نمىدهند مگر آنهائى كه با دلى سالم در محضر خداوند حاضر گردند ، و رسول خدا صلى اللَّه عليه و آله فرموده‌اند : نيت مؤمن از عملش بهتر مىباشد .\r\nامام عليه السّلام فرمود : كارها به نيت‌ها ارتباط پيدا مىكنند و هر كس با نيت خود محشور مىگردد و لازم است بندگان در هر حركت و يا سكونى نيت خالص داشته باشند ، زيرا اگر نيت خالص نباشد از غافلان به حساب مىآيد ، و غافلان را هم\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخداوند مانند چهارپايان و يا بدتر از آنها به حساب آورده است .\r\nبعد از اين نيت از قلب ظاهر مىشود ، و هر چه قلب معرفتش روشن باشد نيت هم صاف و داراى حقيقت است ، آرى اگر قلب نيرومند باشد نيت هم قوى خواهد بود ، و اگر ضعيف باشد نيت هم ضعيف خواهد بود .\r\nكسى كه داراى نيت خالص مىباشد نفس و اميال او تحت فرمان خداوند بزرگ هستند و از آن شرم مىكنند او دنبال شهوت و هواهاى نفسانى نمىرود و در انديشه آرزوها نيست ، او خود را به سختى مىافكند ولى مردم را از خود راحت مىكند .\r\n31 - امام سجاد عليه السّلام فرمود : من كراهت دارم كه خداوند را عبادت كنم و مقصود رسيدن به ثواب او باشد ، اگر چنين باشم مانند بنده‌اى طمع كار خواهم بود كه براى مزد كار مىكند ، و اگر به او مزدى ندهند كار نمىكند و علاقه‌اش را نشان نمىدهد .\r\nاز طرف ديگر كراهت دارم كه خداوند را براى ترس از عقاب و يا عذابش عبادت كنم ، و اگر چنين كنم مانند بنده‌اى بدكار خواهم بود كه اگر نترسد كارى نمىكند ، گفته شد پس چرا خداوند را عبادت مىكنيد فرمود براى اينكه او را شايسته عبادت مىدانم و به من نعمت داده است .\r\nامام باقر عليه السّلام فرمود : هيچ بنده‌اى خداوند را به حقيقت عبادت نمىكند تا آنگاه كه از خلق قطع اميد كند ، در اين هنگام خداوند مىگويد اين بنده خالص است و با كرم خود اعمال او را قبول مىكند .\r\nامام جعفر صادق عليه السّلام فرمود : هر گاه خداوند بر بنده‌اى نعمتى ارزانى بدارد ، قلب او را چنان قرار مىدهد كه جز خدا كسى در آن جا جا نمىگيرد .\r\nامام كاظم عليه السّلام فرمود : بهترين اعمال تقرب به خداوند بوسيله عبادت مىباشد .\r\nامام رضا عليه السّلام فرمود : مقصود از  « إِلَيْهِ يَصْعَدُ الْكَلِمُ الطَّيِّبُ »  گفتن لا إله الا اللَّه محمد رسول اللَّه و على ولى اللَّه مىباشد ، و اينكه على خليفه محمد و جانشينان او\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nجانشينان خداوند هستند ، و مقصود از  « وَ الْعَمَلُ الصَّالِحُ يَرْفَعُهُ »  اين است همان گونه كه اين سخنان را بر زبان خود جارى مىكند در قلب هم تصديق نمايد .\r\n32 - حمزة بن طيار از امام صادق عليه السّلام روايت مىكند كه فرمود : خداوند به اندازه نيت بندگان به آنها كمك مىكند ، هر كس نيت او درست باشد كمك و مساعدت خدا هم در باره او كامل مىگردد ، و هر كس در نيت ضعيف باشد كمك خداوند هم به همان اندازه در باره او ضعيف خواهد بود .\r\n33 - حضرت رسول صلى اللَّه عليه و آله فرمود : كارها با نيت بايد انجام بگيرد ، و هر كس طبق نيت خود پاداش مىگيرد ، هر كس هجرت او براى خدا و رسول باشد او به خدا و رسول خواهد پيوست ، و اگر هجرت او براى دنيا باشد ، در اين صورت به دنيا خواهد رسيد ، او با زنى ازدواج مىكند و يا مالى بدست مىآورد .\r\n34 - على بن حمزة از امام رضا و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : حسبى مانند تواضع نيست ، شرافتى بالاتر از تقوى وجود ندارد ، و عملى هم بدون نيت جايز نيست .\r\n35 - على بن جعفر از برادرش و او از پدرانش عليهم السّلام روايت مىكند كه رسول خدا صلى اللَّه عليه و آله على را براى جنگ مامور كردند و به مسلمانان هم فرمودند كه با او حركت نمايند ، مردى از انصار به برادرش گفت : بيا با هم به جنگ برويم تا خادمى و يا چهارپائى و يا چيزى ديگر كه براى ما سود داشته باشد بدست آورديم .\r\nاين سخن به گوش رسول خدا صلى اللَّه عليه و آله رسيد و فرمود : كارها به نيت‌ها مربوط مىشود و هر كس هر چه قصد كرده به آن خواهد رسيد ، هر كس براى رضاى خدا به جنگ برود از خداوند مزد آن را مىگيرد و هر كس براى دنيا جنگ كند به آن خواهد رسيد .\r\n36 - على عليه السّلام فرمود : گروهى خداوند را براى رسيدن به پاداش‌ها عبادت مىكنند اينها مانند بازرگانان هستند و دنبال سود مىباشند ، و جماعتى براى ترس از عذاب عبادت مىنمايند اين‌ها مانند بردگان مىباشند ، و گروهى هم براى شكرگزارى عبادت مىكنند اينها آزادگان مىباشند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n37 - رسول خدا صلى اللَّه عليه و آله فرمود : كارها با نيت‌ها مقرون است ، و نيت مؤمن بهتر از عملش مىباشد و نيت كافر هم بدتر از كارش هست ، روايت شده كه با نيت بهشتيان در بهشت و دوزخيان در دوزخ جاودان هستند .\r\nخداوند متعال فرموده :  « قُلْ كُلٌّ يَعْمَلُ عَلى شاكِلَتِهِ »  يعنى هر كس با نيت خود كارى انجام مىدهد ، بر انسان لازم نيست كه براى هر عمل نيت جديدى داشته باشد ، هر كارى كه بنده‌اى براى خداوند انجام دهد آن عمل با نيت محسوب مىگردد .\r\nاما هر كارى كه بندگان براى ريا و تظاهر انجام دهند و خداوند را در نظر نگيرند آن كار بدون نيت انجام گرفته و خداوند آن را قبول نمىكند .\r\n\r\n54 در اخلاص و تقرب به خدا\r\n1 - عبد اللَّه بن مسكان گويد : امام صادق در تفسير آيه شريفه  « حَنِيفاً مُسْلِماً »  فرمود : يعنى خالص كه چيزى آن را از حقيقت بيرون نكند و به غرضى آلوده نسازد ، و فقط براى خداوند باشد .\r\n2 - يونس هم در تفسير اين آيه شريفه روايت مىكند كه امام عليه السّلام فرمود : يعنى در آن از پرستش بتها خبرى نباشد .\r\n3 - يكى از روات از امام باقر عليه السّلام روايت مىكند كه رسول خدا صلى اللَّه عليه و آله فرمود : اى مردم خدا و شيطان همواره در دنيا وجود دارند ، حق و باطل پيوسته با هم هستند هدايت و گمراهى هميشه مىباشند ، درستكارى و ظلم ، دنيا و آخرت ، نيكيها و بديها پيوسته مقابل هم قرار گرفته‌اند ، هر كار نيكى به خداوند مربوط و هر كار زشتى به شيطان ارتباط دارد .\r\n4 - على بن اسباط گويد : امام رضا عليه السّلام فرمود : امير المؤمنين سلام اللَّه عليه مىفرمودند : خوشا به حال كسى كه از روى خلوص عبادت كند و دعا بخواند و دلش را\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبه آنچه بيند مشغول نكند و خدا را فراموش نسازد و هر چه مىشنود به آن توجه نمايد ، و از آنچه ديگران بدست مىآورند محزون نگردد .\r\n5 - سفيان بن عيينه گويد : امام صادق عليه السّلام در تفسير آيه شريفه  « لِيَبْلُوَكُمْ أَيُّكُمْ أَحْسَنُ عَمَلًا » *  فرمود : مقصود اين نيست كه عمل شما زياد باشد بلكه مقصود اين است كه عمل شما حق باشد ، و عمل حق آن است كه از خداوند بترسد و نيت صادق داشته باشد .\r\nبعد از آن فرمودند : باقى ماندن در عمل خالص سخت‌تر از خود عمل مىباشد ، عمل خالص كارى را مىگويند كه جز خدا از كسى تقاضاى تقدير نكنى ، نيت بهتر از عمل مىباشد و اگر چه خود نيت عمل به حساب مىآيد و بعد آيه شريفه  « قُلْ كُلٌّ يَعْمَلُ عَلى شاكِلَتِهِ »  را قرائت كردند ، و شاكلته در اين جا معنى نيت مىباشد .\r\n6 - ابن عيينه گويد : از امام صادق عليه السّلام سؤال كردم تفسير آيه شريفه  « إِلَّا مَنْ أَتَى اللَّهَ بِقَلْبٍ سَلِيمٍ »  چيست ، فرمود : قلب سليم آن دلى است كه در آن جز خدا كسى ديگر نباشد فرمود : هر دلى كه در آن شك و يا شكى باشد آن دل ساقط مىباشد ، آنها در دنيا زاهد شدند تا دلشان براى آخرت آماده گردد و به آن دل بستگى پيدا كنند .\r\n7 - سندى از امام باقر عليه السّلام روايت مىكند كه فرمود : هر كس چهل روز براى خداوند با اخلاص عمل كند خداوند او را در دنيا زهد عطا مىكند ، و او را به بيمارىها و داروهاى آن بينا مىگرداند ، و حكمت را در دل او جاى مىدهد و زبانش را به آن گويا مىگرداند .\r\nبعد از اين آيه شريفه  « إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ »  را تلاوت كردند از اين جا معلوم مىشود هر كس بدعت ايجاد كند يا بر خداوند و رسول و اهل بيت عليهم السّلام افتراء بندد خداوند او را خوار مىگرداند .\r\n8 - ابن ابى يعفور گويد : امام صادق عليه السّلام فرمودند : رسول خدا صلى اللَّه عليه و آله در منى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبراى مردم خطبه خواندند و اين را در حجة الوداع در مسجد خيف براى مردم القاء فرمودند رسول اكرم صلى اللَّه عليه و آله نخست حمد خدا را گفتند و او را ستايش كردند و بعد فرمودند خداوند چهره‌هائى را كه به سخنان من گوش فرا دهند سپيد كند و آن سخنان را به ديگران هم برسانند .\r\nچه افرادى كه خود را فقيه مىدانند در حالى كه از فقه خبر ندارند ، و چه كسانى كه فقه را به طرف كسانى مىبرند كه از آن‌ها فقيه‌تر مىباشند سه چيز فريب و نيرنگ قبول نمىكند ، دل مرد مسلمان ، اخلاص عمل براى خدا ، و نصيحت براى رهبران مسلمانان ، و در اجتماعات آنها شركت كردن .\r\nنصيحت به امراء مسلمانان ، شركت در اجتماعات آنها پشت آنها را محكم مىكند ، مسلمانان برادرانى هستند كه خون آنها ضمانت يك ديگر را مىكنند ، پائين‌ترين مرد مسلمان بايد به عهد خود وفا كند ، و آنها در برابر دشمنان دست واحدى مىباشند و با هم متحد هستند .\r\n9 - داود بن سليمان از امام رضا عليه السّلام روايت مىكند كه امير المؤمنين عليه السّلام فرمود : دنيا همه‌اش نادانى است مگر جاهائى كه در آن علم باشد ، علم هم سودى ندارد مگر آن اندازه‌اى كه به آن عمل شود ، عمل‌ها هم ريائى هستند مگر آن عمل كه از روى اخلاص باشد ، و اخلاص هم در خطر مىباشد و انسان بايد بنگرد پايان كارش چه خواهد شد .\r\n10 - دارم از امام رضا و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر بنده‌اى كه قلب خود را چهل روز براى خداوند خالص گرداند ، چشمه‌هاى حكمت از دلش بر زبانش جارى مىشود .\r\n11 - يكى از راويان گويد : امام صادق عليه السّلام از رسول خدا صلى اللَّه عليه و آله روايت مىكند كه فرمود : هر كس سه خصلت و يا يكى از آن سه خصلت را دارا باشد در سايه عرش خداوند قرار خواهد گرفت در روزى كه سايه‌اى جز سايه خداوند وجود ندارد .\r\nمرديكه از خود بگذرد و به مردم بدهد ، مرديكه پايش را حركت ندهد و گامى جلو نگذارد مگر اينكه بداند خداوند از آن كار رضايت دارد و اگر نه پايش را\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nنگهدارد ، مرديكه از برادر مسلمانش عيب نگيرد مگر اينكه خود آن عيب را از خود دور كند .\r\nآدمى همواره در معرض عيب‌ها مىباشد ، او هر عيبى را كه از خود دور كند گرفتار عيبى ديگر مىشود ، براى آدمى همين بس كه به كارهاى خويشتن مشغول شود از عيب ديگران خوددارى كند و زبان به بدگوئى ديگران نگشايد .\r\n12 - محمد بن قاسم هاشمى گويد : از امام صادق عليه السّلام شنيدم فرمود : رسول خدا صلى اللَّه عليه و آله فرمودند : هر يك از امت من كه صبح از جاى خود حركت كند و قصدش غير خدا باشد ، او در نزد خدا ارزش و اعتبارى ندارد .\r\n13 - امام باقر عليه السّلام فرمود : رسول خدا صلى اللَّه عليه و آله فرمودند : اى مردم راه خدا و شيطان ، حق و باطل ، هدايت و ضلالت رستگارى و كجروى ، دنيا و آخرت ، و نيكيها و بديها همواره وجود دارند ، هر چه در دنيا نيكى هست از جانب خداوند مىباشد ، و هر چه بدى وجود دارد از جانب شيطان است .\r\n14 - عبد اللَّه بن مسكان گويد : امام صادق عليه السّلام در تفسير آيه شريفه  « حَنِيفاً مُسْلِماً »  فرمود يعنى خالص كه هيچ شبهه‌اى در آن نباشد .\r\n15 - على بن سالم گويد : از امام صادق عليه السّلام شنيدم فرمود : خداوند متعال مىفرمايد : من بهترين شريك هستم ، هر كس غير مرا در كارها دخالت دهد از او قبول نمىكنم ، مگر اينكه از روى خلوص باشد .\r\n16 - اسماعيل بن يسار گويد : از امام صادق عليه السّلام شنيدم فرمود : خداوند به شما مهربان است ، از كارهاى اندك سپاس مىگويد ، اگر بنده براى تقرب به خداوند دو ركعت نماز بخواند خداوند او را وارد بهشت مىكند .\r\n17 - جابر جعفى از امام عليه السّلام روايت مىكند كه رسول خدا صلى اللَّه عليه و آله فرمودند : سه نفر از خانه خود بيرون شدند و در زمين مشغول سياحت گرديدند در يكى از روزها در غارى مشغول عبادت بودند و اين غار در بالاى كوهى قرار گرفته بود .\r\nدر اين هنگام سنگ بزرگى از كوه سرازير شد و آمد دهانه غار را گرفت و راه ورود و خروج را بست ، يكى از آنها به ديگران گفت : اى بندگان خدا به خداوند\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسوگند كسى شما را از اينجا نمىتواند نجات دهد مگر اينكه هر كدام كه كار خالصانه‌اى انجام داده‌ايد بازگو كنيد .\r\nاينك بيائيد و آنچه را كه فقط براى خدا عمل كرده‌ايد بگوئيد شما كارى كرده‌ايد كه مبتلا به گناه شده‌ايد ، يكى از آنها گفت : بار خدايا تو مىدانى كه من زنى را بخاطر زيبائى او دوست مىداشتم و مال زيادى را براى بدست آوردن او خرج كردم .\r\nهنگامى كه آن زن را به چنگ آوردم و خواستم از وى كام بر گيرم ناگهان متوجه آتش دوزخ شدم ، و براى ترسيدن از شما از مقابل آن برخاستم ، بار خدايا اگر ميدانى كه اين كار را براى رضايت تو انجام دادم اين سنگ را از ما دور كن و در اين جا سنگ دور شد .\r\nديگرى گفت : بار خدايا تو مىدانى كه من گروهى را براى زراعت اجير كرده بودم ، و قرار بود به هر يك از آنها نصف درهم بدهم ، هنگامى كه آنها از كار خود فارغ شدند مزد آنها را دادم ، يكى از آنها گفت : من كار دو نفر را كرده‌ام و بايد يك درهم به من بدهيد ، و نصف درهم را رد كرد و رفت .\r\nمن با آن نصف درهم مقدارى بذر خريدم و بر زمين افشاندم خداوند از آن بذر روزى فراوانى پديد آورد ، و بعد از مدتى آن اجير آمد و نصف درهم را طلب كرد ، و من به او هجده هزار درهم دادم اگر مىدانى كه من راست مىگويم ، و براى ترس از تو اين كار را كردم اين سنگ را از ما دور كن ، در اين جا سنگ از كنار دور شد و آنها همديگر را مشاهده كردند .\r\nسومى گفت : بار خدايا مىدانى كه پدر و مادرم خوابيده بودند ، من مقدارى شير در كاسه ريختم و ترسيدم كه اگر آن را بر زمين گذارم ممكن است خزنده‌اى در آن قرار گيرد ، و از آن طرف نمىخواستم پدر و مادر خود را بيدار كنم ، آن كاسه را همانطور در دست نگه داشتم تا آن‌ها بيدار شدند و آن را آشاميدند .\r\nبار خدايا اگر مىدانى من آن كار را براى تو انجام داده‌ام و نظر ديگرى نداشته‌ام اين سنگ بزرگ را از غار دور كن ، در اين هنگام سنگ از در غار كنارى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nرفت و راه خروج آنها باز شد ، بعد از اين رسول خدا صلى اللَّه عليه و آله فرمود : هر كس راست بگويد نجات ميابد .\r\n18 - امام صادق عليه السّلام فرمود : اخلاص همه حاصل اعمال را جمع مىكند ، اخلاص كليد قبولى اعمال و امضاء رضايت خداوند را در بردارد ، هر كس اعمالش مورد قبول قرار گرفت و خداوند از وى خوشنود شد او مخلص مىباشد اگر چه عملش اندك باشد .\r\nاما كسى كه اعمالش مورد قبول قرار نگيرد مخلص نخواهد بود اگر چه عملش زياد باشد ، و در اين جا بايد از داستان آدم عليه السّلام و ابليس حقيقت را آموخت ، علامت قبول اعمال وجود پايدارى و استقامت و بذل آنچه مورد علاقه مىباشد ، و اينكه همه حركات و سكنات بر طبق علم انجام گرفته باشد .\r\nپس بنا بر اين مخلص روحش ذوب مىگردد ، و خون دلش ريخته مىشود ، و او همواره با علم و عمل خود را پابرجا نگه مىدارد و بطورى كه عامل و معمول با نفس عمل مقرون مىگردند ، و هر گاه او اخلاص را درك كرد مثل اين است كه همه چيز را دريافته است .\r\nاما اگر عامل اخلاص پيدا نكرد مانند اين است كه چيزى درك نكرده و همه را از دست داده است اخلاص موجب مىشود كه دل آدمى صاف گردد و موحدى منزه و پاك به حساب بيايد ، همان گونه كه آن مرد نخستين گفت .\r\nعاملان هلاك شدند مگر عابدان ، و عابدان هم از بين رفتند مگر عالمان ، و عالمان هم هلاك گرديدند مگر راست گويان ، و راست گويان فانى شدند مگر مخلصان ، مخلصان هم به هلاكت رسيدند مگر پرهيزگاران ، و پرهيزگاران هم هلاك شدند مگر يقين‌كنندگان كه آنها هم در خطر هستند .\r\nخداوند متعال به رسول خود صلى اللَّه عليه و آله فرمود : خدا را عبادت كن تا آنگاه كه برايت يقين حاصل گردد ، و پائين‌ترين حد اخلاص آن است كه بنده‌اى به اندازه طاقت خود عمل كند و براى عملش در نزد خداوند ارج و اعتبارى قائل نگردد .\r\nمخلص نبايد براى اعمال خود از خداوند آرزوى پاداش داشته باشد ، و بايد\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبداند اگر او را به حقوق عبوديت مورد سؤال قرار دهند ناتوان خواهد شد ، و پائين‌ترين مقام مخلص آن است كه از گناهان خود را سالم نگه دارد و در آخرت از آتش نجات پيدا كند ، و با ورود به بهشت خود را رستگار سازد .\r\n19 - امام جواد عليه السّلام فرمود : بهترين عبادت اخلاص مىباشد و حضرت امام على بن محمد عليهما السّلام فرمودند : اگر مردم همه يك راه را بگيرند ، من راه مردى را خواهم گرفت كه تنها خدا را عبادت كرد و از روى اخلاص عمل نمود .\r\nامام حسن عسكرى عليه السّلام فرمودند : اگر دنيا را يك لقمه كنند ، و من آن لقمه را در دهان كسى قرار مىدهم كه خالصانه خداوند را عبادت مىكند خود را در برابر او مقصر مىدانم ، اما اگر كافر را از آن لقمه محروم كنم تا بميرد و يا شربتى آب به او بدهم ، خودم را مسرف به حساب مىآورم .\r\n20 - معاذ بن جبل گويد : رسول اكرم صلى اللَّه عليه و آله در يكى از روزها كه همراه آن جناب حركت مىكرديم و در حالى كه به طرف آسمان نگاه مىكرد فرمود : سپاس خداوندى را سزاست كه هر چه دوست مىدارد در ميان مخلوقات خود اجرا مىكند .\r\nبعد از اين متوجه من شد و فرمود : اى معاذ عرض كردم لبيك يا رسول اللَّه ، اى رهبر نيكىها و اى پيامبر رحمت فرمود : تو را حديثى گويم كه پيامبرى به امت خود حديث گفته ، اگر آن را حفظ كنى در زندگى به تو سود مىدهد و اگر بشنوى و عمل نكنى نزد خداوند برهانى ندارى .\r\nبعد از اين فرمود : خداوند متعال هفت فرشته را قبل از اينكه آسمان‌ها را خلق كند آفريد ، و در هر آسمانى يكى از آنها را مستقر كرد ، و آن آسمانها را به عظمت خود بياراست ، و در هر درى از درهاى آسمان يك فرشته بعنوان دربان مقرر ساخت .\r\nحافظان نامه‌هاى اعمال از روز تا شب نامه‌هاى مردم را مىنويسند و كارنامه‌هاى آنها را تنظيم مىكنند ، و بعد نامه اعمال او را با خود بالا مىبرند ، آن فرشته نورى مانند نور آفتاب دارد ، و او به سير خود ادامه مىدهد تا به آسمان دنيا\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىرسد .\r\nآن فرشته اعمال او را تزكيه مىكند و آن را زياد مىشمارد در اين جا فرشته‌اى مىآيد و به او مىگويد در اينجا توقف كن ، و اين عمل را به صورت صاحب آن بزن ، من فرشته غيبت هستم هر كس غيبت كند من نمىگذارم از منطقه من عبور كند و خداوند مرا به اين امر كرده است .\r\nفرمود : آن فرشته روز بعد مىآيد و عمل صالحى همراه خود مىآورد و از كنار آن فرشته عبور مىكند و اعمال او را تعريف و تمجيد مىنمايد و آن را بزرگ و زياد به حساب مىآورد آن فرشته به آسمان دوم مىرسد ، ملكى كه بر آسمان دوم موكل است مىگويد توقف كن و اين عمل را به صاحب آن برگردان .\r\nصاحب اين عمل در كارهاى خود غرض دنيائى داشت ، من صاحب دنيا مىباشم و اجازه نمىدهم عمل او از حدود من بگذرد فرمود : روز بعد فرشته‌اى در حالى كه خوشحال است با صدقه و صلاة به طرف آسمان‌ها مىرود .\r\nاو از نگهبان مىگذرد و به آسمان سوم مىرسد ، فرشته موكل بر آسمان سوم مىگويد در اين جا توقف كن و اين عمل را به صورت صاحبش بزن ، من فرشته تكبر مىباشم و مىگويد صاحب اين عمل در مجالس و ميان مردم تكبر مىكرد خداوند مرا امر كرده كه نگذارم اين عمل بالا برود .\r\nفرمود : حافظان نامه اعمال عمل بنده‌اى را بر مىدارند و با خود مىبرند ، آن عمل مانند ستاره‌اى درخشان نورافشانى مىكند و صداى تسبيح هم از آن شنيده مىشود ، اين عمل را تا آسمان چهارم بالا مىبرند .\r\nدر اين جا فرشته موكل بر آسمان چهارم مىگويد : در اينجا توقف كنيد و اين عمل را به صورت و پشت صاحبش بزنيد ، من فرشته عجب مىباشم ، و صاحب اين عمل عجب داشت و خداوند به من امر كرده كه عمل او را به بالا راه ندهم .\r\nفرمود : حافظان عمل بنده‌اى را بالا مىبرند ، و اين عمل را مانند عروس آرايش مىدهند و به طرف آسمان‌ها مىبرند ، و او را از فرشته موكل بر آسمان پنجم عبور مىدهند ، در اين نامه جهاد و نماز بين دو نماز نوشته شده است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاين نامه نورى مانند نور آفتاب دارد ، هنگامى كه به نزد فرشته موكل بر آسمان پنجم مىرسيم آن فرشته گويد : در اينجا توقف كنيد ، من فرشته حسد مىباشم ، اين عمل را به صورت صاحب آن بزنيد و به گردنش بياويزيد .\r\nصاحب اين عمل به كسانى كه علم ياد مىگرفتند و به طاعت خدا مشغول مىشدند حسادت مىكرد و هر گاه از كسى فضيلتى مشاهده مىنمود و يا از كسى عبادتى مىديد بر وى حسد مىبرد و از او بدگوئى مىكرد و به او ناسزا مىگفت .\r\nرسول خدا فرمود : حافظان اعمال بالا مىروند و نامه را با خود مىبرند تا به آسمان ششم مىرسند ، فرشته آسمان ششم مىگويد : من فرشته رحمت مىباشم ، اين عمل را به صورت صاحبش فرو كوبيد ، و ديدگان او را كور سازيد .\r\nصاحب اين نامه اهل ترحم نبود و دلى مهربان نداشت ، هر گاه يكى از بندگان خدا گناهى مرتكب مىشد و توجهى به آخرت نداشت ، و يا در دنيا گرفتار ضرر و زيان مىگرديد به او شماتت مىكرد خداوند به من امر كرده اجازه ندهم نامه عمل او بالا رود .\r\nفرمود : حافظان اعمال بالا مىروند و نامه عمل را با خود مىبرند اين نامه همه‌اش فقه و عبادت و تقوى مىباشد ، صدائى مانند رعد و نورى مانند نور برق دارد ، سه هزار فرشته با او همراهى مىكنند تا به آسمان هفتم مىرسند .\r\nفرشته آسمان هفتم مىگويد توقف كنيد ، و اين عمل را به صورت صاحبش بزنيد ، من فرشته حجاب هستم و از هر عملى كه براى خدا نباشد جلوگيرى مىكنم ، او مىخواست در نزد رؤسا محترم باشد و سر و صدا بلند كند و مشهور گردد خداوند امر كرده از بالا رفتن نامه او جلوگيرى كنم ، زيرا در آن خلوص نيست .\r\nفرمود : حافظان نامه عمل بنده‌اى را بالا مىبرند و خوشحال هم مىباشند كه در آن نامه خلق نيكو و وقار و ياد خدا وجود دارد فرشتگان هفت آسمان او را همراهى مىكنند ، و از همه حجاب‌ها عبور مىكنند تا در مقابل پروردگار قرار مىگيرند .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nفرشتگان گواهى مىدهند كه او صاحب عمل صالح و دعا مىباشد ، خداوند مىفرمايد شما حافظان كار بنده‌ام بوديد و من هم مراقب او بودم و از نيت او خبر داشتم ، او مرا در اين عمل‌ها در نظر نداشت لعنت من بر او باد ، فرشتگان مىگويند لعنت تو و لعنت ما هم بر او باد .\r\nراوى گويد : معاذ در اين هنگام گريه كرد و گفت : يا رسول اللَّه من چه كارى انجام دهم ، رسول خدا فرمودند شما به پيامبرت اقتدا كن و يقين پيدا نما ، گويد :\r\nعرض كردم شما رسول خدا هستيد و من هم معاذ بن جبل هستم .\r\nرسول خدا فرمودند : اى معاذ اگر در كارهايت كوتاهى مىكنى زبانت را از برادرانت قطع كن ، و از حاملان قرآن سخنى نگو گناهان خود را خودت تحمل نما و آن‌ها را بر دوش برادرانت قرار نده كارى نكنى كه خود را تزكيه كنى و برادرانت را مورد مذمت قرار ندهى .\r\nخود را بالا قرار نده و برادرانت را پائين نياور ، در كارها ريا و تظاهر نداشته باش ، دنيا را به آخرت مخلوط نكن ، در مجلس خود زبان به فحش و ناسزا باز نكن كه از تو دورى مىكنند ، و با كسى آهسته سخن نگو در حالى كه شخص سومى در آن جا وجود دارد .\r\nبر مردم فخر و مباهات و بزرگى نداشته باش كه نيكيهاى دنيا از تو بريده خواهد شد ، با مردم بدرفتارى نكن كه سگ‌هاى دوزخ تو را پاره پاره مىكنند ، خداوند فرموده :  « النَّاشِطاتِ نَشْطاً »  مىدانى معنى ناشطات چيست ، آنها سگ‌هاى جهنم هستند كه گوشت‌ها و استخوانها را پاره مىكنند .\r\nمعاذ گويد : عرض كردم يا رسول اللَّه چه كسى قدرت دارد داراى اين خصلت‌ها باشد ، فرمود : اى معاذ اين‌ها آسان هستند براى كسانى كه خداوند براى آنها آسانى فراهم كند ، راوى گويد من مشاهده كردم معاذ زياد اين حديث را مىخواند و به آن توجه مىكرد .\r\n21 - امام صادق عليه السّلام فرمود : همه چيز در برابر مؤمن خاشع مىباشند و همه اشياء از او مىترسند ، بعد از اين فرمود : هر گاه كسى مخلص باشد و براى خداوند\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكار كند خداوند همه چيز را از او مىترساند تا آنگاه كه خزندگان زمين و درندگان و پرندگان آسمان هم از او مىترسند .\r\nرسول خدا صلى اللَّه عليه و آله فرمود : خداوند به صورت‌ها و كارهاى شما نگاه نمىكند ، بلكه او به نيت‌هاى شما مىنگرد .\r\n22 - ابن رئاب گويد : امام صادق عليه السّلام فرمود : هر كس براى خدا دوستى كند و يا براى خداوند دشمنى نمايد ، براى خداوند عطا كند و يا به خاطر خداوند منع نمايد ، ايمانش كامل است .\r\nامام صادق سلام اللَّه عليه فرمود : از محكم‌ترين رشته‌هاى ايمان آن است كه براى خداوند دوست بدارى ، و براى او دشمنى كنى ، براى او بدهى و براى او منع نمائى .\r\n23 - موسى بن جعفر از پدرانش عليهما السّلام از امير المؤمنين عليه السّلام روايت مىكند كه در تفسير آيه شريفه  « وَ أَنَّ الْمَساجِدَ لِلَّهِ »  فرمود : اعضاء و جوارحت كه براى خداوند سجده كردند اينك جز خداوند ديگرى را طلب نكن .\r\n24 - رسول اكرم صلى اللَّه عليه و آله فرمودند : روز قيامت مردى را در محضر عدالت حاضر مىكنند و آن مرد در راه خدا به شهادت رسيده است ، خداوند نعمت‌هاى خود را به او تعريف مىكند و بعد سؤال مىكند شما در دنيا چه كارى انجام دادى .\r\nاو جواب مىدهد در راه تو جنگ كردم تا كشته شدم خداوند مىفرمايد دروغ مىگوئى تو در جنگ شركت كردى تا بگويند مردى شجاع و دلير است ، بعد امر مىكند او را به پشت در دوزخ بياندازند .\r\nبعد از آن مرديكه قرآن ياد گرفته و علم و دانش فرا گرفته وارد محضر مىكنند ، خداوند نعمت‌هاى خود را به او گوش زد مىكند و بعد مىگويد : شما در دنيا چه كارى كردى ، پاسخ مىدهد علم ياد گرفتم و قرآن قرائت كردم خداوند مىفرمايد دروغ مىگوئى .\r\nتو از اين جهت دنبال علم رفتى كه بگويند عالم هستى ، و يا قرآن تلاوت كردى كه مردم بگويند قارى قرآن مىباشى . و اينها در باره‌ات گفته مىشد ، بعد از\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nآن خداوند امر مىكند او را از محشر بيرون مىبرند و به جهنم مىاندازند .\r\nرسول خدا صلى اللَّه عليه و آله فرمود : كارها همه بايد با نيت باشد و هر مردى با نيت خود محشور مىگردد ، هر كس هجرت او به طرف خدا و رسول باشد ، پاداشش با خدا و رسول مىباشد ، و هر كس براى رسيدن به مال و يا زن و يا غرضى دنيائى باشد هجرت او به همان اندازه ارزش دارد .\r\nرسول اكرم صلى اللَّه عليه و آله فرمود : نيت مؤمن از عملش بهتر است و يا از عملش رساتر مىباشد رسول خدا فرمودند : مردم به اندازه نيت‌هاى خود محشور مىگردند .\r\nرسول اكرم صلى اللَّه عليه و آله فرمود : جبرئيل از طرف خداوند خبر داد كه فرموده :\r\nاخلاص يكى از اسرار من مىباشد ، كه آن را در دل بندگان محبوب خود به وديعه نهاده‌ام .\r\n25 - رسول خدا صلى اللَّه عليه و آله فرمود : هر كس براى خداوند چهل روز عبادت كند و اخلاص داشته باشد خداوند چشمه‌هاى دانش را از قلبش بر زبانش جارى مىكند .\r\nابو جعفر جواد عليه السّلام فرمود : بهترين عبادت اخلاص است .\r\nامام صادق عليه السّلام فرمود : بزرگترين نعمتى كه خداوند به يك بنده عطا كرده آن است كه در دل او جز خدا ديگرى را قرار نداده است .\r\nحضرت زهرا سلام اللَّه عليها فرمود : هر كس عبادت خالص خود را بالا بفرستد ، خداوند متعال بهترين مصلحت او را پائين مىفرستد .\r\nامام حسن عسكرى عليه السّلام فرمود : اگر همه دنيا يك لقمه شود و من آن را در حلقوم كسى قرار دهم كه خداوند را مخلصانه عبادت مىكند هنوز كم است ، و اگر به كافر چيزى از آن ندهم تا از گرسنگى و تشنگى بميرد ولى يك شربت به او بدهم خود را اسراف‌كننده مىدانم .\r\nعيسى عليه السّلام به حواريون گفت : هر گاه يكى از شما خواست روزه بگيرد ، بايد سر و محاسن خود را روغن بمالد و لب‌هاى خود را با روغن زيتون چرب كند تا مردم ندانند او روزه دارد ، هر گاه خواست نماز بگذارد پرده‌ها را آويزان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nكند ، خداوند مدح و ثنا را تقسيم مىكند همان گونه كه روزى را تقسيم مىنمايد .\r\nسفيان بن عيينه گويد : امام صادق عليه السّلام در تفسير آيه شريفه  « لِيَبْلُوَكُمْ أَيُّكُمْ أَحْسَنُ عَمَلًا » *  فرمود : مقصود اين نيست كه عمل شما بيشتر باشد ، ولى بايد عمل شما حق باشد ، و عمل حق هنگامى است كه از خوف خداوند انجام گرفته باشد و يا به نيتى صادق مقرون گردد .\r\nبعد از آن فرمود : باقى ماندن بر عمل تا آنگاه كه خالص شود از عمل سخت‌تر مىباشد ، و عمل خالص آن است كه فقط از خداوند بخواهى كه از تو تمجيد كند ، نيت از عمل بهتر است ، متوجه باشيد كه نيت اصالت دارد و بعد اين آيه شريفه را تلاوت كردند كه  « قُلْ كُلٌّ يَعْمَلُ عَلى شاكِلَتِهِ »  يعنى بر نيت خود .\r\n26 - امام صادق عليه السّلام در تفسير آيه شريفه  « حَنِيفاً مُسْلِماً »  فرمودند : يعنى خالص و چيزى آن را مشوب نكند .\r\n\r\n55 در مخفى داشتن عبادت\r\n1 - ابو البخترى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nبزرگترين عبادت از نظر پاداش و اجر مخفى نگه داشتن آن مىباشد .\r\n2 - عباس بن هلال گويد : از امام رضا عليه السّلام شنيدم فرمود : كسى كه نيكىها را مخفى بدارد هفتاد حسنه به او مىدهند ، و كسى كه بديها را علنى انجام بدهد رسوا مىگردد ، و آنهائى كه گناهان را مخفى انجام دهند مورد آمرزش قرار مىگيرند .\r\n3 - امام رضا از پدرانش عليهم السّلام روايت مىكند كه على عليه السّلام فرمودند يكى از گنجهاى بهشت پنهان داشتن عمل است و صبر كردن در مشكلات و مخفى داشتن مصيبت‌ها .\r\n4 - امام عليه السّلام فرمود : كسى كه نيكىها را مخفى انجام مىدهد هفتاد برابر به او مىدهند و هر كس آشكارا انجام دهد يك حسنه دارد ، كسى كه گناهان را در نهان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nانجام دهد مورد رحمت قرار مىگيرد و كسى كه آشكارا گناه كند رسوا مىگردد .\r\n5 - حسن بن فضال از امام رضا عليه السّلام روايت مىكند كه فرمود : هر كس خود را به عبادت مشهور كند او را در دينش متهم بدانيد ، زيرا خداوند شهرت به عبادت و شهرت به لباس را مبغوض مىدارد .\r\nبعد از آن فرمود : خداوند در هر شب و روز هفده ركعت بر مردم واجب كرده است ، هر كس آن نمازها را انجام دهد خداوند از نمازهاى ديگر از وى سؤال نمىكند ، رسول خدا صلى اللَّه عليه و آله در برابر آن نمازها را بعنوان فاضله معين كرد تا نقصان آن نمازها را بر طرف كند ، خداوند كسى را به زيادى نماز و روزه عذاب نمىكند ولى با مخالفت سنت عذاب مىنمايد .\r\n6 - از امامان عليهم السّلام روايت شده كه گفتند : فضيلت عمل پنهانى هفتاد برابر عمل آشكارا پاداش دارد .\r\n7 - مفضل بن صالح گويد : امام صادق عليه السّلام فرمود : خداوند متعال بندگانى دارد كه از روى اخلاص و در نهان با او معامله مىكنند ، و خداوند هم از نيكىهاى خالصانه خود به آنها مىدهد و مورد لطف و احسان خود قرار مىدهد .\r\nآنها كسانى هستند كه نامه اعمال آنها روز قيامت خالى از نزد آنها مىگذرد ، هنگامى كه در نزد خداوند قرار مىگيرند نامه‌هاى آنها را از كارهاى مخفى آنان پر مىكنند ، گويد : عرض كردم اى مولاى من اين چگونه مىشود ، فرمود : خداوند آن كارها را از حافظان او مخفى داشته بود .\r\n8 - عمر بن يزيد از امام صادق عليه السّلام روايت مىكند كه فرمود : در تورات نوشته‌شده‌اى فرزند آدم براى عبادت من خود را آماده كن ، تا دلت را بىنياز كنم ، و تو را به مطلوبت واگذار ننمايم و احتياجات تو را بر آورم .\r\nاى فرزند آدم دلت را از خوف من پر كن ، و اگر براى عبادت و پرستش من خود را آمده نكنى و به عبادت مشغول نگردى ، دلت را به دنيا مشغول خواهم كرد و بعد جلو احتياجات تو را نخواهم گرفت ، و تو را به مطلوبت وامىگذارم .\r\n9 - ابو جميله گويد : امام صادق عليه السّلام فرمود : خداوند متعال مىفرمايد : اى\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nبندگان راست گوى من به عبادت من در دنيا متنعم شويد كه در آخرت هم به نعمت‌ها خواهيد رسيد .\r\n10 - عمرو بن جميع گويد : امام صادق عليه السّلام فرمود : رسول خدا صلى اللَّه عليه و آله فرمودند :\r\nبهترين مردم كسى است كه عاشق عبادت باشد و آن را دوست داشته باشد و با وى هم آغوش شود ، چنان در آن غرق گردد كه مشكلات و آسانى دنيا را نفهمد .\r\n11 - عيسى بن عبد اللَّه گويد : به حضرت صادق عليه السّلام عرض كردم عبادت چيست فرمودند : حسن نيت با اطاعت از اوامر خداوند از طرقى كه مورد رضايت او مىباشد ، اى عيسى تو مؤمن نخواهى شد مگر اينكه ناسخ را از منسوخ بشناسى .\r\nعرض كردم قربانت گردم شناخت ناسخ از منسوخ كدام است ، فرمود : تو اكنون با امامى ارتباط دارى و به گفته او عمل مىكنى و از وى اطاعت مىنمائى ، اين امام درمىگذرد و امامى ديگر مىآيد تو نزد او مىروى و از وى اطاعت مىكنى ، اين را مىگويند ناسخ و منسوخ .\r\n12 - هارون بن خارجه گويد : امام صادق عليه السّلام فرمود : عبادت بر سه وجه است گروهى خداوند را براى ترس عبادت مىكنند آن عبادت بردگان است ، گروهى خداوند را براى طلب ثواب و پاداش عبادت مىكنند كه آن عبادت مزد بگيران است ، و گروهى هم براى خدا و محبت او عبادت مىكنند كه آن عبادت آزادگان مىباشد و اين بهترين عبادت مىباشد .\r\n13 - سكونى از امام صادق عليه السّلام روايت مىكند كه رسول اكرم صلى اللَّه عليه و آله فرمود :\r\nنادارى پس از توانگرى بسيار زشت است ، و گناه بعد از فقر هم زشت مىباشد ، و بدتر از همه اين‌ها عابدى است كه بعد از مدتى عبادت را ترك كند .\r\n14 - ابو حمزه گويد : امام سجاد عليه السّلام فرمود : هر كس به واجبات خداوند عمل كند او عابدترين مردم مىباشد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n56 در طاعت و تقوى\r\n1 - يعقوب بن شعيب گويد : از امام صادق عليه السّلام شنيدم فرمود : خداوند متعال هيچ بنده‌اى را از ذلت معصيت به عزت تقوى نكشانيد مگر اينكه او را بدون مال بىنياز گردانيد و بدون عشيره عزيز ساخت و بدون آدمى او را آرامش بخشيد .\r\n2 - ابو بصير گويد : امام باقر عليه السّلام فرمود : على عليه السّلام مىفرمودند : متقين نشانه‌هائى دارند كه به آن شناخته مىگردند ، و آنها عبارتند از راستگوئى ، اداء امانت ، وفاء به عهد ، عاجز نبودن و بخل نداشتن .\r\nصله ارحام ، ترحم به ضعفاء با زنان كمتر آميزش داشتن ، كارهاى نيك انجام دادن ، اخلاق نيكو ، حلم زياد ، و پيروى از علم در آنجاهائى كه آدمى را به خداوند نزديك مىكند خوشا به حال آن جماعت و حسن عاقبت آنها .\r\nطوبا درختى است در بهشت و ريشه آن در خانه رسول خدا صلى اللَّه عليه و آله مىباشد ، هيچ مؤمنى نيست مگر اينكه يك شاخه از آن درخت در خانه او مىباشد ، هر چه در نيت بگيرد از آن شاخه براى او مىرسد و از آن استفاده مىكند .\r\nآن درخت به اندازه‌اى بزرگ است كه اگر سوارى بر اسب سوار شود ، و در سايه آن درخت صد سال اسب بتازد از سايه آن درخت بيرون نمىگردد ، و اگر كلاغى بخواهد از پائين آن به بالا پرواز كند تا هنگام پيرى بالاى آن نخواهد رسيد .\r\nاى مؤمنان اينك شما براى رسيدن به اين درخت رغبت نشان دهيد ، مؤمن همواره به خود مشغول مىباشد و مردم از آن در آسايش مىباشند ، هنگامى كه شب فرا رسد چهره بر زمين مىگذارد و خداوند را سجده مىكند و از خداوند مىخواهد او را از عذاب برهاند .\r\n3 - نعمانى در كتاب قرآن از امير المؤمنين عليه السّلام روايت مىكند كه فرمود : آيه شريفه  « يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ »  را آيه  « فَاتَّقُوا اللَّهَ مَا اسْتَطَعْتُمْ »  نسخ كرده\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاست .\r\nدر آيه اول خداوند مىفرمايند : اى كسانى كه ايمان آورده‌ايد از خداوند بترسيد ، آن طور كه سزاوار ترسيدن مىباشد ، ولى در آيه دوم فرمود : از خداوند بترسيد تا آنجا كه توانائى و استعداد داريد .\r\n4 - على بن عبد العزيز گويد : امام صادق عليه السّلام فرمود : اى على بن عبد العزيز گريه آنها شما را گول نزند زيرا تقوى در دل جاى دارد .\r\n5 - رسول اكرم صلى اللَّه عليه و آله فرمود : هر كس تقوى داشته باشد نيرومند مىگردد ، و در شهرهاى دشمنش در آسايش مىباشد .\r\n6 - على عليه السّلام فرمود : چه بسا روزه دارانى كه از روزه فقط تشنگى نصيب آنها خواهد شد ، و چه نمازگزارانى كه از قيام و قعود خود فقط خستگى نصيب آنها مىشود ، چه اندازه خوب است خوابيدن افراد زرنگ و افطار آنها .\r\nعلى عليه السّلام فرمودند : از خداوند بترسيد ، هر چه بگوئيد مىشنود ، و هر چه در نظر بگيريد مىداند به طرف مرگ بشتابيد هر چه از وى فرار كنيد او به شما مىرسد ، اگر توقف كنيد شما را مىگيرد و اگر فراموش كنيد او شما را به ياد مىآورد .\r\nفرمودند : از خداوند بترسيد مانند كسى كه دامن خود را به كمر زده و از همه چيز دست كشيده و خود را براى آخرت آماده كرده است ، او در بقيه عمرش با شتاب از آن استفاده مىكند ، و به خاطر ترسى كه او را فرا گرفته به طرف آخرت متوجه شده است .\r\nاو به پايان زندگى مىنگرد و مىخواهد بداند سعيد خواهد رفت ، يا شقى خواهد مرد ، او چشم به آخر عمر دوخته است ، و به پايان كارش نگاه مىكند ، كه آيا خداوند از اعمال او راضى هست و يا مورد غضب خداوند قرار خواهد گرفت .\r\nعلى عليه السّلام فرمود : از خداوند بترسيد اگر چه كم باشد ، بين خود و خداوند پرده‌اى بگذاريد اگر چه بسيار نازك باشد .\r\nعلى عليه السّلام فرمودند : تقوى و پرهيزگارى سرآمد همه اخلاق مىباشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nامير المؤمنين سلام اللَّه عليه فرمود : شما را به ترسيدن از خداوند دعوت مىكنم ، خداوندى كه شما را آفريد و برگشت شما به طرف او مىباشد ، خواسته‌هاى شما در نزد او برآورده مىشود ، و پايان آرزوهاى شما بسوى او متوجه است .\r\nراه شما به طرف خداوند باز مىگردد ، و در مصيبت‌ها و گرفتاريها چشم شما به آن طرف دوخته شده است ، ترس از خداوند داروى بيماريهاى دلتان مىباشد ، و كورى دل‌هاى شما را شفا مىدهد ، و بيمارى بدن‌هاى شما را بهبودى مىبخشد .\r\nتقوى از خداوند فساد دلها را مىبرد ، و چركىها را از باطن آدمى مىزدايد ، و پرده‌ها را از جلو ديدگان بر مىدارد ، و براى شما آرامش فراهم مىكند ، و سياهى را به روشنائى و نور را به ظلمت تبديل مىنمايد .\r\nطاعت خداوند را بمنزله جسم خود قرار دهيد و از آن به عنوان لباس و پوشش استفاده نكنيد ، او را در باطن خود جاى دهيد ، و در بين اعضاء و جوارح خود به كار گيريد ، و آن را سرآمد هر كارى بدانيد و بر همه چيز مقدم بداريد .\r\nطاعت پروردگار را آب گاه براى خود حساب كنيد و جان و تن خود را در آن بشويد و از آن بياشاميد و سيراب گرديد ، او را براى رسيدن به مقاصد خود شفيع قرار دهيد و براى روز ترس و وحشت بعنوان سپر از آن استفاده نمائيد .\r\nطاعت خدا را چراغى فروزان براى درون قبرها بر داريد ، و آن را براى آن جاى وحشت‌آور انيس و هم‌نشين خود بگيريد و براى رفع پريشانى و اندوه از آن استفاده كنيد ، و غم‌ها را به وسيله آن از خود بزدائيد .\r\nطاعت خداوند پناه‌گاهى است كه شما را از هر گزندى حفظ مىكند و از هر پيش آمد وحشت‌آورى نگه مىدارد ، و از آتش‌هاى سوزان محافظت مىنمايد ، هر كس تقوى را پيشه خود ساخت شدائد و سختيها بعد از نزديك شدن از وى دور مىگردند .\r\nكارهاى تلخ و زهراگين براى او شيرين مىشوند ، و امواج حوادث و طوفان‌هاى وحشت‌زا و ابرهاى متراكم از هم بازمىگردند و فضاى زندگى روشن مىگردد و مشكلات زندگى و سختيها در اثر طاعت خداوند آسان مىگردند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nكرم خداوند و فضل و عنايت او كه در اثر گناه قطع شده بود بار ديگر در اثر طاعت و بندگى مانند باران بر سر مردم فرو مىريزند ، و رحمت خداوند بعد از دور شدن بار ديگر نزديك مىشود ، و نعمت‌ها بار ديگر جريان پيدا مىكنند و بركت‌ها مانند سيل بر سر آنها فرود مىآيند .\r\nاى مردم از خداوند بترسيد ، خدائى كه با مواعظ نافعه خود به شما سود مىدهد ، و با رسالت و فرمان‌هاى خود شما را موعظه مىكند ، و با نعمت‌هاى خود به شما منت مىنهد ، اينك خود را براى عبادت او مهيا كنيد ، و طاعت او را بطورى كه شايسته‌اش هست انجام دهيد .\r\n7 - از رسول خدا صلى اللَّه عليه و آله روايت شده كه فرمود : هر كس يك خصلت را از دست ندهد دنيا و آخرت از وى اطاعت مىكند و به سعادت بهشت مىرسد ، گفته شد : يا رسول اللَّه آن خصلت كدام است .\r\nرسول خدا صلى اللَّه عليه و آله فرمود : آن خصلت تقوى و ترس از خداوند مىباشد ، هر كس مىخواهد عزيزترين مردم باشد بايد از خداوند بترسد ، و بعد از اين آيه شريفه   « وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ »   را تلاوت فرمودند .\r\n8 - يكى از راويان گويد : من در پاسخ امام صادق عليه السّلام كه به يكى از اصحاب خودش نوشته بود خواندم : من شما را وصيت مىكنم كه تقوى داشته باشيد ، و از خداوند بترسيد ، خداوند خود ضمانت كرده هر كه تقوى پيشه كند او را از مكروهات خلاص كند ، و به آن چه دوست مىدارد برساند .\r\nخداوند به پرهيزگاران وعده كرده اگر تقوى داشته باشند از جايى كه گمان ندارند آنها را روزى دهد ، خداوند متعال را نمىتوان فريب داد و با نيرنگ نمىتوان بهشت را بدست آورد و با طاعت فقط مىتوان به فضل خدا رسيد .\r\nعبد اللَّه بن سنان گويد : امام صادق عليه السّلام فرمود : هر مؤمنى كه به طرف آن چه خداوند دوست دارد روى بياورد خداوند هم آنچه را كه او دوست دارد مورد توجه قرار مىدهد ، هر كس به تقواى خدا چنگ بزند خداوند او را نگه مىدارد .\r\nهر كس مورد توجه خداوند قرار گرفت باكى ندارد و اگر آسمان بر زمين\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسقوط كند ، اگر بلائى بر زمين فرود آيد و همه را در بر گيرد ، خداوند او را نگه مىدارد ، مگر خداوند خود نگفته كه متقين در جاى امنى مىباشند .\r\nرسول اكرم صلى اللَّه عليه و آله فرمود : اگر آسمان و زمين به هم بچسبند و بنده‌اى در آن جا قرار بگيرد و بعد تقوى پيشه كند خداوند او را از آنجا بيرون مىكند .\r\nاز امام صادق عليه السّلام سؤال شد تقوى چيست فرمود : هر چه خدا امر كرده است ، بجاى آورى و از هر چه نهى فرموده خوددارى كنى .\r\nرسول خدا صلى اللَّه عليه و آله فرمود : اصل دين پرهيزگارى است ، پرهيزگار باش تا از عابدترين مردم باشى ، بايد سعى كنى كه در عمل به تقوى همت بيشترى داشته باشى تا در عمل به غير آن زيرا هر كارى كه با تقوى مقرون باشد كم نخواهد بود .\r\nچگونه كم خواهد بود آن عملى كه مورد قبول قرار خواهد گرفت ، زيرا خداوند متعال در قرآن مجيد فرمود : خداوند از متقين قبول مىكند و در يكى از كتابهاى قديم خداوند وحى فرمود : عملى كه توام با خوردن مال حرام باشد مانند كسى است كه بخواهد آب را در غربال بريزد .\r\nامامان عليهم السّلام فرمودند كوشش كنيد و دنبال عبادت برويد ، اگر كار خوب نمىكنيد پس معصيت هم نداشته باشيد ، هر كس ساختمانى بنا مىكند ، آن را خراب نمىسازد و آن ساختمان بالا مىرود ، ولى اگر كسى مىسازد و خراب مىكند ساختمان بالا نخواهد رفت .\r\nابو حمزه گويد : خدمت امام على بن الحسين عليهما السّلام بودم كه مردى خدمت آن جناب آمد و گفت : اى ابو محمد من گرفتار زنان هستم ، روزى زنا مىكنم و روزى روزه مىگيرم آيا اين روزه كفاره گناه آن روز مىگردد .\r\nامام عليه السّلام فرمود : محبوب‌ترين كارها نزد خداوند آن است كه مردم از وى اطاعت كنند و معصيت ننمايند ، اينك زنا نكنيد و روزه هم نگيريد ، امام باقر در آن جا حاضر بود و دستش را گرفت و فرمود : كار دوزخيان را مىكنى و اميدوار هستى وارد بهشت گردى .\r\nرسول اكرم صلى اللَّه عليه و آله فرمود : روز قيامت گروهى حاضر مىشوند كه به اندازه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nكوه‌هاى تهامه حسنات دارند ، ولى امر مىشود آنها را به طرف دوزخ ببرند ، گفته شد يا رسول اللَّه آيا آنها نماز مىخواندند فرمود : نماز هم مىخواندند و روزه هم مىگرفتند ولى هر گاه به دنيا دست پيدا مىكردند آن را مىگرفتند .\r\n9 - امير المؤمنين عليه السّلام فرمود : تقوى از ايمان ريشه مىگيرد ، به امير المؤمنين گفتند : دنيا را براى ما تعريف كنيد ، فرمود : من چگونه دنيا را براى شما تعريف كنم در حلالش حساب و در حرام آن عقاب و عذاب مىباشد .\r\nاگر متوجه مىشديد كه مسير زندگى آدم چگونه مىباشد از آرزوها و فريب‌هاى دنيا دست باز مىداشتيد ، بعد از آن فرمودند هر كس از خداوند بترسد و تقوى پيشه كند ، خداوند او را بدون انس آرامش مىبخشد ، و بدون ثروت او را بىنياز مىكند ، و بدون سلطنت او را عزت مىدهد .\r\nامام صادق عليه السّلام فرمود : قيامت روز خوشى و لذت پرهيزگاران است .\r\nامام صادق عليه السّلام فرمودند : گريه آنها شما را گول نزند تقوى در دل مىباشد .\r\nحضرت صادق سلام اللَّه عليه فرمود : معنى آيه شريفه  « هُوَ أَهْلُ التَّقْوى وَ أَهْلُ الْمَغْفِرَةِ »  اين است كه من شايسته‌ام تا بندگان من از من تقوى داشته باشند ، و من هم آماده‌ام آنها را بيامرزم .\r\n10 - روايت شده رسول خدا صلى اللَّه عليه و آله در سال فتح مكه وارد خانه شدند ، فضل بن عباس و اسامه بن زيد هم با او بودند ، بعد از اين از خانه خدا خارج شدند و دست به حلقه در گذاشتند و فرمودند .\r\nسپاس خداوندى را سزاست كه وعده‌اش درست آمد ، و به وعده‌اش وفا كرد ، و به تنهائى احزاب را شكست داد ، خداوند نخوت عرب را از بين برد و خودخواهى آنها و افتخارات به پدران را از آنها گرفت ، همه شما از آدم هستيد و آدم هم از خاك مىباشد و گرامىترين شما پرهيزكارترين شما مىباشد .\r\n11 - امام صادق سلام اللَّه عليه فرمود : علماء امينان هستند ، و پرهيزگاران دژهاى استوار مىباشند ، و عاملان بزرگان به حساب مىآيند .\r\n12 - ابو بصير گويد : امام صادق عليه السّلام فرمود : آيه شريفه  « اتَّقُوا اللَّهَ حَقَّ تُقاتِهِ » \r\n\r\n","description":"","footnote":"","page_name":" 32 ","page_number":32},
  {"content":"\r\n\r\nنسخ شده گويد : عرض كردم كدام آيه آن را نسخ كرده فرمود : آيه  « فَاتَّقُوا اللَّهَ مَا اسْتَطَعْتُمْ »  .\r\n13 - زيد بن ابى اسامه گويد : از امام صادق عليه السّلام سؤال كردم تفسير آيه شريفه  « إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ »  چيست ، فرمود :\r\nآن گناه است كه هر گاه متذكر آن شود آن را ترك مىگويد .\r\n14 - على بن ابى حمزة گويد : از امام صادق سؤال كردم معنى  « إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا »  آن طائف چيست ، فرمود آن كار زشتى است كه بنده‌اى مىخواهد انجام دهد ، ولى قبل از عمل متذكر مىگردد و بصيرت پيدا مىكند و دست از آن باز مىدارد .\r\nابو بصير هم گويد : امام صادق عليه السّلام فرمود : او مردى است كه مىخواهد مرتكب گناه شود ، ولى ياد خدا را مىكند و از آن گناه دست مىكشد .\r\n15 - امير المؤمنين عليه السّلام فرمود : رسول خدا صلى اللَّه عليه و آله فرمودند : پرهيزگارترين مردم كسى است كه حق بگويد چه به نفع او باشد و يا زيانش .\r\n16 - على عليه السّلام فرمود : شرافتى بالاتر از تقوى نيست ، از آن حضرت سؤال شد كدام عمل بهتر است فرمود : تقوى .\r\n17 - رسول خدا صلى اللَّه عليه و آله فرمود : اى مردم عربيت به پدرى كه فرزندى به وجود آورده نيست ، بلكه عربيت زبان گويا هست ، هر كس به عربى فصيح سخن گويد او عرب مىباشد و گرامىترين شما نزد خداوند كسى است كه تقواى او بيشتر باشد .\r\n18 - عبد اللَّه بن قاسم جعفرى گويد : امام صادق عليه السّلام فرمود : قيامت روز خوشى و لذت و عيش پرهيزگاران است .\r\n19 - امام على بن الحسين عليهما السّلام فرمودند : هيچ قريشى و عربى بر كسى برترى ندارند مگر به تواضع و شرافتى نيست مگر به تقوى .\r\n20 - ابو هريره گويد : رسول خدا صلى اللَّه عليه و آله فرمود : نخستين كسانى كه از امت من وارد جهنم مىشوند افراد آلوده به دامن و زبان هستند ، و اكثر افرادى كه وارد بهشت مىشوند پرهيزگاران و نيك سيرتان و افراد خوش اخلاق مىباشند .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n21 - در وصيت رسول اكرم صلى اللَّه عليه و آله به ابو ذر آمده است كه فرمود : اى ابو ذر تقوى را فراموش مكن ، كه او سرآمد همه كارها مىباشد .\r\n22 - محمد بن عيسى كندى گويد : امام صادق عليه السّلام فرمود : اگر خداوند كسى را از خوارى معصيت به عزت تقوى برساند ، او را بدون مال بىنياز مىكند ، و بدون خويشاوند عزت مىدهد ، و بدون انسانى او را آرامش مىبخشد ، هر كس از خداوند بترسد همه از او خواهند ترسيد و هر كس از خداوند نترسد خداوند او را از همگان مىترساند .\r\n23 - حنان بن سدير از پدرش از امام باقر عليه السّلام روايت مىكند كه فرمود :\r\nگروهى از ياران رسول اكرم صلى اللَّه عليه و آله پيرامون هم نشسته بودند و به نسب و حسب يك ديگر افتخار مىكردند در ميان آنها سلمان هم شركت كرده بودند .\r\nعمر گفت : اى سلمان نسبت شما چيست و اصلت از كدام قبيله مىباشد ، گفت : من سلمان بن عبد اللَّه هستم ، قبلا گمراه بودم و به وسيله محمد صلى اللَّه عليه و آله خداوند مرا هدايت كرد و من ناتوان و فقير بودم ولى خداوند مرا به سبب محمد بىنياز گردانيد .\r\nمن برده بودم محمد صلى اللَّه عليه و آله مرا آزاد ساخت ، اين است حسب و نسب من اى عمر بعد از اين جريان رسول خدا صلى اللَّه عليه و آله نزد آنها آمد و سلمان جريان خود و عمر را به آن حضرت عرضه داشت .\r\nرسول اكرم صلى اللَّه عليه و آله فرمود : اى گروه قريش حسب مرد دين او مىباشد ، و اخلاقش مردانگى و شخصيت او هست ، عقلش ريشه او به حساب مىآيد ، خداوند متعال مىفرمايد ما شما را از يك مرد و زن خلق كرديم و شما را در قبائل متفرق قرار داديم تا شناخته شويد گراميترين شما در نزد خداوند آن كسى است كه از همگان متقىتر است .\r\nبعد از اين رسول گرامى صلى اللَّه عليه و آله متوجه سلمان شد و به او فرمود : اى سلمان هيچ يك از اين افراد بر شما فضيلتى ندارند ، فضيلت تنها به تقوى و پرهيزگارى است ، هر كس از شما متقىتر است ، فضيلت او هم بيشتر مىباشد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n24 - ابو ذر رحمة اللَّه عليه گويد : رسول اكرم صلى اللَّه عليه و آله فرمود : هر جا هستى از خداوند بترس ، و با مردم با خلق نيكو بر خورد كن ، هر گاه كار بدى از تو سر زد يك كار نيك هم بكن تا آن را محو كند .\r\n25 - اسحاق بن موسى از پدرانش از امير المؤمنين عليهم السّلام روايت مىكند كه فرمود : رسول خدا صلى اللَّه عليه و آله فرمود : پرهيزگاران سروران هستند ، و فقهاء رهبران مىباشند ، و نشستن در نزد آنها عبادت به حساب مىآمد .\r\n26 - ابن عمران از حضرت رسول صلى اللَّه عليه و آله روايت مىكند كه فرمود : چه بسا عاقلانى كه در نزد خداوند عزيز و محترم مىباشند ولى مردم به آنها اعتناء نمىكنند ، و به خاطر زشتى صورت حقير بشمار مىروند آنها فردا نجات پيدا مىكنند ، اما چه زيبا رويان و خوش زبانانى كه در قيامت هلاك خواهند شد .\r\n27 - جابر بن عبد اللَّه انصارى گويد : يكى از روزها عباس نزد رسول خدا صلى اللَّه عليه و آله آمد عباس مردى قد بلند و زيبا منظر بودند ، هنگامى كه رسول خدا او را مشاهده كردند تبسم نموده و فرمودند اى عمو شما زيبا هستيد .\r\nعباس گفت : يا رسول اللَّه زيبائى مرد در چيست و جمال انسان كدام است ، رسول خدا صلى اللَّه عليه و آله فرمود : گفتار درست در برابر حق ، گفت : كمال در چيست ، فرمودند ترس از خداوند و حسن خلق .\r\n28 - مفضل بن عمر گويد : امام صادق عليه السّلام فرمود : بين سلمان و يك مردى كلامى رد و بدل شد ، آن مرد به سلمان گفت : تو كه هستى و شما چه مىباشى ، سلمان گفت : اما اول من و شما يك نطفه گنديده بود و پايان ما هم يك مردار خواهد بود ، هنگامى كه روز قيامت ترازوها نصب كردند در آن روز معلوم مىگردد لئيم كيست و كريم كدامست .\r\n29 - امام صادق عليه السّلام فرمودند : دو مرد در محضر على عليه السّلام به هم افتخار مىكردند ، امير المؤمنين عليه السّلام فرمودند شما به بدن‌هاى پوسيده افتخار مىكنيد ، و يا به ارواحى كه در آتش قرار گرفته‌اند فخر مىنمائيد ، اگر عقل داريد بايد خلق هم داشته باشيد و اگر تقوى داريد بايد شرافت هم داشته باشيد ، در غير اين صورت\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nالاغ بهتر از تو خواهد بود و تو از هيچ كس بهتر نيستى .\r\n30 - جميل بن صالح از امام صادق عليه السّلام روايت مىكند كه رسول خدا صلى اللَّه عليه و آله فرمود : هر كس دوست دارد گرامىترين مردم باشد بايد پرهيزگارى پيشه كند ، و هر كس دوست مىدارد متقىترين مردم باشد بايد به خداوند توكل نمايد .\r\n31 - ابو بصير گويد : از امام صادق عليه السّلام از تفسير آيه شريفه  « اتَّقُوا اللَّهَ حَقَّ تُقاتِهِ »  سؤال كردم فرمودند : بايد خداوند را اطاعت كرد و از وى نافرمانى ننمود ، خدا را بايد به ياد آورد و فراموش نكرد ، او را بايد سپاس گفت : و كفران ننمود .\r\n32 - وليد بن عباس گويد : از امام صادق عليه السّلام شنيدم فرمود : حسب آدمى فعل اوست ، و شرف مال و ثروت او و كرامت تقواى او مىباشند .\r\n33 - احمد بن عبد العزيز از امام صادق عليه السّلام روايت مىكند كه فرمود :\r\nامير المؤمنين عليه السّلام فرمودند : عمل با تقوى اندك نيست ، چگونه عمل اندك خواهد بود در حالى كه قبول مىگردد .\r\n34 - امام عليه السّلام در تفسير آيه شريفه  « إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ »  فرمود : هر كس نمازش او را از كارهاى زشت باز ندارد جز دورى از خداوند چيزى عايد آن نمىگردد .\r\n35 - ثمالى از امام باقر عليه السّلام روايت مىكند كه فرمود : خداوند روز قيامت گروهى را مبعوث مىكند كه در مقابل آنها نورى مىدرخشد ، و بعد آن نور به امر خداوند خاموش مىگردد ، امام عليه السّلام فرمود : اى ابو حمزه به خداوند سوگند آنها نماز مىخواندند و روزه مىگرفتند .\r\nاما آنها هنگامى كه يك حرام براى آنها پيش مىآمد مرتكب فعل حرام مىشدند ، و هر گاه در باره امير المؤمنين عليه السّلام فضيلتى نقل مىشد او را منكر مىشدند ، فرمودند « هباء منثور » آن چيزى است كه از پنجره منزل و يا سوراخ اتاق با نور آفتاب داخل مىگردد .\r\n36 - يكى از راويان از امام صادق عليه السّلام روايت مىكند كه فرمود : در بنى اسرائيل مردى بود كه زياد «  الْحَمْدُ لِلَّهِ رَبِّ الْعالَمِينَ *  و  الْعاقِبَةُ لِلْمُتَّقِينَ *  » مىگفت ،\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nشيطان از عمل اين مرد در غضب آمد و شيطانى را به طرف او فرستاد و گفت شما بگوئيد « و العاقبة للاغنياء » .\r\nشيطان آمد و در برابر آن مرد قرار گرفت و گفت : « العاقبة للاغنياء » آنها با هم نزاع كردند و بعد قرار گذاشتند اين موضوع را با اولين شخصى كه ظاهر خواهد شد در ميان بگذارند و او بر ضرر هر كس كه نظر داد بايد دست محكوم قطع گردد .\r\nآنها بعد از چندى با شخصى برخورد كردند و موضوع را به او گفتند او هم گفت : « العاقبة للاغنياء » آنها مراجعت كردند ولى مرد بنى اسرائيلى هم‌چنان گفت الحمد للَّه و العاقبة للمتقين ، شيطان به او گفت باز مىگوئى العاقبة للمتقين گفت :\r\nآرى .\r\nآنها بار ديگر شرط كردند با اولين شخصى كه برخورد مىكنند موضوع را مطرح سازند او هم هر كدام را تاييد كرد دست محكوم را قطع كنند ، بعد از اين شخصى ظاهر شد و جريان را به او گفتند او هم گفت : العاقبة للاغنياء در اين جا دست دومى او را هم قطع كردند .\r\nآن مرد باز آمد و گفت «  الْحَمْدُ لِلَّهِ *  و  الْعاقِبَةُ لِلْمُتَّقِينَ *  » شيطان گفت اين دفعه شرط مىكنيم اگر كسى با هر كدام موافقت كرد گردن او زده شود ، آنها بيرون شدند و شخصى را مشاهده كردند و جريان را به او گفتند او هنگامى كه قصه را شنيد دست‌هاى بريده آن مرد را بار ديگر مانند اول كرد و گردن آن شيطان خبيث را قطع كرد و گفت : اين است  « وَ الْعاقِبَةُ لِلْمُتَّقِينَ » *  .\r\n37 - از امام عليه السّلام روايت شده كه فرمود : هر كس مىخواهد عزيزترين مردم باشد بايد از خداوند بترسد و تقوى پيشه كند و اين عمل را در آشكارا و نهان به كار گيرد .\r\n38 - يكى از اصحاب على عليه السّلام روايت مىكند كه آن جناب فرمودند : يكى از دوستان خدا با يكى از دشمنان او اجتماع كردند ، دوست خداوند گفت :  الْحَمْدُ لِلَّهِ *  و  الْعاقِبَةُ لِلْمُتَّقِينَ *  ، ديگرى گفت : الحمد للَّه و العاقبة للاغنياء و در روايت ديگرى آمده كه\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nگفت و العاقبة للملوك .\r\nدوست خدا گفت : اينك بنگريد نخستين كسى كه بر ما ظاهر شود در اين مورد چه مىگويد ، در اين وقت شيطان در قيافه زيبائى نمايان شد ولىّ خداوند گفت :  الْحَمْدُ لِلَّهِ *  و  الْعاقِبَةُ لِلْمُتَّقِينَ *  ، ديگرى گفت الحمد للَّه و العاقبة للملوك ، در اين جا شيطان او را تصديق كرد .\r\n39 - عبد اللَّه بن محمد گويد : از جميل بن دراج سؤال كردم رسول خدا صلى اللَّه عليه و آله فرموده هر گاه بزرگ قومى نزد شما آمد از او احترام كنيد ، گفت : آرى اين حديث درست است ، پرسيدم حسب كدام است فرمود : كسى كه با مال خود و يا مال ديگرى كارهاى خوب انجام دهد ، گفتم كرم چيست ، فرمود : تقوى و پرهيزگارى .\r\nعالم عليه السّلام فرمود : معنى آيه شريفه   « وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ »   آن است كه براى خروج در مسائل دينى راهى باز مىكند ، و او را چنان روزى مىدهد كه از دنياى خود گمان آن را ندارد .\r\n40 - امام صادق عليه السّلام فرمود : از خداوند بترسيد در هر كجا كه هستيد و از هر قومى كه مىخواهيد باشيد ، زيرا هيچ كس در موضوع تقوى مخالفتى ندارد ، و متقى نزد هر گروهى محبوب مىباشد ، و همه نيكىها درستكارىها در متقى وجود دارند .\r\nتقوى ميزان همه علوم و حكمت است و همه را بايد با تقوى سنجيد ، تقوى پايه هر كار و عمل مقبول مىباشد هر عملى كه مورد پذيرش قرار گرفت تقوى در پذيرش آن ركن مهمى دارد ، تقوى آب زلالى است كه از چشمه معرفت خداوند جريان پيدا مىكند .\r\nهر فنى و علمى به تقوى نيازمند است و آن به جايى نياز ندارد ، مگر براى دريافت معرفت و اطاعت و خاموشى در برابر سطوت و قدرت خداوندى كه در اين جا تسليم مىشود ، و زيادتى تقوى از لطف خدا آگاهى بر اسرار بنده حاصل مىگردد .\r\nتقوى و پرهيزگارى ريشه هر حقى هست و هر جا حق باشد تقوى هم در\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآن جا مىباشد ، اما باطل آن است كه شما را از خداوند دور كند ، و اين مطلب را همه مىدانند و هر فرقه‌اى به آن اعتقاد دارد ، اينك از باطل دورى كنيد ، و باطن خود را در اختيار خداوند قرار دهيد .\r\nرسول خدا صلى اللَّه عليه و آله فرمود : صادق‌ترين سخنى كه عرب گفته سخن لبيد است در آن جا كه گويد : آگاه باشيد هر چه غير از خدا مىباشد باطل است ، و هر نعمتى كه هست ناگزير يك روز از بين مىرود .\r\nاكنون به آنچه اهل باطن و پرهيزگاران اجماع كرده‌اند خود را ملزم بدان ، اصول دين و حقايق را كه براى آدمى يقين مىآورند و رضا و تسليم را به انسان تعليم مىكنند فراگير ، در اختلافات مردم و گفتگوهاى آنها خود را وارد مكن كه به مشكلات گرفتار مىشوى .\r\nامت برگزيده خداوند بر اين عقيده متحد شده‌اند كه خداوند يكى مىباشد ، و او در حكمش به حق حكم مىكند ، هر چه بخواهد انجام مىدهد و هر چه اراده كند بجا مىآورد ، در مصنوعات او جاى سخن نيست و در آفرينش او جاى بحث نمىباشد .\r\nهر چه بوده و هر چه بعد از اين حادث شود به مشيت او مىباشد ، و او هر چه بخواهد مىتواند انجام دهد ، در وعده و وعيد خود صادق است و به همه وفا مىكند ، قرآن كلام او مىباشد و آن يكى از مخلوقات او هست .\r\nخداوند قبل از مكان و زمان وجود داشته ، آفرينش كائنات و فناء آنها در نزد او يكسان است او در احداث مخلوقات بر دانش خود نيفزود ، و يا نابود شدن كائنات ملك او از بين نمىرود ، حكومت او غالب و او پاك و منزه مىباشد .\r\nاكنون هر كس بخواهد تو را از اين اصول باز دارد ، و يا آنها را نقض كند از وى قبول نكن ، و باطن خود را براى پذيرفتن آنها آماده نما ، و دلت را براى پذيرش سخنان حق مهيا كن ، كه به زودى بركت‌هاى آن را خواهى ديد و با رستگاران رستگار خواهى شد .\r\n41 - امام صادق عليه السّلام فرمود : تقوى بر سه قسم است ، تقوى بخاطر خدا و در\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nراه خدا و آن ترك حلال است چه رسد به اينكه انسان دست از شبهه بردارد و اين را تقواى ويژگان يا خاص الخاص گويند .\r\nدوم تقوى از خداوند و آن خوددارى از شبهات مىباشد چه رسد به دورى از حرام ، اين را تقوى خاص گويند ، سوم تقوى از ترس دوزخ و عقاب كه آن خوددارى از حرام است و آن را تقوى عام و همگانى گويند .\r\nتقوى مانند آبى است كه در نهر جارى مىشود ، و اين سه طبقات كه در معنى تقوى ذكر شد مانند درختانى هستند كه در كنار آن نهر كاشته شده‌اند ، آن درختان هر كدام رنگى و جنسى دارند و همه آنها از آن آب استفاده مىكنند .\r\nآن درختان هر كدام به اندازه جوهر و طعم و لطافت خود از آن بهره‌مند مىگردند ، و به اندازه جثه و بزرگى و كوچكى خود از آن آب بر مىدارند ، و بعد مردم به اندازه قدرت و توانائى خود از ميوه آن درختان مىخورند .\r\nخداوند متعال مىفرمايد :  « صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ »  پس تقوى براى طاعات مانند آب براى درختان است ، و طبيعت ميوه‌هاى درختان در رنگ و طعم آنها مانند اندازه ايمان در مردم مىباشد .\r\nهر كس ايمانش در بالاترين درجه و مقام باشد و جوهرش صاف و روحش پاك گردد ، او اهل تقوى مىباشد ، و كسى كه تقوايش بيشتر باشد عبادتش پاكتر و خالص‌تر خواهد بود ، و هر كس چنين باشد او به خداوند نزديك‌تر است .\r\nهر عبادتى كه پايه‌اش بر تقوى نباشد او سست و بىاعتبار مىباشد ، خداوند مىفرمايد آيا كسى كه پايه‌هاى منزل خود را بر اساس تقوى نهاده و از خداوند مىترسد و رضايت او را طالب است ، مانند كسى است كه پايه‌هاى خانه خود را كنار گودالى قرار داده تا ريزش نمايد و در جهنم سقوط كند .\r\nتفسير تقوى آن است كه گذشت كنى از آنچه براى تو گرفتن آن مانعى ندارد ، براى احتراز از آن چه گرفتن آن اشكال دارد ، تقوى در حقيقت اطاعت از خداوند است ، و اينكه خدا را به ياد بياورد و فراموش نكند ، و علم داشته باشد و اعمالش مورد قبول قرار گيرد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n57 در ورع و اجتناب از شبهات\r\n1 - عمرو بن سعيد گويد : به امام صادق عليه السّلام عرض كردم من هر چند سال يك بار به زيارت شما موفق مىگردم اكنون چيزى به من تعليم فرما تا آن را عمل نمايم ، امام عليه السّلام فرمود : تو را به تقوى از خدا و ورع و عبادت وصيت مىكنم ، و بدان كه عبادت بدون ورع سودى نمىدهد .\r\n2 - حديد بن حكيم گويد : از امام صادق عليه السّلام شنيدم فرمود : از خداوند بترسيد و دين خود را با ورع حفظ كنيد .\r\n3 - يزيد بن خليفه گويد : امام صادق عليه السّلام ما را موعظه كرد و راه زهد را به ما نشان داد و بعد از اين فرمود : ورع را از دست ندهيد ، زيرا به عنايت و فضل خداوند هنگامى خواهيد رسيد كه ورع داشته باشيد .\r\n4 - ابن ابى يعفور گويد : امام صادق عليه السّلام فرمود : عبادتى كه در آن ورع نباشد سودى نخواهد داشت .\r\n5 - فضيل بن يسار گويد : امام باقر عليه السّلام فرمود : محكم‌ترين عبادت ورع است 6 - ابو الصباح كنانى گويد : به امام صادق عليه السّلام عرض كردم ما از مردم از دست شما رنج مىكشيم ، امام عليه السّلام فرمود : از مردم به خاطر من به شما چه مىرسد گفت : ما با مردى سخن مىگوئيم و او به ما مىگويد : جعفرى خبيث ؟ ! امام صادق عليه السّلام فرمود : مردم به خاطر من شما را سرزنش مىكنند ، ابو الصباح گفت آرى حضرت فرمود : به خداوند سوگند گروه اندكى از شما پيرو جعفرى هستيد ، اصحاب من كسانى مىباشند كه سخت با ورع باشند و براى خداوند كار كنند و اميد ثواب او را داشته باشند آنها اصحاب من هستند .\r\n7 - ابو سارة غزال از امام باقر عليه السّلام روايت مىكند كه فرمود : خداوند مىفرمايد : اى فرزند آدم از هر چه به شما حرام كرده‌ام دورى كنيد تا از\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nپرهيزگارترين مردم قرار گيرد .\r\n8 - حفص بن غياث گويد : از امام صادق عليه السّلام سؤال كردم پرهيزگارى و دورى از مردم چيست ، فرمود كسى كه از حرام‌هاى خداوند پرهيز كند .\r\n9 - ابو اسامه گويد : از امام صادق عليه السّلام شنيدم فرمود : تقوى را از دست ندهيد ، و ورع داشته باشيد ، و عبادت را فراموش نكنيد ، راست بگوئيد ، امانت‌ها را ادا نمائيد ، حسن خلق داشته باشد و با همسايگان نيكى كنيد .\r\nمردم را به طرف خود بخوانيد بدون اينكه زبانتان را به كار گيريد ، موجب آبرو باشيد و اعتبار ما را نگه داريد ، ركوع و سجود را طولانى كنيد ، هر گاه يكى از شما ركوع و سجود را طول دهد شيطان فرياد مىزند واى بر من او اطاعت نمود و من امتناع كردم او سجده كرد و من ابا نمودم .\r\n10 - ابو زياد گويد : خدمت امام صادق عليه السّلام بودم كه عيسى بن عبد اللَّه قمى وارد شدند ، امام به او خوش آمد گفت و به خود نزديك ساخت و بعد فرمود : اى عيسى از ما نيست كسى كه در شهرى سكونت كند و در آن صد هزار و يا بيشتر سكونت داشته باشند و در ميان آنها پرهيزگارتر از او باشد .\r\n11 - عمرو بن سعيد گويد : به امام صادق عليه السّلام عرض كردم مرا وصيت كنيد ، فرمود : شما را وصيت مىكنم كه از خداوند بترسيد و پرهيزگار باشيد و خداوند را عبادت كنيد ، و بدانيد كه عبادت بدون ورع سودى ندارد .\r\n12 - ابو الصباح كنانى گويد : امام باقر عليه السّلام فرمود : ما را به ورع كمك كنيد ، هر كس با ورع خدا را ملاقات كند براى او فرج و گشايشى هست ، خداوند متعال مىفرمايد :  « مَنْ يُطِعِ اللَّهَ وَ الرَّسُولَ فَأُولئِكَ مَعَ  . . .  النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً »  پيامبر از ما مىباشد ، و صديق از ما هست و شهيدان و صالحان هم از ما مىباشند .\r\n13 - ابن رئاب گويد : امام صادق عليه السّلام فرمود : ما كسى را مؤمن نمىدانيم مگر اينكه همه دستورات ما را به كار بندد ، و يكى از اوامر ما ورع و پرهيزگارى مىباشد .\r\nخداوند شما را رحمت كند خود را به ورع زينت دهيد و دشمنان ما را با زينت\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخود فريفته كنيد تا خداوند شما را شاداب گرداند .\r\n14 - ابن ابى يعفور گويد : امام صادق عليه السّلام فرمود : شما كارى كنيد كه بدون زبان خود مردم را به طرف ما بكشانيد ، آنها اگر از شما ورع و عبادت و نماز و يا كارهاى نيك را ديدند به طرف شما مىآيند و اين خود داعى به طرف ما مىباشد .\r\n15 - عبيد اللَّه بن على از ابو الحسن اول روايت مىكند كه فرمود : از پدرم بسيار شنيدم كه مىفرمود : از شيعيان ما نيستند كسانى كه زنان پشت پرده را به ورع و تقوى دعوت نكنند ، و از دوستان ما به حساب نمىآيند كسانى كه در ميان ده هزار نفر زندگى مىكنند كه در ميان آنها باورع‌تر از او باشد .\r\n16 - فضيل بن عياض گويد : به امام صادق عليه السّلام عرض كردم كدام يك از مردمان ورع دارند فرمود : كسى كه از حرام‌هاى خداوند دست بردارد ، و از اين گروه دورى كند ، و كسى كه از شبهات دورى نكند در حرام گرفتار مىگردد در حالى كه حرام را نمىشناسد .\r\nهر گاه منكر را مشاهده كند آن را انكار نمايد در حالى كه توانائى جلوگيرى از آن را داشته باشد او دوست دارد كه خداوند معصيت شود و هر كس دوست داشته باشد كه خداوند معصيت شود او با خداوند به جنگ برخاسته است .\r\nهر كس دوست داشته باشد كه ستمگران در جهان باقى بمانند او دوست مىدارد كه خداوند معصيت شود ، در حالى كه خداوند خودش در هلاكت ظالمان خود را ستوده و گفته :  « فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ »  .\r\n17 - در حديث ابو ذر وارد شده كه فرمود : اى ابو ذر عقلى مانند تدبير وجود ندارد ، ورعى مانند خوددارى نيست ، و حسبى مانند حسن خلق نمىباشد .\r\n18 - از امير المؤمنين عليه السّلام سؤال شد : كدام يك از اعمال نزد خداوند بهتر مىباشند ، فرمود : تسليم و پرهيزگارى .\r\n19 - عبد اللَّه بن ميمون از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : فضيلت علم نزد خداوند محبوب‌تر است از فضيلت عبادت و بهترين دستورات دينى شما ورع است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n20 - ابان بن سويد گويد : به امام صادق عليه السّلام عرض كردم چيزى كه ايمان را در دل بندگان ثابت مىكند چيست ، فرمود : آنچه موجب اثبات ايمان مىگردد ورع است و آن چه ايمان را از دل بيرون مىآورد طمع مىباشد .\r\n21 - عبد اللَّه بن عمر گويد : رسول خدا صلى اللَّه عليه و آله فرمود : بهترين عبادت فقه است و بهترين دين ورع مىباشد .\r\n22 - رسول اكرم صلى اللَّه عليه و آله به امير المؤمنين وصيت كردند اى على هر كس در او سه خصلت نباشد عمل او پا بر جا نخواهد شد ، ورعى كه او را از معصيت‌هاى خداوند باز دارد ، و خوى نيكى كه با مردم مدارا كند ، و حلمى كه بوسيله آن جاهلان را از خود دور سازد .\r\n23 - حضرت رسول صلى اللَّه عليه و آله فرمود : از محرمات خداوند خوددارى كنيد تا از پرهيزگارترين مردم به حساب آييد .\r\n24 - عبد اللَّه بن سنان از امام صادق و او از پدرانش از امام حسين عليهم السّلام روايت مىكند كه از امير المؤمنين عليه السّلام سؤال شد ثبات ايمان چيست ، فرمود : ورع گفته شد زوال ايمان در چيست فرمود طمع .\r\n25 - على عليه السّلام در خطبه وسيله فرمودند پناهگاهى محكم‌تر از ورع نيست .\r\n26 - در يك حديث مرفوع از امام صادق عليه السّلام روايت شده كه فرمود :\r\nپرهيزگارترين مردم كسى است كه در هنگام شبهات خوددارى كند ، و عابدترين مردم كسى است كه واجبات را انجام دهد ، زاهدترين مردم كسى را گويند كه از حرام دست باز دارد ، كوشش‌كننده‌ترين مردم كسى است كه از گناهان دست بكشد .\r\n27 - نعمان بن بشير در بالاى منبر كوفه گفت : از رسول خدا صلى اللَّه عليه و آله شنيدم فرمود : هر پادشاهى قرق‌گاهى دارد ، و قرق‌گاه خداوند حلال و حرام او مىباشند ، و شبهات هم در وسط آنها قرار دارند ، اگر چوپانى گوسفندان خود را به طرف قرق‌گاه ببرد گوسفندان او وارد آن مىشوند و شما هم از شبهات هم دست باز داريد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n28 - كليب بن معاويه گويد : امام صادق عليه السّلام فرمود : به خداوند سوگند شما بر دين خدا و فرشتگان او مىباشيد ، اينك ما را به ورع وجد و جهد در راه خدا يارى كنيد ، به نماز و عبادت توجه كنيد ، و پرهيزگار باشيد .\r\n29 - ابراهيم محاربى گويد : امام صادق سلام اللَّه عليه فرمود : از خداوند بترسيد و ورع داشته باشيد ، راست سخن بگوئيد ، امانت‌ها را ادا كنيد ، شكم و دامن را حفظ نمائيد ، و با ما در مقام بلندى باشيد .\r\n30 - امام هادى عليه السّلام از پدرانش روايت مىكند كه امام صادق عليه السّلام فرمودند :\r\nورع را از دست ندهيد كه ما به آن علاقه داريم و اعتقاد ما به آن است ، و از دوستان خود مىخواهيم كه ورع داشته باشند و ما را در شفاعت ناراحت نكنند .\r\n31 - امير المؤمنين عليه السّلام فرمودند : هر كس ما را دوست مىدارد بايد مانند ما كار كند ، و ورع داشته باشد ، كه او بهترين ياور براى امور دنيا و آخرت مىباشد .\r\n32 - امير المؤمنين سلام اللَّه عليه فرمود : سپاسگزارى از هر نعمتى ورع از محرمات خداوند است .\r\n33 - ابراهيم كرخى گويد : از امام صادق عليه السّلام شنيدم فرمود : هر مؤمنى كه در دنيا ورع و زهد نصيب او شد اميد بهشت در باره او مىباشد .\r\n34 - و صافى از امام باقر عليه السّلام روايت مىكند كه فرمود : خداوند با موسى مناجات مىكرد و در ضمن مناجات به او گفت به قومت بگو هيچ عابدى مرا به مانند كسى كه از محرمات پرهيز مىكند عبادت نكرده است ، موسى گفت چه پاداشى به آنها دادى فرمود : از اعمال مردم جستجو مىكنم ولى از اعمال آنها جستجو نخواهم كرد .\r\n35 - ابو جميله از امير المؤمنين عليه السّلام روايت مىكند كه فرمود : اى مردم دينى كه در آن تفقه نباشد خيرى ندارد دنيائى كه در آن تدبير نباشد در آن خيرى نيست عبادتى كه در آن ورع نباشد خيرى ندارد .\r\n36 - امام صادق عليه السّلام فرمود : درهاى اعضاء و جوارحت را به بند تا به قلبت زيان نرسانند و آبرويت را نزد خداوند نبرند ، و روز قيامت براى تو حسرت و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nپشيمانى آرند ، و براى ارتكاب گناه در پيشگاه خداوند برايت شرمسارى آورند .\r\nكسى كه مىخواهد از گناهان دورى كند بايد از سه اصل پيروى كند ، از لغزشهاى مردمان درگذرد ، در كارهاى مردم جستجو نكند ، و ستايش و مذمت در نظر او يكسان باشد ، اصل ورع آن است كه انسان همواره به حساب خود برسد و راست سخن بگويد : و ارتباط خود را با مردم نيك سازد .\r\nاز شبهات دورى كند ، شك و شبهه و عيب‌ها را از خود جدا سازد ، از سخنان لغو و بىمعنى خوددارى نمايد ، درهائى را به روى خود باز نكند كه بعد نتواند آنها را به بندد ، با كسى كه خوب او را نمىشناسد هم‌نشين نگردد .\r\nبا كسانى كه دين را سبك مىشمارند رفاقت نداشته باشد در مسائلى كه تحمل آن را ندارد و دلش آنها را قبول نمىكند معارضه نداشته باشد اگر سخنى را از گوينده‌اى نفهميد با او مخالفت نكند و گفته كسى را كه از خدا قاطعانه سخن مىگويد بشنود .\r\n37 - فضيل از امام باقر عليه السّلام روايت مىكند كه فرمود : اى فضيل به دوستان ما از ما سلام برسان و به آنها بگو من در برابر خداوند كارى نمىتوانم بكنم مگر اينكه خود ورع داشته باشيد اينك زبان خود را حفظ كنيد و دست‌هاى خود را نگه داريد و در نماز و صبر بكوشيد كه خداوند با صابران است .\r\n38 - زيد بن على از پدرش عليه السّلام روايت مىكند كه فرمود : ورع نظام عبادت است ، و هر گاه انقطاع حاصل كرد ديانت مىرود ، همان گونه كه هر گاه رشته از هم پاره شد همه چيز از هم خواهد پاشيد ، و ارتباطات قطع خواهد گرديد .\r\n39 - امام صادق عليه السّلام فرمود : از خداوند بترسيد و دين خود را با ورع نگه داريد فرمود : اجتهاد و عبادتى كه در آن ورع نباشد سودى ندارد .\r\nفرمود : از فضل خداوند برخوردار نخواهيد شد مگر با ورع .\r\nامام باقر عليه السّلام فرمود : خداوند مىفرمايد : اى فرزند آدم از هر چه بر تو حرام كرده‌ام دورى كن تا از پرهيزگارترين مردم باشى .\r\nاز امام صادق عليه السّلام سؤال شد پرهيزگارترين مردم كيست فرمود : آن كس كه از\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمحرمات دورى مىكند .\r\nامام باقر عليه السّلام فرمود : از خداوند بترسيد و در دين خود جد و جهد داشته باشيد ، و بدانيد كه هيچ اجتهادى بدون ورع فائده ندارد .\r\nامام صادق عليه السّلام فرمود : خداوند متعال با موسى عليه السّلام مناجات كرد در مناجات خود فرمود : اى موسى هيچ كس مانند كسى كه از محرمات دست بكشد به من نزديك نشده است من به اين گونه مردم بهشت عدن خود را خواهم بخشيد ، و كسى را با او در اين ثواب شريك نخواهم كرد .\r\nابن ابى يعفور گويد : امام صادق عليه السّلام به من گفتند مردم را بدون زبان خود به طرف ما بخوانيد ، آنها اگر از شما عبادت ، راستى و ورع را ديدند متوجه ما مىشوند .\r\nخيثمه گويد : امام باقر عليه السّلام فرمود : سلام ما را به دوستان ما برسانيد ، و آنها را توصيه كنيد كه از خداوند بزرگ بترسند ، و به آنها بگوئيد ما در نزد خدا براى آنها مطلبى نداريم ، آنها به ولايت ما نخواهند رسيد مگر با ورع ، آنها در روز قيامت حسرت خواهند كشيد كه وصف عدالت كنند و خود عادل نباشند .\r\n\r\n58 در زهد و درجات آن\r\n1 - يكى از شاميان از على عليه السّلام سؤال كرد كدام يك از مردمان نزد خداوند بهتر مىباشند ، فرمود : آن كه بيشتر از همه مىترسد و از همگان به تقوى داناتر و در دنيا زهدش بيشتر است .\r\n2 - سكونى از امام صادق عليه السّلام روايت مىكند كه آن جناب فرمود : به امير المؤمنين عليه السّلام گفته شد زهد در دنيا كدام است ، فرمودند : از حرام دنيا دور شدن .\r\n3 - ابو الطفيل گويد : از على عليه السّلام شنيدم فرمود : زهد كوتاهى آرزوها و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nسپاسگزارى از هر نعمت و پرهيزكارى از آنچه خداوند حرام كرده است .\r\n4 - سكونى گويد : امام صادق عليه السّلام فرمود : زهد در دنيا به اين نيست كه كسى مال خود را ضايع كند و يا حلالى را حرام سازد بلكه زهد در دنيا آن است به آن چه در دست دارى دل نبندى و به آن چه در دست خداوند است اطمينان پيدا كنى .\r\n5 - هاشم بن بريد از پدرش روايت مىكند كه مردى از امام باقر عليه السّلام در باره زهد سؤال كرد ، امام عليه السّلام فرمود : زهد برده گونه است ، بالاترين درجات زهد پائين درجات ورع است ، و بالاترين درجه ورع پائين درجه يقين مىباشد .\r\nبالاترين درجه يقين پائين درجه رضا مىباشد ، آگاه باشيد كه خداوند در قرآن مجيد زهد را در يك آيه بيان داشته و آن را تعريف كرده است ، و آن اين است كه بر گذشته‌ها افسوس نخوريد ، و از آنچه به شما رسيد خوشحال نباشيد .\r\n6 - على بن ناصر از امام جواد عليه السّلام از پدرش از امام صادق عليهم السّلام روايت مىكند كه از آن حضرت سؤال كردند زهد در دنيا چيست فرمود : حلال را ترك مىكنند براى حساب آن ، و از حرام دست بر مىدارند براى عقاب آن .\r\n7 - رسول اكرم صلى اللَّه عليه و آله فرمود : نخستين عمل صالح اين امت زهد و يقين ، و آخرين چيزى كه آنها را به هلاكت مىرساند بخل و آرزوى دراز مىباشد .\r\n8 - حفص گويد : به امام صادق عليه السّلام عرض كردم قربانت گردم زهد در دنيا را تعريف فرمائيد فرمود : خداوند آن را در كتاب خود تعريف كرده است از گذشته‌ها تاسف نخوريد ، و از آنچه به شما رسيد خوشحال نباشيد ، داناترين مردم آنهائى هستند كه بيشتر از خداوند مىترسند و آن كه زيادتر مىترسد زيادتر مىداند ، و آن كه زيادتر مىداند زهدش هم زيادتر است .\r\n9 - رسول خدا صلى اللَّه عليه و آله فرمود : هر گاه مشاهده كرديد مردى در دنيا زاهد شده خود را به آن نزديك كنيد زيرا به او حكمت عطا شده است .\r\nرسول خدا صلى اللَّه عليه و آله فرمود : مؤمن خانه‌اش از نى مىباشد و طعام او يك گرده نان است ، سرش ژوليده و غبارآلوده و جامه‌هايش كهنه و دلش خاشع است ، و\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nسلامتى و تندرستى خود را با هيچ چيزى معاوضه نمىكند .\r\n10 - مردى به امام سجاد عليه السّلام عرض كرد زهد چيست فرمود : زهد ده جزء دارد ، بالاترين درجات زهد پائين درجات رضا مىباشد ، و خداوند در قرآن مجيد فرموده شما از آنچه از دست داده‌ايد اندوهگين نشويد ، و از آن چه بدست مياوريد خوشحالى نكنيد .\r\n11 - محمد بن سنان در يك حديث مرفوع از على عليه السّلام روايت مىكند كه فرمود : شما در قبولى اعمال زياد اصرار داشته باشيد تا عمل زياد انجام دادن ، زهد در دنيا آرزوها را كوتاه كردن ، و سپاسگزارى از هر نعمت و دورى كردن از محرمات مىباشد هر كس بدنش را از خود ناراحت كند خداوند را از خود راضى مىكند ولى هر كس در فكر بدنش باشد خداوند را معصيت كرده است .\r\n12 - مردى خدمت رسول خدا صلى اللَّه عليه و آله عرض كرد يا رسول اللَّه به من چيزى تعليم فرمائيد كه هر گاه آن را بجاى آورم خداوند و مردم مرا دوست بدارند ، فرمود : بنگر خداوند چه خواسته آن را انجام بده تا او تو را دوست بدارد ، و به مردم هم توجه نداشته باش تا آنها تو را دوست بدارند .\r\n13 - نوف بكالى گويد : امير المؤمنين عليه السّلام فرمودند : اى نوف خوشا به حال زاهدان در دنيا و توجه‌كنندگان به آخرت ، آنها كسانى هستند كه زمين را فرش خود گرفتند و خاك را بستر خود قرار دادند ، و آن را وسيله پاكى خود ساختند ، قرآن را پوشش و دعا را جامه خود گرفتند ، و آنها از دنيا بريدند و مانند عيسى بن مريم عليه السّلام زندگى كردند .\r\n14 - رسول اكرم عليه السّلام از جبرئيل عليه السّلام از تفسير زهد سؤال كردند ، فرمود : زاهد دوست مىدارد كسى را كه خداوند او را دوست مىدارد ، و دشمن مىدارد كسى را كه خداوند او را دشمن مىدارد ، او از حلال دنيا گريزان است و به حرام آن توجهى ندارد .\r\nزيرا در حلال آن حساب و در حرامش عقاب هست ، او به همه مسلمانان ترحم مىكند همان گونه كه بر خود رحم مىكند ، از سخن گفتن پرهيز مىكند\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nهمان گونه كه از مردار بد دورى مىكند ، از مال دنيا خود را نگه ميدارد همان گونه كه از آتش دورى مىكند ، آرزوهايش را كوتاه كند و مرگ خود را معاينه نمايد .\r\n15 - ابو درداء گويد : رسول خدا صلى اللَّه عليه و آله فرمود هر كس بامداد كند و بدنش سالم باشد و در امنيت و آسايش بگذارند ، روزى يك روز را داشته باشد ، مثل اين است كه همه دنيا را به او داده‌اند و او كم و كسرى ندارد .\r\nاى فرزند خشم براى تو از دنيا همين بس كه بتوانى سد جوع كنى ، و عورت خود را بپوشانى اگر خانه‌اى داشتى كه تو را بپوشاند همان كافى است ، و اگر مركبى داشتى كه بر آن سوار شوى خوشا به حالت ، و اگر نه همان يك نان و يك كوزه آب بس است ، بعد از آن حساب و يا عقاب است .\r\n16 - سيف گويد : امام صادق عليه السّلام فرمود : هر كس از طلب زندگى شرم نداشته باشد زندگى بر او سبك مىشود ، و حالش وسعت پيدا مىكند و خانواده‌اش خوشحال مىگردند ، و هر كس در دنيا زهد پيشه كند خداوند حكمت را در قلب او جاى مىدهد و زبانش را به حكمت باز مىكند ، و عيب‌هاى ديدار به او نشان مىدهد ، بيمارىها و داروها را به او اطلاع مىدهد ، و از دنيا سالم بيرون مىكند و در دار سلامت جاى مىدهد .\r\n17 - وصافى از امام باقر عليه السّلام روايت مىكند كه فرمود : خداوند متعال با موسى مناجات مىكرد و در ضمن مناجات گفت : اى موسى به قومت برسان افرادى مىتوانند خود را به من نزديك سازند كه از خوف من گريه كنند ، عبادت‌كنندگان هنگامى به عبادت خواهند رسيد كه از حرام‌هاى من دست باز دارند ، و آنها كه مىخواهند بزينت‌هاى من خود را بيارايند بايد زاهد باشند .\r\nموسى عليه السّلام عرض كرد : يا اكرم الاكرمين به آنها چه پاداشى مىدهى فرمود :\r\nآنهائى كه با گريه از ترس من خود را به من نزديك مىكنند در جايى بلندى زندگى مىكنند و كسى با آنها در آن جا نيست ، اما آنهائى كه اهل عبادت مىباشند و از حرام‌هاى من دست بر مىدارند از اعمال و كردار آنها بازجوئى نمىكنم ، همان گونه كه از اعمال ديگران بازجوئى مىكنم .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاما كسانى كه با زهد و ترك دنيا خود را به من نزديك مىكنند همه بهشت را به آنها مىبخشم و آنها در هر جا كه بخواهند منزل مىكنند و آزاد مىباشند و كسى نمىتواند جلو آنها را بگيرند .\r\n18 - در يك حديث مرفوع از امام صادق عليه السّلام روايت شده كه به مردى فرمودند : من با اهل آخرت از آخرت سخن مىگويم ، همان گونه كه با اهل دنيا در باره دنيا صحبت مىكنم ، در دنيا بايد از دنيا سخن گفت ، زيرا آخرت از ديدگان مخفى است و براى آن بايد از دنيا شاهد آورد ، آخرت را از دنيا بشناسيد و به نظر عبرت به آن بنگريد .\r\n19 - عالم عليه السّلام فرمود : دنيا حركت نموده و در حال پشت كردن است ، و آخرت هم حركت نموده و در حال آمدن مىباشد ، هر يك از آنها فرزندانى دارند و شما از فرزندان آخرت باشيد ، شما به دنيا دل نبنديد و به آخرت توجه كنيد ، زاهدان زمين را فرش خود گرفتند و خاك را بستر خود كردند ، و آب را وسيله پاكى قرار دارند و از دنيا قطع اميد نمودند .\r\nمتوجه باشيد هر كس به بهشت اشتياق پيدا كند دست از شهوت باز مىدارد ، و هر كس دنيا را ترك كند و زهد داشته باشد مصيبت‌ها بر او آسان مىگردند و سختيها را تحمل مىكنند .\r\nآگاه باشيد خداوند بندگانى دارد كه مردم از شر و فساد آنها آسوده‌اند ، دلهاى آنها محزون و نفسشان عفيف است خواسته‌هاى آنها سبك و احتياجات اندك دارند ، آنان روزهاى معدودى را صبر كردند و به آخرت كه در آن آسايش طولانى هست رسيدند .\r\nآن جماعت در ساعات شب قدم‌هاى خود را صاف كردند ، و به نماز و قيام مشغول شدند و در هنگام روز هم به ياد خدا مشغول بودند ، آنها با اخلاص كار كردند و خدا را عبادت نمودند و خود را از بندهاى عذاب آزاد كردند آنها پرهيزگارانى هستند كه مانند تيرها باريك شده‌اند و هر گاه كسى به آنها نگاه مىكند خيال مىنمايد آنها بيمار مىباشند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nروايت شده مسيح عليه السّلام به حواريون خود گفت : خوراك من گياهان زمين هستند ، و آب خوراكى من از رودخانه‌ها و چشمه‌ها مىباشد كه با كف‌هاى خود آب را مىنوشم ، روشنائى من نور ماه است ، فرش من خاك و بالش من سنگ‌ها مىباشند .\r\nلباس من از موهاى حيوانات است ، فرزندى ندارم تا درگذرد زنى ندارم تا محزون گردد خانه‌اى ندارم تا خراب شود ، مالى ندارم تا تلف شود ، پس بنا بر اين من بىنيازترين فرزندان آدم مىباشم .\r\nاز عالم عليه السّلام سؤال شد تفسير آيه شريفه  « وَ كانَ تَحْتَهُ كَنْزٌ لَهُما »  چيست فرمود :\r\nبه خداوند سوگند آن گنج طلا و نقره نبود بلكه آن لوحى از طلا بود كه در آن چهار حرف نوشته بودند و آنها عبارت بودند از :\r\n أَنَا اللَّهُ لا إِلهَ إِلَّا أَنَا  ، هر كس يقين به مرگ داشته باشد هرگز خنده نمىكند ، هر كس يقين به حساب روز قيامت داشته باشد دلش شادمان نمىگردد ، و هر كس به مقدرات معتقد گردد مىداند كه هر چه به او برسد مقدرش بوده است .\r\nروايت شده هر كس مالك نفس خود باشد و مهار را در دست بگيرد ، او را از مشتهيات و خواسته‌ها باز دارد و از خشم و غضب و تندى حفظ كند جسدش بر آتش حرام مىگردد .\r\nراوى گويد : از عالم عليه السّلام سؤال كردم زاهدترين مردم كدام است ، فرمود :\r\nكسى كه از معدوم سؤال نمىكند تا آنگاه كه موجود تمام شود .\r\n20 - امام صادق عليه السّلام فرمود : زهد كليد درهاى آخرت مىباشد و آدمى را از آتش دوزخ نگه مىدارد ، و آن واگذاشتن هر چيزى است كه آدمى را از خدا غافل كند و مشغولش نمايد ، اگر چيزى از دست انسان رفت متاسف نشود و ناراحت نگردد .\r\nاو نبايد به آنچه از دست او رفته انتظار بازگشت داشته باشد ، و يا منتظر باشد كه مردم او را در فوت آن چيز ستايش كنند و عوض آنها را به او بدهند ، بلكه او در فوت آن احساس راحتى كند و بودن آن را براى خود آفت نداند ، او بايد همواره از\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nآفت دورى كند و طالب آسايش باشد .\r\nزاهد كسى را گويند كه آخرت را بر دنيا اختيار كند ، ذلت را بر عزت و كوشش را بر آسايش ، گرسنگى را بر سيرى ، و پايان كار را در آخرت به محبت دنيا ترجيح دهد ، او بايد همواره ياد خدا را كند و از غفلت خوددارى نمايد ، نفسش در دنيا و دلش در آخرت باشد .\r\nرسول خدا صلى اللَّه عليه و آله فرمود : محبت دنيا در رأس همه گناهان مىباشد ، مگر مشاهده نمىكنى او چيزى را دوست مىدارد كه خداوند آن را دشمن است ، و كدام خطائى جرمش از اين گناه بيشتر خواهد بود .\r\nبعضى از اهل بيت عليهم السّلام فرمود : اگر دنيا همه‌اش يك لقمه بود و در دهان كودكى قرار داشت آن را به دور مىانداختيم ، و اينك چگونه خواهد بود كسى كه حدود خداوند را پشت سر اندازد و به آنها بىاعتنائى كند ، دنيا خانه‌اى است كه اگر به ساكنان آن نيكى كنيد به شما ترحم مىكند و با نيكوترين وضعى شما را وداع مىنمايد .\r\nرسول خدا صلى اللَّه عليه و آله فرمود : هنگامى كه خداوند دنيا را خلق كرد او را امر نمود تا از وى اطاعت كند ، او هم از خداوند اطاعت كرد ، و بعد فرمود : هر كس تو را طلب كرد با آن مخالفت كن و هر كس با شما موافقت نمود با وى مخالفت كن ، و او به همين عهد خدا ثابت مانده است .\r\n21 - يكى از راويان از امام صادق عليه السّلام روايت مىكند كه فرمود : عيسى عليه السّلام يك لباس پشمى كه دست‌باف مادرش مريم بود و مريم عليها السّلام آن را رشته و بافته و دوخته بود ، با خود به آسمان برد ، در اين هنگام ندا آمد آن زينت دنيا مىباشد و دور اندازيد .\r\n22 - نوف بكالى گويد : شبى نزد على عليه السّلام گذرانيدم ، مشاهده كردم او از منزل بيرون مىشود و به آسمان نگاه مىكند ، بعد از آن وارد شد و گفت : آيا بيدار هستى يا خواب عرض كردم بيدارم يا امير المؤمنين و همه شب را متوجه شما بودم و اعمال شما را در نظر داشتم .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nفرمود : اى نوف خوشا به حال زاهدان دنيا و راغبان به آخرت آنهائى كه زمين خداوند را براى خود فرش و بستر كردند و خاك را متكا و بالش قرار دادند ، و كتاب خدا را شعار خود و دعا را جامه خويش گرفتند آنها آب را وسيله پاكى براى خود اختيار كردند و مانند مسيح عليه السّلام از دنيا بريدند .\r\nخداوند متعال به عيسى عليه السّلام وحى فرستاد اى عيسى تو بر همان روش نخستين گام بردار تا به پيامبران و مرسلان ملحق گردى به قومت بگو اى كسانى كه با منذرين برادر هستيد وارد خانه‌اى از خانه‌هاى من نشويد مگر اينكه دلهاى شما پاك باشد . دست آلودگى پيدا نكند ، و ديده خاشع باشند .\r\nمن دعاء كسى را كه به يكى از بندگانم ظلم كرده باشد نمىشنوم و كسى كه حقى از من در گردن خود دارد دعاى او را اجابت نمىكنم تا آنگاه كه حق مرا بر گرداند ، اى نوف تا آنجا كه توانائى دارى سعى كن رهبر و شناساننده قومت نباشى و دنبال شعر و شاعرى نروى و ساز و آواز را تعقيب نكنى .\r\nداود پيامبر خداوند در يكى از شب‌ها از اطاق خود بيرون شد و به اطراف آسمان نگاه كرد و گفت : به خداى داود سوگند اكنون ساعتى است كه هر بنده مسلمانى در آن دعا كند و از خداوند خير خود را بخواهد پروردگار به او مىدهد ، مگر اينكه سخنگو و رهبر قومى باشد ، يا دنبال شاعرى برود ، و يا اهل ساز و آواز باشد .\r\n23 - امير المؤمنين عليه السّلام فرمود : زهد ثروت بشمار مىرود ، ورع سپرى است كه انسان را از گناه نگه مىدارد ، بهترين زهد آن است كه آن را مخفى بدارى ، زهد بدنها را كهنه مىكند و آرزوها را محدود مىگرداند و مرگ را نزديك مىسازد و آرزوها را دور مىگرداند .\r\nهر كس زهد را بدست آورد بهره‌مند مىگردد ، و هر كس از آن محروم شد به سختى گرفتار مىشود و شرفى بالاتر از تقوى نيست و تجارتى بهتر از عمل شايسته نمىباشد ، ورعى مانند توقف در هنگام بروز شبهات نيست ، و زهدى مانند خوددارى از حرام نمىباشد خداوند زهد را در دو كلمه جمع كرده و گفته :  « لِكَيْلا \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ . »  هر كس بر گذشته تاسف نخورد و از آينده خوشحال نباشد او زاهد است ، اى مردم زهد كوتاه كردن امال و آرزوها مىباشد ، و سپاسگزارى در هنگام نعمت و پرهيزگارى از محرمات مىباشد هر كس كار حرام بجاى نياورد او زاهد است .\r\nاگر نتوانستيد مقام زهد را بدست آوريد در هنگام رسيدن به حرام صبر خود را از دست ندهيد ، و هر گاه به نعمتى رسيديد سپاس‌گزارى را فراموش نكنيد ، خداوند با براهين روشن عذر شما را خواسته و آن را روشن و واضح نموده است .\r\n24 - عبد المؤمن انصارى گويد : امام باقر عليه السّلام فرمود : رسول خدا صلى اللَّه عليه و آله فرمودند : از خداوند شرم كنيد آن طور كه شايسته است ، گفته شد يا رسول اللَّه ما چگونه از خداوند آن طور كه شايسته است شرم داشته باشم .\r\nرسول اكرم صلى اللَّه عليه و آله فرمود : هر كس از خداوند آن طور كه شايستگى دارد شرم كند ، مرگش را مقابل ديدگانش مشاهده مىكند ، و از دنيا و آرايش و زينت‌هاى آن دست باز مىدارد ، افكار و انديشه‌هاى باطل را از سرش دور مىسازد و شكم خود را نگه مىدارد و قبرستان‌ها را فراموش نمىكند .\r\n25 - ميسر گويد : هنگامى كه اين آيه شريفه نازل شد  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا »  رسول اكرم صلى اللَّه عليه و آله در جاى خود قرار گرفت و فرمود : هر كس خود را به خداوند نسبت ندهد در دنيا حسرت نخواهد خورد .\r\nهر كس ديدگان خود را بدست مردم بياندازد و انتظار احسان مردم باشد اندوهش طولانى مىگردد و خشمش فرو نمىنشيند ، هر كس متوجه نگردد كه خداوند غير از طعام و شراب نعمت‌هاى ديگرى هم به او داده علمش كوتاه و به عذاب نزديك شده است .\r\n26 - سكونى از على عليه السّلام روايت مىكند كه به آن حضرت گفته شد زهد چيست فرمود : از حرام دنيا دورى كردن .\r\n27 - ابن ابى يعفور گويد : امام صادق عليه السّلام فرمود : ما دنيا را دوست مىداريم ، ولى اگر به ما هم ندهند بهتر است ، هر كس به دنيا برسد از حظ آخرت براى او\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nكاسته خواهد شد .\r\n28 - ابو بصير گويد : امام باقر عليه السّلام فرمود : رسول خدا صلى اللَّه عليه و آله فرمودند : فرشته‌اى نزد من آمد و گفت : يا محمد خداوند تو را سلام مىرساند و مىفرمايد اگر مىخواهى بطحاء مكه را براى شما پر از طلا كنم ، رسول خدا سرش را به طرف آسمان كردند و گفتند : بار خدايا روزى سير مىگردم تو را سپاس مىگويم ، و روزى گرسنه مىمانم و از تو سؤال مىكنم .\r\n29 - امام هادى از پدرانش عليهم السّلام روايت مىكند كه امير المؤمنين عليه السّلام فرمود :\r\nهر كس صبح كند و قصدش آخرت باشد بدون مال بىنياز مىگردد ، و بدون اهل و فرزند مانوس مىشود ، و به دون عشيره عزت پيدا كند .\r\n30 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمود : فرزند آدم براى يك روز است ، هر كس صبح كند ، و در منزلش آرام گيرد ، و بدنش سالم باشد ، و روزى يك روز را هم داشته باشد اين مرد به همه نيكهاى دنيا رسيده است .\r\n31 - ابو اسامه گويد : به امام صادق عليه السّلام عرض كرديم به ما رسيده است كه رسول خدا صلى اللَّه عليه و آله به مدت سه روز هم از نان گندم سير نشدند ، امام فرمود : رسول خدا هرگز نان گندم نخوردند گفتم : پس چه مىخوردند فرمود : طعام رسول خدا نان جو بود هر گاه پيدا مىشد ، شيرينى او خرما و آتش او هم شاخه‌هاى درخت خرما بود .\r\n32 - سعيد بن هلال گويد : به امام صادق عليه السّلام عرض كردم مرا وصيت كنيد ، فرمودند تو را وصيت مىكنم كه از خداوند بترسيد ، پرهيزكار باشيد ، و عبادت كنيد ، و بدانيد عبادتى كه در آن ورع نباشد سودى ندارد ، به كسانى بنگريد كه از شما پائين هستند و به ما فوق نگاه نكنيد .\r\nدر بسيارى از جاها خداوند به رسول خود فرمود : اى رسول ما از اموال و اولاد آنها در شگفت نباش ، در جاى ديگر فرمود : ديدگان خود را به طرف آنهائى كه از لذت‌هاى دنيا و زندگى فريبنده آن بهره‌مند شده‌اند نيفكن .\r\nاگر نفست تو را به به طرف دنيا و زيبائيهاى آن كشانيد بدان كه رسول خدا صلى اللَّه عليه و آله\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nخوراكش نان جو و شيرينيش خرما ، و آتش او شاخه‌هاى درخت خرما بود ، و هر گاه گرفتار مصيبتى شدى از مصيبت‌هاى رسول خدا ياد كن زيرا هيچ كس به مانند او مصيبت نديد .\r\n33 - از امام رضا عليه السّلام سؤال شد زاهد كيست ، فرمود : بدون اينكه طعام روزانه داشته باشد خود را خود كفا مىداند ، براى روز مرگش خويشتن را آماده مىكند ، و از زندگى خود راضى نمىباشد .\r\n34 - امير المؤمنين عليه السّلام فرمود : بهترين نوع زهد پنهان داشتن آن است .\r\nعلى عليه السّلام فرمود : در دنيا زاهد باش تا خداوند اسرار دنيا را به تو نشان دهد ، و غفلت نداشته باش و بدان كه از تو غافل نيستند .\r\n35 - نوف بكالى گويد امير المؤمنين عليه السّلام را در يك شبى مشاهده كردم در حالى كه از بسترش بيرون شده بود و به طرف آسمان نگاه مىكرد ، على عليه السّلام به من گفت : اى نوف آيا خوابى يا بيدار گفتم : بيدارم يا امير المؤمنين .\r\nفرمودند : اى نوف خوشا به حال زاهدان دنيا و راغبان به آخرت آنها گروهى مىباشند ، كه زمين را براى خود فرش و خاك را بستر و آب را وسيله طهارت گرفتند ، قرآن را براى خود شعار قرار دادند و دعا را پوشش خود ساختند و بعد مانند مسيح عليه السّلام از دنيا بريدند .\r\nاى نوف داود عليه السّلام در هم چه ساعتى در شب ايستاد گفت : اين ساعتى است كه هر بنده‌اى در آن وقت خداوند را بخواند دعايش مستجاب مىگردد ، مگر اينكه ده يك گير باشد و يا معرف قوم خود بوده و يا از اعوان ظلمه و يا اهل ساز و ضرب باشد .\r\nعلى عليه السّلام فرمود : در قرآن زهد را در دو كلمه بيان كرده و فرموده : از آنچه گذشته افسوس نخوريد و از آنچه به شما رسيده خوشحال نگرديد ، بنا بر اين هر كس از گذشته ناراحت نباشد و از آينده خوشحال نشود هر دو طرف زهد را گرفته است .\r\nامير المؤمنين عليه السّلام فرمود : زهد كوتاه شدن آرزوها و سپاسگزارى در هنگام\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرسيدن به نعمت و پرهيز از محرمات مىباشد ، اگر زهد نداشتيد در هنگام مشاهده حرام صبر كنيد ، و در وقت رسيدن به نعمت شاكر باشيد ، خداوند با برهان‌هاى روشن عذر شما را خواسته است .\r\n36 - على عليه السّلام در يكى از خطبه‌ها در صف زاهدان فرمود : آنها گروهى بودند در دنيا زندگى مىكردند ولى از اهل دنيا نبودند در آن جا با مردم زندگى مىنمودند ولى مثل اينكه در دنيا زندگى نداشتند .\r\nآنها در دنيا با بصيرت زندگى كردند و از آنچه مىترسيدند دست باز داشتند ، بدن‌هاى آنها در برابر ديدگان اهل آخرت زير و رو مىشد ، آنها مشاهده مىكردند اهل دنيا از اجساد تعظيم مىكنند ولى آنها از مرگ دل دوستان خود سخت ناراحت بودند .\r\n37 - على عليه السّلام در نامه خود به سهل بن حنيف فرمود : اى فرزند حنيف به من خبر دادند كه مردى از جوان مردان اهل بصره تو را به يك مهمانى مجلل و با شكوه دعوت كرده است ، تو هم با سرعت دعوت او را قبول كرده‌اى و در آن ضيافت شركت نمودى .\r\nدر آن مهمانى غذاهاى رنگارنگ مشاهده مىشد و كاسه‌ها يكى پس از ديگرى رد و بدل مىشد ، من گمان نمىكردم تو در يك مهمانى شركت مىكنى كه فقير آنها مطرود و توانگران آنها شركت كرده باشند ، اى فرزند حنيف متوجه باش آنچه غذائى بود كه در دهان خود مىجويدى .\r\nمىدانستى صاحب آن منزل از كجا و از چه راهى آن سفره رنگين را چيده و آن همه غذاهاى گوناگون را از كجا تهيه كرده ، اينك متوجه باش تو بايد از مشتبهات هم دست بردارى و اين گونه غذاها كه نمىدانى از كجا آمده بدور اندازى ، و هر گاه فهميدى پاك است تناول نما .\r\nآگاه باش هر مامومى امامى دارد كه بايد مردم به آن امام اقتداء كنند و راه او را بروند ، و از انوار دانش او استفاده نمايند ، اينك امام شما از دنياى خود را به دو جامه و از طعام آن به دو گرده نان بسنده كرده است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nالبته شما توانائى نداريد مانند من زندگى كنيد ، ولى لا اقل با من همكارى و هم فكرى نمائيد و با ورع و كوشش در راه خير به من كمك كنيد ، به خداوند سوگند من از دنياى شما درهمى را ذخيره نكرده‌ام و از غنائم آن مالى نياندوخته‌ام ، و براى اين جامه كهنه‌ام جامه‌اى ديگر تهيه نديده‌ام .\r\nتا آنجا كه فرمود : اگر مىخواستم راه برايم باز بود كه از اين عسل‌هاى ناب بخورم ، و از پارچه‌هاى نرم و ابريشم بپوشم ، ولى هواى نفس هرگز بر من غلبه نمىكند كه من هم غذاهاى گوناگون تهيه كنم و شكم خود را پر نمايم و خود را سير سازم .\r\nشايد در حجاز و يا يمامه كسانى باشند كه قرص نانى هم نداشته باشند ، و تاكنون سيرى را درك نكرده‌اند ، و يا اينكه خود بخواب روم و شكم‌هاى گرسنه پيرامونم را گرفته باشند و حال من چنان باشد كه آن شاعر گفته : بيمارى تو همين بس كه تو با شكم پر بخوابى ، در حالى كه پيرامون تو را گروهى گرسنه گرفته باشند كه از شدت گرسنگى به پوستى خشك شده روى آورده‌اند .\r\n38 - روايت شده كه نوح عليه السّلام دو هزار و پانصد سال زندگى كردند و از دنيا رفت در حالى كه خشتى بالاى هم نگذاشته بود هنگام صبح مىگفت من به شب نخواهم رسيد و هنگام شب مىگفت من صبح نخواهم كرد ، و پيامبر ما صلى اللَّه عليه و آله نيز چنين بود و خشتى روى خشت قرار نداد و منزلى براى خود درست نكرد .\r\nاما ابراهيم عليه السّلام لباس پشمى در بر مىكرد و نان جو مىخورد يحيى عليه السّلام نيز لباس او ليف بود و از برگ درختان مىخورد ، سليمان عليه السّلام نيز با اينكه سلطنت داشت لباسى موئى در بر مىكرد ، و هنگام شب دست‌ها را در گردنش مىگرفت و تا صبح نماز مىخواند و اشك مىريخت ، و خوراكش از محل فروش زنبيل‌هائى بود كه خود مىبافت .\r\nروايت شده كه پيامبر ما صلى اللَّه عليه و آله يكى از روزها گرسنه شد و سنگى را بر شكمش بست ، و بعد فرمود : به افرادى كه به نفس خود احترام مىكنند و خود را براى آن پست كرده‌اند ، و بسا كسانى كه بدنهاى آن‌ها پوشيده و در نعمت و رفاه بسر مىبرند\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nدر حالى كه روز قيامت برهنه و گرسنه خواهند بود .\r\nچه بسا افرادى كه در نعمت فرو رفته‌اند و از خدا و رسول استفاده مىكنند در حالى كه روز قيامت هيچ بهره‌اى نخواهند داشت ، آگاه باشيد كه اعمال بهشتيان در جاى بالائى قرار دارد ، و كارهاى اهل دوزخ در جاى پستى قرار گرفته ، و بدانيد كه شهوت يك ساعت ، اندوهى طولانى را در قيامت خواهد آورد .\r\nسويد بن غفله گويد : خدمت على عليه السّلام رسيدم بعد از اينكه بر خلافت استقرار پيدا كرده بود ، امام عليه السّلام روى حصير كوچكى نشسته بود و در اطاق جز آن حصير فرش ديگرى نبود ، عرض كردم يا امير المؤمنين بيت المال در دست شما مىباشد و من در اينجا از احتياجات منزل چيزى مشاهده نمىكنم .\r\nامير المؤمنين عليه السّلام فرمود : اى فرزند غفله مرد عاقل از خانه‌اى كه منتقل خواهد شد و بجاى ديگرى خواهد رفت توجه نمىكند و اثاث و متاعى براى آن فراهم نمىسازد ، ما خانه و محل آسايش ديگرى داريم كه به زودى به آنجا انتقال مكان خواهيم كرد .\r\nعلى عليه السّلام هنگامى كه مىخواست خود را بپوشاند وارد بازار مىشد و دو جامه مىخريد ، بهترش را به قنبر مىداد و ديگرى را خود در بر مىكرد ، بعد نزد نجار مىرفت و آستين‌ها را مىكشيد و مىگفت زيادىها را قطع كنيد كه در جايى ديگر مصرف خواهد شد ، حسن و حسين عليهما السّلام از آن براى بازار كيسه درست خواهند كرد .\r\nرسول اكرم صلى اللَّه عليه و آله فرمود : هيچ كس خداوند را مانند زهد ، در دنيا عبادت و پرستش نكرده است .\r\n\r\n59 در خوف و رجاء و حسن ظن\r\n1 - حارث بن مغيره از امام صادق عليه السّلام روايت مىكند كه از آن حضرت\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nپرسيدم در وصيت لقمان چه بود ؟ فرمود : در وصيت نامه او چيزهاى شگفت‌انگيز بود ، و يكى از آن وصيت‌هاى تعجب‌انگيز اين بود كه به پسرش گفت از خداوند چنان بترس كه اگر نيكى ثقلين را با خود بردى باز ممكن است كه خداوند تو را عذاب كند ، و از خداوند چنان اميدوار باش كه اگر گناه ثقلين را بردى باز تو را رحمت كند .\r\nبعد از اين امام صادق عليه السّلام فرمود : پدرم عليه السّلام فرمود : هر بندهء مؤمنى در دلش دو نور دارد ، نور خوف و نور رجاء اگر آن دو را با هم وزن كنند هر دو مساوى خواهند شد .\r\n2 - اسحاق بن عمار گويد : امام صادق عليه السّلام فرمود : اى اسحاق از خداوند بترس مانند اينكه او را مشاهده مىكنى ، اگر تو او را نمىبينى او تو را مىنگرد و اگر معتقد باشى كه خداوند تو را مشاهده نمىكند در اين صورت كافر هستى ، و اگر مىدانى كه او تو را مىنگرد و باز هم او را نافرمانى مىكنى مقام او را سبك شمرده‌اى .\r\n3 - ابو حمزه گويد : امام صادق عليه السّلام فرموده : هر كس خداوند را شناخت از وى مىترسد ، و هر كس از خداوند ترسيد نفسش از دنيا خواهد گذشت .\r\n4 - يكى از راويان از امام صادق عليه السّلام سؤال كرد گروهى معصيت مىكنند و مىگويند اميدواريم كه خداوند از ما بگذرد ، آنها همچنين مشغول گناه مىباشند تا از دنيا مىروند ، امام عليه السّلام فرمود اينها مردمانى هستند كه در آمال و آرزوها بسر مىبرند ، آنها دروغ مىگويند كه اميدوار مىباشند هر كس اميدى داشته باشد دنبال آن مىرود و هر كس از چيزى بترسد از آن فرار مىكند .\r\n5 - صالح بن حمزه از امام صادق عليه السّلام روايت مىكند كه فرمود : بعضى از عبادت‌ها از شدّت خوف خداوند انجام مىگيرد ، خداوند مىفرمايد : از ميان بندگان خدا فقط علماء از او مىترسند و در جاى ديگر فرمود : از مردم نترسيد بلكه از من بترسيد .\r\nخداوند در آيه شريفه فرمود : هر كس از خداوند بترسد خداوند هم براى او\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nراه خروج را باز مىكند ، امام صادق سلام اللَّه عليه فرمودند : كسى كه از خداوند مىترسد دنبال حب مقام و جاه‌طلبى نمىرود و خود را بر ديگران تحميل نمىكند .\r\n6 - ابو حمزه ثمالى گويد : امام سجاد عليه السّلام فرمود : مردى سوار كشتى شد و با خانواده‌اش به سفر دريائى پرداخت ، كشتى آنها در ميان امواج دريا شكست و جز زن او همه هلاك شدند ، او بر يك تخته پاره قرار گرفت و به جزيره‌اى در ميان دريا پناه برد .\r\nدر آن جزيره مردى بود كه به راه زنى روزگار مىگذرانيد ، و او مردى بود فاسد كه هر كار زشتى را مرتكب مىشد ، او در اينجا به كار خود مشغول بود كه ناگهان آن زن بالاى سرش قرار گرفت آن مرد سرش را بلند كرد و گفت : انس هستى يا جن .\r\nزن گفت : انس هستم ، او هم با وى سخنى نگفت و از جايش برخاست و او را بر زمين افكند و خواست به او تجاوز كند ، هنگامى كه خواست منظورش را عمل كند زن مضطرب شد ، مرد از او پرسيد چرا مضطرب مىباشى .\r\nزن گفت من از اين مىترسم در اين هنگام به طرف آسمان اشاره كرد ، آن مرد گفت : تا حالا از اين كارها نكرده‌اى گفت : نه به خداوند سوگند ، مرد گفت : تو مىترسى در حالى كه تاكنون مرتكب اين كارها نشده‌اى در صورتى كه من تو را به اين عمل مجبور مىكنم .\r\nبه خداوند سوگند من شايسته هستم كه از خداوند بترسم راوى گويد : آن مرد از جاى خود برخاست و چيزى نگفت و به طرف منزلش رفت ، و تصميم گرفت توبه كند و از گناهان باز گردد او در بين راه با راهبى برخورد كرد و آفتاب هم بسيار گرم بود .\r\nراهب گفت : اى جوان دعا كن تا خداوند ابرى بفرستد و روى ما سايه افكند ، تا از گرمى آفتاب محفوظ بمانيم ، جوان گفت من نمىدانم نزد خداوند حسنه‌اى دارم يا ندارم ، و لذا از خداوند شرم دارم تا چيزى از وى بخواهم .\r\nراهب گفت : من دعا مىكنم و تو آمين بگو ، گفت باشد دعا كنيد ، راهب\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمشغول دعا شد و او هم آمين مىگفت ، بعد از چند لحظه ابرى آمد و بر آنها سايه افكند ، و آنها زير ابر به راه خود ادامه دادند تا آنگاه كه به دو راهى رسيدند .\r\nدر اينجا جوان به طرفى رفت و راهب به طرفى ديگر روان شد ، ابر هم به طرف جوان راه افتاد ، راهب به جوان گفت تو بهتر از من مىباشى اين دعا به خاطر تو مستجاب شد نه به جهت من اينك بگو داستانت چيست ، او هم داستان خود را ذكر كرد ، راهب گفت خداوند گناهان گذشته تو را بخشيد و اكنون متوجه آينده باش .\r\n7 - حمزة بن حمران گويد : از امام صادق عليه السّلام شنيدم مىفرمود : رسول خدا در يكى از خطبه‌هاى خود فرمود : اى مردم براى شما راههائى هست كه بايد در آن راهها كام نهيد ، و شما سرانجامى داريد كه بايد به آنجا برسيد .\r\nمتوجه باشيد مؤمن بين دو ترس عمل مىكند ، كارهائى كه انجام داده و نمىداند خداوند با او چه خواهد كرد ، و بين آنچه در آينده مىآيد و نمىداند چه خواهد شد اينك مؤمن بايد از دنياى خودش براى خودش بردارد و از دنيا براى آخرتش استفاده كند .\r\nمؤمن بايد در ايام جوانى براى روزگار پيرى ذخيره كند ، و در زندگى براى مرگش چيزهائى فراهم سازد ، به خدائى سوگند كه جان محمد صلى اللَّه عليه و آله در دست او مىباشد بعد از دنيا ديگر مؤاخذه‌اى نيست بعد از آن يا بهشت است و يا دوزخ .\r\n8 - داود رقى گويد : امام صادق عليه السّلام در تفسير آيه شريفه  « لِمَنْ خافَ مَقامَ رَبِّهِ جَنَّتانِ »  فرمود : هر كس بداند كه خدا مىبيند و مىشنود آنچه را كه انسان بجاى مىآورد ، و همه خير و شر او را مشاهده مىكند ، و اينها موجب شوند كه او از كارهاى زشت دست بر دارد ، اين چنين شخصى از خداوند مىترسد و نفس خود را از هوى نگه مىدارد .\r\n9 - حسن بن ابى ساره گويد : از امام صادق عليه السّلام شنيدم فرمود : مؤمن به حقيقت ايمان نخواهد رسيد مگر اينكه هم خائف باشد و هم اميدوار ، و براى همين خوف و رجاء كار كند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n10 - ابو عبيده حذاء گويد : امام صادق عليه السّلام فرمود : مؤمن بين دو ترس قرار گرفته گناهى كه نمىداند خداوند با او چگونه معامله خواهد كرد و عمرى كه از وى مانده و نمىداند او را چگونه خواهد گذرانيد ، او همواره در حال خوف است و او را خوف اصلاح مىكند .\r\n11 - محمد حلبى گويد : امام صادق عليه السّلام در تفسير آيه شريفه  « الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ أَنَّهُمْ إِلى رَبِّهِمْ راجِعُونَ »  فرمود : آنها مىدانند چه كارى انجام مىدهند ، و مىدانند كه به آنها در برابر آن اعمال پاداش خواهند داد .\r\n12 - ابو بصير گويد : امام صادق عليه السّلام فرمود : مؤمنان عمل مىكنند و مىدانند چه كارى انجام مىدهند و اينكه به آنها پاداش داده مىشود .\r\n13 - در منهيات رسول خدا صلى اللَّه عليه و آله وارد شده كه فرمود : هر كس مبتلا به فحشاء و يا كار زشتى گردد و براى ترس از خداوند از آن دورى كند خداوند آتش دوزخ را بر او حرام مىكند و او را از وحشت بزرگ نگه مىدارد ، و هر چه به او در كتاب خود وعده داده انجام مىدهد و در قرآن فرموده :  وَ لِمَنْ خافَ مَقامَ رَبِّهِ جَنَّتانِ  .\r\n14 - بريد بن معاويه از امام باقر عليه السّلام روايت كرده كه فرمود : در كتاب على عليه السّلام پيدا كرديم كه رسول اكرم صلى اللَّه عليه و آله بالاى منبر فرمودند : سوگند به خدائى كه جز او خدائى نيست هيچ مؤمنى به خير دنيا و آخرت نمىرسد مگر اينكه به خدا حسن ظن داشته باشد و اميدوار گردد ، و خلقش نيكو باشد و از غيبت مؤمن دست باز دارد .\r\nسوگند به خدائى كه جز او خدائى نيست خداوند مؤمن را پس از توبه و استغفار عذاب نمىكند مگر اينكه به خداوند سوء ظن داشته باشد ، و اميدش قطع شود ، و خلقش بد باشد و از مؤمنان غيبت كند .\r\nسوگند به خدائى كه جز او خدائى نيست ، هر مؤمنى كه به خداوند حسن ظن پيدا كند ، خداوند او را با نيتش مورد معامله قرار مىدهد ، زيرا خداوند كريم و اهل خير است ، و او شرم مىكند كه به حسن ظن مؤمن توجه نكند ، و اميد او را قطع نمايد ، اينك به خداوند حسن ظن داشته باشيد و به او روى آوريد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n15 - ابن بزيع گويد : امام رضا عليه السّلام فرمود : به خداوند حسن ظن پيدا كنيد ، زيرا خداوند مىفرمايد ، من به حسن ظن توجه دارم ، اگر او خير در نظر بگيرد به خير خواهد رسيد و اگر سوء ظن داشته باشد باز هم به آن خواهد رسيد .\r\n16 - سفيان بن عيينه گويد : از امام صادق عليه السّلام شنيدم فرمود : حسن ظن به خداوند آن است كه جز از خداوند از كسى اميدوار نباشى ، و جز از گناه خود از چيزى نترسى .\r\n17 - حسين بن عطيه گويد : امام صادق عليه السّلام فرمود : مكارم ده عدد مىباشند ، و اگر توانائى هر ده عدد را بدست بياورى بسيار خوب خواهد بود ، گاهى آن مكارم در پدر هست و در فرزندان نيست و گاهى در فرزندان مىباشد ولى در پدرها نمىباشد و در بر دكان هست ولى در آزادها نيست .\r\nگفته شد آن مكارم چه هستند ، فرمود : صداقت در هنگام جنگ ، راستگوئى ، اداء امانت ، صله رحم ، پذيرائى از مهمان ، اطعام سائل ، پاداش به نيكوكاران ، ذمه دارى در مورد همسايگان و دوستان ، و در رأس همه آنها حياء مىباشد .\r\n18 - عبد اللَّه بن مسكان گويد : امام صادق عليه السّلام فرمود : خداوند متعال پيامبران خود را به مكارم اخلاق اختصاص داد ، اينك خود را بيازمائيد اگر در شما از مكارم اخلاق چيزى بود خداوند را سپاس گوئيد و بدانيد كه اين از خيرات مىباشد و اگر نداريد از خداوند بخواهيد به شما عطا كند .\r\nامام عليه السّلام فرمود آنها ده عدد مىباشند : يقين ، قناعت ، صبر ، سپاسگزارى ، حلم ، حسن خلق ، سخاوت ، غيرت ، شجاعت ، مروت ، و بعضى از محدّثان بعد از اين خصلت‌هاى ده‌گانه چند عدد ديگر هم بر آن افزوده‌اند و آنها عبارتند از : صدق و اداء امانت .\r\n19 - عبد اللَّه بن بكير گويد : امام صادق عليه السّلام فرمود : ما دوست مىداريم كسانى را كه عالم ، عاقل ، فقيه ، حليم ، اهل مدارا ، صبور ، راستگو و با وفا باشند ، خداوند متعال پيامبران را به مكارم اخلاق اختصاص داده و هر كس داراى آن صفات باشد بايد خدا را سپاس گويد\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nهر كس آن صفات را فاقد باشد بايد از خداوند بخواهد آن صفات را به او عطا كند ، گويد عرض كردم قربانت كردم آن صفات را بيان فرمائيد ، فرمودند : ورع ، قناعت ، صبر ، شكر ، حلم ، حياء ، سخاوت ، شجاعت ، غيرت ، نيكى ، راستگوئى و اداء امانت .\r\n20 - جابر بن عبد اللَّه گويد : رسول خدا صلى اللَّه عليه و آله فرمود : شما را به بهترين مردهاى خودتان خبر دهم عرض كردند آرى يا رسول اللَّه فرمود : بهترين مردان شما كسانى هستند كه پرهيزكار و پاكيزه باشند و دست‌هاى آنها براى نيكى و بخشندگى باز شوند ، ديدگان آنها آلوده نباشند ، به پدر و مادر خود نيكى كنند و خانواده‌اش را نيازمند ديگران نكنند .\r\n21 - يكى از بنى هاشم از امام عليه السّلام روايت مىكند كه فرمود : هر كس داراى چهار خصلت باشد اسلامش كامل مىگردد ، اگر چه از سر تا قدمش گناه باشد ، راستگوئى ، حياء ، حسن خلق و سپاسگزارى .\r\n22 - ابو حمزه ثمالى گويد : امام سجاد عليه السّلام فرمود : در بنى اسرائيل مردى بود كه قبرها را مىشكافت و كفن‌ها را از تن مردگان بيرون مىآورد ، يكى از همسايگان او بيمار شد و ترسيد درگذرد او دنبال نباش فرستاد و او را به خانه‌اش دعوت كرد .\r\nهنگامى كه نباش نزد او آمد گفت : من چگونه همسايه‌اى برايت بودم ، گفت بسيار خوب گفت : اكنون حاجتى به تو دارم جواب داد هر چه بخواهى انجام مىدهم ، او در اينجا دو كفن را بيرون آورد و گفت : دوست دارم هر كدام از آنها را مىخواهيد برداريد و گور مرا نبش نكنيد .\r\nنباش پيشنهاد او را قبول نكرد و از گرفتن كفن خوددارى نمود ، آن مرد گفت من دوست دارم شما آن را بگيريد ، او هم چنان اصرار مىكرد تا وى كفن را برداشت ، بعد از اينكه آن مرد درگذشت و او را دفن كردند نباش به طمع افتاد و گفت : او اكنون مرده و كسى از جريان خبر ندارد .\r\nاو به طرف گورستان رفت تا قبر آن مرد همسايه را بشكافد ، در اين هنگام فريادى شنيد كه به او مىگفت اين كار را نكن ، نباش دست از آن برداشت و او را\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nهم چنان با كفن رها كرد و به طرف خانه خود بازگشت .\r\nاو به فرزندان خود گفت : من چگونه پدرى براى شما بودم ، گفتند براى ما پدر خوبى بودى گفت : من اكنون حاجتى به شما دارم ، گفتند بگوئيد ما خواسته شما را انجام مىدهيم ، گفت : من دوست دارم هر گاه مردم مرا بسوزانيد تا خاكستر شوم .\r\nهنگامى كه خاكستر شدم آن را جمع كنيد ، و بعد نصف آن را وسيله باد در بيابان رها كنيد ، و نصف آن را در دريا پراكنده نمائيد . هنگامى كه او درگذشت يكى از فرزندانش به وصيت او عمل كرد و خاكسترش را به بيابان‌ها و دريا پراكنده ساخت .\r\nدر اين هنگام خداوند متعال به بيابان و دريا امر كرد همه خاكسترها را جمع كنند ، و بعد از پيوست همه آنها بار ديگر آن مرد در مقابل خداوند ظاهر شد ، خداوند فرمود : چرا به فرزندانت اين گونه وصيت كردى تا آنها بدنت را اين چنين كنند .\r\nآن مرد گفت : بار خدايا سوگند به عزّت تو ترس از تو مرا واداشت تا اين چنين وصيت كنم ، خداوند عز و جل فرمود : من به زودى طرف مقابل شما را راضى خواهم كرد ، و تو را از ترس آسوده مىكنم و گناهت را مىآمرزم .\r\n23 - يك نفر از انصار گويد : يكى از روزها رسول خدا صلى اللَّه عليه و آله در سايه درختى استراحت كرده بودند و اين روز بسيار گرم بود ، در اين هنگام مردى آمد و جامه‌هايش را كند و در شن‌ها و خاك‌هاى داغ غلطيد ، گاهى كمر و گاهى شكم خود را داغ مىكرد ، و گاهى هم پيشانى خود را بر زمين مىنهاد .\r\nاو با خود مىگفت : اى نفس بچش ، آنچه در نزد خداوند است سخت‌تر از اين خواهد بود رسول خدا صلى اللَّه عليه و آله هم به اين جريان نگاه مىكرد ، بعد از اين آن مرد لباسهاى خود را در بر كرد و آماده رفتن شد .\r\nدر اين هنگام رسول خدا صلى اللَّه عليه و آله كه متوجه اعمال او بود وى را به طرف خود دعوت فرمود و گفت : اى بنده خدا امروز كارى كردى كه من تاكنون نظير آن را\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nدر مردم نديده‌ام ، شما چرا اين كارها را كردى و در خاك گرم و داغ خود را ماليدى .\r\nآن مرد گفت : من از ترس خداوند اين كارها را كردم ، و به نفس خود گفتم اين ناراحتىها را تحمل كن و در نزد خداوند بزرگتر از اينها مىباشد ، رسول خدا صلى اللَّه عليه و آله فرمود : تو از خداوند آن طور كه شايسته است ترسيدى و اينك پروردگار با عمل تو به اهل آسمان مباهات مىكند .\r\nبعد از اين رسول اكرم متوجه ياران خود شد و به آنها فرمود : اى گروه مردم كه در اينجا حضور داريد اينك به رفيق خود مراجعه كنيد و خود را به آن نزديك نمائيد تا براى شما دعا كند ، اصحاب نزد او رفتند و او هم براى آنها دعا كرد و گفت : بار خدايا ما را از اهل هدايت قرار بده ، و به ما تقوى عطا كن و در بهشت ما را جاى ده .\r\n24 - از على عليه السّلام سؤال شد كدام يك از مردمان در نزد خداوند بهتر مىباشند ، فرمود : آن كس كه بيشتر از خداوند بترسد و از همگان به تقوى داناتر باشد ، و از ديگران زهدش زيادتر باشد .\r\n25 - امام صادق عليه السّلام فرمود : علم را همين بس كه آدمى را از خدا بترساند ، و جهل را همين بس كه انسانى را گول بزند .\r\n26 - امام عليه السّلام در تفسير آيه شريفه   « وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى »   فرمود : آن بنده‌اى است كه هر گاه توانائى بر معصيت پيدا كرد و از ترس خداوند او را ترك گويد و نفس خود را از آن باز دارد در اين هنگام پاداش او بهشت خواهد بود .\r\n27 - حسن گويد : رسول خدا صلى اللَّه عليه و آله فرمود : خداوند متعال مىفرمايد : سوگند به عزّت و جلالم براى بنده‌ام دو خوف و دو آسايش را با هم جمع نمىكنم ، هر گاه در دنيا براى او آرامش باشد در آخرت او را خواهم ترسانيد ، و اگر در دنيا از من ترسيد او را در قيامت آرامش خواهم داد .\r\n28 - عبد اللَّه بن عمر گويد : رسول خدا صلى اللَّه عليه و آله فرمود : گروهى قبل از شما در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nراهى حركت مىكردند در اين هنگام باران آمد و آنها به غارى پناه بردند و در غار هم بسته شد ، يكى از آنها گفت اى برادران به خداوند سوگند جز راستى چيزى شما را از اينجا نجات نخواهد داد ، و اينك هر يك از شما كه براى خدا كارى كرده اظهار كند تا خداوند ما را از اينجا نجات دهد .\r\nيكى از آنها گفت : بار خدايا مىدانى كه من اجيرى داشتم و او براى من كار مىكرد و مزدش مقدارى برنج بود ، من برنج او را كاشتم و از حاصل آن گاوى خريدم ، بعد او آمد و مزد خود را از من خواست و من به او گفتم آن گاو را براى خود بردار ، او گفت : من مقدارى برنج نزد تو دارم ، گفتم : آرى ولى آن گاو هم مال شما هست آن را ببريد ، بار خدايا اگر مىدانى من اين كار را براى شما كردم اين سنگ را دور كن ، سنگ هم دور شد .\r\nديگرى گفت : بار خدايا شما مىدانى كه من پدر و مادر پيرى داشتم و هر شب نزد آنها مىآمدم و از شير گوسفندان خود براى آنها مىآوردم ، يكى از شب‌ها مقدارى دير آمدم و مشاهده كردم آنها خوابيده‌اند ، بچه‌هاى من از گرسنگى فرياد مىكشيدند ، ولى من تا پدر و مادر خود را سير نمىكردم به نزد بچه‌هاى خود نمىرفتم .\r\nمن از بيدار كردن آنها خوددارى كردم و از مراجعت هم منصرف شدم در آنجا توقف كردم تا آنها در هنگام فجر از خواب بيدار شدند ، اكنون بار خدايا اگر مىدانى كه من اين كار را براى رضاى تو انجام دادم ، اينك اين سنگ را از ما دور كن ، در اينجا سنگ به كنارى رفت و آنها آسمان را ديدند .\r\nسومى گفت : بار خدايا تو مىدانى كه من يك دختر عمو داشتم و او را از همه بيشتر دوست و مورد علاقه‌ام بود ، من خواستم با او مقاربت كنم ولى او قبول نكرد ، مگر اينكه صد دينار به او بدهم ، من كوشش كردم و آن صد دينار را بدست آوردم و به او دادم و او هم حاضر شد من به او تجاوز كنم .\r\nهنگامى كه خواستم منظور خود را عملى سازم او به من گفت : از خداوند بترس و از تجاوز به من خوددارى كن و آبروى مرا نبر و اگر مىخواهى از راه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمشروع با من ازدواج نما من هم فورا دست از او باز داشتم و او را ترك كردم و صد دينار را هم به او دادم ، خداوندا اگر مىدانى كه من اين كار را براى ترس تو انجام دادم اين سنگ را از ما دور كن ، در اينجا سنگ از آنها دور شد و همه از غار خارج شدند .\r\n29 - انواع ترس‌ها بر پنج نوع مىباشند : خوف ، خشيت ، وجل ، رهبت ، و هيبت ، خوف براى معصيت‌كاران است ، خشيت براى علماء و اهل دانش مىباشد ، وجل براى خاضعان و رهبت براى عابدان و هيبت براى عارفان هستند .\r\nاما خوفى كه براى گناهان مىباشد خداوند متعال در اينجا فرموده : هر كس از مقام خداى خود ترسيد او دو باغ خواهد داشت ، خشيت براى تقصير و كوتاهى در عمل مىباشد كه خداوند در اين باره مىفرمايد : از ميان بندگان فقط علماء از خداوند مىترسند .\r\nاما وجل براى كسانى است كه از خدمت خوددارى كرده‌اند خداوند مىفرمايد : كسانى كه هر گاه ذكر خداوند بر زبان‌ها جارى گردد دلهاى آنها ترسان مىگردند ، و رهبت هم براى تقصير در عمل است ، خداوند مىفرمايد :  وَ يُحَذِّرُكُمُ اللَّهُ نَفْسَهُ *  و به اين معنى اشاره مىكند .\r\n30 - ابو الحسن عبدى از امام صادق عليه السّلام روايت مىكند كه فرمود : هر بنده‌اى كه نفس خود را حبس كند خداوند او را وارد بهشت مىكند .\r\n31 - محمد بن عيسى كندى گويد : امام صادق عليه السّلام فرمود : هر كس از خداوند ترسيد خداوند همه كس را از آن مىترساند و هر كس از خداوند نترسيد خداوند او را از همه چيز خواهد ترسانيد .\r\n32 - ابن زياد از امام صادق و او از پدرش عليهم السّلام روايت مىكند كه فرمود : در حكمت آل داود آمده است اى فرزند آدم چگونه از هدايت سخن مىگوئى در حالى كه هنوز در هلاكت هستى و بيدارى برايت حاصل نشده است .\r\nاى فرزند آدم دلت قساوت پيدا كرده و عظمت خداوند را فراموش كرده‌اى ، اگر تو خدا را مىشناختى و عظمت او را درك مىكردى همواره از آن خائف\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nبودى ، و به وعده‌هاى او اميدوار مىشدى ، واى بر تو چگونه از قبرت ياد نمىكنى و از تنهائى خود در ميان گورت وحشت ندارى .\r\n33 - حسين بن موسى از پدرش موسى بن جعفر عليه السّلام و او از پدرانش عليهم السّلام روايت مىكند كه على عليه السّلام فرمود : مؤمن هنگامى كه صبح مىكند اگر چه نيكوكار باشد باز هم مىترسد ، و شب هم خائف است اگر چه كار نيك بكند .\r\nمؤمن همواره بين دو امر زندگى مىكند ، از گذشته‌ها كه نمىداند چگونه بوده و خداوند با او چه معامله‌اى خواهد كرد ، و بعد از آن هم نمىداند چه خواهد شد و در چه وقتى مرگش فرا خواهد رسيد و به چه مصائبى گرفتار خواهد گرديد .\r\n34 - ثمالى گويد : امام سجاد عليه السّلام فرمود : اى فرزند آدم تو همواره در خير و سعادت زندگى خواهى كرد مادامى كه واعظى از خود داشته باشى ، و در محاسبه كارهايت همت كنى ، و ترس را براى خود شعار و اندوه را براى خود جامه قرار دهى ، اى فرزند آدم تو خواهى مرد و مبعوث خواهى شد و در مقابل خداوند قرار خواهى گرفت و اينك پاسخ سؤالات را مهيا كن .\r\n35 - امام صادق عليه السّلام به معلى بن خنيس گفتند : اى معلى از خداوند عزّت بخواه تا تو را عزّت دهد ، معلى گفت چگونه يا ابن رسول اللَّه عزّت بخواهم ، فرمودند : از خداوند بترس تا همگان از تو بترسند .\r\n36 - ابو العباس گويد : امام صادق عليه السّلام فرمود : گروهى مرتكب گناهى شدند و از آن ترسيدند و ناراحت شدند جماعتى نزد آنها آمدند و گفتند : شما را چه شده است گفتند : ما مبتلا به گناه شده‌ايم و از اين جهت ترس ما را فرا گرفته است ، گفتند ما عقاب آن گناهان را قبول مىكنيم ، خداوند فرمود : از من مىترسند ولى بر من جرأت پيدا مىكنند ، در اينجا براى آنها عذاب آمد .\r\n37 - ثمالى گويد : امام صادق عليه السّلام فرمود : از خداوند اميدوار باش ولى اين اميد تو را جرأت معصيت ندهد و از خداوند چنان بترس كه نااميدى برايت حاصل نگردد .\r\n38 - حماد بن عيسى از امام صادق عليه السّلام روايت مىكند كه فرمود : لقمان به\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nفرزندش وصيت كرد اى فرزند از خداوند چنان بترس كه اگر نيكيهاى ثقلين را هم داشته باشى باز هم خائف باشى كه ممكن است خداوند تو را عذاب كند ، و به خداوند اميدوار باش كه اگر گناه انس و جن را داشته باشى خداوند تو را رحمت مىكند .\r\n39 - عبد اللَّه بن قاسم گويد : از امام صادق عليه السّلام شنيدم فرمود : خائف كسى است كه همواره در فكر زبانش هست و از ترس نمىتواند سخن بگويد .\r\n40 - عبد الرحمن بن حجاج گويد : به امام صادق عليه السّلام عرض كردم مردم حديثى روايت مىكنند در باره آخرين كسى كه او را به طرف آتش مىبرند ، امام فرمود : آن طور نيست كه مردم مىگويند رسول خدا صلى اللَّه عليه و آله فرمود : آخرين بنده‌اى كه به طرف دوزخ برده مىشود ، او ناگهان متوجه خداوند مىگردد .\r\nخداوند متعال امر مىكند او را بر گردانيد ، بعد از آن او را بر مىگردانند ، خداوند مىفرمايد چرا به طرف من توجه كرديد ، مىگويد بار خدايا من اين گونه گمانى به شما نداشتم ، خداوند مىفرمايد گمانت چه بود ، مىگويد گمان مىكردم مرا مىآمرزى و در بهشت جاى مىدهى .\r\nدر اين هنگام خداوند به فرشتگان مىفرمايد : اى فرشتگان من سوگند به عزّت و جلال خودم و به نعمت‌هائى كه آفريده‌ام و به بلندى و مقام خودم سوگند كه اين بنده يك لحظه هم به من حسن ظن نداشت و اگر او به يك لحظه حسن ظن پيدا مىكرد او را از آتش نمىترسانيدم ، اكنون با اينكه دروغ مىگويد او را وارد بهشت كنيد .\r\nبعد از اين رسول خدا صلى اللَّه عليه و آله فرمود : هر بنده‌اى كه به خدا حسن ظن داشته باشد خداوند هم به حسن ظن او رفتار مىكند و اين است تفسير آيه شريفه  وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ  .\r\n41 - ابن بزيع از امام رضا عليه السّلام روايت مىكند كه فرمود : به خداوند حسن ظن داشته باشيد زيرا كه خداوند با حسن ظن مؤمن با وى رفتار مىكند ، اگر گمانش خير باشد به او خير خواهد رسيد و اگر شر باشد شر خواهد ديد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n42 - ابو عبيده حذاء گويد : امام باقر عليه السّلام فرمود : رسول خدا صلى اللَّه عليه و آله فرمودند :\r\nخداوند متعال مىفرمايد : عبادت‌كنندگان بايد به اعمال خود متكى نباشند و انتظار پاداشى نداشته باشند زيرا آنها هر چه كوشش كنند باز هم در عبادت مقصر خواهند بود .\r\nآنها هر چه عبادت نمايند به حقيقت عبادت نخواهند رسيد ، آنها با عبادت خود به كرامت‌هاى من و نعمت‌هاى بهشت و درجات عالى و يا اقامت در جوار من نمىرسند ، بلكه آنها بايد به فضل و عنايت من توجه داشته باشند و اميدوارى حاصل كنند .\r\nآنها بايد به من حسن ظن پيدا نمايند ، و به من اطمينان پيدا كنند ، در اين هنگام رحمت من شامل آنها مىگردد و آنها را به رحمت و رضوان خود خواهم رسانيد ، آنان را مورد عفو قرار خواهم داد من خداى بخشنده و مهربان هستم و به همين نام‌گذارى شده‌ام .\r\n43 - انس گويد : رسول خدا صلى اللَّه عليه و آله فرمود : قبل از اينكه از دنيا برويد حسن ظن به خداوند داشته باشيد زيرا حسن ظن به خداوند بهاى بهشت مىباشد .\r\n44 - رسول اكرم صلى اللَّه عليه و آله فرمود : اى على با ترسوها مشورت نكن زيرا آنها راه خروج را برايت تنگ خواهند كرد ، و با بخيل هم مشورت نكن ، او هم تو را از مقصود باز مىدارد ، و با حريص هم مشورت نكن كه او تو را به حرص وامىدارد ، اى على ترس و بخل و حرص غرائزى هستند كه از سوء ظن تولد پيدا مىكنند .\r\n45 - اسحاق بن عمار گويد : امام صادق عليه السّلام فرمود : اى اسحاق از خداوند بترس مانند اينكه او را مىنگرى ، اگر تو او را مشاهده نمىكنى او تو را مشاهده مىكند ، و اگر گمان كنى او تو را مشاهده نمىكند كافرشده‌اى .\r\nاگر مىدانى خداوند تو را مشاهده مىكند و بعد گناهان خود را از مردم مىپوشانى ولى از خداوند كه تو را مىنگرد شرم ندارى و در مقابل او مرتكب گناه مىشوى در اين صورت خداوند را از ميان همه بينندگان سبك‌تر شمرده‌اى .\r\n46 - حفص بن بخترى گويد : امام صادق عليه السّلام فرمود : گروهى گناهان زيادى\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nانجام دادند و از آن همه گناه ناراحت شدند و سخت ترسيدند ، گروهى ديگر آمدند و گفتند : گناهان شما را ما به عهده مىگيريم ، خداوند بر آنها عذاب نازل كرد و فرمود : آنها از من ترسيدند ولى شما جرأت پيدا كرديد .\r\n47 - سلمان رضوان اللَّه عليه گفت : سه چيز مرا به خنده آورد و سه چيز مرا گريانيد ، اما آن سه كه مرا به گريه آورد يكى از آنها مفارقت از دوستان كه رسول خدا صلى اللَّه عليه و آله و حزب او هستند دوم وحشت در هنگام مرگ و ايستادن در محضر خداوند ، و سوم روزى كه اسرار آشكار شوند و برايم روشن نباشد كه اهل بهشت هستم يا دوزخ .\r\nاما آن سه كه مرا به خنده آوردند عبارتند از كسى كه غفلت مىكند در حالى كه از او غافل نيستند ، و طالب دنيا در حالى كه مرگ او را طلب مىكند ، و سوم كسى كه نمىداند خدايش از او راضى هست و يا بر وى غضب دارد .\r\n48 - يكى از راويان از امام باقر عليه السّلام روايت مىكند كه فرمود : بنده‌اى را روز قيامت در محضر خداوند حاضر مىكنند و خداوند دستور مىدهد او را وارد دوزخ كنند ، او مىگويد : به عزّت و جلالت سوگند من هم چه گمانى به تو نداشتم .\r\nخداوند مىفرمايد چه گمانى داشتى ، گويد : گمان مىكردم مرا بيامرزى ، خداوند هم مىفرمايد تو را آمرزيدم ، امام باقر عليه السّلام فرمود : به خداوند سوگند او يك لحظه هم در دنيا حسن ظن پيدا نكرد اگر او يك لحظه حسن ظن پيدا كرده بود او را در آن موقف حاضر نمىكرد و عفوش مىنمود .\r\n49 - ابو حمزه گويد : امام باقر عليه السّلام فرمود : زنى بدكار در مقابل جوانان بنى اسرائيل ظاهر شد و آنها را فريب داد ، يكى از آنها گفت : اگر فلان عابد هم اين زن را مىديد در دام اين گرفتار مىشد .\r\nآن زن گفته آنها را شنيد و گفت : به خداوند سوگند من به منزل خود نخواهم رفت تا آنگاه كه آن عابد را گمراه كنم و به دام خود بياندازم ، او شب به منزل عابد رفت و در خانه او را كوبيد ، ولى مدتى معطل شد تا در روى او باز شد ، گفت :\r\nمىخواهم امشب اينجا بمانم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nعابد امتناع كرد ، آن زن گفت گروهى از جوانان بنى اسرائيل به من نظر سوئى دارند اگر مرا راه ندهى آنها مىرسند و مرا رسوا مىكنند ، هنگامى كه عابد سخنان او را شنيد در را به روى او گشود او همين كه وارد خانه شد لباسهاى خود را بدور افكند ، عابد هنگامى كه زيبائىهاى او را ديد شيفته او شد و دلش متمايل به او گرديد .\r\nعابد دست خود را به آن زن رسانيد ، ولى بعد متوجه عمل خود شد در خانه او ديگى روى آتش مىجوشيد و آتش هم در زير آن روشن بود ، عابد آمد و دستش را روى آتش گذاشت ، زن پرسيد چه مىكنى گفت آن را مىسوزانم چون به بدن تو اصابت كرد .\r\nآن زن از خانه عابد بيرون شد و با آن جماعت برخورد كرد و گفت : هر چه زودتر نزد آن عابد برويد كه او دست خود را در آتش گذاشت و سوزانيد ، آنها هم فورا به منزل او آمدند و مشاهده كردند دست او سوخته است .\r\n50 - هارون بن خارجه از امام صادق عليه السّلام روايت مىكند كه فرمود : عابدى در بنى اسرائيل زندگى مىكرد ، او زنى را به مهمانى دعوت كرد و به او اظهار تمايل نمود ، او هر گاه مىخواست خود را به آن زن نزديك كند يكى از انگشتان خود را در آتش فرو مىبرد و همين طور عمل كرد تا صبح شد ، در هنگام صبح گفت از خانه‌ام بيرون شويد كه مهمان بدى بوديد .\r\n51 - امام عليه السّلام فرمود : يحيى بن زكريا نماز مىخواند و گريه مىكرد تا آنگاه كه گوشت صورت او آب شد ، و بعد پارچه‌اى به آنجا چسبانيد و اشكش روى آن مىريخت ، او هرگز بخواب نمىرفت تا پدر او را از اين كار ممانعت كرد .\r\nاو گفت : اى پسرك من از خداوند خواستم تو را به من روزى كند تا خوشحال شوم و ديدگانم روشن گردد ، اينك برخيز و نماز بگذار ، يحيى گفت :\r\nجبرئيل به من گفته مقابل آتش بيابانى هست كه فقط گريه‌كنندگان از آن مىگذرند ، پس اى فرزند گريه كن و شايسته است كه گريه كنى .\r\n52 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمود :\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخداوند مىفرمايد اى فرزند آدم گناهان مردم شما را از گناهان خودتان غافل نكند و نعمت‌هاى مردم شما را از نعمت‌هائى كه داده شده‌ايد غافل نسازد ، و مردم را از رحمت خداوند مأيوس نكنيد در حالى كه خود به رحمت او اميدوار مىباشيد .\r\n53 - روايت شده كه خداوند به داود عليه السّلام وحى كرد كه فلان زن در بهشت با تو در يك درجه خواهد بود ، داود به طرف منزل آن زن رفت تا از وى سؤال كند او چه عملى انجام مىدهد او از كارهائى كه مىكرد به داود گفت ، او ديد كارهاى او مانند ساير مردمان مىباشد .\r\nداود پرسيد نيت شما در اين اعمال چيست گفت در هر حالى كه بودم و به هر كارى كه اشتغال داشتم خوشحال بودم ، و خداوند مرا به هر طرف نقل مىكرد براى من فرقى نداشت و هر چه خدا مىخواست همان را مىخواستم ، گفت اينها از حسن ظن به خداوند مىباشد .\r\nروايت شده كه عالم عليه السّلام فرمود : به خداوند سوگند هر مؤمنى كه به خير دنيا و آخرت رسيد فقط به خاطر حسن ظن به خداوند بود ، و با اميدوارى و حسن خلق به آن مقام رسيد و از مردم غيبت نكرد و زبان به بدگوئى كسى نگشود .\r\nبه خداوند سوگند پروردگار مؤمنى را عذاب نمىكند در حالى كه توبه و استغفار كرده باشد مگر به سوء ظن به خداوند و اميدوار نبودن او به خدا و غيبت كردن از مؤمنان ، به خداوند سوگند هر مؤمنى كه به خدا حسن ظن داشته باشد خدا به حسن ظن او عمل مىكند .\r\nخداوند حياء مىكند از اينكه حسن ظن و اميد بنده مؤمن خود را بر نياورد و او را نااميد كند ، اينك به خداوند حسن ظن داشته باشيد و به طرف او برويد خداوند خود در قرآن فرموده : كسانى كه به خداوند سوء ظن دارند در ميان سوء گرفتار خواهند شد .\r\nروايت شده داود عليه السّلام مىگفت : بار خدايا هر كس تو را شناخت و به تو حسن ظن پيدا نكرد در حقيقت به تو ايمان نياورده است .\r\nروايت شده آخرين نفرى كه به طرف آتش برده مىشود ، بر مىگردد و مىگويد :\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبار خدايا من اين چنين گمانى به تو نداشتم ، خداوند مىفرمايد : تو چه گمانى داشتى ، گويد گمان مىكردم تو گناهان مرا مىآمرزى و از آن در مىگذرى و در بهشت جاى مىدهى .\r\nخداوند مىفرمايد : اى فرشتگان من به عزّت و جلال و شرافت و بلندى مقام خود سوگند ياد مىكنم ، اين بنده يك لحظه هم به من حسن ظن نداشت و اگر او لحظه‌اى حسن ظن پيدا مىكرد او را به آتش نمىترسانيدم دروغ او را قبول كنيد و وى را داخل بهشت سازيد .\r\nعالم عليه السّلام فرمود : خداوند متعال مىفرمايد : صاحبان اعمال نبايد به كارهاى خود متكى باشند و براى رسيدن به ثواب در نزد من كار كنند ، زيرا آنها هر چه كوشش كنند و خودشان را به زحمت بياندازند باز هم در عبادت مقصر خواهند بود و به كنه عبادت نخواهند رسيد .\r\nآنها بايد به رحمت من اطمينان پيدا كنند و به فضل من اميدوار باشند ، و به حسن ظن به من اطمينان حاصل نمايند ، در اين هنگام رحمت من آنها را فرا خواهد گرفت و به آرزوهاى خود خواهند رسيد رحمت و رضوان من آنها را در بر مىگيرد و من خداى بخشنده و مهربان هستم و به اين صفت ناميده شدم .\r\nاز عالم عليه السّلام روايت شده كه فرمود : خداوند متعال به موسى بن عمران عليه السّلام وحى فرستاد كه دو نفر از بنى اسرائيل را در زندان كن ، او هم آنها را حبس كرد ، بعد از آن دستور داد آنان را آزاد گردان ، راوى گويد : موسى به يكى از آنها نگاه كرد ديد لاغر و باريك شده است .\r\nموسى گفت : چرا اين گونه شده‌اى گفت : خوف خدا مرا اين چنين كرده ، و به ديگرى نگاه كرد ديد او مانند اول است ، موسى به او گفت : شما و رفيقت هر دو در حبس بوديد پس چرا او لاغر شده و شما تغييرى نكرده‌ايد .\r\nآن مرد گفت : من به خداوند حسن ظن داشتم و مىدانستم خداوند همواره نيكى مىكند ، موسى گفت : بار خدايا گفته‌هاى هر دو بنده‌ات را شنيدى كدام يك از آن بهتر شد ، خداوند فرمود : صاحب حسن ظن بهتر است .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز عالم عليه السّلام روايت شده كه فرمود : خداوند به موسى بن عمران عليه السّلام وحى فرستاد اى موسى به بنى اسرائيل بگو من به ظن بنده‌ام عمل مىكنم ، او هرطور مىخواهد در باره من گمان كند كه به آن خواهد رسيد .\r\nروايت شده هر كس از خداوند بترسد از دنيا خواهد گذشت در روايت آمده از خداوند بترس مانند اينكه او را مىنگرى ، اگر تو او را مشاهده نمىكنى او تو را مىنگرد ، و اگر معتقد گردى كه خداوند تو را نمىبيند كافرشده‌اى ، اگر معتقد شوى كه او تو را مىنگرد و بعد اعمالت را از مردم مخفى بدارى در اين صورت خداوند را از همه بينندگان خوارتر شمرده‌اى .\r\nروايت شده هر كس به چيزى اميدوار باشد او را طلب مىكند ، و هر كس از چيزى بترسد از آن فرار مىكند ، هر بنده‌اى كه در دلش خوف و رجاء باشد خداوند همه آرزوهاى او را بر آورده مىكند و او را از هر چه مىترسد آسايش مىدهد .\r\n54 - امام صادق عليه السّلام فرمود : خداوند متعال به داود عليه السّلام وحى فرستاد نعمت‌هاى ظاهرى و باطنى مرا به ياد بندگان من بياور ، زيرا آنها هر گاه نعمت‌هاى مرا به ياد آورند از من جز نيكى نخواهند ديد ، و آينده را مثل گذشته خواهند داشت .\r\nحسن ظن آنها را وادار مىكند تا در عبادت حسن عمل داشته باشند و نيت‌ها را خالص كنند مغرور كسى است كه در گناهان فرو رفته ولى آرزوى مغفرت و رحمت مىكند ، كسى كه حسن ظن دارد از خدا هم اطاعت مىكند از او اميد ثواب دارد و از عقابش مىترسد .\r\nرسول اكرم صلى اللَّه عليه و آله فرمود : خداوند مىفرمايد من با مؤمن با حسن ظنش رفتار مىكنم ، اى محمد هر كس حسن ظن به خدا را از دست بدهد دلش تاريك مىگردد و وفا را از دست مىدهد ، اين شخص حجت را بر خود تمام كرده و در دام هواى نفس خود گرفتار آمده است .\r\n55 - امام صادق عليه السّلام فرمود : خوف مراقب قلب مىباشد ، و اميدوارى از نفس\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nشفاعت مىكند ، هر كس خداوند را بشناسد و به او اميد داشته باشد در واقع بر دو بال ايمان قرار گرفته است و بنده جستجوگر با آن دو بال به طرف خداوند پرواز مىكند و به رضوان او مىرسد .\r\nاو با دو چشم عقل خود به وعده و وعيد خداوند مىنگرد ، خوف طلوع عدل خداوند است كه او را از عذاب خداوند نهى مىكند و رجاء او را به احسان پروردگار دعوت مىنمايد ، اميدوارى دل را زنده مىسازد ولى خوف نفس را مىميراند .\r\nحضرت رسول صلى اللَّه عليه و آله فرمود : مؤمن بين دو خوف زندگى مىكند ، خوف از گذشته و خوف از آينده ، و با مرگ نفس زندگى قلب شروع مىشود ، و با زندگى دل آدمى به استقامت و پايدارى مىرسد و مقاومت مىنمايد .\r\nهر كس خداوند را با ميزان خوف و رجاء عبادت كند گمراه نمىشود و به آرزوهاى خود مىرسد بنده‌اى چگونه نترسد كه او نمىداند نامه عملش چگونه پايان خواهد گرفت ، او عملى ندارد تا به آن توسل جويد و يا شايسته استحقاق گردد ، او توانائى ندارد كارى انجام دهد و يا فرار نمايد .\r\nچگونه اميدوار نباشد كسى كه خود را عاجز مىنگرد ، و او در ميان درياهائى از نعمت‌هاى معنوى و مادى خداوند غرق شده و نمىتواند آنها را بشمارش در آورد ، پس بنده محب خدا را به اميدوارى عبادت مىكند و با چشمان بيدار متوجه اعمال خود مىباشد ، و زاهد هم خداوند را به خوف پرستش مىنمايد .\r\n56 - صفوان جمال گويد : پشت سر امام صادق عليه السّلام نماز گزاردم ، امام عليه السّلام بعد از نماز سر خود را پائين انداختند و فرمودند : بار خدايا مرا از مؤاخذه خود در آسايش قرار نده و بعد از آن با صداى بلند فرمودند :  فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  .\r\n57 - امام حسن عسكرى عليه السّلام فرمود : كسانى كه به خداوند ايمان آوردند ، و واجبات ايمان كه عبارت از نبوت پيامبر خدا و ولايت على بن ابى طالب و آل پاك او مىباشند اعتقاد پيدا كند  « وَ الَّذِينَ هادُوا »  يعنى يهوديان  « وَ النَّصارى »  يعنى آنهائى كه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nگمان مىكنند در دين خدا يارى مىشوند .\r\n وَ الصَّابِئِينَ  يعنى كسانى كه گمان كرده‌اند آنها دين خدا را پذيرفته‌اند در حالى كه دروغ مىگويند  « مَنْ آمَنَ بِاللَّهِ »  يعنى از اين كفار كه از كفر خود دست باز داشته‌اند ، و يا از اين مؤمنان كه در آينده ايمان مىآورند و به عهد خود وفا مىكنند و به محمد و على و آل پاك آنها ميثاق مىبندند .\r\n « وَ عَمِلَ صالِحاً »  يعنى از اين مؤمنان  « فَلَهُمْ أَجْرُهُمْ »  يعنى پاداش آنها در نزد خداوند محفوظ است و در آخرت به آن خواهند رسيد و ترسى براى آنها نخواهد بود در آن هنگام كه فاسقان بترسند ، و آنها محزون نمىگردند در آن وقت كه فاسقان اندوهگين شوند زيرا آنها در دنيا از خداوند نترسيدند و محزون نشدند .\r\nعلى عليه السّلام متوجه مردى شدند كه آثار خوف در چهره او ديده مىشد ، پرسيد چرا اين چنين‌شده‌اى گفت : از خداوند مىترسم ، فرمود : اى بنده خدا از گناهانت بترس ، و از عدالت خدا در باره بندگان مظلوم ترس داشته باش .\r\nاز خداوند در آنچه به تو تكليف كرده اطاعت كن ، و از آنچه براى تو مصلحت نيست و خداوند آن را جايز ندانسته دست باز دار ، و از خداوند هم نترس زيرا او به كسى ظلم نمىكند ، و كسى را بدون استحقاق معذب نمىسازد .\r\nتو از عاقبت خود مىترسى كه ممكن است تغيير و تبديلى در آن پيش آيد ، اگر مىخواهى خداوند تو را از سوء عاقبت نگهدارد ، بدان هر كار خيرى كه انجام مىدهى به عنايت و توفيق خدا مىباشد ، و اگر كار بدى از تو سر زد خداوند به تو مهلت مىدهد و با حلم و عفوش از تو در مىگذرد .\r\n58 - حسن بن ابى ساره گويد : از امام صادق عليه السّلام شنيدم فرمود : بنده‌اى به مقام ايمان نخواهد رسيد مگر اينكه خائف يا اميدوار باشد و خوف و رجاء هم در صورتى است كه اهل عمل باشد و كارهائى كه موجب خوف و رجاء است انجام دهد .\r\n59 - على گويد : از امام صادق عليه السّلام از تفسير آيه شريفه  « وَ الَّذِينَ يُؤْتُونَ ما آتَوْا وَ قُلُوبُهُمْ وَجِلَةٌ »  پرسيدم ، فرمودند : آنها از ترس و اميدى كه دارند بيم دارند كه اعمال\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nآنها به طرف آنان بر گردد زيرا امكان دارد از خداوند اطاعت نكرده باشند ، و نيز اميدوارند كه مورد پذيرش واقع شوند .\r\n60 - ابو جعفر قمى رحمة الله در كتاب زهد روايت مىكند كه جبرئيل هنگام ظهر خدمت رسول خدا صلى اللَّه عليه و آله آمد در وقتى كه قبلا نيامده بود ، و چهره‌اش نيز متغير بود ، رسول خدا فرمود : اى جبرئيل هيچ وقت در اين ساعت پيش من نمىآمدى .\r\nاكنون در اين وقت آمده‌اى و تو را متغير هم مىنگرم و چيزهائى از تو مىشنوم كه تا اين وقت آن را نمىشنيدم ، جبرئيل گفت : من اكنون كه نزد شما آمده‌ام خداوند امر كرده تا خازنان و نگهبانان دوزخ در آتش بدمند و اكنون كار آنها شروع شده است .\r\nرسول خدا صلى اللَّه عليه و آله فرمود : اى جبرئيل مرا از آتش اطلاع دهيد كه خداوند آن را چگونه آفريده است ، جبرئيل گفت : خداوند هزار سال آن را افروخت تا قرمز شد ، و بعد هزار سال ديگر سوخت تا سفيد گرديد ، و هزار سال ديگر سوخت تا سياه شد .\r\nآتش جهنم چنان سياه و تاريك گرديد كه هيچ روشنائى در آن ديده نمىشود ، ولى سوزش آن هم از بين نمىرود ، سوگند به خدائى كه تو را براستى برانگيخت اگر به اندازه سر سوزنى از آن در دنيا ظاهر گردد همه را خواهد سوزانيد .\r\nاگر مردى را وارد دوزخ كنند و بعد او را از آنجا بيرون آورند همه اهل زمين را هلاك خواهد ساخت ، در آن هنگام كه او را بنگرند و حالات او را مشاهده كنند ، و اگر يكى از آن زنجيره‌هاى آتشين را كه در قرآن ذكر آنها آمده در كوه‌ها قرار دهند همه ذوب خواهند شد .\r\nاگر يكى از خازنان نوزده‌گانه دوزخ بر روى زمين افكنده شود ، همه مردم از بوى متعفن آن خواهند مرد .\r\nدر اين هنگام رسول خدا صلى اللَّه عليه و آله سر خود را پائين انداختند و گريستند ، و جبرئيل هم گريست در اين هنگام فرشته‌اى از آسمان فرياد زد اى جبرئيل و اى محمد خداوند شما را در آسايش قرار داده و شما خداوند را معصيت نمىكنيد تا\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nعذاب شويد .\r\nرسول خدا صلى اللَّه عليه و آله فرمود : در خواب ديدم مردى نامه عملش در دست چپ او قرار گرفت ، در اين هنگام خوف خدا آمد و نامه او را بدست راست او داد ، و مردى از امت خود را در ميان آتش ديدم ولى اشكهائى كه او از خوف خدا ريخته بود آمد و او را نجات داد .\r\n61 - رسول خدا صلى اللَّه عليه و آله فرمود : هر كس خداوند را بيشتر بشناسد ترسش هم از خدا بيشتر مىشود ، رسول اكرم فرمودند اى ابن مسعود از خداوند در غيب بترسيد مانند اينكه او را مشاهده مىكنيد اگر تو او را مشاهده نمىكنى او تو را مىنگرد .\r\nخداوند متعال فرموده : هر كس از خداوند در نهان بترسد و با قلب آرامى به طرف او بيايد خداوند امر مىكند او را وارد بهشت كنند و او با سلامتى و آرامش قلب در بهشت جاودان خواهد بود .\r\nروايت شده كه رسول خدا صلى اللَّه عليه و آله هنگامى كه نماز مىگذارد دلش از ترس خدا مانند ديگ مىجوشد .\r\nعلى عليه السّلام فرمود : اى فرزند من از خداوند چنان بترس كه اگر نيكىهاى روى زمين را هم بياورى ممكن است از شما قبول نكند ، و از خداوند چنان اميد داشته باش كه اگر گناهان روى زمين را هم بياورى تو را خواهد آمرزيد .\r\nرسول اكرم صلى اللَّه عليه و آله فرمود : هر گاه دل مؤمن از ترس خداوند بلرزد گناهانش فرو مىريزد همان گونه كه برگ درختان فرو مىريزند .\r\nامام باقر عليه السّلام فرمود : ما در كتاب على عليه السّلام يافتيم رسول خدا صلى اللَّه عليه و آله فرمود :\r\nسوگند به خدائى كه جز او خدائى نيست به مؤمن در دنيا و آخرت بهتر از حسن ظن داده نشده است ، و نيز به مؤمن اميدوارى و حسن خلق و عدم غيبت مؤمنان عطا كرده است .\r\nسوگند به خدائى كه جز او خدائى نيست خداوند مؤمنى را بعد از توبه و استغفار عذاب نمىكند مگر به سوء ظن به خدا و كوتاهى كردن از اميدوارى به خدا و سوء خلق و غيبت كردن مؤمنان .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nسوگند به خداوندى كه جز او خدائى نيست هر كس به خداوند حسن ظن داشته باشد خداوند هم با حسن ظن او با وى رفتار مىكند ، زيرا خداوند خود كريم است و خيرات هم در دست او مىباشد و او شرم دارد از اينكه بندهء مؤمن به او حسن ظن داشته باشد و او آن بنده را نااميد كند ، اينك به خداوند حسن ظن داشته باشيد و به او روى آوريد .\r\n62 - رسول خدا صلى اللَّه عليه و آله فرمود : شما قبل از اينكه از دنيا برويد به خداوند حسن ظن پيدا كنيد ، زيرا حسن ظن بهاى بهشت مىباشد .\r\n63 - اسحاق بن عمار گويد : امام صادق عليه السّلام فرمود : در بنى اسرائيل پادشاهى بود ، و آن پادشاه يك قاضى داشت و آن قاضى را برادرى بود راستگو كه زنش پيامبرانى را به دنيا آورده بود .\r\nپادشاه خواست مردى را براى حاجتى بفرستد ، به قاضى گفت : مرد مورد اطمينانى را براى من طلب كن تا او را به جايى بفرستم قاضى گفت : مردى را مانند برادرم قابل اطمينان نمىدانم او را نزد خود طلب كرد تا به پادشاه معرفى كند .\r\nآن مرد از اين پيشنهاد امتناع كرد و به برادرش گفت : من نمىخواهم زن خود را بىسرپرست بگذارم ، ولى او گفت : بايد اين كار را انجام دهى ، او هنگامى كه مشاهده كرد برادرش اصرار دارد گفت : من اين كار را انجام مىدهم ولى زنم نزد من بسيار اهميت دارد ، اكنون او را به تو مىسپارم و امور او را سرپرستى كنيد گفت : باشد قبول مىكنم .\r\nآن مرد به طرف مأموريت خود رفت ولى زنش از مسافرت او كراهت داشت ، قاضى نزد زن برادرش مىرفت و حوائج او را انجام مىداد ، يكى از روزها او را به اطاعت از خود فرا خواند و او را به انجام عمل فحشاء دعوت كرد ، ولى زن امتناع نمود .\r\nقاضى گفت اگر خود را در اختيار من قرار ندهى به شاه اطلاع مىدهم كه تو مرتكب عمل بدى شده‌اى ، او هم گفت : هر چه مىخواهى بكن ، من خواسته شما را اجابت نخواهم كرد ، قاضى نزد شاه آمد و گفت : زن برادرم مرتكب فساد شده\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاست ، و در نزد من ثابت شده است .\r\nشاه گفت : برو او را پاك كن ، قاضى آمد و گفت : ملك به من اصرار كرده است تو را رجم كنم اينك چه مىگوئى اگر خود را تسليم من نكنى رجمت خواهم كرد . گفت : هر چه مىخواهى بكن من خود را در اختيار تو نخواهم گذاشت .\r\nقاضى آن زن را بيرون كرد و او را در گودالى نهاد و بعد رجم نمود ، و مردم هم اين جريان را نگاه مىكردند ، هنگامى كه يقين كرد او مرده است رهايش نمود و از آنجا رفت ، هنگامى كه شب فرا رسيد و تاريكى همه جا را گرفت آن زن حس كرد در او رمقى هست .\r\nخود را تكان داد و از گودال بيرون شد ، و همانطور به راه خود ادامه داد تا از شهر بيرون گرديد ، و به ديرى رسيد كه در آن يك نفر زندگى مىكرد ، او در كنار دير به خواب رفت تا صبح شد و ديرانى از خواب برخاست و در را باز كرد .\r\nهنگامى كه ديرانى متوجه او شد از وى سؤال كرد و داستانش را جويا شد ، او هم قصه‌اش را گفت : ديرانى بر وى دلش سوخت و او را وارد دير نمود ، صاحب دير يك فرزند خردسال داشت كه او را مداوا كرده و از بيمارى بهبودى يافته بود ، كودك را به او سپرد تا وى را تربيت كند .\r\nمرد صاحب دير يك كارگذارى داشت كه امور او را انجام مىداد او شيفته آن زن شد و او را به طرف خود دعوت كرد تا از او كام بگيرد ، او امتناع كرد ، كارگذار گفت اگر تسليم من نشوى تو را خواهم كشت زن گفت : هر چه مىخواهى انجام بده .\r\nاو به طرف كودك رفت و گردن او را در هم شكست و بعد به طرف صاحب دير رفت و گفت : تو يك زن بدكار را به اينجا آورده‌اى و كودكت را به او سپرده‌اى و او هم كودك را كشت ، ديرانى آمد و هنگامى كه جريان را ديد به او گفت : اين چه كارى بود كردى .\r\nاو هم داستان را براى وى نقل كرد ، صاحب دير گفت : شايسته نيست كه تو در نزد من باشى ، اينك از اينجا بيرون شويد ، او را از دير بيرون كرد و بيست درهم\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبه او داد ، و گفت : با اين روزگار خود را بگذران .\r\nاو هم شبانه از دير خارج شد و صبح وارد قريه‌اى شد ، مشاهده كرد در آنجا مردى را زنده بدار آويخته‌اند ، از داستان او سؤال كرد ، گفتند او بيست درهم قرض دارد ، و در نزد ما هر كس اين مقدار وام داشته باشد او را مصلوب مىكنند تا وام خود را بدهد .\r\nآن زن بلافاصله بيست درهم را بيرون آورد و به طلبكار او داد ، و گفت : او را نكشيد ، او را از چوبه دار پائين آوردند ، آن مرد گفت تو امروز منت بزرگى بر من نهادى و مرا از مصلوب شدن نجات دادى و از مرگ رهانيدى ، اكنون هر جا به روى با تو مىآيم .\r\nبا هم از آنجا روان شدند تا به ساحل دريا رسيدند در آنجا مردمانى و كشتىهائى ديدند ، مرد به زن گفت : در اينجا بنشين تا نزد آنها بروم و از آنها غذا و طعام بگيرم و بياورم ، او نزد آن گروه رفت و گفت : در كشتى شما چه هست .\r\nگفتند : در آن كشتى اموال تجارتى و جواهرات و چيزهاى خوشبو هست ، و اين يكى هم ما در آن سوار مىشويم ، پرسيد چه اندازه مال التجاره در كشتى شما هست ، گفتند زياد و نمىتوانيم احصاء كنيم ، گفت : نزد من گوهرى هست كه از همه مال التجاره شما بهتر است .\r\nگفتند : آن چيست گفت : يك كنيزى كه مانند آن را نديده‌ايد ، گفتند : او را به ما بفروشيد گفت : باشد به شرط اينكه يكى از شما برود و او را بنگرد ، بعد بيايد و او را از من ابتياع كند ، و به او هم چيزى نگويد ، آنها شخصى را فرستادند و او رفت و آن زن را ديد .\r\nبعد از مراجعت گفت : من مانند او را هرگز نديده‌ام ، او را به ده هزار درهم از او خريدند ، و درهم‌ها را به او دادند ، او هم رفت ، آنها بعد از اين نزد آن زن آمدند و گفتند برخيزيد و در كشتى نشينيد ، زن گفت : چرا گفتند تو را از مولايت خريدارى كرده‌ايم .\r\nزن گفت : او مولاى من نيست ، گفتند يا از جاى خود حركت كنيد ، و يا تو را\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبر مىداريم ، او هم حركت كرد و با آنها به راه افتاد ، هنگامى كه به ساحل رسيدند نسبت به هم اطمينان پيدا نكردند و او را در كشتى بارها و مال التجاره نهادند و خود در كشتى ديگر سوار شدند .\r\nخداوند متعال بادى را فرستاد و كشتى مسافران را غرق كرد و همه را نابود ساخت ولى كشتى بارى نجات پيدا كرد ، و در يكى از جزيره‌ها پهلو گرفت ، آن زن از كشتى پياده شد و در جزيره به سياحت پرداخت و به آب و درختانى رسيد كه ميوه داشتند .\r\nگفت : از اين آب‌ها خواهم نوشيد و از اين ميوه‌ها خواهم خورد ، و در اينجا به عبادت خدا خواهم پرداخت ، در اين هنگام خداوند به يكى از پيامبران بنى اسرائيل وحى فرستاد كه نزد آن پادشاه برود و به او اين جريان را اطلاع دهد .\r\nخداوند به آن پيامبر گفت : به ملك آن ناحيه بگو كه در يكى از جزيره‌هاى دريا مخلوقى از مخلوقات من قرار دارد ، اينك خود و كارگذاران و مردمان كشورت به آنجا برويد و به گناهان خود اعتراف كنيد و از او بخواهيد كه از شما درگذرد و اگر در گذشت من هم مىگذرم .\r\nپادشاه با مردمان كشورش به آن جزيره رهسپار شدند ، و ديدند زنى در آنجا وجود دارد پادشاه خود به طرف آن زن رفت و گفت : قاضى من كه اكنون در اينجا حاضر است به من اطلاع داد كه زن برادرش مرتكب عمل زشت شده است .\r\nمن بدون اينكه در اين باره تحقيق كنم و يا بيّنه‌اى داشته باشم دستور دادم او را رجم كنند اينك مىترسم من در اين مورد مرتكب خطا شده باشم و اكنون دوست مىدارم براى من استغفار كن او گفت : خداوند تو را رحمت كند بنشين .\r\nبعد از آن شوهرش آمد در حالى كه او را نمىشناخت و گفت : من زنى داشتم با فضيلت و پاك پس براى من مسافرتى پيش آمد و او از مسافرت من كراهت داشت ، او را به برادرم سپردم و به سفر رفتم پس از مراجعت معلوم شد او مرتكب كار زشت شده و سنگسار شده است .\r\nاينك مىترسم من او را به فساد كشانده باشم اينك براى من استغفار كنيد تا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nخداوند مرا بيامرزد زن گفت خداوند شما را رحمت كند شما هم در كنار ملك بنشينيد ، بعد از آن قاضى آمد و گفت : برادرم زنى داشت زيبا و من مايل به او شدم ولى وى راضى نشد .\r\nمن هم به پادشاه گفتم او زنا داده است و شاه هم امر كرد او را رجم كردند ، من در اين مورد دروغ گفتم و اينك براى من استغفار كنيد ، گفت : خداوند شما را رحمت كند ، زن در اين هنگام متوجه شوهر خود شد و گفت : اين سخنان را بشنويد .\r\nبعد از اين ديرانى آمد و داستان خود را نقل كرد و گفت مىترسم درنده‌اى او را خورده باشد گفت خداوند شما را بيامرزد تو هم بنشين ، بعد از آن قهرمان آمد و داستان خود را گفت ، به ديرانى گفت سخن قهرمان را بشنويد خداوند تو را بيامرزد .\r\nبعد آن مصلوب آمد و داستان خود را بيان كرد ، زن گفت : خداوند شما را رحمت نكند پس متوجه شوهرش شد و گفت هر چه شنيدى در باره من است ، و من زن شما هستم و اينك حاجتى به مردان ندارم .\r\nاينك دوست دارم اين كشتى را بردارى و مرا آزاد كنى تا در اين جزيره به عبادت خدا مشغول گردم ، ديدى من چه زجرى از دست اين مردان كشيدم ، او هم كشتى را گرفت و زن را آزاد كرد ، و ملك هم با همراهان به شهر خود بازگشت .\r\n64 - رسول خدا صلى اللَّه عليه و آله فرمود : هر كس از ترس خداوند دنبال معصيت نرود پروردگار روز قيامت او را خوشحال مىكند .\r\n65 - ابو بصير از امام صادق عليه السّلام روايت مىكند كه در تفسير آيه شريفه  يُؤْتُونَ ما آتَوْا وَ قُلُوبُهُمْ وَجِلَةٌ  فرمود : آنها در هر چه پيش آيد ترسان و اميدوار هستند .\r\n66 - عاصم از امام صادق عليه السّلام در تفسير آيه شريفه  يُؤْتُونَ ما آتَوْا وَ قُلُوبُهُمْ وَجِلَةٌ  فرمود : آنها عمل مىكنند و مىدانند كه پاداش خواهند گرفت .\r\n67 - موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر كس بگويد : من بهترين مردم هستم او از بدترين مردم مىباشد ، و هر\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nكس بگويد جاى من در بهشت است او در جهنم خواهد بود .\r\n68 - على عليه السّلام فرمود : اگر توانائى داريد حسن ظن و خوف از خدا را در يك جا جمع كنيد ، هم به رحمت او اميدوار باشيد و هم از عذاب او بترسيد ، و بهترين مردم كسانى مىباشند كه هم به خدا حسن ظن دارند و هم از او مىترسند .\r\nيكى از راويان گويد : به حضرت صادق عليه السّلام عرض كردم گروهى از دوستانت معصيت مىكنند و مىگويند : ما اميدوار هستيم ، فرمود : آنها دروغ مىگويند آنان دوستان ما نيستند آنها دنبال آرزوها هستند ، هر كس اميدوار باشد عمل مىكند و هر كس از چيزى بترسد از آن فرار مىنمايد .\r\nروايت شده ابراهيم عليه السّلام آه سينه‌اش از مسافت دورى شنيده مىشد تا آنجا كه خداوند در قرآن او را ستود و گفت : ابراهيم حليم و بردبار بود و آه و ناله داشت ، و در هنگام نماز سينه‌اش مانند ديگ مىجوشيد ، و از سينه رسول خدا صلى اللَّه عليه و آله هم چنان صدائى شنيده مىشد .\r\nعلى عليه السّلام هنگامى كه مشغول وضوء بود صورتش از ترس خداوند تغيير مىكرد و حضرت زهرا عليها السّلام نيز در هنگام نماز از خوف خدا پشت سر هم نفس مىكشيد ، و امام حسن عليه السّلام هر گاه از وضوء فارغ مىشد رنگش تغيير مىكرد ، گفته شد چرا رنگت تغيير مىكند فرمود : كسى كه در مقابل خدا ظاهر مىگردد بايد چنين باشد .\r\nمفضل بن عمر گويد : امام صادق عليه السّلام فرمود : پدرم از پدرش روايت مىكرد كه حسن بن على عليهم السّلام از عابدترين مردم زمانش بود و از همگان زاهدتر و فاضل‌تر بشمار مىرفت ، و هر گاه حج مىرفت پياده حركت مىكرد ، و پياده رمى مىكرد ، و گاهى هم با پاى برهنه راه مىرفت .\r\nهر گاه از مرگ ياد مىكرد گريه مىنمود و هر گاه از قيامت سخن مىگفت اشك مىريخت ، و هر گاه از صراط گفتگو مىشد گريه مىنمود ، و هنگامى كه از عرض اعمال صحبت به ميان مىآمد ناله و فرياد داشت به طورى كه از حال مىرفت .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهنگامى كه به نماز بر مىخواست اندامش مىلرزيد و هر گاه سخن از بهشت و دوزخ به ميان مىآمد مانند مار گزيده بر خود مىپيچيد ، و از خداوند بهشت را طلب مىكرد ، و از آتش به او پناه مىبرد .\r\nعايشه گويد : رسول خدا صلى اللَّه عليه و آله به ما سخن مىگفت و ما هم با وى صحبت مىكرديم ولى هنگامى كه وقت نماز مىشد او ما را نمىشناخت و ما هم او را نمىشناختيم .\r\n69 - زيد نرسى گويد : امام صادق عليه السّلام فرمود : هر كس خداوند را شناخت از وى مىترسيد ، و هر كس از خداوند بترسد عمل مىكند و از او اطاعت مىنمايد ، اكنون اطاعت‌كنندگان را بشارت بده و كسانى كه به آداب خدا متادب شده‌اند بايد خوشحال شوند .\r\nكسانى كه سخنان خداوند را مورد عمل قرار مىدهند ، شايسته هستند كه خداوند آنها را از گمراهىها و آشوب‌ها نجات دهد ، و من چيزى زيان‌بارتر براى دين مسلمان از بخل نديده‌ام .\r\n70 - امام صادق عليه السّلام فرمود : عيسى بن مريم عليه السّلام دو نفر از ياران خود را براى كارى فرستادند ، يكى از آنها برگشت مانند مشك خشك شده بود ، و ديگرى فربه و گوشت‌آلود ، به آن مرد لاغر گفت چرا چنين شدى گفت : از خوف خدا ، و به ديگرى فرمود چرا فربه شدى ، گفت بخاطر حسن ظن به خدا .\r\n71 - هارون بن خارجه گويد : امام صادق عليه السّلام فرمود : عابدى در بنى اسرائيل بود و در يكى از شب‌ها زنى در خانه او را زد و گفت : مرا به عنوان مهمانى قبول كنيد ، عابد گفت يك زن و يك مرد در يك جا نمىتوانند زندگى كنند .\r\nزن گفت : مىترسم درندگان مرا پاره كنند و بخورند ، و تو مرتكب گناه شده باشى ، عابد او را راه داد ، عابد در دست خود چراغى داشت و او را راهنمائى مىكرد ، زن گفت : مرا از تاريكى به روشنائى آوردى .\r\nراوى گويد : او قنديل را به طرف زن بر گردانيد و ناگهان شهوت بر او غلبه كرد ، او ترسيد از اينكه به گناه آلوده شود ، در اينجا انگشت خود را به طرف آتش برد و آن\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nرا سوزانيد ، و هر گاه شهوت بر او غلبه مىكرد يك انگشت را مىسوزانيد ، تا صبح پنج انگشت خود را هم سوزانيد وقت صبح گفت برخيزيد و برويد شما بد مهمانى بوديد .\r\n\r\n60 در صدق و اداء امانت\r\n1 - حسن بن ابى العلاء گويد : امام صادق عليه السّلام فرمود : خداوند متعال پيامبرى را مبعوث نفرمود مگر اينكه او را به راستگوئى و اداء امانت به نيكوكار و بدكار توصيه فرمود .\r\n2 - اسحاق بن عمار گويد : امام صادق عليه السّلام فرمود : به نماز و روزه آنها فريفته نشويد ، زيرا گاهى مردم به نماز و روزه راغب مىشوند كه اگر او را ترك كنند به وحشت گرفتار مىكردند ، شما آنها را به صداقت و اداء امانت بيازمائيد .\r\n3 - محمد بن مسلم گويد : امام صادق عليه السّلام فرمود : هر كس راستگو باشد ، عملش هم رشد و نمو پيدا مىكند .\r\n4 - عمرو بن ابى المقدام گويد : امام باقر عليه السّلام در اولين بارى كه خدمت آن حضرت رسيدم فرمود : قبل از اينكه سخن بگوئيد و يا حديثى را نقل كنيد راستگوئى را ياد بگيريد .\r\n5 - ابو كهمش گويد : به حضرت صادق عليه السّلام عرض كردم عبد اللَّه بن ابى يعفور سلامت مىرساند امام فرمود : بر تو و او سلام باد ، هر گاه نزد عبد اللَّه رفتى او را سلام برسان و بگو جعفر بن محمد مىگويد بنگر چگونه على در نزد رسول اكرم صلى اللَّه عليه و آله به آن مقام و منزلت رسيد تو هم از آن راه پيروى كن ، على به صدق حديث و اداء امانت در نزد رسول خدا به آن مقام رسيد .\r\n6 - فضيل بن يسار گويد : امام صادق عليه السّلام فرمود : اى فضيل صادق نخستين كسى است كه خداوند او را تصديق مىكند ، خداوند مىداند او راستگو مىباشد و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنفس او هم به صداقت او گواهى مىدهد و مىداند كه وى راست مىگويد .\r\n7 - منصور بن حازم گويد : امام صادق عليه السّلام فرمود : اسماعيل را از اين جهت صادق الوعد ناميدند كه او با مردى وعده ملاقات گذاشت و در جايى كه بنا بود ملاقات صورت گيرد يك سال توقف كرد و انتظار او را كشيد ، از اين رو خداوند او را صادق الوعد نام نهاد ، و بعد از يك سال آن مرد آمد و اسماعيل گفت من تا كنون انتظار تو را مىكشيدم .\r\n8 - ربيع بن سعد گويد : امام باقر عليه السّلام فرمود : اى ربيع مردى همواره راست مىگويد تا خداوند او را از صديقان به حساب مىآورد .\r\n9 - ابو بصير گويد : امام صادق عليه السّلام فرمود : بنده راست سخن مىگويد تا از راستگويان نوشته مىشود ، و يا دروغ مىگويد تا از دروغگويان به حساب مىآيد ، هر گاه راست سخن بگويد خداوند مىگويد راست گفت و نيكى كرد ، و اگر دروغ بگويد خداوند مىفرمايد دروغ گفت و بد كارى كرد .\r\n10 - ابن ابى يعفور گويد : امام صادق عليه السّلام فرمود : مردم را بدون زبان خود به طرف خدا فراخوانيد ، آنها اگر از شما عبادت و راستگوئى و ورع را مشاهده كنند خود به طرف خدا مىآيند .\r\n11 - حسن بن زياد گويد : امام صادق عليه السّلام فرمود : هر كس زبانش راست بگويد عملش بالا مىرود و هر كس نيت او خوب شود روزيش زياد مىگردد ، و هر كس به اهل خود نيكى كند عمرش زياد مىشود .\r\n12 - در يك حديث مرفوع از امام صادق عليه السّلام روايت شده كه فرمود : به طول ركوع و سجود شخص نگاه نكنيد ، ممكن است او به اين كار عادت كرده باشد و اگر دست از آن باز دارد ناراحت مىشود ، بنگريد او راست سخن مىگويد و يا اداء امانت مىكند .\r\n13 - محاربى از امام صادق و او از پدرانش از على عليهم السّلام روايت مىكند كه فرمود : رسول خدا صلى اللَّه عليه و آله فرمودند : سه چيز است كه دروغ در آن نيكو مىباشد ، مكر و فريب در هنگام جنگ ، وعده دادن به زوجه ، و اصلاح بين مردم .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nفرمود : سه چيز راستگوئى در آن زشت است ، سخن‌چينى و گفته‌هاى مرد را به زنش رسانيدن و او را ناراحت كردن ، اگر مردى سخنى گفت او را تكذيب نمودن ، با سه دسته مجالست كردن دلها را مىميراند ، مجالست با افراد پست ، سخن گفتن با زنان ، و هم‌نشينى با مالداران .\r\n14 - از على عليه السّلام سؤال شد كدام يك از مردمان بزرگوارتر هستند ، فرمود :\r\nآنها كه در هنگام جنگ راست بگويند و صابر باشند .\r\n15 - احمد بن محمد همدانى از امام جواد و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : به كثرت نماز و روزه آنها توجه نكنيد ، و حج‌ها و كارهاى آنها شما را گول نزند ، و بيدارى آنها در شب و تلاوت و ذكر آنها شما را فريب ندهد ، بنگريد آنها راست مىگويند و اداء امانت مىكنند .\r\n16 - اسحاق بن جعفر از برادرش موسى و او از پدرش جعفر بن محمد عليهم السّلام روايت مىكند كه فرمود : بهتر از راستى كسى است كه راست مىگويد و بهتر از كار نيك آن شخصى است كه كار نيك انجام مىدهد .\r\n17 - امير المؤمنين عليه السّلام فرمود : راستگوئى را از دست ندهيد كه او شما را نجات خواهد داد .\r\nرسول اكرم صلى اللَّه عليه و آله فرمودند : زينت سخن راستگوئى مىباشد .\r\n18 - عدى بن حاتم كه در جنگ‌هاى على عليه السّلام شركت داشت گويد : در جنگ صفين در شب ليلة الهرير هنگامى كه با معاويه برخورد كرد با صداى بلند فرمود : اينك معاويه و ياران او را از پا در مىآورم ، و بعد در آخر سخنان خود آهسته فرمود : ان شاء اللَّه .\r\nعدى گويد : من نزديك بودم و گفتم : يا امير المؤمنين تو با اين گفته سوگند ياد كردى ، و بعد در گفتارت استثناء نمودى ، فرمود در جنگ مكر و خدعه روا مىباشد و ياران من مرا راستگو مىدانند من اين سخن را گفتم تا ياران من مقاومت كنند ، اينك سخن مرا بشنو كه از آن سود خواهى برد ان شاء اللَّه .\r\n19 - عبد اللَّه بن عجلان گويد : از امام صادق عليه السّلام شنيدم فرمود : هر گاه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبنده‌اى راست بگويد اولين كسى كه او را تصديق كند نفسش خواهد بود ، و هر گاه دروغ بگويد اولين كسى كه او را تكذيب كند باز خودش مىباشد .\r\n20 - امام صادق عليه السّلام فرمود : راستگوئى نورى است كه فقط در عالم خود روشنائى ايجاد مىكند مانند آفتاب كه همه اشياء از روشنائى آن استفاده مىكنند ، و يكسان از آن بهره مىبرند ، صادق واقعى آن دروغگوئى است كه خود به دروغش يقين دارد .\r\nمانند آدم كه ابليس به او دروغ گفت و خودش هم مىدانست كه دروغ مىگويد در آن هنگام كه به دروغ سوگند ياد كرد ، و آدم در ذاتش دروغ وجود نداشت از اين جهت سخن او را قبول كرد از اين رو خداوند هم در قرآن فرموده :  وَ لَمْ نَجِدْ لَهُ عَزْماً  .\r\nابليس نخستين كسى است كه دروغ را ايجاد كرد و قبل از او دروغى وجود نداشت نه در ظاهر و نه در باطن ، از اين رو شيطان در دروغش زيان ديد و از راستى و صداقت آدم هرگز سودى براى او حاصل نشد ، اما آدم چون دروغ او را راست پنداشت ، خداوند بر صدق او گواهى داد و از مقام او كاسته نشد و كذب شيطان از او چيزى كسر نكرد .\r\nراستگوئى از صفات راستگويان امت و حقيقت راستگوئى است كه خداوند بندگان خود را به صداقت تزكيه مىكند همان گونه كه از صداقت عيسى عليه السّلام در قيامت سخن مىگويد ، و از راستگويان امت محمد صلى اللَّه عليه و آله گفتگو مىكند .\r\nخداوند متعال در قرآن مجيد فرموده  هذا يَوْمُ يَنْفَعُ الصَّادِقِينَ صِدْقُهُمْ  ، در اينجا از مقام صدق در جهان آخرت سخن رفته است ، و على عليه السّلام فرمود : راستگوئى شمشير خداوند در روى زمين و آسمان مىباشد كه بر هر جا فرود آيد آن را دو نيم مىسازد .\r\nاكنون اگر مىخواهى بدانى راستگو هستى و يا دروغگو مىباشى به دل خودت نگاه كن و به دعايت توجه نما و آن را با ميزان خداوند هماهنگ ساز ، كه خداوند مىفرمايد :  وَ الْوَزْنُ يَوْمَئِذٍ الْحَقُّ  ، در روز قيامت از روى حق اعمال را وزن\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمىكنند و به آنها رسيدگى مىكنند .\r\nهر گاه باطنت با ادعايت يكى شد صداقت تو ثابت مىگردد ، و پائين‌ترين حدود راستگوئى اين است كه زبان با دل يكسان باشد و با هم مخالفتى نداشته باشند .\r\n21 - صالح بن سهل همدانى گويد : امام صادق عليه السّلام فرمود : هر مسلمانى كه در مورد مسلمانى ديگر سؤال شود و او هم با راستگوئى خود زيانى به آن مسلمان برساند از دروغگويان به حساب مىآيد و اگر با دروغ گفتن در باره مسلمانى سودى به او برساند از راستگويان محسوب مىگردد .\r\n22 - امام حسن عسكرى عليه السّلام فرمود : بعضى از مخالفان در محضر امام صادق عليه السّلام از يك مرد شيعه سؤال كرد در باره عشره معروفه صحابه چه مىگوئى ، آن مرد گفت اعتقاد نيكى به آنها دارم كه خداوند به آن وسيله گناهانم را پائين مىآورد و درجات مرا بالا مىبرد .\r\nسائل گفت : الحمد للَّه كه مرا از بغض خود رهانيدى من گمان مىكردم شما رافضى هستى و صحابه را دشمن مىدارى ، آن مرد گفت : هر كس يك نفر از صحابه را دشمن بدارد خداوند او را لعنت مىكند آن مرد گفت : شايد تو اين گفته‌ها را در باره كسانى كه عشره را دشمن مىدارند تاويل مىكنى .\r\nگفت : لعنت خداوند و فرشتگان و مردم بر كسانى باد كه عشره را دشمن مىدارند ، او از جاى خود برخاست و سر آن مرد را بوسيده گفت : مرا حلال كنيد كه تو را متهم به رفض كردم ، گفت : من از شما در گذشتم و تو برادرم هستى و آن سائل هم رفت .\r\nامام صادق عليه السّلام فرمودند : بسيار خوب با وى سخن گفتى خداوند به تو خير عطا كند ، تو با اين مطلب فرشتگان را به شگفت واداشتى و با اين گونه مناظرات لفظى و توريه خود را خلاص كردى و به دينت صدمه‌اى نرساندى .\r\nخداوند به مخالفان ما اندوهى بعد از اندوهى وارد كند ، و مقاصد و نيات دوستان ما را از آنها بپوشاند ، يكى از ياران امام صادق عليه السّلام گفت : يا ابن رسول اللَّه ما\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاز گفته‌هاى اين مرد جز موافقت با آن آدم ناصبى زورگو چيز ديگرى نديديم .\r\nامام عليه السّلام فرمود : اگر شما مقصود او را درك نكرديد ما دانستيم او چه مىگويد و خداوند هم از وى تقدير مىكند ، دوستان ما دوستان دوستان ما مىباشند ، و با دشمنان ما دشمنى مىكنند ، خداوند دوستان ما را به وسيله مخالفان در معرض آزمايش قرار مىدهد و او را موفق مىكند تا جوابى به او بدهد كه عرض و دينش سالم بماند ، و با حفظ تقيه پاداش او را مىدهد .\r\nاين شخص گفت : هر كس يكى از آنها را عيب‌جوئى كند لعنت خدا بر او باد ، مقصود از آن يك نفر امير المؤمنين على عليه السّلام مىباشد ، در نوبت دوم گفت : هر كس به يكى از آنها اعتراض كند و يا او را فحش دهد لعنت خداوند بر او باد .\r\nاو راست مىگويد زيرا هر كس به يكى از آنها عيبى وارد كند بر على عليه السّلام عيب وارد كرده است و هر گاه از على عيب‌جوئى نكند از على هم عيبى نگرفته است و او را مورد مذمت قرار نداده ولى بعضى از آنها را عيب گرفته است .\r\nحزقيل مؤمن هم با فرعونيان اين گونه مناظره داشت در آن هنگام كه او را در نزد فرعون متهم كرده بودند ، حزقيل فرعونيان را به يكتاپرستى و نبوت موسى و تفضيل محمد صلى اللَّه عليه و آله به همه پيامبران و تفصيل على عليه السّلام و ائمه با ساير اوصياء دعوت مىكرد ، و آنها را وامىداشت كه دست از ربوبيت فرعون باز دارند .\r\nحاسدان به فرعون گزارش كردند كه حزقيل مردم را به مخالفت با شما دعوت مىكند ، و با دشمنانت بر ضد تو فعاليت مىنمايد فرعون گفت : او پسر عمو و جانشين من هست ، اگر آن طور است كه شما مىگوئيد او مستحق عذاب مىباشد زيرا وى كفران نعمت مرا كرده است ، اما اگر دروغ بگوئيد شما استحقاق عذاب خواهيد داشت كه او را متهم كرده‌ايد .\r\nحزقيل را نزد فرعون آوردند و آنهائى كه او را متهم كرده بودند در مجلس حاضر كردند ، به حزقيل گفتند : تو ربوبيت فرعون را منكر هستى و نعمت او را كفران مىكنى ، حزقيل گفت : اى ملك آيا تا حالا از من دروغى مشاهده كرده‌اى گفت خير نديده‌ام .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nحزقيل گفت اكنون از آنها سؤال كن خداى آنها كيست گفتند : فرعون ، گفت سؤال كنيد خالق شما كيست گفتند فرعون ، گفت بپرسيد كدام كس روزى شما را تامين مىكند ، و بدىها را از شما دور مىگرداند آنها گفتند فرعون .\r\nحزقيل گفت : اى ملك من اينك در نزد تو و همه كسانى كه در حضورت هستند گواهى مىدهم كه خداى آنها خداى من است ، و رازق آنها رازق من است ، هر كس كه زندگى آنها را تامين مىكند زندگى مرا هم تامين مىكند ، مرا خدايى و رازقى جز خدا و رزاق آنها نيست ، من اكنون در حضور تو گواهى مىدهم كه به خدائى غير از خداى آنها و رزاقى غير از رزاق آنها اعتقاد ندارم و از خدايان ديگر بيزارم .\r\nمقصود حزقيل در اينجا خداى واحد بود و هيچ وقت فرعون را قصد نكرده بود ، ولى آنها خيال مىكردند كه مقصود او فرعون است ، و خالق و رازق او فرعون مىباشد ، بعد از اين فرعون متوجه آن جماعت شد و گفت شما مردان شر و فساد هستيد و در نظر داريد در كشور من آشوب به پا كنيد ، و بين من و پسر عم من اختلاف ايجاد نمائيد ، در حالى كه او بازوى من مىباشد .\r\nاينك شما شايسته عذاب هستيد ، زيرا در نظر داريد فساد كنيد و پسر عم مرا هلاك كنيد ، و بازوى مرا سست نمائيد بعد از آن دستور داد ميخ‌هائى آوردند در روى پاها و سينه‌هاى آنها كوبيدند و بعد با شانه‌هاى آهنين گوشت بدن آنها را از هم جدا كردند .\r\nدر اينجا بود كه خداوند متعال فرمود :  فَوَقاهُ اللَّهُ سَيِّئاتِ ما مَكَرُوا  ، خداوند او را از گزند بدخواهان حفظ كرد و به آل فرعون بدترين عذاب‌ها را نازل نمود ، و آنها كسانى بودند كه نسبت به حزقيل سعايت كردند ولى سرانجام فرعون در بدن آنها ميخ كوبيد و بدنهاى آنها را پاره پاره كرد .\r\n23 - سعيد بن سمان گويد : خدمت امام صادق عليه السّلام بودم كه دو نفر از زيديه نزد آن جناب آمدند و گفتند : آيا در ميان شما امام مفترض الطاعه هست ، گفتند چنين چيزى نيست ، آن دو نفر گفتند افراد مورد اعتماد به ما خبر دادند كه چنين\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nكسى هست ، و شما خود را امام مىدانى .\r\nآنها گروهى را نام بردند كه از اين موضوع اطلاع حاصل كرده بودند و گفتند آن جماعت اهل عبادت و پرهيزكارى هستند و سخن به گزاف نمىگويند ، امام صادق عليه السّلام در اين هنگام به غضب آمدند و گفتند : من چنين دستورى به آنها نداده‌ام ، آنها هم هنگامى كه امام را غضب‌آلود ديدند بيرون شدند .\r\n24 - ابو بصير گويد : از امام باقر عليه السّلام شنيدم فرمود : خيرى ندارد كسى كه تقيه ندارد ، يوسف گفت : اى كاروان شما دزد هستيد در حالى كه آنها دزد نبودند .\r\n25 - ابو بصير گفت : امام صادق عليه السّلام فرمود : تقيه از دين خدا مىباشد ، راوى گويد : گفتم : از دين خدا ، فرمود : آرى به خداوند سوگند از دين خدا مىباشد يوسف گفت : اى كاروانيان شما دزد هستيد در حالى كه آنها دزد نبودند .\r\n26 - هشام بن حكم گويد : امام صادق عليه السّلام فرمود : يوسف گفت : اى اهل كاروان شما دزد هستيد ، آنها دزدى نكرده بودند و يوسف هم دروغ نمىگفت .\r\n27 - يكى از راويان گويد : از امام صادق عليه السّلام سؤال كردم مقصود از گفته يوسف كه فرمود :  أَيَّتُهَا الْعِيرُ إِنَّكُمْ لَسارِقُونَ  چيست ، فرمود : آنها يوسف را از پدرش دزديدند مگر نمىبينى يوسف به آنها در هنگامى كه گفتند دنبال چه چيزى مىگرديد ، گفت : ما دنبال پيمانه ملك هستيم و نگفت شما آن را دزديده‌ايد بلكه مقصود آن بود كه شما يوسف را از پدرش دزديديد .\r\n28 - امام حسن عسكرى عليه السّلام فرمود : مردى از خواص شيعه كه بدنش مىلرزيد با موسى بن جعفر عليهما السّلام به گفتگو نشست و گفت : يا ابن رسول اللَّه من مىترسم كه فلان شخص در اعتقاد به امانت و وصايت تو نفاق مىكند .\r\nامام عليه السّلام فرمود : از كجا اين را مىگوئى من امروز در مجلس فلان شخص از بزرگان اهل بغداد با او بودم ، صاحب مجلس به او گفت : تو گمان مىكنى كه موسى بن جعفر امام است و اين شخصى كه در تخت به عنوان خلافت نشسته امام نيست .\r\nهمين شخصى كه تو از او صحبت مىكنى به او گفت : من اين سخن را نمىگويم بلكه گمان مىكنم موسى بن جعفر امام نيست و اگر معتقد گردم كه او\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nامام نيست بر من و بر كسانى كه معتقد نيستند لعنت خداوند و فرشتگان و همه مردم باشد ، صاحب مجلس گفت خداوند به تو جزاى خير دهد و به كسانى كه از تو سعايت مىكنند لعنت و نفرين نمايد .\r\nموسى بن جعفر عليهما السّلام فرمود : مطلب آن طور نيست كه تو گمان كرده‌اى و رفيقت بيشتر از تو مىفهمد او گفت موسى امام نيست ، يعنى كسى كه نزد تو امام است موسى غير از او است و او هم امام مىباشد و او به اين گفتارش امامت مرا اثبات كرده و امامت غير مرا نفى كرده است .\r\nاى بنده خدا از كجا دانستى كه او نفاق مىكند اينك توبه كنيد و از اين اتهام دست برداريد ، در اين هنگام آن مرد فهميد چه گفته و اندوه او را فرا گرفت ، و گفت : يا ابن رسول اللَّه من مالى ندارم تا او را راضى كنم ، ولى مقدارى از عبادت‌ها و صلوات بر اهل بيت و لعنت بر دشمنان آنها را به او مىدهم ، امام عليه السّلام گفت : اكنون از آتش بيرون شدى .\r\n29 - مردى خدمت حضرت رضا عليه السّلام رسيد و گفت : يا ابن رسول اللَّه امروز چيزى ديدم كه از آن در شگفت ماندم فرمود : آن چيست عرض كرد : مردى با ما زندگى مىكند و خيال مىنمايد كه از دوستان آل محمد است و از دشمنان آنها بيزارى مىجويد .\r\nامروز او را مشاهده كردم كه جامه‌هاى خلعتى در بر كرده و او را در بغداد مىگردانند ، و منادى فرياد مىزند اى گروه مردمان توبه اين رافضى را بشنويد ، بعد به او مىگويند بگو بهترين مردمان بعد از رسول خدا ابو بكر است .\r\nهنگامى كه آن مرد اين را مىگويد مردم صيحه مىزنند و مىگويند او توبه كرده و ابو بكر را بر على بن ابى طالب فضيلت مىدهد ، امام رضا عليه السّلام فرمود :\r\nهنگامى كه پيرامون من خلوت شد بيا و بار ديگر اين حديث را تكرار كن ، و او بعدا برگشت و جريان را تكرار كرد .\r\nامام رضا عليه السّلام فرمود : من سخنان او را در نزد آن مردم وارونه تفسير نكردم كه آنها مقصود را دريابند و بعد او را بشناسند و آزار و اذيت كنند ، آن مرد نگفت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبهترين مردم بعد از رسول خدا ابو بكر است كه در اين صورت او را بر على بن ابى طالب فضيلت دهد .\r\nاو گفت بهترين مردم بعد از رسول خدا ابا بكر است ، و او ابو بكر را با گفتن اين كلمات منادى قرار داد تا مردمانى كه مقابل او حركت مىكنند خوشحال گردند و آن جاهلان راضى گردند ، و او بتواند از شر آنها آرامش پيدا كند و اين توريه‌اى است كه خداوند به وسيله آن جناب و دوستان ما را حفظ مىكند .\r\n30 - راوى گويد : ما در خدمت امام حسن عسكرى عليه السّلام بوديم يكى از ياران آن جناب عرض كرد مردى از برادران شيعه نزد من آمد كه به دست جاهلان عامه گرفتار شده بود و او را در مسأله امامت آزمايش مىكردند و سوگندش مىدادند ، او بايد چه كند تا از دست آنها خلاص شود .\r\nگفتم آنها چه مىگويند ، گفت : مىگويند : آيا معتقد هستى كه فلان بعد از رسول صلى اللَّه عليه و آله امام مىباشد ، من ناگزير هستم بگويم آرى ، اگر نگويم مرا با كتك مجروح و خون‌آلود مىكنند ، هر گاه بگويم نعم مىگويند سوگند ياد كن .\r\nهنگامى كه مىگويم نعم مقصود از نعم چهارپايان هستند : شتر ، گاو و گوسفند ، و هر گاه گفتند بگو و اللَّه تو هم بگو و اللَّه يعنى ولى من اراده مىكند ، شما اگر اين كلمات را بگوئى آنها مقصود را درك نمىكنند و تو هم سالم مىمانى .\r\n31 - عبد اللَّه بن بكير گويد : امام صادق عليه السّلام فرمود : مردى در خانه مىآيد و اجازه ورود مىخواهد آن مرد به كنيزش مىگويد بگو منزل نيست ، امام فرمود :\r\nباكى ندارد اين دروغ شمرده نمىشود .\r\n32 - جابر جعفى گويد : خدمت امام باقر عليه السّلام رسيدم فرمود : از كجا مىآئى گفتم اهل كوفه هستم ، فرمود : از كدام قبيله گفتم از جعفى فرمود : چرا اينجا آمدى گفتم براى طلب علم ، فرمود : از چه كسى گفت : از شما .\r\nامام فرمود : هر كس از شما سؤال كرد اهل كجا هستى بگو از اهل مدينه هستم ، عرض كردم جايز است دروغ بگويم ، فرمودند اين دروغ نيست ، هر كس وارد شهرى شد و تا از آنجا بيرون نشده از اهل آن شهر شمرده مىشود .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n33 - سكونى از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : زينت سخن گفتن راستگوئى مىباشد .\r\n\r\n61 در شكر و سپاس\r\n1 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : كسى كه غذا مىخورد و شكر خدا را مىگويد مانند كسى است كه در راه خدا روزه مىگيرد ، و كسى كه سالم است و سپاسگزارى مىكند مانند كسى است كه گرفتار شده و صبر مىنمايد ، و كسى كه به نعمتى رسيده و شكر آن را به جاى مىآورد مانند محرومى كه قناعت مىكند پاداش مىگيرد .\r\n2 - امام صادق عليه السّلام فرمود : رسول خدا صلى اللَّه عليه و آله فرمودند : خداوند هر گاه در شكر را بر بنده بگشايد در افزايش را بر وى باز مىكند .\r\n3 - ابو بصير گويد : امام باقر عليه السّلام فرمود : رسول خدا صلى اللَّه عليه و آله در نزد عائشه بود ، او گفت يا رسول اللَّه چرا خودت را براى عبادت به سختى مىاندازى در حالى كه خداوند گذشته و آينده تو را آمرزيده است ، فرمود : اى عائشه من نبايد بنده‌اى سپاسگزار باشم ، امام فرمود : رسول خدا روى انگشتان پاى خود قرار مىگرفت و عبادت مىكرد ، بعد از اين آيه شريفه نازل شد    طه ما أَنْزَلْنا عَلَيْكَ الْقُرْآنَ لِتَشْقى .   \r\n4 - عبد اللَّه بن اسحاق جعفرى گويد : امام صادق عليه السّلام فرمود : در تورات نوشته شده از كسى كه به تو نعمت داده سپاسگزارى كن و كسى كه از تو سپاسگزارى مىكند نيكى كن ، و بدان اگر شكرگزارى كنى نعمت زائل نمىگردد ، و اگر كفران ورزيدى نعمت پايدار نمىماند ، شكر نعمت‌ها را زياد مىكند و از تغييرات باز مىدارد .\r\n5 - فضل بقباق گويد : از امام صادق عليه السّلام از تفسير آيه شريفه  وَ أَمَّا بِنِعْمَةِ رَبِّكَ فَحَدِّثْ  سؤال كردم فرمود : كسى كه به تو احسان و نيكى كرده و تو را فضيلت\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبخشيده و تو هم در برابر از او به نيكى ياد كن و از آنچه به تو داده سپاسگزارى نما .\r\n6 - ابو بصير گويد : به امام صادق عليه السّلام عرض كردم آيا شكر حدى دارد كه هر گاه بنده‌اى آن را انجام داد شاكر محسوب گردد ، فرمود : آرى عرض كردم آن چيست فرمود : خداوند را حمد مىكند در هر نعمتى كه به او و خاندانش مىرسد ، اگر چه مالى كه به او رسيده حقش را اداء كرده باشد .\r\nخداوند متعال مىفرمايد : پاك و منزه است آن خدائى كه اين را براى ما مسخر كرد ، در صورتى كه ما توانائى نداشتيم آن را بدست بياوريم و يا در جايى ديگر فرمود : بار خدايا من فقير و نيازمند هستم مالى براى من بفرست تا از آن رفع احتياج بكنم .\r\nدر جايى ديگر مىفرمايد : بار خدايا مرا در منزلى مبارك فرود آور كه تو بهترين فرود آورنده هستى و در آيه‌اى ديگر فرمود : خداوندا مرا در جاى راستى و درستى وارد كن و با راستى و درستى هم مرا از آنجا بيرون نما ، و از نزد خودت مرا يارى كن و برهانى نما تا مرا يارى كند .\r\n7 - معمر بن خلاد گويد : از ابو الحسن عليه السّلام شنيدم فرمود : هر كس خداوند را بر نعمت سپاس گويد : او را شكرگزارى كرده است و اين سپاس از آن نعمت بهتر است .\r\n8 - صفوان جمال گويد : امام صادق عليه السّلام فرمود : هر نعمتى كه خداوند به بنده‌اى عطا كند چه كوچك باشد و يا بزرگ و او بگويد : الحمد للَّه شكر آن را اداء كرده است .\r\n9 - مردى از امام صادق عليه السّلام روايت مىكند كه فرمود : هر كس مشمول نعمت خداوند شد و او را در قلب خود شناخت و اعتراف كرد كه خداوند به او داده است شكرش را اداء كرده .\r\n10 - ابو بصير گويد : امام صادق عليه السّلام فرمود : مردى از شما مقدارى آب مىنوشد و خداوند به آن جهت او را وارد بهشت مىكند ، بعد فرمود او ظرف را در دست مىگيرد و بر دهان مىگذارد و نام خدا را بر زبان جارى مىكند و بعد\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمىآشامد .\r\nبار ديگر ظرف آب را از دهان دور مىكند ، باز ميل به آشاميدن پيدا مىنمايد ، خداوند را حمد و سپاس مىگويد بار ديگر مىآشامد باز آب را از دهان دور مىكند و سپاس مىگويد و باز مىنوشد خداوند به اين خاطر او را مستوجب بهشت مىكند .\r\n11 - عمر بن يزيد گويد : به امام صادق عليه السّلام عرض كردم : از خداوند خواستم مالى به من بدهد او هم عطا فرمود و از او فرزندى خواستم آن را هم داد ، از وى خانه‌اى خواستم آن را هم بخشيد ، فكر مىكنم خداوند مرا آزمايش مىكند و مىخواهد كم‌كم مرا مؤاخذه كند ، فرمود : نه به خدا اگر شكر كنى باكى نيست .\r\n12 - حماد بن عثمان گويد : امام صادق عليه السّلام از مسجد بيرون شد در حالى كه مركب سوارى آن حضرت كم شده بود ، فرمود : اگر خداوند آن را برگرداند حق شكرش را اداء مىكنم ، راوى گويد : بعد از چندى آن مركب پيدا شد و نزد آن جناب آوردند .\r\nامام عليه السّلام خداوند را سپاس گفتند و شكر بجاى آوردند ، راوى گويد : عرض كردم : قربانت گردم شما فرموديد حق شكرش را بجاى مىآورم ، امام فرمود مگر نشنيدى كه من گفتم : الحمد للَّه .\r\n13 - مغنى حناط گويد : امام صادق عليه السّلام فرمود : رسول خدا صلى اللَّه عليه و آله هر گاه كارى برايش پيش مىآمد خوشحال مىشدند و مىگفتند خداوند را بر اين نعمت سپاس مىگويم ، و هر گاه از كارى اندوهگين مىشدند مىگفتند : الحمد للَّه على كل حال .\r\n14 - ابو بصير گويد : امام باقر عليه السّلام فرمود : هر گاه بر يك بيمار و يا معلول نظر افكنديد به طورى كه او نشنود سه بار بگوئيد : سپاس خدائى را كه مرا مانند شما مبتلا نكرد و اگر مىخواست انجام مىداد ، فرمود : هر كس اين را بگويد از آن گرفتارى ايمن مىگردد .\r\n15 - حفص كناسى گويد : امام صادق عليه السّلام فرمود : هر بنده‌اى كه يك بيمار و يا معلولى را بنگرد و بگويد : خداوند را سپاس مىگويم كه مرا مانند تو مبتلا نكرد و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمرا عافيت بخشيد ، بار خدايا مرا از آنچه به او دادى نگهدار ، گرفتار آن مصيبت نمىشود .\r\n16 - خالد بن نجيح گويد : امام صادق عليه السّلام فرمود : هر گاه مشاهده كردى مردى گرفتار شده ولى به تو نعمت داده بگو بار خدايا من كسى را استهزاء نمىكنم و افتخارى هم ندارم ، اما تو را بر نعمت‌هاى بزرگ سپاس مىگويم .\r\n17 - حفص بن عمر روايت مىكند امام صادق عليه السّلام فرمود : رسول خدا صلى اللَّه عليه و آله فرمودند : هر گاه مردمان گرفتارى را مشاهده كرديد خداوند را بر سلامتى سپاس گوئيد و سعى كنيد آنها چيزى نشنوند تا اندوهگين شوند .\r\n18 - عبد اللَّه بن مسكان گويد : امام صادق عليه السّلام فرمود : رسول خدا صلى اللَّه عليه و آله در سفرى بودند و بالاى شترى به حركت ادامه مىدادند ، ناگهان از شتر پائين آمدند و پنج بار سجده كردند .\r\nبار ديگر سوار شتر شدند ، در اين هنگام از آن حضرت سؤال كردند يا رسول اللَّه ما امروز از شما چيزى را مشاهده كرديم كه تا كنون نديده بوديم ، فرمودند :\r\nآرى جبرئيل نزد من آمد و بشارت‌هائى از طرف خداوند به من داد از اين رو من براى هر بشارت يك بار سجده كردم .\r\n19 - يونس بن عمار گويد : امام صادق عليه السّلام فرمود : هر گاه يكى از شما نعمت خداوند را به ياد آورد صورت خود را بر زمين گذارد ، و خدا را شكر بگويد ، اگر سواره هست پائين بيايد و چهره بر زمين نهد .\r\nاگر توانائى ندارد از مركب به زير آيد در همان بالا صورت خود را بر قربوس گذارد و سجده شكر بجاى آورد ، و اگر آن هم نشد صورت خود را بر كف دست خويشتن قرار دهد و خدا را سپاس گويد و نعمت‌ها را شكرگزار باشد .\r\n20 - هشام بن احمر گويد : با امام ابو الحسن عليه السّلام در اطراف مدينه راه مىرفتيم ، امام از مركب پائين شد و سجده شكر بجاى آورد و طول داد ، بعد سرش را برداشت و بر مركب سوار شد ، عرض كردم سجده را طولانى فرموديد : فرمودند ياد نعمتى از نعمت‌هاى خدا را كردم از اين رو دوست داشتم او را سجده نمايم .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n21 - صاحب سابرى از امام صادق عليه السّلام روايت مىكند كه فرمود : خداوند به موسى وحى كرد اى موسى حق شكر مرا اداء كنيد ، گفت : بار خدايا چگونه حق شكر شما را اداء كنم ، در صورتى كه خود شكر هم از نعمت‌هاى شما مىباشد ، فرمود اى موسى حالا كه دانستى آن هم از من است پس بنا بر اين شكرگزارى كردى .\r\n22 - اسماعيل بن فضل گويد : امام صادق عليه السّلام فرمود : هنگامى كه صبح كردى و يا داخل شب شدى ده بار بگو : اللهم ما اصبحت بى من نعمة او عافية في دين او دنيا فمنك وحدك لا شريك لك لك الحمد و لك الشكر بها على يا رب حتى ترضى و بعد الرضا .\r\nبار خدايا من هنگامى كه صبح بر مىخيزم و هر نعمتى كه مربوط به دين و دنيا باشد به دست من برسد همه از ناحيه تو مىرسد ، خداوندا تو يگانه هستى و شريكى ندارى ، سپاس و شكر مخصوص تو مىباشد خداوندا تو را سپاس مىگويم تا از من راضى گردى .\r\nامام عليه السّلام فرمود : هر گاه اين دعا را بخوانى ، شكر خداوند را به جاى آورده‌اى ، و نعمت‌هاى او را سپاس گفته‌اى .\r\n23 - حفص بن بخترى گويد : امام صادق عليه السّلام فرمود : نوح عليه السّلام اين دعاء را در هر صبح و شام مىخواند و از آن جهت او را بنده سپاسگزار گفتند ، و رسول خدا صلى اللَّه عليه و آله فرمود : هر كس راست بگويد : نجات پيدا مىكند .\r\n24 - عمار دهنى گويد : از امام صادق عليه السّلام شنيدم فرمود : خداوند هر دل اندوهگين را دوست مىدارد ، و هر دل‌شكورى را هم دوست مىدارد ، خداوند روز قيامت به يكى از بندگان خود مىگويد آيا فلان شخص را شكر گفتى ، مىگويد بار خدايا تو را شكر گفتم ، خداوند فرمود : هر گاه او را سپاس نگوئى مرا هم سپاس نگفته‌اى ، بعد از اين فرمود : سپاسگزارترين شما به خدا كسى است كه از مردم سپاس گويد .\r\n25 - عبد اللَّه بن وليد گويد : از امام صادق عليه السّلام شنيدم مىفرمود : سه چيز\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاست كه چيزى به آنها زيان نمىرساند ، دعاء در هنگام اندوه ، استغفار از گناهان ، و شكر در هنگام نعمت .\r\n26 - معاويه بن وهب گويد : امام صادق عليه السّلام فرمود : هر كس سپاسگزارى كرد ، بر نعمت او افزوده مىگردد ، خداوند متعال در قرآن فرمود : اگر سپاسگزارى كنيد بر نعمت‌هاى شما خواهم افزود .\r\n27 - از امام صادق عليه السّلام روايت شده كه فرمود : خداوند هر گاه به بنده‌اى نعمت بدهد و آن را به قلب خود بشناسد و در زبان هم سپاس گويد هنوز شكرش تمام نشده است خداوند بر نعمتهاى او مىافزايد .\r\n28 - ميسر گويد : امام صادق عليه السّلام فرمود : شكر نعمت دورى كردن از گناهان مىباشد و همه شكر اين است كه مردى بگويد :  الْحَمْدُ لِلَّهِ رَبِّ الْعالَمِينَ *  .\r\n29 - عمر بن يزيد گويد : از امام صادق عليه السّلام شنيدم مىفرمود : شكر هر نعمتى هر چه بزرگ باشد اين است كه خداوند را سپاس گوئى .\r\n30 - سماعه از امام صادق عليه السّلام روايت مىكند كه فرمود : خداوند متعال به مردمانى نعمت‌هاى خود را ارزانى داشت ولى آنها سپاسگزارى نكردند آن نعمت‌ها و بال گردن آنها شد ، و گروهى را به مصيبت‌ها مبتلا كرد اما آنها صبر كردند و به نعمت رسيدند .\r\n31 - رسول اكرم صلى اللَّه عليه و آله فرمود : هر كس خداوند را سپاسگزارى كند خداوند نعمت‌هاى خود را براى او افزايش مىدهد .\r\n32 - ابو بصير گويد : امام صادق عليه السّلام فرمود : يكى از روزها رسول خدا صلى اللَّه عليه و آله با بعضى از اصحاب خود در اطراف مدينه حركت مىكردند ، ناگهان رسول خدا پايش را از ركاب بيرون آورد و فرود آمد و به سجده رفت و سجده طولانى بجاى آورد .\r\nبار ديگر سر از سجده برداشت و سوار مركب شد ، يكى از اصحاب گفت يا رسول اللَّه شما از مركب پائين آمديد و سجده طولانى كرديد فرمود جبرئيل نزد من آمد و سلام خداوند را به من رسانيد و مرا مژده داد كه مرا در ميان امت بىاعتبار نخواهد كرد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nمن از اين مژده خوشحال شدم ، مالى نداشتم كه آن را صدقه دهم و يا در راه خدا انفاق كنم ، و برده‌اى در اختيار من نبود تا او را آزاد سازم ، ولى دوست داشتم كه خداوند را شكر بگويم و آن سجده شكر بود كه انجام دادم .\r\n33 - ابو جميله گويد : امام صادق عليه السّلام فرمود : هر كس ناسپاسى را از خود دور نكند شكر نعمت را به جاى نياورده است .\r\n34 - امام صادق عليه السّلام فرمود : هر بنده كه مورد عنايت خداوند قرار گرفت و نعمتى به او رسيد و او را به قلب خود شناخت و با زبانش سپاس گفت ، خداوند بلافاصله بر احسان خود به او خواهد افزود ، و همان است معنى  لَئِنْ شَكَرْتُمْ لَأَزِيدَنَّكُمْ  .\r\n35 - يكى از راويان نقل مىكند امام صادق عليه السّلام فرمود : هر كس ناسپاسى كند شكر نعمت را به جاى نياورده است .\r\n36 - على عليه السّلام فرمود : شكر هر نعمتى پرهيزكارى از حرام‌هاى خداوند است .\r\n37 - ابو حمزه ثمالى گويد : امام باقر عليه السّلام فرمود : بنده خدا بين سه چيز قرار دارد ، گرفتارى ، قضاء ، و نعمت ، در هنگام گرفتارى بايد صبر كند ، در هنگام قضاء بايد تسليم گردد ، و در هنگام نعمت بايد سپاسگزار باشد .\r\n38 - هشام بن سالم گويد : امام صادق عليه السّلام فرمود : مردى به على عليه السّلام عرض كرد نعمت‌هاى خداوند را چگونه شكرگزارى مىكنى ، فرمود : هر گاه ديدم خداوند گرفتارى را از من دور كرد و به ديگرى داد او را سپاس مىگويم زيرا او به من نعمت عطا كرده است .\r\n39 - معاويه ابن عمار گويد : امام صادق عليه السّلام فرمود : اى معاويه هر كس به سه چيز برسد از سه چيز محروم نمىگردد ، هر كس موفق به دعا شد اجابت هم خواهد ديد ، و هر كس شكر نعمت كرد نعمت زيادى به او خواهد رسيد ، و هر كس توكل پيدا كرد زندگى او تأمين خواهد شد .\r\nخداوند متعال در قرآن مجيد مىفرمايد : هر كس كارهاى خود را به خداوند واگذارد خداوند او را كفايت مىكند ، و در جاى ديگر فرمود : اگر سپاسگزارى كنيد\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nبر نعمت‌هاى شما خواهم افزود ، و در آيه‌اى ديگر فرمود : مرا بخوانيد تا استجابت كنم .\r\n40 - ابو الصباح گويد : امام صادق عليه السّلام فرمود : هر كس چهار چيز را دارا باشد از چهار چيز محروم نمىگردد ، هر كس موفق به دعا شد از اجابت محروم نخواهد گرديد ، هر كس موفق به استغفار گرديد از توبه محروم نمىشود ، هر كس توفيق شكر يافت زيادتى در نعمت پيدا مىكند ، و هر كس صبر و استقامت پيدا كند ماجور مىگردد .\r\n41 - ابو حمزه ثمالى گويد : امام سجاد عليه السّلام فرمود : هر كس بگويد الحمد للَّه شكر همه نعمت‌هاى خداوند را به جاى آورده است .\r\n42 - امير المؤمنين عليه السّلام فرمود : شكر منعم روزى را زياد مىگرداند .\r\n43 - محمود بن ابى البلاد گويد : امام رضا عليه السّلام فرمود : هر كس شكر منعم را بجاى نياورد خداوند را سپاس نگفته است .\r\n44 - امام رضا عليه السّلام از پدرانش از امام سجاد عليهم السّلام روايت مىكند كه فرمود :\r\nمردم سه چيز را از سه كس آموختند ، صبر را از ايوب ، شكر را از نوح ، و حسد را از فرزندان يعقوب فرا گرفتند .\r\n45 - امام رضا از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر كس به نعمت خداوند رسيد بايد سپاس‌گزارى كند ، و هر كس روزيش به تاخير افتاد بايد استغفار نمايد ، و هر كس گرفتار مصيبتى شد بايد لا حول و لا قوة الا باللَّه بگويد .\r\n46 - امام رضا از پدرانش عليهم السّلام روايت مىكند كه رسول خدا صلى اللَّه عليه و آله فرمود :\r\nخداوند متعال مىفرمايد اى فرزند آدم گناهان مردم تو را از گناهت غافل نسازد ، و نعمت مردم نعمتهاى خداوند را از ياد تو نبرد و مردم را از رحمت خداوند مايوس نكن در حالى كه خود به رحمت خداوند اميدوار مىباشى .\r\n47 - عبد العظيم حسنى از امام جواد و او از پدرانش عليهم السّلام روايت مىكند ، كه سلمان ابو ذر را به خانه‌اش دعوت كرد ، و دو گرده نان در مقابل او گذاشت ، ابو ذر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nيكى از نان‌ها را برداشت و زير و رو كرد ، سلمان گفت : چرا آن را زير و رو مىكنى .\r\nابو ذر گفت : مىترسم تازه نباشند ، سلمان از آن سخن ناراحت شد ، و گفت :\r\nچرا نان‌ها را زير و رو كردى و به هم ماليدى به خداوند سوگند در عمل و آوردن اين نان آب زير عرش و فرشتگان كار كرده‌اند و بادها در پديد آوردن آن فعاليت نموده‌اند .\r\nبادها آن را به ابرها سپردند ، و از ابرها باران بر زمين ريخت ، و رعد و برق و فرشتگان آن را به اينجا رسانيدند ، زمين روى آن كار كرد و چوب و آهن در آن مصرف شد ، و چهار پايان و هيزم و نمك در آن به كار گرفته شدند تا به صورت نان در آمد .\r\nاينك چگونه مىتوانى شكر همه اين نعمت‌ها را بجاى آورى و خداوند را سپاس بگوئى ابو ذر در پاسخ سلمان گفت : من از اين سخنان توبه مىكنم ، و از عملى كه انجام دادم استغفار مىنمايم و از تو هم كه ناراحت شدى عذر مىخواهم .\r\nراوى گويد : يكى از روزها سلمان ابو ذر را به خانه خود دعوت كرد ، و نان خشكى كه مقدارى آب بر آن پاشيده بود در مقابل او گذاشت ابو ذر گفت : اين نان خوشمزه مىشد در صورتى كه مقدارى نمك هم در آن قرار مىگرفت .\r\nسلمان برخاست و كوزه‌اش را گرو گذاشت و مقدارى نمك تهيه كرد و در مقابل ابو ذر نهاد ، ابو ذر آن نان را با نمك مىخورد ، و مىگفت : خدا را سپاس مىگوئيم كه اين قناعت را به ما عطا كرد سلمان گفت : اگر قناعت مىكردى كوزه گرو نمىرفت .\r\n48 - ابراهيم بن عباس گويد : امام رضا عليه السّلام بسيارى از اوقات اين شعر را مىخواندند : هر گاه در خيرى قرار گرفتى گول آن را نخور ، و بگو بار خدايا ما را در آن نعمت سالم بدار ، و آن را براى ما كامل گردان .\r\n49 - عبد اللَّه بن وليد رصافى گويد : از امام صادق عليه السّلام شنيدم فرمود : سه چيز است كه به آنها زيان نمىرسد ، دعاء در هنگام اندوه ، استغفار در هنگام گناه ، و شكر در هنگام رسيدن به نعمت .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n50 - محمد بن عجلان گويد : امام صادق عليه السّلام فرمود : خوشا به حال كسانى كه نعمت‌هاى خدا را كفران نكنند ، و خوشا به حال آنهائى كه براى خداوند با هم دوست باشند .\r\n51 - ابن عيينه گويد : امام صادق عليه السّلام فرمود : هيچ بنده‌اى نيست مگر اينكه خداوند بر او حجتى دارد ، يا گناهى مرتكب شده و يا از شكر نعمتى كوتاهى كرده است .\r\n52 - داود بن سليمان گويد : امام رضا از پدرانش عليهم السّلام روايت مىكند كه امير المؤمنين عليه السّلام فرمود : رسول خدا صلى اللَّه عليه و آله هر گاه از موضوعى خوشحال مىشد مىفرمود : سپاس خدائى را سزاست كه به نعمت او نيكىها تمام مىكردند ، و هر گاه از چيزى ناراحت مىشدند مىفرمودند : خداوند را در هر حال سپاس مىگويم .\r\n53 - سكونى از امام صادق عليه السّلام روايت مىكند كه رسول خدا صلى اللَّه عليه و آله روايت فرمود : هر كس آبروى برادر مسلمان خود را نگهدارد خداوند بهشت را به او خواهد داد ، و هر كس مورد محبت قرار گرفت بايد محبت‌ها را جبران كند ، و اگر نتوانست با زبان از وى تقدير كند و اگر اين كار را هم نكرد كفران نعمت كرده است .\r\n54 - زيد شحام گويد : امام صادق عليه السّلام فرمود : با نعمت‌ها خوش رفتارى كنيد و بترسيد كه آن نعمت‌ها از شما به ديگران انتقال پيدا كند ، و بدانيد كه اگر نعمت‌ها را از دست داديد ديگر به شما بر نمىگردد ، امير المؤمنين عليه السّلام مىگفتند : چيزى كه از دست رفت برگشتش اندك است .\r\n55 - امام هادى عليه السّلام از پدرانش عليهم السّلام روايت مىكند كه امير المؤمنين صلوات اللَّه عليه فرمود : پنج چيز هدر مىروند ، چراغى كه در آفتاب گذاشته شود ، روغنى مصرف مىگردد ولى روشنائى سودى نمىبخشد .\r\nبارانى كه بر زمين شوره‌زار بريزد باران ضايع مىشود و زمين هم سودى نمىبرد ، غذائى كه طباخ تهيه مىكند ولى نزد كسى كه سير است مىبرند و او از آن منتفع نمىگردد ، زن زيبائى را كه به طرف مردى مىبرند و او توانائى هم بستر شدن\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبا او را ندارد ، و احسان به كسى كه سپاسگزارى نمىكند .\r\n56 - داود بن سرحان گويد : ما خدمت حضرت صادق عليه السّلام بوديم كه سدير صيرفى وارد شد ، امام به سدير گفت : اى سدير هر كس مالش زياد شود مسئوليت او نزد خداوند بزرگ مىگردد ، اگر مىتوانيد آن مسئوليت‌ها را از خود دفع كنيد در دفع آن بكوشيد .\r\nسدير گفت : يا ابن رسول اللَّه ما چگونه از خود دفع كنيم ، فرمود : حوائج برادران خود را بر آوريد و از اموال خود به آنها بدهيد ، بعد فرمود : اى سدير با نعمت‌ها به خوبى رفتار كنيد ، و از كسانى كه به شما محبت كرده‌اند سپاسگزارى نمائيد .\r\nهر كس از شما سپاسگزارى كرد به او نيكى كنيد ، و بدانيد شما هر گاه چنين رفتارى داشته باشيد استحقاق پيدا مىكنيد كه خداوند از نعمت‌هاى خود به شما زياد مىدهد ، و با برادران خود به نيكى رفتار نمائيد و آنها را نصيحت كنيد ، و بعد آيه شريفه  لَئِنْ شَكَرْتُمْ لَأَزِيدَنَّكُمْ  را قرائت كردند .\r\n57 - معلى بن خنيس نزد امام صادق عليه السّلام رفت تا با او وداع كند و به سفر برود ، وقتى كه مىخواست از محضر آن جناب بيرون شود فرمود : اى معلى از خداوند عزّت طلب كن تا تو را عزيز گرداند ، فرمود : چگونه عزّت بخواهم يا ابن رسول اللَّه .\r\nفرمود : اى معلى از خداوند بترس تا همه اشياء از تو بترسند اى معلى با برادرانت محبت كن و از حال آنها جويا باش و با آنان رفت و آمد داشته باش ، خداوند به وسيله بخشش محبت مىآورد و به خاطر عدم آن دشمنى مىآورد .\r\nبه خداوند سوگند اگر از من چيزى بخواهيد مىدهم و اين را دوست‌تر دارم تا آنگاه كه از من چيزى نخواهيد و من هم ندهم و با من دشمنى كنيد ، بدانيد كه اگر از دست من چيزى به شما رسيد بايد خدا را سپاس گويند ، و از شكر كسى كه نعمت‌هاى خدا به دست او به شما مىرسد خوددارى نكنيد .\r\n58 - بكر بن عبد اللَّه گويد : عمر بن خطاب خدمت رسول خدا صلى اللَّه عليه و آله رسيد در\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nحالى كه آن جناب تب كرده بود ، عمر گفت : يا رسول اللَّه تب شما زياد شده است ، رسول خدا فرمود : من شب گذشته سى سوره از قرآن را تلاوت كردم كه در ميان آنها هفت سوره طولانى هم بودند .\r\nعمر گفت : يا رسول اللَّه خداوند متعال گناهان گذشته و آينده تو را آمرزيده است ، چرا خود را اين چنين به مشقت و سختى انداخته‌ايد ، رسول اكرم صلى اللَّه عليه و آله فرمود :\r\nاى عمر من نبايد بنده‌اى شاكر باشم .\r\n59 - فضيل بن يسار گويد : امام باقر عليه السّلام فرمود : هر كس موفق به دعا شد از اجابت دعا محروم نخواهد شد و هر كس موفق به سپاس‌گزارى گرديد نعمت او زياد خواهد شد و بعد اين آيه شريفه را قرائت كردند  وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ  .\r\n60 - عائشه گويد : رسول خدا صلى اللَّه عليه و آله فرمود : هر كس فضيلت نعمت‌هاى خداوند را در غذاها و آشاميدنيهاى خود نداند در علم خود كوتاهى كرده و عذاب او نزديك شده است .\r\n61 - عمر بن صبيح گويد : امام صادق عليه السّلام از پدرانش عليهم السّلام روايت مىكند امير المؤمنين عليه السّلام فرمود : چهار چيز به نفع مردم هستند و براى آنها زيان ندارند ، ايمان و شكر ، خداوند متعال فرمودند : خداوند شما را چگونه عذاب مىكند در حالى كه شما شكرگزار و مؤمن مىباشيد .\r\nسوم استغفار است پروردگار مىفرمايد : اى رسول ما تا آنگاه كه شما در ميان مردم هستيد و يا آنها مشغول استغفار مىباشند خداوند آنها را عذاب نخواهد كرد ، چهارم دعاء مىباشد كه خدا مىفرمايد : بگو به آنها اگر دعاى شما نبود خداوند به شما توجهى نمىكرد .\r\n62 - مالك بن اعين جهنى گويد : امام سجاد عليه السّلام به يكى از فرزندانش فرمود :\r\nاى فرزند خداوند را سپاسگزارى كن چون به شما نعمت داده است ، و هر كس از تو سپاسگزارى كرد به او نيكى كن ، زيرا اگر شكرگزار باشى نعمت از تو قطع نمىگردد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاما اگر كفران نعمت كردى روزىها را از دست مىدهى ، شاكر با شكرى كه انجام مىدهد خوشبخت‌تر است تا از نعمتى كه به او مىرسد ، و بعد اين آيه شريفه را تلاوت كردند  وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ  .\r\n63 - زياد بن منظر از امام باقر عليه السّلام و او از پدرش از جدش عليهم السّلام روايت مىكند كه على عليه السّلام فرمود : لازم است كسى كه به او نيكى شده از منعم سپاسگزارى كند و پاداش او را بدهد ، و اگر توانائى نداشت پاداش بدهد با زبان از وى سپاسگزارى كند .\r\nاما اگر اين را هم انجام نداد و زبانش قدرت سپاسگزارى پيدا نكرد ، بايد نعمت را بشناسد و قدر آن را بداند و ضايعش نكند ، و منعم را احترام نمايد ، و اگر اين كارها را هم نكرد او شايسته نعمت نيست و بايد او را به حال خود رها كرد .\r\n64 - سكونى از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : تنگى قبر و فشار آن به مؤمن براى آن است كه او نعمت‌ها را ضايع مىنمود و اين تنگى و فشار قبر كفاره آن عمل محسوب مىگردد .\r\n65 - زراره گويد : از امام باقر عليه السّلام شنيدم فرمود : هر كس با مردم طورى رفتار كند كه مردم با او رفتار مىكنند كافى است كه او را اهل پاداش بدانيد ، و اگر كسى نتوانست پاداش منعم را بدهد بايد از وى سپاسگزارى كند ، و هر كس شكر كرد بزرگوار به حساب مىآيد .\r\nهر كس بداند كه كار نيك را براى خود انجام مىدهد و سودش عايد او مىگردد ، از مردم انتظار شكر نخواهد داشت ، و محبت زيادى طلب نخواهد كرد ، و بدان كسى كه از تو طلب احسان مىكند و آبرويت را نزد تو مىريزد تو هم آبروى خود را از وى دريغ مدار .\r\n66 - امام صادق عليه السّلام فرمود : از كفران نعم آن است كه شخصى گويد : من فلان غذا را خوردم و آن غذا به من زيان رسانيد .\r\n67 - ابو بصير گويد : امام صادق عليه السّلام از پدرانش روايت مىكند كه امير المؤمنين عليه السّلام فرمود : با نعمت‌ها قبل از اينكه از شما دور گردند نيكو مصاحبت\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكنيد ، زيرا نعمت زائل مىشود و براى صاحب نعمت گواهى مىدهد كه او چگونه با آن رفتار كرده است .\r\n68 - هيثم بن واقد گويد : از امام صادق عليه السّلام شنيدم فرمود : خداوند متعال هر نعمتى را كه به يكى از بندگان خود مىدهد و او خداوند را بر آن نعمت سپاس مىگويد آن حمد از آن نعمت بهتر و وزين‌تر و بزرگتر مىباشد .\r\n69 - اسحاق بن عمار گويد : امام صادق عليه السّلام فرمود : اى اسحاق هر بنده‌اى كه نعمتى از طرف خداوند به او رسيد ، و او نعمت را با دل خود پذيرفت و آشكارا حمد خداوند را گفت : او هنوز از حمد خود فارغ نشده كه خداوند امر مىكند بر نعمت او بيفزايند .\r\n70 - صاحب سابرى از امام صادق عليه السّلام روايت مىكند كه فرمود : خداوند متعال به موسى عليه السّلام وحى فرستاد اى موسى مرا شكرگزار باش ، گفت : بار خدايا چگونه حق شكرت را اداء كنم ، زيرا هر شكرى خود از نعمت‌هاى تو بشمار مىرود ، فرمود : اى موسى حق شكر آن است كه بدانى آن هم از من مىباشد .\r\n71 - در روايت آمده كه يك شتردار امام جواد عليه السّلام را از مدينه به كوفه آورد ، و بعد در باره مزدش با او صحبت كرد ، امام عليه السّلام به وى وعده كرده بود كه چهار صد دينار به او بدهد ، امام عليه السّلام به او فرمودند : مگر نمىدانى كه زيادى نعمت در هنگامى قطع مىگردد كه شكر از بندگان قطع گردد .\r\n72 - امام صادق عليه السّلام فرمود : در هر نفسى از نفسهايت لازم است شكرگزارى كنى بلكه هزار بار شكر و بيشتر ، پائين‌ترين مقام شكر آن است كه هر نعمتى را از خداوند بدانى و علتى ديگر براى آن نياورى و به آنچه عطا كرده راضى باشى و او را در نعمتش معصيت نكنى ، و با اوامر و نواهى او به سبب نعمتى كه بخشيده است مخالفت ننمائى .\r\nهمواره بنده شاكر خداوند باش تا پروردگار را كريم و در همه احوال بيابى ، و اگر عبادتى در نزد خداوند كه از روى خلوص انجام بگيرد وجود داشت و يا بهتر از آن عبادتى بود خداوند آن را ذكر مىكرد ولى چون عبادتى برتر از آن وجود\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنداشت او را از ميان همه برگزيد و فرمود :  وَ قَلِيلٌ مِنْ عِبادِيَ الشَّكُورُ  ، بندگان سپاسگزار من اندك مىباشند .\r\nهمه شكر آن است كه با زبان دل اعتراف كند و در نزد خداوند با خشوع و عجز اقرار نمايد كه هرگز توان شكر ندارد ، زيرا شكرگزارى از خداوند هم توفيقى است كه او عطا مىكند كه خود موجب شكر مىگردد و اين خود بزرگترين و عزيزترين مقام در نزد خداوند است كه نصيب آدمى مىشود .\r\nاينك لازم مىآيد كه براى هر شكرى شكرى ديگر بجاى آورى و اين پايان ندارد ، آدميان در نعمت‌هاى خداوند غرق مىباشند و از شكر او عاجز و ناتوان هستند ، از كجا انسان مىتواند شكر نعمت‌هاى او را بكند و مىتواند جبران كارهاى خدا را بنمايد ، بندگان ضعيف هستند و نيروئى ندارند و اين خداوند است كه به آنها نيرو مىدهد و قدرت مىبخشد .\r\nخداوند متعال از عبادت و طاعت بندگان بىنياز است و همواره مىتواند به آنها نعمت عطا كند ، اينك بنده شاكر و سپاسگزار باش و خداوند را ثناگوى ، و به اين اصل پاى بند باش و آن را مورد عمل قرار ده تا از شگفتيهاى آن اطلاع حاصل كنى .\r\n73 - ابو عمرو زبيرى گويد : امام صادق عليه السّلام فرمود : كفر در كتاب خداوند بر پنج قسم است يكى از آنها كفران نعمت است و خداوند در اينجا از قول سليمان روايت مىكند كه گفت :  هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ  ، اين فضل خداوند است كه به من رسيده و او مىخواهد مرا آزمايش كند كه بر اين نعمت سپاس مىگويم و يا كفران مىنمايم .\r\nدر آيه ديگر فرمود : اگر سپاسگزارى كرديد به شما زياد خواهم داد ، و در آيه‌اى ديگر گفت : مرا به ياد بياوريد تا من هم شما را به ياد بياورم ، و از من سپاسگزارى كنيد و كفران نعمت‌هاى مرا ننمائيد .\r\n74 - يكى از راويان نقل مىكند كه امام صادق عليه السّلام در تفسير آيه شريفه و  وَ ذَكِّرْهُمْ بِأَيَّامِ اللَّهِ  فرمود : يعنى به نعمت‌هاى او .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n75 - ابو عمر مدينى از امام صادق عليه السّلام روايت مىكند كه فرمود : هر بنده‌اى كه مشمول نعمت‌هاى خداوند بشود و با قلبش آن را بشناسد و با زبان شكر گويد هنوز سخنش تمام نشده خداوند امر مىكند كه او را نعمت زياد بدهند و همين است تفسير آيه شريفه  لَئِنْ شَكَرْتُمْ لَأَزِيدَنَّكُمْ  .\r\n76 - ابو ولاد گويد : به امام صادق عليه السّلام عرض كردم مگر اين نعمت‌هاى ظاهر از خداوند نمىباشد ، مگر نه اين است كه او را سپاس گوئيم بر نعمت ما مىافزايد ، همان گونه كه در قرآن فرموده  لَئِنْ شَكَرْتُمْ لَأَزِيدَنَّكُمْ  ، فرمود : آرى هر كس خدا را بر نعمت‌هايش سپاس گفت و دانست كه اين نعمت‌ها از خداوند و از ناحيه ديگران نيست همين خود سپاس است .\r\n77 - از امام صادق عليه السّلام سؤال شد گرامىترين مردم كدام افراد هستند ، فرمود : آنها كه هر گاه به نعمتى رسيدند شكرگزارى كنند ، و هر گاه گرفتار شدند صبر پيشه نمايند .\r\n78 - امام هادى عليه السّلام از پدرانش روايت مىكند كه امير المؤمنين عليه السّلام فرمود :\r\nهر بنده‌اى كه به نعمتى رسيد و با دلش از آن سپاس گفت خداوند به او زياد عطا مىكند قبل از اينكه به وسيله زبان تشكر نمايد .\r\n79 - امام جواد عليه السّلام فرمود : از نعمتى كه سپاسگزارى نشود ، مانند گناهى است كه مورد آمرزش قرار نگيرد .\r\n80 - امير المؤمنين عليه السّلام فرمود : هر گاه نعمت از اطراف براى شما رسيد او را با كم شكرى از خود دور نسازيد ، فرمودند : خداوند در هر نعمتى حقى دارد هر كس حق آن را اداء كرد خداوند بر آن مىافزايد و هر كس كوتاهى كرد نعمت از وى زائل مىگردد .\r\nعلى عليه السّلام فرمود : از دور شدن نعمت‌ها بر حذر باشيد ، هر چه از دست رفت باز گردانيدن آن آسان نيست .\r\nامير المؤمنين سلام اللَّه عليه فرمود : هر گاه خداوند در شكر را به روى بندگانش باز كرد در زيادت را به روى آنها نخواهد بست ، و هر گاه در دعاء را روى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nآنان باز نمود در اجابت را هم روى آنها خواهد گشود و هر گاه در توبه را باز كرد در مغفرت را هم باز مىكند .\r\n81 - علاء بن كامل گويد : به امام ابو الحسن عليه السّلام عرض كردم خداوند چيزهائى به من عطا كرد و نمىدانم با آنها چگونه رفتار كنم ، فرمودند : مگر نمىدانى خود اين هم شكر است .\r\nهمين راوى گويد : امام عليه السّلام در يك حديثى به من فرمودند شكرگزارى را كوچك ندان .\r\nسعدان بن يزيد گويد : به امام صادق عليه السّلام عرض كردم گروهى را مشاهده مىكنم كه زندگى براى آنها تنگ است ، ولى هنگامى كه به خودم نگاه مىكنم زندگى خود را خوب و در رفاه مىبينم ، به هر كارى كه دست مىزنم سود مىبرم .\r\nدر حالى كه گروهى هستند از من بهتر و فعال‌تر مىباشند ولى از زندگى سودى نمىبرند من مىترسم اين مقدمه براى عذاب من باشد و گناهم موجب شده كه زندگيم رونق پيدا كند .\r\nامام عليه السّلام فرمود : هنگامى كه شكر اين نعمت‌ها را به جاى مىآورى چيزى نيست .\r\nامام باقر عليه السّلام فرمود : خداوند نعمت‌هاى خود را زياد مىكند مادامى كه شكرگزار باشى .\r\nحضرت صادق عليه السّلام فرمود : با نعمت‌ها به خوبى رفتار كنيد ، گفته شد مقصود از آن چيست فرمود : شكر منعم را بجاى آوريد و حقوق آن را اداء كنيد .\r\nامام صادق عليه السّلام فرمود : با نعمت‌هاى خداوند به نيكى رفتار كنيد و بترسيد كه آن نعمت‌ها از شما به ديگران انتقال پيدا نكند ، و اگر نعمت از شما دور شد ديگر مراجعت نخواهد كرد ، على عليه السّلام مىفرمودند آنچه از دست رفت كمتر باز مىگردد .\r\nمعمر بن خلاد گويد : امام رضا عليه السّلام فرمود : از خداوند بترسيد و تواضع داشته باشيد و شكر خداوند را به جاى آوريد ، در بنى اسرائيل مردى بود كه در خواب به او گفتند كه نصف عمر خود را در وسعت و رفاه بسر خواهى برد اينك هر كدام را\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمىخواهى طلب كن .\r\nاو در جواب گفت : من يك شريك دارم و با او هم صحبت مىكنم و بعد پاسخ مىدهم ، او بعد اين جريان را به زوجه‌اش گفت ، او هم در جواب شوهر اظهار داشت بگو نصف اول را مىخواهم شوهر گفت : باشد همين را خواهم گفت .\r\nبعد از اين دنيا به او روى آورد ، هر گاه نعمتى به او مىرسيد زنش مىگفت فلان همسايه ما نياز دارد و چيزى هم به او بده و فلان فاميلت محتاج است به او هم برس ، و آنها هم به اين كار ادامه دادند و هر نعمتى كه به آنها رسيد به همسايگان و خويشاوندان دادند .\r\nمدتى گذشت بار ديگر آن مرد به خواب او آمد و گفت : نصف عمرت گذشت ، اكنون چه مىگوئى گفت : من با شريك خود در اين باره صحبت مىكنم و جواب مىدهم ، صبح هنگام جريان را به زنش اطلاع داد ، زن گفت : ما به نعمت رسيديم و شكرگزارى نموديم خداوند هم روزى ما را مىرساند ، او هم جريان را به آن مرد در خواب گفت ، او هم در جواب اظهار داشت تمام عمر در رفاه خواهى بود .\r\nامام صادق عليه السّلام فرمود : سه چيز هستند كه زيان نمىبينند ، دعا در هنگام اندوه و استغفار در هنگام گناه ، و سپاسگزارى در هنگام نعمت .\r\nامام صادق عليه السّلام فرمود : در تورات نوشته شده هر كس به تو نعمت داد از او سپاسگزارى كن ، و هر كس تو را سپاس گفت به او نيكى نما ، هر گاه نعمت‌ها را سپاس گفتى زوال پيدا نمىكند ، و اگر كفران كردى باقى نمىماند ، شكر نعمت‌ها را زياد مىكند و از تغييرات مصون مىگرداند .\r\nامام صادق عليه السّلام فرمود : هر كس به آنچه رسيده شاكر باشد مستوجب زيادت خواهد شد و هر كس از سپاسگزارى دست بردارد نعمت را در مخاطره افكنده است ، و از تغيير ايمن نخواهد بود .\r\nامام باقر عليه السّلام فرمود : خداوند متعال به موسى بن عمران فرمودند : يا موسى حق شكر مرا اداء كن ، گفت : بار خدايا چگونه حق شكرت را اداء كنم در حالى كه\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nهمه نعمت‌هاى من از شما مىباشد ، و خود شكرگزارى هم نعمت تو مىباشد ، خداوند فرمود : هنگامى كه توجه كردى همه چيز از طرف من مىباشد آن هم شكر است .\r\nامام باقر عليه السّلام فرمود : نعمت‌ها از طرف خداوند قطع نمىگردند مگر اينكه شكر و سپاس از طرف بندگان قطع گردد .\r\nعلى عليه السّلام فرمودند : سپاسگزارى از نعمت‌هاى خداوند دورى كردن از محرمات او مىباشد .\r\n82 - ابن فضال از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : كسى كه شكر خدا را مىگويد مانند گرفتار صابر پاداش دارد ، و كسى كه از نعمت‌هاى خداوند سپاس‌گزارى مىنمايد مانند پيشه‌ور قانع پاداش مىگيرد .\r\n\r\n62 در صبر و پيروزى بر مشكلات\r\n1 - حفص بن غياث گويد : امام صادق عليه السّلام فرمود : اى حفص هر كس صبر پيشه كند صبرش زود مىگذرد و آسايش پيدا مىكند ، و هر كس بىتابى كند آن هم مدتش كم مىباشد ، بعد از اين فرمود صبر را از دست نده و در همه كارهايت شكيبا باش خداوند متعال رسول خود صلى اللَّه عليه و آله را مبعوث كردند و او را به صبر امر كردند .\r\nخداوند در قرآن مجيد فرمود : اى رسول ما به آنچه مىگويند صبر كن ، و آنها را به گونه‌اى محترمانه ترك كن ، آنها را با تكذيب‌كنندگان به نعمت‌ها به من واگذار ، در جاى ديگر فرمود : آنها را با روشى نيكو از خود دور كن در آنجا مشاهده مىكنى كسى كه به تو عناد دارد ناگهان به دوستى دلسوز تبديل مىگردد ، و فقط صابران و آنها كه داراى بهره‌هاى اخلاقى هستند از اينها سود مىبرند .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nرسول خدا صلى اللَّه عليه و آله در برابر مشكلات بزرگ صبر كرد ، و هر چه او را آزار و اذيت كردند او شكيبائى به خرج داد ، تا آنجا كه خداوند به او فرمود : ما مىدانيم كه دلت در اثر گفته‌هاى آنها تنگ مىگردد اكنون خداوند را سپاس گو و با سجده‌كنندگان باش .\r\nبعد از آن كفار او را تكذيب كردند و او را متهم ساختند ، رسول خدا صلى اللَّه عليه و آله در اين هنگام محزون شد ، و خداوند فرمود : ما مىدانيم تو از سخنان آنها محزون مىگردى ، آنها شما را تكذيب نمىكنند بلكه آيات خداوند را تكذيب و انكار مىنمايند ، پيامبران قبل از تو هم تكذيب شدند ولى صبر كردند تا يارى ما به آنها رسيد .\r\nرسول خدا صلى اللَّه عليه و آله صبر را بر خود لازم كرد ، آنها هم تعدى و تجاوز كردند ، و او را تكذيب نمودند ، رسول اكرم فرمود : من در برابر ظلمى كه به من كردند و به خانواده‌ام ستم نمودند صبر كردم ولى در برابر ناسزاگوئى به خدا شكيبائى ندارم .\r\nدر اين هنگام خداوند نازل فرمود : ما آسمان و زمين و آنچه را كه ميان آنها قرار دارد در شش روز خلق كرديم ، و خسته هم نشديم ، اينك اى رسول ما در برابر آنها صبر كنيد ، رسول خدا هم صبر كرد و در همه جا با آنها مدارا فرمود .\r\nبعد از آن خداوند متعال او را به خاندان و عترتش مژده داد و آنها را به صبر و شكيبائى وصف فرمود : و در اين باره در قرآن آمده : ما از آنها رهبران و امامانى انتخاب كرديم كه مردم را به طرف ما هدايت مىكنند و صبر مىنمايند و به آيات ما يقين دارند .\r\nدر اينجا رسول خدا صلى اللَّه عليه و آله فرمود : صبر در مقابل ايمان مانند سر در برابر بدن مىباشد ، و خداوند هم بر اين صبر او را سپاس گفت ، و در قرآن مجيد فرمود : در برابر صبر و شكيبائى حجت خدا و سخنان او پايان گرفت و هر چه فرعون و قوم او درست كرده بودند همه را ويران ساختيم .\r\nرسول خدا صلى اللَّه عليه و آله فرمود : آن بشارت و انتقام مىباشد ، در اينجا خداوند جنگ با مشركان را مباح كرد و فرمود : مشركان را هر جا ديد بكشيد و آنها را محاصره\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنمائيد و دستگيرشان سازيد و در كمين آنها بنشينيد و آنها را تعقيب نمائيد ، و هر جا يافتيد بكشيد .\r\nخداوند متعال با دست رسول خدا صلى اللَّه عليه و آله و ياران و دوستان او كفار را از پا در آورد و پاداش صبر او را در آخرت به او مىدهد ، هر كس صبر كند و به امر خدا گردن نهد از دنيا بيرون نمىرود مگر اينكه دشمنانش هلاك مىگردند و ديدگان او روشن مىشوند ، و به پاداش آخرت هم مىرسند .\r\n2 - ابن ابى يعفور گويد : امام صادق عليه السّلام فرمود : صبر و شكيبائى در رأس ايمان قرار دارد .\r\n3 - ابو بصير گويد : از امام صادق عليه السّلام شنيدم فرمود : آزاد در همه حال خود آزاد مىباشد و اگر مشكلاتى براى او رسيد صبر مىكند مصيبت هر چند پياپى باشند او را از پا در نمىآورند ، اگر او اسير و مقهور هم گردد شكست نمىخورد ، و مشكلات در اثر صبر آسان مىگردند .\r\nيوسف صديق يك آزاد بود ولى او را به بردگى گرفتند و مقهور و اسيرش ساختند ، ولى تاريكى چاه و وحشت و تنهائى و مصيبت‌ها به او صدمه نرسانيد ، تا آنگاه كه خداوند بر او منت نهاد و آن ستمكار سركش را برده او قرار داد بعد از آنكه مالك او بود ، خداوند ملتى را به خاطر او رحمت كرد و اينها همه از صبر بود و اين چنين در اثر صبر آدمى به نيكىها مىرسد اكنون صبر كنيد تا پاداش بگيريد .\r\n4 - حمزة بن حمران گويد : امام باقر عليه السّلام فرمود : بهشت را با صبر و شكيبائى و تحمل مكروهات مىتوان بدست آورد ، اينك هر كس در مشكلات دنيا صبر كند وارد بهشت مىگردد ، ولى جهنم همه از مشتهيات و لذت‌ها بدست مىآيد ، و هر كس دنبال لذت‌ها برود وارد دوزخ مىگردد .\r\n5 - ابو سيار گويد : امام صادق عليه السّلام فرمود : هر گاه مؤمن وارد قبرش شود نماز در طرف راست و زكات در طرف چپ او قرار دارد ، نيكى بالاى سرش و صبر هم در گوشه‌اى قرار دارد ، هنگامى كه فرشتگان مىآيند از وى سؤال كنند صبر به نماز و زكات و نيكيها مىگويد اگر از شما كارى ساخته نيست كنار رويد تا من بيايم .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n6 - عبد اللَّه بن ميمون از امام صادق عليه السّلام روايت مىكنند كه على عليه السّلام وارد مسجد شدند و مشاهده كردند مردى با حالت حزن كنار در مسجد ايستاده است ، امير المؤمنين عليه السّلام به او فرمودند چرا محزون هستيد ، گفت : يا امير المؤمنين پدر و برادرم را از دست داده‌ام ، و ترسى مرا گرفته و از اين جهت محزون هستم .\r\nامير المؤمنين عليه السّلام فرمود : تقوى داشته باشيد و از خداوند بترسيد ، و صبر پيشه كنيد ، كه صبر در كارها مانند سر در جسد مىباشد ، هر گاه سر نباشد بدن فاسد مىگردد ، و هر گاه آدمى در كارها صبر نداشته باشد ، كارها از هم مىپاشيد .\r\n7 - سماعة بن مهران گويد : ابو الحسن عليه السّلام به من فرمودند : چرا به حج نمىروى ، گفتم : قربانت گردم قرض زيادى دارم و مال خود را هم از دست داده‌ام ، و اينك دينى كه بر گردن دارم مرا بيشتر از دست رفتن مال رنج مىدهد .\r\nاينك اگر يكى از اصحاب ما مرا با خود به حج ببرد و يا مخارج حج را بدهد حج خواهم گذارد ، امام عليه السّلام فرمود : اگر صبر كنى حالت بهتر خواهد شد و ديگران به حالت غبطه خواهند خورد ، و اگر هم صبر نكنى باز هم خداوند مقدرات خود را انجام مىدهد در اينجا چه راضى باشى و يا راضى نباشى كارها جريان خود را طى مىكنند .\r\n8 - اصبغ بن نباته گويد : امير المؤمنين عليه السّلام فرمود : صبر بر دو قسم است صبر در هنگام مصيبت كه بسيار زيبا و با اهميت است ، و بهتر از اين صبر در برابر محرمات خداوند مىباشد ، هر گاه به حرامى برخورد كرديد و صبر نموديد و آلوده به آن نشديد كار بزرگى كرده‌ايد .\r\nذكر هم بر دو گونه مىباشد ياد خداوند در هنگام مصيبت ، و مهمتر از آن ياد كردن خداوند در هنگامى كه آدمى مىخواهد به گناه آلوده گردد ، و در اينجا ياد خدا كند دست از گناه و آلودگى باز دارد ، و ياد خداوند مانع از ارتكاب آن عمل گردد .\r\n9 - عرزمى از امام صادق عليه السّلام روايت مىكند كه رسول خدا صلى اللَّه عليه و آله فرمود : زمانى خواهد آمد كه كسى در آن به حكومت نمىرسد مگر اينكه مرتكب قتل و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nخونريزى شود ، و يا ظلم و ستم كند و سركشى و تعدى نمايد .\r\nدر آن زمان كسى به ثروت و مال نخواهد رسيد مگر اينكه مال ديگران را غصب كند ، و بخل داشته باشد و از بذل مال دريغ كند ، و در آن زمان كسانى دوست پيدا مىكنند ، كه از دين دست بردارند و دنبال هوى و هوس بروند .\r\nهر كس آن زمان را درك كند و بر فقر و نادارى صبر نمايد در حالى كه مىتواند خود را توانگر كند و مال بدست آورد ، و بر دشمنى صبر مىكند در حالى كه مىتواند دوستى نمايد و در ذلت شكيبائى دارد در حالى كه مىتواند خود را عزيز سازد ، خداوند به اين افراد پاداش پنجاه صديق را مىدهد .\r\n10 - ابو حمزه گويد : امام باقر عليه السّلام فرمود : هنگامى كه وفات پدرم على بن الحسين عليه السّلام رسيد مرا به سينه خود چسبانيد و گفت اى فرزند من تو را وصيت مىكنم به وصيتى كه پدرم مرا به آن وصيت كرد و آن اين است اى فرزند در حق صابر باش اگر چه تلخ باشد .\r\n11 - امام باقر عليه السّلام فرمود : صبر بر دو نوع است ولى بهترين صبر شكيبائى در برابر فعل حرام است .\r\n12 - على عليه السّلام فرمودند : رسول خدا صلى اللَّه عليه و آله فرمود : صبر بر سه نوع است صبر در مقابل طاعت ، صبر در برابر معصيت ، هر كس در برابر مصيبت صبر كند تا خداوند او را آرامش دهد خداوند سيصد درجه پاداش به او مىدهد .\r\nفاصله بين آن درجه‌ها از يك ديگر به اندازه فاصله بين زمين و آسمان مىباشد ، و هر كس بر طاعت صبر كند ، خداوند پاداش ششصد درجه به او مىدهد كه فاصله هر درجه از عرش تا فرش مىباشد .\r\nهر كس بر معصيت صبر كند ، و خود را از گناه نگهدارد و آلوده به معصيت نگردد ، خداوند متعال ثواب نهصد درجه به او مىدهد كه فاصله هر يك از آن درجات با درجه ديگر به اندازه فاصله قعر زمين تا منتهاى عرش مىباشد .\r\n13 - يونس بن يعقوب گويد : امام صادق عليه السّلام به من امر كردند تا نزد مفضل بروم و او را در مرگ اسماعيل تسليت بگويم ، فرمود : مفضل را سلام برسانيد و\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبگوئيد ما به مرگ اسماعيل گرفتار شديم ولى صبر كرديم ، تو هم صبر كن همان گونه كه ما صبر نموديم ، ما چيزى را مىخواستيم و خداوند چيزى ديگر را اراده كرده بود ، ما هم در اينجا تسليم امر خداوند شديم .\r\n14 - ابو حمزه ثمالى گويد : امام صادق عليه السّلام فرمود : هر كس از مؤمنان گرفتارى پيدا كند و صبر پيشه نمايد خداوند پاداش هزار شهيد به او مىدهد .\r\n15 - عبد اللَّه بن سنان گويد : امام صادق عليه السّلام فرمود : رسول خداوند صلى اللَّه عليه و آله فرمودند : خداوند متعال فرمود : من دنيا را بين بندگان خودم به قرض نهاده‌ام ، هر كس از آن به من قرض بدهد من به هر يك از ده تا هفتصد برابر خواهم داد ، اينك هر چه مىخواهد بر دارد .\r\nاما اگر كسى به من قرض ندهد به زور و غلبه از او خواهم گرفت ، و بعد سه چيز به آنها مىدهم كه اگر يكى از آنها را به فرشتگان خود مىدادم راضى مىشدند ، و بعد اين آيه شريفه را تلاوت كردند   « الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ »   .\r\nاين يكى از آن خصلت‌ها مىباشد ، و رحمت خصلت دوم محسوب مىگردد ،  وَ أُولئِكَ هُمُ الْمُهْتَدُونَ  خصلت سوم مىباشد ، بعد از اين امام عليه السّلام فرمودند : اين خصلت‌ها براى كسانى است كه از آنها به زور و قهر گرفته باشند .\r\n16 - يكى از اصحاب از امام صادق عليه السّلام روايت مىكند كه فرمود : ما صابر هستيم ولى شيعيان ما از ما صابرتر مىباشند ، عرض كردم قربانت گردم چگونه شيعيان شما از شما صابرتر هستند ، فرمود ما مىدانيم و صبر مىكنيم و آنها صبر مىكنند و نمىدانند چه خواهد شد .\r\n17 - علاء بن فضيل گويد : امام صادق عليه السّلام فرمود : صبر در مقابل ايمان مانند سر در برابر بدن مىباشد ، هر گاه سرى نباشد بدنى نخواهد بود ، و همين گونه هر گاه صبرى نباشد ايمانى نيست .\r\nعبد اللَّه سراج گويد : امام سجاد عليه السّلام فرمود : صبر در مقابل ايمان مانند سر در مقابل بدن است ، كسى كه صبر ندارد ايمان ندارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n18 - سماعه گويد : امام صادق عليه السّلام فرمود : خداوند به گروهى نعمت بخشيد ولى آنها سپاسگزارى نكردند در نتيجه آن نعمت‌ها براى آنها و بال شد ، و از آن طرف گروهى را مبتلا فرمود و آنها صبر كردند ، و بعد آن گرفتاريها براى آنان تبديل به نعمت گرديد .\r\n19 - ابان از امام صادق عليه السّلام روايت مىكند كه آن جناب در تفسير آيه  « يا أَيُّهَا الَّذِينَ آمَنُوا اصْبِرُوا وَ صابِرُوا »  فرمود : يعنى در مصيبت‌ها صبر كنيد .\r\n20 - يكى از روات نقل مىكند كه امام فرمود : اگر صبر قبل از گرفتاريها خلق نشده بود ، مؤمن از هم مىشكافت همان گونه كه تخم مرغ هنگام برخورد به سنگ شكسته مىگردد .\r\n21 - جابر گويد : از امام باقر عليه السّلام سؤال كردم خداوند تو را رحمت كند صبر جميل چيست ، فرمود : صبر جميل آن است كه به مردم شكايت نكنى .\r\n22 - ابو النعمان از امام صادق عليه السّلام روايت مىكند كه فرمود : هر كس براى مشكلات دنيا صبر نكند ناتوان مىباشد .\r\n23 - رسول اكرم صلى اللَّه عليه و آله فرمود : هر كس گرفتاريها را بشناسد بر آنها صبر مىكند ، و هر كس آنها را نشناخت ناراحت مىگردد .\r\n24 - ابن مسكان گويد : امام صادق عليه السّلام فرمود : در مصيبتها صبر نمائيد ، و بعد فرمود : هنگامى كه قيامت بر پا شود منادى فرياد مىكند صابران كجا هستند در اينجا گروهى از ميان مردم حركت مىكنند و خود را معرفى مىنمايند .\r\nبار ديگر منادى صدا مىزند كه متصبران كجا مىباشند ، در اينجا نيز گروهى بر مىخيزند و خود را معرفى مىكنند ، راوى گويد : عرض كردم قربانت شوم صابران كيانند و متصبران كدام افراد هستند فرمود : صابران كسانى مىباشند كه واجبات را انجام مىدهند و متصبران آنها هستند كه از حرام دست باز داشتند و دنبال كارهاى زشت نرفتند .\r\n25 - امام عليه السّلام در تفسير آيه شريفه   « جَنَّاتُ عَدْنٍ يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ بِما صَبَرْتُمْ  \r\n\r\n","description":"","footnote":"","page_name":" 124 ","page_number":124},
  {"content":"\r\n\r\n فَنِعْمَ عُقْبَى الدَّارِ »  فرمودند : اين آيه در باره ائمه اطهار عليهم السّلام و شيعيان صابر آنها نازل شده است .\r\n26 - امام صادق عليه السّلام در تفسير آيه شريفه  « أُولئِكَ يُؤْتَوْنَ أَجْرَهُمْ مَرَّتَيْنِ بِما صَبَرُوا »  فرمود : آنها امامان عليهم السّلام هستند .\r\n27 - ازدى گويد : امام صادق عليه السّلام فرمود : آگاه باشيد كه فرمان‌ها از آسمان به طرف زمين فرود مىآيند آنها مانند باران بر زمين مىريزند و به هر كس اصابت مىكنند هر انسانى به اندازه خود زياد و يا كم از آن استفاده مىكنند ، و به مال و اولاد و يا به سلامتى خود مىرسند .\r\nهر گاه به يكى از شما در خانواده و يا مال و يا خودتان مصيبتى وارد شد و يا در نزد ديگرى غفلتى مشاهده كرديد فورا او را سرزنش نكنيد .\r\nمرد مسلمان هرگز پستى كسى را آشكار نمىكند و احدى را تحقير نمىسازد ، و خود را از بازگوئى اسرار مردم نگه مىدارد ، و هر گاه از كسى سخن بگويند او خود را نگه مىدارد ، و در نزد افراد پست آبروى كسى را نمىبرد .\r\nاو مانند بازيگرى است كه انتظار دارد اولين تيرش به هدف بخورد ، و غنيمت ببرد ، و زيان را از وى دفع كند ، مرد مسلمان هم كه از خيانت و دروغ دورى مىكند انتظار يكى از دو نيكىها را دارد ، يا منتظر مرگ است كه بهتر از او در نزد خداوند براى او نيست .\r\nيا منتظر روزى خداوند است كه در نتيجه آن صاحب فرزند و مال مىگردد ، و دين و مقام خود را هم حفظ مىكند ، مال و فرزندان از حاصل دنيا هستند و عمل صالح حاصل آخرت مىباشد ، و گاهى خداوند آن دو را با هم جمع مىكند .\r\n28 - ابن علوان گويد : امام باقر عليه السّلام از پدرش از على عليه السّلام روايت مىكند كه فرمود : مردى به حقيقت ايمان نمىرسد مگر اينكه در او سه خصلت باشد ، فهم در دين ، صبر در مصيبت‌ها و برنامه‌ريزى درست در زندگى .\r\n29 - ثمالى از امام باقر عليه السّلام روايت مىكند كه فرمود : هر بنده‌اى بين سه چيز قرار دارد ، گرفتارى ، قضا و سرنوشت ، و نعمت ، در هنگام گرفتارى بايد صبر كند ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nو در باره سرنوشت و قضاء بايد تسليم شود ، و در برابر نعمت بايد سپاسگزارى نمايد .\r\n30 - حارث اعور روايت مىكند امير المؤمنين عليه السّلام فرمودند مسلمانى با سه چيز كامل مىگردد ، فهميدن احكام دين ، حسن تدبير در امور زندگى ، و صبر در مصيبت‌ها .\r\n31 - عبد اللَّه بن سنان گويد : از امام صادق عليه السّلام شنيدم فرمود : رسول خدا صلى اللَّه عليه و آله فرمود : خداوند متعال مىفرمايد : من دنيا را بين بندگان خود تقسيم كردم ، اكنون هر يك از آنها كه به من وام بدهد من به هر يك از آنها تا هفتصد برابر مىدهم .\r\n32 - امام صادق عليه السّلام فرمود : على عليه السّلام در وصيت خود به فرزندش محمد حنفيه گفتند از عجب و خودخواهى دورى كنيد و از بد اخلاقى و بىتابى خود را نگهداريد ، اگر داراى اين خصلت‌ها نباشيد در ميان مردم دوست پيدا نخواهى كرد ، و همه از شما كناره‌گيرى مىكنند .\r\n33 - امام رضا عليه السّلام از پدرانش عليهم السّلام روايت مىكند كه امام سجاد عليه السّلام فرمود :\r\nمردم سه چيز را از سه كس ياد گرفتند صبر را از ايوب ، شكر را از نوح ، و حسد را از فرزندان يعقوب .\r\n34 - عمر بن على از پدرش على عليه السّلام روايت مىكند كه رسول خدا صلى اللَّه عليه و آله فرمود : علامت صابر سه چيز است ، اول اينكه تنبلى نمىكند ، دوم اينكه خسته نمىشود ، سوم از خداوند شكايت نمىكند .\r\nزيرا اگر او كسالت پيدا كند حق را ضايع خواهد كرد ، و اگر خسته و افسرده گردد حق شكرگزارى را بجاى نخواهد آورد ، و اگر از خداوند شكايت نمايد از وى نافرمانى كرده است .\r\n35 - ابو حمزه ثمالى روايت مىكند كه امام باقر عليه السّلام فرمود : رسول خدا صلى اللَّه عليه و آله فرمودند : هر گاه روز قيامت شود خداوند همه مردم را در يك جا جمع مىكند ، و بعد منادى فرياد مىزند در حالى كه همه آن را مىشنوند ، منادى مىگويد اهل صبر كجا هستند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nدر اين هنگام گروهى از جاى خود حركت مىكنند ، در اينجا جماعتى از فرشتگان از آنها استقبال مىكنند و مىگويند صبر شما چه بود آنها مىگويند ما نفس خود را در اطاعت خداوند به صبر واداشتيم و در معصيت او هم صبر كرديم ، در اين هنگام منادى صدا مىزند راه آنها را باز كنيد تا وارد بهشت گردند و حسابى براى آنها نيست .\r\n36 - امام هادى عليه السّلام از پدرانش عليهم السّلام روايت مىكند كه امام صادق عليه السّلام در تفسير آيه شريفه فصبر جميل فرمود : يعنى صبرى كه در آن شكايتى وجود ندارد .\r\n37 - رسول اكرم صلى اللَّه عليه و آله از جبرئيل پرسيد تفسير صبر چيست ، فرمود : در مشكلات صبر كنيد همان گونه كه در هنگام آسايش صبر مىكنيد ، در فقر صبر نمائيد همانطور كه در توانگرى صبر مىنمائيد در وقت گرفتارى صبر داشته باشيد همان گونه كه در وقت تندرستى و سلامتى صبر مىكنيد و از حالات خود نزد مردم شكايت نكنيد .\r\n38 - ابن سنان از حضرت صادق عليه السّلام روايت مىكند كه فرمود : هر گاه مؤمن را در قبرش بگذارند نماز در طرف راست ، و زكات در طرف چپ و نيكى بالاى سرش قرار خواهند گرفت ، و صبر هم در كنارى قرار مىگيرد ، هنگامى كه فرشتگان براى سؤال مىآيند صبر به آنها مىگويند : به كمك رفيق خود برويد ، و اگر از شما كارى ساخته نيست كنار برويد تا من بيايم .\r\n39 - سكونى از امام صادق و او از پدرانش عليهم السّلام روايت مىكند كه امير المؤمنين عليه السّلام فرمود : سه چيز از ابواب خير هستند ، سخاوت نفس ، پاكى سخن ، و صبر در برابر آزار و اذيت .\r\n40 - حلبى از امام صادق عليه السّلام روايت مىكند كه فرمود خداوند متعال به داود وحى فرستاد كه به خلاده دختر اوس بشارت بده كه او در بهشت با تو همنشين خواهد بود ، داود به طرف او رفت و در خانه‌اش را كوبيد ، او بيرون شد و گفت : آيا در باره من چيزى نازل شده است .\r\nداود گفت : آرى ، گفت : آن چيست ، گفت خداوند متعال به من وحى كرده و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاطلاع داده كه تو در بهشت با من همنشين خواهى بود و اينك آمده‌ام تو را مژده دهم ، گفت : ممكن است در اينجا نامى با نام من مقارن شده باشد .\r\nداود گفت : خير مقصود خودت هستى ، گفت يا نبى اللَّه من تو را تكذيب نمىكنم ولى به خداوند سوگند در خود چنين مقامى را مشاهده نمىكنم ، داود گفت : به من خبر دهيد كه در باطن تو چه هست كه اين گونه مورد توجه قرار گرفته‌اى .\r\nخلاده گفت : اينك تو را از باطن خود اطلاع مىدهم و آن اين است كه هر مصيبتى بر من وارد شود و هر دردى كه مرا فرا گيرد ، و يا مشكلات و يا ناراحتى براى من فراهم شود و يا حاجتى و نيازى براى من پيش آيد در همه اينها صبر مىكنم .\r\nمن از خداوند درخواست نمىكنم آن مشكلات و شدائد را از من بر طرف كند ، تا آنگاه كه خداوند آنها را از من رفع سازد ، و مرا به عافيت و رفاه برساند ، و من از خداوند چيزى در مقابل آنها نمىخواهم ، در هر حال خداوند را سپاس مىگويم ، داود گفت : از همين جا به اين مقام رسيدى .\r\nامام صادق عليه السّلام بعد از اين فرمودند : و اين است دينى كه خداوند براى بندگان شايسته خود پسنديده است .\r\n41 - روايت شده كه صبر در هنگام گرفتارى بسيار نيكو و زيبا مىباشد ، و بهتر از آن صبر در برابر محرمات مىباشد .\r\nروايت شده هنگامى كه روز قيامت بر پا شود ، منادى ندا مىكند صابران كجا هستند ، در اينجا گروهى از مردم بر مىخيزند به آنها گفته مىشود برويد و بدون حساب وارد بهشت گرديد ، فرشتگان از آنها استقبال مىكنند و سؤال مىكنند اعمال شما چه بود ، مىگويند ما در طاعت و معصيت خدا صبر مىكرديم ، مىگويند آرى اين است پاداش عاملان .\r\nروايت شده كه در وصيت‌هاى پيامبران آمده بر حق صابر باشيد اگر چه تلخ باشد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nدر روايت آمده كه يقين يك درجه بالاتر از ايمان است ، و صبر از يقين بالاتر مىباشد .\r\nروايت شده هر كس در حق صابر باشد خداوند بهتر از آن به او عوض مىدهد .\r\nدر روايت آمده كه خداوند به رسول خدا صلى اللَّه عليه و آله وحى فرستاد كه من تو را به رفتار با مردم امر مىكنم همان گونه كه در انجام فرائض به شما امر كرده‌ام .\r\nروايت شده كه مؤمن كتمان و حفظ اسرار را از خداوند آموخته است ، و رفتار با مردم را از پيامبر فرا گرفته و صبر در هنگام سختىها و آسانيها را از امام تعليم گرفته است .\r\nروايت شده كه امام عليه السّلام در تفسير آيه شريفه  « اصْبِرُوا وَ صابِرُوا وَ رابِطُوا  . . .  لَعَلَّكُمْ تُفْلِحُونَ »  فرمود : بر طاعت خدا و امتحان او صبر كنيد ، در اطاعت از پيامبر و كسى كه در جاى او قرار مىگيرد همديگر را به صبر توصيه نمائيد و از اين دو طريق منحرف نشويد و با هم رابطه برقرار كنيد ، و حتما رستگار خواهيد شد .\r\nاز عالم عليه السّلام روايت شده كه فرمود : صبر در هنگام سلامتى و رفاه مهمتر است از صبر در هنگام گرفتارى و پريشانى مقصود اين است كه صبر در هنگام وسعت زندگى و فراهم بودن همه وسائل و استفاده از لذائذ آماده است ولى آدمى صبر مىكند و در حرام وارد نمىشود بسيار مهم مىباشد .\r\nروايت شده كه مؤمن به سه خصلت شايستگى پيدا مىكند و پاك مىگردد ، فهم و درك در مسائل دينى ، اندازه‌گيرى در امور زندگى و حسن معيشت ، و صبر در مشكلات .\r\n42 - امام صادق عليه السّلام فرمود : صبر و شكيبائى باطن بندگان را پر از نور و پاكى مىكند و بىتابى و شكايت دل آدم را پر از تاريكى و ترس مىگرداند ، همه مردم ادعاى صبر دارند ولى فقط صبر و شكيبائى در نزد بندگان خاضع پروردگار به ثبوت مىرسد ، و آنها هستند كه در مشكلات صبر مىكنند .\r\nهمه خود را صابر نشان مىدهند و جزع و بىتابى را انكار مىكنند جزع و\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nاضطراب و عدم صبر منافقان را رسوا مىكند ، زيرا محنت‌ها و مصيبت‌ها هنگامى كه فرود مىآيند از نيت‌ها خبر مىدهند در اينجا راستگو و دروغگو از هم شناخته مىشوند و درون‌ها آشكار مىگردند .\r\nصبر در حقيقت مانند آب تلخى است كه كام انسان را تلخ مىكند و صابر همواره در سختى زندگى مىكند و زندگى پيوسته براى او تلخ است ، اما اگر آدمى در اضطراب بسر برد آن را صبر نمىگويند ، اما جزع و بىتابى در واقع اضطراب دل و عدم آرامش و سكون مىباشد .\r\nشخص مضطرب همواره در غم و اندوه بسر مىبرد و جزع و بىتابى مىكند ، آرامش ندارد ، حالات او همواره در حال تغيير است ، و هر حادثه‌اى كه در آن خضوع و بازگشت و تضرع بسوى خداوند نباشد و آدمى در آن حادثه به خداوند توجه نكند او را بىتاب و بىصبر مىگويند .\r\nصبر آبى است كه آغاز آن تلخ و پايان آن شيرين مىباشد ، هر كس به پايان آن توجه كند موفق مىگردد ، و هر كس به اوائل توجه نمايد توفيق پيدا نمىكند ، هر كس قدر صبر را بداند همواره در انتظار امرى خواهد بود تا صبر كند خداوند در داستان موسى و خضر مىگويد :  وَ كَيْفَ تَصْبِرُ عَلى ما لَمْ تُحِطْ بِهِ خُبْراً  ، خضر به موسى گفت : از مطلبى كه اطلاع ندارى چگونه مىتوانى صبر كنى .\r\nهر كس در برابر مكروهات صبر كند و به كسى شكايت نبرد و جزع و بىتابى نداشته باشد و اسرار خود را فاش نسازد او از صابران به حساب مىآيد و بهره‌اش همان است كه خداوند فرمود :  وَ بَشِّرِ الصَّابِرِينَ  يعنى آنها را به بهشت و مغفرت مژده بدهيد .\r\nهر كس با خوشحالى از گرفتاريها استقبال كند و با وقار و آرامش و سكون صبر پيشه كند ، و از طبقات خاص و صابران ويژه محسوب مىگردد و بهره‌اش همان است كه خداوند فرمود :  إِنَّ اللَّهَ مَعَ الصَّابِرِينَ *  .\r\n43 - آدم بن عيينه گويد : از امام صادق عليه السّلام شنيدم فرمود : چه بسا يك ساعت صبر خوشحالى زيادى را براى انسان مىآورد و چه بسا لذت زود گذرى كه\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nبراى آدمى اندوه و غم طولانى ايجاد مىكند .\r\n44 - امام رضا عليه السّلام از امام سجاد سلام اللَّه عليه روايت مىكند كه فرمود : شما اگر براى بدست آوردن پنج چيز به مسافرت برويد و آنها را بدست بياوريد ارزش دارند ، و آنها عبارتند از : هيچ بنده‌اى نبايد از كسى بترسد مگر از گناهش .\r\nجز از خداوند از كسى ديگر اميد نداشته باشد ، اگر چيزى نمىداند بدون حياء و شرم در جواب سائل بگويد نمىدانم ، و صبر در برابر ايمان مانند سر در برابر بدن مىباشد ، و ايمان ندارد كسى كه صبر ندارد .\r\nعلى عليه السّلام از رسول خدا صلى اللَّه عليه و آله روايت مىكند كه فرمود : صبر بر سه قسم است صبر در مصيبت ، و صبر در طاعت ، و صبر بر معصيت ، هر كس در مصيبت صبر كند خداوند به او سيصد درجه پاداش عطا مىكند كه بين هر درجه با درجه ديگر به اندازه بين زمين و آسمان است .\r\nهر كس در طاعت صبر كند خداوند به او ششصد درجه مقام مىدهد كه بين هر درجه تا درجه ديگر به اندازه عرش تا فرش است ، و هر كس در معصيت صبر كند خداوند به او هفتصد درجه عطا مىكند كه فاصله آنها خيلى زياد مىباشد .\r\nامير المؤمنين عليه السّلام فرمود : اى مردم صبر پيشه كنيد ، زيرا هر كس صبر ندارد دين ندارد ، و نيز فرمود : اگر صبر كنيد مقدرات در باره شما جارى خواهد شد و شما ماجور مىشويد ، ولى اگر صبر نكنيد و بىتابى نمائيد مقدرات خواهد گذشت و شما گناهكار محسوب مىگرديد .\r\nامام صادق عليه السّلام فرمود : صبر سرآمد ايمان است ، و نيز فرمود : صبر از ايمان مانند سر در بدن است ، هنگامى كه سر برود بدنى نخواهد بود و همين طور اگر صبر نبود ايمانى هم نخواهد بود .\r\nرسول خدا صلى اللَّه عليه و آله فرمود : خداوند متعال مىفرمايد : هر گاه به يكى از بندگانم مصيبتى در مال و يا فرزندان و يا بدن او وارد كنم ، و بعد او صبر كند من شرم دارم بعد از آن براى وى محكمه تشكيل دهم و يا حساب و كتابى براى وى در نظر بگيرم .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاز محمد بن على عليهما السّلام سؤال شد صبر جميل چيست ، فرمود : صبرى كه در آن شكايت نباشد و بعد فرمود : شكايت كه گشايشى در كارها ايجاد نمىكند ، شكايت و بىتابى دوست را محزون مىكند و دشمن را خوشحال مىگرداند .\r\nعلى عليه السّلام فرمود : حسن خلق ، نيكى ، و حلم از اخلاق پيامبران به شمار مىروند و نيز فرمود : زمانى خواهد آمد كه حكومت استقرار پيدا نمىكند مگر با ظلم و جور و كشتن مردم ، و مالى بدست نمىآيد مگر به بخل ، و رفاقت حاصل نمىگردد مگر با پيروى از هواى نفس و خروج از دين يعنى همه دوستىها روى اغراض دنيوى مىباشد .\r\nهر كس آن زمان را درك كند و بر فقر صبر نمايد در حالى كه توانائى دارد مال بدست بياورد ، و يا در ذلت صبر نمايد در حالى كه مىتواند عزّت پيدا كند ، و بر دشمنى مردم صبر نمايد در حالى كه توانائى دارد محبت مردم را جلب سازد خداوند به اين گونه مردمان پاداش پنجاه صديق را مىدهد .\r\nرسول اكرم صلى اللَّه عليه و آله فرمود : هر يك از مؤمنان كه گرفتار شوند و صبر نمايند خداوند پاداش هزار شهيد را به آنها مىدهد و نيز فرمود : بىتابى در هنگام مصيبت همه‌اش محنت است .\r\nرسول خدا صلى اللَّه عليه و آله فرمود : هر نعمتى غير از بهشت كوچك مىباشد ، و هر بلائى غير از آتش آسان است .\r\n45 - جابر گويد : به امام صادق عليه السّلام عرض كردم صبر جميل چيست فرمود :\r\nآن صبرى است كه در آن به مردم شكايت نشود ، ابراهيم يعقوب را به طرف يك راهب فرستاد تا كارى كه داشت انجام دهد هنگامى كه راهب او را ديد خيال كرد ابراهيم است .\r\nاو فورا جلو دويد و او را در بغل گرفت ، و گفت اى خليل خدا خوش آمديد ، يعقوب گفت : من ابراهيم نيستم بلكه يعقوب بن اسحاق بن ابراهيم مىباشم ، راهب گفت : پس چرا من شما را بزرگ مىبينم گفت غم و اندوه مرا به اين روز انداخته است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nيعقوب هنوز در كوچك نگذشته بود كه خداوند به او وحى كرد اى يعقوب شكايت مرا به بندگان بردى ، يعقوب در همان كنار در به سجده افتاد و گفت : بار خدايا ديگر آن سخن را نخواهم گفت خداوند هم به او وحى كرد من از تو گذشتم ديگر اين سخن را بر زبان جارى مكن .\r\nبعد از اين يعقوب هر چه بر سرش آمد به مردم چيزى نگفت و از مشكلات و سختيهاى روزگار سخنى بر زبان جارى نكرد ، و تا آنجا كه در داستان فرزندش يوسف گفت : من از حزن و اندوه خود به خداوند شكايت مىبرم و مىدانم آنچه از طرف خدا آمده ولى شما نمىدانيد .\r\n46 - امير المؤمنين عليه السّلام فرمودند : صبر بر دو نوع است صبر در هنگام مصيبت كه بسيار خوب است و بهتر از آن صبر در هنگام رسيدن به حرام است ، و ذكر هم دو قسم مىباشد ، ذكر خداوند در هنگام مصيبت و بزرگتر از آن ياد خدا در هنگام برخورد با حرام مىباشد كه ياد خدا او را از حرام باز مىدارد .\r\n47 - داود بن فرقد از امام صادق عليه السّلام روايت مىكند كه خداوند متعال به موسى بن عمران عليه السّلام وحى فرستاد و گفت : من مخلوقى محبوب‌تر از بنده مؤمن خود نيافريده‌ام ، من او را گرفتار مىكنم تا به آنچه براى او خير است برسد .\r\nمن او را از چيزهائى كه براى او خيرى دارد مخفى مىدارم و به او اميد مىدهم آنچه را كه براى او خير مىباشد من به حال بنده مؤمن خود آگاه مىباشم ، او بايد به حكم من راضى گردد و از نعمت‌هاى من سپاسگزارى كند و در گرفتارىها صبر نمايد تا او را در برابر اين اعمال در زمره صديقان به حساب آورم .\r\n48 - امام صادق عليه السّلام فرمود : هر مؤمنى نوعى گرفتارى دارد و او بايد همواره در انتظار گرفتارىهاى زيادى باشد ، اگر او در آن گرفتاريها صبر كند خداوند او را از آن گرفتاريها عافيت مىدهد و اگر صبر نكند و بىتابى نمايد گرفتارى ديگرى به او مىرسد او بايد صبر كند و تحمل نمايد .\r\n49 - ثمالى از امام صادق عليه السّلام روايت مىكند كه فرمود : هر يك از شيعيان ما كه مبتلا گردند و صبر نمايند خداوند به آنها پاداش هزار شهيد را مىدهد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n50 - اسحاق بن عمار گويد : امام صادق عليه السّلام فرمود : اى اسحاق مصيبتى كه در آن صبر كرده‌اى و پاداش آن را هم از خداوند گرفته‌اى آن را مصيبت ندان ، مصيبت آن است كه صاحب آن از پاداش محروم گردد و صبر نداشته باشد .\r\n51 - امام صادق عليه السّلام فرمود : هر كس در هنگام گرفتارى صبر نداشته باشد ناتوان است هر نعمتى شكرى دارد و هر مشكلى آسان مىگردد ، اينك در هنگام مصيبت صبر كنيد و در فقدان اولاد و يا مال شكيبائى داشته باشيد خداوند عاريه‌ها و بخشش‌هاى خود را مىگيرد تا شما را در شكر و سپاس بيازمايد .\r\n52 - ابو بصير گويد : امام صادق عليه السّلام فرمود : خداوند به گروهى نعمت عطا كرد ، آنها شكر نكردند آن نعمت‌ها براى آنها و بال شد ، ولى گروهى را به مصيبت‌ها گرفتار فرمود و آنها صبر كردند و به نعمت رسيدند .\r\n53 - ربعى از امام صادق عليه السّلام روايت مىكند كه فرمود : صبر و گرفتارى براى رسيدن به مؤمن با هم مسابقه مىدهند و بلاء خود را به او مىرساند و او هم صبر مىكند ، گرفتارى و بىتابى هم براى رسيدن به كافر با هم مسابقه مىدهند و گرفتارى خود را به او مىرساند و او هم بىتابى مىكند .\r\n54 - امير المؤمنين عليه السّلام فرمود : پيش آمدها روزى به پايان خواهند رسيد ، هر گاه يكى از شما برايش پيش آمد سوئى شد بايد تسليم شود و صبر كند تا آن مشكل رفع گردد ، اگر بخواهيد با حيله و مكر از آن نجات پيدا كنيد گرفتار مىشويد .\r\nعلى عليه السّلام مىفرمودند : صبر در برابر ايمان مانند سر در برابر بدن مىباشد ، هر كس صبر ندارد ايمان ندارد ، و مىفرمود : صبر بر سه نوع است ، صبر در برابر مصيبت و صبر در برابر طاعت و صبر در برابر معصيت .\r\nامام صادق عليه السّلام فرمود : صبر بر دو نوع مىباشد ، صبر در هنگام گرفتارى كه بسيار زيبا هست و بهتر از آن صبر در هنگام روبرو شدن با حرام است .\r\nامام صادق عليه السّلام فرمود : با سپاسگزارى مىتوان از چيزهاى مورد علاقه زياد بدست آورد و با صبر و شكيبائى هم مىتوان از پيش آمدهاى بد كاست .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n55 - ابن عميره گويد : امام صادق عليه السّلام فرمود : از خداوند بترسيد و شكيبا باشيد ، و بدانيد هر كس صبر نكند بىتابى او را از پا در مىآورد ، و اگر در بىتابى از بين رفت پاداشى نخواهد يافت .\r\n56 - جابر عبد اللَّه گويد : امير المؤمنين عليه السّلام فرمود : از گنج‌هاى بهشت نيكى و مخفى كردن كار است ، و نيز در مشكلات و خويشتن دارى در مصائب .\r\n57 - امير المؤمنين عليه السّلام فرمود : صبر كردن تو در برابر محرمات آسان‌تر است از صبر نمودن تو در عذاب قبر ، و هر كس براى خدا صبر كند به او خواهد رسيد .\r\n58 - على عليه السّلام فرمود : صبر بر دو نوع مىباشد ، صبر بر آنچه خوشت نمىآيد ، و صبر از آنچه از آن خوشت مىآيد .\r\nعلى عليه السّلام فرمود : صبور پيروزى را از دست نخواهد داد اگر چه زمان آن طول بكشد .\r\nامير المؤمنين سلام اللَّه عليه فرمود : هر كس را صبر نجات ندهد ، بىتابى او را هلاك مىكند .\r\nعلى عليه السّلام فرمود : هر گاه سختى به انتهاء رسيد فرج حاصل مىگردد ، هنگامى كه حلقه‌هاى گرفتارى تنگ شوند در آنجا گشايش پيش مىآيد .\r\n59 - رسول خدا صلى اللَّه عليه و آله فرمود : با صبر مىتوان به فيروزى رسيد و راه نجات پيدا كرد ، هر كس درى را بكوبد آخر آن در باز مىگردد .\r\nعلى عليه السّلام فرمود : صبر مركبى است كه از پا در نمىافتد ، و قناعت شمشيرى است كه كند نمىگردد فرمود : بهترين عبادت صبر و سكوت و انتظار فرج مىباشد .\r\nعلى عليه السّلام فرمود : صبر سپرى است كه آدمى را از فقر و پريشانى نگه مىدارد ، و نيز فرمود : هر كس سوار مركب صبر شد هدايت مىگردد و در ميدان پيروز مىشود .\r\n60 - امام صادق عليه السّلام فرمود : آزاد در همه حال آزاد است ، و اگر گرفتار مصيبتى شد صبر مىكند ، و اگر مصيبت‌ها پشت سر هم بر او فرود آيند كمرش خم\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنمىگردد ، و اگر اسير و مقهور گردد ، بار ديگر مشكلات و سختيها تبديل به آسايش مىگردند .\r\nيوسف صديق و امين عليه السّلام اندوهش به او زيان نرسانيد ، اگر چه او را به بردگى گرفتند و مقهور و اسير گرديد ، تاريكى چاه و وحشت آن و سختىهائى كه در آنجا به او رسيد او را زيان نرسانيد ، و آن حاكم ستمگر را برده او نمود ، پس از اينكه مالك او بود .\r\nخداوند او را به عنوان پيامبر مبعوث فرمود : و امتى را به خاطر او مورد ترحم قرار داد ، و صبر هم اين چنين عواقب نيكى دارد ، اينك صبر كنيد تا پيروز شويد ، و مواظب صبر باشيد تا خداوند متعال به شما پاداش بدهد .\r\n61 - امام باقر عليه السّلام فرمود : هر كس صبر كند و كلمه استرجاع بر زبان جارى نمايد ، و در هنگام مصيبت خداوند را سپاس گويد ، به هر چه خداوند براى او مقدر كرده راضى شود اجرش با خداوند خواهد بود اما اگر صبر نكند قضاء خدا بر او جريان پيدا مىكند و مورد مذمت قرار مىگيرد و اجرش هم ضايع مىشود .\r\n62 - امام عليه السّلام فرمود : هر بنده مسلمانى كه گرفتارى پيدا كند و صبر نمايد خداوند پاداش هزار شهيد براى او مىنويسد .\r\nابو الحسن عليه السّلام فرمود : خداوند هر كس را به مصيبتى گرفتار كند و او در آن مصيبت صبر كند پاداش هزار شهيد را خواهد داشت .\r\nعلى عليه السّلام فرمود : سرشت مؤمن بر اين است كه در مشكلات صبر كند .\r\n\r\n63 در توكل ، رضا و تسليم\r\n1 - ابو حمزه ثمالى گويد : امام على بن الحسين عليهما السّلام فرمود : از منزل بيرون شدم تا به ديوارها رسيدم و به آن تكيه دادم ، در اين هنگام مردى ظاهر شد كه دو جامه سفيد در بر داشت و در مقابل من قرار گرفت و به من نگاه مىكرد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبعد از اين گفت : اى على بن الحسين چرا شما را محزون مىنگرم ، آيا براى دنيا محزون هستى كه روزى خداوند به نيكوكار و بدكار مىرسد ، گفتم : براى مال دنيا ناراحت نيستم ، و مطلب همان است كه شما آن را بر زبان جارى كرديد .\r\nگفت : پس براى آخرت اندوهگين هستى ، او هم وعده‌اى درست و يك سلطان قاهرى در آن حكومت خواهد كرد ، گفتم : براى اين هم غصه نمىخورم و مطلب همان گونه است كه مىگوئى پرسيد پس چرا غم و غصه داريد و ناراحت هستيد .\r\nفرمود : از فتنه فرزند زبير و گرفتارى مردم مىترسم ، او خنديد و بعد گفت :\r\nاى على بن حسين آيا ديده‌اى كسى از خداوند خواسته‌اى داشته باشد و دعا كند خداوند او را اجابت نكند گفتم : خير گفت : آيا ديده‌اى كسى به خدا توكل كند خدا او را كفايت نكند ، گفتم : خير بعد گفت : آيا مشاهده كرده‌اى كسى از خدا چيزى بخواهد و خدا به او ندهد گفتم خير ، و بعد از نظرم ناپديد شد .\r\n2 - مفضل از امام صادق عليه السّلام روايت مىكند كه فرمود : خداوند به داود وحى كردند هر بنده‌اى كه در خانه من بيايد و به من توسل پيدا كند و به مخلوقات من توجه نداشته باشد من اين را از نيت او مىدانم و راز دل او را مىشناسم .\r\nبعد از اين اگر همه آسمانها و زمين هم با او مكر كنند براى وى راه بيرون شدن از آن مكرها را فراهم مىكنم ، و اگر بنده به مخلوقات من روى بياورد و به آنها توسل جويد او را هم از نيتش مىشناسم و همه اسباب و وسائل را از او قطع مىكنم و او را بر زمين فرو مىبرم و باكى ندارم كه هر جا برود و هلاك گردد .\r\n3 - عبد الرحمن بن كثير گويد : امام صادق عليه السّلام فرمود : عزّت و توانگرى در حال حركت مىباشند ، و هر جا به توكل رسيدند در آنجا وطن مىكنند .\r\n4 - عبد اللَّه بن سنان گويد : امام صادق عليه السّلام فرمود : هر بنده‌اى كه به طرف خداوند برود و به آنچه مورد علاقه خدا مىباشد ، روى آورد ، خداوند هم به او توجه مىكند و به كارهاى مورد علاقه او مىرسد ، و هر كس به خداوند چنگ بزند خداوند هم او را نگه مىدارد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nهر كس مورد نظر خدا قرار گرفت و در حصار او در آمد باكى ندارد كه اگر آسمان بر زمين فرود آيد ، و يا حادثه‌اى در زمين پديد آيد و همه را فرا گيرد او در حزب خدا قرار دارد و از هر بلائى مصون است ، مگر خداوند نفرموده  إِنَّ الْمُتَّقِينَ فِي مَقامٍ أَمِينٍ  .\r\n5 - على بن سويد از ابو الحسن اول عليه السّلام روايت مىكند كه از آن حضرت از تفسير آيه شريفه سؤال كردم ، فرمود : توكل درجاتى دارد يكى از آنها اين است كه همه كارهاى خود را به خداوند واگذارى .\r\nخداوند هر چه برايت پيش آورد راضى باشى و بدانى كه هر چه او برايت مقدر كرده خير است و سعادت و شرفت در آن مىباشد ، و هر چه خدا حكم كرد بايد راضى شوى ، و اينك به خدا در كارها توكل داشته باش و به او اطمينان پيدا كن .\r\n6 - معاوية بن وهب گويد : امام صادق عليه السّلام فرمود : هر كس سه چيز عطا شود از سه چيز محروم نمىگردد ، هر كس موفق به دعا شد از اجابت محروم نمىشود ، و هر كس موفق به شكر و سپاسگزارى شد از زيادى نعمت محروم نخواهد شد .\r\nهر كس به توكل توفيق پيدا كرد خداوند او را كفايت مىكند ، بعد از آن فرمود : مگر در كتاب خدا نخوانده‌اى كه فرمود : هر كس به خداوند توكل كند خدا او را كفايت مىكند و در جاى ديگر فرمود : اگر شكرگزارى كنيد خداوند هم زياد مىكند و به نعمت‌هاى شما مىافزايد ، و نيز فرمود : مرا بخوانيد تا شما را اجابت نمايم .\r\n7 - حسين بن علوان گويد : در يك مجلس علم قرار گرفتيم ، و من زاد و توشه خود را در يكى از سفرها از دست داده بودم ، بعضى از ياران ما گفتند شما از كدام شخص انتظار مساعدت داريد ، من نام يك نفر را بردم .\r\nاو گفت : حاجت خود را به او نگو زيرا او خواسته‌ات را انجام نمىدهد و آرزوهايت را برآورده نمىكند ، گفتم : تو از كجا مىدانى او مرا نااميد خواهد كرد ، گفت : از امام صادق عليه السّلام شنيده‌ام كه فرمود :\r\nخداوند مىفرمايد : به عزّت و جلال خودم سوگند و به مجد و عظمت و مقام\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبلندم سوگند ياد مىكنم كه هر كس جز من از ديگرى حاجت بخواهد و به ديگران توجه كند ، آرزوهاى آنها را بر نمىآورم و آنان را نااميد مىكنم .\r\nجامه خوارى در بر آنها مىنمايم ، و آنها را در نزد مردم رسوا مىسازم ، و از مقام قرب خود دور مىگردانم ، و از نزديك شدن او به خود بازش مىدارم ، او در سختىها آرزوى كمك از ديگران را دارد در حالى كه همه سختىها در دست من مىباشد .\r\nاو از غير من آرزو مىكند و در خانه ديگرى را مىكوبد ، در حالى كه همه كليدها در دست من است و درهاى بسته را من باز مىكنم ، و در خانه من روى همه باز مىباشد ، آيا كدام يك براى رفع پريشانى و گرفتارى نزد من آمد و من او را نااميد كردم .\r\nآيا كدام كس با اميد در خانه من آمد كه من اميد او را قطع كردم ، من آرزوهاى بندگان خود را نزد خود محفوظ گذاشته‌ام آنها به اين رضايت پيدا نمىكنند و جاى ديگر مىروند ، من همه آسمان‌ها را از فرشتگان پر كرده‌ام و آنها از ذكر و تسبيح خسته نمىگردند .\r\nمن به فرشتگان امر كرده‌ام درهاى خانه مرا روى بندگان نبندند ولى مردم به گفته من اعتماد ندارند ، مگر او نمىداند اگر حادثه‌اى نابهنگام او را دريابد او هرگز قدرت ندارد آن را از خود دور گرداند و كسى بدون اجازه من توانائى ندارد او را نجات دهد .\r\nپس چرا آن بنده از من گريزان است ، و خود را با افكار و انديشه‌هاى ديگرى مشغول كرده است ، او بدون اينكه از من سؤال كند مورد بخشش من قرار گرفت ، و بعد از اينكه نعمت‌ها را از وى گرفتم و او ناتوان شد ، اينك به جاى ديگرى مىرود و از وى حوائج خود را مىخواهد و رفع پريشانى خود را طلب مىكند .\r\nآيا او انتظار دارد قبل از اينكه از من سؤال كند خواسته‌هاى او را بر آورم ، و بعد از من سؤال كند و پاسخ نگيرد ، آيا من بخيل هستم و نمىخواهم چيزى به او دهم ، و مرا به بخل نسبت دهد ، مگر جود و احسان و فضل و عنايت در دست من\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nقرار ندارند .\r\nمگر عفو و رحمت در نزد من نيست ، مگر من مركز آمال و آرزوهاى بندگان نيستم ، چه كسى غير از من آرزوها را بر طرف مىكند و حوائج را بر مىآورد ، مگر آرزومندان نمىترسند كه از ديگران آرزو دارند و دل به جاهاى ديگر بسته‌اند .\r\nاگر اهل آسمانها و زمين همه آرزو كنند ، و من خواسته همه را برآورم از دولت و كشورم هرگز چيزى كاسته نخواهد شد و ذره‌اى در آن تغيير پيدا نخواهد كرد ، چگونه كاسته مىگردد ملكى كه من نگهبان او مىباشم ، بدا به حال آنهائى كه از رحمت من نااميد شده‌اند ، و بدا به حال آنهائى كه مرا نافرمانى كنند و مراقب من نباشند .\r\n8 - عبد اللَّه بن قاسم از امام صادق عليه السّلام و او از پدرانش عليهم السّلام روايت مىكند كه على عليه السّلام فرمود : به آنچه اميدوار نيستى از آنچه اميدوارى بيشتر اميدوار باش ، زيرا موسى بن عمران عليه السّلام رفت آتش بياورد ولى پيامبر بازگشت و خدا با او سخن گفت .\r\nملكه سبا به ديدن سليمان رفت ولى بعد از بازگشت به كشورش مسلمان مراجعت نمود و ساحران فرعون رفتند تا عزّت و قدرت او را به رخ مردم بكشند ، ولى خود مسلمان شدند و دست از فرعون كشيدند .\r\n9 - جابر جعفى گويد : امام باقر عليه السّلام فرمود : موسى بن عمران عليه السّلام گفت بار خدايا به آنچه حكم كرده‌اى راضى مىباشم ، خدايا بزرگان را مىميرانى ، و كودكان را نگه مىدارى ، خداوند فرمود : اى موسى مگر نمىخواهى من آنها را روزى دهم و از آنها سرپرستى نمايم ، گفت : چرا مىخواهم تو هم وكيل خوبى هستى و هم سرپرست خوب .\r\n10 - حسن بن جهم گويد : از امام رضا عليه السّلام سؤال كردم و گفتم : قربانت گردم ، توكل را تعريف كنيد ، فرمود : توكل آن است كه جز از خداوند از كسى نترسى ، و كسى را با او همسان ندانى عرض كردم تواضع را بيان فرمائيد و حد آن را روشن كنيد .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nامام رضا عليه السّلام فرمود : تواضع آن است كه براى خود بخواهى آنچه براى ديگران مىخواهى ، عرض كردم قربانت گردم مىخواهم بدانم در نزد شما چگونه هستم ، فرمود : بنگريد من در نزد شما چگونه مىباشم .\r\n11 - وهب بن وهب گويد : امام صادق از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند مىفرمايد : اى فرزند آدم از من اطاعت كن و هر چه مىگويم انجام بده ، و مصالح خود را هم به من تعليم نده .\r\n12 - بزنطى گويد : امام رضا عليه السّلام فرمود : ايمان چهار ركن دارد ، توكل بر خداوند ، رضايت به خواسته‌هاى او و تسليم در برابر اوامر او ، و واگذارى امور به او ، يكى از بندگان شايسته گفت : من كارهاى خود را به خدا وامىگذاريم ، و خداوند هم او را از ناراحتيها حفظ كرد .\r\n13 - امير المؤمنين عليه السّلام فرمود : هر كس به روزگار اعتماد كند بر زمين خواهد افتاد .\r\n14 - امام صادق عليه السّلام فرمود : به خداوند اعتماد كن تا مؤمن به حساب آيى ، و به آنچه خداوند تقسيم كرده راضى باش تا بىنياز گردى .\r\n15 - حماد بن عيسى از امام صادق عليه السّلام روايت مىكند كه فرمود :\r\nامير المؤمنين عليه السّلام فرمودند : لقمان به فرزندش وصيت مىكرد و در ضمن وصيت‌ها فرمود : اى فرزند من كسانى كه يقين آنها ناقص و نيت آنها در طلب روزى ضعيف است بايد عبرت گيرند .\r\nخداوند متعال بشر را در سه حالت قرار داده و رزق او را هم عطا كرده است ، و او در هيچ يك از آنها كسبى نكرده و چاره‌جوئى ننموده است ولى در حالت چهارم به او روزى عطا مىكند .\r\nاما نخستين مرحله انسان هنگامى است كه در رحم مادر قرار دارد خداوند او را در آن جاى آرام روزى مىدهد ، و سرما و گرما هم او را اذيت نمىكند ، بعد از اين او را از رحم مادر بيرون مىآورد و روزى او را در شير مادر قرار مىدهد ، شير مادر هم او را كفايت مىكند و با همان بزرگ مىگردد بدون اينكه از خود نيروئى داشته\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nباشد .\r\nبعد از آن از شير گرفته مىشود و روزى او را پدرش از كسب خود مىدهد و با رأفت و محبت و از روى قلب به او خدمت مىكند ، آنها توانائى ندارند كه اندكى از كودك خود غفلت كنند و حتى حاضرند جان خود را هم فداى او كنند .\r\nاما هنگامى كه فرزند بزرگ شد و عقل او رشد پيدا كرد خود به طرف كسب و كار و زندگى مىرود و در اين جا شك و شبهه‌ها براى او ايجاد مىگردد و شيطان او را وسوسه مىكند تا به خداوند بد گمان گردد ، و منكر حقوق در اموال خود مىشود .\r\nاو در اين هنگام حتى به زن و فرزندان خود هم توجه نمىكند و به آنها سخت‌گيرى مىنمايد و مىترسد روزيش تنگ گردد و اموالش از دست برود و به آينده اطمينان پيدا نمىكند ، و نسبت به آينده مضطرب مىشود ، اى فرزند من اين چنين بنده‌اى بد مىباشد .\r\n16 - صفوان در يك حديث مرفوع از امام صادق عليه السّلام روايت مىكند كه فرمود : شيطان مىگويد : من در پنج چيز توانائى ندارم و نمىتوانم در آنها تصرف داشته باشم ، ولى ساير امور همه در قبضه تصرف و قدرت من مىباشند ، كسانى كه با نيت درستى به خداوند توجه داشته باشند ، و در همه امور به خداوند توكل نمايند .\r\nكسانى كه در شب و يا روز زياد خداوند را تسبيح گويند ، كسى كه براى برادر مؤمن خود بپسندد آنچه را كه براى خود مىپسندد ، كسى هنگامى كه مصيبت بر او وارد شد بىتابى نداشته باشد ، و كسى كه به تقسيم خداوند در باره روزى رضايت داشته باشد .\r\n17 - امام رضا عليه السّلام از پدرش و از او امام صادق عليه السّلام روايت مىكند كه از مردى سؤال كردند : در جواب آن حضرت گفته شد او بيمار است ، امام عليه السّلام براى عيادت او رفتند و در كنارش قرار گرفتند و او را در حال بيمارى يافتند .\r\nامام عليه السّلام به او فرمودند به خداوند حسن ظن داشته باشيد ، گفت : به خداوند\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nحسن ظن دارم ، ولى براى دخترم غصه مىخورم ، و فقط اندوه آنها مرا بيمار كرده است ، امام عليه السّلام به او فرمود : از كسى كه اميدوارى حسنات تو را مضاعف كند و گناهانت را محو نمايد از او بخواه تا اوضاع دخترانت را اصلاح كند .\r\nمگر نمىدانى رسول خدا صلى اللَّه عليه و آله فرمود : هنگامى كه از سدرة المنتهى مىگذشتم و از شاخه‌ها و برگهاى آنجا هم عبور كردم ، در آنجا مشاهده كردم كه ميوه‌هائى از شاخه‌ها آويزان است كه مانند پستان از آنها شير مىچكد .\r\nاز بعضى شاخه‌ها عسل مىچكيد ، و از بعضى آنها روغن و از پارهء چيزهائى مانند مغز گندم تراوش مىكرد ، و از جاهائى هم جامه‌ها آويزان بودند و اينها همه به طرف زمين آويزان بودند ، من با خود گفتم مركز اين پستان‌ها كجا هستند و اينها از كجا بيرون شده‌اند .\r\nدر اينجا جبرئيل با من نبود چون من از مقام وى گذشته بودم ، در اين هنگام خداوند ندا كرد اى محمد من اينها را از اينجا رويانيده‌ام تا از آنها به دختران مؤمنان غذا بدهم ، و اينها براى دختر و پسران امت تو مىباشند ، اكنون به پدران دختران بگوئيد از پريشانى آنها نترسيد من همانطور كه آنها را خلق كرده‌ام به آنها روزى هم مىدهم .\r\n18 - عمرو بن سيف از امام صادق عليه السّلام روايت مىكند كه فرمود : روزى را از راه حلال طلب كن ، كه او تو را در امور دينت كمك مىكند ، و مركب خود را ببند و بعد به خداوند توكل كن .\r\n19 - امام باقر عليه السّلام فرمود : اى جابر اين كيست كه از خداوند سؤال كرد و خدا حاجت او را نداد ، و يا بر او توكل نمود و خدا او را كفايت نكرد و يا به وى اطمينان كرد او نجاتش نداد .\r\n20 - رسول اكرم صلى اللَّه عليه و آله فرمود : هر كس دوست دارد پرهيزكارترين مردم باشد بايد به خداوند توكل كند ، و هر كس دوست دارد بىنيازترين مردم باشد بايد به آنچه در نزد خداوند است بيشتر اعتماد داشته باشد تا آنچه كه در دست خودش مىباشد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n21 - رسول اكرم صلى اللَّه عليه و آله از جبرئيل سؤال كرد توكل بر خداوند چيست فرمود :\r\nتوكل آن است كه بداند مخلوق نه زيان مىرساند و نه سود ، نه عطا مىكند و نه منع مىنمايد ، و اينكه از مردم مايوس گردد .\r\nهر گاه بنده‌اى چنين بود جز براى احدى كار نمىكند ، و جز از خداوند از كسى اميدوارى ندارد و از كسى هم نمىترسد ، و جز خداوند از كسى هم طمع ندارد ، و اين است معنى توكل بر خدا و واگذارى كارها به او .\r\n22 - ابن نباته گويد : امير المؤمنين عليه السّلام فرمود : خداوند به داود عليه السّلام وحى فرستاد فرمود : اى داود تو چيزهائى را مىخواهى و من هم اراده‌اى دارم ، و جز اراده من چيزى واقع نخواهد شد ، اگر در برابر قضاء من تسليم گردى هر چه بخواهى مىدهم ، و اگر تسليم نگردى در برابر خواسته‌هايت به مشقت خواهيد افتاد ، و بعد هم آنچه را اراده كنم واقع خواهد شد .\r\n23 - ابن خالد از امام رضا عليه السّلام و او از پدرانش روايت مىكند كه رسول خدا صلى اللَّه عليه و آله فرمود : خداوند متعال مىفرمايد : هر كس به قضاء من راضى نباشد و به تقدير من ايمان نياورد بايد خدائى غير از من را برگزيند .\r\nرسول خدا صلى اللَّه عليه و آله فرمود : قضاء پروردگار براى مؤمن خير مىباشد .\r\n24 - فراء از امام صادق عليه السّلام روايت مىكند كه فرمود : هر كس به قضاء راضى باشد قضاء به او خواهد رسيد و پاداش هم خواهد گرفت ، و هر كس از قضاء راضى نباشد قضاء مىآيد و خداوند اجر او را باطل مىكند .\r\n25 - امير المؤمنين عليه السّلام فرمود : هر كس به آنچه خداوند تقسيم فرموده راضى باشد بدنش در آسايش خواهد بود .\r\n26 - اسحاق بن عمار گويد : امام صادق عليه السّلام فرمود : والاترين طاعت خداوند خوشنودى از مقدرات خداوند است و آنچه خدا براى بندگانش مقدر كرده مورد علاقه او باشد چه خوشش بيايد و يا نيايد ، و خداوند هر چه براى بندگان خود مقرر كرده همه‌اش خير است .\r\n27 - حسن بن موسى از پدرش و او از پدرانش عليهم السّلام روايت مىكند كه رسول\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخدا صلى اللَّه عليه و آله فرمود : دنيا در حال نقل و انتقال و زوال مىباشد ، هر چه سهم در آن داشته باشى به تو خواهد رسيد اگر چه ضعيف و ناتوان باشى .\r\nاما اگر بر زيان تو باشد هر چه نيرو داشته باشى و بخواهى جلو زيان را بگيرى نخواهى توانست و آن زيان به تو خواهد رسيد ، و هر كس اميدش را از آنچه از دست او رفته قطع كند بدنش در آسايش خواهد بود ، و هر كس راضى باشد به آنچه خدا روزى كرده ديدگانش روشن مىگردد .\r\n28 - ابن فرقد از امام صادق عليه السّلام روايت مىكند كه فرمود : خداوند به موسى بن عمران وحى فرستاد و فرمود : اى موسى من گروهى را خلق كرده‌ام كه از بندگان مؤمن خود هم بيشتر آنها را دوست مىدارم ، من او را به آنچه خير او هست گرفتار مىكنم و يا او را عافيت مىدهم و اين هر دو براى او خير مىباشد .\r\nمن مىدانم بنده‌ام را چه چيز اصلاح مىكند ، او بايد در برابر گرفتاريهائى كه من براى او مىآورم صبر كند ، و از نعمت‌هاى من سپاسگزارى نمايد و او بايد از قضاء من خوشنود شود ، اگر چنين باشد او در نزد من از صديقان بشمار هست ، در صورتى كه در كارها خوشنودى مرا در نظر بگيرد ، و از دستورات من اطاعت كند .\r\n29 - داود بن سليمان از امام رضا عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند متعال مىفرمايد : اى بنى آدم همه شما گمراه مىباشيد مگر آنهائى را كه من هدايت كرده‌ام ، و همه شما فقير هستيد مگر آنهائى را كه من بىنياز نموده‌ام .\r\nهمه شما هلاك مىگرديد مگر كسانى را كه من نجات مىدهم ، اينك از من بخواهيد تا شما را بىنياز كنم و به راه سعادت و خوشبختى راهنمائى نمايم ، بعضى از بندگان مؤمن را جز فقر چيزى آنها را اصلاح نمىكند و اگر او را مال‌دار كنم فاسد مىگردد .\r\nگروهى از بندگانم شايستگى پيدا نمىكنند مگر اينكه سالم و تندرست باشند ، اگر او را بيمار نمايم فاسد خواهد شد ، جمعى از بندگان من در عبادت من كوشش مىكنند و شب‌ها را سر پا ايستاده و نماز مىگذارند و عبادت و پرستش مىكنند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبعض از شب‌ها خواب بر آنها غلبه پيدا مىكند و اين خواب را من بر آنها مسلط مىكنم ، او بخواب مىرود و هنگام صبح از خواب بر مىخيزد و خود را ملامت مىكند كه چرا خواب ماندم و از عبادت و نماز شب محروم شدم ، او همواره متاسف و ناراحت مىباشد .\r\nاگر من او را هر شب توفيق عبادت و نماز شب را بدهم عجب و خودخواهى او را فرا مىگيرد ، و اين عجب او را هلاك مىسازد ، او خيال مىكند با اين عبادات از همه عابدان بالاتر است و از حدود مقصران گذشته ، و از اين جهت از من دورى مىكند در حالى كه گمان دارد به من نزديك است .\r\nاينك بايد عاملان به اعمال خود تكيه نكنند اگر چه اعمال آنها نيك باشد ، و گناهكاران هم بايد به خاطر گناه خود مايوس نگردند اگر چه گناه آنها زياد باشد ، آنها بايد به رحمت من اطمينان داشته باشند و به فضل من اميدوارى پيدا كنند .\r\nآنها بايد به حسن توجه من اطمينان پيدا نمايند ، براى اينكه تدبير كار بندگان من با خودم مىباشد و هر چه صلاح آنها باشد خودم مقدمات آنها را فراهم مىسازم ، و من به بندگان آگاه و بصير مىباشم و از لطائف حالات آنها اطلاع دارم .\r\n30 - سليمان بن خالد از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله يكى از روزها خنديدند به اندازه‌اى كه دندان‌هايش نمايان شد ، و بعد فرمودند نمىگوئيد چرا خنديدم گفتند بفرمائيد يا رسول اللَّه فرمود : تعجب دارم از مرد مسلمانى كه همه مقدرات خداوند براى او خير است و عاقبت نيكى براى او دارد .\r\n31 - ابن عباس گويد : رسول اكرم صلى اللَّه عليه و آله بسيار گرسنه شدند و به طرف كعبه رفتند و از پرده‌هاى آن گرفتند و فرمودند : اى خداى محمد ، محمد را بيش از اين گرسنه نداشته باش ، بعد از اين جبرئيل نازل شد و با خود يك لوزه آورد .\r\nجبرئيل گفت : اى محمد خدايت سلام مىرساند ، فرمود : اى جبرئيل خداوند خود سلام است و سلام‌ها از او و به طرف او بازمىگردند ، گفت : خداوند مىفرمايد اين لوزه را باز كنيد ، بعد از اينكه رسول خدا آن را باز كردند در آن برگ سبزى\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nيافتند كه بر آن نوشته بود .\r\nخداوندى جز خداى يگانه نيست ، و محمد فرستاده و رسول او مىباشد من محمد را بوسيله على تاييد كردم و او را يارى نمودم كسى انصاف ندارد و به حق سخن نگفته است كه خداوند را در قضاء و حكمش متهم ساخته است و او را در دادن روزى بىتوجه بداند .\r\n32 - على عليه السّلام در تفسير آيه شريفه  وَ كانَ تَحْتَهُ كَنْزٌ لَهُما  فرمود : آن كنز لوحى بود از طلا كه در آن نوشته شده بود بنام خداوند بخشنده مهربان خدائى جز خداى واحد نيست و محمد رسول او مىباشد تعجب دارم از كسى كه مىداند مرگ حق است باز هم خوشحالى مىكند .\r\nدر شگفت هستم از كسى كه به مقدرات معتقد است چگونه محزون مىگردد ، تعجب دارم از كسى كه آتش را به ياد مىآورد چگونه مىخندد و تعجب دارم از كسى كه گردش روزگار را مشاهده مىكند و تغييرات آن را مىنگرد چگونه به آن اطمينان پيدا مىكند .\r\n33 - ثمالى از امام باقر عليه السّلام روايت مىكند كه فرمود : بنده بين سه چيز زندگى مىكند گرفتارى ، قضاء و نعمت ، در هنگام گرفتارى بايد صبر كند ، و در وقت قضاء خداوند تسليم واجب است و در هنگام نعمت خداوند شكر واجب مىباشد .\r\n34 - عبد الحميد بن ابى العلاء گويد : امام صادق عليه السّلام فرمود : شرك از حركت مورچه هم مخفىتر است فرمود : از موارد شرك آن است كه انگشترى خود را براى عرض حاجت تحويل بدهد ، و يا چيزى شبيه آن .\r\n35 - امام عليه السّلام در تفسير آيه   « وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّهُ »   فرمود : خداوند از پيامبر خود چهل روز وحى را قطع كرد براى اينكه رسول خدا به قريش وعده كرده بود كه فردا به شما خواهم گفت ولى كلمه ان شاء اللَّه را بر زبان جارى نساخته بود ، و لذا خداوند فرمود هر گاه خواستى چيزى در آينده بگوئى ان شاء اللَّه را فراموش نكن .\r\n36 - مقاتل بن سليمان گويد : امام صادق عليه السّلام فرمود : هنگامى كه موسى\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nبه طرف كوه طور براى مناجات مىرفت ، گفت : بار خدايا خزائن خود را به من نشان بده ، فرمود : اى موسى من هر گاه بخواهم چيزى را ايجاد بكنم به او مىگويم وجود پيدا كن او هم وجود پيدا مىكند .\r\nگفت : بار خدايا كدام يك از مخلوقات نزد تو مبغوض‌تر مىباشند فرمود : آن كسى كه مرا متهم مىكند ، كدام يك از مخلوقات تو را متهم مىكند ، فرمود : كسانى كه از من خير مىخواهند من هم به آنها خير مىدهم ، ولى او در اينجا مرا متهم مىكند و به حكم و قضاء من راضى نمىگردد .\r\n37 - حمزة بن حمران گويد : امام صادق عليه السّلام فرمود : ابو جعفر باقر عليه السّلام از منزلش بيرون شد و به بيابان‌هاى اطراف شهر رفت و بر ديوارى تكيه داد و در انديشه فرو رفت ، در اين هنگام مردى رسيد و گفت : اى ابو جعفر چرا محزون هستى .\r\nاگر اندوهت براى دنيا مىباشد كه روزى خدا در آنجا به نيكوكار و بدكار مىرسد ، و يا براى آخرت غمگين هستى كه خداوند در وعده‌هاى خود صادق است و او روز قيامت حاكميت و اقتدار دارد .\r\nامام عليه السّلام فرمود : من در فتنه پسر زبير فكر مىكنم و حزنم براى آن است .\r\nآن مرد گفت : آيا مشاهده كرده‌اى كسى كه از خداوند مىترسد خداوند او را نجات ندهد ، و يا ديده‌اى كسى كه بر خداوند توكل نمايد خدا او را كفايت نكند ، و يا كسى كه از خداوند طلب خير كند خدا خيرى به او ندهد ، امام باقر عليه السّلام فرمود آرى چنين است و اين مرد خضر عليه السّلام بود .\r\n38 - امام رضا عليه السّلام از پدرانش روايت مىكند كه رسول خدا صلى اللَّه عليه و آله مىفرمود :\r\nخداوند فرموده : هر مخلوقى كه به مخلوق ديگرى متوسل شود و مرا فراموش كند ، اسباب و وسائل آسمانها و زمين را از او خواهم گرفت .\r\nاگر از من چيزى بخواهد به او نخواهم داد ، اگر دعا كند اجابت نمىكنم و اگر مخلوقى در خانه من بيايد و به من توسل پيدا كند آسمان و زمين را ضامن روزى او مىگردانم ، از من هر چه بخواهد مىدهم ، و هر دعائى بكند اجابت مىنمايم ، و اگر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتوبه كند قبول مىكنم .\r\n39 - امام رضا از پدرانش عليهم السّلام روايت مىكند كه حسين بن على عليهم السّلام فرمود :\r\nرسول خدا صلى اللَّه عليه و آله فرمودند : خداوند فرموده : هر مؤمنى كه به جز من مونسى براى خود بگيرد و او را به آرزوهايش نخواهم رسانيد و جامه خوارى را بين مردم به او خواهم پوشانيد .\r\nاو را از مقام قرب خود دور خواهم كرد و راهى به من پيدا نخواهد كرد و طرد خواهد گرديد ، كدام كس به من اميدوار شد و از من حوائج خود را طلبيد و از همه جا دل كند و به در خانه من آمد كه من او را از در خانه خود دور كردم و اميد او را بر نياوردم .\r\n40 - امام عليه السّلام فرمود : هر كس مىخواهد قوىترين مردم باشد بايد به خداوند توكل داشته باشد ، از آن حضرت سؤال كردم حد توكل چيست فرمود : آن است كه جز از خداوند از كسى نترسى .\r\nروايت شده كه عزّت و توانگرى در حركت و سير مىباشند و هر گاه به توكل رسيدند و او را دريافتند در آنجا وطن مىنمايند .\r\nعالم عليه السّلام فرمود : توكل بر خداوند درجاتى دارد كه بعضى آنها اين است كه در كارهاى خود به خداوند اطمينان پيدا كنى و هر چه برايت پيش آمد از آن راضى باشى .\r\nروايت شده كه خداوند به داود عليه السّلام وحى كرد و فرمود : اى داود هر بنده از بندگان من كه مرا پناهگاه خود بداند و به من توسل جويد و به مخلوقات من روى نياورد و به آنها چنگ نزند و آنان را پناهگاه خود نگيرد و نيت خود را هم پاك كند ، اگر همه اهل آسمانها و زمين او را آزار و اذيت كنند من راه خروج از آن فتنه‌ها را برايش باز مىكنم .\r\nاما اگر بنده‌اى از بندگانم به يكى از مخلوقات پناه ببرد ، و او را بر مقدرات خود حاكم گرداند و نيت او نيز بر اينها گواهى دهد همه اسباب و وسائل دنيا را از وى قطع خواهم كرد ، و زمين را زير پايش سست خواهم نمود و باكى نخواهم\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nداشت كه در كجا به هلاكت برسد .\r\nعالم عليه السّلام فرمود : خداوند متعال مىفرمايد : سوگند به عزّت و جلال خودم و سوگند به مقام بلندم ، هر بنده‌اى كه خواسته مرا به خواسته‌هاى خود ترجيح دهد و دست از هواى نفس خود بردارد دل او را بىنياز خواهم كرد و آخرت را همت او قرار خواهم داد ، و وسيله زندگى او را فراهم كرده و او را خودكفا خواهم كرد .\r\nمن آسمان و زمين را ضامن روزى او مىكنم ، و حوائج او را بر مىآورم ، و دنيا ناچار به طرف او خواهد آمد ، سوگند به عزّت و جلالم و بلندى مقام و جايم ، هر بنده‌اى كه خواسته‌هاى خود را بر خواسته‌هاى من ترجيح دهد اميدش را قطع مىكنم ، و به اندازه‌اى كه براى او مقدر كرده‌ام او را روزى مىدهم .\r\nروايت شده كه بعضى از علماء مىگفتند : پاك و منزه است آن خدائى كه اگر همه دنيا خير بود كسى را كه دوست مىداشت در آنجا هلاك مىكرد ، و پاك است آن خدائى كه اگر همه دنيا شر و فساد بود باز هر كس را كه مىخواست نجات مىداد .\r\nروايت شده كه از هر چه اميد ندارى اميدوارتر باش تا به آنچه اميدوارى ، موسى بن عمران عليه السّلام بيرون شد تا براى خاندانش آتش بياورد ولى خداوند با وى سخن گفت و به عنوان پيامبر به ميان آنها بازگشت .\r\nملكه سبا به طرف سليمان رفت و به دست او مسلمان شد ، ساحران فرعون به ميدان موسى عليه السّلام آمدند تا عزت فرعون را حفظ كنند ، ولى در نتيجه ايمان آوردند ، روايت شده چيزى كه گذشت نگو كاش چنين و چنان مىشد .\r\nعالم عليه السّلام فرمود : هر گاه خداوند بخواهد به ما عطا مىكند ، و هر گاه بخواهد ندهد ما راضى هستيم .\r\nروايت شده كه داناترين مردم كسانى هستند كه به حكم خداوند راضىتر باشند .\r\nروايت شده بالاترين طاعت خداوند صبر و رضايت است ، و روايت شده خداوند براى هر بنده‌اى هر چه مقدر كرده باشد و بنده به آن رضايت دهد خداوند\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nدر آن خير قرار مىدهد .\r\nروايت شده كه خداوند متعال به موسى بن عمران عليه السّلام وحى كرد اى موسى من مخلوقى را محبوب‌تر از مؤمن نيافريدم ، اگر او را گرفتار مىكنم براى او خير است و اگر او را عافيت مىدهم باز براى او خير مىباشد ، او بايد در گرفتارىها صبر كند و نعمت‌هاى من را سپاس گويد : و به حكم من راضى باشد و در اين صورت او را در زمره صديقان خواهم نوشت .\r\nاز عالم عليه السّلام روايت شده كه فرمود : مؤمن همواره در معرض خيرات مىباشد اگر او را با مقراض از هم پاره پاره كنند براى او خير خواهد بود ، و اگر حكومت شرق و غرب را هم بدست بياورد باز هم براى او خير مىباشد .\r\nروايت شده هر كس متدين شد همه نيكىها را فرا گرفته است ، روايت شده كه خداوند متعال دنيا را به همه مىدهد چه دوست خدا باشد و يا نباشد ، و ليكن دين را فقط به دوستان خود مىدهد .\r\nدر يك حديثى ديگر آمده است كه خداوند دين را به خاصان و برگزيدگان از مخلوقات خود مىدهد .\r\nروايت شده هر گاه چيزى از دنيا طلب كردى و به آن نرسيدى متوجه باش كه خداوند تو را ويژگىهائى از دين عطا كرده و ديگران را از آن محروم ساخته است ، اگر به دين برسى و جانت را در اين راه بدهى بهتر است از اينكه جان خود را براى دنيا از دست بدهى .\r\nروايت شده كه خداوند به داود وحى كرد كه فلان زن دختر فلان شخص در بهشت با تو در يك مقام خواهد بود ، داود رفت و از او پرسيد تو اين مقام را از كجا بدست آورده‌اى ، او هم جريان خود را گفت و معلوم شد او هم مانند ساير مردم زندگى مىكند .\r\nداود پرسيد نيت شما چگونه است ، گفت من در هر جايى كه هستم براى من فرق نمىكند ، اگر ديروز وضعى داشته‌ام و امروز آن وضع تغيير كرده باشد ناراحت نيستم و همه در نظر من يكسان مىباشند داود گفت : حسن ظنت به خدا تو را به\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nاين مقام رسانيده است .\r\nعالم عليه السّلام فرمود : به خداوند سوگند مؤمن به خير دنيا و آخرت نمىرسد مگر اينكه به خداوند حسن ظن داشته باشد و به او اميدوار گردد و خلقش نيكو شود ، و از غيبت كردن مؤمنان دست باز دارد .\r\nبه خداوند سوگند پروردگار مؤمنى را عذاب نمىكند در حالى كه توبه و استغفار كرده باشد مگر اينكه به خدا سوء ظن حاصل كند و در اميدوارى به او كوتاهى نمايد ، و بد خلقى كند و از مؤمنان غيبت نمايد .\r\nبه خداوند سوگند هر بنده‌اى كه به خداوند حسن ظن پيدا كند ، خداوند هم به حسن ظن او رفتار خواهد كرد ، زيرا خداوند كريم است و شرم دارد كه حسن ظن و اميد بنده‌اش را بىاثر سازد ، اكنون به او حسن ظن پيدا كنيد و به طرف او برويد ، خداوند مىفرمايد : كسانى كه به خدا سوء ظن دارند در دام بدى گرفتار خواهند شد .\r\nروايت شده كه داود عليه السّلام گفت : اى خدا به تو ايمان نياورد و عرفان حاصل نكرد آن كس كه به تو حسن ظن ندارد .\r\nروايت شده آخرين شخصى كه به طرف آتش برده مىشود بر مىگردد و مىگويد : بار خدايا من چنين گمانى در باره شما نداشتم ، خداوند مىفرمايد گمانت در باره من چه بود ، مىگويد : من گمان مىكردم شما از گناهان من در مىگذرى و عفوم مىكنى و در بهشت جاى مىدهى .\r\nدر اين هنگام خداوند مىفرمايد : اى فرشتگان من به عزّت و جلال و رأفت و مقام خود سوگند ياد مىكنم كه اين بنده يك لحظه هم به من حسن ظن نداشت ، و اگر لحظه‌اى به من حسن ظن داشت او را از دوزخ نمىترسانيدم ، به او بگوئيد دروغ مىگويد و بعد هم وارد بهشت كنيد .\r\nعالم عليه السّلام فرمود : خداوند متعال مىفرمايد : متوجه باشيد كه عاملان نبايد به اعمال خود متكى باشند ، آن اعمالى كه براى رسيدن به ثواب و پاداش من انجام مىدهند ، زيرا اگر آنها هر چه كوشش كنند و خود را به زحمت بياندازند نمىتوانند\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nحق عبادت را به جاى آورند .\r\nآنها هر چه عبادت كنند باز هم مقصر خواهند بود و به كنه عبادت نخواهند رسيد و به كرامت‌ها و الطاف من دست نخواهند يافت ، آنها بايد به رحمت من اطمينان داشته باشند و به فضل و احسان من اميدوار گردند .\r\nعاملان بايد با حسن ظن به من توجه كنند و مطمئن گردند ، در اين هنگام است كه رحمت من شامل آنها مىگردد و لطف من آنها را فرا مىگيرد ، و رضوان و مغفرت من آنان را مىپوشاند ، من بخشنده و آمرزنده هستم و به همين عنوان نام‌گذارى شده‌ام .\r\nاز عالم عليه السّلام روايت شده كه فرمود : خداوند به موسى بن عمران عليه السّلام وحى كردند كه دو نفر از بنى اسرائيل را در حبس نگهدارند ، او هم آنها را به زندان انداخت و بعد آزادشان كرد ، موسى به طرف يكى از آنها توجه كرد و ديد مانند نخى باريك كشته است .\r\nموسى از وى پرسيد چرا اين چنين لاغرشده‌اى گفت : از خوف خدا لاغر شده‌ام و بعد به دومى نگاه كرد ديد او هم چنان مانند اول است و تغييرى در آن پيدا نشده است موسى گفت : شما هر دو با هم زندان رفتيد چرا با هم فرق داريد .\r\nمرد دومى گفت : من به خداوند حسن ظن دارم و مىدانستم كه او به بندگان خود محبت مىكند از اين رو در من اثرى نگذاشت ، موسى گفت : بار خدا سخنان هر دو بنده‌ات را شنيدى اينك كدام يك از آنها بهتر هستند ، فرمود : آن كس كه حسن ظن داشت .\r\nعالم عليه السّلام فرمود : خداوند متعال به موسى بن عمران عليه السّلام وحى كرد : اى موسى به بنى اسرائيل بگو من در نزد بندگانى هستم كه به من حسن ظن دارند ، او هر گونه گمانى كه در باره من داشته باشد به آن خواهد رسيد .\r\n41 - امام صادق عليه السّلام فرمود : توكل جامى است كه خداوند آن را پر كرده و مهر بر آن نهاده است ، كسى آن را باز نمىكند و نمىآشامد مگر اينكه بر خدا توكل داشته باشد ، خداوند در قرآن مجيد فرمود : بايد اهل توكل به خداوند توكل داشته\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nباشند .\r\nدر جايى ديگر فرمود : بر خداوند توكل داشته باشيد اگر مؤمن هستيد ، در اينجا توكل را كليد ايمان دانسته است و ايمان قفل توكل به حساب مىآيد ، حقيقت توكل ايثار است و اصل ايثار استعمال شىء در حقيقت آن مىباشد .\r\nمتوكل در توكل خود دو ايثار را اثبات مىكند ، اگر ايثارش دنيائى باشد در آن محجوب خواهد ماند ، و اگر خدائى باشد با وى باقى مىماند ، اينك اگر مىخواهى متوكل خدائى باشى پنج تكبير نثار روحت بگردان و از همه آرزوها دست بردار همانطور كه مرده از زندگى دست بر مىدارد .\r\nپائين‌ترين حد توكل آن است كه با همت و كوشش با مقدورات خود مسابقه ندهى ، و از آنچه در قسمت به تو رسيده گردن فرازى نكنى و زياده روى نداشته باشى ، و از آنچه از دست داده‌اى فراموش كنى و منتظر آمدن آن نباشى ، اگر به اين سه موضوع توجه نكنى ايمانت از دست خواهد رفت در حالى كه توجه ندارى .\r\nاگر مىخواهى پاره از شعار متوكلان را بدانى به اين داستان توجه داشته باش ، و آن اين است كه روايت شده يكى از متوكلان نزد بعضى از امامان رفت و گفت جواب يكى از مسائل مرا كه در باره توكل مىباشد بدهيد .\r\nامام هم آن مرد را به حسن توكل مىشناخت و از ورع و پرهيزكارى او اطلاع داشت ، و مىدانست او در سؤال خود راستگو مىباشد و قبل از اينكه او سؤال كند امام از دل او آگاه بود ، امام گفت در جاى خود قرار بگير و ساعتى به من مهلت بده .\r\nاو هم صبر كرد تا امام جواب او را حاضر كند ، در آن هنگام كه او سر به زير انداخته بود ناگهان فقيرى از مقابل آنها گذشت ، امام عليه السّلام دست در جيب خود كرد و چيزى از آن در آورد و به فقير داد ، و بعد متوجه سائل شد و فرمود : سؤال خود را مطرح كن .\r\nسائل گفت : اى امام من مىدانستم كه تو قدرت دارى جواب مرا فورا بدهى و احتياج به مهلت هم نداشتى چرا از پاسخ من تاخير فرمودى ، امام فرمود : براى\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاينكه معنى آن را قبل از سخن گفتن من بدانى ، هنگامى كه من خود را اهل سهو و نسيان نمىدانم ، ولى خداوند به دل آگاهى دارد ، من چگونه از توكل سخن بگويم در حالى كه در جيب من يك درهم وجود داشته باشد .\r\nمن هنگامى از توكل سخن مىگويم كه آن يك درهم را نيز ايثار كرده باشم ، و بعد از توكل صحبت كنم ، سائل در اينجا فريادى كشيد و سوگند ياد كرد تا زنده است در منزل و آبادى سكونت نكند ، و با بشرى انس نگيرد .\r\n42 - ثمالى از امام سجاد عليه السّلام روايت مىكند كه فرمود : از منزل بيرون شدم تا به كنار ديوارها رسيدم و بر ديوارى تكيه زدم ، در اين هنگام مردى آمد كه جامه سفيد در بر داشت ، و در مقابل من قرار گرفت و گفت :\r\nاى على بن الحسين چرا تو را محزون و غمگين مشاهده مىكنم آيا براى دنيا محزون هستى كه روزى خداوند براى نيكوكار و بدكار حاضر مىباشد گفتم براى اين محزون نمىباشم و مطلب همان است كه شما مىگوئيد .\r\nگفت : پس براى آخرت اندوهگين مىباشى كه آن هم وعده‌اى درست و در آنجا يك حاكم عادل حكومت مىكند ، پس اكنون چرا خائف و محزون هستى ، گفت : من از فتنه فرزند زبير مىترسم ، راوى گويد آن مرد در اين حال خنده كرد و گفت :\r\nاى على ابن الحسين آيا مشاهده كرده‌اى كسى را كه به خدا توكل كرده باشد و خداوند او را كفايت نكند ، گفتم خير ، گفت : اى على بن الحسين آيا متوجه‌شده‌اى كسى از خداوند بترسد و خدا او را نجات نداده باشد گفتم : خير .\r\nبعد از اين گفت : اى على بن الحسين آيا كسى را مشاهده كرده‌اى كه از خداوند چيزى بخواهد و يا حاجتى را طلب كند ، اما خداوند خواسته‌هاى او را انجام ندهد ، گفتم خير امام سجاد عليه السّلام گويد : بعدا متوجه شدم كسى در مقابل من نيست .\r\n43 - امام صادق عليه السّلام فرمود : كسى كه كارش را به خداوند واگذارد در آسايش هميشگى قرار خواهد گرفت ، و همواره در زندگى لذت بخشى بسر خواهد\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nبود ، كسى كه كارها را از روى حقيقت تفويض مىكند همتش بسيار عالى مىباشد و همان گونه است كه على عليه السّلام فرموده است .\r\n رضيت بما قسم اللَّه لى * و فوضت امرى الى خالقى\r\nكما أحسن اللَّه فيما مضى * كذلك يحسن فيما بقى \r\nخداوند متعال در قرآن مجيد در باره مؤمن آل فرعون فرمود : من كار خود را به خدا وامىگذارم ، و خداوند به كارهاى بندگان بينا مىباشد ، پروردگار او را از مكر آنها محفوظ داشت و به آل فرعون عذاب دردناكى را مسلط ساخت .\r\nتفويض پنج حرف دارد و هر حرفى نشانه حكمى است ، هر كس به حرفى از آن عمل كند آن حكم را به جاى آورده است ، تاء نشانه ترك تدبير امور دنيا مىباشد ، فاء فانى شدن هر همتى است جز همتى كه انسان را به خدا برساند .\r\nواو نشانه وفاء به عهد و تصديق وعده‌ها مىباشد ، و يا نشانه ياس از خويشتن و يقين به خدا است ، و ضاد نشانه ضمير پاك و ضرورت نياز به خداوند مىباشد ، مفوض كسى را گويند كه صبح مىكند و از آفات بدور است ، و شب‌ها با عافيت از دين بسر مىبرد .\r\n44 - امام صادق عليه السّلام فرمود : صفت رضا آن است كه از آنچه دوست دارد راضى باشد و از آنچه دوست نمىدارد ، رضا پرتو نور معرفت مىباشد و راضى كسى را گويند كه از اختيارات خود فانى باشد و راضى در حقيقت همان مرضى عنه مىباشد .\r\nرضا اسمى است كه همه معانى عبوديت در آن جمع مىشوند ، و تفسير رضا خوشحالى قلب مىباشد ، از پدرم محمد باقر عليه السّلام شنيدم فرمود : علاقه قلب به موجود شرك است و به مفقود كفر مىباشد و آن هر دو از سنت خارج هستند ، شگفت از كسى است كه ادعاى عبوديت خدا مىكند ولى در مقدرات او منازعه مىنمايد راضيان و عارفان از اين دور هستند .\r\n45 - رسول خدا صلى اللَّه عليه و آله فرمودند : متوجه باشيد كارى نكنيد كه بنى اسرائيل مرتكب شدند ، و با نعمت‌هاى خداوند دشمنى نداشته باشيد و در برابر خداوند\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nچيزى نتراشيد ، هر گاه يكى از شما در روزى و يا زندگى خود گرفتار شد و به چيزهائى مبتلا گرديد كه آنها را دوست نمىدارد و بطور قطع از خداوند طلب نكند كه آنها را از وى بر طرف سازد .\r\nممكن است در اين درخواست مرگ و هلاكت او برسد ، و او بايد در اين گونه موارد بگويد بار خدايا به جاه محمد و آل او كه از پاكان هستند اگر در اين كارهائى كه مرا ناراحت كرده براى من خيرى هست و دينم را سود مىرساند مرا بر آنها صبر عطا كن و نيرو بده .\r\nخداوندا مرا توانائى عطا نما تا آن مشكلات را تحمل كنم ، و مرا نشاطى بده تا سنگينىهاى آن را بدوش كشم ، و اگر چنان كه در آن خيرى نيست بر من منت گذار و مرا به قضاء خودت خوشنود گردان و خداوندا تو را سپاس مىگذارم ، هر گاه اين كلمات را بگوئى خداوند هر چه برايت خير باشد مقدر مىسازد .\r\n46 - يعقوب بن شعيب گويد : امام صادق عليه السّلام فرمود : خداوند متعال به يوسف فرمود : آيا من تو را محبوب پدرت قرار ندادم ، و تو را با زيبائى و حسن صورت بر همگان فضيلت ندادم ، و كاروان را فرستادم تا تو را از چاه بيرون بياورند .\r\nمگر من نبودم كه مكر زنان را از تو دور كردم و از گزند آنان تو را نگهدارى نمودم ، پس چرا به يك مخلوقى توجه كردى و به او روى آوردى و از وى خواستى تا تو را از زندان نجات دهد ، و براى همين جهت چند سال ديگر هم در زندان ماندى .\r\n47 - يكى از راويان گويد : امام صادق عليه السّلام فرمود : هنگامى كه يوسف عليه السّلام به آن جوان گفت : مرا در نزد صاحبت به ياد آور جبرئيل نزد يوسف آمد و با پايش او را مضروب ساخت و او را تا زمين هفتم برد .\r\nجبرئيل گفت : اى يوسف بنگر چه مشاهده مىكنى گفت : سنگ كوچكى را مىنگرم كه ميان آن شكافته است ، گفت : در آنجا چه مىبينى ، يوسف گفت : كرم كوچكى را مىنگرم ، جبرئيل پرسيد چه كسى به آن روزى مىدهد گفت : خدا .\r\nجبرئيل گفت : خدايت مىگويد : من اين كرم را فراموش نمىكنم ، و آن را در\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nميان سنگ در وسط دريا در قعر زمين هفتم روزى مىدهم آيا گمان كردى من تو را فراموش مىكنم تا به آن جوان بگوئى مرا در نزد اربابت فراموش نكن .\r\nاى يوسف به خاطر اين سخن چند سال ديگر هم بايد در زندان بمانى ، يوسف گريه كرد به آن اندازه كه ماهيان دريا هم به حال او گريستند ، از گريه يوسف زندانيان ناراحت شدند و قرار شد روزى گريه كند و روزى سكوت نمايد ، روزى كه سكوت مىكرد حالش بسيار بد مىشد .\r\n48 - مالك بن عطيه گويد : امام صادق عليه السّلام در تفسير آيه شريفه  « وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ »  فرمود : او گفتار مردى است كه مىگويد : اگر فلان كس نبود من هلاك مىشدم و اگر فلان كس نبود من به فلان مصيبت گرفتار مىگرديدم ، و اگر فلان كس نبود خانواده من تلف مىشدند .\r\nمگر مشاهده نمىكنى كه در همه اين موارد براى خداوند شريك قائل شده است ، او ديگرى را رازق و دافع دانسته است ، راوى گويد : عرض كردم اگر بگويم خداوند بر من منت نهاد و فلان شخص را رسانيد و او مرا نجات داد فرمود : اين گونه مانعى ندارد .\r\n49 - بزنطى از امام رضا عليه السّلام روايت مىكند كه فرمود : تعجب دارم از كسى كه خداوند را مىشناسد چگونه مىگويد خدا روزى مرا به تاخير انداخته و يا چگونه بر قضاء پروردگار صبر نمىكند .\r\n50 - رسول خدا صلى اللَّه عليه و آله فرمود : اگر شما به خداوند توكل مىكرديد آن طور كه شايسته توكل مىباشد خداوند شما را روزى مىداد همان گونه كه پرندگان را روزى مىدهد پرندگان با شكم گرسنه از لانه بيرون مىروند و با شكم پر بر مىگردند .\r\nرسول خدا صلى اللَّه عليه و آله فرمود : هر كس مىخواهد نيرومندترين مردم باشد بايد به خداوند توكل داشته باشد .\r\nامير المؤمنين سلام اللَّه عليه فرمود : هر كس به خداوند اطمينان پيدا كند خداوند خوشحالى او را به او نشان مىدهد ، و هر كس به خداوند توكل نمايد\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكارهاى او را كفايت مىكند .\r\nرسول اكرم صلى اللَّه عليه و آله فرمود : هر كس مىخواهد پرهيزكارترين مردم باشد بايد به خداوند توكل كند .\r\nامام باقر عليه السّلام فرمود : هر كس به خداوند توكل كند مغلوب نخواهد شد و هر كس به خدا پناه برد فرار نمىكند و شكست هم نمىخورد .\r\n51 - سعيد بن حسن گويد : امام باقر عليه السّلام فرمود : من باكى ندارم كه فقير يا بيمار و يا غنى باشم زيرا خداوند مىفرمايد من براى مؤمن جز خير نخواسته‌ام .\r\n52 - ابو عبيدة حذاء گويد : امام باقر عليه السّلام فرمود : رسول خدا صلى اللَّه عليه و آله فرمودند :\r\nبعضى از بندگان مؤمن امور دينشان اصلاح نمىشود مگر با فقر و پريشانى و يا بيمارى در بدن‌ها ، من آنها را به فقر و پريشانى و بيمارى گرفتار مىكنم تا امر دين آنها اصلاح شود .\r\nگروهى از بندگانم اهل عبادت مىباشند و شب‌ها از خواب بيدار مىگردند و از بستر نرم و لذت‌بخش بر مىخيزند و نماز شب مىگذارند و در عبادت من خود را به مشقت و تعب مىاندازند ، بعضى از شب‌ها خواب را بر آنها مسلط مىكنم و آنها در خواب مىمانند .\r\nآنها هنگام صبح از خواب بر مىخيزند و خود را سرزنش مىكنند و از اينكه در خواب مانده‌اند ناراحت هستند و اگر آنها همواره موفق به اين كار باشند عجب و خودپسندى آنها را فرا خواهد گرفت و گرفتار خود بينى مىگردند ، و از همين جا هلاك خواهند شد .\r\nخودپسندى و يا از خود راضى بودن و مغرور شدن به اعمال خود آدمى را از خداوند دور مىكند اگر چه او خود را به خداوند نزديك مىداند ، پس بايد عاملان به اعمال خود متكى نباشند و بخواهند از اين راه به ثواب و پاداش من برسند .\r\nاگر بندگان هر چه كوشش كنند و خود را خسته نمايند و عمر خود را در عبادت من بگذرانند باز هم مقصر هستند و حق عبادت را آن طور كه هست اداء نكرده‌اند ، و آنها با اين عبادت‌ها نمىتوانند به كرامت و احسان من برسند و يا\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nداخل بهشت من كردند و از نعمت‌ها بهره‌مند گردند .\r\nبندگان بايد به رحمت و لطف من اطمينان پيدا كنند ، و به فضل و عنايت من اميدوار باشند ، و به حسن ظن در باره من مطمئن گردند ، در اينجا هست كه رحمت من آنها را فرا خواهد گرفت ، و به رضوان من خواهند رسيد ، و عفو من شامل آنها خواهد شد .\r\n53 - محمد بن مسلم گويد : امام باقر عليه السّلام فرمود : رسول خدا صلى اللَّه عليه و آله فرمودند :\r\nحالت مؤمن شگفت‌انگيز است خداوند هر چه در باره او انجام دهد برايش خير است ، خواه از آن خوشحال باشد و يا بد حال اگر او را گرفتار كند كفاره گناهانش مىگردد ، و اگر به او چيزى بدهد و يا او را گرامى بدارد بخشش خواهد بود .\r\n54 - امام صادق عليه السّلام فرمود : خداوند نعمت‌هائى به بندگان خود مىدهد كه هرگز آرزوهاى آنها را نداشت ، و چه آرزوهائى بندگان مىكردند كه خير آنان در آن آرزوها نبود چه افرادى كه در هلاكت خويش كوشش مىكنند و از حظ خود دور مانده‌اند .\r\n55 - زراره گويد : امام صادق عليه السّلام فرمود : در قضاء خداوند هر خيرى براى مؤمن وجود دارد .\r\n56 - طريف از حضرت صادق عليه السّلام روايت مىكند كه فرمود : بنده كه دوست خداوند مىباشد دعا مىكند و از خداوند چيزى مىخواهد ، پروردگار به فرشته موكل امر مىكند حاجت او را برآور ولى عجله نداشته باش زيرا من ميل دارم صداى او را بشنوم .\r\nولى هنگامى كه بنده دشمن خداوند دعا مىكند و از او چيزى مىخواهد خداوند به آن فرشته امر مىكند حاجت او را به هر چه زودتر انجام بده ، زيرا من صداى او را دوست نمىدارم ، امام فرمود : مردم مىگويند اگر يكى حاجتش بر آورده مىگردد و يا ديگرى محروم مىشود براى اين است كه يكى نزد خداوند احترام دارد ، و ديگرى بىارزش مىباشد .\r\n57 - محمد بن سنان گويد : ابو الحسن عليه السّلام فرمود : هر كس اندوهگين شود\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاهليت آن را دارد ، سزاوار است مؤمن به آنچه خداوند در باره او انجام مىدهد راضى باشد .\r\n58 - ابو خليفه گويد : امام صادق عليه السّلام فرمود : هر گاه خداوند براى مؤمن چيزى مقدر كند و مؤمن هم از آن راضى باشد خداوند در آن كار برايش خير مىآورد .\r\n59 - عبد اللَّه بن سنان گويد : امام صادق عليه السّلام فرمود : خداوند متعال به حكمت و علم خود خوشحالى و انبساط را در يقين و رضا قرار داده ولى اندوه و غم را در شك گذارده است ، اينك از خداوند راضى باشيد و كار خود را به او واگذاريد .\r\n60 - ابن مسكان از امام صادق عليه السّلام روايت مىكند كه فرمود : خوشنودى از پيش‌آمدهاى ناپسند از بالاترين درجات يقين مىباشد .\r\nامام عليه السّلام فرمود : هر كس صبر كند و از خداوند راضى باشد و از هر چه برايش مقدر شده چه خوب باشد و يا بد ، خداوند در مقدرات او خير خواهد گذاشت .\r\n61 - سليمان جعفرى گويد : امام رضا عليه السّلام از پدرانش عليهم السّلام روايت مىكند كه در بعضى از جنگ‌ها گروهى نزد رسول خدا صلى اللَّه عليه و آله آمدند ، رسول خدا پرسيدند شما كه هستيد گفتند : يا رسول اللَّه ما مؤمن هستيم .\r\nرسول خدا صلى اللَّه عليه و آله فرمود : علامت ايمان شما چيست گفتند در هنگام گرفتارى صبر مىكنيم ، و در هنگام نعمت و رفاه سپاس‌گزار هستيم ، و هر چه خداوند در باره ما انجام دهد راضى و خوشنود مىباشيم .\r\nرسول اكرم صلى اللَّه عليه و آله فرمودند : شما همه حليم و عالم هستيد ، و نزديك است كه از فقه و دركى كه داريد به انبياء برسيد ، اگر آن طور است كه بيان مىكنيد پس در خانه‌اى كه سكونت نمىكنيد نسازيد ، و مالى را كه نمىخوريد جمع نكنيد و از خداوندى كه بازگشت شما بسوى او است بترسيد .\r\n62 - على بن سويد از ابو الحسن عليه السّلام روايت مىكند كه از آن حضرت پرسيدم تفسير آيه شريفه  « وَ مَنْ يَتَوَكَّلْ عَلَى اللَّهِ فَهُوَ حَسْبُهُ »  چيست فرمود : توكل به خداوند درجاتى دارد بعضى از آن درجات آن است كه در همه كارها به خداوند اطمينان\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nداشته باشى .\r\nهر چه خداوند برايت مقرر كرد به آن راضى باشى و بدانى كه پروردگار جز خير و نيكى برايت مقدر نمىكند و بدانى كه خداوند هر چه اراده كند انجام مىدهد ، پس توكل تو به خداوند و گذاردن همه كارها به او مىباشد .\r\n63 - امام باقر عليه السّلام فرمود : شايسته‌ترين مخلوقات خداوند كسانى هستند كه تسليم اوامر خداوند باشند و هر چه او مقدر كرد به آن رضايت دهند ، هر كس خداوند را شناخت و به حكم او راضى شد پاداش او هم زياد مىگردد ، و هر كس از قضاء او خوشنود نگرديد و ناراحت شد ، قضاء بر او جارى مىگردد و پاداش هم نخواهد داشت .\r\n64 - صفوان جمال از ابو الحسن اول عليه السّلام روايت مىكند كه فرمود : كسى كه خدا را شناخت روا نيست كه خداوند را در قضاء و حكمش متهم كند ، و يا او را در تاخير انداختن روزى مورد تهمت قرار دهد .\r\n65 - ميمون قداح از امام صادق عليه السّلام روايت مىكند كه على عليه السّلام فرمود :\r\nمن بجاى خوشنودى از قضاء خداوند شتران سرخ مو را هم دوست نمىدارم .\r\n66 - امام صادق عليه السّلام از پدرانش روايت مىكند كه رسول خدا صلى اللَّه عليه و آله فرمود : هر كس به خدا توكل كند و به آنچه در دست دارد قناعت نمايد به مطلوب مىرسد .\r\n67 - محمد بن عجلان گويد : گرفتار فقر و پريشانى سختى شدم و كسى هم نبود كه مرا از آن سختى نجات دهد و در اثر اين سختيها قرض زيادى هم پيدا كرده بودم ، و وام دهندگان اصرار بر گرفتن وام خود مىكردند .\r\nمن در اين هنگام كه بسيار پريشان بودم به در خانه حسن بن زيد كه در آن ايام امير مدينه بود رفتم ، او مرا قبلا مىشناخت و از جريان من هم مطلع بود ، در بين راه با محمد بن عبد اللَّه بن على بن الحسين كه با وى آشنا بودم برخورد كردم و با او هم قبلا آشنا بودم .\r\nاو دست مرا گرفت و گفت مىدانم كجا مىروى و چه مىخواهى ، قصد دارى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nپريشانى حال خود را به كدام شخص بگوئى گفتم : با حسن بن زيد مىخواهم در اين باره صحبت كنم ، گفت او حاجت شما را روا نخواهد كرد و لازم نيست حاجت خود را از وى بخواهى ، بايد از كسى حاجت بخواهى كه او توانائى داشته باشد آن را بر آورد .\r\nمن از پسر عموى خودم جعفر بن محمد شنيدم كه او از پدران خود عليهم السّلام روايت مىكرد كه رسول خدا صلى اللَّه عليه و آله فرمود : خداوند به يكى از پيامبران خود وحى كرد و فرمود : سوگند به عزّت و جلال خودم هر كس غير از من از ديگرى آرزو داشته باشد اميد او را قطع مىكنم و جامه خوارى را در بر او مىنمايم و در دوزخ جايش مىدهم .\r\nاو را از خود دور مىگردانم و از طرف من گشايشى براى او نخواهد بود و از فضل و احسان من برخوردار نخواهد شد ، آيا بنده من در هنگام سختىها به ديگران توسل مىجويد در حالى كه من مىتوانم سختىها را بر طرف سازم .\r\nاو مىخواهد از ديگرى رفع پريشانى خود را بخواهد و به ديگران اميد بسته كه سختيها را از او دفع كنند ، در حالى كه جود و توانگرى و كليد درهاى بسته در دست من مىباشد در خانه من روى همه باز است و هر كس مىخواهد بيايد و خواسته‌اش را بخواهد .\r\nمگر او نمىداند هر كس در سختى و مصيبت قرار گيرد و ضعف و ناتوانى برايش پيدا شود كسى غير از من توانائى ندارد از او رفع پريشانى كند و گره از كارهاى او بگشايد ، پس چرا آرزوهاى خود را جاى ديگر مىبرد و از من اعراض مىكند .\r\nاو در حالى كه از من چيزى نخواسته من همه چيز به او داده‌ام ولى اكنون چيزى از من طلب نمىكند و اعراض هم مىنمايد و جاى ديگر مىرود ، و از ديگران مىخواهد مشكلات او را بر طرف سازند ، و حوائج او را بر آورند و از او پريشانىها را بزدايند .\r\nمن آن خدائى هستم كه قبل از سؤال مىدهم ، آيا اگر مورد سؤال قرار گيرم\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nاجابت نخواهم كرد اين توهمات را از خود دور كنيد جود و كرم و بذل و بخشش در دست من مىباشد ، دنيا و آخرت در دست من است ، اگر همه اهل آسمانها و زمين از من بخواهند به آنها مىدهم .\r\nجود و بخشش از مال من نمىكاهد ، و هر چه بدهم مانند بال مگسى در خزائن من نقصان پديد نمىآيد ، چگونه در مال من نقصان پيدا شود در حالى كه من نگهبان و حافظ آن مىباشم ، بدا به حال كسى كه از من نافرمانى كند و مراقب من نباشد .\r\nمحمد بن عجلان گويد : گفتم : يا ابن رسول اللَّه اين حديث را بار ديگر براى من بخوان ، و او بار ديگر تذكر داد ، من بعد از اين از كسى سؤال نكردم ، و پس از مدتى از طرف خداوند براى من روزى فراوان رسيد و مورد عنايت خداوند قرار گرفتم .\r\n68 - اسحاق بن جعفر از برادرش موسى عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند متعال مىفرمايد : هر مخلوقى كه به مخلوق ديگرى پناه ببرد و به او توسل جويد همه اسباب زمين و آسمان را به روى او خواهم بست اگر او از من چيزى بخواهد نمىدهم ، و اگر دعا كند اجابت نخواهم كرد .\r\nاما اگر مخلوقى به من چنگ بزند و توسل پيدا كند ، آسمان‌ها و زمين را ضامن روزى او مىگردانم ، اگر مرا بخواند اجابت مىكنم ، و اگر از من چيزى طلب كند به او مىدهم ، و اگر از گناهانش استغفار كند او را مورد رحمت و مغفرت خود قرار مىدهم .\r\n69 - امام سجاد عليه السّلام فرمودند : هر كس از خداوند نيازهاى خود را حاصل كرد مردم به وى محتاج خواهند شد .\r\nامام سجاد عليه السّلام فرمود : هر كس با زمان درآميزد ، مشقتش بيشتر طول مىكشد .\r\nامام جواد عليه السّلام فرمود : چگونه كسى در نظر خداوند ضايع مىگردد در حالى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nكه خداوند خود كفيل او مىباشد ، و چگونه كسى از دست خداوند بيرون مىگردد در حالى كه خداوند خودش طالب او مىباشد ، و هر كس به غير از خداوند پناهى بجويد خداوند او را به همان كس وامىگذارد .\r\n70 - امام عليه السّلام فرمود : نمرود دستور داد در سواد كوفه هيزم را جمع كنند و اين هيزم در قريه‌اى بنام قطنانا در كنار نهر كوثا فراهم آوردند ، نمرود امر كرد در آنجا آتشى افروختند و خواستند ابراهيم عليه السّلام را در ميان آتش بياندازند ولى از اين كار ناتوان شدند .\r\nشيطان آمد و براى آنها منجنيق درست كرد و ابراهيم را در آن گذاشتند و به آتش انداختند ، در بين زمين و آسمان جبرئيل آمد و گفت آيا حاجتى دارى گفت :\r\nبه شما نيازى ندارم خداوند خود مرا كفالت مىكند و نگهبان من مىباشد .\r\nبعد از آن ميكائيل آمد و گفت : اگر بخواهى اين آتش را خاموش مىكنم ، گنج‌هاى آب و باران‌ها دست من مىباشد ، گفت از شما نمىخواهم ، سپس فرشته باد آمد و گفت اگر بخواهى اينها را از اينجا پراكنده مىسازم گفت نمىخواهم ، جبرئيل گفت : از خداوند طلب كن ، گفت : خداوند به حال من آگاه است و مرا مىنگرد .\r\n71 - رسول اكرم صلى اللَّه عليه و آله فرمود : هر كس سه خصلت داشته باشد خداوند خير دنيا و آخرت را براى او فراهم مىكند ، رضايت از قضاء خداوند ، صبر در هنگام گرفتارى ، و دعا در وقت سختى و آسايش .\r\nامام صادق عليه السّلام فرمود : بالاترين طاعت خداوند خوشنودى از آنچه خداوند براى بندگان خود مقدر كرده ، چه آن مقدرات او را خوشحال كند و يا ناراحتش سازد .\r\n72 - در سختىها و ناملايمات شكيبا باش و اگر چنين نباشى هيچ گاه رضايت حاصل نخواهى كرد .\r\n73 - لقمان در وصيت خود به فرزندش گفت : اى فرزند به خداوند اطمينان داشته باش ، بعد از مردم بپرس آنهائى كه به خداوند اعتماد كرده‌اند نجات يافته‌اند ،\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاى فرزند از مردم سؤال كن آنها كه به خداوند توكل كردند خداوند آنها را كفايت نكرد ؟ اى فرزند من به خداوند حسن ظن داشته باش ، و بعد از مردم سؤال كن آيا كسانى كه به پروردگار حسن ظن پيدا كردند ، خداوند با آنها چگونه رفتار كرد ، آيا در برابر حسن ظن آنها او هم با حسن ظن به آنان رفتار كرد .\r\n74 - از امام صادق عليه السّلام سؤال شد تعريف توكل چيست ، فرمود : اينكه فقط از خداوند بترسى و كسى را با او شريك نسازى .\r\nامام صادق عليه السّلام فرمود : هر كس مىخواهد بداند در نزد خداوند چه مقامى دارد بايد بنگرد خداوند در نزد او چگونه است ، زيرا خداوند با بنده خود چنان معامله مىكند كه بنده با خداوند معامله مىنمايد .\r\n75 - امام صادق عليه السّلام فرمود : توانگرى و عزّت در حال سير هستند و هر گاه به توكل رسيدند در آنجا وطن مىكنند .\r\nامام صادق عليه السّلام فرمود : خداوند متعال به داود عليه السّلام وحى كردند هر بنده كه به من چنگ بزند و دنبال مخلوقات من نرود و اين موضوع در نيت او باشد و به همين شناخته شود ، اگر زمين و آسمان هم به او مكر كنند او را از مكر آنها نجات خواهم داد .\r\nاما اگر بنده‌اى از بندگانم به ديگرى توسل جويد و از نيت او هم اين عمل روشن گردد همه وسائل و اسباب را از او خواهم گرفت ، و زمين را زير پاهاى او سست خواهم كرد ، و باكى نخواهم داشت كه او در كجا هلاك خواهد شد .\r\nامام صادق سلام اللَّه عليه فرمود : رسول خدا صلى اللَّه عليه و آله در كارى كه گذشته بود هرگز نمىفرمود : كاش چنان مىشد .\r\nامام صادق سلام اللَّه عليه در تفسير آيه شريفه  « إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ »  فرمود : يعنى رسول خدا را ثنا گوئيد و بر او سلام كنيد ، گفتم : رسول خدا از كجا مىداند كه مردم او را ستايش مىكنند و بر او درود مىفرستند .\r\nامام عليه السّلام فرمود : پرده‌ها عقب مىروند و رسول خدا همه را مىشنود ، راوى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nگويد : سؤال كردم مؤمن از كجا بداند مؤمن است ، گفت با تسليم در برابر خداوند و راضى بودن از آنچه برايش مىآيد معلوم مىگردد كه او مؤمن مىباشد .\r\nامير المؤمنين عليه السّلام فرمود : ايمان چهار ركن دارد ، توكل به خدا ، واگذاشتن امور به خدا راضى بودن به حكم خدا ، و تسليم در برابر اوامر خدا .\r\nامام باقر عليه السّلام در تفسير آيه  « فَلا وَ رَبِّكَ لا يُؤْمِنُونَ حَتَّى يُحَكِّمُوكَ »  فرمود : يعنى تسليم در برابر امر خدا و خوشنودى از آنچه به او مىرسد ، و قناعت .\r\nامام صادق عليه السّلام فرمود : خداوند پيامبرى را به طرف قومى فرستاد و امر كرد با آنها جنگ كند آن پيامبر گفت من ضعيف هستم و قدرت ندارم با آنها جنگ كنم ، خداوند فرمود : يا جنگ را انتخاب كنيد يا آتش را .\r\nپيامبر گفت : بار خدايا من طاقت آتش را ندارم ، خداوند به آن پيغمبر گفت :\r\nدر اين سال يارى به تو خواهد رسيد ، پيامبر به ياران خود گفت : خداوند مرا امر كرده است كه با فلان قبيله جنگ كنم ، من هم گفتم ما نمىتوانيم با آنها جنگ كنيم .\r\nخداوند فرمود : يا آتش را قبول كنيد و يا جنگ را ، آنها هم گفتند ما طاقت آتش را نداريم ، پيامبر به آنها فرمود : خداوند مىفرمايد : در اين سال يارى خواهيد شد ، آنها گفتند شما خود را براى جنگ آماده كنيد ما هم آماده خواهيم شد .\r\nامام عليه السّلام فرمود : خداوند پيامبرى را به طرف گروهى فرستاد و او را امر كرد با آنها جنگ كند ، او هم به خداوند از ضعف و ناتوانى شكايت كرد ، خداوند فرمود :\r\nبعد از پانزده سال نصرت به تو خواهد رسيد .\r\nآن پيامبر جريان را به اصحاب خود گفت ، آنها گفتند : لا حول و  لا قُوَّةَ إِلَّا بِاللَّهِ  ، پيامبر به آنها گفت : خداوند وحى كرد كه بعد از پانزده سال نصرت به من خواهد رسيد ، آنها گفتند  ما شاءَ اللَّهُ لا قُوَّةَ إِلَّا بِاللَّهِ  امام فرمود : يارى خداوند در همان سال آمد چون آنها كار خود را به خداوند تفويض كردند .\r\nامام صادق عليه السّلام فرمود : توكل آن است كه فقط از خداوند بترسى و كسى ديگر را با خداوند شركت ندهى .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nامام جعفر صادق عليه السّلام فرمود : داناترين مردم به خداوند راضىترين آنها به حكم خداوند مىباشند .\r\nامام صادق عليه السّلام فرمود : بالاترين طاعت خداوند صبر و رضايت از خداوند است ، چه انسان چيزى را دوست بدارد و يا كراهت داشته باشد ، و هر بنده آنچه را كه خداوند براى او بخواهد راضى باشد به خير و سعادت خواهد رسيد .\r\nامام صادق عليه السّلام فرمود : خداوند براى مؤمن هر چه مقدر كند و او هم راضى باشد همه مقدرات به خير او خواهد شد .\r\nامام باقر عليه السّلام فرمود : رسول خدا صلى اللَّه عليه و آله فرمودند : خداوند متعال فرمود : سوگند به عزّت و جلال خودم ، مخلوقى محبوب‌تر از بنده مؤمن را نيافريدم ، و از اين رو وى را بنام خود مؤمن نام نهادم اگر بين مشرق و مغرب را به او حرام كنم برايش خير است .\r\nاگر هر چه بين مشرق و مغرب مىباشد در اختيار او قرار دهم باز هم براى او خير مىباشد او بايد به سرنوشتى كه برايش معين كرده‌ام راضى باشد و در گرفتاريها صبر كند ، و از نعمت‌هاى من سپاسگزارى نمايد ، اى محمد در اين صورت او را از صديقان قرار خواهم داد .\r\nامام صادق عليه السّلام فرمود : حسن بن على عليهما السّلام با عبد اللَّه بن جعفر ملاقات كردند ، حسن گفت : اى عبد اللَّه مؤمن چگونه به ايمان مىرسد در حالى كه از قسمت خود ناراضى مىباشد و مقام خود را كوچك مىداند .\r\nدر حالى كه خداوند بر او حكومت مىكند و مقدراتش در دست او مىباشد ، من ضامن كسى مىباشم كه در دلش جز رضايت چيزى خطور نكند ، و اگر اين مقام را داشته باشد هر چه از خداوند بخواهد به او مىدهد .\r\nامام صادق عليه السّلام فرمود : آسايش و آرامش در رضا و يقين مىباشد و غم و اندوه در شك و عدم رضايت است .\r\nامام عليه السّلام فرمود : قلم تقدير بر محبت خداوند جارى شده است ، هر كس خداوند با رضايت دل او را تصفيه كرد وى را گرامى داشته است و هر كس را به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخشم و ناراحتى گرفتار نمود او را خوار داشته است خوشنودى و غضب دو مخلوق از مخلوقات خداوند مىباشند ، و خداوند هر چه بخواهد بر مخلوقات خود مىافزايد .\r\nابو الحسن اول عليه السّلام فرمود : سزاوار است كسى كه خداوند را مىشناسد او را در دادن روزى متهم به تاخير نكند ، و در قضاء هم او را مورد تهمت قرار ندهد .\r\nامام صادق عليه السّلام فرمود : قضاء حوائج و اسباب آن در دست خداوند مىباشد هر كس حاجت او بر آورده شود بايد با رضا و صبر آن را قبول كند .\r\nامير المؤمنين عليه السّلام فرمود : خداوند مردم را به رضا و سخط جمع مىكند ، هر كس از كارى خوشحال شد در آن وارد مىشود ، و هر كس رضايت پيدا نكرد از آن بيرون مىگردد .\r\nعلى بن الحسين عليهما السّلام فرمود : صبر و رضا از خداوند بالاترين طاعت مىباشند هر كس صبر كند و از خداوند راضى باشد در آنچه براى او مقدر كرده باشد خداوند براى او در هر چه دوست داشته باشد و يا مكروه بداند خير قرار مىدهد .\r\nيكى از اصحاب خدمت امام صادق عليه السّلام رسيد در آن هنگام كه آن جناب در بستر بيمارى بود و با همان مرض هم درگذشت ، تمام بدنش خشك شده بود و فقط سرش حركت مىكرد آن مرد گريه كرد .\r\nامام عليه السّلام فرمود : چرا گريه مىكنى گفت چگونه گريه نكنم كه شما را در اين حال مشاهده مىكنم فرمود شما گريه نكنيد ، مؤمن هر چه به او برسد برايش خير مىباشد اگر دست و پايش را قطع كنند براى او خير است و اگر ما بين مشرق و مغرب را هم به او بدهند باز برايش خير مىباشد .\r\n76 - زراره گويد : امام باقر عليه السّلام فرمود : در قضاء خداوند براى مؤمن خير هست .\r\nامام صادق عليه السّلام فرمود : مسلمان هر چه خداوند برايش اراده كند خير مىباشد و اگر مشرق و مغرب را در اختيار گيرد برايش خير است بعد اين آيه شريفه را تلاوت كردند  « فَوَقاهُ اللَّهُ سَيِّئاتِ ما مَكَرُوا »  به خداوند آنها بر او مسلط شدند و او را\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكشتند ، اما نتوانستند در دين او رخنه ايجاد كنند و او را بفريبند .\r\nامام صادق عليه السّلام فرمود : اگر مؤمن مىدانست كه در مصيبت‌ها چه اندازه اجر هست آرزو مىكرد با مقراض‌ها پاره پاره شود .\r\n77 - امام صادق عليه السّلام فرمود : خداوند متعال به موسى بن عمران عليه السّلام وحى فرستاد اى موسى من مخلوقى را محبوب‌تر از بنده مؤمن خلق نكرده‌ام ، من اگر او را گرفتار مىكنم براى اين است كه خيرى به او برسانم ، و اگر چيزى به او مىدهم باز براى خير است .\r\nاگر چيزى از او منع مىكنم براى اين است كه خيرى براى او مىباشد ، من مىدانم چه چيزى او را اصلاح مىكند ، او بايد در گرفتاريها صبر كند و از مقدرات من راضى گردد ، و از نعمت‌هاى من سپاسگزارى نمايد او را در زمره صديقان مىنويسم مادامى كه به رضايت من عمل كند و از اوامر من اطاعت نمايد .\r\n\r\n64 در كوشش و عمل\r\n1 - قيس بن عاصم گويد : با گروهى از بنى تميم خدمت حضرت رسول اللَّه صلى اللَّه عليه و آله رسيديم ، و متوجه شديم كه صلصال بن دلهمس هم در آنجا هست عرض كردم يا نبى اللَّه ما را موعظه‌اى بنما تا از آن منتفع كرديم ، ما جماعت در بيابان زندگى مىكنيم و به اين مواعظ نيازمند مىباشيم .\r\nرسول خدا صلى اللَّه عليه و آله فرمود : اى قيس هر عزّتى ذلّتى دارد ، و هر زندگى مرگى براى آن مىباشد ، و هر دنيائى آخرتى دارد ، هر چيزى حسابى دارد ، و مراتبى براى او مىباشد ، هر كار نيكى پاداش دارد و هر كار بدى عقابى براى آن هست و براى هر مدتى نوشته‌اى هست .\r\nاى قيس تو به هم‌نشينى احتياج دارى كه بايد همراه تو دفن شود و تو هم همراه او دفن گردى ، در حالى كه مرده باشى ، اگر آن چيز كه با تو دفن مىگردد\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nكريم باشد تو را گرامى مىدارد و اگر لئيم باشد تو را تسليم مىكند و بعد با خودت محشور مىگردد و با وى هم مبعوث مىشوى و از آن مورد بازخواست قرار مىگيرى .\r\nاكنون متوجه باش كه آن قرينت صالح و شايسته باشد تا بتوانى با آن انس بگيرى و اگر آن قرين فاسد باشد از وى فرار خواهى كرد و آن قرين عمل تو مىباشد ، قيس گفت : يا نبى اللَّه دوست دارم اين كلمات در شعر باشد و ما با اين اشعار به آينده‌ها افتخار كنيم ، و آن را به عنوان ذخيره نگهداريم .\r\nرسول اكرم صلى اللَّه عليه و آله دستور دادند حسان بن ثابت بيايد و اين بيانات را در قالب شعر بريزد ، صلصال كه در مجلس حاضر بود گفت : من در فكر فرو رفتم كه خود اين كلمات را به شعر بياورم قبل از اينكه حسان بيايد ، عرض كردم يا رسول اللَّه من اين مطالب را در قالب شعر در آوردم همان گونه كه قيس مىخواست و آن اشعار اين است :\r\n تخير خليطا من فعالك انما * قرين الفتى في القبر ما كان يفعل\r\nو لا بدّ بعد الموت من أن تعده * ليوم ينادى المرء فيه فيقبل\r\nو ان كنت مشغولا بشىء فلا تكن * به غير الذى يرضى به الله تشغل\r\nو لن يصحب الإنسان من بعد موته * و من قبله الا الذى كان يعمل\r\nالا انما الانسان ضيف لأهله * يقيم قليلا بينهم ثم يرحل \r\n2 - عبد اللَّه بن فضل از امام صادق عليه السّلام و او از پدرانش روايت مىكند كه رسول خدا صلى اللَّه عليه و آله فرمود : خوشا به حال كسى كه عمرش طولانى شود ، و عملش نيكو گردد ، و بازگشتش به نيكى گرايد و خداوند از وى راضى باشد ، و واى بر كسى كه عمرش طولانى گردد و عملش بد باشد و سرانجام او خوب نباشد و خداوند بر او خشمگين گردد .\r\n3 - ابن قيس گويد : امام باقر عليه السّلام فرمود : امير المؤمنين عليه السّلام هنگام اقامت در كوفه هر گاه از نماز عشاء فارغ مىشدند سه بار مردم را مورد خطاب قرار داده و مىگفتند : اى مردم خداوند شما را رحمت كند خود را آماده حركت كنيد كه بانگ\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nرحيل دميده شده .\r\nاينك كه همه آماده مسافرت مىباشند شما چرا در دنيا ثبات پيدا كرده‌ايد و دست از آن باز نمىداريد ، آماده شويد خداوند شما را رحمت نمايد ، و زاد و توشه براى منزل ديگر برداريد و آن زاد همانا تقوى و پرهيزكارى مىباشد .\r\nاى مردم بدانيد كه شما از صراط عبور خواهيد كرد و راه شما از قيامت خواهد گذشت ، مقابل شما ترس و وحشت مىباشد و بر سر راه خود گردنه‌ها خواهيد داشت و منازل هول‌انگيز خواهد آمد كه شما ناگزير از آنها بايد عبور كنيد و بگذريد .\r\nشما را در آن راهها نگه مىدارند و بازجوئى مىكنند ، در آنجا يا رحمت خداوند شامل شماها خواهد شد و شما را از آن سختيها نجات خواهد داد و از آن حوادث و مهلكات خواهد رهانيد و يا اينكه به هلاكت مىرسيد و نجاتى نخواهد داشت .\r\n4 - مفضل گويد : امام صادق عليه السّلام فرمود : هر كس دو روزش مساوى باشد مغبون است و هر كس روز دومى او از روز اول بدتر باشد ملعون مىباشد ، هر كس بر معرفت خود نيفزايد در او نقصان حاصل مىگردد ، و هر كس رو به نقصان گذارد ، مرگ براى او بهتر از زندگى مىباشد .\r\n5 - عبد اللَّه بن عمر گويد : رسول خدا صلى اللَّه عليه و آله فرمود : كار خير زياد است ولى انجام دهندگان آن كم مىباشند .\r\n6 - محمد بن سنان در يك حديث از امير المؤمنين عليه السّلام روايت مىكند كه فرمود : همواره در قبول عمل بكوشيد تا آنكه بر شدّت عمل بيفزائيد .\r\n7 - امير المؤمنين عليه السّلام فرمودند : هر كس ما را دوست مىدارد بايد مانند ما عمل كند ورع داشته باشد كه ورع بهترين عمل در دنيا و آخرت مىباشد ، با كسانى كه از ما عيب‌جوئى مىكنند مجالست نكنيد ، و در نزد دشمنان ما علنا از ما حمايت نكنيد كه در اين صورت حاكم را بر خود مىشورانيد و در نزد او خوار مىگرديد .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nهمواره راستگو باشيد كه آن شما را نجات مىدهد و آنچه در نزد خداوند مىباشد طلب كنيد ، و او را اطاعت نمائيد ، و در طاعت صبر داشته باشيد ، چه اندازه زشت است مؤمنى وارد بهشت شود و پرده‌اش دريده گردد .\r\nاگر مرتكب گناه و معصيت شده‌ايد روز قيامت از ما انتظار شفاعت نداشته باشيد ، خود را در نزد دشمنان رسوا نكنيد و در قيامت نزد دشمنان خوار نشويد ، خود را در نزد دشمنان به خاطر دنياى كوچك و پست بىاعتبار نسازيد ، و كارى نكنيد كه به دروغ توسل جوئيد .\r\nاكنون به آنچه خداوند امر كرده است چنگ بزنيد ، شما توجه داشته باشيد آنچه در نزد خداوند مىباشد بهتر و پايدارتر مىباشد براى او از جانب خدا بشارت مىآيد و در اين هنگام ديدگانش روشن مىگردد و به لقاء خداوند علاقه‌مند مىشود .\r\n8 - امام رضا عليه السّلام از پدرانش روايت مىكند رسول خدا صلى اللَّه عليه و آله فرمودند بهشت را بر دوزخ اختيار كنيد و اعمال خود را باطل نسازيد كه در نتيجه به جهنم افكنده خواهيد شد و در آنجا همواره خواهيد ماند .\r\n9 - امام رضا عليه السّلام فرمود : گناهان كوچك راه به گناهان بزرگ را باز مىكنند ، هر كس در معصيت كوچك از خداوند نترسد در معصيت‌هاى بزرگ هم نخواهد ترسيد ، اگر مردم از بهشت و دوزخ هم نترسند لازم است خداوند را اطاعت كنند و او را نافرمانى ننمايند ، زيرا خداوند به آنها احسان مىكند و آنچه را كه نياز دارند مىدهند .\r\n10 - ابن زياد از امام صادق عليه السّلام از پدرش و او از پدرانش عليهم السّلام روايت مىكند كه على عليه السّلام فرمود : مرد مسلمان سه دوست دارد ، دوستى مىگويد : من با شما در حال ممات و مرگ هستم او عملش مىباشد ، دوستى مىگويد : من تا كنار قبر با شما هستم و او فرزندش هست ، و دوستى مىگويد : من تا هنگام مرگ با شما هستم و او مالش مىباشد ، هنگامى كه درگذشت به وارثان انتقال پيدا مىكند .\r\n11 - كليب اسدى گويد : امام صادق عليه السّلام فرمود : به خداوند سوگند شما بر\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nدين خدا و فرشتگان او مىباشيد ، اكنون ما را به ورع و عبادت يارى كنيد ، و نماز و پرستش خداوند را فراموش نكنيد و پرهيزكار باشيد .\r\n12 - حفص گويد : امام صادق عليه السّلام فرمود : عيسى بن مريم عليهما السّلام به ياران خود گفتند : شما براى دنيا كار مىكنيد ، در حالى كه روزى شما بدون كار هم در آنجا بدست مىآيد ولى براى آخرت كار نمىكنيد در حالى كه در آخرت بدون عمل چيزى به شما نمىدهند .\r\nواى بر شما اى علماء دست مزدها را مىگيريد و كارى انجام نمىدهيد ، به زودى صاحب كار كارش را طلب مىكند و شما هم به زودى از دنيا مىرويد و در تاريكيهاى قبر جاى مىگيريد ، چگونه مىشود كه اهل علم مىدانند به طرف آخرت مىروند و باز هم دست از دنيا بر نمىدارند ، آنچه برايش ضرر دارد بيشتر مورد توجه مىباشد تا آنچه برايش سودمند است .\r\n13 - عبد اللَّه بن عمر گويد : رسول خدا صلى اللَّه عليه و آله روزى دست مرا گرفت و فرمود :\r\nاى عبد اللَّه بن عمر در دنيا طورى رفتار كن كه گويا غريب مىباشى و راهگذر ، و خود را در ميان مردگان بدان .\r\nمجاهد گويد : ابن عمر به من گفت : اى مجاهد هر گاه شب را درك كردى ، خود را چنان بدان كه به صبح نخواهى رسيد ، از زندگى براى مرگت زاد و توشه تهيه كن ، و در هنگام سلامتى براى روز بيمارى چيزى در نظر بگير ، از بيكارى براى هنگام كار استفاده نما ، و تو نمىدانى فردا چه خواهد شد .\r\n14 - حارث همدانى گويد : امام على عليه السّلام از رسول خدا صلى اللَّه عليه و آله روايت مىكند كه فرمود : پيامبران ، رهبران و فقيهان بزرگان جامعه مىباشند با آنها هم‌نشينى كنيد ، شب و روز بر شما مىگذرند و معلوم نيست چه وقت از دنيا خواهيد رفت .\r\nاعمال و كردار شما محفوظ و نگهدارى مىشوند و روزى به آن خواهيد رسيد مرگ بطور ناگهانى شما را فرا مىگيرد و از دار دنيا مىبرد ، هر كس خيرى را زراعت كند با كمال ميل آن را درو مىكند ، و هر كس شرى را بر زمين بيفشاند با حسرت و پشيمانى آن را بر مىدارد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n15 - امام عليه السّلام فرمود : روزى نمىگذرد مگر اينكه فرشته‌اى از طرف مشرق فرياد مىزند اگر مردم مىدانستند براى چه خلق شده‌اند ، فرشته‌اى ديگر از طرف مغرب فرياد مىكند هر آينه كار مىكردند براى آنچه خلق شده‌اند .\r\n16 - محمد بن مسلم گويد : امام باقر عليه السّلام فرمود : على عليه السّلام فرمودند خداوند متعال چهار چيز را از چهار چيز مخفى كرده است ، رضايت خود را در طاعت خويش پنهان كرده اينك چيزى را كه به طاعت مربوط مىگردد سبك نشماريد ، زيرا ممكن است همان كار كوچك موجب رضايت او باشد .\r\nخداوند خشم خود را در معصيت خود قرار داده اينك معصيتى را كوچك نشماريد ، زيرا امكان دارد آن معصيت حقير او را به خشم بياورد و شما آن را ندانيد ، اجابت را در دعا قرار داده و شما هيچ دعائى را كوچك ندانيد ممكن است همان دعا به اجابت برسد .\r\nپروردگار ولى خود را هم در ميان بندگان پنهان ساخته است ، بنا بر اين هيچ يك از بندگان خداوند را هر چه كوچك باشد حقير ندانيد ، زيرا امكان دارد همان بنده كه مورد تحقير شما قرار گرفته ولى خداوند باشد و تو او را نمىشناسى .\r\n17 - اسماعيل بن موسى از پدرش و او از پدرانش عليهم السّلام روايت مىكند كه على عليه السّلام در تفسير آيه شريفه  وَ لا تَنْسَ نَصِيبَكَ مِنَ الدُّنْيا  فرمود : تندرستى ، نيرومندى ، بيكارى ، جوانى و نشاط خود را از دست نده و از آنها براى آخرت استفاده كن .\r\n18 - امام صادق عليه السّلام در يك حديث فرمود : مغبون كسى را گويند كه عمر خود را لحظه به لحظه از دست بدهد .\r\n19 - ابن زياد از امام صادق عليه السّلام و او از پدرش عليهما السّلام روايت مىكند كه رسول خدا صلى اللَّه عليه و آله فرمود : هر كس از خداوند اطاعت كند ياد خدا را كرده است ، اگر چه نماز و روزه و تلاوت قرآنش كم باشد .\r\n20 - كنانى از امام صادق عليه السّلام روايت مىكند كه امير المؤمنين سلام اللَّه عليه فرمود : براى خوشنود كردن يكى از مردم خداوند را به غضب نياوريد ، براى نزديك شدن به مخلوقات خود را از خداوند دور نسازيد .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخداوند با مردم رابطه‌اى خاص ندارد و هر كس از او اطاعت كند به نيكى مىرسد و يا از بدىها محفوظ مىماند و با پيروى از رضايت پروردگار مىتوان به همه خيرات رسيد ، و از بدىها كنار ماند ، و طاعت خداوند آدمى را رستگار مىكند و به سعادت مىرساند و از شر و فساد نجات مىدهد .\r\nخداوند هر كس را كه از وى اطاعت كند نگه مىدارد ، ولى كسى كه معصيت او را مىنمايد نمىتواند خود را حفظ كند ، و كسى توانائى ندارد از خدا فرار نمايد ، فرمان خداوند به خوار داشتن او فرود مىآيد اگر همه مردم از آن كراهت داشته باشند .\r\nهر چه بخواهد حادث شود حادث مىگردد ، و هر چه خداوند بخواهد انجام مىشود ، و هر چه را اراده نكند به مرحله در نمىآيد ، در كارهاى نيك و پرهيزكارى از گناهان به همديگر كمك كنيد و از گناه و معصيت دورى كنيد و از خداوند بترسيد كه خداوند سخت‌گير است .\r\n21 - مروان بن مسلم گويد : امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند مىفرمايد : هر بنده‌اى كه از من اطاعت كند ، او را به ديگرى وانمىگذارم ، و هر بنده‌اى كه معصيت مرا بكند او را به ديگران وامىگذارم ، و باكى هم ندارم در هر كجا هلاك گردد .\r\n22 - ابن علوان از امام باقر عليه السّلام و او از پدرش روايت مىكند كه رسول خدا صلى اللَّه عليه و آله فرمود : از خداوند اطاعت كنيد كه او صلاح شما را مىداند .\r\n23 - على بن نعمان در يك حديث از رسول اكرم صلى اللَّه عليه و آله روايت مىكند كه فرمود : از خداوند اطاعت كنيد كه او به مصالح شما داناتر مىباشد .\r\n24 - رسول خدا صلى اللَّه عليه و آله فرمود : خداوند متعال مىفرمايد : اى فرزند آدم هر چه امر مىكنم اطاعت كنيد و مصالح خود را به من ياد ندهيد .\r\n25 - امام سجاد عليه السّلام فرمود : مبغوض‌ترين بندگان كسانى مىباشند كه از سنت امامى پيروى مىكنند ولى به اعمال او توجه ندارند .\r\n26 - سفيان ثورى گويد : امام صادق سلام اللَّه عليه فرمود : اى سفيان هر\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكس مىخواهد بدون عشيره عزّت پيدا كند ، و بدون مال توانگر شود ، و بدون سلطنت و حكومت مردم از وى بترسند ، بايد از معصيت خداوند دست باز دارد و اطاعت او را بكند .\r\n27 - عجلان گويد : امام صادق عليه السّلام فرمود : خداوند سه نفر را بدون حساب وارد بهشت مىكند ، امام عادل ، بازرگان راستگو ، و پيرمردى كه عمرش را به طاعت خداوند گذرانيده باشد .\r\n28 - جابر جعفى از امام باقر عليه السّلام روايت مىكند كه فرمود : اى جابر به شيعيان من از من سلام برسان و به آنها بگو كه بين ما و خداوند قرابتى نيست ، و جز با طاعت نمىتوان به خداوند نزديك شد اى جابر هر كس از خداوند اطاعت كند و ما را دوست بدارد او با ما دوست مىباشد و هر كس معصيت خدا را بكند محبت ما به او سودى ندارد .\r\n29 - مجاشعى از امام صادق عليه السّلام روايت مىكند كه على عليه السّلام فرمود : هر كس مىخواهد بدون فاميل عزّت پيدا كند و بدون سلطنت هيبت داشته باشد ، و بدون مال توانگر گردد ، و بدون بذل مال مردم از وى اطاعت كنند ، بايد از معصيت خداوند دست بكشد و از وى اطاعت كند تا به همه اينها برسد .\r\n30 - برادر دعبل از امام رضا عليه السّلام و او از پدرانش عليهم السّلام روايت مىكند كه امام باقر عليه السّلام فرمود : اى خيثمه به شيعيان ما برسان ما در نزد خداوند كارى نمىتوانيم انجام دهيم ، و به آنها بگو جز با عمل نمىتوان به ثواب‌هاى خداوند رسيد .\r\nاى خيثمه به شيعيان ما برسان كسانى روز قيامت زياد حسرت مىخورند كه از عدل سخن بگويند ولى در هنگام عمل با آن مخالفت كنند ، و به آنها بگو هر گاه دستورات خداوند را مورد عمل قرار دادند رستگار خواهند شد و در روز قيامت سرفراز و سربلند خواهند گرديد .\r\n31 - ذريح محاربى گويد : مردى خدمت حضرت رسول صلى اللَّه عليه و آله آمد و عرض كرد يا رسول اللَّه خداوند از غير واجبات هم سؤال مىكند ، فرمود : خير گفت :\r\nسوگند به خدائى كه تو را براستى برانگيخت من جز واجبات كار ديگرى نخواهم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nكرد .\r\nرسول اكرم صلى اللَّه عليه و آله فرمود : چرا جز واجبات كار ديگرى را انجام نمىدهى ، آن مرد گفت : براى اينكه خداوند خلقت مرا زشت كرده است ، رسول خدا در اينجا از سخن گفتن باز ايستاد در اين هنگام جبرئيل فرود آمد و گفت اى محمد خداوند تو را سلام مىرساند و مىگويد به اين بنده من بگو .\r\nدوست نمىدارى فردا تو را در آسايش و راحتى مبعوث كنم و در قيامت ناراحت نباشى آن مرد گفت : يا رسول اللَّه خداوند مرا در نزد خود ياد كرده است ، رسول خدا فرمود : آرى گفت : سوگند به خدائى كه تو را براستى برانگيخت من بعد از اين هر عملى كه مرا به خداوند نزديك كند انجام مىدهم .\r\n32 - سكونى از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : قبل از رسيدن چهار چيز ، چهار چيز را انجام دهيد : جوانى را قبل از پيرى ، تندرستى را قبل از بيمارى ، توانگرى را قبل از فقر و زندگى را قبل از مرگ غنيمت بدانيد .\r\n33 - اسحاق بن موسى از پدرش و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : هنگامى كه بنده‌اى وارد محشر گردد از وى سؤال مىكنند :\r\nعمرش را در چه راهى صرف كرده و جوانى خود را در چه كارهائى گذرانيده ، مالش را از كجا بدست آورده و در چه راهى خرج كرده و از محبت ما اهل بيت .\r\n34 - در حديث شامى آمده كه على عليه السّلام فرمود : اى شيخ هر كس دو روزش مساوى باشد مغبون است ، و هر كس براى دنيا كوشش كند هنگامى كه از دنيا مىرود بسيار حسرت مىخورد ، هر كس روز بعدش از روز قبل بدتر باشد او را محروم گويند .\r\nهر كس فقط به دنيا توجه داشته باشد و در فكر آخرت نباشد او به هلاكت خواهد رسيد ، هر كس نقائص خود را بر طرف نسازد هوى نفس بر او چيره خواهد شد ، و هر كس همواره در نقص زندگى كند مرگ براى او بهتر مىباشد .\r\n35 - سكونى از امام صادق عليه السّلام و او از پدرانش عليهم السّلام روايت مىكند كه على\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nعليه السّلام فرمود : هر روزى كه بر فرزند آدم مىگذرد آن روز مىگويد اى فرزند آدم من روز نوى هستم و بر اعمالت گواهى مىدهم ، در اين روز راست بگو و راست عمل كن تا روز قيامت به نفع تو گواهى بدهم و ديگر مرا مشاهده نخواهى كرد .\r\n36 - سكونى از امام صادق عليه السّلام و او از پدرانش عليهم السّلام روايت مىكند كه امير المؤمنين عليه السّلام فرمود : فقهاء و حكماء در مكاتبه با يك ديگر مىنوشتند و از سه چيز كه چهارمى نداشت با يك ديگر سخن مىگفتند و انجام آنها را توصيه مىكردند .\r\nهر كس در فكر آخرت خود باشد خداوند امور دنيائى او را كفايت مىكند و هر كس باطن خود را پاك نگهدارد خداوند ظاهر او را پاك مىكند ، و هر كس روابط خود را با خداوند خوب نگهدارد خداوند بين او و مردم را اصلاح مىكند .\r\n37 - جميل بن صالح گويد : امام صادق عليه السّلام فرمود : مردم تو را گول نزنند ، كه حوادث بر تو فرود ميايند نه به آنها و روزها را در غفلت و سرگردانى سپرى نكنى كه با تو كسانى هستند كه اعمالت را حفظ مىكنند .\r\nمن چيزى را كه سريع عمل كند و زود فائده دهد مانند كار نيك نديدم كه آن به سرعت گناهان گذشته را جبران مىكند ، هر كار نيك را كوچك مشمار كه فردا نتيجه آن را خواهى ديد و تو را خوشحال خواهد كرد .\r\nهر كار بدى را هم كوچك مپندار كه فردا نتيجه بد آن را مىبينى و بد حال مىكردى ، خداوند متعال در قرآن مجيد فرموده : كارهاى نيك كارهاى بد را از بين مىبرند و اين مطلب تذكرى است براى آنهائى كه بخواهند متذكر شوند .\r\n38 - معاويه از پدرش روايت مىكند كه از امام صادق عليه السّلام شنيدم فرمود : هر بنده مسلمانى كه براى خداوند خود را نصيحت كند و حق را پيدا كند و آن را دريافت دارد دو خصلت به او داده خواهد شد ، خداوند به او روزى مىدهد به اندازه‌اى كه قانع گردد ، و رضايت از خدا كه او را نجات دهد .\r\n39 - عمر بن يزيد گويد : امام صادق عليه السّلام فرمود : در تورات نوشته‌شده‌اى فرزند آدم خود را براى عبادت آماده كن تا دلت را از خوف خود پر كنم ، و اگر دل خود را آماده نسازى آن را به دنيا مشغول مىكنم ، و بعد جلو فقرت را نخواهم\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nگرفت و تو را در طلب آن به خودت وامىگذارم .\r\n40 - ثمالى از امام صادق عليه السّلام روايت مىكند كه فرمود : به خويشاوندانت برسان كه من هر گاه بنده‌اى از آنها را به طاعت خود امر مىكنم و او هم فرمان مرا اجرا مىكند بر من لازم مىآيد كه او را در طاعت خود يارى دهم .\r\nاگر از من چيزى بخواهد به او مىدهم ، و اگر دعا كند اجابت مىكنم ، اگر به من چنگ بزند او را حفظ مىنمايم ، و اگر از من چيزى درخواست كند ، او را از ديگران بىنياز مىسازم ، اگر بر من توكل كند او را حفظ مىكنم و اگر همه به او نيرنگ نمايند او را نگه مىدارم .\r\n41 - امام هادى عليه السّلام فرمود : هر كس از خداوند بترسد مردم از او خواهند ترسيد و هر كس از خداوند اطاعت كند اطاعت خواهد شد ، هر كس از خداوند اطاعت نمايد از خشم مردم نخواهد ترسيد ، و هر كس خداوند را به خشم آورد ، سزاوار است كه مورد خشم مردم قرار گيرد .\r\n42 - محمد گويد : از امام باقر عليه السّلام شنيدم فرمود : از خداوند بترسيد و از وى در ورع و پرهيزكارى و عبادت خداوند يارى طلب كنيد ، سخت‌ترين حالت يكى از شما در آن هنگام است كه ساعات عمر خود را طى مىكند و به آخرت نزديك مىگردد .\r\nاو در آن هنگام غبطه مىخورد ، و مىداند به دنيائى قدم مىگذارد كه در آن نعمت فراوان مىباشد و الطاف و عنايات خداوندى زياد است و مژده به بهشت مىدهند ، او مىداند كه در اين دنيا خوفى برايش نيست و مىداند كه هر چه در دنيا به او مىگفتند حق بوده و مخالفان در هلاكت هستند .\r\n43 - امام صادق عليه السّلام فرمود : على عليه السّلام فرمودند : بدانيد آنچه در روز قيامت زيان برساند كوچك شمرده نمىشود ، و هر چه سود برساند آن هم حقير نخواهد بود ، و اينك آنچه خداوند به شما فرموده بايد جلو ديدگان شما باشد .\r\n44 - امام عليه السّلام در تفسير آيه شريفه  « وَ إِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا اللَّهَ وَ بِالْوالِدَيْنِ إِحْساناً وَ ذِي الْقُرْبى وَ الْيَتامى وَ الْمَساكِينِ وَ قُولُوا لِلنَّاسِ حُسْناً وَ أَقِيمُوا \r\n\r\n","description":"","footnote":"","page_name":" 180 ","page_number":180},
  {"content":"\r\n\r\n الصَّلاةَ وَ آتُوا الزَّكاةَ ثُمَّ تَوَلَّيْتُمْ إِلَّا قَلِيلًا مِنْكُمْ وَ أَنْتُمْ مُعْرِضُونَ »  فرمودند :  إِذْ أَخَذْنا مِيثاقَ بَنِي إِسْرائِيلَ  يعنى عهدى كه خداوند از آن گرفته بود  لا تَعْبُدُونَ إِلَّا اللَّهَ  يعنى خداوند را به مخلوقات او تشبيه نكنيد و در احكام خدا به مردم ظلم روا نداريد و در كارهاى خود فقط متوجه خداوند باشيد و ديگرى را در نظر نياوريد .\r\n وَ بِالْوالِدَيْنِ إِحْساناً  يعنى ما از آنها پيمان گرفتيم كه به پدر و مادر خود نيكى كنند ، و پاداش احسان آنها را بدهند ، و سختيها را از آنها دور سازند ، و آنها را از خود راضى نگهدارند و در وسعت و رفاه آنها بكوشند .\r\n وَ ذِي الْقُرْبى  ، يعنى خويشاوندان پدر و مادر به آنها نيز نيكى كنند به خاطر اينكه با پدر و مادرشان خويشاوند هستند ،  وَ الْيَتامى  ، و اينكه به يتيمان هم نيكى كنند و به جاى پدر و مادر آنها با آنان رفتار داشته باشند ، و امور آنها را سرپرستى نمايند و به زندگانى آنها برسند و اوضاع و احوالشان را سامان دهند .\r\n وَ قُولُوا لِلنَّاسِ  يعنى كسانى كه بار آنها به دوش شما سنگينى نمىكند با آنها به نيكى رفتار كنيد و با اخلاق خوب و حسن رفتار با آنها گفتگو كنيد ،  وَ أَقِيمُوا الصَّلاةَ  ، نمازهاى پنج‌گانه را اداء كنيد و به آل محمد عليهم السّلام هم رحمت و درود بفرستيد .\r\nدر هنگام خوشحالى و يا غضب در هنگام وسعت و يا رفاه و در هر حالى كه هستيد صلوات بر آل محمد عليهم السّلام را فراموش نكنيد ،  ثُمَّ تَوَلَّيْتُمْ  يعنى اى يهوديان شما اهل وفا نيستيد و به پيمان‌هاى پدران خود عمل نمىكنيد ، شما از آن عهدها اعراض كرده‌ايد و در غفلت بسر مىبريد .\r\nامام عليه السّلام در تفسير آيه شريفه  لا تَعْبُدُونَ إِلَّا اللَّهَ  فرمود : رسول خدا صلى اللَّه عليه و آله فرمودند هر كس عبادت خداوند او را از مسائل ديگر به خود مشغول كند پروردگار بهترين خواسته‌هاى سئوال‌كنندگان را به او عطا مىكند .\r\nعلى عليه السّلام فرمودند : خداوند متعال از بالاى عرش ندا مىكند اى بندگان من مرا پرستش كنيد و اوامر مرا انجام دهيد و مصالح خود را به من ياد ندهيد ، من به\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمصالح شما داناتر هستم و مىدانم چه چيز براى شما خوب است .\r\nفاطمه عليها السّلام فرمودند : هر كس به طرف خداوند برود عبادتش خلوص پيدا مىكند ، و خداوند هر چه مصلحت او باشد برايش نازل مىكند .\r\nحسن بن على عليهما السّلام فرمود : هر كس خداوند را عبادت كند ، پروردگار همه را به تعظيم او وامىدارد و مردم در باره او خضوع و خشوع خواهند كرد .\r\nامام حسين عليه السّلام فرمود : هر كس خداوند را آن طور كه شايسته است عبادت كند پروردگار همه آرزوهاى او را بر مىآورد و او را كفايت مىكند .\r\n45 - ابراهيم كرخى گويد خدمت امام صادق عليه السّلام بودم كه مردى خدمت آن جناب آمد ، امام پرسيد از كجا مىآئى ، و بعد به او فرمودند تو از اين طرف به آن طرف مىروى بدون اينكه هدفى در نظر داشته باشى و يا به كار و كسبى اشتغال پيدا كنى و نه دنبال آخرت هستى .\r\nاينك بنگر روزهاى خود را چگونه مىگذرانى و شب‌ها را چگونه به پايان مىرسانى ، و بدان با تو فرشته‌اى بزرگوار هست كه هر چه انجام مىدهى ضبط مىكند و اسرار تو را مىداند و آنچه را كه از مردم مخفى مىدارى در نظر او مخفى نمىباشد .\r\nاكنون شرم كن و دست از اين اعمال باز دار ، و هيچ گناهى را كوچك مشمار و از كارهاى زشت دست بكش كه روزى عواقب آنها را خواهى ديد ، و كارهاى نيك را هم اگر چه كوچك باشند حقير نشماريد زيرا روزى شما را خوشحال مىكنند .\r\nبدانيد چيزى آنها را مانند گناه بد عاقبت و پشيمان نمىكند ، و چيزى جز كار نيك گناهان را محو نمىسازد و اثرات گناه را از بين نمىبرد ، حتى كار نيك گناهان بزرگ فراموش شده را هم پاك مىكند و بدىها را مىبرد و همين است معنى آيه شريفه  « إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ »  .\r\n46 - على بن نعمان گويد : على بن الحسين عليها السّلام فرمود : واى بر كسى كه يكى آن ، برده تا غلبه كند ، يعنى گناهانش بر حسنات برترى داشته باشد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nامام صادق عليه السّلام فرمود : مغبون كسى را گويند كه لحظه به لحظه از عمرش بگذرد و او از اوقات خود استفاده معنوى نكند .\r\nامام سجاد عليه السّلام فرمود : از مردم نااميد باش تا توانگر گردى و از آنها كمتر حاجت بخواه تا نياز پيدا نكنى ، كارى نكن كه بعد عذر خواهى كنى ، هنگامى كه نماز مىگذارى چنان نمازى بگذار كه گويا ديگر موفق به نماز نخواهى شد ، و اگر توانائى دارى كه امروز بهتر از فردا عمل كنى انجام بده كه فردا دير است .\r\nداود بن فرقد گويد : از امام باقر عليه السّلام شنيدم فرمود : كارهاى نيك به طرف بهشت مىروند و وسائل آسايش صاحب خود را فراهم مىكنند ، همان گونه كه شخصى خدمتگزار خود را مىفرستد تا قبلا بساط او را پهن كند و بعد اين آيه شريفه را تلاوت كردند «  وَ أَمَّا الَّذِينَ آمَنُوا وَ عَمِلُوا الصَّالِحاتِ  . . .  فَلِأَنْفُسِهِمْ يَمْهَدُونَ »  .\r\n47 - عمرو بن عبد اللَّه از امام صادق عليه السّلام روايت مىكند كه فاطمه دختر على عليه السّلام نزد جابر بن عبد اللَّه انصارى آمد و گفت اى صاحب رسول خدا ما بر شما حقوقى داريم ، و آن اين است كه هر گاه يكى از ما خود را در معرض هلاكت قرار دهد بايد شما او را نجات دهيد و جان او را حفظ كنيد .\r\nاينك على بن الحسين عليهما السّلام بازمانده پدرش حسين عليه السّلام مىباشد او اكنون چنان مشغول عبادت شده كه بدنش ضعيف و ناتوان گرديده است ، جابر بن عبد اللَّه در خانه امام زين العابدين عليه السّلام آمد و در خانه با امام باقر عليه السّلام برخورد كرد كه با گروهى از كودكان بنى هاشم جمع شده بودند .\r\nجابر به او نگاه كرد و راه رفتن او را مشاهده نمود ، و گفت : مانند رسول خدا صلى اللَّه عليه و آله راه مىرود ، پرسيد اى كودك شما كه هستيد ، گفت فرزند على بن الحسين محمد هستم ، جابر گريه كرد و گفت : به خداوند سوگند تو باقر العلوم مىباشى نزديك من بيا .\r\nامام باقر عليه السّلام نزد جابر آمد و جابر پيراهنش را كنارى زد و از سينه‌اش بوسيد و صورت خود را بر آن نهاد و گفت : از جدت رسول خدا به شما سلام مىرسانم و او امر كرده است من از سينه شما ببوسم و من هم طبق دستور رسول اكرم اين كار\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nرا كردم .\r\nرسول خدا صلى اللَّه عليه و آله فرمود : اى جابر تو زنده خواهى ماند تا آنگاه كه يكى از فرزندان مرا كه نامش محمد است ملاقات مىكنى و او علم را از هم خواهد شكافت و نيز گفت شما ديدگان خود را از دست مىدهى و او شما را بينا مىكند .\r\nبعد از اين جابر گفت از پدرت اذن ورود براى من طلب كن مىخواهم خدمتش برسم ابو جعفر عليه السّلام وارد شد و براى جابر اذن ورود طلبيد ، و جريان را هم به پدر عرض كرد و گفت : يك پير مردى در خانه هست و چنين و چنان گفت .\r\nامام سجاد عليه السّلام فرمود : اى فرزند من او جابر بن عبد اللَّه مىباشد او از ميان كودكان با شما سخن گفت و چنان و چنين كرد گفت آرى فرمود : او نظر سوئى به شما نداشت و بعد براى جابر بن عبد اللَّه اذن ورود دادند .\r\nهنگامى كه جابر بن عبد اللَّه وارد شدند امام سجاد عليه السّلام در محراب عبادت بودند ، جابر مشاهده كرد امام عليه السّلام از عبادت زياد لاغر شده است ، حضرت سجاد عليه السّلام از جاى خود برخاست و از حال او جويا شد و او را در كنار خود نشانيد .\r\nجابر متوجه او شد و گفت : يا ابن رسول اللَّه اين عبادت زياد براى چيست و چرا خود را اين چنين به مشقت افكنده‌ايد ، مگر نمىدانى كه خداوند بهشت را براى شما خلق كرده و براى كسانى كه شما را دوست مىدارند و دوزخ را هم براى دشمنان شما آفريده است .\r\nامام سجاد عليه السّلام فرمودند : اى صاحب رسول خدا مگر نمىدانى كه جدم رسول خدا همه اعمال گذشته و آينده‌اش مورد رضايت خداوند بود ولى باز هم در عبادت كوشش مىكرد ، پدرم فداى او باد كه به اندازه‌اى عبادت كرد تا ساقهايش ورم كرد .\r\nبه رسول خدا صلى اللَّه عليه و آله عرض شد تو اين گونه خدا را عبادت مىكنى در حالى كه گناهان گذشته و آينده‌ات آمرزيده است ، رسول خدا صلى اللَّه عليه و آله فرمود : درست است ولى من نبايد بنده شاكرى باشم .\r\nهنگامى كه جابر مشاهده كرد سخنانش در او اثر نمىكند و او همچنين به\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجد و جهد سخن مىگويد ، گفت : يا ابن رسول اللَّه بايد كارى كنى كه جانت محفوظ باشد ، شما از خاندانى بشمار مىرويد كه مردم به وسيله شما بلاها را دور مىكنند ، و سختيها را بر طرف مىسازند و باران رحمت را نازل مىكنند .\r\nامام عليه السّلام فرمود : اى جابر من همواره بر طريق پدران خود هستم ، و اين كار را ادامه خواهم داد تا به آنها ملحق كردم ، در اينجا جابر بن عبد اللَّه متوجه حاضران شد و گفت : در ميان فرزندان انبياء مانند على بن الحسين صلوات اللَّه عليهما ديده نشده است .\r\nآرى در اين ميان فقط يوسف مستثنى مىباشد و به خداوند سوگند فرزندان على بن الحسين از فرزندان يوسف بن يعقوب افضل مىباشند و در ميان اولاد او كسانى هستند كه زمين را پر از عدل و داد مىكنند همان گونه كه پر از جور شده باشد .\r\n48 - خيثمه جعفى گويد : خدمت حضرت صادق عليه السّلام رسيدم در حالى كه مىخواستم از وى اجازه مرخصى بگيرم و از مدينه بيرون روم امام عليه السّلام فرمود :\r\nدوستان ما را از ما سلام برسانيد و آنها را توصيه كنيد كه متقى باشند و از خداوند بترسند و از حالات يك ديگر اطلاع پيدا كنند .\r\nتوانگران آنها بايد از فقيران دلجوئى نمايند ، و توانگران از ضعفاء سرپرستى كنند ، سالمان از بيماران عيادت نمايند ، زندگان به جنازه مردگان بروند ، در خانه با هم رفت و آمد داشته باشند ، ملاقات آنها با هم امر ما را زنده مىكند ، خداوند رحمت كند كسى را كه امر ما را زنده كند .\r\nاى خيثمه اگر اهل عمل نباشيد ما كارى براى شما نمىتوانيم انجام دهيم ، ولايت ما فقط به پرهيزكاران سود مىدهد ، كسانى كه بيشتر از همه روز قيامت حسرت مىخورند آنهائى هستند كه از عدالت تعريف مىكنند ولى با آن مخالفت مىنمايند .\r\n49 - ابن فرقد گويد : از امام صادق عليه السّلام شنيدم فرمود : كارهاى نيك آدمى را به طرف بهشت مىبرد ، و كارها را براى او آسان مىكند همان گونه كه شخص\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nكارگذار خود را قبلا مىفرستد تا جاى او را معين كند ، و اين است معنى آيه شريفه « و اما الذين الذين آمنوا و عملوا الصالحات  فَلِأَنْفُسِهِمْ يَمْهَدُونَ »  .\r\n50 - خلاد گويد : امام صادق عليه السّلام به ما فرمودند : از خداوند بترسيد و ركوع و سجود را نيكو به جاى آوريد ، و خداوند را اطاعت كنيد ، و بدانيد كه به ولايت ما نخواهيد رسيد مگر با ورع و پرهيزكارى ، و به ثواب خدا نخواهيد رسيد مگر به عمل بدترين اشخاص در روز قيامت كسانى هستند كه از عدالت تعريف كنند ولى عمل ننمايند .\r\n51 - ابو عبيده حذاء گويد : امام صادق عليه السّلام فرمود : هنگامى كه رسول خدا صلى اللَّه عليه و آله مكه را فتح كردند در كنار كوه صفا قرار گرفتند و فرمودند اى بنى هاشم و اى بنى عبد المطلب من رسول خدا هستم و به طرف شما آمده‌ام .\r\nمن به شما مهربان هستم شما نگوئيد محمد از ما مىباشد ، به خداوند سوگند من در ميان شما و ديگران دوستانى ندارم ، دوستان من فقط متقين مىباشند ، كارى نكنيد كه روز قيامت در حالى كه دنيا را بر دوش گرفته باشيد حاضر گرديد .\r\nاما مردمان ديگر در قيامت حاضر شوند و بار آخرت را بر دوش گرفته باشند متوجه باشيد من اكنون هر چه لازم بود گفتم و ديگر عذرى نمانده است ، و خداوند را هم بر همين شاهد مىگيرم علم براى خودم و عمل شما هم براى خودتان مىباشد .\r\n52 - امام هادى عليه السّلام از پدرانش از امير المؤمنين عليهم السّلام روايت مىكند كه فرمود :\r\nخودتان را در دام آرزوها رها نكنيد كه آن سرمايه عاجزان است .\r\n53 - امام هادى عليه السّلام فرمود : امير المؤمنين عليه السّلام فرمودند : آنهائى كه خود را گول مىزنند و از خداوند آرزوهاى بىجهت دارند كسانى مىباشند كه معصيت مىكنند و از خداوند آرزوى مغفرت مىنمايند .\r\n54 - امام صادق عليه السّلام از پدرانش از رسول خدا صلى اللَّه عليه و آله روايت مىكند كه فرمود :\r\nجبرئيل مرا موعظه كرد و گفت : اى محمد هر كس را مىخواهى دوست بدار كه از او جدا خواهى شد و هر چه مىخواهى انجام بده كه به آن خواهى رسيد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n55 - على عليه السّلام فرمود : هر كس در عمل تاخير كند حسب و نسب به او نمىرسد على عليه السّلام فرمود : شايسته‌ترين مردم به پيامبران كسانى هستند كه به گفته‌هاى آنها داناتر باشند ، و بعد اين آيه شريفه را تلاوت كردند كه  « إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا »  .\r\nبعد از آن فرمودند دوست كسى است كه از خداوند اطاعت كند اگر چه از او دور باشد و دشمن محمد كسى را گويند كه خداوند را معصيت كند اگر چه با محمد خويشاوند باشد .\r\nعلى عليه السّلام فرمودند : چه اندازه بين دو عمل فاصله مىباشد ، عملى كه لذت آن مىرود ولى عواقب ناگوارش مىماند ، و عملى كه سختى او تمام مىشود ولى پاداش آن باقى مىماند .\r\nعلى عليه السّلام فرمود : از كسى اطاعت كنيد كه نمىتوانيد از او معذرت بخواهيد ، زيرا او همه چيز را مىداند .\r\nامير المؤمنين عليه السّلام فرمود : هر كس از دورى منزل مطلع گردد و مسافت را بداند خودش را مهيا مىكند و زاد و توشه بر مىدارد .\r\nعلى عليه السّلام فرمود : خداوند متعال طاعت را براى افراد باهوش غنيمت قرار داده تا تقصير ناتوان‌ها معلوم گردد كه آنها در طاعت تفريط كرده‌اند .\r\nعلى عليه السّلام فرمود : بترس از اينكه خداوند تو را در هنگام معصيت مشاهده كند ، و در وقت طاعت تو را نبيند كه در اين هنگام زيان خواهى ديد ، هر گاه نيرومند شدى در طاعت خداوند بكوش و هر گاه ناتوان شدى از معصيت خداوند ناتوان باش .\r\nعلى عليه السّلام فرمود : ركون به دنيا با آنچه انسان در دنيا مشاهده مىكند از نادانى مىباشد و هر گاه اطمينان پيدا كردى كه كار نيك ثواب دارد و آن را انجام ندادى برايت غبن دارد ، و اطمينان به اشخاص قبل از آزمايش آنها از ناتوانى مىباشد .\r\nامير المؤمنين عليه السّلام فرمود : كار نيك بجاى آوريد و كارى را كوچك نشماريد ، كار خوب اگر كوچك باشد بزرگ خواهد شد و اگر اندك باشد زياد خواهد\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nگرديد ، هرگز نگوئيد كه فلان شخص از من به كارهاى نيك شايسته مىباشد .\r\nآرى به خداوند سوگند مطلب چنين است همه بايد كار نيك انجام دهند ، ولى براى كار نيك و كار بد كسانى هستند ، اما شما هر كدام از آنها را كه انجام ندهيد ، از اهل آن كفايت كرديد .\r\nعلى عليه السّلام در يكى از خطبه‌هاى خود فرمود : خداوند شما را رحمت كند با بصيرت و روشنى به كار خود ادامه دهيد ، راه روشن و واضح است و شما را به سوى سلامتى و آرايش و آسايش فرا مىخواند ، شما پايانى داريد و به پايان خود توجه كنيد ، شما راهنما و نشانه‌هائى داريد اينك از آنها راهنمائى بخواهيد .\r\nشما در جايى زندگى مىكنيد كه اكنون كسى با شما كارى ندارد ، و وقت و مهلت داريد و هنوز كه شما در راحتى و آسايش هستيد فكر خود را بكنيد ، نامه‌هاى اعمال باز مىباشد ، و قلم‌ها جريان دارد بدنها تندرست و زبان‌ها باز است ، اگر توبه كنيد قبول مىگردد ، و اعمال شما مورد قبول مىباشد .\r\nعلى عليه السّلام فرمود : عمل را فراموش نكنيد و تا مىتوانيد كار كنيد ، و از كارهاى زشت دست برداريد و خود را به گناه آلوده نكنيد ، و راه راست را در پيش گيريد و مستقيم باشيد صبر و شكيبائى را پيشه كنيد و پرهيزكارى را از دست ندهيد ، شما پايانى داريد و به پايان خود توجه داشته باشيد .\r\nدنبال علم هدايت برويد و راه خود را گم نكنيد ، اسلام نتيجه‌اى دارد و شما از نتيجه آن بهره‌مند گرديد ، به طرف خداوند توجه كنيد و حقوق واجبه او را انجام دهيد ، خداوند حق خود را بر شما واجب كرد و وظائف شما را معين فرموده است ، من گواه اعمال شما هستم و روز قيامت با شما احتجاج خواهم كرد .\r\nمتوجه باشيد كه قضاء و قدر خداوند بر شما جارى مىگردد و هر چه مقدر شده خواهد رسيد من با برهان خداوند با شما سخن مىگويم و از وعده‌هاى پروردگار براى شما بازگوئى مىكنم ، خداوند متعال در قرآن فرمود : كسانى كه گفتند پروردگار ما خدا است و بعد استقامت كردند فرشتگان بر آنها فرود مىآيند .\r\nملائكه به آنها مىگويند : ترس نداشته باشيد و اندوهى به خود راه ندهيد و\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nخود را به بهشتى كه به آن وعده شده‌ايد بشارت دهيد ، اينك كه خداوند را قبول داريد به كتاب او عمل كنيد ، و فرمان او را به كار گيريد و راه او را ادامه دهيد و فرمان او را مورد عمل قرار دهيد .\r\nاى مردم راه بندگان شايسته خدا را در پيش گيريد ، و از آن اعراض نكنيد و منحرف نشويد ، در احكام خداوند و دين او بدعت پديد نياوريد ، و با قوانين خداوند مخالفت نداشته باشيد و بدانيد هر كس از خدا و احكام او منحرف شد روز قيامت ارتباط او با خداوند قطع خواهد شد .\r\nعلى عليه السّلام در يكى از خطبه‌ها فرمود : اينك كه زنده هستيد كار كنيد ، هنوز نامه‌هاى اعمال باز مىباشد و در توبه باز است ، كسانى كه به خداوند پشت كرده‌اند به طرف خداوند دعوت مىگردند كه رو به دين بياورند ، و گناهكاران اميد دارند كه گناهشان مورد عفو قرار گيرد .\r\nاينك قبل از اينكه وقت عمل بگذرد ، و فرصت‌ها از دست برود ، و مدت زندگى پايان گيرد و در توبه بسته گردد ، و فرشتگان بالا روند ، براى خود كارى بكنيد و توشه‌اى براى آن جهان برداريد و از حيات براى مردن استفاده كنيد و از دنياى فانى براى خانه باقى وسائل آسايش تهيه كنيد .\r\nشما از اين جهان ناپايدار به سراى ابدى مىرويد ، مردى از خداوند مىترسد و او مىداند كه عمرش حد معينى دارد ، و در آن جهان فقط به عملش توجه دارند ، مردانى هوس‌هاى خود را لكام زده‌اند و مهارش كرده‌اند و آن را از معصيت باز داشته‌اند ، و نفس خود را به اطاعت خداوند كشانيده‌اند و زمام آن را در اختيار گرفته‌اند .\r\n56 - يكى از اصحاب على عليه السّلام گفت : به امير المؤمنين گفته شد شما صدقه زياد مىدهيد ، چرا از دادن صدقه زياد خوددارى نمىكنيد فرمود : به خداوند سوگند من اگر مىدانستم خداوند واجبى را از من قبول كرده است خوددارى مىكردم ، ولى نمىدانم خداوند چيزى از من قبول كرده است يا خير .\r\n57 - ابو حازم گويد : ابراهيم بن ادهم وارد كوفه شد و من هم با وى بودم و\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاين در هنگامى بود كه منصور خلافت مىكرد و حضرت صادق عليه السّلام هم در كوفه بودند ، امام جعفر صادق عليه السّلام از كوفه به طرف مدينه حركت مىكردند و گروهى از علماء و اهل فضل از آن جناب مشايعت مىنمودند .\r\nدر ميان مشايعت‌كنندگان سفيان ثورى و ابراهيم بن ادهم نيز بودند ، مشايعه‌كنندگان در ميان راه شيرى را مشاهده كردند ، ابراهيم بن ادهم گفت : صبر كنيد تا جعفر بيايد و بنگريم با اين شير چه مىكند ، بعد از اين امام جعفر عليه السّلام رسيد و متوجه شير شد و به طرف او رفت و گوشش را گرفت و از راه دورش كرد .\r\nبعد از اين متوجه مردم شد و فرمود : آگاه باشيد اگر مردم از خداوند اطاعت كنند و دستورات او را به كار گيرند شير را در اختيار خود خواهند گرفت و از آن بار خواهند كشيد و او را رام خواهند ساخت و در حمل و نقل از شير استفاده خواهند كرد .\r\nداود بن فرقد گويد : امام صادق عليه السّلام فرمود : كارهاى نيك براى آدمى در بهشت وسائل آسايش و استراحت را فراهم مىكند همان گونه كه شخصى غلام خود را مىفرستد تا فرش و بستر او را پهن كند و بعد فرمودند : هر كس كار شايسته انجام دهد براى خود وسائل زندگى فراهم مىسازد .\r\n58 - على عليه السّلام در هنگام تلاوت آيه شريفه  « يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ »  فرمود : آن كسى كه در اين آيه مورد خطاب قرار گرفته در برابر پرسش برهانى ندارد و تا پاسخ گويد و به خاطر غرورى كه او را فرا گرفته است عذرش هم پذيرفته نمىشود ، جز اينكه بر جهل و نادانى خود افزوده است .\r\nاى انسان در گناه جرات پيدا كرده‌اى و به خداى خود مغرورشده‌اى و از اينكه خود را در معرض هلاكت گذاشته‌اى نمىترسى آيا هنوز از اين بيمارى بهبودى حاصل نكرده‌اى و از خواب غفلت بيدار نشده‌اى و به جان خود رحم نمىكنى و به ديگران ترحم ندارى .\r\nشما اگر مشاهده كنى كسى در آفتاب قرار گرفته براى او سايبان درست مىكنى و يا اگر بنگرى كسى به بيمارى مبتلا شده و روز بروز لاغر مىگردد بر آن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nگريه مىكنى و دلت به حال آن خواهد سوخت ولى اكنون به بيمارى خود توجه ندارى و صبر مىكنى و از مصيبت‌هائى كه تو را فرا گرفته و آزارت مىرسانند فراموش كرده‌اى .\r\nتو بايد در برابر اين بيماريها و سختيها خودت را تسليت بدهى ، نفس خودت از همه عزيزتر است و بايد به خودت توجه داشته باشى چگونه ترس از حوادث شب تو را از خواب بيدار نمىكند در صورتى كه در راه پيمودن معاصى خداوند خود را هلاك ساخته‌اى و از قدرت خداوند واهمه نكردى .\r\nاينك كه بيمارى سستى دلت را فرا گرفته با داروى جدى آن را مداوا كن و خواب غفلت را با بيدارى از ديدگانت دور گردان از خداوند اطاعت كن و به ياد او باش و با خدا انس بگير و چنين بدان كه تو از خداوند روى گردان هستى و او به تو توجه دارد ، او تو را براى عفو طلب مىكند و با فضلش تو را مورد نوازش قرار مىدهد .\r\nدر حالى كه تو از آن گريزان هستى و به ديگرى روى آورده‌اى چه اندازه بزرگ است آن عالى مقام نيرومند در حالى كه تو در برابر يك ضعيف خضوع مىكنى چه چيز موجب شده كه معصيت خداوند را بجاى مىآورى در حالى كه خداوند گناهان تو را پوشانده است و از فضل و احسانش تو را بهره‌مند كرده است .\r\nخداوند تو را از احسان خود دور نكرد و پرده اسرارت را فاش نساخت ، بلكه يك لحظه تو را از نعمت خود محروم ننموده و همواره خير به تو مىرساند و گناهانت را مىپوشاند و گرفتاريها را از تو دور مىسازد و حالا چه گمانى به خدا دارى كه از او اطاعت كنى .\r\nبه خداوند سوگند اين صفت در قوت و قدرت با هم مساوى بودند تو نخستين كسى بودى كه بر ضد خودت حكم مىكردى كه داراى كارهاى زشت و اخلاق فاسدى مىباشى و من از روى حقيقت مىگويم دنيا تو را گول نزده اما تو به خاطر دنيا گول خورده‌اى اين مسائل با پند و عبرت براى تو كشف شده و از روى انصاف اينها را درك كرده‌اى .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nتو خود مىدانى كه در آينده گرفتاريها پيش خواهند آمد و جسمت را بيمار خواهند كرد و از نيروهايت خواهند كاست و اينها بهترين شاهد هستند كه تو نمىتوانى به خود دروغ بگوئى و يا خود را گول بزنى ممكن است ناصحان در اينجا متهم شوند و يا كسانى كه سخنى راست مىگويند تكذيب كردند .\r\nاگر به خانه‌هاى خراب و يا محله‌هاى خالى از سكنه مراجعه كنى در آنجا بالاترين موعظه و عبرت را مشاهده خواهى كرد و در آنجا متذكر خواهى شد كه موضوع از چه قرار است ، در آنجا خواهى ديد چه كسى به تو محبت مىكند و چه شخصى بخل مىورزد ، دنيا خانه خوبى است در صورتى كه دل به آن نبندى و آن را جاى اقامت ندانى .\r\nكسانى كه فردا به وسيله تو خوشبخت مىشوند آنها افرادى هستند كه امروز از دنيا فرار مىكنند ، هنگامى كه صيحه بلند شود و در صور دميده گردد و قيامت با همه اوصاف خود بر پا شود هر كسى در محل خود حضور پيدا مىكند و هر عابدى با معبودش حاضر مىگردد و هر رهبرى با پيروانش در آنجا گرد آيند .\r\nدر آن روز خداوند با حق عدالت مىكند و حقوق كسى از بين نمىرود و كوچكترين كارها مورد محاسبه قرار مىگيرد ، در آن روز بسيارى از برهان‌ها باطل خواهد شد و عذرى هم از كسى پذيرفته نمىگردد ، اكنون اگر غدرى كرده‌اى از آن در گذر و به آن اعتماد نداشته باش .\r\nبراى آن روز حجت ثابتى تهيه كن دست بيانداز به آنچه برايت مىماند و از آنچه به آن نخواهى رسيد و از آن دست خواهى كشيد در گذر و براى سفرت وسائل راحتى آماده ساز و به روشنائى نجات توجه داشته باش و با مركب‌هاى سريع كه تو را زود به مقصد مىرساند حركت نما .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n65 در اداء فرائض و دورى از حرام\r\n1 - ابو حمزه ثمالى گويد : امام سجاد عليه السّلام فرمود : هر كس به آنچه خداوند براى او واجب كرده است عمل كند او از بهترين مردم مىباشد .\r\n2 - عبد اللَّه بن ابى يعفور گويد : امام صادق عليه السّلام در تفسير آيه شريفه  « اصْبِرُوا وَ صابِرُوا وَ رابِطُوا »  فرمود : يعنى در انجام واجبات صبر داشته باشيد .\r\n3 - ابو السفاتج از حضرت صادق عليه السّلام روايت كرده كه در تفسير آيه شريفه  اصْبِرُوا وَ صابِرُوا وَ رابِطُوا  فرمود : يعنى در واجبات صبر داشته باشيد ، و در مصيبت‌ها يك ديگر را به صبر توصيه كنيد و با امامان عليهم السّلام ارتباط برقرار سازيد و در حديث ابن محبوب آمده از خداوند در انجام واجبات بترسيد .\r\n4 - سكونى از حضرت صادق عليه السّلام روايت مىكند كه رسول خدا صلى اللَّه عليه و آله فرمود :\r\nبه واجبات خداوند عمل كنيد تا از پرهيزكارترين مردم باشيد .\r\n5 - محمد حلبى گويد : امام صادق عليه السّلام فرمود : خداوند مىفرمايد هيچ بنده‌اى نمىتواند محبت مرا به خود جلب كند مگر اينكه واجبات مرا دوست داشته باشد و به آن عمل كند .\r\n6 - سليمان بن خالد گويد : از امام صادق عليه السّلام سؤال كردم تفسير آيه شريفه  « وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً »  چيست ، فرمود : به خداوند سوگند اعمال آنها بسيار صاف و روشن بود و مانند پارچه سفيد مىدرخشيد ، ولى آنها هنگامى كه به حرامى مىرسيدند دست از آن باز نمىداشتند .\r\n7 - ابراهيم بن عمر گويد : امام باقر عليه السّلام فرمود : همه ديدگان روز قيامت گريان خواهند بود مگر سه چشم ، ديده‌اى كه در راه خداوند بيدارى بكشد ، ديده‌اى كه از خوف خداوند گريه كند و ديده‌اى كه از محرمات خداوند بر هم گذاشته شود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n8 - امام جعفر صادق عليه السّلام در جواب يكى از سائلان فرمود : خداوند متعال در مناجات خود به موسى بن عمران عليه السّلام فرمود : اى موسى هر كس با ترك محرمات خود را به من نزديك كند من بهشت عدن را به او خواهم داد و كسى را با او شريك نخواهم كرد .\r\n9 - ابو عبيده از امام صادق عليه السّلام روايت مىكند كه فرمود : از مهمترين واجبات خداوند بر بندگان ياد خدا مىباشد ، بعد از آن فرمود : مقصود من از ذكر خداوند گفتن سبحان اللَّه و لا إله الا اللَّه و اللَّه اكبر نيست اگر چه اينها هم از ذكر بشمار مىروند ، مقصود از ذكر خدا آن است كه هر گاه به حلال و يا حرامى رسيد خدا را فراموش نكند ، اگر طاعت است به آن عمل كند و اگر معصيت است از آن دست بر دارد .\r\n10 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : هر كس براى ترس از خداوند معصيت را ترك كند پروردگار روز قيامت او را راضى مىكند و خوشحالش مىسازد .\r\n11 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمود : امت من همواره در خير و نيكى خواهند بود تا آنگاه كه با هم دوستى كنند و رفت و آمد داشته باشند امانت را اداء كنند و از محرمات دورى نمايند ، از مهمانان پذيرائى نمايند و نماز را بر پا دارند و زكات را پرداخت كنند ، هر گاه اين كارها را نكنند گرفتار قحط و خشكسالى مىشوند .\r\n12 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود واجبات خداوند را انجام بده تا از پرهيزكارترين مردم باشى ، از آنچه خداوند به تو ارزانى داشته راضى باش تا از همگان بىنياز گردى از محرمات دورى نما تا از همگان پرهيزكارتر باشى ، با همسايگانت نيكى كن تا از مؤمنان بشمار آئى ، و با همنشينانت به خوبى رفتار كن تا در زمره مسلمانان قرار گيرى .\r\n13 - رسول خدا صلى اللَّه عليه و آله فرمود : عابدترين مردم كسى است كه واجبات را بر پا دارد ، و استوارترين مردم كسى را گويند كه از گناهان خوددارى كند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n14 - حضرت صادق سلام اللَّه عليه فرمود : پرهيزكارترين مردم كسى است كه از شبهات خوددارى كند ، عابدترين مردم كسى را گويند كه واجبات را بر پا دارد ، زاهدترين مردم كسى است كه حرام را ترك گويد ، استوارترين مردم كسى است كه گناهان را ترك گويد .\r\n15 - انس گويد : رسول خدا صلى اللَّه عليه و آله فرمود : دوست من جبرئيل گفت : مثل اين دين مانند درخت ثابتى مىباشد كه اصل آن ايمان و ريشه‌هاى آن نماز است ، زكات به منزله آب و روزه شاخه‌ها و حسن خلق برگ‌هاى آن است ، خوددارى از حرام ميوه آن به حساب مىآيد ، و هيچ درختى بدون ميوه به كمال نمىرسد ، و همانطور ايمان هم بدون خوددارى از محرمات اعتبارى ندارد .\r\n16 - مفضل گويد : به حضرت صادق عليه السّلام عرض كردم مغيره مىگويد هر كس خداى خود را شناخت ديگر بعد از آن چيزى نيست ، امام عليه السّلام فرمود : خداوند او را لعنت كند مگر اين طور نيست كه هر كس خداوند را شناخت بايد بيش از همه او را اطاعت كند .\r\nچگونه از خداوند اطاعت مىكند كسى كه او را نمىشناسد ، خداوند محمد صلى اللَّه عليه و آله را به كارى امر كردند و محمد هم مردم را به انجام امرى فرا خواندند ، آنها به دستورات پيامبر عمل مىكنند تا آنگاه كه از آن نهى گردد ، و امر و نهى در نزد مؤمن يكسان مىباشند و او به هر دو عمل مىكند .\r\nامام صادق عليه السّلام فرمود : خداوند به بنده‌اى كه واجبات را ترك كند توجه نمىكند و به نظر رحمت به او نمىنگرد ، و او را پاك نمىگرداند ، راوى گويد :\r\nعرض كردم : خداوند به او توجه ندارد فرمود : آرى چون او به خداوند مشرك شده و براى او مانند قائل گرديده است .\r\nگويد : عرض كردم او شرك آورده است ، فرمود : آرى خداوند متعال او را به امرى و كارى فرمان داده و شيطان هم او را به طرفى دعوت كرده ، او هم اوامر خداوند را ترك كرد و دستورات شيطان را به كار گرفت و لذا با شيطان در طبقه هفتم پائين\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nجهنم زندگى خواهد كرد و با او محشور خواهد شد .\r\n17 - امام صادق عليه السّلام فرمود : پدرم از پدرش روايت مىكرد كه مردى از اهل كوفه نامه‌اى براى امام حسن مجتبى عليه السّلام نوشتند و گفتند : اى سرور من بفرمائيد خير دنيا و آخرت كدام است .\r\nامام عليه السّلام در جواب او نوشتند هر كس خوشنودى خدا را به خشم مردم بپسندد و رضايت خدا را طلب كند خداوند كارهاى او را كفايت مىكند ، ولى هر كس خدا را بر خود خشمگين كند و رضايت مردم را طلب كند خداوند او را به مردم وامىگذارد .\r\n18 - سماعه گويد : از امام صادق عليه السّلام شنيدم فرمود : صبر كن و شكيبا باش ، از آنچه هنوز نيامده و تو از آن اطلاع ندارى ترسى به خود راه مده ، و در هنگام زندگى با وضع موجود صبر كن و چنان بدان كه به همه خواسته‌ها رسيده‌اى .\r\n19 - موسى بن جعفر عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : در نزد خداوند چيزى محبوب‌تر از ايمان نيست ، و عمل صالح در نزد او از همه ارزنده‌تر مىباشد ، و خداوند دوست دارد كه مردم از منهيات او دست بردارند و فرمانش را به كار بندند .\r\n20 - على عليه السّلام فرمود : عبادتى مانند انجام واجبات نيست .\r\n\r\n66 ميانه‌روى در عبادت و كارهاى نيك\r\n1 - سلام بن مستنير گويد : امام باقر عليه السّلام فرمود : رسول خدا صلى اللَّه عليه و آله فرمودند : در هر عبادتى رغبتى هست ولى بعد به بىميلى و سستى مىانجامد ، هر كس رغبت عبادت او به طرف سنت من باشد او هدايت خواهد شد .\r\nاما هر كس با سنت من مخالفت كند گمراه مىگردد ، و اعمالش تباه مىشود ، من گاهى نماز مىگذارم و گاهى مىخوابم ، زمانى روزه مىگيرم و گاهى افطار\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمىكنم ، گاهى خنده مىكنم و زمانى مىگريم ، هر كس از راه و روش من عدول كند از من نيست .\r\n2 - ثعلبه گويد : امام صادق عليه السّلام فرمود : هر كس ميلى دارد و براى هر تمايلى سستى و تنبلى مىباشد ، پس خوشا به حال كسانى كه سستى و سكون آنها به طرف خير باشد .\r\n3 - ابو جارود گويد : امام باقر عليه السّلام فرمود : رسول خدا صلى اللَّه عليه و آله فرمودند : اين دين استوار مىباشد با صبر و قناعت و بردبارى در آن وارد شويد ، عبادت خداوند را به بندگان خدا تحميل نكنيد كه در اين صورت مانند مسافرى خواهيد بود كه رنج سفر كشيده و مركب را خسته كرده ولى از آن نتيجه نگرفته است .\r\n4 - حفص بن بخترى از امام صادق عليه السّلام روايت مىكند كه فرمود : عبادت را از روى بىميلى و كراهت بر خود تحميل نكنيد .\r\n5 - حنان بن سدير از امام صادق عليه السّلام روايت كرده كه از آن حضرت شنيدم فرمود : خداوند متعال هر گاه بنده‌اى را دوست بدارد در برابر عمل اندك او پاداش زياد مىدهد ، و اين پاداش را در برابر عمل اندك او بزرگ نمىداند .\r\n6 - ابو بصير گويد : امام صادق عليه السّلام فرمود : پدرم در هنگام طواف بر من گذشت در آن هنگام كه جوان بودم و زياد عبادت كرده بودم ، پدرم از كنارم عبور كرد در حالى كه من عرق مىريختم ، فرمود اى جعفر اى فرزندم ، هر گاه خداوند بنده‌اى را دوست بدارد او را وارد بهشت مىكند اگر چه اعمالش كم باشد .\r\n7 - حفص بن بخترى از امام صادق عليه السّلام روايت مىكند كه فرمود : من در هنگام جوانى در عبادت كوشش مىكردم پدرم گفت : اى فرزند ، خود را به سختى نيانداز ، خداوند هر گاه بنده را دوست بدارد از كارهاى او راضى مىگردد .\r\n8 - عمرو بن جميع گويد : امام صادق عليه السّلام فرمود : رسول خدا صلى اللَّه عليه و آله فرمودند اى على اين دين استوار و محكم مىباشد با نرمى و آرامش وارد شويد ، و نفس خود را از روى كراهت و بىميلى به عبادت وادار نكن كه تو را دشمن خواهد گرفت .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nكسى كه خود را به مشقت وامىدارد و خويشتن را خسته مىكند از كوشش خود استفاده نخواهد برد و زود ملول و ناتوان خواهد گرديد ، مانند كسى عمل كن كه پير شده و در انتظار مرگ است ، و يا مانند كسى كه مىترسد فردا بميرد از اعمال خود بترس و متوجه خدا باش .\r\n9 - على عليه السّلام در هنگام وفات وصيت كرد و فرمود : اى فرزند من در زندگى خود ميانه‌رو باش و در عبادت هم متوسط عمل كن ، و همواره به كارهائى مشغول باش كه توانائى آن را دارى كه با ميل و رغبت آن را انجام دهى .\r\n10 - على عليه السّلام فرمود : حرف خير و سخن نيك بر زبان جارى كنيد تا به آن شناخته شويد ، و نيكوكار باشيد تا به كارهاى نيك معروف گرديد .\r\n11 - هشام بن سالم گويد : امام صادق عليه السّلام فرمود : عمل دائم اندك كه از روى يقين اداء شود بهتر است از عمل زيادى كه بدون يقين باشد .\r\n12 - امام باقر عليه السّلام فرمود : كار نيك بر مردم سنگين است همان گونه كه ميزان اعمال آنها در روز قيامت سنگين مىباشد ، و كار بد نزد اهلش سبك مىباشد همان گونه كه ميزان آنها در قيامت سبك است .\r\n13 - بشار بن بشار از امام صادق عليه السّلام روايت مىكند كه فرمود : هر گاه كار خيرى را مشاهده كردى آن را فورا انجام بده و به تاخير نيانداز ، بندهء روز گرمى را روزه مىدارد و اميدوار لطف و عنايت خداوند مىباشد و خدا او را از آتش نجات مىدهد ، و يا براى رضاى خداوند صدقه مىدهد و خدا او را از عذاب دوزخ آزاد مىكند .\r\n14 - اسحاق بن جعفر گويد : برادرم موسى بن جعفر فرمود : بهتر از راستى گوينده آن است ، همان گونه كه نيكوترين نيكىها بجاى آورنده آن مىباشد .\r\n15 - على عليه السّلام فرمود : هر چيزى نتيجه‌اى دارد و نتيجه كار نيك تعجيل در آن است .\r\n16 - على عليه السّلام در هنگام وفات فرمود : هر گاه يكى از كارهاى آخرت پيش آمد در انجام آن اقدام كن ، و هر گاه كارى در مورد دنيا پيش آمد در آن تامل كن و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدر انجام آن شتاب نداشته باش .\r\nامير المؤمنين عليه السّلام فرمود : به كارهاى نيك سرعت بخشيد قبل از اينكه كارهاى ديگرى شما را از آن مشغول كند .\r\n17 - امام صادق سلام اللَّه عليه فرمود : واجبات و مستحبات را از روى اخلاص به جاى آور و به آن مداومت داشته باش كه آنها اصل و پايه هستند ، هر كس آن دو را به انجام رسانيد و حق آنها را اداء كرد به همه چيز رسيده است ، زيرا بهترين عبادات و نزديك‌ترين آنها آن است كه انسانى را آرامش دهد و از آفات نگهدارد .\r\nعبادات و طاعات اگر چه كم باشد ولى با ادامه آن آدمى را حفظ مىكند و آرامش به او مىدهد ، اگر واجب و سنت را نيكو بجاى آوردى به انسانيت خود عمل كرده‌اى ، هر گاه خواستى در روى بساط مالك خود قرار بگيرى با فقر و مذلت در آنجا حضور پيدا كن ، و خداوند را بزرگ بشمار و از او بترس .\r\nظاهر خود را از رياء و باطنت را از قساوت نگهدار ، رسول خدا صلى اللَّه عليه و آله فرمود :\r\nنمازگزار با خدا مناجات مىكند ، شرم دارد از اينكه مردم از نجواى او مطلع شوند و راز او را كه با خداوند سخن مىگويد دريابند .\r\nامام سجاد عليه السّلام فرمود : تعجب دارم از كسى كه دنبال يك فضيلت مىرود ولى يك واجبى را ترك مىكند ، و اين فقط براى اين است كه از شناخت واجب و عظمت آن محروم شده است و از آنچه خداوند براى آنها اختيار كرده و آنان را اهليت بخشيده است دست باز داشته .\r\n18 - زراره گويد : امام باقر عليه السّلام فرمود : بدان كه عمل در اولين وقت بهتر است و بايد كار خير را تاخير نينداخت ، و تا آنجا كه امكان دارد در كارهاى خير شتاب كن ، و دوست‌ترين اعمال خير در نزد خداوند آن است كه همواره به آن مشغول گردى اگر چه كم باشد .\r\n19 - امام باقر عليه السّلام به فرزندش امام جعفر صادق عليه السّلام فرمود : اى فرزند من كار نيك در بين دو گناه اثر آن گناهان را از بين مىبرد ، پرسيد اى پدر چگونه از بين\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمىبرد ، امام باقر عليه السّلام فرمود : مانند قول خداوند كه در قرآن فرموده :  « وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا »  .\r\nدر اينجا  لا تَجْهَرْ بِصَلاتِكَ  يك گناه است ،  وَ لا تُخافِتْ بِها  نيز يك گناه مىباشد ولى  وَ ابْتَغِ بَيْنَ ذلِكَ سَبِيلًا  حسنه به حساب مىآيد و يا مانند  « وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً »  در اينجا اسرفوا يك گناه و اقتروا نيز يك گناه است  وَ كانَ بَيْنَ ذلِكَ قَواماً  حسنه بشمار مىرود پس حسنه بين دو سيئه قرار گرفته است .\r\n20 - هشام بن سالم از امام صادق عليه السّلام روايت مىكند كه فرمود : هر گاه به خير تصميم گرفتى آن را به تاخير نيانداز زيرا خداوند هر گاه بنده خود را در كار خيرى مشاهده كند و او را در طاعت خود بنگرد سوگند ياد مىكند كه او را عذاب نخواهم كرد ، و هر گاه فكر معصيت براى تو آمد آن را انجام نده زيرا خداوند هر گاه بنده‌اش را در معصيت بنگرد سوگند ياد مىكند كه او را نخواهم آمرزيد .\r\n21 - حمزة بن حمران گويد : از امام صادق عليه السّلام شنيدم فرمود : هر گاه يكى از شما تصميم گرفتيد كار نيك بكنيد در آن درنگ نكنيد ، زيرا بنده گاهى نماز مىگذارد و يا روزه مىدارد ، و به او گفته مىشود هر كار مىخواهى انجام بده كه گناهانت آمرزيده شد .\r\n22 - على عليه السّلام فرمود : بجا آورنده خير از خود خير بهتر است ، و بجا آورنده كار بد از خود بدى بدتر است .\r\nفرمود : جاهل و نادان يا در حال افراط است و يا تفريط و اعتدالى در او نيست .\r\nفرمود : استفاده نكردن از فرصت‌ها و به هدر دادن آنها پشيمانى و اندوه مىآورد .\r\nعلى عليه السّلام فرمود : دلها گاهى تمايل و اقبال دارند و زمانى در آنها تمايل نيست ، اكنون هر گاه در آنها ميل و اقبال پيدا شد از آن استفاده كنيد و دلها را با اكراه به كارى وادار ننمائيد زيرا اگر اكراه آمد دلها كور مىگردند .\r\nعلى عليه السّلام فرمود : بهترين اعمال آن است كه در انجام آن با نفس خود مبارزه\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nكنى .\r\nامير المؤمنين عليه السّلام فرمود : كار خوب اندك كه همواره به آن مشغول شوى بهتر است از كارهاى زيادى كه در انجام آن خود را خسته كنى .\r\nعلى عليه السّلام فرمود : هر گاه مستحبات به واجبات زيان رسانيد مستحبات را ترك كنيد .\r\n23 - رسول اكرم صلى اللَّه عليه و آله فرمود : اين دين متين و استوار است و در آن با نرمى وارد شويد ، عبادت خداوند را از روى ميل انجام دهيد و آن را مبغوض نفس خويش قرار ندهيد كسى كه به شتاب مركب مىراند هم مركب را خسته مىكند و هم از ادامه راه باز مىماند .\r\n24 - حلبى گويد : امام صادق عليه السّلام فرمود : هر گاه بنده مشغول كارى هست يك سال آن را ادامه دهد و بعد اگر خواست به عمل ديگرى روى بياورد ، زيرا شب قدر در يك سال يك بار مىآيد و او در شب قدر آن عمل را درك كند .\r\n25 - زراره گويد : امام باقر عليه السّلام فرمود : محبوب‌ترين اعمال در نزد خداوند آن است كه بنده‌اى به كارى مداومت داشته باشد اگر چه اندك باشد .\r\n26 - نجبه گويد : امام باقر عليه السّلام فرمود : چيزى نزد خداوند محبوب‌تر از اين نيست كه به كارى مداومت كند اگر چه كم باشد .\r\n27 - معاوية بن عمار گويد : امام صادق عليه السّلام فرمود : حضرت سجاد سلام اللَّه عليه مىفرمودند : من دوست مىدارم به كارى مداومت نمايم اگر چه اندك باشد .\r\n28 - محمد بن مسلم گويد : امام باقر عليه السّلام فرمود : حضرت سجاد سلام اللَّه عليه فرمودند : من دوست دارم در محضر خداوند حاضر شوم در حالى كه اعمالم كامل باشد .\r\n29 - ابو جميله گويد : امام صادق عليه السّلام فرمود : روزهاى خود را با كار نيك شروع كنيد ، و كارى كنيد كه فرشتگان نامه اعمال شما را در اول و آخر روز براى شما اعمال نيك ثبت كنند ، و در ميان روز خداوند شما را مورد آمرزش قرار مىدهد .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n30 - مرازم بن حكيم گويد : امام صادق سلام اللَّه عليه فرمود : پدرم مىگفت هر گاه تصميم به كار نيكى گرفتى آن را زود انجام بده زيرا نمىدانى كه بعدا چه حادثه‌اى خواهد آمد .\r\n31 - زراره گويد : امام باقر عليه السّلام فرمود : رسول خدا صلى اللَّه عليه و آله فرمودند : خداوند كارهاى خير را كه در آن به سرعت عمل شود دوست مىدارد .\r\n32 - بشر بن يسار گويد : امام صادق عليه السّلام فرمود : هر گاه اراده كردى كار نيك انجام دهى او را تاخير نيانداز هر گاه بنده‌اى براى خدا روزهاى گرم را روزه بدارد خداوند او را از آتش نجات مىدهد و بنده‌اى به خاطر نصف خرما كه صدقه داده خود را به خداوند نزديك مىكند .\r\n33 - امام صادق عليه السّلام فرمود : هر كس اراده خيرى كرد بايد زودتر آن را انجام دهد و تاخيرش نياندازد ، گاهى بنده‌اى كار نيكى انجام ميدهد خداوند مىفرمايد من گناهان تو را آمرزيدم و بعد از اين اعمال تو را ثبت نخواهم كرد ، فرمود : اگر بنده‌اى به كار بدى تصميم بگيرد و آن را انجام ندهد ولى گاهى بنده‌اى مرتكب عمل زشت مىگردد و خداوند عمل آن را مشاهده مىكند و مىفرمايد من تو را بعد از اين نخواهم آمرزيد .\r\n34 - محمد بن حمران گويد : امام صادق عليه السّلام فرمود : هر گاه يكى از شما تصميم گرفت كار نيكى بكند و يا صله ارحام بجاى آورد بايد زودتر انجام دهد ، زيرا در طرف راست و چپ او دو شيطان هستند كه او را از اين كارها باز مىدارند .\r\n35 - ابو الجارود از امام باقر عليه السّلام روايت مىكند كه فرمود هر كس تصميم به كار خيرى گرفت در انجام آن شتاب كند ، زيرا هر كارى كه در آن تاخير باشد شيطان در آن دخالت دارد .\r\n36 - محمد بن مسلم گويد : از امام باقر عليه السّلام شنيدم فرمود : خداوند نيكىها را بر اهل دنيا سنگين كرده همان گونه كه ميزان آنها را در قيامت سنگين فرموده است ، و براى اهل شر و فساد نيز شر را سبك شمرده همانطور كه ميزان آنها را در قيامت سبك كرده است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\n67 در اعتراف به تقصير\r\n1 - حسن بن جهم گويد : از حضرت رضا عليه السّلام شنيدم فرمود : مردى در بنى اسرائيل چهل سال خداوند را عبادت كرد ولى عبادت او مورد قبول قرار نگرفت ، او متوجه نفس خود شد و گفت من از ناحيه تو اين موضوع را مىنگرم ، و من براى تو اين همه رنج كشيدم و نتيجه نگرفتم ، در اين هنگام خداوند به او وحى فرستاد و گفت اين عمل تو بهتر از عبادت چهل سال بود .\r\n2 - حذاء از امام باقر عليه السّلام روايت مىكند كه فرمود : رسول خدا صلى اللَّه عليه و آله فرمودند :\r\nخداوند مىفرمايد : عاملان به اعمال خود تكيه نكنند كه به خاطر اعمال خود پاداش خواهند داشت ، آنها هر چه كوشش كنند و عبادت نمايند باز هم حق عبادت مرا بجاى نخواهند آورد ، و با عبادت نمىتوانند به قرب جوار و نعمت‌هاى من برسند .\r\nآنها بايد به رحمت من اعتماد داشته باشند و از فضل و عنايت من اميدوارى حاصل كنند و به من حسن ظن داشته باشند و اطمينان پيدا نمايند ، در اين هنگام است كه رحمت من شامل آنها مىگردد و با توجه خاصى كه به آنها دارم از آنها خوشنود مىكردم و آنها را مورد عفو خود قرار مىدهم من خداى رحمان و رحيم مىباشم و به اين صفت نامگذارى شده‌ام .\r\n3 - سعد بن ابى خلف از ابو الحسن عليه السّلام روايت مىكند كه فرمود : همواره كوشش به خرج بده و خود را مقصر بدان كه در عبادت خداوند كوتاهى كرده‌اى ، زيرا خداوند را هرگز نمىتوان آن گونه كه شايسته است عبادت كرد .\r\n4 - ابن ابى نجران گويد : به امام صادق عليه السّلام عرض كردم مردى كارهائى انجام مىدهد ولى در عين حال خائف مىباشد ، بعد از اين كار خيرى از او ظاهر مىشود ولى عجب و خودپسندى از وى بروز مىكند ، امام فرمود : حال اول او بهتر از حال\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nدوم مىباشد .\r\n5 - خالد صيقل از امام صادق عليه السّلام روايت مىكند كه فرمودند : خداوند به يكى از فرشتگان اختيار داد تا او كارى كه مىخواهد انجام دهد ، فرشته هفت آسمان و زمين پديد آورد هنگامى كه ديد اشياء از او اطاعت مىكنند گفت : امروز مانند من كسى نيست .\r\nدر اين هنگام خداوند متعال پاره‌اى آتش فرستاد كه در حجم مانند يك انگشت بود ، آن آتش هر چه را كه آن فرشته درست كرده بود همه را نابود كرد و چيزى از آن باقى نماند ، و اين بخاطر عجبى بود كه آن فرشته را در اثر خلقت پديده آمده بود .\r\n6 - امام باقر عليه السّلام فرمود : محمد بن شهاب زهرى خدمت امام سجاد عليه السّلام رسيد در حالى كه محزون و گرفته بود ، امام عليه السّلام به او فرمود : چرا محزون مىباشى ، گفت يا ابن رسول اللَّه حسودان بر من حسد مىبرند از اين رو محزون هستم ، آنها در مال من طمع كرده‌اند و نعمت‌هاى مرا كفران مىكنند و نيكيهاى مرا فراموش نموده‌اند .\r\nامام سجاد عليه السّلام فرمودند : زبان خود را نگهدار تا همه را به طرف خود جلب كنى ، زهرى عرض كرد يا ابن رسول اللَّه من به آنها احسان مىكنم ولى گاهى از زبان من كلامى بدون قصد گفته مىشود امام فرمود : همان متوجه باش كه خودپسندى نكنى ، و سخنى از زبانت بيرون نيايد كه بعد نتوانى آن را انكار كنى و يا معذرت خواهى بكنى .\r\nشما بدانيد اگر سخنى از زبانت بيرون شد و كسى از شما ناراحت گرديد ديگر عذرخواهى و پوزش نمىتواند دل او را آرام كند و رفع كدورت نمايد ، اى زهرى هر كس عقلش كامل نبود نابوديش آسان خواهد بود .\r\nاى زهرى چرا نمىخواهى همه مسلمانان را مانند خانواده‌ات بدانى ، بايد متوجه باشى كه بزرگان آنها پدرت هستند و كوچك‌ها فرزند شما مىباشند ، و جوان‌ها برادرت هستند ، اگر اين چنين بدانى به كدام شخص ظلم مىكنى و يا به كدام يك نفرين مىنمائى ، و يا مىخواهى پرده كدام يك از آنها را پاره سازى .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاگر ابليس لعنة اللَّه عليه به تو تلقين كرد كه تو را بر ديگران فضيلتى هست و تو بر ساير مسلمانان فضيلت دارى ، تو خود در اينجا توجه كن اگر شخصى از تو بزرگتر است بگو او از من چند سال بزرگ است و بيش از من عمل صالح دارد و ايمان او هم از من بهتر است و لذا او بر من فضيلت دارد .\r\nاما اگر شخصى از شما كوچك‌تر است بگو او از من كمتر معصيت كرده از اين رو از من بهتر خواهد بود و اگر با تو همسال است بگو من در گناهان خود و آلودگيم يقين دارم ولى نسبت به او در شك مىباشم ، پس چرا اكنون يقين خود را بگذارم و به شك عمل كنم .\r\nاگر مشاهده مىكنى كه مسلمانان تو را تعظيم مىكنند و به تو احترام مىگذارند ، بگو اين چيزى است كه آنها از من ديده‌اند ، اگر مشاهده كردى آنها به تو ظلم مىكنند و يا اعتنائى به شما ندارند بگو اين بخاطر گناهى است كه مرتكب شده‌ام .\r\nاى زهرى تو اگر اين چنين شكر كنى و اين گونه با آنها برخورد كنى خداوند زندگى شما را لذت‌بخش و خوشگوار مىكند و دوستانت را زياد مىگرداند ، و دشمنانت را كم مىسازد ، و از محبت آنها برخوردار مىگردى و خوشحال مىشوى ، و از جفاى آنها دلتنگ نمىكردى .\r\nبدان كه گرامىترين مردم آن كسى است كه خيرش بر آنها جريان داشته باشد و او از مردم بىنيازى حاصل كند و عفيف باشد و بعد از اين آن انسانى بزرگوار و شريف است كه عفت بخرج دهد و دست نياز به طرف كسى دراز نكند و به تو نيازمند باشد .\r\nمردمان دنيا به مال و ثروت علاقه دارند و به آن عشق مىورزند و هر كس در امور مالى مزاحم آنها نشود به او احترام مىكنند ، اين چنين شخصى كه چشم به مال و ثروت ديگران ندارد و با عزّت زندگى مىكند معزز و محترم مىباشد .\r\n7 - اسحاق بن عمار از امام صادق عليه السّلام روايت مىكند كه فرمود : عالمى نزد عابدى رفت و گفت نمازت چگونه است ، گفت از عبادت من سؤال مىكنى من\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمدتها مىباشد كه مشغول عبادت و پرستش هستم .\r\nبار ديگر پرسيد گريه‌ات چگونه است ، عابد گفت من به اندازه‌اى گريه مىكنم كه اشكم جارى مىگردد ، عالم گفت : اگر خنده كنى ولى از خدا بترسى بهتر از گريه مىباشد ، تو تظاهر مىكنى و كسى كه با عمل خود تظاهر كند از آن سودى نمىبرد و اعمالش بالا نمىرود .\r\n8 - زراره گويد : امام صادق عليه السّلام فرمود : داود پيغمبر عليه السّلام گفت : من خداوند را چنان عبادت كنم و قرائتى بخوانم كه كسى مانند آن را بجا نياورده باشد ، داود وارد محراب خود شد و عبادت و قرائت خود را بجاى آورد .\r\nهنگامى كه از نمازش فارغ شد متوجه شد غورباغه در محراب است ، گفت :\r\nاى داود تو امروز در عبادت خود گرفتار عجب شدى ، داود گفت : آرى چنين بود ، گفت : عجب نداشته باش من در هر شب هزار بار تسبيح مىگويم ، كه از هر تسبيحى سه هزار تحميد جدا مىشود ، من در قعر آب زندگى مىكنم پرنده گرسنه‌اى در هوا فرياد مىزند و من روى آب مىآيم او مرا صيد مىكند و مىخورد در حالى كه هيچ گناهى نكرده‌ام .\r\n9 - عبد الرحمن بن حجاج گويد : امام صادق عليه السّلام فرمود : بنده‌اى مرتكب گناه مىگردد و بعد پشيمان مىشود ، پس از آن كارهاى شايسته انجام مىدهد و خوشحال مىگردد ولى در كارها سستى مىكند ، و اگر تنبلى و سستى كند بهتر است از اينكه كار نيك انجام دهد ولى عجب برايش حاصل شود .\r\n10 - امام عليه السّلام فرمود : خداوند متعال مىفرمايد : بعضى از بندگان من چيزى از من طلب مىكند و توفيق طاعتى مىخواهد ، من خواسته او را اجابت نمىكنم براى اينكه عجبى براى او حاصل نشود .\r\n11 - وشاء گويد : امام ابو الحسن عليه السّلام فرمود : ايوب عليه السّلام عرض كرد : بار خدايا از مال دنيا چيزى از تو نخواستم و در اين حال در دلش حالتى پديد آمد ، در اين هنگام ابرى ظاهر شد و گفت : اى ايوب كه اين توفيق را به تو داد گفت : خداوندا تو به من اين توفيق را عطا كردى .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n12 - على عليه السّلام فرمود : وحدتى ترسناك‌تر از عجب نيست .\r\n13 - امير المؤمنين عليه السّلام فرمود : اى بندگان خدا بدانيد كه مؤمن در شب و روز به خود بد گمان مىباشد و همواره اشك مىريزد و ناله مىكند ، شما مانند گذشتگان باشيد آنها كه قبل از شما گذشتند ، آنها دنيا را چنان دانستند كه از آن دست خواهند كشيد و مانند مسافران اين منزل را ترك خواهند كرد .\r\n14 - اصبغ بن نباته گويد : على عليه السّلام در يكى از خطبه‌هاى خود پس از حمد خدا و ثناء بر رسول صلى اللَّه عليه و آله فرمود : من شما را به تقوى و پرهيزكارى دعوت مىكنم ، اطاعت خداوند به صاحبانش سود مىرساند و دشمنان خدا با معصيت به خود زيان مىرسانند .\r\nكسانى كه از روى عمد خود را به ضلالت افكنده‌اند و گمان مىكنند كه در هدايت بسر مىبرند همه در هلاكت هستند و عذر آنها هم پذيرفته نخواهد شد ، و يا كسانى كه حق را ترك كرده‌اند و گمان مىكنند آن ضلالت مىباشد .\r\nشايسته‌ترين وظيفه‌اى كه يك حاكم نسبت به مردم دارد آن است كه آنها را به طرف خداوند هدايت كند و وظائف دينى را به آنها تعليم دهد ، بر ما لازم است كه دستورات و اوامر خداوند را براى شما بازگو كنيم و شما را به انجام آنها امر نمائيم .\r\nما وظيفه داريم منهيات پروردگار را به شما برسانيم و همگان را از آن مطلع سازيم تا شما منهيات را انجام ندهيد و احكام خدا را در ميان مردمان دور و نزديك منتشر سازيم و در اين باره باكى هم نداريم حق را هر جا باشد اجرا مىكنيم و به زيان هر كس باشد مورد عمل قرار مىدهيم .\r\nمن مىدانم آنها فقط در آرزوها و پندارها زندگى مىكنند و يك مشت موهومات را دين مىدانند ، آنها مىگويند ما با نمازگزاران نماز مىگذاريم ، و با مجاهدان جهاد مىكنيم ، هجرت كرديم ، و با دشمنان جنگ نموديم ، همه اين كارها را گروهى انجام مىدهند .\r\nايمان به آرايش ظاهرى و آرزوها نيست ، نماز وقتى دارد كه رسول خدا صلى اللَّه عليه و آله\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nآن را واجب كرده است و نماز جز در وقت واجب جايز نيست ، هنگام نماز صبح آن است كه شب سپرى شود و خوردن و آشاميدن بر روزه‌دار حرام باشد .\r\nوقت نماز ظهر هنگامى است كه آفتاب به شدت گرم شود و سايه‌ات از بين برود ، و در هنگام زمستان وقتى است كه آفتاب از فلك بگذرد و اين هنگامى است كه آفتاب در پيشانى راست تو قرار گرفته باشد شرطى كه خداوند در ركوع و سجود قرار داده .\r\nهنگام نماز عصر آن است كه آفتاب هنوز در حال درخشيدن است ، و فاصله آن تا غروب به اندازه‌اى است كه يك شتر سوار بتواند دو فرسخ راه طى كند ، و هنگام مغرب آن است كه آفتاب غروب كند و روزه‌دار افطار نمايد .\r\nهنگام نماز خفتن آن است كه سياهى شب همه جا را فرا گيرد و سرخى از افق برود و تا ثلث شب وقت نماز خفتن مىباشد ، هر كس در اين هنگام به خواب رود خداوند ديدگان او را نخواباند ، اين بود مواقع نمازها و نماز براى مؤمنان در وقت معينى واجب شده .\r\nمردى مىگويد : من مهاجرت كردم در حالى كه او هجرت نكرده است ، مهاجران كسانى هستند كه از گناهان هجرت مىكنند و مرتكب گناه نمىكردند ، مردى مىگويد : من جهاد مىكنم در حالى كه او اهل جهاد نيست و جهاد دورى كردن از حرام‌ها و با دشمنان مىباشد .\r\nگروهى جنگ مىكنند و جنگ را هم دوست مىدارند ولى مقصود آنها از جنگ نام‌آورى و گرفتن اجر و مزد و پاداش است گروهى هستند كه اهل شجاعت هستند و مىخواهند از افراد آشنا و يا ناشناس حمايت كنند .\r\nبعضى از افراد هم اهل ترس و ضعف هستند به طورى كه پدر و مادرشان را به دشمنان تحويل مىدهند ، و اين خود يك هلاكت بشمار مىرود ، در جنگ‌ها و جهادها اجر و پاداش بر حسب نيت‌ها مىباشد و مىدانيد كه سگ از صاحبش دفاع مىكند .\r\nروزه يعنى دورى كردن از محرمات همان گونه كه مردى از خوردنىها و\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nآشاميدنيها خوددارى مىكند ، زكات همان گونه است كه پيامبر آن را واجب گردانيد ، بواسطه زكات خويشتن را پاك سازيد .\r\nاز مواعظ پند گيريد و به آنها گوش فرا دهيد ، جنگجو كسى است كه با دين خود جنگ كند ، خوشبخت كسى را گويند كه از ديگرى عبرت گيرد ، اينك من شما را نصيحت مىكنم ، و شما نزد خداوند برهانى نداريد من اين سخنها را مىگويم ، و از خداوند طلب رحمت مىكنم .\r\n15 - فضل بن يونس گويد : امام ابو الحسن عليه السّلام فرمود : بيشتر بگوئيد بار خدايا ما را از كسانى كه ايمان آنها عاريه و موقت هست قرار نده ، و مرا از مقصر بودن بيرون مكن راوى گويد : عرض كردم معناى عاريه را دانستم و آن كسى است كه ايمان از آن سلب مىگردد .\r\nاما معنى تقصير را ندانستم ، امام عليه السّلام فرمود : هر كارى كه براى خداوند مىكنى خود را در نزد خويشتن مقصر بدان ، زيرا مردم در كارهاى مربوط به خداوند همواره مقصر هستند و كوتاهى مىكنند ، مگر كسانى كه خداوند آنها را حفظ كرده باشد .\r\n16 - حسن بن جهم گويد : از ابو الحسن عليه السّلام شنيدم فرمود : مردى در بنى اسرائيل چهل سال خداوند را عبادت كرد ، و بعد از آن براى تقرب به خداوند يك قربانى به خداوند تقديم كرد ولى قربانى او مورد پذيرش قرار نگرفت .\r\nآن عابد متوجه نفس خود شد و گفت : اين عدم پذيرش از ناحيه تو مىباشد و من اين چوب را از ناحيه تو مىخورم ، و تو در اينجا گناهكار هستى ، در اين هنگام خداوند به او وحى كرد اين عمل تو از آن عبادت چهل ساله‌ات بهتر است .\r\n17 - سعد بن خلف از موسى بن جعفر عليه السّلام روايت مىكند كه فرمود : همواره كوشش داشته باش و خودت را همواره مقصر بدان كه خداوند را بطور شايسته عبادت نكرده‌اى همان گونه كه سرور آدميان فرمود : ما آن طور كه شايسته هستى تو را عبادت نكرده‌ايم .\r\n18 - جابر گويد : امام عليه السّلام فرمود : اى جابر خداوند هيچ وقت شما را از نقص\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nو تقصير بيرون نكند .\r\n\r\n68 اثر صلاح انسان در فرزندان\r\n1 - زراره و حمران از امام صادق و باقر عليهما السّلام روايت مىكنند كه آن دو بزرگوار فرمودند خداوند فرزندان را در اثر صلاح پدران حفظ مىكند ، همان گونه كه اموال آن دو غلام را به خاطر پدر آنها حفظ كرد .\r\n2 - اسحاق بن عمار گويد : از امام صادق عليه السّلام شنيدم فرمود : خداوند بخاطر رستگارى مؤمن فرزندان او را هم رستگار مىكند و آنها را در خانه مؤمن حفظ مىكند همان گونه كه همسايه‌ها را هم حفظ مىنمايد .\r\nفرزندان و همسايگان اهل صلاح در پرتو عنايت خداوند از هر گزندى محفوظ مىباشند و اين بخاطر كرامتى است كه مؤمن در نزد خداوند دارد ، و بعد از آن داستان آن دو كودك بنى اسرائيل را ذكر كرد و فرمود :  وَ كانَ أَبُوهُما صالِحاً  ، مگر مشاهده نمىكنى كه خداوند شايستگى پدر آنها را تقدير كرده است .\r\n3 - مسعدة بن صدقه گويد : امام صادق عليه السّلام از پدرانش روايت مىكند كه رسول خدا صلى اللَّه عليه و آله فرمود : خداوند در خاندان افراد صالح جانشينان صالحى مىگذارد و اگر چه خانواده او افراد بدى باشند ، و بعد اين آيه را قرائت كردند كه  وَ كانَ أَبُوهُما صالِحاً  .\r\n\r\n69 خداوند كسى را به عمل ديگرى تعقيب نمىكند\r\nمرحوم مجلسى رضوان اللَّه عليه عنوان اين باب را در كتاب گشوده است ولى اخبار مربوط به آن را ذكر نكرده است ، گويا منشيان و كاتبان از نقل اخبار اين\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nباب از مصادر معينه غفلت كرده‌اند و در مطاوى بحار الانوار گاهى از اين گونه غفلت‌ها شده است .\r\n\r\n70 نيكى پس از گناه\r\n1 - محمد بن مسلم گويد : امام باقر عليه السّلام فرمود : چه اندازه نيكو است كارهاى نيك بعد از كارهاى زشت ، و چه اندازه زشت است كارهاى بد پس از كارهاى نيك .\r\n2 - ابو بصير گويد : امام صادق عليه السّلام فرمود : رسول خدا صلى اللَّه عليه و آله به على عليه السّلام فرمودند : اى على هيچ خانه‌اى نيست كه در آن خوشحالى پيدا شود ، و مگر اينكه دنباله‌اش غم و اندوه خواهد بود ، و همه اندوه‌ها بر طرف مىشوند مگر اندوه اهل جهنم ، هر گاه كار بدى از تو سر زد فورا كار نيكى انجام بده تا آن را محو كند و كار نيك آدمى را از بديها حفظ مىكند .\r\n3 - ابو ذر گويد : رسول خدا صلى اللَّه عليه و آله فرمود : هر جا هستى از خداوند بترس و با مردم با حسن خلق رفتار كن ، و هر گاه كار بدى از تو پيدا شد بلافاصله كار خوبى انجام بده تا آن را بر طرف سازد و اثر آن را محو كند .\r\n4 - جعفر و ابراهيم از امام رضا عليه السّلام روايت مىكنند كه فرمود : هنگامى كه روز قيامت بر پا شود خداوند مؤمنان را در مقابل خود قرار مىدهد و عمل آنها را به آنان اطلاع مىدهد ، در اين هنگام مؤمن به صحيفه خود مىنگرد و چون متوجه گناهانش مىگردد رنگ چهره‌اش تغيير مىكند و اندامش مىلرزد .\r\nبعد از اين كارهاى نيك او بر وى عرضه مىشود در اينجا خوشحال مىشود ، در اينجا خداوند دستور مىدهد گناهان او را تبديل به حسنات نمايند و به مردم نشان دهند ، فرشتگان هم دستورات خداوند را انجام مىدهند ، مردم مىگويند مگر اينها يك گناه هم ندارند ، و اين است معنى آيه شريفه  يُبَدِّلُ اللَّهُ سَيِّئاتِهِمْ حَسَناتٍ  .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n5 - مردى از حضرت باقر عليه السّلام روايت مىكند كه فرمود : من چيزى را نديدم كه زود نتيجه دهد و آدمى از آن برخوردار گردد جز كار نيكى كه انسان بعد از گناه انجام مىدهد و اين عمل به سرعت نتيجه مىدهد و آدمى از آن بهره‌مند مىگردد .\r\n6 - ابن ظبيان گويد : امام صادق عليه السّلام فرمود : هر كس عملى در نهان انجام دهد بايد در آن دقت كند اگر خوب است آن را ادامه دهد و اگر بد است از آن اجتناب نمايد ، خداوند با لطف و عنايت خود بر پاداش آن مىافزايد ، هر كس در نهان كار بدى كرده بايد در نهان كار خوبى بكند و اگر در آشكارا كار زشتى مرتكب شده بايد در آشكارا هم كار خوبى انجام دهد .\r\n7 - هشام بن سالم گويد : امام صادق عليه السّلام فرمود : حضرت سجاد عليه السّلام فرمودند واى بر كسى كه يكىهاى او بر ده تايش غلبه كند گويد : عرض كردم مقصود شما از اين سخن چه هست امام عليه السّلام فرمود : مگر نشنيده‌اى خداوند مىفرمايد هر كس يك كار نيك بكند خداوند ده برابر به او مىدهد ولى هر كس يك گناه انجام دهد فقط به يك مجازات مىبيند .\r\nبنا بر اين هر كس يك حسنه داشته باشد و يك كار خوب بكند ده پاداش در نامه عمل او مىنويسند ولى يك گناه فقط يك مجازات خواهد داشت ، پس ما به خداوند پناه مىبريم از كسى كه در يك روز ده گناه مرتكب مىشود ، ولى يك كار خوب نمىكند تا بر حسنات او غلبه داشته باشد .\r\n8 - حسن بن فضال از امام رضا عليه السّلام روايت مىكند كه در تفسير آيه  « إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها »  فرمود : يعنى اگر كار خوب بكنيد سود آن به شما خواهد رسيد و اگر بد كرديد خدائى هست كه آن را بيامرزد .\r\n9 - ابو النعمان از امام صادق عليه السّلام روايت كرده كه فرمود : اى ابو نعمان مردم تو را فريب ندهند ، زيان‌ها به تو مىرسد نه به آنها ، روزهايت را به كارهاى بيهوده تلف نكن و سخنان بىفايده نگو و بدان كسانى هستند كه اعمال تو را ثبت مىكنند و هر چه بر زبان جارى مىكنى مىنويسند .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nكارهاى نيك انجام بده زيرا من مشاهده نكرده‌ام هيچ كارى مانند كار نيك زودتر نتيجه دهد ، هر گاه كسى عمل نيكى انجام دهد گناهان سابقش آمرزيده مىگردد خداوند متعال در قرآن مجيد مىفرمايد :  إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ  .\r\n\r\n71 نيت خير و پاداش حسنات\r\n1 - ابو ايوب خزاز گويد : از امام صادق عليه السّلام شنيدم فرمود : هنگامى كه آيه شريفه  « مَنْ جاءَ بِالْحَسَنَةِ فَلَهُ خَيْرٌ مِنْها » *  بر رسول اكرم صلى اللَّه عليه و آله نازل شد ، رسول خدا فرمود : بار خدايا زيادتر عطا فرما خداوند آيه ديگرى نازل فرمود و گفت :  مَنْ جاءَ بِالْحَسَنَةِ فَلَهُ عَشْرُ أَمْثالِها  ، هر كس كار نيك انجام دهد خداوند ده برابر به او مىدهد .\r\nبار ديگر رسول خدا صلى اللَّه عليه و آله فرمود : خدايا زيادتر عطا كن ، خداوند متعال اين آيه را نازل كردند  « مَنْ ذَا الَّذِي يُقْرِضُ اللَّهَ قَرْضاً حَسَناً فَيُضاعِفَهُ لَهُ أَضْعافاً كَثِيرَةً »  هر كس به خداوند وام دهد چند برابر به او مىدهد ، در اينجا رسول خدا دريافتند كه كثير در نزد خداوند قابل احصا نيست و انتهائى ندارد .\r\n2 - سليمان بن مهران از امام صادق عليه السّلام روايت مىكند كه فرمود : هر گاه بنده تصميم بگيرد كار نيكى بكند يك حسنه در نامه عمل او نوشته مىشود و هر گاه انجام داد ده حسنه براى او ثبت مىگردد .\r\nاما هر گاه به گناهى تصميم بگيرد چيزى برايش نوشته نمىشود ولى هر گاه مرتكب آن گناه شد نه ساعت به او مهلت مىدهند تا پشيمان شود و توبه كند و استغفار نمايد ، وى اگر توبه نكرد و استغفار ننمود فقط يك گناه براى او نوشته مىشود .\r\n3 - ابن صدقه از امام صادق و او از پدرش عليهما السّلام روايت مىكند كه فرمود : هر\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nبندهء مؤمنى كه مرتكب گناهى شود خداوند هفت ساعت به او مهلت مىدهد تا توبه كند و استغفار نمايد و در نامه عمل او ثبت نگردد ، ولى اگر توبه نكرد فقط يك گناه برايش نوشته مىشود .\r\n4 - ابن صدقه گويد : امام صادق عليه السّلام از پدرش سلام اللَّه عليه روايت كردند كه فرمود : ابو الحسن بصرى نزد من آمد و گفت : اى ابا جعفر شنيده‌ام گفته‌اى هر بنده‌اى كه گناهى مىكند خداوند به او هفت ساعت مهلت مىدهد و اگر توبه كرد و استغفار نمود در نامه عملش نوشته نمىشود .\r\nامام صادق عليه السّلام فرمودند پدرم به او فرمود : من اين چنين نگفته‌ام ، من گفته‌ام هر بنده مؤمنى كه مرتكب گناهى شود خداوند به او مهلت مىدهد تا توبه كند و گفته من هم همين مىباشد .\r\n5 - محمد بن اسحاق از امام صادق عليه السّلام روايت مىكند كه رسول خدا صلى اللَّه عليه و آله فرمود : فرشته طرف راست آدميان بر فرشته طرف چپ حكومت دارد ، هر گاه بنده‌اى مرتكب گناه شود فرشته طرف راست به طرف چپ مىگويد شتاب نكن هفت ساعت او را مهلت بده تا توبه و استغفار كند ، و اگر مدت گذشت مىگويد بنويس كه اين بنده بىشرم است .\r\n6 - بكر بن محمد مىگويد : امام صادق عليه السّلام فرمود : هنگامى كه مؤمن نيت گناه مىكند روزيش قطع مىگردد .\r\n7 - عمر بن يزيد گويد : از امام صادق عليه السّلام شنيدم فرمود : هر گاه مؤمن كار نيك انجام دهد براى هر عملى خداوند هفتصد حسنه به او مىدهد و همين است معنى آيه شريفه  وَ اللَّهُ يُضاعِفُ لِمَنْ يَشاءُ  پس اكنون كارهاى نيك انجام دهيد تا به ثواب خداوند برسيد .\r\nراوى گويد : عرض كردم مقصود از كار نيك چيست ؟ فرمود : هر گاه نماز گزاردى ركوع و سجود آن را نيكو بجاى آور ، و هر گاه روزه گرفتى از هر چه روزه را تباه مىكند دورى كن ، و هر گاه حج بجاى آوردى هر چه براى حج و عمره‌ات زيان دارد انجام نده ، و بعد فرمود : هر كارى كه مىكنى بايد پاك و خالى از عيب و\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنقص باشد .\r\n8 - محمد وابشى از حضرت صادق عليه السّلام روايت مىكند كه فرمود : هر گاه بندهء مؤمن كار نيكى بكند خداوند پاداش او را زياد مىكند تا جايى كه هفتصد برابر به او مىدهد و اين است معنى آيه شريفه كه فرمود :  وَ اللَّهُ يُضاعِفُ لِمَنْ يَشاءُ  .\r\n9 - زراره و حمران و محمد بن مسلم از امام باقر و صادق عليهما السّلام روايت مىكنند كه از آن دو بزرگوار از تفسير آيه شريفه  مَنْ جاءَ بِالْحَسَنَةِ فَلَهُ عَشْرُ أَمْثالِها  سؤال كرديم كه آيا اين براى ضعفاء مسلمانان مىباشد فرمودند : خير اين مخصوص مؤمنان است ، و بر خداوند است كه به آنها ترحم كند .\r\n10 - زراره از امام صادق عليه السّلام روايت مىكند كه فرمود : خداوند براى فرزندان آدم سه خصلت معين كرده است ، يكى اينكه بر آنها منت نهاد و اگر يكى از آنها تصميم گرفت كار نيكى بكند خداوند يك حسنه در نامه عمل او مىنويسد و اگر آن را انجام داد ، ده برابر در نامه عملش ثبت مىكند .\r\nاگر كسى تصميم به گناهى گرفت در نامه اعمال او چيزى نخواهند نوشت و اگر آن را انجام داد يك گناه برايش مىنويسند و اگر تا هنگام مرگ توبه كرد از وى قبول مىكنند شيطان گفت : بار خدايا چرا براى آدم اين سه خصوصيت را نهادى براى من هم مانند او قرار بده .\r\nخداوند فرمود : براى تو هم قرار دادم هر فرزندى كه براى آدم به دنيا بيايد براى تو هم به دنيا خواهد آمد ، و به تو اجازه دادم تا مانند خون در رگهاى اولاد هم حركت كنى و دلهاى آنان را وطن تو قرار دادم ، در اين هنگام شيطان گفت :\r\nخداوندا همين برايم كافى است .\r\n11 - امام عليه السّلام فرمود : آدم عليه السّلام عرض كرد بار خدايا تو شيطان را بر من مسلط كردى و او را مانند خون در بدنم روان ساختى ، اكنون راهى نشان بده تا از دام او رها گردم خداوند فرمود : اى آدم من براى فرزندان تو اين چنين مقرر كردم كه اگر يكى از آنها خواست گناهى مرتكب شود برايش نوشته نخواهد شد . اما اگر تصميم گرفت كار نيكى انجام دهد ولى هنوز عمل نكرده است يك حسنه براى آن نوشته\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمىشود ولى اگر عمل كرد ده برابر به او خواهند داد ، آدم گفت : بار خدايا زياده از اين بفرمائيد .\r\nخداوند متعال فرمود : اى آدم من برايت مقرر كردم كه هر كدام از آنها مرتكب گناه و معصيتى شدند و بعد استغفار كردند من آنها را مىآمرزم ، آدم عرض كرد : باز هم برايم بفرمائيد ، خداوند فرمود : من توبه را براى آنها قرار دادم و آنها تا هنگام مرگ مىتوانند توبه كنند آدم گفت : بار خدايا مرا كفايت مىكند .\r\n12 - دارم بن قبيصه از امام رضا عليه السّلام روايت مىكند كه رسول خدا صلى اللَّه عليه و آله فرمود :\r\nخداوند عالم به فرشتگان حافظ انسان وحى مىكند در باره بندگان من كه بعد از عصر خسته مىكردند و لغزش از آنها پيدا مىشود چيزى ننويسيد .\r\n13 - منصور گويد : از موسى بن جعفر عليها السّلام پرسيدم تفسير آيه شريفه  يَعْلَمُ السِّرَّ وَ أَخْفى  چيست ، فرمود : پدرم از پدرش روايت مىكرد كه حسين بن على عليها السّلام از رسول خدا صلى اللَّه عليه و آله از تفسير آن سؤال كردند ، و رسول اكرم فرمودند من هم از تفسير آن از خداوند پرسيدم .\r\nخداوند فرمود : من در باطن آدم دو رگ خلق كرده‌ام كه بوسيله هوا حركت مىكند اگر آن قلب به طاعت من مشغول شود براى او حسنه خواهم نوشت ، و اگر به معصيت و گناه اشتغال داشته باشند براى او نخواهم نوشت تا آنگاه كه مرتكب گناه شوند ، اينك اى مؤمنان متوجه باشيد كه خداوند چه نعمتهائى به شما داده است .\r\n\r\n72 پاداش نيت‌هاى نيك\r\n1 - هشام بن سالم از امام صادق عليه السّلام روايت مىكند كه فرمود : مردم بعد از مرگ از سه چيز استفاده مىكنند يكى از آنها صدقه‌اى است كه در زمان حيات خود پايه‌گذارى كرده باشد و او بعد از مرگ خود از آن خيرات استفاده خواهد\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nكرد ، و دوم سنت نيكى است كه مردم به آن عمل كنند ، سوم فرزند صالحى كه براى او استغفار نمايد .\r\n2 - هيثم از امام صادق عليه السّلام روايت مىكند كه فرمود : مؤمن از شش چيز بعد از مرگ استفاده مىكند ، فرزند صالحى كه براى او استغفار كند ، قرآنى كه به خط خود آن را نوشته باشد چاهى كه براى مردم حفر كرده ، و درختى را كه براى مردم غرس نموده ، و آبى را كه جارى كرده و سنت نيكوئى كه پايه گذاشته است .\r\n3 - حلبى از امام صادق عليه السّلام روايت مىكند كه فرمود : سه چيز دنبال آدمى را مىگيرند و او بعد از مرگ از آنها استفاده مىكند : صدقه جاريه ، موقوفه‌اى كه همه از آن استفاده كنند و سنت خوبى كه مردم آن را به كار گيرند و يا فرزند شايسته‌اى كه براى پدرش طلب مغفرت كند .\r\n4 - عبد الخالق از حضرت صادق عليه السّلام روايت مىكند كه فرمود : بهترين چيزى كه انسان بعد از خود مىگذارد سه چيز است ، فرزند نيكوكارى كه براى او طلب مغفرت كند ، سنت نيكى كه مردم آن را مورد عمل قرار دهند و صدقه جاريه .\r\n5 - ميمون قداح گويد : امام باقر عليه السّلام فرمود : هر بنده‌اى از بندگان خدا كه سنتى را بر پا دارد و مردم از آن هدايت شوند پاداش عمل به آن سنت را خواهد ديد ، بدون اينكه از پاداش ديگران كاسته گردد ، و هر بنده‌اى كه سنت زشتى را پديد آورد مجازات خواهد شد بدون اينكه از مجازات ديگران چيزى كم شود .\r\n\r\n73 خوشحالى از كارهاى نيك\r\n1 - ابن صدقه از امام صادق عليه السّلام روايت مىكند كه فرمود : رسول خدا صلى اللَّه عليه و آله فرمودند : هر كس از كار بد ناراحت گردد و از كار خوب خوشحال شود او مؤمن است .\r\n2 - ابراهيم بن ابى محمد گويد : امام رضا عليه السّلام فرمود : مؤمن كسى است كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nهر گاه كار نيك كند خوشحال مىگردد و هر گاه گناه كرد استغفار مىكند ، مسلمان كسى را گويند كه مسلمانان از زبان و دست او آسايش داشته باشند ، و از ما نيست كسى كه همسايه‌اش را آزار مىدهد .\r\n3 - على عليه السّلام فرمود : از ما نيست كسى كه هر روز حساب خود را نرسد ، اگر كار خوبى از وى سر زده خداوند را سپاس گويد و بر كارهاى نيك بيافزايد ، و اگر كار زشتى انجام داده استغفار نمايد .\r\n\r\n74 وفا به عهد خداوند\r\n1 - ثمالى از امام باقر عليه السّلام روايت مىكند كه فرمود : هر كس چهار چيز در آن باشد اسلام او كامل مىگردد ، و به ايمانش كمك مىشود و گناهانش آمرزيده مىگردد ، و در حالى كه خداوند از وى راضى هست در محضرش حضور پيدا مىكند و اگر گناهان بىشمارى هم داشته باشد خداوند آنها را مىآمرزد .\r\nآن صفت‌ها عبارتند از وفاء به عهد خداوند و انجام تكاليف مذهبى ، راستگوئى و صداقت در ارتباط با مردم ، دورى كردن از هر كار زشتى كه خدا و مردم از آن تنفر دارند ، و حسن خلق با خانواده و مردم .\r\n\r\n75 پاداش نيت خير\r\n1 - سكونى از حضرت صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر كس نيت خيرى داشته باشد و براى خداوند بخواهد كارى انجام دهد او از دنيا بيرون نمىرود مگر اينكه به آن كار موفق مىگردد .\r\n2 - اسحاق بن عمار گويد : امام صادق عليه السّلام فرمود : هر مؤمنى كه تصميم بگيرد\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكار نيكى انجام دهد و بعد از آن مانعى برايش حاصل شود و جلو كار او را بگيرد ، خداوند پاداش نيت او را تا جهان باقى است مىدهد .\r\n3 - ابو بصير گويد : امام صادق عليه السّلام فرمود : مؤمن فقير مىگويد بار خدايا مرا توفيق بده تا فلان كار نيك را انجام دهم ، و هنگامى كه خداوند نيت خير او را دريافت پاداش انجام آن كار را به او مىدهد و خداوند اهل بخشش و كرامت مىباشد .\r\n4 - حكم بن عيينه گويد : هنگامى كه امير المؤمنين عليه السّلام در نهروان با خوارج جنگ مىكرد مردى برخاست و گفت : خوشا به حال ما كه در محضر شما با اين گروه جنگ كرديم على عليه السّلام فرمود : سوگند به خدائى كه دانه را شكافت و مخلوقات را آفريد گروهى در اين جنگ با ما شركت كردند كه هنوز خداوند آباء و اجداد آنها را خلق نكرده است .\r\nآن مرد عرض كرد : چگونه آنها در اين جنگ شركت دارند در حالى كه هنوز خلق نشده‌اند امام عليه السّلام فرمود : آرى گروهى در آخر الزمان مىآيند كه آنها با ما شريك مىباشند آنها تسليم ما هستند و از كار ما رضايت دارند و از آن جهت با ما سهيم مىباشند و اين امرى است مسلّم و حقى كه انكار ناپذير است .\r\n5 - امير المؤمنين سلام اللَّه عليه فرمودند : مردم در خوشحالى و غضب با هم اجتماع مىكنند ، هر كس از كار نيك اظهار رضايت كرد در آن داخل مىگردد ، و هر كس از آن بدش آمد بيرون مىشود .\r\n6 - سليمان بن خالد گويد : امام صادق عليه السّلام فرمود : اگر اهل آسمانها و زمين دوست نمىداشتند كه با رسول خدا صلى اللَّه عليه و آله هم‌نشين باشند همه هلاك مىشدند و استحقاق جهنم را پيدا مىكردند .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n\r\n76 آمادگى براى مرگ\r\n1 - امام حسن عسكرى عليه السّلام از پدرانش عليهم السّلام روايت مىكند كه از على عليه السّلام سؤال شد آمادگى براى مرگ چيست ، فرمود : به جاى آوردن واجبات و دورى كردن از محرمات ، و پيروى از مكارم اخلاق و بعد از اين باكى نيست كه مرگ آدمى را بگيرد و يا آدمى به مرگ برسد ، به خداوند سوگند على عليه السّلام باكى ندارد كه مرگ او را فرا گيرد و يا او به مرگ برسد .\r\n2 - امير المؤمنين عليه السّلام در خطبه وسيله فرمودند : هيچ غائبى نزديك‌تر از مرگ نيست اى مردم هر كس روى زمين راه مىرود روزى در باطن زمين قرار خواهد گرفت ، شب و روز عمرها را پايان مىدهند ، هر صاحب روحى روزى خود را مىخورد و هر دانه‌اى خورنده‌اى دارد اى مردم شما خوراك مرگ هستيد هر كس گردش روزگار را مشاهده كند از مرگ غفلت نمىكند ، هيچ توانگرى براى مالش و هيچ فقيرى براى فقرش از مرگ نجات پيدا نمىكند .\r\n3 - ابن قيس از امام باقر عليه السّلام روايت مىكند كه فرمود : امير المؤمنين عليه السّلام بعد از نماز عشاء در كوفه سه بار مردم را صدا مىزدند و به آنها مىفرمودند : اى مردم آماده حركت شويد خداوند شما را رحمت كند ، اينك بانگ كوچ كردن در ميان شما دميده شده و خود را آماده مسافرت سازيد .\r\nاكنون كه بانگ رحيل بلند شده چرا به دنيا چسبيده‌ايد و از جاى خود حركت نمىكنيد خداوند شما را بيامرزد برخيزيد و وسائل سفر را تهيه كنيد ، و بهترين وسيله مسافرت را برداريد كه آن تقوى و پرهيزكارى مىباشد ، اى مردم بدانيد كه شما در راه معاد قرار گرفته‌ايد و اين راهى كه ادامه مىدهيد شما را به محشر مىرساند .\r\nاى مردم بدانيد كه شما از صراط عبور خواهيد كرد و سختيهاى بزرگ و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nوحشت‌هاى عظيمى در مقابل شما مىباشد ، شما بايد گردنه سختى را پشت سر بگذرانيد و از منازل هولناكى عبور كنيد و شما ناگزير هستيد كه آن منازل را مشاهده كنيد و از آنها عبور نمائيد تا به منزل مقصود برسيد .\r\nدر آن منازل وحشت‌انگيز و رعب‌آور فقط رحمت خداوند است كه آدميان را نجات مىدهد و از سختيها و مصيبت‌ها رها مىسازد و از آن مناظر سخت و رعب‌آور آدمى را آرامش و آسايش مىدهد و از عواقب وخيم آن حفظ مىكند و يا اينكه در آنجا انسان به هلاكت مىرسد و به عذاب گرفتار مىشود .\r\n4 - على عليه السّلام به مردم مصر نوشتند اى بندگان خدا مرگ روزى شما را فرا مىگيرد و شما را رها نمىكند اكنون قبل از اينكه مرگ شما را دريابد از آن بترسيد و خود را آماده سازيد ، و زاد و توشه تهيه كنيد ، اى مردم شما اسير مرگ هستيد ، اگر مقاومت كنيد شما را مىگيرد ، و اگر فرار نمائيد شما را تعقيب مىكند و خود را به شما مىرساند .\r\nاى مردم مرگ از سايه هم بيشتر شما را همراهى مىكند ، مرگ پاهاى شما را محكم گرفته است و دنيا از پشت سر شما پيچيده شده است ، هر گاه شهوت‌ها و خواسته‌هاى نفسانى بر شما غلبه مىكنند مرگ را به ياد بياوريد ، و مرگ براى شما بهترين واعظ و پند دهنده مىباشد و شما را از لغزشها نگه مىدارد .\r\nرسول اكرم صلى اللَّه عليه و آله ياران خود را به ياد مرگ توصيه مىكردند و مىفرمودند از مرگ زياد ياد نمائيد كه او لذت‌ها و خوشيها را نابود مىكند و بين شما و شهوت‌ها را مىگيرد .\r\n5 - امير المؤمنين عليه السّلام فرمود : مرگ هم طالب است و هم مطلوب ، كسى توانائى ندارد مرگ را از پا در آورد و يا از آن فرار كند ، اينك آماده مرگ باشيد و به خود آييد ، از مرگ نمىتوان فرار كرد ، شما اگر كشته نشويد خواهيد مرد ، سوگند به آن كسى كه جان على در دست او است مردن با شمشير آسان‌تر است تا مردن در بستر .\r\n6 - على عليه السّلام در يكى از سخنان خود فرمود : اى مردم شما هر روز كه صبح از\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nخواب بر مىخيزيد در معرض تيرها قرار داريد و حوادث يكى بعد از ديگرى شما را تعقيب مىكند و با تيرهاى مرگ شما را هدف قرار مىدهد ، اموال شما غارت مىگردد و مصيبت‌ها شما را فرا مىگيرد ، هر طعامى كه از دنيا مىخوريد و يا آبى كه مىآشاميد در گلو گير مىنمايد .\r\nبه خداوند سوگند هر نعمتى كه از دنيا به شما مىرسد و خوشحال مىگرديد نعمت ديگرى را از دست مىدهيد و ناراحت مىشويد ، اى مردم ما و شما براى فناء آفريده‌شده‌ايم نه براى بقا و شما بايد از اين دنيا به دنياى ديگر انتقال پيدا كنيد ، و اينك براى خانه آينده زاد و توشه تهيه كنيد كه در آن سراى جاودان از آن سود بريد .\r\n7 - يكى از راويان گويد : امام صادق عليه السّلام فرمودند :\r\n اعمل على مهل فانك ميت * و اختر لنفسك ايها الانسان\r\nفكانما قد كان لم يك اذ مضى * و كانما هو كائن قد كان \r\nاكنون كه فرصت دارى كار كن و بدان كه به زودى خواهى مرد ، اى انسان براى خود هر چه مىخواهى قبل از مرگ برگزين ، آن طور تصور كن آنچه گذشته است واقع نشده زيرا آن گذشته و از اختيارات بيرون شده است ، و اين چنين خيال كن كه آينده واقع شده است .\r\n8 - امام صادق عليه السّلام فرمود : اگر براى آدميان ترس از محضر خداوند و عرض حساب نبود و رسوا شدن و فاش گرديدن اسرار وجود نداشت شايسته بود كه آدم از بالاى قله‌هاى كوه به پائين نمىآمد و در آباديها مسكن نمىكرد و از خوردن و آشاميدن خوددارى مىنمود و جز در موارد اضطرار و خوف از تلف بخواب نمىرفت .\r\nهمين گونه است كسى كه وحشت‌هاى روز قيامت را مىنگرد و سختىهاى آن را مشاهده مىكند و وقوف در محضر خداوند را مىبيند ، او در اين هنگام نفس خود را به حساب مىكشد و خود را در قيامت مشاهده مىنمايد ، خداوند مىفرمايد اگر به اندازه وزن يك حبه هم حقى باشد ما او را مىآوريم و حسابش مىكنيم .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nيكى از امامان عليهم السّلام مىفرمايد خودتان به حساب خودتان برسيد قبل از اينكه به حساب شما برسند ، و خود اعمال خويشتن را بسنجيد پيش از اينكه اعمال شما را وزن كنند .\r\nروايت شده يحيى بن زكريا عليهما السّلام شب‌ها در باره بهشت و دوزخ در فكر فرو مىرفت ، شب‌ها بيدارى مىكشيد و خواب او را نمىگرفت ، هنگام صبح مىگفت بار خدايا كجا فرار كنم و در كجا استقرار پيدا نمايم بار خدايا فقط به طرف تو مىآيم و در آستانت جاى مىگيرم .\r\n9 - سلمان رضوان اللَّه عليه گويد : من از شش چيز در شگفت هستم ، سه چيز مرا مىخنداند و سه چيز مىگرياند ، آنها كه مرا مىگريانند مفارقت از دوستان كه محمد صلى اللَّه عليه و آله و اصحاب او مىباشند ، و وحشت روز قيامت و حضور در پيشگاه خداوند متعال .\r\nاما آن سه چيز كه مرا به خنده وامىدارد كسى است كه دنبال دنيا مىرود در حالى كه مرگ او را طلب مىكند ، دوم كسى كه غفلت دارد و نمىداند اعمالش تحت تعقيب مراقبان مىباشد ، سوم كسى كه همواره شادمان و خندان است ، و نمىداند آيا خداوند از كارهاى او راضى هست و يا بر وى خشمگين مىباشد .\r\n10 - عجلان گويد : امام صادق عليه السّلام فرمود : اى ابو صالح هر گاه جنازه‌اى را بر مىدارى خيال كن جنازه‌ات بر دوش مردم مىباشد و تو از خداوند مىخواهى بار ديگر تو را به دنيا بر گرداند تا كارها را از سر گيرى .\r\n11 - داود ابزارى گويد : امام باقر عليه السّلام فرمود : منادى هر روز فرياد مىزند اى فرزند آدم براى مردن متولد شويد و براى فناء جمع كنيد و براى خراب شدن خانه بسازيد .\r\n12 - ابو عبيده گويد : به امام باقر عليه السّلام عرض كردم قربانت گردم به من حديثى بگوئيد تا از آن استفاده كنم ، فرمود : اى ابا عبيده زياد ياد مرگ بكن ، هر كس زياد ياد مرگ بكند در دنيا راه زهد را در پيش مىگيرد .\r\n13 - ابو شيبه زهرى از امام باقر عليه السّلام روايت مىكند كه رسول خدا صلى اللَّه عليه و آله فرمود :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاز مرگ بترسيد اينك مرگ و آنچه به او تعلق دارد مىآيد ، مرگ با راحتى و آسايش و بشارت مىرسد ، مرگ با يك حمله شما را به بهشت مىرساند ، آن بهشتى كه خانه هميشگى مىباشد و جاى كسانى است كه براى آن كار مىكردند و به آن تمايل داشتند .\r\nرسول خدا صلى اللَّه عليه و آله فرمود : هر گاه شيطان و شقاوت بر انسان مسلط شد آرزوها در مقابلش ظاهر مىگردند و مرگ هم از ياد مىرود .\r\nاز رسول اكرم صلى اللَّه عليه و آله سؤال شد كدام يك از مؤمنان باهوش‌تر مىباشند فرمود :\r\nكسانى كه بيشتر ياد مرگ را بكنند و خود را براى مرگ آماده سازند .\r\n14 - على عليه السّلام فرمود : هر كس زياد ياد مرگ را بكند از دنياى اندكى هم راضى مىگردد .\r\n15 - هشام بن سالم از حضرت صادق عليه السّلام روايت كرده كه جبرئيل عليه السّلام حضور رسول اكرم صلى اللَّه عليه و آله رسيد و گفت : اى محمد هر چه مىخواهى زندگى كن كه سرانجام از دنيا خواهى رفت ، هر كس را مىخواهى دوست داشته باش كه عاقبت از آن جدا خواهى شد ، و هر كارى مىخواهى بكن كه آن را خواهى ديد .\r\nابن ابى عمير گويد : ابن سنان در دنبال اين حديث اضافه كرده است كه جبرئيل گفت : اى محمد شرف مؤمن نماز خواندن او در شب مىباشد و عزت او خوددارى از آزار و اذيت مردم خواهد بود .\r\n16 - اسماعيل از حضرت صادق عليه السّلام روايت مىكند كه فرمود عيسى بن مريم عليها السّلام مىگفت وحشتى هست كه نمىدانى چه وقت به شما خواهد رسيد ، چه مىشود كه خود را براى آن مهيا كنى قبل از اينكه ناگهان برسد .\r\n17 - امير المؤمنين عليه السّلام در تفسير آيه شريفه  وَ لا تَنْسَ نَصِيبَكَ مِنَ الدُّنْيا  فرمود : يعنى تندرستى و توانائى و جوانى و فراغت و نشاط و ثروت خود را فراموش مكن تا مىتوانى از آنها در باره آخرت خود استفاده نما .\r\nبه امام سجاد عليه السّلام گفته شد بهترين مرگ براى بندگان چيست ، فرمود :\r\nهنگامى كه از ساختن خانه فارغ شده باشد ، گفتند اين مطلب را توضيح دهيد ، امام\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nعليه السّلام فرمود : يعنى هنگامى كه از گناهان توبه كند ، و بر كارهاى خير مداومت نمايد ، و محبوب و بزرگوار بر خداوند وارد شود .\r\nرسول اكرم صلى اللَّه عليه و آله فرمود : هر كس بميرد و درهم و دينارى از خود بجاى نگذارد كسى توانگر از او وارد بهشت نخواهد شد .\r\nامام صادق عليه السّلام فرمود : هر گاه در بسترت قرار گرفتى بنگر غذائى كه خوردى از كجا آمد و در آن روز چه بدست آوردى ، و به خاطر بياور روزى خواهى مرد و روزى هم زنده خواهى شد .\r\n\r\n77 عفت شكم و دامن\r\n1 - زراره از امام باقر عليه السّلام روايت مىكند كه فرمود : خداوند به چيزى عبادت نشده كه بهتر از نگهدارى شكم و دامن باشد .\r\n2 - سدير گويد : امام باقر عليه السّلام فرمود : بهترين عبادت‌ها نگهدارى شكم و دامن مىباشد .\r\n3 - عبد اللَّه بن ميمون از امام صادق عليه السّلام روايت مىكند كه على عليه السّلام فرمود :\r\nبهترين عبادت‌ها عفت و پاكدامنى مىباشد .\r\n4 - مردى به امام باقر عليه السّلام عرض كرد من در عمل ضعيف هستم و روزه هم اندك دارم ، ولى اميدوارم كه همواره مال حلال خورده باشم ، امام عليه السّلام فرمود : كدام عبادت بهتر از عفت شكم و دامن مىباشد .\r\n5 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : بيشتر امت من بوسيله دو چيز ميان خالى وارد دوزخ مىشوند و آنها عبارتند از شكم و دامن .\r\nرسول خدا صلى اللَّه عليه و آله فرمود : پس از خود مىترسم امت من به سه چيز مبتلا گردند :\r\nگمراهى بعد از شناخت ، فتنه‌ها و آشوب‌هاى گمراه‌كننده ، و مشتهيات شكم و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nدامن .\r\n6 - ميمون قداح گويد : از امام باقر عليه السّلام شنيدم فرمود : عبادتى بهتر از عفت شكم و دامن نيست .\r\n7 - منصور بن حازم گويد : امام باقر عليه السّلام فرمود : عبادتى بهتر در نزد خداوند از پاك‌دامنى و خوددارى از حرام نمىباشد .\r\n8 - ابن عمر گويد : رسول خدا صلى اللَّه عليه و آله فرمودند : خداوند مرد با حيا و عفيف را دوست مىدارد و مرد بد زبان و پررو و بىشرم را دشمن مىدارد .\r\n9 - نجم از امام باقر عليه السّلام روايت مىكند كه فرمود : اى نجم همه شما در بهشت با ما خواهيد بود ولى چه اندازه زشت است كسى از شما وارد بهشت گردد در حالى كه عورت خود را نمىپوشاند ، گفتم مگر اين خواهد شد ، فرمود : آرى اگر شكم و دامن خود را حفظ نكنند .\r\n10 - يكى از اصحاب گويد : امام صادق عليه السّلام فرمود : به پدران خود نيكى كنيد تا فرزندان شما به شما نيكى كنند ، و از زنان مردم چشم بپوشيد تا از زنان شما چشم بپوشند .\r\n11 - قداح از امام باقر و او از پدرش عليهما السّلام روايت مىكند كه رسول خدا صلى اللَّه عليه و آله فرمود : از خداوند شرم كنيد آن طور كه شايسته مىباشد ، گفتند : يا رسول اللَّه ما چگونه از خداوند شرم داشته باشيم .\r\nفرمود : اگر مىخواهيد اين كار را بكنيد بايد همواره مرگ را مقابل خود مشاهده كنيد ، و زبان خود را حفظ نمائيد ، و شكم را نگهداريد ، و از قبرها و پوسيدگى بدن ياد نمائيد ، و هر كس مىخواهد به آخرت برسد بايد از گرايش به آرايش‌هاى دنيا خوددارى كند .\r\n12 - ابو هريره گويد : رسول خدا صلى اللَّه عليه و آله فرمود : نخستين كسانى كه از امت من وارد دوزخ مىشوند آن دو ميان خالى هستند گفتند : يا رسول الله آن دو چه هستند ، فرمود : دامن و زبان و بيشترين كسانى كه وارد بهشت مىكردند متقين مىباشند و كسانى كه خلق نيكو دارند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n13 - حسين بن زيد از امام صادق عليه السّلام روايت مىكند كه فرمود : رسول خدا صلى اللَّه عليه و آله فرمودند : هر كس از امت من داراى چهار خصلت باشند وارد بهشت مىگردند ، خود را به دنيا آلوده نكنند و هواپرستى نكنند ، شكم خود را نگهدارند و دامن خود را حفظ نمايند .\r\n14 - ابو الجارود از امام باقر عليه السّلام روايت مىكند كه آن حضرت در تفسير آيه شريفه  « يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَ رِيشاً »  فرمود : مقصود از لباس همان لباسهائى است كه در بر مىكنيد ، و مقصود از ريشا وسائل زندگى و مال و ثروت مىباشد ، و اما لباس تقوى مقصود از آن عفت است .\r\nمرد با عفت عورتش ظاهر نمىگردد اگر چه برهنه باشد و بدكار عورتش آشكار است اگر چه لباس پوشيده باشد خداوند مىفرمايد لباس تقوى بهتر است يعنى عفت بهتر است ، و اينها از آيات خداوندى مىباشند كه خداوند آنها را بيان مىكند شايد شما متذكر شويد .\r\n15 - امام رضا عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود :\r\nمىترسم سه چيز بعد از من امت مرا گمراه كند ، و آنها عبارتند از گمراهى بعد از شناخت و فتنه‌هاى گمراه‌كننده و شهوت شكم و دامن .\r\n16 - رسول خدا صلى اللَّه عليه و آله فرمودند : نخستين كسى كه وارد بهشت مىگردد شهيد و يا بنده‌اى است كه عبادت خدا را نيكو بجاى آورده باشد ، او اوامر سيدش را اطاعت كند ، و يا مردى كه اهل عبادت باشد و عفت پيشه كند .\r\n17 - انس گويد : رسول خدا صلى اللَّه عليه و آله نزد يارانش آمد و گفت هر كس قول دهد دو عمل انجام دهد من بهشت را براى او ضمانت مىكنم ، ابو هريره گفت : يا رسول اللَّه پدر و مادرم فدايت باد من تعهد مىكنم آنها را انجام دهم ، رسول خدا فرمود :\r\nهر كس زبان و دامن خود را نگهدارد من ضمانت بهشت را براى او مىكنم .\r\n18 - ابراهيم از امام حسن عسكرى عليه السّلام روايت مىكند كه آن حضرت در باره مروت فرمودند : مروت يعنى عفت در دين ، و تدبير زندگى و صبر در مصيبت‌ها .\r\n19 - ابو بصير گويد : مردى خدمت امام باقر عليه السّلام عرض كرد : من در عمل\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nضعيف هستم نماز و روزه‌ام اندك مىباشد ولى اميدوارم كه جز حلال نخورده باشم ، و جز با حلال نكاح نكرده‌ام ، امام عليه السّلام فرمود : مگر كدام عمل بهتر از نگهدارى شكم و دامن مىباشد .\r\n20 - ابو برزه نابينا كه يكى از ياران رسول خدا صلى اللَّه عليه و آله بود روايت مىكند كه آن جناب فرمود : من در باره سه چيز از شما مىترسم ، نادانى بعد از شناخت ، فتنه‌هاى گمراه‌كننده و شهوت‌هاى شكم و دامن .\r\n21 - امام رضا عليه السّلام از پدرانش عليهم السّلام روايت مىكند كه از رسول خدا صلى اللَّه عليه و آله سؤال شد چه خصلت‌هائى بيشتر آدميان را به طرف بهشت مىبرد ، فرمودند ترس از خداوند و حسن خلق ، سؤال شد چه خصلت‌هائى به طرف دوزخ مىكشانند فرمود :\r\nدو چيز ميان خالى ، شكم و دامن .\r\n22 - حمزة بن حمران گويد : امام صادق عليه السّلام فرمود : يك عرب بيابانى خدمت رسول صلى اللَّه عليه و آله آمد و عرض كرد يا رسول اللَّه مرا وصيت كن ، فرمود : آرى تو را وصيت مىكنم كه دامنت را حفظ كنى .\r\n24 - امام صادق عليه السّلام فرمود : شما را وصيت مىكنم كه دامن و زبان خود را حفظ كنيد .\r\n\r\n78 در سكوت و خوددارى از سخنان بىفائده\r\n1 - از امام سجاد عليه السّلام در باره سكوت و سخن گفتن سؤال شد كه كدام يك از آنها بهتر مىباشند امام عليه السّلام فرمود : هر يك از آنها آفاتى دارند و هر گاه از آفت مصون باشند ، سخن گفتن بهتر از سكوت مىباشد ، پرسيدند يا ابن رسول اللَّه اين مطلب را بيشتر توضيح دهيد تا موضوع روشن شود .\r\nفرمود : براى اينكه خداوند انبياء و مرسلين و اوصياء را براى سكوت مبعوث نكرد ، خداوند آنها را فرستاد تا سخن بگويند بهشت را با سكوت نمىتوان بدست\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآورد و با سكوت به ولايت خداوند نتوان رسيد و با سكوت هم نمىتوان از جهنم دور شد تمام اينها را با سخن بايد بدست آورد و نمىتوان ماه را با آفتاب مقايسه كرد ، شما فضيلت سكوت را بيان كردى ولى فضيلت بيان را بر سكوت وصف نكردى .\r\n2 - سليمان بن خالد از امام صادق عليه السّلام و او از پدرانش عليهم السّلام از امير المؤمنين سلام اللَّه عليه روايت مىكند كه فرمود : خداوند همه نيكىها را در سه خصلت جمع كرده است : تفكر ، سكوت ، و سخن ، هر تفكر و نظرى كه در آن عبرت نباشد بىفايده است .\r\nهر سكوتى كه در آن انديشه نباشد غفلت مىباشد و هر سخنى كه در آن ياد خدا نباشد بيهوده و بىفايده است خوشا به حال كسى كه نظرش عبرت و سكوتش تفكر و سخن او ذكر خدا باشد ، بر گناهانش گريه كند و مردم از وى در آرامش باشند .\r\n3 - امام باقر عليه السّلام از پدرانش عليهم السّلام روايت مىكند كه امير المؤمنين على عليه السّلام فرمود : نگهدارنده‌اى مانند سكوت نيست .\r\n4 - عبد العظيم حسنى از امام جواد عليه السّلام روايت مىكند كه امير المؤمنين عليه السّلام فرمود : آدمى در زير زبانش مخفى شده است .\r\n5 - سليمان جعفرى از موسى بن جعفر عليه السّلام و او از پدرانش عليهم السّلام روايت مىكند كه امير المؤمنين عليه السّلام از كنار مردى عبور مىكردند كه سخنان بىفائده‌اى مىگفت على عليه السّلام در نزد او توقف فرمود و گفت : اى مرد تو با اين سخنان كتابى بر حافظان خود املاء مىكنى ، از آنچه به تو سود مىرساند سخن بگو و از لغويات در گذر .\r\n6 - رسول خدا صلى اللَّه عليه و آله فرمودند قدر و مقام آن انسانى بزرگ است كه از سخنان بىفايده دست بر دارد .\r\n7 - سعدان بن مسلم گويد : امام صادق عليه السّلام فرمود : خواب براى بدن موجب راحتى مىباشد و سخن روح را آسايش مىدهد ، و سكوت عقل را آرامش عطا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمىكند .\r\n8 - بزنطى از امام رضا عليه السّلام روايت مىكند كه فرمود : از نشانه فهم و شعور حلم ، علم و سكوت است ، سكوت يكى از درهاى حكمت مىباشد سكوت محبت‌ها را جلب مىكند و او راهنما به طرف خيرات مىباشد .\r\n9 - ابن صدقه از امام باقر عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر زبان گوينده‌اى مراقبى دارد و بايد بندگان هنگام سخن از خداوند بترسند و بنگرند چه مىگويند .\r\nرسول اكرم صلى اللَّه عليه و آله فرمودند : از نيكىهاى مرد مسلمان است كه از گفتار بيهوده خوددارى كند .\r\n10 - حارث اعور گويد : امير المؤمنين عليه السّلام فرمود : هيچ چيزى شايسته‌تر از زبان براى حبس كردن نيست .\r\n11 - يكى از راويان از امام صادق عليه السّلام روايت مىكند كه فرمود : مؤمن را همواره نيكوكار مىنويسند تا آنگاه كه ساكت باشد ، و هر گاه سخن گفت در اينجا نيكوكار و يا بدكار خواهند نوشت .\r\n12 - ابن صدقه از امام باقر عليه السّلام و او از پدرش روايت مىكند كه فرمود : داود به سليمان عليهما السّلام گفت : اى فرزند از خنده زياد دورى كن زيرا خنده زياد روز قيامت آدميان را كوچك مىكند .\r\nاى فرزند همواره ساكت باش مگر در آنجائى كه خيرى باشد ، پشيمانى براى سكوت يك بار بيشتر نيست ولى پشيمانى براى سخن زياد بيشتر مىباشد ، اى فرزند اگر سخن از نقره باشد سكوت از طلا خواهد بود .\r\n13 - ابو الربيع شامى از حضرت صادق عليه السّلام روايت مىكند كه امام صادق سلام اللَّه عليه فرمود : خداوند به مانند سكوت و رفتن به طرف خانه خود پرستش نشده است .\r\n14 - ثمالى از على بن الحسين عليهما السّلام روايت مىكند كه فرمود : زبان آدم هر روز متوجه اعضاء و جوارح انسان مىشود و مىگويد : چگونه روز را گذرانديد ، آنها\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمىگويند اگر دست از ما بردارى سالم خواهيم ماند آنها او را به خداوند سوگند مىدهند كه ما را آزار نده و مىگويند ثواب و عقاب ما به شما ارتباط دارد .\r\n15 - سكونى از امام صادق عليه السّلام روايت مىكند كه ابو ذر رحمة اللَّه عليه گفت :\r\nدنيا را در ده كلمه قرار بده ، يك سخنى براى طلب حلال و سخن ديگر براى آخرت ، سومى هم نه سود مىرساند و نه زيان و خود را در آن وارد نكن .\r\n16 - سفيان ثورى گويد : جعفر بن محمد صلوات اللَّه عليه به من فرمودند اى سفيان پدرم مرا به سه چيز امر كرد و از سه چيز نهى فرمود ، پدرم گفت : هر كس با بدكار رفاقت كند آلوده مىشود و هر كس در جاهاى بد راهش باز شود متهم مىگردد ، و هر كس زبانش را در اختيار نگيرد پشيمان مىشود .\r\n17 - على بن مهزيار گويد : امام عليه السّلام فرمود : زمانى خواهد آمد كه عافيت در آن ده جزء خواهد بود كه نه جزء آن در كناره‌گيرى از مردم مىباشد و يكى هم در سكوت خواهد بود .\r\n18 - ابو ذر گويد : رسول خدا صلى اللَّه عليه و آله فرمود : عاقل بايد به زمانش آگاه باشد و راه خود را بشناسد و زبانش را نگهدارد ، زيرا هر كس سخن خود را از عملش بداند كمتر سخن خواهد گفت مگر در جايى كه هدفى داشته باشد .\r\nرسول خدا صلى اللَّه عليه و آله فرمودند همواره سكوت كنيد كه سكوت شيطان را از شما دور مىكند و شما را در كارهاى دينى يارى مىنمايد .\r\n19 - ابن زياد از امام صادق عليه السّلام روايت مىكند كه رسول خدا صلى اللَّه عليه و آله فرمود : سه چيز شما را نجات مىدهد ، نگهداشتن زبان ، گريه كردن بر گناهان و نشستن در خانه .\r\n20 - حماد بن عيسى گويد : امام صادق عليه السّلام فرمود : اگر مىخواهى ديدگانت روشن شود و به خير دنيا و آخرت برسى از مردم قطع اميد كن و خود را در ميان مردگان بدان و خود را بالاتر از كسى مدان و زبانت را حفظ كن همان گونه كه مالت را حفظ مىكنى .\r\n21 - حجال و ابن اسباط از امام رضا عليه السّلام روايت مىكنند كه فرمود : عابدان\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nبنى اسرائيل به عبادت مشغول نمىشدند تا آنگاه كه ده سال سكوت مىكردند .\r\n22 - امير المؤمنين عليه السّلام فرمود : سكوت را مراعات كنيد تا سالم بمانيد .\r\n23 - امام حسن مجتبى عليه السّلام فرمود : سكوت در جاهاى زيادى آدمى را كمك مىكند اگر چه در گفتار فصيح و خوش زبان باشى .\r\n24 - مردى از امام صادق عليه السّلام روايت مىكند كه فرمود : عرب بيابان‌نشينى نزد حضرت رسول صلى اللَّه عليه و آله آمد و گفت : يا رسول اللَّه تو از جهت پدر و مادر بهتر از ما مىباشى و فرزندانت هم از همه گرامىتر مىباشند و شما در جاهليت و اسلام رهبر ما بوده‌ايد .\r\nرسول اكرم صلى اللَّه عليه و آله از سخنان او ناراحت شد و فرمود : اى اعرابى چه چيز بين زبانت مانع و حاجب است ، گفت دو لب و دندانها كه جلو زبانم را گرفته‌اند ، رسول خدا فرمود : يكى از اين دو مىبايست مانع تيزى زبانت واقع مىگرديد و اين سخنان بر زبانت جارى نمىشد .\r\nاى مرد بيابانى توجه داشته باش كه كسى در دنيا زيان‌بارتر از زبان تيز و فصيح داده نشده است طلاقت لسان و بلاغت كلام آدميان را به تباهى مىبرد اى على برخيز و زبان اين مرد را قطع كن ، در اينجا مردم گمان كردند كه على مىخواهد زبان او را قطع كند ، ولى على عليه السّلام چند درهم به او داد .\r\n25 - انس گويد : رسول خدا صلى اللَّه عليه و آله در جمع ياران خود قرار گرفتند و به آنها فرمودند : هر كس دو چيز را انجام دهد من بهشت را براى او ضمانت مىكنم ، ابو هريره گفت : يا رسول اللَّه من آنها را انجام مىدهم ، رسول خدا فرمود : هر كس زبان و دامن خود را حفظ كند من بهشت را براى او ضمانت مىكنم .\r\n26 - امير المؤمنين عليه السّلام فرمود : زبانت را حفظ كن و سخنانت را كوتاه نما ، و جز در خير سخن بر زبان جارى مكن .\r\n27 - ابن عمر گويد : رسول خدا صلى اللَّه عليه و آله فرمود : سخن زياد نگوئيد مگر در ذكر خداوند ، زيرا سخن زياد كه در غير ذكر خداوند باشد دلها را سخت مىكنند ، و دورترين افراد از خداوند كسانى مىباشند كه دل‌هاى سخت دارند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n28 - امير المؤمنين عليه السّلام به فرزندش وصيت كردند : اى فرزند من عاقل بايد مقام خود را در جامعه بشناسد ، او بايد زبانش را حفظ كند و اهل زمانش را بشناسد .\r\n29 - عبيد اللَّه بن عبد اللَّه از امام صادق عليه السّلام روايت مىكند كه آن جناب به ياران خود فرمودند : سخنى از من بشنويد كه براى شما بهتر از اسبان سياه مىباشد ، و آن اين است كه سخن بيهوده بر زبان نرانيد ، و در موارد لازم هم زياد صحبت نكنيد تا آنگاه كه براى سخن خود جاى مناسبى بيابيد .\r\nچه بسا سخنرانانى كه در غير محل خود صحبت مىكنند و با سخن خود به خويشتن ستم مىنمايند ، با نادان و حليم هرگز مجادله نكنيد ، هر كس با حليم مجادله كند او را از مطلب دور مىكند و هر كس با نادان مجادله نمايد او را به هلاكت مىرساند .\r\nهر گاه برادر مؤمن شما در ميان شما نبود از او به بهترين وجه ذكر خير بكنيد ، و همان گونه كه انتظار داريد آنها در غيبت شما ذكر خير شما را بكنند ، و در عمل مانند كسى كار كنيد كه مىداند اگر كار نيك بكند پاداش مىگيرد ، و اگر كار زشت انجام دهد مجازات مىگردد و مورد مؤاخذه قرار مىگيرد .\r\n30 - على عليه السّلام فرمود : روزهاى خود را به كارهاى لغو سپرى نكنيد و اوقات خود را به سخنان بىمعنى نگذرانيد و بدانيد كه حافظان اعمال شما را مىنويسند ، و نيز فرمودند : زبان خود را حفظ كنيد و سالم باشيد و تسليم گرديد تا سود بريد .\r\n31 - مردى از امام باقر عليه السّلام روايت مىكند كه آن جناب فرمود : روزهاى خود را به سخنان بىفائده سپرى مكن زيرا با تو كسانى مىباشند كه گفته‌هايت را ضبط مىكنند .\r\n32 - عبد العظيم حسنى از امام جواد عليه السّلام روايت مىكند كه امير المؤمنين عليه السّلام فرمودند من چهار چيز گفتم كه خداوند آنها را در كتاب خود تصديق فرموده است ، من گفتم : مردم زير زبان خود مخفى شده‌اند و هر گاه سخن بگويند آشكار مىشوند ، خداوند هم در اين باره فرموده : شما آنها را از طرز گفتار مىشناسيد .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمن گفتم : هر كس چيزى را درك نكرد با آن دشمنى مىكند ، خداوند هم در قرآن فرموده : آنها مطلبى و موضوعى را تكذيب مىكردند كه او را در نيافتند و من گفتم : ارزش هر آدمى آن چيزى است كه او را به خوبى بشناسد خداوند هم در داستان طالوت در قرآن مجيد مىفرمايد .\r\nپروردگار طالوت را از اين جهت برگزيد و او را بر شما امارت داد كه از نظر علمى و جسمانى بر شما فضيلت داشت ، من گفتم : قصاص كشتار را كم مىكند ، خداوند هم در قرآن فرمود : اى مردم قصاص شما موجب بقاء و حيات شما مىباشد .\r\n33 - على عليه السّلام فرمود : خوشا به حال آن كس كه زيادى مالش را انفاق كند و از سخن گفتن زياد خوددارى نمايد .\r\n34 - در روايت آمده هنگامى كه فرزندان آدم و احفاد او زياد شدند ، در نزد او سخن مىگفتند و او هم ساكت بود ، آنها مىگفتند : اى پدر چرا سخن نمىگوئيد ، فرمود : اى فرزندان من خداوند مرا از جوار خود بيرون كرد و از من خواست كمتر صحبت كنم تا بار ديگر به جوار او بر گردم .\r\n35 - معمر بن خلاد از امام رضا عليه السّلام روايت مىكند كه امام صادق عليه السّلام فرمود :\r\nنجات مؤمن در نگهدارى زبانش مىباشد و على عليه السّلام فرمودند : هر كس زبانش را حفظ كند خداوند عيب‌هاى او را مىپوشاند .\r\n36 - مالك بن ايمن گويد : امام صادق عليه السّلام فرمود : آيا راضى نمىشويد كه نماز بگذاريد و زكات بدهيد و زبان‌هاى خود را حفظ كنيد تا داخل بهشت گرديد .\r\n37 - امام صادق عليه السّلام فرمود : سكوت شعار كسانى است كه از حقائق گذشته مطلع مىباشند و قلم با سكوت خشك مىگردد و دو ملك حافظ از نوشتن باز مىمانند ، سكوت كليد همه آسايش‌هاى دنيا و آخرت مىباشد ، و در سكوت مىتوان رضاى خداوند را بدست آورد و حساب را سبك كرد و ميزان را تخفيف داد .\r\nسكوت آدميان را از خطا و لغزش باز مىدارد ، خداوند سكوت را پوششى\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nبراى جاهل و زينتى براى عالم قرار داده است ، سكوت آدميان را از هواى نفس دور مىكند و نفس را به رياضت وامىدارد و عبادت را شيرين مىگرداند و قساوت دل را مىبرد و عفت و مردانگى و هوش و زرنگى مىآورد .\r\nاكنون زبانت را حفظ كن و آن را در هر جا به كار نيانداز ، خصوصا در جايى كه اهلى براى گفتن نيابى و كسى نباشد كه براى خدا به سخنان تو گوش دهد ، ربيع بن خثيم كاغذى مقابل خود مىگذاشت و همه گفته‌هاى خود را در آن مىنوشت و بعد شب‌ها آنها را به وقت حساب مىكرد و سود و زيان آنها را معلوم مىنمود .\r\nاو بعد از محاسبه با نفس خود مىگفت واى بر ما خاموشان نجات پيدا كردند و ما باز مانديم ، دسته‌اى از ياران رسول خدا صلى اللَّه عليه و آله ريگ در دهان مىگذاشتند و هر گاه مىخواستند براى خدا سخن بگويند آن را از دهان بيرون مىكردند ، بسيارى از صحابه مانند غرق‌شدگان نفس مىكشيدند و مثل بيماران سخن مىگفتند .\r\nعلت هلاك مردم و يا رهائى آنها در سكوت و يا سخن است ، پس خوشا به حال آنهائى كه عيب سخن را شناختند و حق سخن را دريافتند و فوائد سكوت را دانستند ، و اينها از اخلاق پيامبران و شعار برگزيدگان مىباشد ، هر كس قدر سخن را بداند معنى سكوت را درك مىكند .\r\nاينك هر كس قدر سخن را دانست و لطائف و رقائق كلام را دريافت او مىداند لطف و سكوت كدام است و كوشش مىكند سخن خود را حفظ كند و زبانش را نگهدارد در اينجا سكوتش عبادت خواهد بود ، و بر عبادت او فقط خداوند مطلع مىباشد .\r\n38 - امام صادق عليه السّلام فرمود : سخن گفتن صفا و روشنى و يا تيرگى دل آدمى را ظاهر مىكند ، و دانش و جهل انسان را براى مردم بيان مىنمايد ، امير المؤمنين عليه السّلام فرمود : آدميان زير زبان خود پنهان شده‌اند سخن خود را وزن كن و آن را بر عقل و معرفت عرضه بدار و بعد اظهار نما .\r\nاگر براى خداوند و يا در راه خداوند بود او را بيان كن و اگر غير از اين باشد سكوت بهتر از سخن گفتن مىباشد ، عبادتى سبك‌تر و بهتر و پربارتر براى جوارح\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nانسان از گفتار براى رضاى خداوند نيست ، و اينكه انسانى از نعمت‌هاى پروردگار براى مردمان سخن بگويد و مردم را از مواهب خداوند مطلع سازد .\r\nمگر مشاهده نمىكنى كه خداوند سخن را واسطه ميان خود و پيامبرانش قرار داده است و بوسيله كلام و گفتگو آنها را از علوم و معارف و اسرار آگاه مىكند ، و همچنان مگر اين پيامبران نيستند كه با سخن خود مردم را آگاه مىنمايند و شرايع و احكام را به آنها ابلاغ مىكنند ، پس از اينجا معلوم شد كه سخن بهترين عبادت و تكليف مىباشد .\r\nاز آن طرف زبان آدمى را به معصيت وامىدارد و اين معصيت به سرعت انسان را گرفتار و به عقوبت مىرساند و در نزد مردم رسوا مىسازد ، زبان مفسر و بيان‌كننده نهان آدميان است ، و از دل‌ها خبر مىدهد و اسرار باطن را فاش مىسازد ، و روز قيامت با زبان حساب مردم را مىرسند .\r\nسخن مانند شرابى است كه عقل‌ها را خراب مىكند و اگر در غير طريق خدا به كار گرفته شود فساد ببار مىآورد ، و زبان را بايد حبس كرد و زندان نمود ، پاره از حكماء گفته‌اند : زبانت را از سخنان زشت باز دار ، و اگر مىتوانى سخنان مفيد ، بگو ، اما سكون و آرامش بسيار نيكو است و در نزد خداوند مقام بلندى دارد ، و آن را براى اهلش كه از امناء خداوند در زمين هستند قرار داده است .\r\n39 - ابو حمزه گويد : از امام باقر عليه السّلام شنيدم فرمود : شيعيان ما گنگ مىباشند و سخن نمىگويند .\r\n40 - امام سجاد عليه السّلام فرمود : حق زبان آنست كه آن را از فحش و ناسزا گفتن باز دارى و در كارهاى خير عادت دهى از سخن‌هاى زياد كه فائده‌اى در آنها نيست خوددارى كنى ، و با مردم به نيكى رفتار نمائى ، و با گفتار نيك در ميان آنها زندگى كنى و خوش زبان و نيكو بيان باشى .\r\nرسول خدا صلى اللَّه عليه و آله فرمودند شش خصلت از من قبول كنيد من هم بهشت را براى شما قبول مىكنم ، هر گاه سخن گفتيد دروغ نگوئيد ، هر گاه وعده داديد خلاف نكنيد ، هر گاه مورد امانت قرار گرفتيد خيانت روا نداريد ، ديدگان خود را\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبر هم گذاريد ، دامن‌هاى خود را حفظ نمائيد و دست و زبان خود را نگهداريد .\r\nامام صادق عليه السّلام فرمود : زينت ما باشيد و موجب عار و ننگ ما قرار نگيريد ، با مردم به نيكى رفتار كنيد ، زبان‌ها را نگهداريد و از پر حرفى و سخن زشت دست باز داريد .\r\nعلى عليه السّلام فرمود : سخن در اختيار تو مىباشد مادامى كه آن را بر زبان جارى نكرده‌اى ولى هر گاه سخن گفتى تو در بند آن گرفتار مىكردى ، اكنون زبانت را حفظ كن همان گونه كه طلا و نقره‌ات را حفظ مىكنى ، بسا سخنى كه نعمتى را از انسان سلب مىكند ، پس هر چه نمىدانى از گفتن آن خوددارى كن .\r\nخداوند بر اعضاء و جوارحت چيزهائى واجب كرده كه روز قيامت از آنها سؤال خواهد كرد در آن روز خوار خواهد شد كسى كه زبانش بر او حكومت كند ، هر كس پر حرف شد خطايش هم زيادتر مىگردد ، و هر كس اين چنين باشد حيائش كم مىگردد و ورعش قلت پيدا مىكند ، و هر كس ورعش كم شد دلش مىميرد و هر كس دلش مرد وارد دوزخ مىگردد .\r\n41 - رسول خدا صلى اللَّه عليه و آله فرمود : آسايش انسان در نگهدارى زبان است و فرمود :\r\nحفظ زبان آدمى را از هر بلائى نگه مىدارد .\r\nفرمودند : گرفتارى آدميان از زبان حاصل مىگردد ، و سلامتى انسان در حفظ زبان مىباشد .\r\nفرمودند : فصاحت زبان خود يك سرمايه است ، و نيز فرمودند : گرفتارى در كنار سخن قرار دارد ، و فرمودند : گرفتارى و فتنه زبان از زخم شمشير هم بدتر است .\r\nامير المؤمنين عليه السّلام فرمودند : زخم زبان از زخم نيزه‌ها هم كارىتر است .\r\nامام صادق عليه السّلام فرمود : رستگارى و نجات آدميان در حفظ زبان مىباشد .\r\nرسول اكرم صلى اللَّه عليه و آله فرمود : اى على هر كس مردم از زبان او بترسند از اهل آتش مىباشد .\r\nرسول خدا صلى اللَّه عليه و آله فرمود : هر كس خود را از شر زبان و شكم و دامن حفظ كند\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nوارد بهشت مىگردد .\r\nرسول خدا صلى اللَّه عليه و آله فرمود : خوشا به حال كسى كه زيادى مالش را انفاق كند و از پرگوئى دست باز دارد .\r\nرسول اكرم صلى اللَّه عليه و آله فرمود : خداوند در نزد هر زبان گويائى حضور دارد ، فرمود :\r\nهيچ بنده ايمانش پايدار نمىماند مگر اينكه دلش استقامت پيدا كند ، و دل كسى استقامت پيدا نمىكند مگر اينكه زبانش مستقيم باشد .\r\n42 - امام صادق عليه السّلام فرمود : امير المؤمنين در وصيت‌نامه خود به محمد بن حنفيه فرمودند : بدان زبان مانند سگ درنده مىباشد ، اگر او را واگذاريد همه را گاز مىگيرد چه بسا سخنى كه نعمتى را سلب كند ، اينك زبان خود را حفظ كن همان گونه كه طلا و نقره‌ات را حفظ مىكنى .\r\n43 - ثمالى از امام سجاد عليه السّلام روايت مىكند كه فرمود : زبان فرزند آدم هر روز متوجه جوارح انسان مىگردد و مىگويد : چگونه شب را بروز آورديد ، آنها مىگويند اگر ما را راحت بگذارى در خير و خوشى خواهيم بود و بعد مىگويند از خداوند بترس و ما را آزار نده ما بوسيله تو پاداش مىگيريم و به جهت تو عذاب مىبينيم .\r\n44 - معاويه بن وهب گويد : امام صادق عليه السّلام فرمود : پدرم مىفرمود به حق قيام كن متعرض كسانى كه تو را ناراحت مىكنند نباش و از آنچه به تو سود نمىرساند دورى نما .\r\n45 - امام صادق عليه السّلام فرمود : از من سخنى بشنويد كه براى شما بهتر است از اسبان سياه ، از آنچه براى شما سودى ندارد گفتگو نكنيد و از سخنان مفيد زياد هم خوددارى نمائيد تا آن كه محلى براى سخن گفتن پيدا كنيد ، چه بسا سخنگوئى كه در غير محلش صحبت مىكند و خود را خسته مىكند .\r\nبا سفيهان مجادله نكنيد و با حليمان جدال نداشته باشيد ، حليم تو را وامىگذارد و سفيه تو را هلاك مىكند ، هر گاه برادرت از تو پنهان شد غيبت او را محترم بدار بيش از اينكه انتظار دارى او تو را در غيبت حفظ كند ، و بدان عمل\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنيك همين است ، و طورى عمل كن كه هم انتظار پاداش داشته باشى و هم انتظار مجازات .\r\n46 - امير المؤمنين عليه السّلام به فرزندش محمد حنفيه گفت : آنچه نمىدانى نگو و هر چه هم مىدانى بازگوئى مكن .\r\n47 - امام صادق عليه السّلام از پدرش روايت مىكند كه فرمود : عيسى بن مريم گفتند خوشا به حال كسى كه سكوتش تفكر و نظرش عبرت باشد ، در خانه‌اش قرار گيرد و بر گناهانش گريه كند و مردم هم از زبان و دستش آسوده باشند .\r\n48 - امام رضا عليه السّلام فرمود : سكوت بسيار زيبا است ولى نه از آن جهت كه نمىتواند سخن بگويد ، و آدم پر حرف همواره در گفتارش لغزش هست .\r\n49 - داود رقى گويد : امام صادق عليه السّلام فرمود : سكوت گنجى است با ارزش كه حليم و بردبار را زينت مىدهد و جاهل را از جهل حفظ مىكند .\r\n50 - امام رضا عليه السّلام فرمود : سكوت يكى از درهاى حكمت مىباشد ، سكوت محبت‌ها را جلب مىكند ، و سكوت به طرف هر خيرى راهنما مىباشد ، و نيز فرمودند : از علامت‌هاى فقه و شعور حلم و علم و سكوت مىباشند .\r\n51 - امام صادق عليه السّلام فرمود : مرد مؤمن همواره نيكوكار نوشته مىشود تا آنگاه كه ساكت باشد ، و هر گاه سخن گفت نيكوكار و يا بدكار به حساب مىآيد .\r\n52 - رسول خدا صلى اللَّه عليه و آله فرمود : مرد صالح اخبار خوب مىآورد و مرد بد خبرهاى ناگوار مىآورد .\r\n53 - رسول خدا صلى اللَّه عليه و آله فرمودند : اگر شرى وجود داشته باشد همانا در زبان خواهد بود .\r\n54 - جعفر بن ابراهيم گويد : از امام صادق عليه السّلام شنيدم فرمود : هر كس نداند كه سخن او در عملش چه اثرى دارد از سخنگوئى بىفائده خوددارى مىكند .\r\nامام صادق عليه السّلام فرمود : رسول خدا صلى اللَّه عليه و آله فرمودند : با كسانى كه گرفتار فتنه‌ها شده‌اند مجادله نكنيد چون آنها در فتنه‌ها و آشوب‌ها دچار كج‌رويها و انحرافات شده‌اند و دست از خيالات خود بر نمىدارند ، آنها را واگذاريد تا با برهان‌هاى خود\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nوارد آتش گردند .\r\n55 - زيد بن على از پدرانش از على عليه السّلام روايت مىكند كه فرمود : از رسول خدا صلى اللَّه عليه و آله شنيدم فرمود : سخن بر سه قسم است سودآور و مفيد ، سالم و بىزيان و مضر و زيان‌آور ، كسى كه به ذكر خدا مشغول شود سود مىبرد ، كسى كه طبق دستورات خدا تكلم كند سلامت خواهد ماند و كسى كه زيان خواهد ديد آن است كه از مردم سخن گويد .\r\n56 - صيقل گويد : در محضر امام صادق عليه السّلام بودم كه آن حضرت يكى از غلامان عجمى خود را براى حاجتى فرستاد ، غلام رفت و برگشت و امام عليه السّلام جريان را از وى سؤال مىكرد ولى غلام نمىتوانست موضوع را بيان كند ، من گمان كردم كه امام اكنون بر وى غضب خواهد كرد .\r\nراوى گويد : در اين هنگام امام عليه السّلام متوجه غلام شد و فرمود : سوگند به خداوند اگر زبانت ناقص است و نمىتوانى سخن درست بگوئى دلت كه نقصى ندارد ، بعد از آن فرمود : شرم و حياء و كم سخنى از علائم ايمان و فحش و پر حرفى و پرروئى از نشانه‌هاى نفاق مىباشد .\r\n57 - امام عليه السّلام فرمود : رسول خدا صلى اللَّه عليه و آله فرمودند : مردم از دست زبان خود گرفتار آتش جهنم خواهند شد .\r\n58 - قاسم بن سليمان گويد : امام صادق عليه السّلام فرمود : از نيكيهاى مرد مسلمان آن است كه زبان خود را از لهويات نگهدارد .\r\n59 - سليم بن قيس گويد : على عليه السّلام فرمود : رسول خدا صلى اللَّه عليه و آله فرمود : از فهم و شعور مرد آن است كه سخنهاى لغو نگويد .\r\n60 - زيد بن على از پدرش روايت مىكند كه از على عليه السّلام سؤال شد فصيح‌ترين مردم كيست فرمود : آن كسى كه مورد سؤالى قرار گيرد و بلافاصله پاسخ قانع‌كننده‌اى بدهد و طرف را ساكت كند .\r\n61 - امام صادق عليه السّلام فرمود : از سخنان بىمعنى خوددارى كنيد ، و در موارد جدى هم كمتر سخن بگوئيد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n62 - على عليه السّلام فرمود : زبان درنده‌اى است كه اگر او را آزاد بگذارى گازت مىگيرد و نيشت مىزند .\r\nفرمود : هر كس زبانش را بر خود مسلط كرد خويشتن را خوار ساخت .\r\nفرمود : هر گاه عقل كامل شد سخن نقصان پيدا مىكند .\r\nفرمود : آدميان در زير زبان خود پنهان شده‌اند .\r\nفرمود : در بيان حكمت‌ها سكوت روا نيست همان گونه كه سخنرانى توام با جهل خيرى ندارد .\r\nفرمود : هر كس سخنش زياد شد لغزش او هم زياد مىگردد ، و هر كس لغزش او زياد شد شرم و حياءش كم مىشود ، و هر كس شرم و حياءش كم شد ورع و پرهيزكارى او كم خواهد شد و هر كس ورعش كم شد دلش مىميرد و هر كس دلش مرد وارد جهنم مىگردد .\r\nفرمود : هر كس بداند سخنش از عملش به حساب مىآيد جز در موارد لزوم سخن نخواهد گفت .\r\nفرمود : سخن در اختيار تو مىباشد مادامى كه بر زبان جارى نكرده‌اى و هنگامى كه سخن گفتى تو در گرو آن خواهى بود ، اكنون زبان خود را نگهدار همان گونه كه طلا و نقره‌ات را حفظ مىكنى ، چه بسا كلمه‌اى كه نعمتى را از انسان سلب مىكند و عذاب براى آدمى مىآورد .\r\nفرمود : هر چه نمىدانى مگو ، و هر چه مىدانى اظهار مكن ، خداوند بر اعضاء و جوارحت واجباتى مقرر كرده است كه روز قيامت با تو احتجاج خواهد كرد .\r\nفرمود : سخن بگوئيد تا شناخته شويد زيرا مردم زير زبان‌ها پنهان شده‌اند .\r\nفرمود : چه بسا گفته‌اى كه نفوذش از قدرت حكومت بيشتر اثر دارد .\r\nفرمود : از دوروئى داشتن اخلاق متضاد خوددارى كنيد ، و بر يك روش ثابت باشيد ، زبان خود را در يك راه به كار گيريد ، مرد بايد زبان خود را حفظ كند ، اين زبان مانند اسب چموش به صاحب خود حمله مىكند ، به خداوند سوگند بنده به تقوى نخواهد رسيد مگر اينكه زبانش را حفظ كند .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nزبان مؤمن بعد از قلب او حركت مىكند ، و دل منافق بعد از زبان او مىباشد زيرا مؤمن هنگامى كه مىخواهد سخن بگويد در آن تامل مىكند ، اگر خير باشد مىگويد و اگر بد باشد خوددارى مىكند ، ولى منافق هر چه مىخواهد مىگويد و متوجه سود و زيان او نمىباشد .\r\nرسول اكرم صلى اللَّه عليه و آله فرمود : ايمان كسى ثابت و مستقيم نمىماند مگر اينكه قلبش ثابت بماند ، و قلبش هم ثابت نخواهد ماند مگر اينكه زبان او ثابت باشد ، اكنون هر كس مىخواهد به محضر خداوند برسد و قلبش پاك باشد و در خون مسلمانان شريك نباشد و در عرض آنان دخالتى نكرده باشد بايد زبانش را حفظ كند .\r\nعلى عليه السّلام در يكى از سخنان خود فرمود : زبان پاره‌اى از انسان مىباشد ، هر گاه از سخن امتناع كند انسان نمىتواند گفتارش را آن طور كه مىخواهد بيان نمايد ، و هر گاه زبان باز شد سخن پشت سر هم مىآيد و نمىتوان جلو آن را گرفت .\r\nما امراء سخن هستيم و در ميان ما ريشه‌هاى آن استوار شده و برگ‌ها و شاخه‌هاى آن بر ما سايه گسترده است ، اينك بدانيد خداوند شما را رحمت كند ، شما در زمانى قرار گرفته‌ايد كه گوينده حق در آن كم مىباشد ، و زبان راستگو از گفتار باز مانده است ، و كسى كه دنبال حق است خوار مىباشد .\r\nعلى عليه السّلام در وصيت خود به فرزندش حسن عليه السّلام فرمود : اگر در سكوت چيزى را از دست دادى مىتوانى بدست بياورى ، ولى اگر از زبانت چيزى بيرون شد ديگر نمىتوانى او را جبران كنى ، و اگر بخواهى چيزى در ظرف بماند بايد محكم سر آن را ببندى تا محفوظ باشد .\r\n63 - امير المؤمنين عليه السّلام فرمود : هر كس بداند سخنش از اعمالش به حساب مىآيد در گفتار خود كوتاهى مىكند و از لغويات دست باز مىدارد .\r\nفرمود : هر كس پر حرف باشد خطايش زياد خواهد بود .\r\nفرمود : هر گاه ادب نداشتى سكوت را مراعات كن .\r\nفرمود : عافيت بر ده قسم است كه نه عدد آن در كناره‌گيرى از مردم مىباشد و يكى هم در سكوت مىباشد مگر اينكه ذكر خدا باشد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nفرمود : چه بسا نگاهى كه موجب حسرت مىباشد و چه بسا سخنى كه نعمتى را از آدمى سلب مىكند .\r\nفرمود : هر كس زبان خود را تعليم دهد بر عشيره‌اش حكومت مىكند ، مردى در اثر لغزش پاهايش قطع مىگردد ، و يا زبانش مىلغزد سرش را از دست مىدهد ، زبانت را حفظ كن كه سخن اسير مرد است و هر گاه رها شد تو اسير آن خواهى شد ، پايان دروغ بسيار بد است .\r\nفرمود : بهترين گفتار راستى است ، و در راستى سلامتى حاصل مىشود ، و سلامتى در استقامت خواهد بود .\r\nفرمود : نگهدارنده‌اى مانند سكوت نيست ، از سخن‌چينى خوددارى كنيد كه ايجاد كينه مىكند ، هر كس زبان خود را بر خود مسلط كند خوار مىگردد ، سكوت روشنائى دهنده است ، خداوند متعال صورت زن را در چهره‌اش قرار داده و صورت مرد را در زبانش نهاده است .\r\n64 - اسماعيل بن موسى از پدرش و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند رحمت كند بنده‌اى را كه سخن نيكى بگويد و از آن سود برد ، و يا سكوت كند تا سالم بماند .\r\nرسول اكرم صلى اللَّه عليه و آله فرمود : مرد شايسته خبرهاى خوب مىآورد ، و مرد بد اخبار بد و ناراحت‌كننده مىآورد .\r\nسكونى از امام صادق عليه السّلام روايت مىكند رسول خدا صلى اللَّه عليه و آله فرمود : سكوت از املاء بد بهتر است و املاء خير بهتر از سكوت مىباشد ، و نيز فرمودند سكوت طلا است و سخن نقره مىباشد .\r\nمسعدة بن صدقه از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nسكوت گنج شايانى است سكوت به افراد حليم زينت مىدهد و عيب جاهلان را مىپوشاند .\r\nرسول خدا صلى اللَّه عليه و آله فرمودند : سكوت عبادت است براى كسى كه خداوند را ياد كند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n65 - بزنطى از امام رضا عليه السّلام روايت مىكند كه فرمود : از نشانه‌هاى فهم و شعور حلم و بردبارى و علم و دانش و سكوت مىباشد ، سكوت يكى از درهاى حكمت است ، سكوت ايجاد محبت مىكند و او بر هر خيرى راهنما خواهد بود .\r\n66 - ابو حمزه گويد : از امام باقر عليه السّلام شنيدم مىفرمود : شيعيان ما گنگ هستند و لب به سخن نمىگشايند .\r\n67 - ابو على جوانى گويد : در خدمت امام صادق عليه السّلام بودم كه به يكى از غلامان خود كه نامش سالم بود گفت : اى سالم زبانت را حفظ كن تا سالم بمانى ، و كارى نكن كه مردم را بر ما بشورانى .\r\n68 - عثمان بن عيسى گويد : در خدمت امام كاظم عليه السّلام بودم كه مردى به آن جناب عرض كرد : مرا وصيت كنيد ، امام فرمود : زبانت را حفظ كن تا عزت پيدا كنى ، مردم را بر خود مسلط نسازى كه در اين هنگام خوار خواهى شد .\r\n69 - هشام بن سالم گويد : امام صادق عليه السّلام فرمود : رسول خدا صلى اللَّه عليه و آله به مردى فرمودند : آيا شما را به كارى راهنمائى نكنم تا خداوند بوسيله شما وارد بهشت كند ، آن مرد عرض كرد چرا يا رسول اللَّه راهنمائى بفرمائيد ، رسول خدا فرمود :\r\nاحسان كن از آنچه خداوند به تو احسان كرده است .\r\nآن مرد عرض كرد : يا رسول اللَّه اگر نيازمند شدم از كجا طلب خير كنم فرمودند از مظلوم يارى كنيد ، فرمود : اگر نتوانستم مظلوم را يارى كنم چه كارى انجام دهم ، فرمود : جاهل را هدايت نمائيد ، عرض كردم اگر توانائى بر اين هم نداشتم چه كنم ، فرمود : جز در اظهار خيرات سكوت كن ، اگر يكى از اين خصلت‌ها را داشته باشيد وارد بهشت خواهيد شد .\r\n70 - ابن قداح از امام صادق عليه السّلام روايت مىكند كه لقمان به پسرش گفت اى فرزند اگر گمان دارى سخن از نقره مىباشد سكوت هم از طلا هست .\r\n71 - حلبى در يك حديث از رسول خدا صلى اللَّه عليه و آله روايت مىكند كه فرمود : زبانت را نگهدار كه آن در حقيقت صدقه‌اى است كه براى خودت مىدهى ، و بعد فرمود :\r\nبنده‌اى به حقيقت ايمان نمىرسد مگر اينكه زبانش را حفظ كند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n72 - عبيد اللَّه حلبى از امام صادق عليه السّلام روايت مىكند كه در تفسير آيه شريفه  « أَ لَمْ تَرَ إِلَى الَّذِينَ قِيلَ لَهُمْ كُفُّوا أَيْدِيَكُمْ »  فرمود : يعنى زبان‌هاى خود را حفظ كنيد .\r\n73 - حلبى در يك حديث مرفوع روايت مىكند كه رسول خدا صلى اللَّه عليه و آله فرمود :\r\nنجات مؤمن در نگهدارى زبانش مىباشد .\r\n74 - ابو بصير گويد : از امام باقر عليه السّلام شنيدم فرمود : ابو ذر مىگفتند : اى كسى كه دنبال علم مىروى اين زبان كليد خير و شر مىباشد ، اكنون بر زبانت مهر گذار همان گونه كه بر طلا و نقره‌ات مهر مىگذارى .\r\n75 - عمرو بن جميع از امام صادق عليه السّلام روايت مىكند كه فرمود : مسيح عليه السّلام مىفرمودند : در غير ذكر خداوند زياد سخن نگوئيد ، و بدانيد كسانى كه زياد سخن مىگويند دل‌هاى آنها سخت مىگردد ولى آنها نمىدانند چه مىكنند .\r\n76 - يكى از راويان از امام صادق عليه السّلام روايت مىكند كه فرمود : هر روزى نيست مگر اينكه هر عضوى از بدن انسان زبان را تكفير مىكنند و مىگويند تو را به خداوند سوگند مىدهم كه ما را عذاب نكنيد .\r\n77 - ابو حمزه از على بن الحسين عليها السّلام روايت مىكند كه فرمود : زبان آدم هر روز متوجه اعضاء مىگردد و مىگويد : چگونه وارد صبح شديد ، آنها مىگويند خوب هستيم در صورتى كه دست از ما باز دارى ، آنها مىگويند از خداوند بترس و ما را رها كن و بعد به او مىگويند ما بوسيله تو مستوجب ثواب و عقاب مىشويم .\r\n78 - ابو اسماعيل گويد : مردى خدمت حضرت رسول صلى اللَّه عليه و آله آمد و گفت : يا رسول اللَّه مرا وصيّت كنيد ، رسول اكرم فرمودند زبان خود را حفظ كنيد بار ديگر عرض كرد : يا رسول اللَّه مرا وصيت فرمائيد باز هم فرمودند زبان خود را نگهداريد ، باز گفت مرا وصيت كنيد رسول خدا همان را فرمودند و بعد گفتند :\r\nمردم به خاطر زبان خود وارد دوزخ مىگردند .\r\n79 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nخداوند زبان را عذابى مىكند كه هيچ يك از جوارح انسان را مانند آن عذاب نخواهد كرد ، زبان مىگويد : بار خدايا مرا طورى عذاب مىكنى كه مانند عذاب\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nساير اعضاء و جوارح نيست .\r\nخداوند مىفرمايد از تو سخنى جارى شد و به شرق و غرب عالم رسيد ، خون‌هاى حرام بوسيله آن جارى شد و اموال مردم بطور حرام غارت گرديد ، و نواميس بطور حرام مورد تجاوز قرار گرفت ، اينك به عزت و جلال خودم سوگند تو را عذابى مىكنم كه هيچ يك از اعضاء تو را مانند آن عذاب نكرده باشم .\r\n80 - يكى از راويان از امام صادق عليه السّلام روايت مىكند كه رسول خدا صلى اللَّه عليه و آله فرمود : هر كس سخنان خود را از عملش به حساب نياورد گناهانش زياد مىگردد و عذابش حضور پيدا مىكند .\r\n81 - رسول خدا صلى اللَّه عليه و آله فرمود : اگر در چيزى شومى و بد يمنى باشد همانا در زبان خواهد بود .\r\n82 - وشاء از امام رضا عليه السّلام روايت كرده كه فرمود : در بنى اسرائيل هر كس مىخواست در زمره عباد در آيد قبلا ده سال سكوت مىكرد .\r\n83 - جعفر بن ابراهيم گويد : از امام صادق عليه السّلام شنيدم فرمود : رسول خدا صلى اللَّه عليه و آله فرمود : هر كس محل سخن خود را در نامه عملش بداند جز در موارد لزوم سخن نمىگويد .\r\n84 - منصور بن يونس از امام صادق عليه السّلام روايت مىكند كه در حكمت‌هاى آل داود آمده بود : عاقل بايد بزمانش آگاه باشد و خود توجه كند و به خويشتن بپرداز و زبانش را حفظ نمايد .\r\n85 - يكى از راويان از امام صادق عليه السّلام روايت مىكند كه فرمود : بنده مؤمن همواره نيكوكار نوشته مىشود تا آنگاه كه ساكت باشد ، ولى هنگامى كه سخن گفت در اينجا نيكوكار و يا بدكار نوشته خواهد شد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n\r\n79 گفتار نيك\r\n1 - ثمالى از امام سجاد عليه السّلام روايت مىكند كه فرمود : گفتار نيك مال را زياد مىكند و روزى را فراوان مىسازد و مرگ را تاخير مىاندازد و آدمى را در ميان خانواده محبوب مىگرداند و سرانجام صاحبش را وارد بهشت مىكند .\r\n2 - على عليه السّلام به نوف فرمودند : گفتار نيك بر زبان جارى كن تا مردم از تو به نيكى ياد كنند .\r\n3 - سليمان بن مهران گويد : خدمت امام صادق عليه السّلام رفتم و گروهى از شيعيان در نزد آن حضرت بودند ، از آن جناب شنيدم مىفرمود : اى گروه شيعه موجب آبرو و زينت ما باشيد و با اخلاق نكوهيده براى ما عار و ننگ ببار نياوريد ، با مردم به نيكى سخن بگوئيد و زبان خود را حفظ كنيد و از گفتار زشت و پر حرفى دست باز داريد .\r\n4 - امير المؤمنين عليه السّلام فرمودند : هر كس در سخن گفتن مراعات نكند هذيان خواهد گفت .\r\n5 - امير المؤمنين عليه السّلام فرمود : نيكو سخن بگوئيد تا به آن شناخته شويد ، و كار نيك انجام دهيد تا نيكوكار معرفى گرديد .\r\n6 - ابراهيم بن خطاب در يك حديث از امام صادق عليه السّلام روايت مىكند كه فرمود : هر گاه از شما گفته‌اى ظاهر گرديد و سخنى از زبان شما بيرون شد كه براى شما زيان دارد ، سخنى ديگر بر زبان آوريد كه آن را جبران كند و از ياد شنونده ببرد .\r\n7 - سكونى از امام صادق عليه السّلام روايت مىكند كه على عليه السّلام فرمود : سه چيز از درهاى خير مىباشد ، سخاوت ، گفتار خوب ، و صبر در برابر مصيبت‌ها .\r\n8 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nسوگند به خدائى كه جانم در دست او مىباشد انفاقى محبوب‌تر از گفتار نيك نيست .\r\n9 - ابو الحسن اصفهانى از امام صادق عليه السّلام روايت مىكند كه على عليه السّلام فرمود :\r\nسخن نيك بگوئيد تا به آن شناخته شويد ، و كار نيك بكنيد تا از اهل آن گرديد .\r\n10 - ابن اسباط در يك حديث مرفوع روايت مىكند كه رسول خدا صلى اللَّه عليه و آله فرمود : خداوند رحمت كند كسى را كه سخن نيك بگويد و سود برد ، و يا سكوت كند تا سالم بماند .\r\n11 - امام حسن عسكرى عليه السّلام فرمود : دل نادان در دهان او مىباشد ، و دهان حكيم در قلب او قرار دارد .\r\n12 - محمد بن سليمان گويد : امام عليه السّلام فرمود : مردى از لگام مركب رسول خدا صلى اللَّه عليه و آله گرفت و گفت : يا رسول اللَّه كدام يك از اعمال بهتر مىباشد ، فرمودند :\r\nخورانيدن طعام و گفتار نيك .\r\n13 - امام صادق عليه السّلام از پدرش سلام اللَّه عليه روايت مىكند كه آن حضرت در تفسير آيه شريفه  « وَ قُولُوا لِلنَّاسِ حُسْناً  فرمود : اين آيه در باره اهل ذمه فرمود آمد ، و بعد اين آيه آن را نسخ كرد  « قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ »  .\r\nاى مؤمنان جنگ كنيد با كسانى كه به خدا و روز قيامت ايمان نمىآورند ، و از آنچه خدا و رسولش حرام كرده‌اند اجتناب نمىكنند ، و به دين حق متدين نمىشوند آنها اهل كتاب هستند ، آنان بايد جزيه بدهند و تسليم حق شوند و گردن فرازى نكنند .\r\n14 - ابو على گويد : خدمت حضرت صادق عليه السّلام بوديم ، مردى به آن حضرت عرض كرد قربانت كردم : مقصود از آيه شريفه كه مىفرمايد  قُولُوا لِلنَّاسِ حُسْناً  براى همه مردم مىباشد ، امام عليه السّلام خنديدند و فرمودند خير مقصود محمد و اهل بيت او عليهم السّلام هستند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n15 - بريد گويد : به امام صادق عليه السّلام عرض كردم : مرد سائلى را غذا مىدهم و نمىدانم او مسلمان است يا خير ، فرمود : آرى او را طعام بدهيد مادامى كه نمىدانيد او دوست و يا دشمن است ، خداوند مىفرمايد : با مردم به نيكى رفتار كنيد .\r\n16 - عبد اللَّه بن سنان گويد : از امام صادق عليه السّلام شنيدم فرمود : از خداوند بترسيد و مردم را بر گردن خود سوار نكنيد ، خداوند در قرآن مىفرمايد  وَ قُولُوا لِلنَّاسِ حُسْناً  .\r\n\r\n80 در پند و عبرت\r\n1 - سكونى از امام صادق عليه السّلام روايت مىكند كه فرمود : على عليه السّلام فرمودند : با انديشه دلتان را بيدار كنيد ، و شب‌ها از خواب بيدار شويد و از خداوند خود بترسيد .\r\n2 - حسن صيقل گويد : از امام صادق عليه السّلام سؤال كردم مردم روايت مىكند كه تفكر يك ساعت بهتر است از قيام در يك شب و اين تفكر چيست ، امام عليه السّلام فرمود : در خرابه‌ها و خانه‌ها حركت مىكند و مىگويد : ساكنان تو كجا رفتند و بانيان شما چه شدند ، شما را چه شده است كه سخن نمىگوئيد .\r\n3 - يكى از راويان از امام صادق عليه السّلام روايت مىكند كه فرمود : بهترين عبادت آن است كه آدمى همواره در تفكر باشد ، و در مخلوقات خدا بيانديشد و قدرت او را دريابد و از اسرار كائنات آگاه شود .\r\n4 - معمر بن خلاد از امام رضا عليه السّلام روايت مىكند كه فرمود : عبادت به زيادى نماز و روزه نيست ، بلكه عبادت تفكر در اوامر خداوند و آثار قدرت او مىباشد .\r\n5 - ربعى گويد : حضرت صادق عليه السّلام فرمود : على عليه السّلام فرمودند : تفكر آدمى را به نيكوكارى و عمل به آن دعوت مىكند .\r\n6 - يكى از راويان از امام صادق عليه السّلام روايت مىكند كه فرمود : اكثر عبادت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nابو ذر رحمة اللَّه عليه تفكر و عبرت بود .\r\n7 - ابو ذر گويد : رسول خدا صلى اللَّه عليه و آله فرمود : عاقل بايد سه ساعت براى خود معين كند ساعتى كه در آن با خداوند مناجات كند و ساعتى كه در آن به حساب خود برسد و ساعتى كه در آن در باره مصنوعات خداوند فكر نمايد و ساعتى كه در آن از زندگى بهره‌مند گردد و از حلال دنيا استفاده كند .\r\n8 - امام هادى عليه السّلام از پدرانش عليهم السّلام روايت مىكند كه فرمود : علم ارث شرافتمندى مىباشد ، و آداب جامه‌هاى نيكوئى هستند كه انسانى را زينت مىدهند ، و تفكر هم آئينه‌اى است روشن كه حقائق را به آدمى نشان مىدهد .\r\n9 - امير المؤمنين عليه السّلام در وصيت خود به امام حسن سلام اللَّه عليه فرمود :\r\nعبادتى مانند تفكر در مخلوقات خداوند نيست .\r\n10 - امام صادق سلام اللَّه عليه روايت مىكند كه رسول خدا صلى اللَّه عليه و آله فرمودند :\r\nغافل‌ترين مردم كسى است كه از تغييرات دنيا پند نگيرد و از نقل و انتقالات جهان غفلت كند .\r\n11 - امام صادق فرمود : رسول خدا صلى اللَّه عليه و آله فرمودند : خوشبخت كسى را گويند كه از ديگران عبرت و پند گيرد .\r\n12 - هارون براى موسى بن جعفر عليهما السّلام نوشت مرا با سخنان كوتاهى موعظه كن ، امام عليه السّلام براى او نوشت هر چه ديدگانت مشاهده مىكند در آن پندى هست .\r\n13 - يكى از راويان از امام صادق عليه السّلام روايت مىكند كه آن جناب فرمود :\r\nنيكىها همه در سه خصلت جمع شده‌اند ، نظر ، سكوت ، و سخن هر نظرى كه در آن عبرت نباشد بىفائده است هر سكوتى كه در آن تفكر نباشد غفلت مىباشد ، و هر سخنى كه در آن ذكر نباشد بيهوده است .\r\nاكنون خوشا به حال آنهائى كه نظرشان از روى عبرت و سكوتشان تفكر و كلامشان ذكر باشد ، او بر گناهش گريه كند و مردم هم از شر و فساد او در آرامش باشند .\r\n14 - حسن صيقل گويد : خدمت امام صادق عليه السّلام عرض كردم تفكر يك\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nساعت بهتر از عبادت يك شب مىباشد ، فرمود : آرى رسول خدا صلى اللَّه عليه و آله فرموده :\r\nتفكر يك ساعت بهتر از قيام يك شب است ، گويد : گفتم چگونه فكر كند ، فرمود :\r\nاز خانه‌هاى خراب عبور كند و بگويد ساكنان و بانيان شما كجا هستند چرا سخن نمىگوئيد .\r\n15 - امام حسن عسكرى عليه السّلام فرمود : عبادت به زيادى نماز و روزه نيست بلكه عبادت تفكر زياد در باره اوامر خداوند مىباشد .\r\n16 - عبد اللَّه جعفى گويد : از امام باقر عليه السّلام شنيدم مىفرمود : خداوند دوست دارد كسى را كه بدون جدال با جامعه معاشرت كند ، و تنها در فكر فرو رود ، و صبر و شكيبائى داشته باشد و شب‌ها بيدارى بكشد و نماز بگذارد .\r\n17 - امام عليه السّلام فرمود : خوشا به حال آن كس كه سكوتش از روى فكر باشد ، و نظرش عبرت و كلامش ذكر خدا باشد ، در خانه‌اش جاى گيرد و بر گناهانش گريه كند و مردم از زبان و دست او در آسايش باشند ، روايت شده كه يك ساعت فكر بهتر از عبادت يك سال مىباشد .\r\nاز امام عليه السّلام سؤال شد معنى اين حديث چيست فرمود : در خانه‌هاى خراب و منازل خالى عبور مىكنى و مىگوئى ساكنان تو كجا هستند چرا سخن نمىگوئيد ، عبادت زيادى نماز و روزه نيست بلكه عبادت تفكر در امر خداوند مىباشد .\r\nروايت شده تفكر مانند آيينه است كه گناهان و حسنات تو را به خوبى نشان مىدهد .\r\n18 - امام صادق عليه السّلام فرمود : از گذشته دنيا عبرت بگيريد ، و متوجه باشيد آيا دنيا براى احدى باقى مانده است ، و يا مردان بزرگ و كوچك و يا غنى و فقيرى در آن جاودان شده ، و دوست و دشمن در جهان باقى هست ، آنها كه نيامده‌اند مانند گذشتگان مىآيند و مىروند همان گونه كه آب‌ها پشت سر هم جريان دارند .\r\nرسول خدا صلى اللَّه عليه و آله فرمود : براى مرگ همين بس كه آدميان را موعظه مىكند و براى عقل هم همين بس كه راهنماى آدم مىباشد ، بايد تقوى زاد و توشه آدم باشد ، و اوقات انسان به عبادت بگذرد و با خدا انس پيدا كند و از قرآن روشنائى\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبجويد .\r\nرسول اكرم صلى اللَّه عليه و آله فرمود : از دنيا جز گرفتارى و آشوب نمانده است رستگار نشدند مگر آنهائى كه از روى راستى و درستى التجاء پيدا كردند .\r\nنوح عليه السّلام گفت : دنيا را مانند خانه‌اى كه دو در دارد يافتم ، از درى وارد شدم و از در ديگر خارج گرديدم ، اين است حال برگزيده خداوند ، پس چگونه است حال كسى كه به دنيا دل بسته و به آن اطمينان كرده است در آن بناء مىكند و دين خود را به خاطر دنيا از دست مىدهد .\r\nتفكر آيينه نيكيها و كفاره گناهان ، و روشنائى دلها ، و وسعت خلق و اصلاح امور قيامت و اطلاع بر عواقب امور و افزايش علم مىباشد تفكر خصلتى است كه خداوند به مانند آن عبادت نشده است .\r\nرسول اكرم صلى اللَّه عليه و آله فرمود : تفكر يك ساعت بهتر از عبادت يك سال است كسى به مقام تفكر نمىرسد مگر اينكه خداوند نور معرفت و توحيد را در دل او روشن كرده باشد و او را به اين مقام اختصاص دهد .\r\n19 - امام صادق عليه السّلام فرمود : رسول خدا صلى اللَّه عليه و آله فرمودند كسى كه در دنيا با عبرت به اوضاع و احوال مىنگرد مانند كسى است كه در دنيا خوابيده و آن را نديده است ، او از دلش محبت دنيا را بيرون كرده و كارهائى كه مغروران و فريبكاران انجام مىدهند در نظر او زشت مىباشد و از حساب و عقاب مىترسد .\r\nاو همواره از خداوند مىخواهد كه از وى راضى شود و او را مورد عفو قرار دهد ، او دست خود را از جهان و مال آن شسته است و دعوت دنيا را قبول نمىكند و از آرايش آن گول نمىخورد ، عبرت به عبرت‌گيرنده سه چيز ياد مىدهد ، علم براى آنچه مىخواهد عمل كند ، و عمل براى آنچه مىداند و دانستن آنچه نمىداند .\r\nعبرت انسانى را از پايان زندگى مىترساند ، و از روز نخست براى عبرت‌گيرنده حالت زهد ايجاد مىكند ، اعتبار و پند گرفتن براى كسانى است كه اهل بصيرت و صفاى دل باشند خداوند هم فرموده :  فَاعْتَبِرُوا يا أُولِي الْأَبْصارِ  ، اى صاحبان بصيرت و بينائى عبرت گيريد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nخداوند متعال در جاى ديگرى فرموده :  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  ، به درستى كه ديدگان ظاهر كور نيستند بلكه ديدگان دل كور مىباشند ، هر كس را خداوند ديده دل و بصيرت عطا كند ، مقام بزرگى به او داده و در يك جايگاه رفيعى او را قرار داده است .\r\n20 - ابو العباس گويد : امام صادق عليه السّلام فرمود : تفكر يك ساعت بهتر از عبادت يك سال مىباشد و فقط اهل عقل و بينش اين مطلب را درك مىكنند .\r\n21 - اسماعيل از امام صادق عليه السّلام روايت مىكند كه امير المؤمنين عليه السّلام فرمود :\r\nبا انديشه دلت را بيدار كن ، و شب از خواب برخيز ، و از خداوند بترس .\r\n22 - نصر بن مزاحم در كتاب صفين گويد : هنگامى كه على عليه السّلام متوجه صفين شدند به ساباط رسيدند و وارد شهر بهرسير شدند در اين هنگام يكى از ياران آن جناب بنام حريز بن سهم متوجه آثار كسرى شدند و گفتند :\r\n جرت الرياح على مكان ديارهم * فكانّهم كانوا على ميعاد \r\nعلى عليه السّلام فرمود : چرا اين آيه را تلاوت نمىكنى :      « كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ وَ نَعْمَةٍ كانُوا فِيها فاكِهِينَ كَذلِكَ وَ أَوْرَثْناها قَوْماً آخَرِينَ فَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ »      .\r\nيعنى آنها دست از مزارع سرسبز و خرم بر داشتند و از چشمه‌ها و نهرهاى جارى دست شستند ، و دست‌هاى پر حاصل را ترك كردند و كاخ‌ها و منازل مجلل را خالى گذاشتند ، و از نعمت‌هاى فراوان كه از آنها برخوردار بودند ، دست كشيدند و همه را گذاشتند و رفتند .\r\nما آنچه از آنها بازمانده بود به گروهى ديگر داديم ، زمين و آسمان بر آنها گريه نكردند و به آنها مهلت هم داده نشد و هنگامى كه حكم خدا رسيد همه تسليم شدند و كارى هم نتوانستند بكنند .\r\nعلى عليه السّلام فرمود : اين جماعت وارث گذشتگان بودند ولى ناگهان شب را بروز آوردند در حالى كه ارث را براى ديگران گذاشتند و رفتند ، اين جماعت شكر نعمت‌ها را بجاى نياوردند و بخاطر معصيت نعمتها از آنان سلب شد اكنون شما هم\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nاز كفران نعمت بپرهيزيد تا گرفتار عقوبت نگرديد .\r\n23 - على عليه السّلام فرمود : هنگامى كه كارها و اوضاع و احوال مشتبه شدند بايد به اول كارها رسيد و از ريشه تحقيق كرد تا مطلب روشن كرد و پايان هر كارى به اعتبار نخستين بستگى دارد .\r\nفرمود : هر كس عبرت گرفت بينا مىگردد ، و هر كس بينا شد مطلب را در ميابد و هر كس فهم پيدا كرد عالم مىشود .\r\nفرمود : موارد عبرت زياد است ولى عبرت‌گيرندگان اندك هستند .\r\nفرمود : انديشه آيينه‌اى صاف مىباشد ، عبرت بيم دهنده‌اى ناصح است ادب همين اندازه تو را كفايت مىكند كه كارهاى زشت را از ديگران بد مىدانى .\r\nفرمود : دل به مانند مصحف ديدگان است .\r\nعلى عليه السّلام در وصيت خود به امام حسن عليه السّلام فرمود : از آنچه گذشته در باره آينده راهنما بخواه زيرا كارها همه به يك ديگر شباهت دارند از كسانى مباش كه پند در آنها اثر ندارد ، مگر اينكه او را سخت سرزنش كنى ، عاقل با ادب موعظه مىگردد ولى چهارپايان فقط با ضرب چوب ادب مىشوند .\r\n24 - حفص بن قرط از امام صادق عليه السّلام روايت مىكند كه فرمود : هر كس را خداوند موعظه فرمايد بايد با خوشحالى قبول كند ، و هر كس قبول نكند آتش شايسته او مىباشد .\r\n25 - امام صادق عليه السّلام فرمود : على عليه السّلام در يك كلامى فرمودند : اى فرزند آدم تفكر مردم را به طرف نيكى و عمل به آن دعوت مىكند ، و پشيمانى از كارهاى بد به ترك آن فرا مىخواند ، چيزى را كه فانى مىگردد اگر چه زياد باشد نبايد به آنچه باقى مىماند اگر چه كم باشد ترجيح داد .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\n81 حياء از خدا و خلق\r\n1 - ابو عبيده گويد : امام صادق عليه السّلام فرمود : حياء از ايمان است ، و ايمان هم جايش بهشت مىباشد .\r\n2 - حسن صيقل گويد : امام صادق عليه السّلام فرمود : حياء و عفت و كم سخنى از علائم ايمان مىباشند .\r\n3 - عوام بن زبير گويد : امام صادق عليه السّلام فرمود : هر كس شرم و حياء داشته باشد در علم خود هم دقيق خواهد بود .\r\n4 - معاذ بن كثير گويد : امام عليه السّلام فرمود : حياء و ايمان در يك ريسمان بسته شده‌اند هر گاه يكى از آنها رفت ديگرى هم دنبال آن مىرود .\r\n5 - يكى از راويان امام صادق عليه السّلام روايت مىكند كه فرمود : ايمان ندارد كسى كه حياء ندارد .\r\n6 - برقى در يك حديث از حضرت رسول صلى اللَّه عليه و آله روايت مىكند كه فرمود : حياء بر دو گونه است ، حياء عقل و حياء نادانى ، حياء عقل علم است و حياء حماقت از جهالت بر مىخيزد .\r\n7 - على لهبى از امام صادق عليه السّلام روايت مىكند كه رسول خدا صلى اللَّه عليه و آله فرمود : اگر كسى چهار خصلت داشته باشد خداوند او را رحمت مىكند اگر چه گناهش زياد باشد ، و آنها عبارتند از صداقت ، حياء ، حسن خلق و شكرگزارى .\r\n8 - ابن اسباط از امام رضا عليه السّلام روايت كرده كه رسول خدا صلى اللَّه عليه و آله فرمود : از نصايح پيامبران چيزى باقى نمانده مگر آنكه مردم مىگويند هر گاه حياء ندارى هر چه مىخواهى بكن .\r\n9 - عبد اللَّه بن ميمون از حضرت صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : از خداوند آن طور كه شايسته است حياء كنيد\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nگفتند : يا رسول اللَّه ما چه كارى انجام دهيم .\r\nفرمود : اگر مىخواهيد انجام دهيد بايد شب‌ها به خواب نرويد مگر اينكه مرگتان در نظرتان باشد ، بايد زبانتان را حفظ كنيد ، و شكم را نگهداريد ، و از قبر و پوسيدن بدن ياد نمائيد ، و هر كس مىخواهد به آخرت برسد بايد از آرايش‌هاى دنيا دست باز دارد .\r\n10 - ابن صدقه از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nحياء بر دو قسم است ، حيائى از روى ضعف و حيائى از روى قوت مىباشد و از اسلام و ايمان بشمار مىآيد .\r\n11 - ابن صدقه از امام صادق عليه السّلام روايت مىكند كه فرمودند : عيسى عليه السّلام مىفرمودند : هر گاه در منزل خود قرار مىگيريد پرده‌ها را بياويزيد ، خداوند متعال حياء را مانند رزق تقسيم فرموده است .\r\n12 - هروى گويد : امام رضا عليه السّلام فرمود : حياء از ايمان است .\r\n13 - عبد اللَّه بن عمر گويد : رسول خدا صلى اللَّه عليه و آله فرمود : خداوند مرد با حيا و عفيف را دوست مىدارد و مرد بد خلق و بىآبرو را دشمن مىدارد .\r\n14 - انس گويد : رسول خدا صلى اللَّه عليه و آله فرمودند : فحش و بد زبانى و پرروئى آدميان را سبك مىكند ولى حياء و عفت آدميان را سنگين مىگرداند .\r\n15 - انس گويد : رسول خدا صلى اللَّه عليه و آله فرمودند : حياء همه‌اش خير است .\r\n16 - انس گويد : رسول خدا صلى اللَّه عليه و آله فرمود : حياء و ايمان در يك ريسمان بسته شده‌اند هر گاه يكى از آنها كشيده شود ديگرى هم دنبال او مىرود .\r\n17 - رسول خدا صلى اللَّه عليه و آله فرمود : نخستين چيزى كه از انسان سلب خواهد شد حياء است و در نتيجه به هلاكت مىانجامد ، و بعد از حياء امانت از وى گرفته مىشود و بعد هم رحمت را از دست مىدهد و در آخر از دين اسلام خارج مىشود و در اينجا به صورت شيطانى ملعون در مىآيد .\r\n18 - حسن بن جهم از امام ابو الحسن اول روايت مىكند كه فرمود : از دستورات پيامبران فقط يك سخن باقى مانده است و آن اين است هر گاه حياء\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nندارى هر كارى مىخواهى بكن ، و بعد فرمود : اين حديث در باره بنى اميه صدق دارد .\r\n19 - امام صادق عليه السّلام فرمود : حياء نورى است كه جوهر آن صدر ايمان است ، و تفسير آن ذوب شدن در هر چيزى است كه توحيد و معرفت آن را انكار مىكنند ، رسول اكرم صلى اللَّه عليه و آله فرمود : حياء از ايمان سرچشمه مىگيرد ، حياء را به ايمان و ايمان را به حياء مقيد كردند ، كسى كه حياء دارد در خير بسر مىبرد .\r\nآنها كه از حياء محروم مىباشند همه‌اش در شر زندگى مىكنند اگر چه اهل عبادت و ورع باشند كسانى كه يك گام در ساحت كبريائى با حال حياء بر مىدارند بهتر از عبادت هفتاد سال مىباشد ، وقاحت و پرروئى و بىشرمى و بىحيائى از نفاق و كفر و دشمنى بر مىخيزد و منشأ همه فسادها مىباشد .\r\nرسول خدا صلى اللَّه عليه و آله فرمود : هر گاه حياء نداشتى هر كارى مىخواهى بكن ، يعنى هنگامى كه از حياء دور شدى هر كارى كه انجام دادى از خير و يا شر مورد بازخواست قرار مىگيرى ، حياء از حزن و خوف نيرو مىگيرد و حياء در خشيت از خداوند جاى دارد ، پس حياء نخست از هيبت آغاز مىگردد .\r\nكسى كه حياء دارد به خود مشغول است و از مردم كناره‌گيرى مىكند و از آنچه در ميان مردم مىگذرد منزجر مىباشد و اگر او را تنها بگذارند با هيچ كس مجالست نمىكند .\r\nرسول خدا صلى اللَّه عليه و آله فرمود : هر گاه خداوند بنده‌اى را دوست بدارد او را به نيكيهايش مشغول مىكند و گناهانش را در مقابل وى ظاهر مىگرداند و هم‌نشينى با معرضان از ذكر خدا را در نظر وى زشت مىنمايد .\r\nحياء پنج نوع مىباشد : حياء از گناه ، حياء از تقصير ، حياء از روى احترام ، حياء از روى محبت ، و حياء از روى ترس ، و براى هر يك از اينها افرادى هستند و هر كدام براى خود مقام و منزلتى دارند .\r\n20 - به رسول خدا صلى اللَّه عليه و آله عرض شد يا رسول اللَّه مرا وصيت كنيد ، فرمودند از خداوند شرم كنيد همان گونه كه از مردان صالح خاندان خود شرم مىنمائيد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n21 - رسول خدا صلى اللَّه عليه و آله فرمود : خداوند رحمت كند بنده‌اى را كه از خداوند حقيقتا شرم كند ، زبانش را حفظ نمايد ، شكم خود را نگهدارد و از قبر و پوسيدگى بدن ياد كند و بداند كه آخرت و معادى هست .\r\n22 - على بن الحسين عليهما السّلام فرمودند : از خداوند بترس چون بر تو قدرت دارد و از خداوند شرم داشته باش چون به تو نزديك مىباشد .\r\n23 - امام حسن عسكرى عليه السّلام فرمود : هر كس از مردم پرهيز نكند از خداوند هم پرهيز نخواهد كرد .\r\n24 - على عليه السّلام فرمود : ترس با نااميدى قرين مىباشد ، حياء با محروميت نزديك مىباشد ، فرصت‌ها مانند ابرها مىگذرند و از فرصت‌ها استفاده كنيد .\r\nامير المؤمنين عليه السّلام فرمود : هر كس جامه حياء در بر كند مردم عيب او را نخواهند ديد .\r\n\r\n82 آرامش و متانت\r\n1 - احمد بن عمر حلبى گويد : به امام صادق عليه السّلام عرض كردم كدام يك از خصلت‌ها به مردان شايسته‌ترند و به آنها زينت مىدهند ، فرمود : متانت و بخشندگى بدون اينكه خودش را بگيرد و يا از كسى انتظار پاداش داشته باشد ، و ديگر اينكه بدون لذائذ دنيا خود را مشغول سازد .\r\n2 - امام صادق عليه السّلام فرمود : رسول خدا صلى اللَّه عليه و آله فرمودند : بهترين زينت مرد آن است كه در او آرامش و ايمان باشد .\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\n83 حزم و احتياط در كارها\r\n1 - عبد العظيم حسنى از امام جواد عليه السّلام روايت مىكند كه امير المؤمنين عليه السّلام فرمود : اگر قبل از شروع هر كارى در آن دقت كنى از پشيمانى ايمن خواهى شد .\r\n2 - ابو ذر غفارى گويد : رسول خدا صلى اللَّه عليه و آله فرمود : عقلى مانند تدبير و ورعى مانند خوددارى و حسبى مانند حسن خلق نيست .\r\n3 - ابان بن تغلب گويد : از امام صادق عليه السّلام شنيدم فرمود : با ثبات و پايدارى مىتوان سلامتى را حاصل كرد ، و عجله و شتاب پشيمانى مىآورد ، كسى كه در غير وقت خود كارى را شروع كند مانند اين است كه در غير موقع خود بالغ شده باشد .\r\n4 - ابن صدقه از امام صادق عليه السّلام و او از پدرانش عليهم السّلام روايت مىكند كه مردى نزد رسول خدا صلى اللَّه عليه و آله آمد و عرض كرد : يا رسول اللَّه مرا وصيت كنيد ، رسول خدا فرمودند اگر شما را وصيت كنم به سخنان من گوش خواهيد داد .\r\nرسول خدا صلى اللَّه عليه و آله اين سخن را سه بار تكرار كردند و او هم پاسخ مساعد داد پيامبر فرمود : وصيت من به شما آنست هر گاه خواستيد كارى انجام دهيد در پايان آن مطالعه و دقت كنيد اگر عاقبت او نيك بود انجام بده ، و اگر بد بود تركش كن .\r\n5 - يكى از وصيت‌هاى امير المؤمنين عليه السّلام در هنگام وفات اين بود كه فرمود :\r\nشما را نهى مىكنم كه در گفتار و كردار شتاب نداشته باشيد .\r\n6 - سليمان جعفرى از امام رضا عليه السّلام روايت مىكند كه رسول خدا صلى اللَّه عليه و آله فرمود :\r\nچند خصلت را از كلاغ ياد بگيريد ، جفت‌گيرى در نهان ، در بامداد به طلب روزى رفتن ، احتياط و عدم سرعت و شتاب .\r\n7 - امير المؤمنين در وصيت خود فرمودند : اى پسر من عاقل بايد در كارهاى خود دقت كند و زبانش را نگهدارد ، و مردم زمانش را بشناسد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n8 - على عليه السّلام فرمودند : احتياط از هوش و زرنگى بشمار مىرود .\r\n9 - از امير المؤمنين عليه السّلام سؤال شد حزم چيست فرمودند : منتظر فرصت بودن و تا آنجا كه امكان دارد در كارها شتاب نمودن .\r\n10 - يحيى بن عمران حلبى گويد : از امام صادق عليه السّلام شنيدم فرمود : هفت چيز اعمال آدمى را فاسد مىكنند ، نخست مرد حليم و بردبارى كه داراى علم زيادى مىباشد ولى گمنام در ميان مردم زندگى مىكند و كسى او را به عنوان عالم نمىشناسد .\r\nدوم حكيمى كه در برابر هر كذاب زشتكارى كارهاى خود را محكم و روبراه مىكند و خود را از حوادث و پيش آمدها نگه ميدارد ، سوم كسى كه از نقشه‌هاى پليدان و مكاران خود را محفوظ مىدارد چهارم بزرگى كه تندخو و بد اخلاق باشد و رحمى در دل او نباشد .\r\nپنجم مادرى كه فرزندى از نكاح مخفى آورده و آن فرزند را مخفى ندارد ، و آن را آشكارا فرزند خود بداند ، ششم كسى كه به سرعت و شتاب و بدون درنگ برادران خود را سرزنش كند ، و هفتم آن كس كه با برادر خود مجادله نمايد و با وى خصومت و دشمنى كند .\r\n11 - زراره گويد : امام باقر عليه السّلام فرمود : رسول خدا صلى اللَّه عليه و آله فرمودند : مردم از عجله و شتاب هلاك شدند اگر مردم شتاب نمىكردند هلاك نمىشدند .\r\n12 - ابو نعمان از امام باقر عليه السّلام روايت مىكند كه رسول خدا صلى اللَّه عليه و آله فرمود :\r\nآهسته حركت كردن از طرف خداوند است ، و شتاب از شيطان مىباشد .\r\n13 - امام رضا عليه السّلام فرمود : هر كس كارى را از راهش شروع كند لغزش پيدا نخواهد كرد ، و اگر هم لغزش پيدا كرد راه فرار را پيدا نخواهد كرد .\r\nامام جواد عليه السّلام فرمود : با آهستگى حركت كن موفق خواهى شد .\r\nفرمود : هر كس راه ورود كارها را نشناسد راه خروج را پيدا نمىكند .\r\nفرمود : هر كس قبل از آزمايش اطمينان پيدا كند خود را در معرض هلاكت قرار داده و در پايان كار گرفتار مشقت خواهد شد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nفرمود : هر كس آرامش را از دست بدهد و سكون نداشته باشد ناملايماتى به او خواهد رسيد .\r\n14 - على عليه السّلام فرمود : پيروزى با احتياط بدست مىآيد ، و احتياط هم با نظريات روشن فراهم مىگردد ، و آراء و نظريات هم با حفظ اسرار حاصل مىشوند .\r\nعلى عليه السّلام فرمود : لجاجت فكر و نظر آدمى را ضعيف مىسازد و فرمودند :\r\nزياده روى پشيمانى مىآورد و سلامتى نتيجه احتياط است .\r\nفرمود : مخالفت رأى آدمى را خراب مىكند .\r\nفرمود : از علامت كودنى آن است كه قبل از تفكر و امكان عمل شتاب مىكند ، و يا بعد از اينكه فرصت كار برايش پيش مىآيد آهسته حركت مىنمايد .\r\nفرمود : اطمينان به اشخاص قبل از آزمايش نشانه عجز است .\r\nفرمود : چه خوابهائى در روز كه تصميمات انسان را بر هم مىزند .\r\nفرمود : از سوار شدن بر مركب لجاجت خوددارى كنيد .\r\nفرمود : قبل از اينكه افسوس بخوريد فرصت‌ها را از دست ندهيد .\r\n15 - امير المؤمنين عليه السّلام فرمودند : قبل از عمل فكر كنيد تا احتياط را از دست ندهيد ، هر گاه مطلب برايت روشن شد تصميم بگير .\r\nعلى عليه السّلام فرمود : لجاجت راى را از آدمى مىگيرد ، و اطمينان قبل از آزمايش خلاف احتياط است ، تدبير كار قبل از عمل انسان را از پشيمانى نگه مىدارد ، و هر كس با تحقيق وارد كارى شد سختىها را تحمل مىكند .\r\nهر كس با كارها به مبارزه برخاست به مشكلات گرفتار مىگردد اگر تجربه‌ها نبود راه‌ها بر انسان معلوم نمىشد ، تجربه‌ها به آدميان علم مىآموزند ، و در سستى و تنبلى و ناتوانايى هلاكت مىآيد .\r\nرسول اكرم صلى اللَّه عليه و آله فرمود : هر گاه خواستى كارى انجام دهى در عاقبت آن بيانديش ، اگر خير است در آن شتاب كن و اگر شر است دست از آن باز دار .\r\nعلى عليه السّلام فرمودند : هر كس سرزنش پيروزيهاى روزگار را نشناسد از\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nتازيانه‌هاى روزگار خود را محافظت نخواهد كرد و از لغزش خود را نگاه نخواهد داشت و گناهى را بزرگى نخواهد شمرد و اگر چه آن گناه بزرگ باشد .\r\n\r\n84 غيرت و شجاعت\r\n1 - يقطينى گويد : امام رضا عليه السّلام فرمود : در خروس سفيد پنج خصلت از خصال پيامبران وجود دارد ، شناختن هنگام نماز ، غيرت ، سخاوت ، و آميزش با زنان .\r\n2 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nغيرت از ايمان است و بىآبروئى از نفاق مىباشد .\r\n\r\n85 اثر عبادت در چهره‌ها\r\n1 - عباد بن صهيب گويد : از امام صادق عليه السّلام شنيدم فرمود : خداوند براى منافق سيماى روشن ، فهم و حسن خلق جمع نمىكند .\r\n2 - ابن عباس گويد : رسول خدا صلى اللَّه عليه و آله فرمود : سيماى شايسته و خلق صالح و ميانه روى در زندگى جزئى از چهل و پنج اجزاء نبوت بشمار مىروند .\r\n3 - محمد بن جعفر عليه السّلام از پدرش و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : دو خصلت در منافق جمع نمىشوند ، فهم مسائل اسلامى و سيماى نيك در صورت .\r\n4 - موسى بن جعفر عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله مردى را مشاهده كردند كه پيشانيش زخم شده بود ، رسول خدا فرمود : هر كس بخواهد خداوند را مغلوب كند خودش مغلوب مىگردد ، و هر كس بخواهد خدا را\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nفريب دهد خودش فريب مىخورد ، چرا صورت خود را از زمين بر نداشتى تا اين چنين زشت نشود .\r\nعلى عليه السّلام فرمود : من دوست نمىدارم كسى را كه پيشانى او صاف باشد و در آن اثر سجود ديده نشود .\r\n5 - سكونى از امام صادق عليه السّلام روايت مىكند كه امام صادق عليه السّلام فرمود :\r\nرسول خدا صلى اللَّه عليه و آله فرمودند : زينت امت من در سيماى آنها مىباشد .\r\n\r\n86 ميانه‌روى در زندگى\r\n1 - امام صادق عليه السّلام فرمود : چهار نفر هستند كه دعاى آنها مستجاب نمىگردد .\r\nاول : مردى كه در خانه‌اش قرار گيرد و بگويد خداوندا مرا روزى بده ، خداوند به او مىفرمايد : مگر من شما را امر نكرده‌ام روزى را طلب كنيد .\r\nدوم : مردى زن دارد و او را نفرين مىكند ، خداوند مىفرمايد من اختيار او را در دست تو قرار داده‌ام .\r\nسوم : مردى كه ثروت داشته و آن را در راه غير مشروع صرف كرده است و بعد از خداوند روزى طلب مىكند .\r\nخداوند در پاسخ او مىفرمايد : مگر من به شما دستور ندادم در زندگى مقتصد باشيد و راه صلاح را در پيش گيريد ، و بعد اين آيه شريفه را تلاوت كردند  « وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً »  .\r\nكسانى كه هنگام انفاق زياده روى ندارند ، و از انفاق هم خوددارى نمىكنند و ميانه‌رو مىباشند .\r\nچهارم : مردى كه مالى داشته باشد و بدون بينه و شاهد آن را وام دهد خداوند به او مىگويد : مگر من امر نكردم در هنگام وام دادن شاهد و بينه بگيريد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n2 - على عليه السّلام فرمود : قناعت ثروتى است كه پايانى براى آن نيست .\r\nفرمود : بخشنده باش ولى تبذير نكن ، به اندازه بده و از انفاق خوددارى نداشته باش .\r\nفرمود : هر گاه اوضاع طبق مراد تو نباشد ، با همان وضعى كه دارى راضى باش .\r\nفرمود : قناعت آدمى را بزرگ مىكند و حسن خلق نعمت مىآورد ، از على عليه السّلام سؤال شد تفسير آيه شريفه  « فَلَنُحْيِيَنَّهُ حَياةً طَيِّبَةً »  چيست فرمود : يعنى قناعت .\r\nفرمود : هر كس به روزى خداوند راضى شود از آنچه از دست داده است محزون نمىگردد .\r\n3 - مردى از امام باقر عليه السّلام روايت مىكند كه از آن جناب شنيدم فرمود : دنيا در حال انتقال است ، هر چه مقدرت باشد به تو مىرسد اگر چه ضعيف باشى ، و هر چه بر زيانت باشد به تو خواهد رسيد اگر چه نيرومند باشى بعد از اين فرمود : هر كس از آنچه از دست داده مايوس شد راحت مىگردد و هر كس قناعت كند ديده‌اش روشن مىگردد .\r\n4 - از على عليه السّلام سؤال شد كدام قناعت بهتر است ، فرمود : كسى كه به آنچه خدا داده قناعت كند .\r\n5 - هشام بن سالم گويد : امام صادق عليه السّلام فرمود : مالى سودمندتر از قناعت نيست ، و اينكه آدمى به اندكى بگذراند .\r\n6 - برقى از رسول خدا صلى اللَّه عليه و آله روايت مىكند كه آن حضرت از جبرئيل سؤال كردند قناعت چيست جبرئيل گفت : هر چه از دنيا به تو مىرسد قانع باش و به كم قناعت كن و سپاسگزار باش .\r\n7 - ابن علوان از امام باقر عليه السّلام و او از پدرش از على عليهم السّلام روايت مىكند كه فرمود : شخصى مزه ايمان را نخواهد چشيد مگر اينكه در او سه خصلت باشد تفقه در دين ، و صبر در مصيبت‌ها و تدبير امور زندگى .\r\n8 - ابراهيم بن ميمون گويد : از امام صادق عليه السّلام شنيدم فرمود : من براى\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nكسانى كه در زندگى ميانه‌روى مىكنند ضمانت مىكنم كه آنها فقير نگردند .\r\n9 - داود رقى گويد : امام صادق عليه السّلام فرمود : ميانه‌روى را خداوند دوست مىدارد و اسراف در نظر او مبغوض مىباشد ، تا آنجا كه انداختن يك هسته خرما هم اسراف است زيرا اگر او را بر زمين فرو كنى درختى مىگردد ، و حتى زيادى آب خوردن را هم اگر بخواهى بر زمين بريزى روا نيست .\r\n10 - عباسى گويد : به حضرت رضا عليه السّلام عرض كردم نفقه زن چه اندازه مىباشد ، فرمود : بين دو مكروه ، گويد : عرض كردم بين دو مكروه يعنى چه ، فرمودند : خداوند شما را رحمت كند مگر نمىدانى خداوند اسراف و خوددارى از انفاق را مكروه دانسته است و گفته  وَ الَّذِينَ إِذا أَنْفَقُوا لَمْ يُسْرِفُوا وَ لَمْ يَقْتُرُوا وَ كانَ بَيْنَ ذلِكَ قَواماً  .\r\n11 - امام باقر عليه السّلام فرمود : منجيات ترسيدن از خدا در نهان و آشكار ، اقتصاد در توانگرى و فقر ، و گفتار حق در هنگام خوشنودى و غضب مىباشند .\r\n12 - على عليه السّلام فرمود : اگر كسى بدون تدبير و اندازه زندگى كند فقير مىگردد .\r\nفرمود : اسراف آدمى را بر زمين مىزند و ميانه‌روى موجب زيادى مال مىگردد .\r\n13 - امير المؤمنين عليه السّلام فرمود : با تدبير زندگى كردن نصف زندگى تامين مىگردد ، و فرمودند كسى كه اقتصاد داشته باشد فقير نخواهد شد .\r\n14 - ابراهيم گويد : امام حسن عليه السّلام از مردانگى مورد سؤال قرار گرفت ، فرمود : عفت در دين و تدبير در معيشت و صبر در مصيبت .\r\n15 - على عليه السّلام در هنگام وفات فرمود : اى فرزند من در زندگى ميانه‌رو باش .\r\n16 - امام عليه السّلام فرمود : هر كس مىخواهد بىنيازترين مردم باشد بايد به خداوند اطمينان پيدا كند ، در روايت ديگر آمده به آنچه در دست خداوند است بايد بيشتر مطمئن شوى تا آن چيزى كه در دست تو مىباشد .\r\nاز عالم عليه السّلام روايت شده كه فرمود : خداوند متعال مىفرمايد : از هر چه به تو\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nداده‌ام ، راضى باش تا از بىنيازترين مردم باشى .\r\nروايت شده است هر كس قناعت كند سير مىگردد ، و هر كس قناعت نكند سير نخواهد شد .\r\nروايت شده جبرئيل عليه السّلام خدمت حضرت رسول صلى اللَّه عليه و آله آمد و گفت : خداوند تو را سلام مىرساند و مىفرمايد :  وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ  ، تا آخر آيه ، در اينجا رسول اكرم دستور دادند منادى فرياد زند هر كس مؤدب به ادب خداوند نشود در دنيا حسرت و افسوس خواهد خورد روايت شده هر كس در دنيا به قدر كفايت داشته و به آن قناعت كند ، اندكى از دنيا هم او را كفايت مىكند و اگر كسى قناعت نداشته باشد هرگز از زندگى راضى نخواهد شد و چيزى او را كفايت نخواهد كرد .\r\nروايت شده هر كس مقام خود را شناخت هلاك نخواهد گرديد مردم از داشتن زندگى در حد كفايت مورد ملامت قرار نمىگيرند بلكه از داشتن مال زياد و اضافه بر زندگى مورد بازخواست قرار خواهند گرفت .\r\nروايت شده هر كس به روزى اندك راضى گردد خداوند هم به عمل اندك او راضى مىشود .\r\nروايت شده از رسول اكرم صلى اللَّه عليه و آله كه فرمود : هر كس از ما سؤال كند به او مىدهيم ، و هر كس بىنيازى كند خداوند او را بىنياز مىكند .\r\nروايت شده اگر در دلت راجع به قناعت چيزى خطور كرد از زندگى رسول خدا صلى اللَّه عليه و آله ياد كن و بدان كه خوراك او نان جو و شيرينيش خرما ، و آتش‌گيره‌اش شاخه‌هاى درخت بود و اين در هنگامى ميسر مىشد كه امكانش بود .\r\n17 - امام صادق عليه السّلام فرمود : اگر مرد قانع به مالكيت دو جهان سوگند بخورد خداوند او را گواهى مىكند و بخاطر عظمت مقام قناعت سوگند او را قبول مىنمايد ، بعد از آن فرمود : چگونه بنده‌اى قناعت نكند در حالى كه خداوند مىفرمايد :  نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا  .\r\nبنا بر اين كسانى كه يقين پيدا كنند و مشيت خداوند را تصديق نمايند و غفلتى\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nنداشته باشند و به ربوبيت او يقين حاصل نمايند و بدانند خداوند تقسيم زندگى را بدون علتى به خود اختصاص داده است و هر كس به زندگى خود و سهم خويش قناعت كند از غم و اندوه راحت مىگردد و از دروغ و مشقت آسايش پيدا مىكند .\r\nهر چه از قناعت دور باشد بيشتر بدنبال طلب مىرود و طمع در مال دنيا پيدا مىكند ، طمع و رغبت دو اصلى مىباشند كه آدمى را به طرف شر و فساد مىكشند و او از آتش نجات پيدا نمىكند مگر اينكه توبه نمايد براى همين جهت است كه رسول خدا صلى اللَّه عليه و آله فرمود : قناعت ثروتى است كه پايان ندارد .\r\nكسى كه بر مركب قناعت سوار شود و موجب خوشنودى خداوند را فراهم سازد و آن مركب سوار خود را به جوار حق مىرساند ، اينك به خداوند توكل كن و از هر چه به شما داده راضى باش و در برابر مصائب صبر كن ، و بدان همه اينها از كارهائى مىباشد كه بايد در برابر آن صبر كنى و عزم داشته باشى .\r\n18 - موسى بن بكر از امام كاظم عليه السّلام روايت مىكند كه رسول خدا صلى اللَّه عليه و آله فرمود : محبت با مردم نصف عقل است و مدارا كردن با مردم نصف معيشت بشمار مىرود ، و هر كس مقتصد شد نيازمند نخواهد شد 19 - ايوب بن حر گويد : شنيدم مردى به امام صادق عليه السّلام عرض كرد : به من خبر دادند هر كس در زندگى ميانه‌رو و با تدبير باشد نصف كسب را بدست آورده ، امام فرمود : خير هر كس چنين باشد همه كسب را بدست آورده است ، تدبير در زندگى يكى از احكام دين مىباشد .\r\n\r\n87 سخاوت و بخشندگى\r\n1 - زيد بن على از پدرش و او از پدرش از على عليه السّلام روايت مىكند كه فرمودند : بخشندگان سروران دنيا هستند ، و در آخرت هم از نيكان بشمار مىروند .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n2 - حسن بن زياد از امام صادق عليه السّلام روايت مىكند كه فرمود : خداوند متعال دين اسلام را براى شما پسنديد ، اكنون سخاوت و حسن خلق داشته باشيد و حق اسلام را ادا كنيد .\r\n3 - جميل بن دراج گويد : امام صادق عليه السّلام فرمود : بهترين شما بخشندگان شما هستند ، و بدترين شما بخيلان مىباشند ، از كارهاى نيك احسان به برادران و كوشش در بر آوردن خواسته‌هاى آنان مىباشد ، اگر اين كارها را بكنيد شيطان را از خود دور مىكنيد و از دوزخ نجات مىيابيد و وارد بهشت مىشويد .\r\nاى جميل اين حديث را به دوستان برگزيده‌ات برسان ، جميل گويد : عرض كردم قربانت كردم دوستان برگزيده‌ام كدام افراد مىباشند فرمود : آنها كه به برادران خود نيكى مىكنند در سختىها و آسانيها از آنها دلجوئى مىنمايند .\r\nبعد از آن فرمود : اى جميل آنها كه مال زياد دارند براى آنها مشكلى نخواهد بود ، ولى خداوند آنهائى را كه مال اندك دارند و در عين حال انفاق مىكنند ستوده و گفته  وَ يُؤْثِرُونَ عَلى أَنْفُسِهِمْ وَ لَوْ كانَ بِهِمْ خَصاصَةٌ وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ  4 - بريد عجلى گويد : امام باقر عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند متعال مىفرمايد : كار نيك هديه‌اى است از طرف من براى بندگان مؤمنم .\r\nاگر آنها را قبول كرد معلوم است كه رحمت من شامل حال او مىباشد و اگر رد كرد معلوم مىشود گناهى مرتكب شده و از آن محروم شده است ، و اين از طرف او مىباشد نه از طرف من ، هر بنده‌اى را كه آفريدم ، او را به طرف ايمان هدايت كردم و خلقش را نيكو گردانيدم و او را گرفتار بخل نكردم و همه نيكيها را به او داده‌ام .\r\n5 - احمد بن سليمان گويد : مردى از ابو الحسن عليه السّلام سؤال كرد در حالى كه آن جناب در طواف بود ، آن مرد پرسيد مرا از جواد آگاه كنيد ، امام فرمود : اين سخن تو دو وجه دارد ، اگر از مخلوقات سؤال مىكنى ، جواد كسى را گويند كه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nواجبات خداوند را انجام دهد ، و بخيل هم كسى مىباشد كه واجبات را بجاى نياورد .\r\nاما اگر مقصود شما از جواد خداوند و خالق موجودات باشد ، او اگر عطا كند ، جواد است ، و اگر هم ندهد باز هم جواد مىباشد ، زيرا اگر او به بنده‌اى چيزى بدهد به او تعلق ندارد و اگر هم ندهد باز حقى از آن ضايع نكرده است .\r\n6 - محمد بن عيسى گويد : امام رضا عليه السّلام فرمود : در خروس سفيد پنج خصلت مىباشد كه در انبياء هم وجود دارند ، و آنها عبارتند از : شناختن هنگام نماز ، غيرت ، سخاوت ، شجاعت و كثرت آميزش .\r\n7 - وشاء گويد : از امام رضا عليه السّلام شنيدم فرمود : سخى به خداوند و بهشت و مردم نزديك مىباشد ولى بخيل از خدا و بهشت و مردم دور است ، و نيز شنيدم آن جناب فرمود : سخاوت درختى است در بهشت و هر كس به يكى از شاخه‌هاى آن در آويزد وارد بهشت مىگردد .\r\n8 - ياسر خادم گويد : امام رضا عليه السّلام فرمود : سخى از مال مردم مىخورد تا مردم از مال او بخورند ولى بخيل از مال كسى نمىخورد تا ديگران هم از طعام او نخورند .\r\n9 - سعيد بن مسلمه گويد : امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : سخاوت يكى از درختهاى بهشت مىباشد ، و شاخه‌هاى متعددى دارد كه به طرف دنيا هم سر در آورده‌اند .\r\nهر كس سخاوت داشته باشد به يكى از آن شاخه‌ها مىآويزد و شاخه او را به طرف بهشت مىكشاند ، و بخل هم درختش در دوزخ است و شاخه‌هاى آن به دنيا سر در آورده‌اند افراد بخيل به آن شاخه‌ها آويزان مىشوند و به طرف دوزخ جلب مىگردند .\r\nابو المفضل گويد : يكى از راويان بنام ابو عبد اللَّه الحسين گويد : شيخى از خاندان ما از پدرش روايت مىكرد كه من اين حديث را از امام صادق عليه السّلام شنيدم و آن جناب فرمود : مقصود آن سخى كه مال خود را در راه غير مشروع تبذير مىكند\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنيست ، بلكه مقصود كسى است كه واجبات را مانند زكات در راه خدا صرف مىكند ، و بخيل هم كسى است كه حق خدا را از مالش نمىدهد .\r\n10 - يكى از اصحاب ما گويد : به امام صادق عليه السّلام عرض كردم سخاوت را برايم تعريف بفرمائيد ، امام عليه السّلام فرمود : حقوقى را كه خداوند در مالت واجب كرده است در محل خودش خرج كنيد .\r\n11 - حريز گويد : امام صادق عليه السّلام فرمود : مرد سخاوتمند و شريف كسى است كه مال خودش را در راه حق انفاق كند .\r\n12 - على بن عوف ازدى گويد : امام صادق عليه السّلام فرمود : سخى كسى را گويند كه از مال حرام دست باز دارد ، و هر گاه مال حلالى پيدا كرد از روى ميل و رغبت آن را در راه خداوند انفاق كند .\r\n13 - حفص بن غياث از امام صادق عليه السّلام روايت مىكند كه رسول خدا صلى اللَّه عليه و آله فرمود : سخاوت درختى در بهشت مىباشد كه شاخه‌هاى آن به طرف دنيا آويخته شده هر كس چنگ به آن بزند به طرف بهشت جلب مىشود .\r\n14 - حارث اعور گويد : امير المؤمنين سلام اللَّه عليه به فرزندش حسن گفتند اى فرزند من سماحت چيست ، فرمود : بخشش در هنگام وسعت و تنگى ، و در روايت ديگر از على عليه السّلام آمده كه از فرزندش پرسيد سماحت چيست ، جواب داد ، جواب سائل را دادن و بخشش نمودن .\r\n15 - سكونى گويد : امام صادق عليه السّلام از على عليه السّلام روايت مىكند كه فرمود : سه چيز از درهاى خير مىباشد سخاوت نفس ، پاكى سخن ، و صبر در برابر آزارها .\r\n16 - از عالم عليه السّلام روايت شده كه فرمود : سخاوت درختى است در بهشت كه شاخه‌هاى آن به دنيا آويزان است هر كس به آن چنگ زند به طرف بهشت جلب مىگردد ، و بخل نيز درختى در جهنم است و شاخه‌اش به طرف دنيا بيرون آمده هر كس به آن درآويزد به طرف دوزخ كشانده مىگردد از آتش جهنم به خداوند پناه مىبريم .\r\nروايت شده رسول خدا صلى اللَّه عليه و آله به عدى به حاتم طائى فرمودند : خداوند عذاب\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nرا به خاطر سخاوت از پدرت دور كرده است .\r\nروايت شده تعدادى اسير نزد رسول خدا صلى اللَّه عليه و آله آوردند ، پيامبر به على عليه السّلام دستور دادند گردن آنها را بزند و فقط يك نفر را اعدام نكند ، آن مرد پرسيد چرا مرا از ميان آنها استثناء كرديد در حالى كه جرم ما يكى بود .\r\nرسول اكرم صلى اللَّه عليه و آله فرمود : خداوند متعال براى من وحى فرستاد و فرمود : شما در ميان قومت سخاوت داشتى و از اين جهت نبايد كشته شوى ، آن مرد در اين هنگام شهادتين بر زبان جارى كرد و سخاوتش او را به طرف بهشت كشانيد .\r\nدر روايت آمده سخاوتمندى كه به گناهانش اعتراف مىكند نزد خداوند از پيرمرد عابد ولى بخيل محبوب‌تر است .\r\nروايت شده چيزى نزد خداوند بهتر از اين نيست كه گوسفندى قربانى شود و به مردم خورانيده گردد .\r\nروايت شده در سر سفره‌ها زياد بنشينيد و زود حركت نكنيد ، زيرا سر سفره‌ها نشستن از عمرها به حساب نمىآيد .\r\nروايت شده اگر غذائى با هزينه صد درهم تهيه شود و مؤمنى از آن بخورد ، اسراف حساب نمىشود .\r\nاز عالم عليه السّلام روايت شده كه فرمود : به مردم طعام دهيد ، و سلام را بلند بگوئيد و نماز بگذاريد هنگامى كه مردم در خواب مىباشند ، و با سلامتى وارد بهشت مىشويد .\r\nروايت شده از سخى بپرهيزيد كه خداوند دست او را مىگيرد ، و روايت شده كه هر گاه سخى بر زمين بيفتد خداوند او را محافظت مىكند و پيشانيش را مىگيرد .\r\n17 - امام صادق عليه السّلام فرمود : جود و سخاوت از اخلاق پيامبران مىباشد سخاوت از پايه‌هاى دين بشمار مىرود و مؤمن سخى و بخشنده است ، كسى به مقام جود مىرسد كه داراى يقين و همتى عالى باشد ، زيرا سخاوت در پرتو يقين حاصل مىگردد و هر كس مقصود را شناخت مال و ثروت در نظرش پست مىشود .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nرسول اكرم صلى اللَّه عليه و آله فرمود : ولى خدا سرشتش به سخاوت آميخته شده است سخاوت بايد در باره دوستانى كه دنيا آنها را ناتوان كرده است انجام گيرد ، كسى كه اهل جود و سخاوت مىباشد بايد همه مردم را يكسان مشاهده كند ، و مؤمن و كافر و مطيع و عاصى و بزرگ و كوچك در نظر او مساوى باشند .\r\nافراد نيازمند را طعام دهد و زندگى آنها را تامين كند ، و به آنها لباس بپوشاند و به ديگران بخشش كند ، ولى خودش هرطور مىخواهد زندگى كند ، اگر او همه دنيا را در اختيار خود بگيرد باز خويشتن را بيگانه مشاهده مىكند ، و اگر همه را در راه خداوند خرج كند هرگز ملول نمىگردد .\r\nرسول خدا صلى اللَّه عليه و آله فرمود : آدم سخاوتمند به خدا و مردم و بهشت نزديك است ، و بخيل هم از خدا و مردم و بهشت دور مىباشد و به دوزخ نزديك ، كسى را سخى مىگويند كه در راه رضاى خداوند مال خود را بذل كند ، و لو به مقدارى نان و جرعه‌اى آب باشد .\r\nرسول خدا صلى اللَّه عليه و آله فرمود : مرد با جود و سخاوت هنگامى مىتواند از جود خود استفاده كند كه انفاق او براى رضاى خدا باشد ، و اگر در كارهاى معصيت و بر خلاف رضاى خدا بخشش كند مورد خشم و غضب خداوند قرار مىگيرد .\r\nاين چنين انسانى نسبت به خود بخل مىكند تا چه رسد به ديگران زيرا او از هواى نفس خود پيروى كرده و با اوامر خداوند مخالفت مىكند ، خداوند در اين باره فرموده  وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ  .\r\nرسول اكرم صلى اللَّه عليه و آله فرمود : فرزند آدم مىگويد : ملك من و مال من ، اى بينوا هنگامى كه ملك بود تو كجا بودى ، مال تو آن است كه خوردى و پوشيدى و يا انفاق كردى ، آنكه خوردى از بين رفت ، آنكه پوشيدى كهنه شد ، و آنچه انفاق كردى برايت باقى مىماند ، اينك يا خداوند تو را رحمت مىكند و يا عذاب مىنمايد .\r\nاكنون توجه داشته باش كه مال ديگران محبوب‌تر از مال خودت نباشد ، على عليه السّلام فرمود : هر چه قبل از خود فرستادى براى مالكان خواهد بود ، و هر چه\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nگذاشته‌اى از آن وارثان مىباشد ، آنچه هم در اختيار دارى توانائى بر آن پيدا نمىكنى و فقط غرور دارى ، چه اندازه در طلب دنيا هستى و چه مىخواهى ، مىخواهى خودت را نيازمند كنى و ديگران را بىنياز سازى .\r\n18 - رسول اكرم صلى اللَّه عليه و آله فرمود : بهشت منزل سخاوتمندان مىباشد .\r\nامام صادق سلام اللَّه عليه فرمود : مرد با جود و بزرگ مال خود را در طريق حق مصرف مىكند و بر طبق فرمان خداوند انفاق مىنمايد .\r\nدر حديث ديگرى از امام صادق عليه السّلام وارد شده كه رسول خدا صلى اللَّه عليه و آله فرمود :\r\nجوان گناهكار با جود در نزد خداوند محبوب‌تر از پيرمرد عابد بخيل مىباشد .\r\nامام صادق عليه السّلام فرمود : جاهل بخشنده بهتر از عابد بخيل است .\r\nحسن بن على وشاء گويد : از امام صادق عليه السّلام شنيدم فرمود : مرد با جود به خدا و بهشت و مردم نزديك است و از جهنم هم دور مىباشد ، ولى بخيل از خدا و بهشت و مردم دور و به آتش نزديك است .\r\nرسول خدا صلى اللَّه عليه و آله فرمود : مردان چهار گونه مىباشند : با سخاوت بزرگوار ، بخيل و پست ، سخى كسى است كه مىخورد و مىدهد ، كريم آن است كه خود نمىخورد و به ديگران مىدهد ، بخيل مىخورد و نمىدهد ، لئيم خود نمىخورد و به ديگران هم نمىدهد .\r\n19 - زراره گويد : از امام صادق عليه السّلام شنيدم مىگفت : خداوند اسلام را براى خود به عنوان دين برگزيد ، اينك با سخاوت و حسن خلق با وى رفتار كنيد .\r\n20 - موسى بن بكر از بنده صالح عليه السّلام روايت مىكند كه ابو ذر رضوان اللَّه عليه گفت رسول خدا فرمودند هر كس به آخرت معتقد باشد جود و بخشش مىكند .\r\n21 - امام حسين عليه السّلام فرمود : هر كس هديه تو را قبول كند ، به بزرگى و شرافت تو كمك كرده است ، و نيز فرمود : اگر مالت براى تو نيست تو براى آن باش ، تو آن را باقى نگذار زيرا او تو را باقى نخواهد گذاشت ، تو مال را بخور قبل از اينكه او تو را بخورد .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nامام صادق عليه السّلام فرمود : جاهل با سخاوت بهتر از عابد بخيل است و نيز فرمود : سخاوت بايد بدون سؤال باشد ولى اگر با سؤال انجام گيرد در اثر شرم و حياء خواهد بود ، و نيز فرمود : فضل و احسان مهربان‌تر از خويشاوندى مىباشد .\r\n22 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nغذاى آدم با جود و سخاوت دارو هست ، ولى غذاى آدم بخيل بيمارى مىآورد .\r\n\r\n88 خوددارى از غضب و شهوت\r\n1 - شعيب عقرقوفى گويد : امام صادق عليه السّلام فرمود : هر كس در هنگام تمايل و شهوت و يا در هنگام خشم و خوشنودى خود را حفظ كند خداوند بدن او را بر آتش حرام مىكند .\r\n2 - ابن صدقه از امام صادق عليه السّلام روايت مىكند كه رسول خدا صلى اللَّه عليه و آله فرمودند هيچ نفقه‌اى از مؤمن صادر نمىگردد كه مورد محبت خدا قرار گيرد مانند گفتار حقى كه از مؤمن در هنگام خوشحالى و غضب صادر گردد .\r\n3 - ابو عبيده حذاء از امام باقر عليه السّلام روايت مىكند كه فرمود : مؤمن آن كسى را گويند كه در هنگام خوشحالى در گناه و باطل آلوده نشود ، و هر گاه خشمگين شد از حق بيرون نگردد ، و هر گاه توانائى پيدا كرد از قدرت خود سوء استفاده نكند ، و حق ديگران را ضايع نسازد .\r\n4 - فاطمه بنت الحسين از پدرش عليهم السّلام روايت مىكند كه رسول خدا صلى اللَّه عليه و آله فرمود : هر كس سه خصلت داشته باشد ايمانش كامل مىشود ، كسى كه هر گاه خوشحال شد گرفتار باطل و گناه نگردد ، و هر گاه غضب كرد از حق بيرون نشود ، و هر گاه نيرومند شد از حد خود تجاوز ننمايد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\n89 قاطعيت در مسائل دينى\r\n1 - ابو ذر رحمة اللَّه عليه در وصيت‌هاى خود گويد : رسول خدا صلى اللَّه عليه و آله فرمود : به من وصيت كردند كه در برابر خداوند از هيچ كس نترسم ، و در روايت ديگرى از او نقل شده كه پيامبر فرمود : در برابر خداوند از هيچ ملامت‌كننده‌اى نترس .\r\n2 - امير المؤمنين سلام اللَّه عليه به محمد بن ابى بكر فرمود : تو را به هفت خصلت وصيت مىكنم كه آنها همه محاسن اسلام را در بر دارند از خداوند بترسى ، و از مردم ملاحظه نكنى تا آنجا كه فرمود : در برابر خداوند از هيچ كس نترسى .\r\n3 - مجاشعى از امام صادق عليه السّلام روايت مىكند كه على عليه السّلام فرمود در برابر احكام خدا از هيچ كس واهمه نكنيد هر كس بخواهد به شما ستم كند خداوند او را از اين منع مىكند و شر او را از شما بر طرف مىسازد .\r\n4 - روايت شده كه لقمان حكيم در وصيت خود به فرزندش گفت : به تعريف و تمجيد و يا مذمت و بدگوئى مردم توجه نداشته باش زيرا تو قدرت ندارى همه دلها را متوجه خود سازى ، فرزندش گفت : اين مطلب را برايم بيشتر توضيح بده تا مقصود شما را دريابم ، لقمان گفت اكنون با هم مىرويم تا معلوم شود مقصودم چه بوده است .\r\nپدر و پسر با هم از خانه بيرون شدند و چهارپائى هم با خود به عنوان مركب سوارى برداشتند لقمان سوار شد و فرزندش هم دنبال او حركت كرد ، پدر و فرزند در ميان راه به گروهى رسيدند ، آن جماعت با خود گفتند : بنگريد پيرمرد چه اندازه بىرحم است خودش سوار شده ولى اين كودك را پياده با خود مىدواند و بد عملى انجام مىدهد .\r\nلقمان به فرزندش گفت سخن آنها را شنيدى چگونه به سوار شدن من و پياده بودن شما اعتراض كردند گفت : آرى شنيدم ، لقمان گفت : اكنون شما سوار شويد\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nمن پياده حركت مىكنم در اين هنگام فرزند سوار شد و لقمان هم پياده حركت كردند ، آنها در بين راه به جماعتى برخوردند ، آنها نيز زبان به اعتراض گشودند .\r\nگفتند : اين پدر و فرزند هر دو تربيت ندارند ، پدر نتوانسته فرزند را ادب كند ، اگر فرزند تربيت يافته بود نمىگذاشت پدر پياده حركت كند و خود سوار شود ، فرزند بايد به پدر احترام مىگذاشت و او را سوار مىكرد و خود پياده راه مىرفت ، اين فرزند به پدر ظلم مىكند و هر دو هم تقصير دارند و عملشان قابل نكوهش مىباشد .\r\nلقمان گفت : گفته‌هاى آنها را شنيدى گفت : آرى ، بعد متوجه فرزندش شد و گفت : هر دو پياده حركت مىكنيم و مركب را در جلو مىاندازيم ، آنها همچنان پياده دنبال مركب حركت مىكردند كه به گروهى برخوردند ، آنها از اين عمل در شگفت شدند و گفتند : اينها مردمان عجيبى هستند مركب رها كرده و خود پياده حركت مىكنند .\r\nلقمان گفت : شنيدى ، فرزندش گفت : آرى شنيدم ، گفت اكنون هر دو سوار اين مركب خواهيم شد ، هر دو سوار شدند مقدارى كه راه پيمودند بار ديگر با جماعتى برخورد كردند آنها گفتند : اين پدر و پسر چه اندازه بىرحم مىباشند ، دو نفرى سوار اين حيوان شده‌اند و اينك كمر آن از سنگينى خم شده است بهتر بود يكى سوار شود و ديگرى پياده برود .\r\nلقمان به فرزندش گفت شنيدى اينها چه گفتند ، ما هر كارى كرديم مورد اعتراض آنها قرار گرفت ، اكنون متوجه مدح و ذم مردم مباش و فقط خداوند را در نظر بگير و هر چه محل رضاى او است انجام بده و به سخنان مردم اعتنائى نداشته باش و اگر مىخواهى در دنيا و آخرت سعادتمند باشى رضايت خدا را در نظر بگير .\r\n5 - روايت شده موسى بن عمران عليه السّلام عرض كرد بار خدايا زبان بنى آدم را از من نگهدار ، آنها مرا آزار مىدهند ، در قرآن مجيد هم آمده ،  لا تَكُونُوا كَالَّذِينَ آذَوْا مُوسى  ، اى مردم مانند كسانى كه موسى را اذيت كردند نباشيد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nگفته شده خداوند جل جلاله به موسى وحى فرستاد من اين را در باره خود انجام نداده‌ام مىخواهى در باره تو انجام دهم ، موسى عرض كرد : بار خدايا پس من هم به تو اقتداء مىكنم و به اين آزار و اذيت راضى مىباشم .\r\n6 - على عليه السّلام فرمود : هر كس دندان غضب را براى خداوند تيز كند ، در كشتن سخت‌ترين باطل‌ها نيرومند خواهد شد .\r\nفرمود : هر گاه از چيزى ترسيدى در آن درآى ، زيرا ترس و پرهيز از چيزى بزرگتر از آن است تا آدمى رسما وارد آن شود و با آن برخورد كند .\r\n\r\n90 پاكى دل و حسن عاقبت\r\n1 - غياث بن ابراهيم از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر كس در بقيه عمرش راه نيكى و صلاح در پيش گيرد بر گناهان گذشته‌اش مؤاخذه نمىشود ، ولى هر كس از گناه دست نكشد و در پسين عمرش هم معصيت كند ، به گناهان گذشته و آينده خود مؤاخذه خواهد شد .\r\n2 - امام صادق عليه السّلام فرمود : رسول خدا صلى اللَّه عليه و آله فرمودند : بهترين كارها آن است كه پايان آن به خير انجامد .\r\n3 - وهب قرشى از امام صادق عليه السّلام روايت مىكند كه على عليه السّلام فرمود : سعادت حقيقى آن است كه پايان كار انسان به سعادت ختم شود ، و حقيقت شقاوت هم اين است كه پايان زندگى به شقاوت ختم گردد .\r\n4 - ابن علوان از امام صادق عليه السّلام و او از پدرش عليهم السّلام روايت مىكند كه على عليه السّلام فرمود : رسول خدا صلى اللَّه عليه و آله فرمودند : هر كس در ظاهر خود را نيك جلوه دهد و خويشتن را خداشناس نشان دهد ولى در باطن كارى كند كه خداوند راضى نيست ، او خدا را بر خود خشمگين ساخته است .\r\n5 - ابو فروه انصارى كه يكى از عابدان و زاهدان بود گفت : عيسى بن مريم به\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nحواريون فرمود : من حقيقتى را به شما بگويم مردم مىگويند بنا به پايه‌اش ارتباط دارد ، ولى من اين چنين نمىگويم ، گفتند يا روح اللَّه پس شما چه مىگوئيد .\r\nعيسى عليه السّلام فرمود : من از روى حقيقت و واقعيت به شما مىگويم ، آخرين سنگى كه بناء مىگذارد آن اساس و پايه هست ابو فروه گفت : مقصود آن است كه انسان بايد به عاقبت كارهاى خود توجه كند .\r\n6 - نوف بكالى گويد : امير المؤمنين عليه السّلام فرمود : اى نوف بترس از اينكه تظاهر به ايمان بكنى ولى خدا را معصيت نمائى ، در اين صورت روز قيامت رسوا مىگردى .\r\n7 - سكونى از امام صادق عليه السّلام روايت مىكند كه على عليه السّلام فرمود : فقهاء و حكماء هنگامى كه با هم مكاتبه مىكردند از سه چيز سخن مىگفتند و آنها عبارت بودند از اينكه هر كس براى آخرت كوشش كند خداوند دنياى او را هم اصلاح مىكند .\r\nهر كس باطن خود را پاك نگهدارد خداوند متعال ظاهر او را اصلاح مىگرداند ، و هر كس بين خود و خدا را درست كند و رابطه‌اش را خوب نگهدارد ، پروردگار روابط او را با مردم اصلاح خواهد كرد .\r\n8 - ابن ابى يعفور گويد : امام صادق عليه السّلام از پدرش عليهما السّلام روايت كردند كه فرمود : هر كس ظاهرش بر باطنش رجحان داشته باشد ميزانش سبك خواهد شد .\r\n9 - ابو قلابه گويد : رسول خدا صلى اللَّه عليه و آله فرمود : هر كس براى خداوند چيزى را مخفى بدارد خداوند هم آشكارا او را خوشحال مىكند ، و هر كس در نهان خدا را به خشم آورد ، خداوند هم آشكارا او را رسوا مىكند .\r\n10 - حارث همدانى از على عليه السّلام روايت مىكند كه فرمود : رسول خدا صلى اللَّه عليه و آله فرمود : اى على هر بنده‌اى كه باطن خود را اصلاح كند خداوند ظاهر او را اصلاح مىكند ، و هر كس باطن خود را خراب كند خداوند هم ظاهر او را خراب مىسازد .\r\nاى على بنده‌اى نيست مگر اينكه در ميان اهل آسمان و زمين شهرتى دارد ، هر گاه كسى در ميان مردم آسمان به خوبى معروف شد در ميان مردم زمين هم به\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nخوبى معروف مىگردد ، ولى هر گاه در آسمان‌ها به عنوان بد عمل شناخته شد در ميان مردمان زمين هم به همين عنوان شناخته مىشود .\r\n11 - على عليه السّلام فرمود : خوشا به حال كسى كه در نزد خود ناچيز باشد و خود را حقير بداند ، و از راه حلال كسب كند و باطنش را اصلاح سازد .\r\n12 - سكونى از امام صادق عليه السّلام و او از على عليه السّلام روايت مىكند كه فرمود : هر كس بين خود و خدا را اصلاح كند خداوند هم بين او و مردم را اصلاح مىكند .\r\n13 - امام حسن عسكرى عليه السّلام در تفسير آيه شريفه  « الَّذِينَ يَظُنُّونَ أَنَّهُمْ مُلاقُوا رَبِّهِمْ »  فرمود : يعنى كسانى كه در نظر دارند به لقاء پروردگار برسند ، و لقاء خداوند بزرگترين كرامت براى بندگان مىباشد ، و هر كس موفق به اين سعادت شد فيض بزرگى نصيب او مىشود و كرامت پيدا مىكند .\r\nاما چرا  يَظُنُّونَ  فرمود : براى اينكه آنها نمىدانند عاقبت كار آنها چه خواهد شد ، و عاقبت كار بر همه مخفى مىباشد ، و آنها همه به كرامت و نعمت‌هاى بهشتى بر مىگردند ، براى ايمان و خشوعى كه دارند ، آنها از روى يقين اين سخن را نمىگويند چون نمىدانند وضع آنها چه خواهد شد و چه تغييراتى در آنها پديد مىآيد .\r\nرسول خدا صلى اللَّه عليه و آله فرمود : مؤمن همواره از پايان كار خود خائف است و يقين ندارد كه به رضوان خداوند مىرسد يا نه ، تا آنگاه كه مرگش فرا رسد و فرشته مرگ را در نظرش بنگرد و همه چيز برايش روشن گردد .\r\n14 - محمد بن ياسين گويد : از امام صادق عليه السّلام شنيدم فرمود : بنده‌اى از اظهار كار نيك و پوشاندن كار بد سودى نخواهد برد ، زيرا هنگامى كه به باطن خود مراجعه مىكند مىداند كه كارش حقيقت ندارد ، و خداوند هم مىفرمايد :  بَلِ الْإِنْسانُ عَلى نَفْسِهِ بَصِيرَةٌ  ، انسان حال خود را مىداند و هر گاه باطن درست شد ظاهر هم درست مىگردد .\r\n15 - ابو خالد از امام صادق عليه السّلام روايت مىكند كه فرمود : هر كس در ظاهر خود را طورى ظاهر كند و به مردم بفهماند كه خدا او را دوست مىدارد ولى در باطن با اعمال خود با خداوند مخالفت كند روز قيامت با خشم پروردگار برخورد\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمىكند .\r\n16 - عبد العظيم حسنى از امام جواد عليه السّلام و او هم از پدرانش عليهم السّلام روايت مىكند كه امير المؤمنين سلام اللَّه عليه فرمود : بيمارى پاداشى ندارد ولى گناهان بنده را فرو مىريزد ، اما پاداش در گفتار و به اعمال جوارح مىباشد ، خداوند با لطف و عنايت خود بندگان با حسن نيت را وارد بهشت مىكند .\r\n17 - على عليه السّلام فرمود : هر كس بين خود و خدا را اصلاح كند ، خداوند بين او و مردم را اصلاح مىكند ، و هر كس آخرت خود را اصلاح نمايد پروردگار دنياى او را اصلاح مىنمايد ، هر كس از باطنش واعظى داشته باشد خداوند هم نگهبانى براى او مىگذارد و او را از هر گزندى حفظ مىسازد .\r\nعلى عليه السّلام فرمود : هر كس عاقبتى دارد كه به آن خواهد رسيد ، خواه آن عاقبت تلخ باشد و يا شيرين .\r\nفرمود : هر كس باطن خود را پاك سازد خداوند ظاهر او را اصلاح مىكند ، و هر كس براى دينش كار كند خداوند امور دنياى او را درست مىسازد ، و هر كس بين خود و خدا را نيكو گرداند ، پروردگار هم بين او و مردم را درست مىكند ، و ناراحتىهاى او را بر طرف مىسازد و او را كفايت مىنمايد .\r\nعلى عليه السّلام فرمود : بدانيد هر ظاهرى باطنى دارد ، هر كس ظاهرش پاك بود باطنش هم پاك خواهد بود ، و هر كس ظاهرش زشت و ناپاك شد باطنش همچون ظاهرش پليد و زشت مىباشد .\r\nرسول اكرم صلى اللَّه عليه و آله فرمود : خداوند بنده‌اى را دوست مىدارد ولى عملش را مبغوض مىدارد ، و گاهى عمل را دوست دارد ولى عاملش را دوست نمىدارد ، بدانيد هر عملى ريشه و نموى دارد و گياه هم احتياج به آب پيدا مىكند ، و آب‌ها هم مانند يك ديگر نيستند ، هر درختى كه آب آن شيرين باشد ميوه او گوارا مىگردد ، و هر گاه آب ناپاك بود ميوه هم خوب نمىشود .\r\n18 - محمد بن مسلم از امام صادق عليه السّلام روايت مىكند كه فرمود : چرا بعضى از شما ظاهر سازى مىكنند كارهاى نيك را جلوه مىدهند و كارهاى زشت را\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمخفى مىدارند ، آيا او توجه ندارد هنگامى كه به باطن خود رجوع كند حقيقت را در ميابد خداوند فرموده : انسان به نفس خود آگاه مىباشد ، هر گاه باطن پاك شد آشكار هم پاك مىگردد .\r\nعمر بن يزيد گويد : امام صادق عليه السّلام هنگامى كه اين آيه را تلاوت كردند فرمودند : انسان چرا از مردم عذر مىخواهد ، در حالى كه خداوند از دل او آگاه مىباشد ، رسول خدا صلى اللَّه عليه و آله مىفرمود : هر كس رازى مخفى بدارد خداوند او را مىپوشاند ، اگر خير باشد خير خواهد ديد و اگر شر باشد شر خواهد ديد .\r\n19 - امام صادق عليه السّلام فرمود : اى مفضل خداوند بندگانى دارد كه از روى اخلاص و باطن پاك با او معامله كرده‌اند ، خدا هم با آنها به نيكى رفتار كرده است ، آنها روز قيامت با نامه‌هاى خالى از گناه وارد محشر مىگردند .\r\nآن جماعت هنگامى كه وارد محشر مىشوند و در پيشگاه عدل خداوند حاضر مىگردند همه كارهاى نهانى آنها را نشان مىدهند ، مفضل گويد : عرض كردم اى سرور من چرا اينها اين مقام را پيدا كرده‌اند ، فرمود : خداوند به خاطر مقام آنها مانع گرديد تا فرشتگان حافظ از كار آنها مطلع گردند .\r\nامير المؤمنين عليه السّلام فرمود : كارى نكنيد كه بعد از آن معذرت بخواهيد ، و بدانيد كسى از كار نيك عذرخواهى نمىكند ، و مواظب باشيد در نهان كارى انجام ندهيد كه اگر آشكار شد از آن خجالت بكشيد ، و كارى نكنيد كه اگر بر همگان معلوم شد آن را انكار كنيد .\r\nرسول خدا صلى اللَّه عليه و آله فرمود : بالاترين منازل ايمان يك پله دارد ، و هر كس آنجا برسد رستگار مىگردد ، و آن اين است كه باطن خود را پاك كند و باكى نداشته باشد اعمالش ظاهر گردد ، و حق را هميشه بگويد و از مخفى كردن آن نترسد .\r\n20 - روايت شده مردى از بنى اسرائيل گفت : به خداوند سوگند خداوند را چنان عبادت كنم كه همه جا از آن سخن گويند و نام من همواره در زبان‌ها باشد ، او قبل از همه وارد مسجد و بعد از همه خارج مىشد ، مردم او را هميشه در حال نماز مىديدند ، و جز عبادت زياد هميشه روزه هم داشت و هرگز افطار نمىكرد ، و\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nدائما مشغول ذكر بود .\r\nآن مرد مدتى به اين عمل مشغول بود ، مردمانى كه از كنار آن مىگذشتند مىگفتند خداوند با اين مرد متظاهر و رياكار چه خواهد كرد و سرانجام او به كجا خواهد كشيد ، او در اين هنگام متوجه خود شد و گفت : مثل اينكه من كار بيهوده انجام مىدهم .\r\nاو تصميم گرفت بعد از آن همه كارهاى خود را براى خدا انجام دهد ، و همچنين مشغول كارهاى روزمره خود شد و چيزى هم بر آنها نيفزود فقط نيتش تغيير كرد و قصد خير نمود ، همين مرد بعد از اين هر گاه از كنار مردم عبور مىكرد مىگفتند خداوند او را رحمت كند .\r\n\r\n91 نام نيك و كار براى خدا\r\n1 - ابو ذر گويد : خدمت حضرت رسول صلى اللَّه عليه و آله عرض كردم مردى براى خود كار مىكند ولى مردم او را دوست مىدارند ، فرمود : اين بشارتى است كه مؤمن در دنيا بدست مىآورد .\r\n2 - مفضل گويد : به امام صادق عليه السّلام عرض كردم گروهى قبل از ما بودند و آنها مىگفتند : هر گاه خداوند بنده‌اى را دوست بدارد كسى از آسمان فرياد مىزند اى مردم خداوند فلان شخص را دوست مىدارد شما هم او را دوست بداريد .\r\nدر اين هنگام محبت او در دل مردم جاى مىگرفت و همه او را دوست مىداشتند ، ولى هر گاه خداوند بنده‌اى را مورد بغض قرار مىداد باز از آسمان اشاره مىشد كه خداوند فلان شخص را دشمن مىدارد شما هم او را دشمن بداريد ، و خداوند كينه او را در دل مردم مىگذاشت .\r\nراوى گويد : امام عليه السّلام كه تكيه كرده بود از حال تكيه بيرون شد و در جاى خود نشست و سه بار با دست خود اشاره كرد و گفت : اين چنين نيست كه آنها\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمىگويند ، بلكه خداوند هر گاه بنده‌اى را دوست بدارد مردم را نسبت به او مشغول مىكند تا مردم در باره او هر چه مىخواهند بگويند ، در نتيجه مردم گناه مىكنند و او ثواب مىبرد .\r\nولى هر گاه خداوند بنده‌اى را مبغوض بدارد او را در نظر مردم محبوب مىكند تا در باره او هر چه بخواهند بگويند و در نتيجه هم مردم و هم آن شخص گناهكار به حساب مىآيند زيرا نسبت به آن در گفتار غلو مىكنند .\r\nبعد از آن فرمود : مگر كسى محبوب‌تر از يحيى بن زكريا بود مردم فريب خوردند و او را كشتند آيا كسى محبوب‌تر از على عليه السّلام بود كه مردم با او آن گونه رفتار كردند ، آيا كسى مانند حسين بن على صلوات اللَّه عليه وجود داشت كه مردم فريب خورده او را به شهادت رساندند .\r\n3 - بطائنى از امام صادق عليه السّلام و او از پدرانش عليهم السّلام روايت مىكند كه مردى به حسين بن على عليهما السّلام نامه نوشت و گفت : اى سيد من مرا از خير دنيا و آخرت آگاه گردان ، امام حسين براى او نوشت : بنام خداوند بخشنده مهربان هر كس خوشنودى خدا را در برابر خشم مردم طلب كند خداوند امور او را كفايت مىكند ولى هر كس خوشنودى مردم را بر رضاى خدا اختيار كند ، خدا او را به مردم وامىگذارد .\r\n4 - على عليه السّلام به محمد بن ابى بكر نوشتند اگر قدرت دارى خوشنودى خداوند را بر غضب مردم بدست آورى اين كار را انجام بده ، زيرا خداوند بعد از همه هست و كارها را كفايت مىكند ، و در غير خداوند كسى اين چنين نخواهد بود .\r\n5 - موسى بن جعفر عليهما السّلام از پدرانش روايت مىكند رسول خدا صلى اللَّه عليه و آله فرمود :\r\nهر گاه خداوند بنده‌اى را دوست بدارد منادى از آسمان فرياد مىزند : اى مردم آگاه باشيد خداوند فلان شخص را دوست مىدارد شما هم او را دوست بداريد ، دلها آن ندا را تلقى مىكنند و آن مرد از هر جا عبور كند مردم او را دوست مىدارند .\r\nاما هر گاه خداوند بنده‌اى را دشمن بدارد منادى از طرف آسمان ندا مىكند كه خداوند فلان شخص را مبغوض مىدارد شما هم او را مبغوض بداريد ، در اين\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nهنگام دل‌ها و گوش‌ها آن را فرا مىگيرند و از هر جا عبور كند مردم او را دشمن مىگيرند و مانند شيطان از وى دورى مىكنند .\r\n6 - على عليه السّلام در وصيت خود به فرزندش حسن عليه السّلام فرمود : مردان صالح از آنجا شناخته مىشوند كه ذكر خير آنها در زبان بندگان هست ، و اينك بايد محبوب‌ترين عمل در نزد تو اندوختن و توشه برداشتن عمل صالح باشد .\r\n\r\n92 در حسن خلق و گشاده‌روئى\r\n1 - محمد بن مسلم از امام باقر عليه السّلام روايت مىكند كه فرمود : مؤمن كامل آنست كه خلقش نيكو باشد .\r\n2 - مردى از اهل مدينه از امام زين العابدين عليه السّلام روايت مىكند كه رسول خدا صلى اللَّه عليه و آله فرمود : روز قيامت بهترين چيزى كه در ميزان آدم گذشته مىشود حسن خلق مىباشد .\r\n3 - ابو ولاد حناط گويد : امام صادق عليه السّلام فرمود : هر كس چهار چيز در او باشد ايمانش كامل مىگردد اگر چه از سر تا پايش گناه باشد ، فرمود آنها عبارتند از : راستگوئى ، اداء امانت ، شرم و حياء و حسن خلق .\r\n4 - عنبسه عابد گويد : امام صادق عليه السّلام به من فرمودند : محبوب‌ترين چيزى كه مؤمن بعد از واجبات تقديم خداوند مىكند حسن خلق مىباشد .\r\n5 - ذريح از امام صادق عليه السّلام روايت مىكند كه رسول خدا صلى اللَّه عليه و آله فرمود : كسى كه داراى خلق نيك مىباشد مانند روزه‌دار و نمازگزار پاداش دارد .\r\n6 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nبيشترين كسانى كه از امت من وارد بهشت مىكردند كسانى هستند كه تقوى و حسن خلق دارند .\r\n7 - عبد اللَّه بن سنان گويد : امام صادق عليه السّلام فرمود : خلق نيكو گناهان را آب\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمىكند همان گونه كه آفتاب يخ را آب مىنمايد .\r\n8 - عبد اللَّه بن سنان گويد : امام صادق عليه السّلام فرمود : مردى در زمان رسول خدا صلى اللَّه عليه و آله درگذشت گوركنان آمدند براى او گورى حفر كنند ، و آنها هر چه كوشش كردند نتوانستند زمين را حفر نمايند ، آنها نزد رسول خدا صلى اللَّه عليه و آله آمدند و اظهار داشتند گلنك ما گويا بر صخره مىخورد و ما نمىتوانيم حفر كنيم .\r\nرسول اكرم صلى اللَّه عليه و آله فرمود : چرا نمىتوانيد حفر كنيد ، صاحب اين قبر مرد خوش اخلاقى بود ، فرمودند براى من قدح آبى بياوريد ، آب را حاضر كردند رسول اكرم آب را بر زمين ريختند و بعد فرمودند اكنون حفر كنيد ، آنها شروع كردند در حالى كه زمين مانند رمل بود و خاكها روى هم قرار نمىگرفت .\r\n9 - اسحاق بن عمار گويد : امام صادق عليه السّلام فرمود : خلق هديه‌اى است كه خداوند به بندگانش هديه مىكند ، بعضى از اخلاق از طبيعت بر مىخيزد و بعضى هم اكتسابى مىباشد ، راوى گويد عرض كردم كدام يك از آنها بهتر هستند .\r\nامام عليه السّلام فرمود : آن كس كه از روى فطرت و طبيعت عمل مىكند اختيارى نيست طبيعت به او حكم مىكند كه آن كارها را انجام دهد ، ولى كسى كه صبر مىكند و با نيت و شكيبائى با خلق نيك رفتار مىكند البته او افضل مىباشد .\r\n10 - على لهبى گويد : امام صادق عليه السّلام فرمود : خداوند متعال بنده‌اى را به حسن خلق پاداش مىدهد همان گونه كه مجاهد در راه خدا را ثواب و جزا مىدهد آن مجاهدى كه صبح و شب به جهاد مشغول مىباشد .\r\n11 - يكى از راويان از امام صادق عليه السّلام روايت مىكند كه فرمود : خداوند متعال از اخلاق دوستان خود به دشمنان خويش عاريه مىدهد تا دوستان در دولت آنها راحت زندگى كنند ، در روايت ديگرى آمده اگر اين گونه نبود همه اولياء را مىكشتند .\r\n12 - علاء بن كامل گويد : امام صادق عليه السّلام فرمود : هر گاه خواستى با مردم رفت و آمد كنى اگر توانائى پيدا كردى به آنها احسان كنى اين كار را انجام بده زيرا بندگان گاهى در عبادت تقصير مىكنند و با خلق نيك و خوش رفتارى خداوند به\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nآنها پاداش روزه‌دار و نماز گذار را مىدهد .\r\n13 - بحر سقاء گويد : امام صادق عليه السّلام به من فرمودند اى بحر حسن خلق خوشحالى مىآورد ، بعد از اين فرمودند براى تو حديثى نقل كنم كه اهل مدينه از آن اطلاعى ندارند عرض كردم بفرمائيد .\r\nامام عليه السّلام فرمود : يكى از روزها رسول خدا صلى اللَّه عليه و آله در مسجد بود ، كه كنيز يكى از انصاريان آمد و دامن رسول را گرفت ، رسول خدا از جايش برخاست كنيز چيزى به او نگفت و رسول هم سخن نگفتند و آن كنيز سه بار اين عمل را تكرار كردند ، و در مرتبه چهارم كه رسول خدا از جايش برخاست او تارى از لباس‌هاى رسول را برداشت و رفت .\r\nدر اين هنگام مردم به او اعتراض كردند و گفتند تو سه بار رسول خدا صلى اللَّه عليه و آله را نگهداشتى و چيزى به او نگفتى او هم سخنى با تو نگفت ، تو از آن حضرت چه مىخواهى ، كنيز گفت ما بيمارى داريم مرا فرستادند تا تارى از لباس رسول خدا را ببرم و او شفا پيدا كند ، هنگامى كه خواستم تارى در آورم او متوجه شد من هم خجالت كشيدم و نمىخواستم از وى طلب كنم .\r\n14 - حبيب خثعمى گويد : امام صادق عليه السّلام فرمود : رسول خدا صلى اللَّه عليه و آله فرمود :\r\nبهترين شما كسانى مىباشند كه اخلاق آنها از همه نيكوتر است و با لطف و محبت از مردم پذيرائى مىكنند و با مردم انس مىگيرند و از آنها دلجوئى مىنمايند و وسائل استراحت آنها را فراهم مىسازند .\r\n15 - عبد اللَّه بن ميمون از امام صادق عليه السّلام روايت مىكند كه على عليه السّلام فرمود :\r\nمؤمن اهل الفت و محبت و رفت و آمد مىباشد كسى كه اهل محبت و دوستى نباشد خيرى در آن نيست .\r\n16 - عبد اللَّه بن سنان گويد : امام صادق عليه السّلام فرمود : حسن خلق و خوش رفتارى صاحب خود را به مقام روزه دار و نمازگزار مىرساند .\r\n17 - ابو الجارود گويد : امام باقر عليه السّلام فرمود : مقصود از آيه شريفه  « إِنَّكَ لَعَلى خُلُقٍ عَظِيمٍ »  اسلام مىباشد ، و در روايت ديگرى آمده كه خلق عظيم يعنى دين\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبزرگ .\r\n18 - جميل بن صالح گويد : امام صادق عليه السّلام در تفسير آيه شريفه  « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً »  فرمودند يعنى خوشنودى خدا و بهشت در آخرت و وسعت روزى و حسن خلق در دنيا .\r\n19 - غياث بن ابراهيم گويد : امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : شما با اموال خود نمىتوانيد مردم را جلب كنيد ، ولى با اخلاق خوب مىتوانيد آنها را به طرف خود بكشانيد .\r\n20 - رسول خدا صلى اللَّه عليه و آله فرمود : بهترين مردم از نظر ايمان كسانى هستند كه از جهت اخلاق بهتر باشند ، على عليه السّلام به نوف فرمودند اى نوف صله رحم بجاى آور كه خداوند بر طول عمرت خواهد افزود ، و خلق خود را نيكو گردان تا خداوند حسابت را سبك كند .\r\n21 - امام صادق عليه السّلام فرمود : حسن خلق داشته باشيد كه خداوند به آدم خوش اخلاق ثواب روزه‌دار و نماز گذار را مىدهد .\r\n22 - عبد العظيم حسنى از امام جواد عليه السّلام و او از پدرانش عليهم السّلام روايت مىكند كه على عليه السّلام فرمودند شما با اموال خود توانائى پيدا نمىكنيد كه مردم را به طرف خود متوجه سازيد ، بايد با گشاده‌روئى و حسن خلق به اين منظور نائل گرديد ، و رسول خدا هم فرمودند شما با اخلاق خوب مىتوانيد مردم را جلب كنيد نه به مال .\r\n23 - موسى بن ابراهيم گويد : موسى بن جعفر عليه السّلام از پدرانش عليهم السّلام روايت مىكند كه ام سلمه به رسول خدا صلى اللَّه عليه و آله فرمودند : پدر و مادرم فدايت گردند زنى دو شوهر كرده است ، بعد از مرگ اين شوهرها هر دو وارد بهشت مىكردند اين زن به كدام يك از آنها تعلق دارد فرمودند آن كس كه خلقش بهتر باشد ، اى ام سلمه حسن خلق از خير دنيا و آخرت بيشتر ارزش دارد .\r\n24 - ابو عبيده حذاء گويد : امام صادق عليه السّلام فرمود : اسيرانى خدمت حضرت رسول صلى اللَّه عليه و آله آوردند ، رسول خدا فرمان داد آنها را بكشند جز يك مرد را كه از وى\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nدرگذرند آن مرد عرض كرد پدر و مادرم فدايت باد چگونه مرا از بين آنها آزاد فرمودى و دستور دادى مرا نكشد .\r\nرسول اكرم صلى اللَّه عليه و آله فرمودند : جبرئيل به من خبر داد كه در تو پنج خصلت هست كه خدا و رسول آن را دوست مىدارند ، و آنها عبارتند از : غيرت زياد ، سخاوت ، حسن خلق ، راستگوئى و شجاعت ، در اين هنگام آن مرد مسلمان شد و در ركاب رسول گرامى جنگ كرد و به شهادت رسيد .\r\n25 - ابن صدقه از امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود : محبوب‌ترين شما نسبت به من و نزديك‌ترين آنها در روز قيامت كسانى هستند كه خلق نيكو داشته و فروتن باشند .\r\nاما دورترين مردم به من كسانى مىباشند كه تكبر كنند و فخر بفروشند و خود را از همگان بالاتر بدانند ، رسول خدا صلى اللَّه عليه و آله فرمودند نخستين چيزى كه در روز قيامت در ميزان اعمال نهاده مىشود حسن خلق مىباشد .\r\n26 - امام صادق عليه السّلام از رسول خدا صلى اللَّه عليه و آله روايت مىكند كه آن حضرت از كنار قبرى مىگذشتند و مردى مشغول حفر آن بود ، رسول خدا متوجه شدند كه گور كن سخت مشغول كار مىباشد و به سختى زمين را حفر مىكند ، رسول خدا از او پرسيد اين قبر را براى چه كسى حفر مىكنى گفت : براى فلان شخص .\r\nرسول اكرم صلى اللَّه عليه و آله فرمودند : پس چرا زمين سفت شده و از كندن امتناع مىكند اگر زمين مىدانست كه اين قبر براى كسى حفر مىشود كه خوش اخلاق بود نرم مىشد و به اندازه‌اى كه با دست هم مىشد آن را حفر كرد ، بعد فرمودند : صاحب اين قبر مهمان‌نوازى مىكرد و مهمان‌نوازى از صفات مؤمنان مىباشد .\r\n27 - انس گويد : رسول خدا صلى اللَّه عليه و آله فرمود : خلق نيك نصف دين است .\r\n28 - اسامه بن شريك گويد : به حضرت رسول صلى اللَّه عليه و آله عرض شد بهترين چيزى كه به مرد مسلمان داده مىشود چيست ؟ فرمود : حسن خلق .\r\n29 - امام حسن عليه السّلام فرمود : نيكوترين نيكيها خلق نيك است .\r\n30 - امام رضا عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمودند :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nخلق نيك را از دست ندهيد ، زيرا خلق نيك جايش در بهشت مىباشد و از خوى بد دورى كنيد زيرا كه خوى بد جايش در دوزخ است .\r\n31 - رسول خدا صلى اللَّه عليه و آله فرمودند : بنده‌اى بخاطر حسن خلق به مقام روزه‌دار و نمازگزار مىرسد .\r\n32 - رسول خدا صلى اللَّه عليه و آله فرمودند : در هنگام سنجش اعمال هيچ عملى بهتر از حسن خلق نيست .\r\n33 - امير المؤمنين عليه السّلام فرمود : كامل‌ترين شما از نظر ايمان آن كسى است كه خلقش نيكو باشد ، و نيز فرمود : حسن خلق بهترين هم‌نشين مىباشد .\r\nاز رسول اكرم صلى اللَّه عليه و آله سؤال شد چه چيز سبب مىشود كه مردم بيشتر وارد بهشت شوند فرمود : تقوى و حسن خلق .\r\nعلى عليه السّلام روايت مىكند رسول خدا صلى اللَّه عليه و آله فرمودند : نزديك‌ترين شما به من روز قيامت كسانى هستند كه خلق نيك داشته باشند ، و با خاندان خود به نيكى رفتار نمايند .\r\nامير المؤمنين سلام اللَّه عليه فرمود : رسول خدا صلى اللَّه عليه و آله فرمودند : بهترين مردم از نظر ايمان كسانى هستند كه خلقشان بهتر باشد ، و با خاندان خود بيشتر مهربانى كنند و من بيشتر از شما به خانواده‌ام محبت مىكنم .\r\n34 - ابن خالد از امام رضا عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : كسانى كه مسلمان هستند بايد اهل مكر و فريب نباشند ، من از جبرئيل شنيدم كه گفت : مكر و نيرنگ جا در دوزخ دارند ، و بعد فرمودند : از ما نيست كسى كه مسلمانى را فريب دهد و يا به او خيانت كند .\r\nبعد از اين پيامبر اكرم صلى اللَّه عليه و آله فرمود : جبرئيل از طرف خداوند بر من فرود آمد و گفت : اى محمد حسن خلق را از ياد نبر ، كه خير دنيا و آخرت در حسن خلق مىباشد ، اكنون آگاه باشيد كسانى از شما به من بيشتر شباهت دارند كه بهتر از همه حسن خلق داشته باشند .\r\n35 - فاطمه دختر امام رضا عليه السّلام از پدرش و از او پدرانش عليهم السّلام روايت مىكند\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nكه رسول خدا صلى اللَّه عليه و آله فرمود : هر كس خشم خود را نگهدارد خداوند عذاب خود را از او نگه مىدارد ، و هر كس خلقش نيكو باشد خداوند پاداش روزه‌گير و نمازگزار را به او مىدهد .\r\n36 - ابو هريره گويد : رسول خدا صلى اللَّه عليه و آله فرمود : بيشترين كسانى كه وارد بهشت مىشوند آنهائى هستند كه خلق نيكو دارند و متقى مىباشند .\r\n37 - عباد بن صهيب گويد : از امام صادق سلام اللَّه عليه شنيدم فرمود :\r\nخداوند براى منافق و فاسق سيماى خوب و درك و فهم و حسن خلق را جمع نمىكند .\r\n38 - جبله افريقى گويد : رسول خدا صلى اللَّه عليه و آله فرمود : من يك خانه در كنار بهشت و يك خانه در وسط بهشت و يك خانه در بالاترين جاى بهشت دارم و آنها را در اختيار كسانى قرار مىدهم كه جدال را ترك كند اگر چه محق باشد ، و دروغ نگويد اگر چه با شوخى باشد ، و كسى كه با اخلاق نيك رفتار كند .\r\n39 - انس گويد : رسول خدا صلى اللَّه عليه و آله فرمود : دوست من جبرئيل گفت : مثل اين دين مانند درخت ثابتى است كه اساس آن ايمان و ريشه‌هاى آن نماز ، و آب آن زكات و شاخه‌هاى آن روزه ، و برگ آن حسن خلق ، و خوددارى از حرام ميوه آن مىباشد ، درخت هنگامى كامل مىشود كه ميوه دهد ، و ايمان هم هنگامى كامل مىگردد كه از حرام خوددارى شود .\r\n40 - امام صادق عليه السّلام فرمود : زندگى گوارا با حسن خلق پديد مىآيد .\r\n41 - يكى از راويان گويد : به امام صادق عليه السّلام عرض كردم تعريف حسن خلق چيست فرمودند : آرامش و خوب سخن گفتن ، و اينكه با برادرت با چهره باز برخورد كنى .\r\n42 - ابو ذر گويد : رسول خدا صلى اللَّه عليه و آله فرمود : اى ابو ذر عقلى مانند تدبير نيست ، و ورعى مانند خوددارى از حرام نمىباشد ، و حسبى مانند حسن خلق وجود ندارد .\r\n43 - محمد بن على از امام صادق عليه السّلام و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : كامل‌ترين مؤمنان از جهت ايمان كسانى هستند كه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nخلقشان از همه نيكوتر باشد .\r\n44 - امير المؤمنين عليه السّلام در وصيت خود به امام حسن سلام اللَّه عليه فرمود :\r\nحسبى مانند حسن خلق نيست .\r\n45 - ابو ذر گويد : رسول خدا صلى اللَّه عليه و آله فرمود : از خداوند بترس هر جا كه مىباشى و با مردم نيكو معاشرت داشته باش ، و هر گاه گناهى كردى بلافاصله يك كار نيك انجام بده تا آن گناه را پاك گرداند .\r\n46 - ابو هريره گويد : رسول خدا صلى اللَّه عليه و آله فرمود : كامل‌ترين مؤمنان كسانى مىباشند كه اخلاق آنها از همگان بهتر باشد ، و بهترين شما كسانى هستند كه به زنان خود نيكى نمايند .\r\n47 - جابر بن عبد اللَّه گويد : عباس به حضرت رسول صلى اللَّه عليه و آله عرض كرد يا رسول اللَّه جمال و زيبائى مرد در چيست فرمود : گفتار حق گفت : كمال چيست فرمود : ترس از خداوند و حسن خلق .\r\n48 - زيد بن على از امام سجاد عليه السّلام روايت مىكند كه آن حضرت در ضمن يك حديث طولانى فرمود : سه نفر به لات و عزى سوگند ياد كرده بودند كه محمد صلى اللَّه عليه و آله را بكشند ، امير المؤمنين عليه السّلام تنها به طرف آنها رفت و يكى از آنها را كشت و دو نفر ديگر را نزد رسول خدا جلب كرد .\r\nپيامبر اكرم صلى اللَّه عليه و آله فرمود : يكى از آنها را نزد من بياور ، او هم مرد مورد نظر را نزد آن جناب برد ، رسول خدا فرمود : شهادت به وحدانيت خدا و رسالت من بگو ، آن مرد گفت برداشتن كوه ابو قبيس براى من آسان‌تر است تا اينكه اين كلمه را بگويم ، رسول خدا امر كردند يا على گردن او را بزن .\r\nبعد از اين فرمودند : دومى را حاضر كنيد ، او را نزد رسول حاضر كردند ، پيامبر فرمود : گواهى بر وحدانيت خداوند و رسالت من بدهيد او هم امتناع كرد و گفت : مرا هم به رفيقم ملحق كنيد ، پيامبر اكرم به على عليه السّلام امر كردند گردن او را هم بزنيد ، هنگامى كه على خواست او را اعدام كند جبرئيل فرود آمد و گفت :\r\nخداوند سلام مىرساند و مىگويد : اين شخص را نكشيد زيرا او خوش اخلاق\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nو با سخاوت مىباشد ، رسول خدا صلى اللَّه عليه و آله فرمود : اى على از كشتن او خوددارى كنيد ، اينك فرستاده خداوند آمده و مىگويد : كه خداوند مىفرمايد او مردى خوش خلق و با سخاوت مىباشد از كشتن او منصرف گرديد :\r\nآن مرد مشرك گفت : اين فرستاده خدايت مىباشد ، رسول خدا فرمود : آرى ، آن مرد گفت : به خداوند سوگند من يك درهم از مالى را كه با برادرم در آن شركت داشتم بر نداشته‌ام و به كسى روى ترش نشان نداده‌ام و اكنون گواهى مىدهم كه خدا يكى است و شما هم رسول او مىباشى ، رسول خدا فرمود : حسن خلق وجود او را به طرف بهشت كشانيد .\r\n49 - حسن بن زياد از امام صادق عليه السّلام روايت مىكند كه فرمود : خداوند دين اسلام را براى شما برگزيد اينك با او به خوبى رفتار كنيد و حسن خلق داشته باشيد ، وجود و كرم و بخشش نمائيد .\r\n50 - ابو قتاده گويد : امام صادق عليه السّلام به معلى بن خنيس فرمودند : اى معلى با مردم با حسن خلق و سخاوت رفتار كن ، كه آن دو مرد را زينت مىدهند همان گونه كه گردنبند به صاحبش زينت مىدهد .\r\n51 - امام صادق عليه السّلام فرمود : خداوند چهره‌هائى دارد كه آنها را از ميان مخلوقات برگزيده و در زمين جاى داده است ، خداوند اين جماعت را براى بر آوردن حوائج مردم انتخاب فرموده ، و آن‌ها حمد و ستايش خداوند را بزرگ مىشمارند .\r\nخداوند متعال مكارم اخلاق را دوست ميدارد ، و در آياتى محمد صلى اللَّه عليه و آله را مخاطب قرار داده فرموده :  وَ إِنَّكَ لَعَلى خُلُقٍ عَظِيمٍ  امام عليه السّلام فرمود : يعنى تو اى رسول ما اهل سخاوت و حسن خلق مىباشى .\r\n52 - دعبل از امام رضا عليه السّلام روايت مىكند كه رسول خدا صلى اللَّه عليه و آله فرمود : مؤمن نرم و ملايم و بخشنده مىباشد و حسن خلق دارد ، ولى كافر تندخو و خشن و بد اخلاق مىباشد و تكبر مىكند .\r\n53 - موسى بن ابراهيم از ابو الحسن اول عليه السّلام روايت مىكند كه فرمود : خداوند\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهر گاه خلق و خوى كسى را نيكو آفريد شرم دارد از اينكه روز قيامت او را خوراك آتش كند و در دوزخ بياندازد .\r\n54 - رسول اكرم در وصيت‌هاى خود به على فرمود : هر كس سه چيز نداشته باشد عمل او استقامت پيدا نمىكند ، ورعى كه او را از معصيت خدا باز دارد ، خوى نيكى كه با آن در ميان مردم زندگى كند و حلمى كه جهال را از خود دور گرداند .\r\n55 - حماد بن عثمان از امام صادق عليه السّلام روايت مىكند كه فرمود : از علائم ايمان حسن خلق و دادن طعام مىباشد .\r\n56 - امام رضا عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمود :\r\nاگر بندگان مىدانستند در خلق چه مىباشد آرزو مىكردند كه حسن خلق داشته باشند .\r\n57 - امام رضا از پدرانش عليهم السّلام روايت مىكند كه على عليه السّلام فرمودند : سر لوحه نامه عمل مؤمن با حسن خلق آغاز مىشود .\r\n58 - عالم عليه السّلام فرمود : شگفت دارم از كسى كه بندگان را مىخرد تا آزاد كند ، چگونه با خلق نيكو نمىخواهد آزادها را بخرد .\r\n59 - امام صادق عليه السّلام فرمود : خلق نيك در دنيا براى انسان زينت است و در آخرت خرمى و نشاط مىباشد ، كمال دين به وسيله اخلاق نيك بدست مىآيد و موجب مىگردد كه انسان به خداوند نزديك شود ، و حسن خلق فقط در اولياء و برگزيدگان خدا پديد مىآيد .\r\nخداوند متعال الطاف و حسن خلق را در بالاترين مقام قرار داده ، و آن از افق اعلى مىدرخشد و همه جانور افشانى مىكند ، حسن خلق از جمال پاك سرچشمه مىگيرد و كسانى كه بيشتر در وادى معرفت كام بر مىدارند به آن اختصاص پيدا مىكنند ، و حقيقت حسن خلق را جز خداوند كسى نمىداند .\r\nرسول خدا صلى اللَّه عليه و آله فرمود : زمان ما به حسن خلق تمام مىشود ، و خلق نيك از لطيف‌ترين مسائل و موضوعات دين به شمار مىرود ، حسن خلق در روز قيامت در ميزان عدل خدا سنگين مىگردد ، و سوء خلق عمل را فاسد مىكند همان گونه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nكه عسل در اثر مخلوط شدن با سركه فاسد مىگردد ، و اگر سوء خلق بالا رود سرانجام خارى خواهد ديد .\r\nرسول خدا صلى اللَّه عليه و آله فرمود : حسن خلق درختى است در بهشت و هر كس دست به آن بياويزد درخت او را به طرف بهشت مىكشاند ، سوء خلق هم درختى است در دوزخ و هر كس به آن دست يازيد به دوزخ جذب خواهد شد .\r\n60 - ميمون بان از امام باقر عليه السّلام روايت مىكند كه رسول خدا صلى اللَّه عليه و آله فرمود : از علائم ايمان حسن خلق و طعام خورانيدن و ذبح گوسفندان مىباشد .\r\n61 - رسول اكرم صلى اللَّه عليه و آله فرمود : حسن خلق نصف دين بشمار مىآيد گفته شد يا رسول اللَّه : بهترين چيزى كه به مؤمن داده مىشود چيست ، فرمود : حسن خلق .\r\nرسول اكرم صلى اللَّه عليه و آله فرمود : مردى را در خواب ديدم كه روى زانوهاى خود قرار گرفته بود ، او با رحمت خداوند فاصله داشت ، و در اين هنگام حسن خلق او آمد و دستش را گرفت و به طرف رحمت خداوند كشانيد .\r\n62 - مردى خدمت حضرت رسول صلى اللَّه عليه و آله آمد و در مقابل آن جناب قرار گرفت و گفت : يا رسول اللَّه دين چيست فرمود : حسن خلق ، بار ديگر از طرف راست آمد و گفت : دين چيست فرمود : حسن خلق ، بعد از آن از طرف چپ آمد و گفت : دين چيست ؟ رسول خدا فرمود : حسن خلق .\r\nبار ديگر از پشت سر آمد ، و عرض كرد دين چيست رسول خدا متوجه او شد و فرمود : مگر شما دين را نمىفهميد ، دين آن است كه خشمگين نشوى ، گفته شد :\r\nيا رسول اللَّه شومى چيست فرمودند : بد خلقى و خوى زشت .\r\nمردى خدمت حضرت رسول صلى اللَّه عليه و آله عرض كرد : مرا نصيحت كنيد ، رسول اكرم فرمودند هر جا هستيد از خداوند بترسيد ، فرمود : باز هم بفرمائيد ، فرمود : بعد از گناه كار نيك هم انجام بده تا آن را محو كند عرض كرد : باز هم بفرمائيد ، فرمودند با مردم نيكو معاشرت كن .\r\nاز رسول خدا صلى اللَّه عليه و آله سؤال شد كداميك از عمل ما بهتر است ، فرمودند : حسن خلق ، و بعد از آن فرمودند : خداوند خلق و خلق كسى را نيكو نگردانيده مگر اينكه\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nاو را از آتش نجات دهد .\r\nخدمت حضرت رسول صلى اللَّه عليه و آله عرض شد : فلان زن روزها را روزه مىگيرد و شب‌ها را عبادت مىكند ، ولى در عين حال بد اخلاق است و همسايه‌ها را اذيت مىكند ، رسول خدا فرمودند : او از اين كارها استفاده نخواهد كرد و گرفتار آتش خواهد شد .\r\nرسول خدا صلى اللَّه عليه و آله فرمود : شما با اموال خود نمىتوانيد دل مردم را بدست بياوريد ، اكنون با اخلاق نيكو و چهره باز مردم را به خود نزديك سازيد ، و نيز فرمود : سوء خلق اعمال را فاسد مىكند همان گونه كه سركه عسل را فاسد مىگرداند .\r\nجرير بن عبد اللَّه گويد : رسول خدا صلى اللَّه عليه و آله به من فرمودند شما مردى هستى كه خداوند خلق تو را زيبا آفريده اكنون سعى كن تا اخلاق خود را هم زيبا كنى .\r\nابن عباس گويد : رسول خدا صلى اللَّه عليه و آله فرمود : هر كس سه چيز و يا يكى از آنها در شخصى نباشد بايد به عملش تكيه نداشته باشد نخست تقوائى كه او را از معصيت‌هاى خداوند باز دارد ، دوم حلمى كه او را از گفتار نادانان نگهدارد ، سوم اخلاقى كه بوسيله آن بتواند در ميان مردم زندگى نمايد .\r\nامير المؤمنين عليه السّلام فرمود : حسن خلق در سه چيز است از حرام دورى كردن و دنبال مال حلال رفتن ، توسعه در زندگى زن و فرزند دادن ، گروهى هم گفته‌اند :\r\nهمتى غير از خداوند نداشتن .\r\n63 - رسول خدا صلى اللَّه عليه و آله فرمودند اخلاق بخششى از طرف خداوند مىباشند ، و هر گاه بنده‌اى را دوست بدارد خلق نيكوئى به وى عطا مىكند ، و هر بنده‌اى را مبغوض بدارد به او خوى بد مىدهد .\r\n64 - جابر از امام صادق عليه السّلام روايت مىكند كه رسول خدا صلى اللَّه عليه و آله فرمودند : اگر حسن خلق مشاهده مىشد معلوم مىگرديد كه خداوند زيباتر از آن را نيافريده است و اگر نادانى هم به صورت مخلوقى مشاهده مىگرديد خلقى زشت‌تر از او مشاهده نمىشد ، و خداوند به بنده خوش اخلاق پاداش روزه‌گير شب زنده‌دار را\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمىدهد .\r\n65 - ربعى گويد : امام صادق عليه السّلام به يحيى سقاء فرمودند اى يحيى خلق نيكو آسان است و خلق زشت سخت مىباشد .\r\n66 - ذريح گويد : امام صادق عليه السّلام فرمود : رسول خدا صلى اللَّه عليه و آله فرمودند : هر گاه خداوند به خانواده‌اى اراده خير داشته باشد زندگى آنها وسعت مىدهد و خلق آنان را هم نيك مىكند .\r\n67 - علاء بن كامل از امام صادق عليه السّلام روايت مىكند كه فرمود : هر گاه با مردم آميزش و رفت و آمد كردى ، اگر توانائى دارى در هنگام ارتباط با مردم دست بالا داشته باشى اين كار را انجام دهيد اگر بنده‌اى در عبادت تقصير داشته باشد ولى با داشتن حسن خلق خداوند به او پاداش روزه‌گير شب زنده‌دار را مىدهد .\r\n68 - ابو بصير گويد : امام صادق عليه السّلام از رسول خدا صلى اللَّه عليه و آله روايت مىكند كه فرمود : نزديك‌ترين شما به من در روز قيامت كسى است كه خلقش از همه نيكوتر باشد و اين چنين انسانى به مردم هم نزديك‌تر مىباشد .\r\n69 - فضيل گويد : امام صادق عليه السّلام فرمود : مردى خدمت حضرت رسول صلى اللَّه عليه و آله آمد و عرض كرد يا رسول اللَّه كداميك از مردم ايمانشان كامل‌تر است ، فرمود :\r\nآنهائى كه اخلاق نيكوتر دارند .\r\n70 - جابر از امام صادق عليه السّلام روايت مىكند كه رسول خدا صلى اللَّه عليه و آله فرمود : اى مردم به خداوند سوگند من مىدانم شما توانائى نداريد با اموال خود مردم را به خود نزديك كنيد ، ولى اين كار را با گشادى چهره و حسن خلق مىتوانيد انجام دهيد . راوى گويد : از آن حضرت شنيدم فرمود : خداوند رحمت كند آنهائى را كه اهل گذشت هستند و چهره‌اى باز دارند .\r\n71 - اسحاق بن عمار گويد : از امام صادق عليه السّلام شنيدم مىفرمود : اخلاق عطيه‌اى است كه خداوند به هر يك از بندگان عطا مىكند پاره‌اى از اين اخلاق ذاتى و طبيعى هستند و بعضى هم اكتسابى مىباشند عرض كردم كداميك از آنها\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nبهتر هستند .\r\nامام عليه السّلام فرمودند : كسى كه اخلاق را كسب مىكند و با قصد و نيت آن را بدست مىآورد بهتر است ، زيرا كسى كه خلقش طبيعى باشد كار ديگرى نمىتواند انجام دهد ، ولى كسى كه از طريق اكتسابى اخلاق بدست مىآورد او با صبر و شكيبائى و از روى نيت به اين مقام رسيده پس اين افضل مىباشد .\r\n72 - عبد اللَّه بن سنان گويد : امام صادق عليه السّلام فرمودند : اى فرزند سنان پيامبر صلى اللَّه عليه و آله خوراكش نان جو و بدون خورش بود ، بدان كه نيكى و حسن خلق دنيا را آباد مىكنند و عمر را زياد مىگردانند .\r\n73 - على احمسى گويد : امام صادق عليه السّلام فرمود : حسن خلق گناهان را آب مىكند همان گونه كه آفتاب يخ را آب مىسازد ، بد خلقى و تندى اعمال را فاسد مىگرداند همانطور كه سركه عسل را فاسد مىنمايد .\r\n74 - هشام بن سالم گويد : امام صادق عليه السّلام فرمود : مردى خدمت حضرت رسول صلى اللَّه عليه و آله آمد و عرض كرد : فلان شخص درگذشت ، ما گور كن فرستاديم تا براى او قبرى حفر كند ولى او نتوانست زمين را حفر كند ، رسول خدا صلى اللَّه عليه و آله فرمود : او بد خلقى مىكرد و مردم را آزار مىداد .\r\n75 - حبيب خثعمى از امام صادق عليه السّلام روايت مىكند كه رسول خدا صلى اللَّه عليه و آله فرمود : شما را از نيكان خود مطلع نسازم ، گفتند : چرا يا رسول اللَّه مطلع سازيد تا از خصوصيات آنها اطلاع حاصل نمايم ، فرمود : آنها كسانى مىباشند كه اخلاقشان از همه نيكوتر است و به همه محبت مىكنند و با همه انس مىگيرند .\r\n76 - ابراهيم بن ابى رجاء گويد : امام صادق عليه السّلام فرمودند : حسن خلق بر روزى آدميان مىافزايد .\r\n77 - امير المؤمنين عليه السّلام فرمود : گرامىترين حسب‌ها حسن خلق و گشاده رويى با همه مىباشد .\r\nعلى عليه السّلام فرمود : قناعت سرورى مىآورد و حسن خلق نعمت را براى انسانى فراهم مىسازد و اين دو براى انسان كفايت مىكنند .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n78 - امير المؤمنين عليه السّلام فرمود : حسن خلق آدميان را به مقام روزه‌گير شب زنده‌دار مىرساند .\r\nعلى عليه السّلام فرمودند : حسن خلق بهترين رفيق و همنشين آدميان مىباشد .\r\nامير المؤمنين عليه السّلام فرمود : چه بسا عزيزى كه اخلاقش او را خوار مىكند ، و چه ذليلانى كه به خاطر حسن خلق عزيز مىگردند .\r\nعلى عليه السّلام فرمود : هر كس در سخن گفتن نرم باشد و آرام سخن گويد محبت او در دلها جاى مىگيرد .\r\n79 - طلحة بن زيد از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : اگر مردى مىدانست چه سودى در حسن خلق هست متوجه مىشد كه او به حسن خلق نياز دارد .\r\n\r\n93 بردبارى و گذشت\r\n1 - عبد اللَّه بن سنان گويد : امام صادق عليه السّلام فرمود : رسول خدا صلى اللَّه عليه و آله در خطبه خود فرمودند : اينك شما را از بهترين ملكات و صفات دنيا و آخرت مطلع سازم و آنها عبارتند از : عفو و گذشت در برابر كسى كه به شما ظلم مىكند ، و رفت و آمد با كسى كه با شما قطع رابطه كرده ، و احسان به كسى كه به شما بدى نموده ، و بخشش به كسى كه شما را محروم ساخته است .\r\n2 - ابو اسحاق سبيعى در يك حديث مرفوع از رسول خدا صلى اللَّه عليه و آله روايت مىكند كه فرمود : شما را از بهترين خوىهاى دنيا و آخرت اطلاع دهم ، و آنها عبارتند از اينكه با كسانى كه قطع رابطه كرده‌اند رفت و آمد كنيد ، به كسانى كه شما را محروم كرده‌اند شما آنها را محروم نسازيد ، و از كسانى كه به شما ظلم كرده‌اند درگذريد .\r\n3 - حمران بن اعين گويد : امام صادق عليه السّلام فرمود : سه چيز از مكارم اخلاق در دنيا و آخرت مىباشند ، در گذشتن از كسى كه به تو ظلم كرده ، و ارتباط و رفت\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nو آمد با كسى كه با شما قطع ارتباط نموده ، و گذشت از كسى كه به شما خيانت روا داشته است .\r\n4 - ثمالى از امام سجاد عليه السّلام روايت مىكند كه از آن حضرت شنيدم فرمود :\r\nهنگامى كه روز قيامت فرا رسد خداوند متعال همه گذشتگان و آيندگان را در يك سرزمين وسيع و هموارى جمع مىكند و بعد از آن فرمان مىدهد منادى در ميان آنها فرياد مىزند ، اهل فضيلت و نيكى كجا هستند .\r\nراوى گويد : در اين هنگام گروهى سر بلند مىكنند فرشتگان به طرف آنها مىروند و مىگويند شما چه فضيلتى داشتيد ، آنها مىگويند ما با كسانى كه با ما قطع رابطه مىكردند ارتباط برقرار مىكرديم ، و هر كس ما را محروم مىكرد ما او را محروم نمىكرديم ، و هر كس به ما ظلم مىكرد ما او را عفو مىكرديم فرشتگان به آنها مىگويند شما راست مىگوئيد اكنون وارد بهشت گرديد .\r\n5 - سكونى از امام صادق عليه السّلام روايت مىكند كه رسول اكرم صلى اللَّه عليه و آله فرمود :\r\nگذشت و عفو را فراموش نكنيد ، زيرا كه گذشت به بندگان عزت مىدهد ، اينك عفو داشته باشيد تا خداوند به شما عزت و آبرو عطا فرمايد .\r\n6 - حمران از امام باقر عليه السّلام روايت مىكند كه فرمود : پشيمانى در عفو و گذشت بهتر است از پشيمانى در باره عقوبت و انتقام .\r\n7 - معتب گويد : ابو الحسن موسى عليه السّلام در يكى از باغهاى خود ميوه مىچيد در اين هنگام متوجه شدم يكى از غلامان او مقدارى خرما برداشت و پشت ديوار افكند ، من رفتم و آن خرماها را برداشتم و به حضور امام عليه السّلام رفتم ، و موضوع را با آن حضرت در ميان نهادم .\r\nامام عليه السّلام فرمود : اى غلام مگر گرسنه مىباشى كه اين خرماها را برداشتى ، و گفت : اى سيد من گرسنه نيستم ، فرمودند پس چرا اين خرماها را برداشتى گفت :\r\nدوست داشتم بردارم ، فرمود : برويد آنها را براى خود برداريد و به معتب هم فرمود : او را رها كنيد .\r\n8 - ابن فضال گويد : از ابو الحسن عليه السّلام شنيدم فرمود : هر گاه دو گروه به هم\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nرسيدند آن گروهى منصور خواهند شد كه عفو و گذشت داشته باشند .\r\n9 - زراره از امام باقر عليه السّلام روايت مىكند كه رسول خدا صلى اللَّه عليه و آله به آن زن يهودى كه آن جناب را مسموم كرده بود فرمود : چرا اين كار را كردى ، آن زن گفت : با خود گفتم اگر پيامبر باشد اين سم به او زيان نمىرساند ، ولى اگر پادشاه و سلطان باشد مردم را از او راحت مىكنم ، راوى گويد : رسول خدا از او درگذشت .\r\n10 - جابر از امام باقر عليه السّلام روايت مىكند كه فرمود : خداوند به خاطر داشتن سه خصلت مسلمان را عزت مىدهد ، گذشت از ظالم ، بخشش به كسى كه او را محروم ساخته و رفت و آمد با شخصى كه با او قطع رابطه كرده است .\r\n11 - در خبرى كه راجع به منصور عباسى و حضرت صادق عليه السّلام وارد شده امام عليه السّلام در پاسخ درشتى او در سخن گفتن فرمودند : من از پدرم شنيدم كه رسول خدا صلى اللَّه عليه و آله فرمود : روز قيامت منادى ندا مىكند كسانى كه در نزد من اجرى دارند برخيزند در اين هنگام فقط كسانى كه اهل عفو بوده‌اند بر مىخيزند .\r\n12 - محمد بن عبد اللَّه گويد : از امام رضا عليه السّلام شنيدم مىفرمودند مردى به مقام عبادت و پرستش نخواهد رسيد ، مگر اينكه حليم و بردبار باشد ، و در بنى اسرائيل معمول بود هر گاه كسى مىخواست به مقام عبادت برسد ، و جزء عباد محسوب شود ، قبل از عبادت ده سال سكوت مىكرد .\r\n13 - زراره از امام باقر عليه السّلام روايت مىكند كه على بن الحسين عليهما السّلام فرمود : من از آن مردى خوشم مىآيد كه در هنگام غضب بردبار باشد .\r\n14 - جابر از امام باقر عليه السّلام روايت مىكند كه فرمود : خداوند متعال مرد با حيا و بردبار را دوست مىدارد .\r\n15 - در يك حديث مرفوع از امام صادق عليه السّلام روايت شده كه فرمود : رسول خدا صلى اللَّه عليه و آله فرمودند : خداوند كسى را به جهل عزت نداده ، و همچنين هيچ حليم و بردبارى هم خوار نشده است .\r\n16 - در يك حديثى از امام صادق عليه السّلام وارد شده كه فرمود : حلم يارىكننده مىباشد و همين خود براى آدمى كافى است ، و بعد فرمود اگر حليم نيستى ، خود را\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nحليم نشان بده .\r\n17 - حفص بن ابى عائشه گويد : امام صادق عليه السّلام يكى از غلامانش را براى كارى فرستاده بودند او در مراجعت تأخير كرد ، امام عليه السّلام خود در تعقيب او روان شدند ، و ديدند او در گوشه‌اى خوابيده است .\r\nامام عليه السّلام در كنار او قرار گرفتند تا او از خواب بيدار شد ، هنگامى كه ديده از خواب گشود امام را بالاى سرش ديد در حالى كه او را باد مىزد ، امام عليه السّلام فرمود اى فلان اين چه كار است هم شب مىخوابى و هم روز ، شب مال خودت مىباشد و روزها هم بايد دنبال كار ما باشى .\r\n18 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمود : خداوند متعال بنده با حيا و عفيف را دوست مىدارد .\r\n19 - سعيد بن يسار گويد : امام صادق عليه السّلام فرمود : هر گاه بين دو نفر نزاعى رخ دهد دو فرشته نازل مىگردند و به يكى از آنها كه سفيه مىباشد مىگويند تو هر چه دلت خواست گفتى و اهليت آن را هم داشتى و به زودى جزاى آن را خواهى ديد .\r\nبعد از آن متوجه شخص حليم و بردبار مىشوند و به او مىگويند : تو هم صبر و شكيبائى به خرج دادى و حلم خود را نشان دادى ، خداوند به زودى از گناهان تو هم مىگذرد ، در صورتى كه خود را تا پايان نگهدارى فرمود : اگر مرد حليم به آن سفيه اعتراض كند و به خواهد معارضه به مثل نمايد آن دو فرشته بالا مىروند .\r\n20 - هشام بن حكم گويد : امام عليه السّلام فرمود : حضرت على بن الحسين عليهما السّلام فرمودند : من دوست ندارم خود را خار كنم و شتران سرخ مو داشته باشم ، من صبر و مشقت را تحمل مىكنم و خشم خود را فرو مىبرم ، اين براى من محبوب‌تر است از اينكه خشمگين شوم و انتقام بگيرم .\r\n21 - زيد شحام گويد : امام صادق عليه السّلام فرمود : خوب چيزى است خشم خود را فروبردن و صبر كردن در برابر ناملايمات ، پاداش بزرگ براى كسانى مىباشد كه\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nدر برابر بلاهاى بزرگ صبر كنند ، و خداوند هيچ ملتى را دوست نمىدارد مگر اينكه آنها را مبتلا مىكند .\r\n22 - عمار بن مروان از امام ابو الحسن اول عليه السّلام روايت مىكند كه فرمود : در برابر حسودان كه دشمن نعمت هستند صبر و شكيبائى داشته باشيد ، و بدانيد كه شما نمىتوانيد معصيت‌كاران را مجازات نمائيد پس بهتر است كه از خداوند اطاعت نمائيد و در برابر گرفتاريها و ناملايمات صبور باشيد .\r\n23 - ثابت از حضرت صادق عليه السّلام روايت مىكند كه فرمود : خوددارى از غضب در هنگام حكومت دشمن كه از روى تقيه و احتياط انجام مىگيرد بهتر است ، و اين كار موجب مىشود تا دشمنان متعرض انسان نشوند و آدمى را گرفتار محنت و رنج و مشقت ننمايند .\r\nدشمنى كردن با دشمنان در هنگام تسلط آنها و ستيز با آنان بر خلاف تقيه و امر خداوند مىباشد ، بايد شما در اين گونه مواقع با آنها مجامله كنيد تا در نزد آنها نيرو بگيريد ، با آنها به مبارزه برنخيزيد تا آنها را بر خود مسلط سازيد كه در اين صورت ذليل مىگرديد .\r\n24 - مالك بن حصين سكونى گويد : امام صادق عليه السّلام فرمود : هر بنده‌اى كه خشم خود را فروبرد خداوند بر عزت او مىافزايد و در دنيا و آخرت او را آبرو مىدهد ، و خداوند در قرآن مجيد فرموده :  وَ الْكاظِمِينَ الْغَيْظَ وَ الْعافِينَ عَنِ النَّاسِ  خداوند به خاطر صبر به او پاداش مىدهد .\r\n25 - يكى از راويان از امام صادق عليه السّلام روايت مىكند كه فرمود : هر كس خشم خود را فرو نشاند در حالى كه مىتواند انتقام بگيرد خداوند دل او را روز قيامت خوشنود مىكند .\r\n26 - و صافى از امام باقر عليه السّلام روايت مىكند كه فرمود : هر كس خشم خود را فرو نشاند در حالى كه مىتواند هر كارى با طرف بكند خداوند روز قيامت دل او را آرام مىكند و به او آسايش مىدهد .\r\n27 - زيد شحام گويد : امام صادق عليه السّلام به من فرمودند : اى زيد از كفران نعمت\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبترسيد ، تو توانائى ندارى كه گناهكاران و ظالمان خود را مجازات كنى پس بهتر است كه از آنها درگذرى و به خداوند واگذارى ، اى زيد خداوند اسلام را برگزيد ، اينك با او به خوبى مصاحبت كنيد و حسن خلق داشته باشيد ، و سخاوت پيشه نمايد .\r\n28 - ابو حمزه گويد : على بن الحسين عليهما السّلام فرمود : رسول خدا صلى اللَّه عليه و آله فرمودند :\r\nمحبوب‌ترين كار در نزد خداوند دو عمل مىباشد ، يكى خشم خود را فرو كشيدن و دوم صبر در برابر مصيبت .\r\n29 - يكى از راويان گويد : امام باقر عليه السّلام گفت : پدرم به من فرمودند اى فرزند چيزى كه ديدگان پدرت را روشن مىكند آن است كه در هنگام غضب صبر كنيد ، من هرگز خوشحال نخواهم شد كه خود را خار گردانم و شتران سرخ مو داشته باشم .\r\n30 - ابو حمزه گويد : امام صادق عليه السّلام فرمود : محبوب‌ترين حالت انسانى آن هنگامى است كه خشم خود را با صبر و يا با حلم فرو نشاند .\r\n31 - عبد الرزاق گويد : كنيز على بن الحسين عليهما السّلام به دست آن جناب آب مىريخت و ابريق از دستش به صورت آن حضرت افتاد و صورتش را زخم كرد ، امام عليه السّلام در اين هنگام متوجه آن كنيز شد . او بلافاصله گفت :  وَ الْكاظِمِينَ الْغَيْظَ  امام عليه السّلام فرمود : من خشم خود را فرو نشاندم ، جاريه گفت :  وَ الْعافِينَ عَنِ النَّاسِ  امام به او فرمودند : خداوند از شما درگذرد ، كنيز گفت :  وَ اللَّهُ يُحِبُّ الْمُحْسِنِينَ  امام فرمود : برويد شما را آزاد كردم .\r\n32 - زراره از حضرت صادق عليه السّلام روايت مىكند كه فرمود : ما خاندانى هستيم و از خصوصيات ما آن است از كسانى كه نسبت ما به ما ستم مىكنند در مىگذريم .\r\n33 - على عليه السّلام فرمود : عزت و شرفى بالاتر از حليم نيست .\r\n34 - ابن بگير از امام صادق عليه السّلام روايت مىكند كه فرمود : حسب مؤمن آن است كه هر گاه ديد دشمنش به معصيت خداوند مشغول مىباشد او را يارى كند .\r\n35 - ربيع همكار منصور عباسى گويد : منصور به امام صادق عليه السّلام عرض كرد\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nحديثى از خود براى من بگو تا از آن پند بگيرم ، و مرا از ارتكاب گناهان باز دارد ، امام صادق عليه السّلام فرمود : حلم را از دست ندهيد كه آن ركن علم به شمار مىرود ، و هنگامى كه همه گونه قدرت دارى خودت را نگهدار .\r\nاگر هنگام قدرت و توانايى اعمال نفوذ كردى و حاكميت خود را نشان دادى مانند كسى خواهى بود كه بر دشمن پيروز شده و مىخواهد كينه‌ها را آشكار كند ، و خشم خود را با انتقام فرو نشاند ، و يا اينكه دوست مىدارد كه مردم قدرت او را بنگرند .\r\nبدان اگر گناه كارى را عقوبت كنى ، باز هم به اندازه عدالت كار نكرده‌اى ، در حالى كه چيزى معروف‌تر از عدل نيست ، حالتى كه انسان در آن شكرگزار باشد بهتر از حالتى است كه بايد در آن صبر كرد ، منصور گفت : موعظه‌ات خوب و مختصر بود .\r\n36 - عبد اللَّه بن زهير گويد : علاء بن حضرمى خدمت حضرت رسول صلى اللَّه عليه و آله آمد و عرض كرد : من خاندانى دارم كه به آنان نيكى مىكنم ، ولى آنها با من بد مىكنند و من از آنها ديدن مىنمايم ، ولى آنان با من قطع رابطه مىكنند .\r\nرسول اكرم صلى اللَّه عليه و آله اين آيات را خواند :  « ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ »  .\r\nعلاء بن حضرمى گفت : يا رسول اللَّه من در اين باره شعرى گفته‌ام كه مقصود را روشن‌تر از اين بيان مىكند ، رسول خدا فرمود : شما چه گفته‌اى ، علاء گفت : من چنين گفته‌ام .\r\n و حى ذوى الأضغان تسب قلوبهم * تحيتك العظمى فقد يرفع النغل\r\nفان أظهروا خيرا فجاز بمثله * و ان خنسوا عنك الحديث فلا تسل\r\nفان الذى يؤذيك منك سماعه * و ان الذى قالوا وراءك لم يقل \r\nرسول خدا صلى اللَّه عليه و آله فرمود : بعضى از شعرها حكمت‌آميز و مفيد هستند و پاره‌اى از سخنان سحرآميز مىباشند ، و اينك شعر تو هم زيبا هست ولى كتاب خداوند زيباتر است .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n37 - ابراهيم بن محمد از امام صادق عليه السّلام روايت مىكند كه رسول خدا صلى اللَّه عليه و آله فرمود : عيسى بن مريم به يحيى بن زكريا عليهم السّلام فرمودند هر گاه در باره‌ات چيزى گفتند و آن چيز در تو بود بدان كه گناهى ياد تو آورده‌اند و تو هم استغفار كن و اگر در تو نبود خداوند حسنه‌اى در نامه عملت مىنويسد .\r\n38 - معاذ بن مسلم گويد : امام صادق عليه السّلام فرمود : در برابر مشكلات صبر كن و ناملايمات را تحمل نما تو نمىتوانى معصيت‌كاران را مجازات كنى ، پس بهتر است خداوند را اطاعت كنى و صبر نمايى .\r\n39 - ثمالى از امام سجاد عليه السّلام روايت مىكند كه فرمود : دوست نمىدارم خود را خوار كنم و شتران سرخ مو داشته باشم ، محبوب‌ترين حالت براى من آن هنگامى است كه كسى به من ناسزا بگويد و من هم صبر كنم و از وى درگذرم .\r\n40 - عمرو بن ثابت از امام صادق عليه السّلام روايت مىكند كه على عليه السّلام فرمود : سه نفر نمىتوانند حق خود را از سه نفر بگيرند ، مرد شريف و آبرومند از مرد بىحيا و پررو ، مرد حليم و بردبار از سفيه و نادان ، و مرد نيكوكار از بدكار .\r\n41 - عبد اللَّه بن سنان گويد : امام صادق عليه السّلام فرمود : هر كس سه خصلت داشته باشد خداوند حور العين را به وى تزويج مىكند ، آنها عبارتند از خشم خود فرو بردن ، و صبر در جهاد و شهادت در راه خدا و مردى كه مال حرامى در اختيارش قرار گرفته و او از تصرف در آن خوددارى نمايد .\r\n42 - صالح بن ميثم گويد : امام صادق عليه السّلام فرمود : هر كس سه خصلت در آن باشد خصال ايمان را كامل گردانيده است ، كسى كه در برابر ظلم صبر كند و براى خداوند خشم خود را فرو نشاند ، اهل عفو و گذشت باشد ، اين افراد بدون حساب وارد بهشت مىگردند و براى افرادى مانند ربيعه و مضر شفاعت مىكنند .\r\n43 - على بن ابراهيم گويد : امام باقر عليه السّلام در تفسير آيه شريفه  وَ إِذا ما غَضِبُوا هُمْ يَغْفِرُونَ  فرمود : هر كس قدرتى برايش پيدا شد ولى از انتقام خوددارى كرد و گذشت نمود خداوند روز قيامت دل او را آرامش مىدهد ، و هر كس در هنگام خشم از انتقام خوددارى كرد پروردگار بدن او را بر آتش حرام مىنمايد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n44 - حسين بن زيد از امام صادق عليه السّلام روايت مىكند رسول خدا صلى اللَّه عليه و آله فرمود :\r\nهر كس سه خصلت در آن نباشد در نزد من و خداوند ارزش و اعتبارى ندارد ، گفته شد آنها چه هستند يا رسول اللَّه فرمود : حلمى كه جاهل را از وى دور كند ، خوى نيكى كه بتواند در ميان مردم زندگى نمايد ، و ورعى كه او را از معصيت خدا باز دارد .\r\n45 - هروى گويد : از امام رضا عليه السّلام شنيدم فرمود : خداوند به يكى از انبياء وحى فرستاد و فرمود : هر گاه صبح از خانه بيرون شدى نخستين چيزى كه از مقابلت ظاهر شد آن را بخور ، دومى را مخفى بدار ، سومى را هم بپذير ، چهارمى را مايوس نگردان ، و پنجمى را هم از وى فرار كن .\r\nپيامبر هنگامى كه صبح از خانه بر آمد در مقابل خود كوهى را مشاهده كرد ، و گفت : خداوند امر كرده من اين را بخورم او همچنين حيران و سرگردان كه با اين كوه بزرگ چه كند ، او با خود گفت : خداوند فرمان داده تا من او را بخورم و او بىجهت مرا تكليف به اين كار نكرده است او نزديك شد و او را مانند لقمه‌اى يافت و خورد و بسيار هم لذيذ بود .\r\nاز آنجا عبور كرد و در بين راه طشتى از طلا پيدا شد و او گفت : خداوند به من امر كرد اين را مخفى بدارم ، لذا آن طشت را در زمين دفن كرد و از آنجا گذشت ناگهان متوجه شد طشت از زير خاك بيرون شده است ، او گفت : من فرمان خداوند را در آن باره انجام دادم و به راه خود ادامه داد و رفت .\r\nاو به راه خود ادامه داد ناگهان از مقابل او پرنده‌اى ظاهر شد كه يك باز آن را مورد تعقيب قرار مىداد ، پرنده خود را به او نزديك و پيرامون او به حركت در آمد ، او گفت خداوند به من امر كرده اين را بگيرم ، لذا آستين خود را باز كرد و پرنده در آن جاى گرفت ، در اين هنگام باز رسيد و گفت : من چند روز است او را تعقيب مىكنم چرا از من گرفتى .\r\nپيامبر گفت : خداوند به من امر كرده اين را مايوس نكنم ران او را قطع كرد و به باز داد و از آنجا عبور كرد ، بعد از مدتى به مردارى رسيد كه بو گرفته و كرم‌ها\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nدر آن جاى گرفته بودند ، گفت : خداوند به من امر فرموده از اين فرار كنم و لذا از آنجا دور شد .\r\nاو هنگامى كه از سفر برگشت در خواب ديد به او مىگويند : تو دستورات ما را به كار گرفتى آيا مىدانى آنها چه بودند ، گفت خير ، گفتند : آن كوه علامت غضب بود ، هنگامى كه بنده‌اى غضب مىكند جز خودش را مشاهده نمىكند ، و از فرط غضب خود را فراموش مىسازد و مقام خود را نمىشناسد ولى هر گاه خودش را شناخت و غضب او فرو نشست مانند آن لقمه مىشود .\r\nاما آن طشت عمل صالح مىباشد اگر كسى بخواهد آن را مخفى بدارد ، خداوند آن را آشكار مىگرداند ، و پاداش صاحبش را در آخرت مىدهد ، اما آن پرنده مردى است كه تو را نصيحت مىكند و نصيحت او را قبول كن ، اما باز مردى است كه از تو حاجتى مىخواهد او را نااميد نكن ، و اما گوشت گنديده آن غيبت است از آن دورى كن .\r\n46 - ثمالى از امام باقر عليه السّلام روايت مىكند كه رسول خدا صلى اللَّه عليه و آله فرمود : هنگامى كه روز قيامت بر پا شود منادى ندا مىكند و همه صداى آن را مىشنوند ، او مىگويد اهل فضل كجا مىباشند در اين هنگام گروهى سر بلند مىكنند ، فرشتگان متوجه آنها مىشوند و مىگويند فضل شما چه بود .\r\nآنها مىگويند : در دنيا به ما بىاعتنائى مىكردند ما هم تحمل مىكرديم مردم ، به ما بدرفتارى مىنمودند ما هم از آنها در مىگذشتيم ، در اينجا بار ديگر منادى فرياد مىزند آنها درست مىگويند راه دهيد تا بدون حساب وارد بهشت شوند .\r\n47 - ابن صدقه از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nعفو و گذشت به صاحب خود عزت مىدهد ، اكنون عفو كنيد تا خداوند به شما عزت دهد .\r\n48 - على عليه السّلام در وصيت خود به امام حسن عليه السّلام فرمود : اى فرزند عقل دوست آدمى مىباشد و حلم وزير عقل است ، و نرمى و ملايمت به منزله پدر و صبر از بهترين لشكريان او مىباشد .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n49 - ابو قلابه گويد : رسول خدا صلى اللَّه عليه و آله فرمود : هر كس براى خدا خشم خود را فرو برد خداوند دل او را پر از ايمان مىكند هر كس از ظلمى بگذرد خدا عزت دنيا و آخرت به او مىدهد .\r\n50 - از على عليه السّلام سوءال شد كداميك از اخلاق آدمى قوىتر مىباشند ، فرمود : حلم سوءال شد حليم‌ترين مردم كدام است فرمود : آن كس كه غضب نكند .\r\n51 - محمد بن على از امام رضا عليه السّلام روايت مىكند كه رسول خدا صلى اللَّه عليه و آله فرمود :\r\nمكارم اخلاق را به كار گيريد كه خداوند مرا براى آن مبعوث گردانيد ، و يكى از مكارم اخلاق آن است كه از ظالم درگذريد ، و به محرومان چيزى بدهيد ، و با ارحام رفت و آمد كنيد و با كسانى كه با شما قطع رابطه كرده‌اند ارتباط برقرار سازيد .\r\n52 - مردى از امام رضا عليه السّلام روايت مىكند كه مامون به او گفت : آيا شما شعرى حفظ دارى ، امام فرمود : آرى من اشعار زيادى حفظ هستم ، مامون گفت :\r\nبهترين آنها را برايم بخوانيد ، امام رضا عليه السّلام فرمودند :\r\n اذا كان دونى من بليت بجهله * بيت لنفسى ان تقابل بالجهل\r\nو ان كان مثلى في محلى من النهى * اخذت بحلمى كى اجل عن المثل\r\nو ان كنت ادنى منه في الفضل و الحجى * عرفت له حق التقدم و الفضل \r\nمامون گفت : چه اندازه اين شعر زيبا مىباشد ، گوينده آن كيست امام عليه السّلام فرمود : بعضى از جوانان ما آن را سروده‌اند .\r\n53 - ثمالى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nشايسته‌ترين افراد براى عفو آنهايى مىباشند كه تواناى انتقام در آنها هست و استوارترين مردم هم كسى است كه خشم خود را فرو برد .\r\n54 - حسن بن فضال از امام رضا عليه السّلام روايت مىكند كه در تفسير آيه شريفه  فَاصْفَحِ الصَّفْحَ  فرمود : يعنى عفو بدون منت .\r\n55 - عبد العظيم حسنى از امام هادى عليه السّلام روايت مىكند كه فرمود : موسى بن عمران عليه السّلام در مناجات خود با خداوند گفت : بار خدايا كسى كه در برابر آزار و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاذيت مردم صبر كند چه پاداشى ميدهى ، گفت : او را در سختيهاى قيامت كمك مىكنم .\r\n56 - على عليه السّلام فرمود : با دشمنت مصافحه كن اگر چه از آن خوشش نيايد ، زيرا خداوند به آن امر كرده است و در قرآن مجيد فرموده  « ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ »  .\r\nبعد از آن فرمود : تو توانائى ندارى دشمنت را مجازات كنى و بهتر است از خدا اطاعت نمائى و از وى درگذرى و پاداش زيادى ببرى و براى تو همين بس كه دشمن خود را به معصيت خداوند مشغول بنگرى .\r\n57 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : هر كس سه چيز در او نباشد عملش استقرار پيدا نخواهد كرد ، ورعى كه او را از گناهان و نافرمانىهاى خداوند باز دارد ، و خلقى كه بوسيله آن با مردم مدارا كند ، و حلمى كه جهالت افراد نادان را از خود دور سازد .\r\n58 - امام صادق عليه السّلام فرمود : حلم چراغى است كه راه آدميان را روشن مىكند و آنها را به طرف خداوند هدايت مىنمايد ، افراد حليم مورد تاييد خداوند مىباشند ، و از انوار توحيد راهنمائى مىگيرند ، حلم بر پنج بخش دور مىزند .\r\nنخست اينكه عزيزى در اثر حلم ذلت پيدا كند ، و يا راست گوئى كه در اثر حلم متهم شود ، يا مردم را به طرف حقى دعوت كند و مردم او را سبك بشمارند ، و يا اينكه بدون گناه مورد آزار و اذيت قرار گيرد ، و يا حق خود را طلب كند ولى با او مخالفت كنند .\r\nاگر در تمام اينها صبر كردى و حلم خود را از دست ندادى حق حلم را بجاى آورده‌اى ، هنگام روبرو شدن با سفيه از وى كناره‌گيرى كن و با او سخن نگو ، تا مردم از تو حمايت كنند ، زيرا هر كس با سفيه گفتگو كند مانند آن است كه هيزم را كنار آتش بگذارد .\r\nرسول خدا صلى اللَّه عليه و آله فرمود : مثل مؤمن مانند زمين مىباشد ، مردم از آن سود مىبرند ولى روى آن پا مىگذارند ، هر كس در مقابل تجاوز مردم صبر نكند به\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nخوشنودى خدا نخواهد رسيد ، زيرا رضايت خداوند با جفاء مردم آميخته است .\r\nگويند مردى به احنف بن قيس گفت : من تو را در نظر دارم ، او هم گفت : من هم از شما روى بر مىگردانم .\r\nرسول اكرم صلى اللَّه عليه و آله فرمود : من به پيامبرى مبعوث شدم تا مركزى براى حلم و معدنى براى علم و جايى براى صبر باشم .\r\n59 - امام صادق عليه السّلام فرمود : عفو در هنگام قدرت از سنت‌هاى پيامبران و پرهيزگاران مىباشد ، حقيقت عفو آن است كه از رفيقت درگذرى و چيزى را ظاهر نكنى ، و سخن نارواى او را فراموش نمائى و از اصل قضيه در باطن خود چيزى نگه ندارى ، و بر احسان خود به آن بيفزايى .\r\nكسى به اين مقام نخواهد رسيد مگر اينكه خداوند از او در گذشته باشد و گناهان گذشته و آينده او را مورد رحمت قرار داده باشد و او را به كرامت خود زينت بخشد ، از انوار خود بر او بپوشاند .\r\nعفو و غفران دو صفت از صفات خداوند هستند ، كه آنها را در ميان بندگان خود به وديعت نهاده است تا مردم به اخلاق خداوند متخلق گردند و خداوند فرموده است :  « وَ لْيَعْفُوا وَ لْيَصْفَحُوا أَ لا تُحِبُّونَ أَنْ يَغْفِرَ اللَّهُ لَكُمْ وَ اللَّهُ غَفُورٌ رَحِيمٌ »  .\r\nيعنى آنها بايد درگذرند و از گناهان چشم‌پوشى كنند ، مگر شما دوست نمىداريد خداوند شما را رحمت كند ، خداوند آمرزنده و مهربان است ، اينك هر كس از انسانى مانند خود عفو نكند چگونه اميدوار است كه خداوند جبار از او درگذرد .\r\nرسول اكرم صلى اللَّه عليه و آله فرمودند : خداوند متعال او را امر كرده است تا با كسانى كه با او قطع رابطه كرده‌اند ارتباط برقرار كند ، و يا از كسانى كه به او ظلم كرده‌اند درگذرد ، و يا آنهايى كه او را محروم كرده‌اند مورد لطف قرار دهد ، و يا به كسانى كه به او بد كرده‌اند نيكى نمايد ، و خدا به ما امر كرده كه از رسول متابعت كنيم :  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  عفو يكى از اسرار خداوندى است كه در باطن خواص خود قرار مىدهد ،\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nرسول خدا صلى اللَّه عليه و آله فرمود : آيا يكى از شما مىتواند مانند ابو ضمضم باشد ، گفتند : يا رسول الله ابو ضمضم چيست ؟ فرمود او مردى بود قبل از شما زندگى مىكرد ، و هنگام صبح مىگفت : بار خدايا من آبروى خود را در اختيار همه مىگذارم .\r\n60 - ابو خالد كابلى گويد : امام سجاد عليه السّلام فرمود : من آرزو مىكردم كه به من اجازه مىدادند تا سه موضوع را به مردم برسانم و بعد از آن هر چه خداوند اراده مىكرد انجام مىشد و بعد اشاره به سينهء خود كردند ، و بعد فرمود : اما خداوند خواسته است كه ما صبر داشته باشيم و سخن نگوييم .\r\nبعد از اين حضرت امام زين العابدين عليه السّلام اين آيه شريفه را تلاوت كردند  « وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ »  .\r\nيعنى اى مسلمانان شما از اهل كتاب يهود و نصارى و از مشركين و بت پرستان آزار و اذيت‌هاى زيادى خواهيد ديد شما در اين هنگام صبر كنيد و پرهيزكارى پيشه نمائيد و تصميم خود را از دست ندهيد ، و بعد از آن امام عليه السّلام دست خود را بلند كردند و بر سينه خويش نهادند .\r\n61 - جابر گويد : امير المؤمنين عليه السّلام شنيدند مردى قنبر را فحش مىدهد و او هم در نظر گرفته او را ناسزا بگويد ، امير المؤمنين به قنبر فرمودند از او درگذر و به او اعتناء نكن تا خداوند را راضى كنى و شيطان را به خشم آورى و دشمنت را مورد عقاب قرار دهى . به خداوند سوگند همان خدايى كه دانه را شكافت و مردم را خلق كرد ، هيچ مؤمنى خدا را به اندازه حلم راضى نمىكند ، و شيطان را به مانند سكوت خشمگين نمىسازد دشمن را با سكوت و درگذشت مىتوان عقوبت كرد ، و اين از همه چيز براى او گران‌تر تمام مىشود .\r\n62 - ابن فضال گويد : امام ابو الحسن عليه السّلام فرمود : هر گاه دو گروه به هم رسيدند آن گروه كه بيشتر اهل عفو و گذشت هستند يارى مىشوند و خداوند به آنها نصرت مىدهد .\r\n63 - معاوية بن عمار گويد : امام صادق عليه السّلام فرمود : در مدينه مردى زندگى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nمىكرد كه اوقات خود را به بطالت مىگذرانيد ، و مردم را مىخندانيد ، يكى از روزها متوجه مردم شد و گفت : اين مرد يعنى امام سجاد مرا بىتاب كرده و هر چه كوشش مىكنم او خنده نمىكند ، ولى كارى مىكنم كه او را هم به خنده بياورم .\r\nيكى از روزها امام سجاد عليه السّلام با دو تن از غلامان خود از جايى عبور مىكردند آن مرد بطال و بذله‌گو نزديك آمد و عباى آن حضرت را از دوشش گرفت و رفت ، غلامان امام رفتند و عبا را از وى گرفتند و بدوش آن جناب انداختند .\r\nامام عليه السّلام همچنان كه سرش پايين بود فرمود : قضيه چه بود ، گفتند : مردى در مدينه هست كه مردم را مىخنداند و از آنها چيزى مىگيرد و مىخورد ، امام به غلامان خود گفت به او بگوييد واى بر تو خداوند روزى دارد كه بطالان در آن زيان مىكنند .\r\n64 - عبد العزيز جنابذى گويد : موسى بن جعفر عليهما السّلام فرزندان خود را جمع كرد و به آنها فرمود : اى فرزندان من شما را وصيتى مىكنم به آن گوش فرا دهيد ، اگر كسى نزد شما آمد و در گوش شما سخنى گفت و شما را ناراحت كرد و بعد متوجه گوش ديگر شد و عذر خواست شما عذر او را قبول كنيد .\r\n65 - رسول اكرم صلى اللَّه عليه و آله فرمود : هر كس غضب خود را فرو نشاند در حالى كه توانايى دارد انتقام بگيرد ، خداوند روز قيامت او را حاضر مىكند و به او مىگويد :\r\nهر يك از حوريان را كه مىخواهى انتخاب كن .\r\nعلى عليه السّلام فرمود : نخستين پاداشى كه حليم و بردبار مىبيند آن است كه مردم او را در برابر نادان حمايت مىكنند .\r\nدر حديث آمده كه روز قيامت منادى ندا مىكند هر كس در نزد خداوند مزدى دارد وارد بهشت شود ، گفته مىشود آنها چه افرادى مىباشند ، مىگويند :\r\nآنها كسانى مىباشند كه از لغزشهاى مردم مىگذشتند و اهل عفو و اغماض بودند ، اينك بدون حساب وارد بهشت شوند .\r\nرسول اكرم صلى اللَّه عليه و آله فرمود : هر كس خشم خود را فرو نشانيد در حالى كه مىتوانست از طرف انتقام بگيرد ، خداوند دل او را پر از ايمان و آرامش مىكند و\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nهر كس به خاطر تواضع از لباس زيبا چشم بپوشد خداوند روز قيامت او را لباس كرامت خواهد بپوشانيد .\r\n66 - نعمانى در تفسير خود از على عليه السّلام روايت مىكند كه فرمود : يكى از جاهايى كه بندگان رخصت دارند كه انجام بدهند عقوبت ظالم مىباشد مظلوم مىتواند ظالم را مجازات كند و يا از وى درگذرد .\r\nخداوند متعال در قرآن مجيد مىفرمايد :  جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ  پاداش هر گناهى مانند خودش مىباشد ، ولى اگر كسى عفو كرد و اصلاح نمود اجرش با خداوند است و مظلوم در اينجا مختار مىباشد .\r\n67 - امام رضا عليه السّلام فرمود : هر كس در برابر آنچه بر او وارد مىگردد صبر كند او را حليم مىگويند و لقمان فرمود : دشمن حليم بهتر از دوست نادان مىباشد ، لقمان گفت : سه نفر فقط در سه جا شناخته مىكردند ، حليم در هنگام غضب ، شجاع در وقت جنگ برادرى در هنگام احتياج .\r\n68 - حسين بن عبد اللَّه گويد : امام صادق عليه السّلام فرمود : هر كس اعتبار مردم را نگهدارد خداوند روز قيامت از لغزشهاى او در مىگذرد ، و هر كس از آزار مردم خوددارى كند خداوند روز قيامت او را از عذاب حفظ مىكند .\r\n69 - احمد بن عيسى گويد : امام صادق عليه السّلام فرمود : شخصى محتاج نزد من مىآيد و من زود حاجت او را بر مىآورم زيرا مىترسم او بىنياز گردد و من نتوانم حاجت او را بر آورم ، و او از دست من خارج شود .\r\nآگاه باشيد خويىهاى دنيا و آخرت ، در سه حرف از كتاب خداوند جمع شده‌اند و آن اين است  « خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ »  تفسير آن اين است با كسانى كه با تو قطع رابطه كرده‌اند ارتباط برقرار كن ، و از كسانى كه به تو ظلم كرده‌اند در گذر ، و به كسانى كه تو را محروم نموده‌اند برس .\r\n70 - على عليه السّلام فرموده : بهترين خوىهاى نيك غفلت از آن چيزى است كه مىدانى .\r\n71 - امير المؤمنين سلام اللَّه عليه فرمود : سزاوارترين مردم به عفو كسى\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمىباشد كه توانائى بر عقوبت دارد .\r\nفرمودند : تحمل و خوددارى عيب‌ها را مىپوشاند .\r\nفرمودند : هر گاه بر دشمنت پيروز شدى عفو از او را براى شكرگزارى از پيروزى قرار بده .\r\nفرمود : با احسان و نيكى به برادرت او را نكوهش كن ، و شر او را با محبت و دادن نعمت از خود دور گردان .\r\nفرمود : من در چه هنگامى خشم خود را خاموش كنم و دلم را آرام سازم ، آيا وقتى كه از انتقام عاجز مىباشم كه مىگويند بايد صبر كنى ، و يا هنگامى كه توانايى دارم كه مىگويند بايد درگذرى .\r\nفرمودند : نخستين عوضى كه حليم از حلم خود مىگيرد آن است كه مردم از وى طرفدارى مىكنند و جاهل را نكوهش مىنمايند .\r\nفرمودند : اگر نمىتوانى حليم باشى خود را به حليم بودن عادت بده زيرا هر كس خود را به گروهى تشبيه كند از آنها شمرده مىگردد .\r\nفرمودند : حلم خود يك عشيره مىباشد .\r\nفرمودند : حلم پوششى است كه آدميان را مىپوشاند ، عقل شمشيرى است كه مىبرد ، اينك اخلاق خود را به حلم بپوشان و هواى نفس را با عقل بكش .\r\nفرمودند : حلم و آرامش با هم همزاد مىباشند كه از آنها علو همت متولد مىگردد .\r\n72 - لقمان گفت : هر كس خشم خود را فرو ننشاند ، دشمن به او شماتت مىكند .\r\n73 - على عليه السّلام فرمود : حلم طبيعت برترى است .\r\nعلى عليه السّلام فرمود : هر كس در برابر دشمن بردبار بود بر او پيروز مىگردد .\r\nفرمود : شدت غضب سخن را تغيير مىدهد و زبان را قطع مىكند ، و فهم را از آدمى مىگيرد .\r\nفرمود : عزتى بالاتر از حلم نيست ، و حسبى سودمندتر از ادب نمىباشد ، و\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nنسبى پايين‌تر از غضب نخواهد بود .\r\n\r\n94 در فقر و فقراء\r\n1 - اصبغ گويد : خدمت على عليه السّلام بودم كه مردى آمد و گفت : يا امير المؤمنين به خداوند سوگند من شما را دوست مىدارم فرمودند : راست مىگوئى ، سرشت ما در جاى محفوظ است و خداوند از صلب آدم از آن پيمان گرفته است .\r\nاكنون كه مرا دوست مىدارى بايد خود را براى فقر آماده كنى و جامه فقر در بر نمايى من از رسول خدا صلى اللَّه عليه و آله شنيدم فرمود : اى على : فقر به دوستانت سريع‌تر از رسيدن سيل به بستر رودخانه مىرسد .\r\n2 - بكر ارقط گويد : مردى خدمت حضرت صادق عليه السّلام رسيد و گفت : خداوند شما را سلامت بدارد مردى هستم كه شما را دوست مىدارم و به شما دل بسته‌ام و اينك حاجت سختى برايم پيش آمده است ، من براى رفع نياز خود به طرف خويشاوندانم رفتم ولى آنها مرا نااميد كردند و خواسته‌ام را انجام ندادند .\r\nامام عليه السّلام فرمود : آنچه را كه خداوند به شما داده بهتر است از آنچه از شما گرفته است ، عرض كردم قربانت گردم دعا كنيد تا خداوند مرا از بندگانش بىنياز كند ، فرمود : خداوند روزىها را قسمت كرده و در افرادى كه خواسته گذاشته است ، ولى شما از خداوند بخواهيد كه شما را به افراد پست نيازمند نگرداند .\r\n3 - يكى از راويان گويد : امام صادق عليه السّلام فرمودند : فقر مرگ سرخ است ، راوى گويد : عرض كردم : فقر از دينار و درهم است ، فرمودند خير از وام .\r\n4 - ابن ابى يعفور گويد : امام صادق عليه السّلام فرمودند : فقراء مؤمن در بهشت گردش مىكنند و قبل از چهل سال از اغنياء وارد بهشت مىگردند مثل اينها مانند آن دو كشتى مىباشد كه از جلو مامور ماليات مىگذرد ، او به يك كشتى نگاه مىكند و هنگامى كه چيزى در آن نديد او را رها مىكند ولى كشتى دومى را به\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nخاطر داشتن مال زياد نگه مىدارد .\r\n5 - سعدان گويد : امام صادق عليه السّلام فرمود : مصيبت‌ها عطاهاى خداوند مىباشند و فقر هم در نزد خداوند محفوظ است و به هر كسى مىخواهد مىدهد .\r\n6 - برقى در يك حديث مرفوع از امام صادق عليه السّلام روايت مىكند كه رسول خدا صلى اللَّه عليه و آله فرمود : اى على خداوند فقر را در نزد بندگان خود به امانت نهاده ، هر كس آن را مخفى بدارد خداوند پاداش روزه‌دار نمازگزار در شب را به او مىدهد .\r\nاما هر كس فقر خود را آشكار كند و به مردم بازگو نمايد و اگر از كسى حاجتى طلب كند و او قدرت داشته باشد ولى از بر آوردن حاجت او خوددارى نمايد مانند اين است كه او را كشته باشد ، مقصود اين نيست كه او را با شمشير و يا نيزه كشته باشد ، بلكه زخمى در دل او پديد مىآيد و او را مىكشد .\r\n7 - مفضل گويد : امام صادق عليه السّلام فرمود : هر كس بر ايمانش افزوده گردد فقر و نياز او هم زياد مىگردد ، و در زندگى گرفتار سختى مىشود راوى در حديث ديگرى از امام صادق عليه السّلام روايت مىكند كه فرمود : اگر تضرع و دعاء مؤمنان نبود خداوند مؤمنان را به زندگى تنگى مبتلا مىكرد .\r\n8 - يكى از راويان گويد : امام صادق عليه السّلام فرمود : خداوند به بنده‌اى مالى ميدهد براى اينكه از او عبرت بگيرند ، و اگر از كسى منع مىكند براى اينكه او را بيازمايد .\r\n9 - ادريس بن عبد اللَّه از امام صادق عليه السّلام روايت مىكند كه رسول خدا صلى اللَّه عليه و آله فرمودند اى على حاجت امانت خداوند در نزد مخلوقات او مىباشد ، هر كس آن را مخفى بدارد خداوند پاداش نمازگزار را به او مىدهد .\r\nاما هر كس حاجت خود را فاش سازد و به كسى كه توانايى دارد نياز او را بر آورد اظهار كند ، ولى او با همه توانش حاجت او را روا نمىكند مانند اين است كه او را كشته باشد و اين كشتن با شمشير و نيزه نيست بلكه در دل او زخمى پيدا مىشود و او را مىكشد .\r\n10 - يكى از راويان از امام صادق عليه السّلام روايت مىكند كه فرمودند : شيعيان\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nخالص ما در دولت باطل فقط به اندازه سد رمق سهم دارند ، شما اگر به شرق عالم و يا به غرب آن برويد بيش از نياز روزانه نمىتوانيد بدست بياوريد .\r\n11 - سعدان گويد : امام صادق عليه السّلام فرمودند : خداوند متعال روز قيامت به طرف فقراء مؤمنان توجه مىكند و مثل كسى كه از آنها عذرخواهى مىكند مىگويد : سوگند به عزت و جلال خودم من شما را در دنيا فقير نكردم كه تا خوار گرديد ، و يا مىخواستم شما را سبك نمايم ، اكنون جبران فقر شما را در دنيا مىكنم و اكنون هر كس در دنيا به شما كمك كرده او را وارد بهشت سازيد .\r\nدر اين هنگام مردى از آنها مىگويد : بار خدايا اهل دنيا اموال زيادى بدست آوردند و نفائس را جمع كردند ، آنها با زنان ازدواج نمودند و لباسهاى نرم در بر كردند ، و غذاهاى گوناگون خوردند و در خانه‌ها سكونت اختيار نمودند و بر اسب‌هاى راهوار و مراكب مخصوص سوار شدند .\r\nبار خدايا اكنون همان گونه كه در دنيا به آنها از اين مواهب عطا كردى به ما هم در اين جا مرحمت كن در اين هنگام خداوند مىفرمايد ، اينك به شما و كسانى كه مانند شما هستند به اندازه‌اى خواهم داد كه هفتاد برابر آنهايى باشد كه در دنيا به اهل دنيا داده‌ام .\r\n12 - در يك حديث مرفوع از امام صادق عليه السّلام روايت شده كه فرمود : در فرزندان آدم مؤمنان همواره فقير هستند و كافران پيوسته توانگر مىباشند ، و از اين جهت ابراهيم عليه السّلام فرمود بار خدايا ما را در برابر كافران آزمايش نكن ، و خداوند در هر يك از آن دو گروه اموال و احتياجاتى نهاده است ، گروهى را ثروت داده و گروهى را هم محتاج كرده است .\r\n13 - يكى از راويان گويد : امام صادق عليه السّلام فرمود : مرد توانگرى خدمت حضرت رسول صلى اللَّه عليه و آله آمد و در كنار آن جناب نشست در اين هنگام مرد فقيرى آمد در كنار آن مرد توانگر خوش لباس قرار گرفت .\r\nمرد مال‌دار هنگامى كه مشاهده كرد آن مرد فقير پهلويش قرار گرفت خود را به كنارى كشيد و لباس خود را از او دور كرده رسول اكرم صلى اللَّه عليه و آله فرمود : آيا ترسيدى\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاز فقر او چيزى به تو برسد كه خود را از او كنار مىكشى و فاصله مىگيرى .\r\nمرد توانگر گفت : خير رسول اكرم فرمود : آيا مىترسى كه از مالت چيزى به او برسد ، گفت خير اين هم نيست ، فرمود : ترسيدى لباست كثيف شود ، گفت : خير ، فرمود : پس چرا هنگامى كه او در كنارت قرار گرفت ناراحت شدى و خود را جمع كردى .\r\nآن مرد عرض كرد يا رسول اللَّه من همنشينى دارم كه هر زيبا را در نظرم زشت جلوه مىدهد ، و هر زشتى را زيبا مىكند ، و اينك نصف دارايى خود را به او مىدهم ، رسول خدا به آن مرد فقير گفت : قبول مىكنى ، گفت : خير نمىگيرم ، آن مرد گفت : چرا ؟ گفت : براى اينكه نمىخواهم مانند شما باشم و به ديگران تكبر نمايم .\r\n14 - حفص بن غياث گويد : امام صادق عليه السّلام فرمود : خداوند در مناجات خود به موسى عليه السّلام فرمود : اى موسى : هر گاه مشاهده كردى كه فقر به طرف تو مىآيد به او خوش آمد بگو كه فقر از شعار بندگان صالح مىباشد ، و هر گاه ديدى كه مال به طرفت مىآيد بدان آن گناهى است كه به آن عقوبت خواهى شد .\r\n15 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nخوشا به حال نيازمندانى كه صبر مىكنند ، و آنها كسانى هستند كه ملكوت آسمانها و زمين را مشاهده مىكنند .\r\n16 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود : اى گروه نيازمندان خوشا به حال شما ، اكنون خوش حالى كنيد و دل خود را از خوشنودى خدا آگاه كنيد ، خداوند در برابر فقر به شما پاداش مىدهد ، و اگر صبر نكنيد پاداشى نخواهيد داشت .\r\n17 - محمد بن مسلم از امام باقر عليه السّلام روايت مىكند كه فرمودند : هنگامى كه روز قيامت بر پا شود منادى از طرف خداوند ندا مىكند كه فقراء كجا مىباشند ، در اين هنگام گروه زيادى سر بلند مىكنند ، خداوند مىفرمايد : اى بندگان من آنها هم پاسخ مىدهند لبيك .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nپروردگار خطاب به آنان مىفرمايد : من شما را از اين جهت فقير نكردم كه شما در نزد من حقير هستيد و يا مورد اعتنا نمىباشيد ، ولى من شما را براى اين چنين روزى برگزيدم اينك در چهره مردم بنگريد هر كس از آنها به شما به خاطر من كمكى كرده او را وارد بهشت سازيد .\r\n18 - مفضل گويد : امام صادق عليه السّلام فرمود : اگر شيعيان به خاطر دعا و اصرارشان نبود خداوند آنها را به حالت سخت‌تر از امروز دچار مىكرد .\r\n19 - محمد بن حسين خزاز گويد : امام صادق عليه السّلام فرمود : اى محمد آيا وارد بازار مىشوى ، آيا مشاهده مىكنى ميوه در آنجا فروخته مىشود ، گويد : عرض كردم آرى فرمودند : هر گاه وارد بازار شدى و توانايى نداشتى چيزى بخرى خداوند در برابر هر خريدى كه نتوانستى انجام دهى به شما يك حسنه مىدهد .\r\n20 - مفضل بن عمر گويد : امام صادق عليه السّلام فرمود : خداوند متعال از بندهء مؤمن خود عذرخواهى مىكند همان گونه كه برادرى از برادرش عذرخواهى مىنمايد ، پروردگار مىفرمايد به عزت و جلال خودم سوگند تو را از اين جهت نيازمند نكردم تا خوار شوى .\r\nاكنون اين پرده طبيعت را از جلو بردار تا بنگرى برايت چه چيزهايى آماده كرده‌ام ، امام عليه السّلام فرمود : او در اين هنگام ديدگان خود را بالا مىگيرد و چيزهايى را مشاهده مىكند و مىگويد : بار خدايا من در دنيا زيانى نكرده‌ام و اكنون عوض آن را ديدم .\r\n21 - هشام بن حكم گويد : امام صادق عليه السّلام فرمود : هنگامى كه قيامت بر پا شود گروهى بر مىخيزند و خود را به در بهشت مىرسانند ، و در مىزنند ، به آنها گفته مىشود : شما چه كسانى هستيد و چه مىخواهيد آنها مىگويند : ما فقراء و نيازمندان هستيم كه اينجا آمده‌ايم ، به آنها مىگويند شما چرا قبل از حساب و ميزان به اينجا آمده‌ايد ، مىگويند شما چيزى به ما نداديد تا از ما حساب بكشيد ، در اينجا خداوند مىفرمايد آنها راست مىگويند راه دهيد تا وارد شوند .\r\n22 - مبارك گويد : از ابو الحسن موسى عليه السّلام شنيدم مىفرمود خداوند متعال\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمىفرمايد : من كسى را به خاطر شرافت و احترامى كه در نزد من دارد توانگر نكرده‌ام ، و يا كسى را به جهت اينكه خوارش سازم فقير نكرده‌ام ، من توانگران را به مستمندان آزمايش مىكنم ، و اگر فقراء نبودند توانگران وارد بهشت نمىشدند .\r\n23 - اسحاق بن عمار و مفضل بن عمر گويند : امام صادق عليه السّلام فرمود :\r\nتوانگران شيعيان ما امينان نيازمندان آنها مىباشند ، اكنون حق ما را در باره آنها نگهداريد تا خداوند شما را حفظ كند .\r\n24 - هشام بن سالم گويد : امام صادق عليه السّلام فرمود : على عليه السّلام فرمودند : فقر براى مؤمنان از گردنبند زيبائى كه بر سينه اسب‌ها مىآويزند زيباتر است .\r\n25 - هشام بن سالم گويد : امام صادق عليه السّلام فرمود : فقر نزديك است آدمى را كافر كند ، و حسد هم نزديك است كه بر مقدرات پيروز شود .\r\n26 - موسى بن بكر از ابو الحسن اول عليه السّلام روايت مىكند كه رسول خدا صلى اللَّه عليه و آله فرمود : به فقراء شيعيان على و خاندانش بىاعتنايى نكنيد ، زيرا مردى از آنها به اندازه ربيعه و مضر شفاعت مىكند .\r\n27 - اسحاق بن عمار گويد : امام صادق عليه السّلام فرمود : هر گاه روز قيامت بر پا شود و بندهء مؤمن كه هر دو اهل بهشت مىباشند براى حساب حاضر مىشوند ، يكى از آنها در دنيا فقير و ديگرى غنى بوده‌اند فقير مىگويد : بار خدايا چرا مرا در اينجا حاضر كرده‌اند كه در دنيا ولايت و حكومتى نداشتم تا ظلم كنم و يا عدالت كرده باشم .\r\nخداوندا من كه مالى نداشتم تا حق آن را بدهم و يا از دادن حق خوددارى كنم ، روزى من در دنيا فقط به اندازه خرجم بود و مىدانى كه براى من چه مقدر كرده بودى و زندگى من چگونه بود ، خداوند متعال در اين هنگام مىفرمايد بنده من راست مىگويد راه او را باز كنيد تا داخل بهشت گردد .\r\nاما مرد توانگر براى حساب باقى مىماند و بايد همه حساب‌هاى خود را پس دهد ، او به اندازه‌اى عرق مىكند كه اگر چهل شتر از عرق او بخورند سير مىگردند ، و بعد از مدتى معطلى و گفتگو به او اجازه مىدهند تا وارد بهشت گردد ،\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمرد فقير كه قبلا وارد بهشت شده بود مىگويد : رفيق چرا دير كردى و آمدنت طول كشيد .\r\nمرد توانگر مىگويد : حساب من طول كشيد ، از من مرتب سوءال مىكردند ، و سؤالات پشت سر هم بود ، از جايى رد مىشدم ولى در جايى ديگر مورد سوءال قرار مىگرفتم ، تا آنگاه كه خداوند مرا رحمت كرد و در زمره توبه‌كنندگان در آمدم ، پرسيد شما كه هستيد گفت : من همان فقيرى هستم كه چند لحظه پيش با شما بودم ، گفت : آرى بهشت رنگ تو را عوض كرده است .\r\n28 - ابو هريره گويد : رسول خدا صلى اللَّه عليه و آله فرمود : چه بسا افرادى كه غبارآلود و پژمرده هستند و جامه‌هاى كهنه در بردارند و براى معاش در خانه‌ها را مىكوبند ، اگر خداوند را قسم دهند و چيزى بخواهند خداوند خواسته‌هاى آنها را اجابت مىكند .\r\n29 - در مناهى رسول خدا صلى اللَّه عليه و آله وارد شده كه آن جناب فرمودند : آگاه باشيد هر كس به فقير مسلمانى بىاعتنايى كند حقوق خداوند را سبك شمرده است ، و خداوند هم روز قيامت او را سبك مىكند ، مگر اينكه توبه كند ، رسول خدا صلى اللَّه عليه و آله فرمود : هر كس فقير مسلمانى را احترام كند خداوند در روز قيامت از او خوشنود مىشود .\r\n30 - فضل بن كثير از امام رضا عليه السّلام روايت مىكند كه فرمود : هر كس فقير مسلمانى را مشاهده كند و در سلام بين او و توانگرى فرق بگذارد خداوند روز قيامت بر او خشم خواهد گرفت .\r\n31 - على بن ابراهيم در تفسير خود در ذيل آيه شريفه  « وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ »  گفت :\r\nسبب نزول اين آيه شريفه آن است كه گروهى از فقراء مؤمنان در مدينه زندگى مىكردند و آنها را اصحاب صفه مىگفتند ، رسول خدا صلى اللَّه عليه و آله به آنها دستور داده بودند در صفه‌اى گرد هم آيند .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nرسول خدا صلى اللَّه عليه و آله خودش از آنها سرپرستى مىكرد و گاهى براى آنها غذا مىآورد و آنها به محضر آن جناب رفت و آمد مىكردند ، رسول اكرم با آنها مىنشست و به سخن گفتن مشغول مىشد و با آنها انس مىگرفت .\r\nگاهى بعضى از اصحاب كه از توانگران و افراد مرفه بودند نزد حضرت رسول مىآمدند و هنگامى كه مىديدند پيامبر خدا با آنها سخن مىگويد ناراحت مىشدند و زبان به اعتراض مىگشودند كه چرا رسول خدا آنها را از خود دور نمىكند .\r\nيكى از روزها مردى از انصار نزد رسول آمد و مشاهده كرد مردى از اصحاب صفه در خدمت آن حضرت نشسته است ، آن مرد فقير خود را به پيامبر چسبانيده و رسول خدا نيز با او مشغول صحبت مىباشد .\r\nمرد انصارى از آنها فاصله گرفت و در كنارى نشست ، رسول اكرم صلى اللَّه عليه و آله به آن مرد فرمودند نزديك بياييد ، ولى او همچنان در جاى خود مستقر بود ، در اين هنگام پيامبر خدا به آن مرد انصارى فرمود : شايد مىترسى پهلويت به اين فقير بچسبد .\r\nآن مرد گفت : اينها را از خود دور گردان ، در اين هنگام اين آيه نازل شد  « وَ لا تَطْرُدِ الَّذِينَ يَدْعُونَ رَبَّهُمْ »  تا آخر و بعد فرمود :  وَ كَذلِكَ فَتَنَّا بَعْضَهُمْ بِبَعْضٍ  ، يعنى ما توانگران را به وسيله مال آزمايش كرديم تا بنگريم با فقراء چه خواهند كرد .\r\nاغنياء چگونه واجبات خداوند را از اموال خود بيرون مىكنند و به فقراء مىدهند و ما فقرا را نيز آزمايش كرديم كه آنها چگونه صبر مىكنند و چشم خود را به اموال اغنياء نمىدوزند و آنها مىگويند :  « أَ هؤُلاءِ مَنَّ اللَّهُ عَلَيْهِمْ مِنْ بَيْنِنا أَ لَيْسَ اللَّهُ بِأَعْلَمَ بِالشَّاكِرِينَ »  .\r\n32 - محمود بن لبيد گويد : رسول خدا صلى اللَّه عليه و آله فرمود : فرزند آدم از دو چيز كراهت دارد ، يكى مرگ در صورتى كه مرگ براى مؤمن آسايش مىباشد و او را از فتنه و آزمايش حفظ مىكند ، و از كمى مال هم ناراحت است در صورتى كه مال كم او را در وقت حساب معطل نمىكند .\r\n33 - حضرت سجاد عليه السّلام روايت مىكند كه امير المؤمنين عليه السّلام فرمود : دو چيز\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمردم را هلاك مىسازند ، ترس از فقر و دنبال فخر و مباهات رفتن .\r\n34 - رسول خدا صلى اللَّه عليه و آله به على عليه السّلام فرمودند : يا على چهار چيز كمر ما را مىشكنند ، امامى كه خدا را معصيت مىكند ولى مردم از او اطاعت مىكنند ، زنى كه شوهرش او را حفظ مىنمايد ولى او به شوهر خيانت مىكند ، فقرى كه جبران نمىپذيرد ، و همسايه بد .\r\n35 - عقرقوفى گويد : خدمت امام صادق عليه السّلام عرض كردم از ابو ذر رحمة اللَّه عليه روايت مىكنند كه فرموده : سه چيز را مردم دوست نمىدارند ولى من آنها را دوست مىدارم ، من مرگ ، فقر و گرفتارى را دوست مىدارم .\r\nامام عليه السّلام فرمود : اين چنين نيست كه مردم نقل مىكنند ، مقصود ابو ذر اين است كه مرگ در طاعت خداوند نزد من محبوب‌تر از زندگى در معصيت خداوند است ، و فقر در طاعت خداوند محبوب‌تر از توانگرى در معصيت خداوند مىباشد ، و گرفتارى در طاعت خدا محبوب‌تر از تندرستى و سلامتى در معصيت خدا مىباشد .\r\n36 - احمد بن مبارك گويد : مردى خدمت حضرت صادق عليه السّلام عرض كرد روايت مىكنند كه مردى به على عليه السّلام گفت : من شما را دوست مىدارم ، امام به او فرمودند : حالا كه چنين است لباسى براى فقر آماده كن ، امام صادق فرمود : اين طور نيست على عليه السّلام فرمودند : براى فقر و پريشانى روز قيامت لباسى تهيه كن .\r\n37 - فضيل بن يسار گويد : امام باقر عليه السّلام فرمود : كسى از شما به حقيقت ايمان نخواهد رسيد مگر اينكه در او سه خصلت باشد ، در نظر او مرگ محبوب‌تر از زندگى باشد فقر محبوب‌تر از ثروت باشد و بيمارى محبوب‌تر از صحت باشد ، ما عرض كرديم مگر كسانى هستند اين چنين باشند .\r\nامام عليه السّلام فرمود : همه شما اين چنين هستيد ، و بعد فرمودند : شما كداميك را دوست مىداريد مرگ در محبت ما و يا زندگى در بغض ما ، گفتم : به خداوند سوگند مرگ در محبت شما را دوست مىدارم فرمودند : پس فقر و مرض هم اين چنين مىباشند گفتم : آرى به خداوند سوگند .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n38 - ذريح محاربى گويد : امام صادق عليه السّلام فرمود : فقر مرگ سرخ است ، گفته شد يعنى از درهم و دنيا فرمود : خير از وام .\r\n39 - يكى از راويان مىگويد : يكى از اولاد آل ابو طالب درگذشت ابو الحسن عليه السّلام در آنجا حضور نداشتند ، بعد از اينكه آمدند و در جاى خود مستقر شدند مردم از سخن گفتن باز ماندند ، آنها قبل از آمدن امام عليه السّلام در مسائل فقر و مرگ گفتگو مىكردند .\r\nهنگامى كه ابو الحسن عليه السّلام در جاى خود قرار گرفتند ، فرمودند : رسول خدا صلى اللَّه عليه و آله فرمود : بين شصت و هفتاد مرگ و مير زياد است ، و بيشترين مرگ‌ها در اين سالها واقع مىشود ، و بعد فرمودند : فقراء نيكوكاران اسلام مىباشند .\r\n40 - بقباق گويد : امام صادق عليه السّلام فرمود : اى فضيل خود را از فقراى شيعيان ما كنار نكشيد زيرا يك نفر فقير از آنها مانند قبيله ربيعه و مضر را شفاعت مىكند .\r\n41 - على بن ابراهيم روايت مىكند كه امام صادق عليه السّلام در تفسير  « وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا لِنَفْتِنَهُمْ فِيهِ وَ رِزْقُ رَبِّكَ خَيْرٌ وَ أَبْقى »  فرمود : هنگامى كه اين آيه نازل شد رسول خدا صلى اللَّه عليه و آله در جاى خود استقرار پيدا كرد و بعد فرمود :\r\nهر كس خود را به سخنان خداوند تسليت ندهد در حسرت و اندوه بسر خواهد برد و هر كس ديدگانش را به طرف مردم بدوزد و اميد كمك از آنها را داشته باشد همواره در غم و اندوه خواهد بود و خشمش فرو نخواهد نشست ، و هر كس نعمت خدا را فقط در خوردن و آشاميدن بداند عمرش كوتاه و عذابش نزديك مىگردد .\r\n42 - على عليه السّلام در هنگام وفاتش فرمود : شما را وصيت مىكنم كه نيازمندان را دوست بداريد و با آنان مجالست نمائيد .\r\n43 - هشام بن سالم گويد : امام صادق عليه السّلام به حمران فرمودند : اى حمران همواره به آنهائى كه از خودت پايين هستند توجه داشته باش ، و هرگز به كسانى كه بالاتر از خودت مىباشند نگاه نكن ، اگر چنين كنى به آنچه در دست دارى\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nراضى خواهى شد و شايستگى پيدا مىكنى كه خداوند زيادتر به شما عطا مىكند .\r\n44 - على عليه السّلام فرمود : فقر مرگ بزرگ است و نيز فرمود : برادران ضعيف خود را حقير بشماريد ، و بدانيد هر كس برادر مؤمنى را كوچك بشمارد خداوند بين آنها را در بهشت جمع نمىكند مگر اينكه توبه نمايد .\r\n45 - در يك حديث مرفوع از حضرت صادق عليه السّلام وارد شده كه به يكى از ياران خود فرمود : آيا وارد بازار مىشوى و در آنجا مشاهده مىكنى ميوه‌هاى گوناگون را در معرض فروش گذاشته‌اند و تو هم ميل دارى از آنها بخرى ، گفت :\r\nآرى ، فرمودند : هر گاه ميوه‌ها را ديدى و توانائى نداشتى از آنها بخرى خدايت برايت حسنه مىنويسيد .\r\n46 - يكى از راويان گويد : امام صادق عليه السّلام فرمود : هنگامى كه روز قيامت بر پا شود منادى ندا مىكند فقراء كجا هستند ، در اين هنگام گروهى سر بلند مىكنند ، دستور مىآيد آنها را وارد بهشت كنيد ، آنها خود را به در بهشت مىرسانند ، خازنان مىگويند : قبل از حساب مىخواهيد وارد بهشت شويد .\r\nآنها مىگويند مگر شما چيزى به ما دادى كه حالا از ما حساب مىكشيد ، خداوند مىفرمايد : بندگان من راست مىگوئيد من شما را براى اينكه خوار شويد فقير نكردم ، و مىخواستم امروز از نعمت‌ها برخوردار گرديد ، و بعد مىفرمايد اكنون هر كس در دنيا به شما كمكى كرده با خود وارد بهشت كنيد .\r\n47 - سكونى از امام صادق عليه السّلام روايت مىكند رسول خدا صلى اللَّه عليه و آله فرمود : اى گروه نيازمندان خوشحال باشيد و در دل خود رضايت حاصل كنيد ، خداوند شما را در فقرتان پاداش مىدهد و اگر راضى نباشيد پاداشى نخواهيد داشت .\r\n48 - امام باقر عليه السّلام فرمودند : خداوند متعال به موسى عليه السّلام فرمودند : اى موسى فقير را خوار نساز و به مال اندك توانگران هم رشك نبر .\r\n49 - ابن نباته گويد : مردى خدمت على عليه السّلام آمد و عرض كرد : من به ولايت شما نزد خداوند اعتقاد دارم ، و شما را در نهان دوست مىدارم همان گونه كه در آشكارا به شما علاقمند مىباشم .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nعلى عليه السّلام فرمودند : شما راست مىگوييد زيرا سرشت شما از همان سرشت ما برداشته شده و به ولايت ما از شما پيمان گرفته‌اند ، و روح شما از ارواح مؤمنان مىباشد ، اكنون براى فقر لباسى تهيه كنيد ، از رسول خدا صلى اللَّه عليه و آله شنيدم فرمود : فقر به دوستان ما از جريان سيل به طرف پايين شتابان مىآيد .\r\n50 - سعد خفاف گويد : يكى از روزها امير المؤمنين عليه السّلام در مسجد نشسته بود و ياران آن حضرت هم گرد او اجتماع كرده بودند ، در اين هنگام يكى از شيعيان آمد و عرض كرد يا امير المؤمنين خداوند مىداند كه من به خاطر تقرب او شما را در نهان دوست مىدارم همان گونه كه در آشكارا به شما دل بسته‌ام .\r\nمن همواره در نهان و آشكارا شما را دوست مىدارم و به اين دوستى خود را به خداوند نزديك مىكنم ، على عليه السّلام فرمود : شما راست مىگويد حالا كه چنين است براى فقر لباس تهيه كن زيرا فقر به شيعيان ما بسيار سريع مىرسد همان گونه كه سيل از بلندى به طرف پايين به شتاب سرازير مىگردد .\r\n51 - امام رضا عليه السّلام روايت مىكند كه رسول خدا صلى اللَّه عليه و آله فرمود : هر كس مؤمنى را خوار بدارد و يا او را كوچك بشمارد و به خاطر فقر و پريشانى او را تحقير كند ، خداوند روز قيامت او را به همه نشان مىدهد و رسوايش مىكند .\r\nرسول اكرم صلى اللَّه عليه و آله فرمود : همواره بوده و خواهد بود تا روز قيامت مؤمن از دست همسايه‌اش در رنج و آزار خواهد بود .\r\n52 - محمد بن حسن بن شمون گويد : به امام حسن عسكرى عليه السّلام نوشتم و از فقر خود به او شكايت كردم و بعد با خود فكر كردم مگر امام صادق عليه السّلام نفرموده است ، فقر با ما بهتر از توانگرى با ديگران مىباشد ، و كشته شدن با ما بهتر از زندگى كردن با ديگران است .\r\nاز امام عليه السّلام جواب رسيد كه خداوند دوستان خود را هنگامى كه گناهان آنها زياد شود به فقر آزمايش مىكند و از لغزشها در مىگذرد ، و همان گونه كه حديث نفس كردى درست مىباشد كه فقر با ما بهتر از توانگرى با ديگران مىباشد .\r\nما پناه‌گاه كسانى هستيم كه به ما پناه آوردند ، و روشنائى بخش كسى مىباشيم\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nكه بخواهد از انوار ما استضائه كنند ، و نگهدارنده آنهايى خواهيم بود كه خود را به ما برسانند ، هر كس ما را دوست داشته باشد در مقام بلند با ما خواهد بود ، و هر كس از ما انحراف پيدا نمايد در دوزخ جاى خواهد داشت .\r\nامام صادق عليه السّلام فرمودند : شما به دشمنان خود وعده آتش مىدهيد و آنها را معذب مىدانيد ، ولى براى دوستان خود بهشت را قبول نداريد ، فقط ضعف شما موجب شده كه به اين موضوع توجه نداشته باشيد .\r\n53 - ابن ابى يعفور گويد : امام باقر عليه السّلام فرمود : فقراء اهل ايمان در بهشت گردش مىكنند قبل از اينكه توانگران به آنجا برسند ، و فاصله ورود توانگران با فقرا چهل پائيز طول خواهد كشيد مقصود چهل سال مىباشد زيرا در سال يك پائيز هست .\r\nبعد از اين امام عليه السّلام فرمود : من در اين جا براى شما مثلى مىزنم و آن اين است كه دو كشتى از جلو يك مامور ماليات مىگذرند ، او به يكى نگاه مىكند و در آن چيزى را كه مورد نظرش هست نمىبيند ، مىگويد او را رد كنيد ، ولى دومى را كه مشاهده مىكند در آن همه چيز را مىنگرد و مىگويد : اين را نگهداريد .\r\n54 - احمد بن عمر حلبى گويد : خدمت امام رضا عليه السّلام هنگامى كه در منى بود رسيدم و عرض كردم قربانت كردم ما خاندانى بوديم اهل نعمت و بخشش و همواره در رفاه و آسايش زندگى مىكرديم ولى اكنون همه آنها از بين رفت ، و اينك نيازمندان كسانى شده‌ايم ، كه به ما در زندگى خود نياز داشتند .\r\nامام عليه السّلام فرمودند : اى احمد چه اندازه حالت خوب مىباشد ، عرض كردم قربانت گردم حال من همان است كه گفتم ، فرمودند اى احمد دلت مىخواهد مانند اين جباران زندگى كنى و طلاهاى دنيا برايت فراهم شود ، گفتم نه به خداوند سوگند به اين وضع راضى نخواهم شد .\r\nدر اين هنگام امام رضا عليه السّلام خنديدند و فرمودند : اينك از اينجا بر ميگرديد به عقب كدام شخص حالش بهتر از شما مىباشد تو اكنون متاعى دارى كه به دنياى پر از طلا نمىدهى اينك تو را مژده‌اى بدهم ، عرض كردم بفرمائيد خداوند مرا به\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nوسيله تو و پدرانت خوشحال گرداند .\r\nابو جعفر جواد عليه السّلام به من فرمودند : مقصود از آيه شريفه  وَ كانَ تَحْتَهُ كَنْزٌ لَهُما  ، آن است كه آن لوحى بود از طلا كه در آن نوشته شده بود بنام خداوند بخشنده مهربان نيست خدائى جز خداى واحد و محمد صلى اللَّه عليه و آله فرستاده او مىباشد .\r\nتعجب مىكنم از كسانى كه يقين به مرگ دارند ولى خوشحالى مىكنند و تغيّرات دنيا را مشاهده مىكنند باز هم به آن اعتماد مىنمايند ، لازم است كسانى كه به خداوند اعتقاد و ايمان دارند از تاخير روزى خداوند ناراحت نشوند ، و خدا را در قضايش متهم نكنند ، بعدا گفتند : اى احمد راضى شدى گفتم : آرى از خدا و شما اهل بيت راضى هستم .\r\n55 - ابو الحسن موسى عليه السّلام فرمودند : پيامبران و فرزندان و پيروان آنها به سه خصلت اختصاص پيدا كرده‌اند ، و آنها عبارتند از بيمارى در بدنها ، ترسيدن از حاكم و فقر و نادارى .\r\nعلى عليه السّلام فرمودند : فقر آدم زرنگ را گنگ مىكند و برهانش را از او مىگيرد ، آدم تنگدست در شهر خود غريب است ، خوشا به حال آن كس كه ياد معاد باشد ، و براى حساب خود را آماده كند ، و با رزقى كه او را كفايت مىكند قانع باشد .\r\nتوانگرى در غربت وطن به حساب مىآيد ، و فقر در وطن غربت مىباشد ، قناعت مالى است كه پايان ندارد ، فقر مرگ بزرگ است ، چه اندازه نيكو مىباشد تواضع توانگران براى نيازمندان كه اين تواضع براى رسيدن به خدا باشد ، و بهتر از آن بىاعتنايى فقراء به اغنياء است كه به خاطر اعتماد به خداوند انجام مىگيرد .\r\nرسول اكرم صلى اللَّه عليه و آله فرمود : هر كس مرد مؤمن و يا زن مؤمنه‌اى را خوار بدارد و يا او را به خاطر فقرش كوچك بشمارد ، خداوند او را روز قيامت به مردم نشان مىدهد و رسوايش مىكند .\r\nرسول خدا صلى اللَّه عليه و آله فرمود : بار خدايا مرا مسكين زنده بدار و مسكين بميران و با مساكين محشور گردان .\r\nرسول اكرم صلى اللَّه عليه و آله فرمودند : هر گاه خداوند بنده را دوست بدارد او را\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nبر مىگرداند ، گفتند : يا رسول اللَّه او را چگونه بر مىگرداند ، فرمود : هنگامى كه خوراكىها ارزان شوند ، و خيرات زياد گردند ، ولىّ خداوند غذايى پيدا نمىكند كه شكم خود را به آن سير سازد .\r\nرسول خدا صلى اللَّه عليه و آله فرمودند : درهاى بهشت براى فقرا و نيازمندان باز مىباشد ، و رحمت خداوندى براى رحم‌دلان جارى مىباشد ، و خداوند از اهل سخاوت وجود رضايت دارد .\r\nرسول خدا صلى اللَّه عليه و آله فرمودند : فقر به دو قسم است ، فقر دنيا و فقر آخرت ، فقر دنيا توانگرى در آخرت را دنبال دارد ، ولى توانگرى دنيا فقر آخرت مىآورد و اين خود هلاكت مىباشد .\r\nرسول اكرم صلى اللَّه عليه و آله فرمود : به من وحى نشده كه مال جمع كن و از تاجران باش ولى وحى شده كه خداوند را تسبيح بگو و از سجده‌كنندگان باش ، خداوند را عبادت كن تا آنگاه كه يقين برايت حاصل گردد .\r\nلقمان به فرزندش گفت : اى فرزند كسى را كه جامه كهنه در بر دارد تحقير نكن ، زيرا خداى تو و خداى او يكى مىباشد .\r\n56 - از رسول اكرم صلى اللَّه عليه و آله سؤال شد فقر چيست ، فرمود : گنجى است از گنج‌هاى خداوند ، بار ديگر سؤال شد فقر چيست فرمود : كرامتى است از كرامت‌هاى خداوند ، بار سوم پرسيدند فقر كدام است ، فرمودند : فقر چيزى است كه خداوند آن را به مؤمنان و پيامبران عطا مىكند .\r\nرسول خدا صلى اللَّه عليه و آله فرمودند : فقر از قتل هم بدتر مىباشد ، رسول اكرم فرمود :\r\nخداوند متعال به ابراهيم عليه السّلام وحى فرستاد كه اى ابراهيم من شما را خلق كردم و به آتش نمرود مبتلا نمودم ، اگر تو را گرفتار فقر مىكردم و صبر را هم از تو بر مىداشتم چه مىكردى .\r\nابراهيم عليه السّلام عرض كرد : بار خدايا فقر براى من سخت‌تر از آتش نمرود مىباشد خداوند متعال فرمود : به عزت و جلال خودم سوگند : من در آسمان و زمين سخت‌تر از فقر خلق نكرده‌ام ، ابراهيم گفت : بار خدايا اگر كسى گرسنه‌اى را سير\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nكند چه به او مىدهى گفت : گناهان او را مىآمرزم اگر چه زمين و آسمان را پر كرده باشد .\r\nرسول خدا صلى اللَّه عليه و آله فرمود : اگر خداوند به فقراء امت من رحم نمىكرد ، نزديك بود فقر آنها را به كفر بكشاند ، در اين هنگام مردى از صحابه برخاست و گفت يا رسول اللَّه پاداش مؤمنى كه بر فقرش صبر مىكند چيست .\r\nرسول اكرم صلى اللَّه عليه و آله فرمود : در بهشت غرفه‌اى از ياقوت سرخ مىباشد كه اهل بهشت به آن نگاه مىكنند همان گونه كه مردمان روى زمين به ستارگان نگاه مىكنند ، فقط پيامبران و مؤمنان و شهيدان فقير وارد آنجا مىگردند .\r\nعلى عليه السّلام به فرزندش حسن فرمود : انسانى را كه دنبال غذاى روزانه خود مىباشد سرزنش نكنيد ، هر كس خوراك روزانه نداشته باشد خطاهايش زياد مىشود ، اى فرزندم فقير حقير است و كسى به سخنان او گوش نمىدهد و مقام او شناخته نمىگردد .\r\nاى فرزند اگر فقير راستگو باشد مردم او را دروغگو مىدانند ، اگر زاهد باشد او را نادان و جاهل مىدانند ، اى فرزند من هر كس گرفتار فقر شد او به چهار خصلت گرفتار مىگردد ، ضعف در يقين نقصان در عمل ، رقت در دين ، و كمى حيا در صورت ، اينك از فقر و تهيدستى به خداوند پناه مىبرم .\r\nعلى عليه السّلام فرمود : فقر همانند شهادت يكى از گنجينه‌هاى خداوند است كه در نزد خود حفظ كرده است ، و به هر كس كه مىخواهد مىدهد .\r\nرسول اكرم صلى اللَّه عليه و آله فرمود : هر كس بهره‌اش در دنيا زياد شد بهره‌اش در آخرت كم مىگردد اگر چه كريم و بخشنده باشد .\r\nفقراء به حضرت رسول صلى اللَّه عليه و آله عرض كردند : توانگران همه بهشت را در اختيار خود گرفتند ، آنها حج بجا مىآورند و به عمره مىروند و صدقات مىدهند در حالى كه ما توانايى نداريم اين كارها را انجام دهيم .\r\nرسول خدا در پاسخ آنها فرمود : هر كس از شما كه صبر داشته باشد و براى رضاى خدا جزع و بىتابى نكند براى آنها سه چيز خواهد بود كه اغنياء از آنها\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nبهره‌اى ندارند ، اول در بهشت اطاقى هست كه اهل بهشت به آن نگاه مىكنند همان گونه كه اهل زمين به ستارگان مىنگرند .\r\nكسانى وارد اين اطاق مىشوند كه پيامبر فقير و يا شهيد فقير و يا مؤمن فقير باشند ، دوم اينكه فقراء پانصد سال قبل از اغنياء وارد بهشت مىگردند ، سوم اينكه هر گاه غنى بگويد : سبحان اللَّه و الحمد للَّه و لا إله الا للَّه و اللَّه اكبر و فقير هم مانند اين را بگويد غنى به فقير نخواهد رسيد ، اگر چه ده هزار درهم انفاق كند و همين گونه است همه كارهاى نيك ، در اين هنگام فقراء راضى شدند .\r\nانس بن مالك گويد : رسول اكرم صلى اللَّه عليه و آله فرمود : فقراء امت من روز قيامت با لباسهاى سبز در محشر حاضر مىگردند ، در حالى كه موهاى آنها با در و ياقوت به هم بافته شده است ، در دست آنها چوب‌هايى از نور قرار دارد ، در بالاى منابر براى مردم خطبه مىخوانند .\r\nپيامبران از مقابل آنها عبور مىكنند و مىگويند : اينها فرشتگان مىباشند : و فرشتگان مىگويند : اينها از پيامبران هستند ، آنها مىگويند ما نه فرشته‌ايم و نه پيامبر بلكه ما از فقراء امت محمد صلى اللَّه عليه و آله مىباشيم ، از آنها سؤال مىكنند شما از كجا به اين مقام رسيديد مىگويند : ما كارهاى سختى انجام نداده‌ايم ، و روزه‌هاى زيادى هم نگرفته‌ايم ، و شبها نماز شب نخوانده‌ايم ما فقط نمازهاى پنجگانه را ادا كرديم ، و هر گاه از محمد صلى اللَّه عليه و آله يادى مىشد اشك ما جارى مىگرديد و بر گونه‌ها مىريخت .\r\nابو هريره گويد : رسول خدا صلى اللَّه عليه و آله فرمود : خداوند با من سخن گفت و فرمود :\r\nاى محمد هر گاه بنده‌اى را دوست مىدارم سه چيز به او مىدهم ، دلش را محزون مىگردانم ، بدنش را بيمار مىكنم ، و دستش را از مال دنيا كوتاه مىنمايم ، و هر گاه كسى را مبغوض داشته باشم به او هم سه چيز مىدهم .\r\nنخست دلش را شاد مىگردانم ، و بعد بدنش را سالم مىنمايم ، و سپس دست او را از مال دنيا پر مىكنم ، رسول خدا صلى اللَّه عليه و آله فرمود : هر كس گرسنه شود و يا نيازمند گردد و آن را از مردم مخفى بدارد و جز خداوند كسى از راز او آگاه نباشد خداوند بر خود فرض كرده كه روزى حلال يك سال را به او بدهد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nرسول خدا صلى اللَّه عليه و آله فرمود : بار خدايا مرا مسكين زنده بدار و مسكين بميران ، و با مسكينان محشور بگردان ، و نيز فرمودند : فقراء پادشاهان اهل بهشت مىباشند و مردم هم به طرف بهشت مايل هستند ، ولى بهشت خود به فقراء تمايل دارد .\r\nرسول خدا صلى اللَّه عليه و آله فرمودند : فقر افتخار من است ، و نيز فرمودند : هر كس مؤمن و يا مؤمنه فقيرى را به خاطر فقرش خوار بدارد خداوند روز قيامت او را به مردم نشان مىدهد و رسوايش مىكند .\r\nابو الحسن موسى عليه السّلام فرمودند : پيامبران و فرزندان آنها و پيروان پيامبران به سه خصلت اختصاص پيدا كرده‌اند ، بيمارى در بدنها ، ترس از حاكم ، و فقر .\r\nروايت شده است يكى از صحابه به رسول خدا صلى اللَّه عليه و آله شكايت از فقر و پريشانى نمود ، رسول اكرم به او فرمودند : هر گاه صبح كردى و يا داخل شب شدى بگو :\r\nلا حول و  لا قُوَّةَ إِلَّا بِاللَّهِ  توكلت  عَلَى الْحَيِّ الَّذِي لا يَمُوتُ  و  الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ  ، گويد : به خداوند سوگند من چند روز به اين ذكر ادامه دادم و خداوند فقر و ناراحتى از من برد .\r\nرسول خدا صلى اللَّه عليه و آله فرمودند : فقر موجب سرافگندى در ميان مردم مىباشد و ليكن روز قيامت موجب زينت مىباشد .\r\nعبيد بصرى از امام صادق عليه السّلام روايت مىكند كه رسول خدا صلى اللَّه عليه و آله به على عليه السّلام فرمودند : اى على خداوند فقر را امانت در نزد مردم قرار داده است ، و هر كس آن را مخفى بدارد و مانند روزه‌دار نماز شب خوان خواهد بود و هر كس فاش كند و دست به طرف ديگرى دراز كند و او هم انجام ندهد در حقيقت او را با زخم دل شكسته است .\r\n57 - مفضل گويد : امام صادق عليه السّلام فرمود : هر چه به ايمان بنده‌اى افزوده گردد در معيشت او تنگى پديد مىآيد .\r\n58 - عبد اللَّه بن سنان گويد : امام صادق عليه السّلام فرمود : گرامىترين بنده در نزد خداوند آن كسى است كه هر گاه درهمى بخواهد نتواند آن را بدست آورد ، عبد اللَّه گويد : در هنگامى كه امام اين بيان را فرمودند من صد هزار درهم داشتم ولى اكنون\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nيك درهم ندارم .\r\n59 - عباد بن صهيب گويد : از امام صادق عليه السّلام شنيدم فرمودند خداوند مىفرمايد : اگر از بنده مؤمن خود شرم نداشتم حتى پارچه‌اى كه خود را با آن مىپوشاند به او نمىدادم ، ولى هر گاه بندهء ايمانش كامل شد او را در فراهم آوردن روزى به اندازه احتياج هم آزمايش خواهم كرد ، اگر او بىتابى كرد روزيش را به او مىدهم ، و اگر صبر نمود در باره او به فرشتگان مباهات خواهم نمود .\r\n60 - امير المؤمنين عليه السّلام فرمود : روزى به حماقت ، محروميت به عقل و گرفتارى به صبر بستگى پيدا كرده‌اند و به هم ارتباط دارند .\r\n61 - محمد بن سليمان گويد : امام صادق عليه السّلام فرمود : هر كس مؤمنى را خوار بدارد و او را به خاطر فقرش تحقير كند خداوند روز قيامت او را به مردم نشان مىدهد و رسوايش مىكند .\r\n62 - ابن مسلم گويد : امام صادق عليه السّلام فرمود : مصيبت‌ها عطاهاى خداوند مىباشد و فقر مانند شهادت هست و خداوند آن را براى بندگان محبوب خود اختيار كرده‌ست .\r\n63 - على بن عفان گويد : امام صادق عليه السّلام فرمود : خداوند از بنده مؤمن محتاج خود عذر مىخواهد همان گونه كه برادرى از برادرش عذر مىخواهد ، خداوند مىفرمايد : سوگند به عزت و جلال خودم تو را براى اينكه در نزدم خوار هستى فقير نكردم ، اينك ديده باز كن و بنگر براى تو چه چيزهايى ذخيره كرده‌ام ، او ديده باز مىكند و همه را مىنگرد و خوشحال مىشود .\r\n64 - محمد بن خالد برقى از امام صادق عليه السّلام روايت مىكند كه فرمود : به خداوند سوگند خدا از هيچ فرشته مقرب و يا پيامبر مرسل عذر خواهى نكرده ولى از فقراء شيعيان ما عذرخواهى نموده است گفته شد : چگونه خداوند از آنها عذرخواهى مىكند .\r\nامام عليه السّلام فرمود : فرشته‌اى را امر مىكند و او فرياد مىزند فقراء مؤمنان كجا هستند ، در اين هنگام گروهى سرهاى خود را بلند مىكنند ، خداوند به آنها تجلى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمىكند و مىفرمايد : سوگند به عزت و جلال خودم من شما را براى خوارى فقير نكردم .\r\nمن از اين جهت جلو خواسته شما را نگرفتم كه شما در نزد من ارزش و اعتبارى نداشتيد ولى براى اينكه از نعمت‌هاى امروز استفاده كنيد شما را در دنيا فقير كردم اينك از جاى خود حركت كنيد و هر كس به شما در دنيا كمك كرده است او را در برابر آن احسان وارد بهشت سازيد .\r\nامام صادق عليه السّلام فرمود : به خالصان شيعيان ما بگوئيد شما اگر به شرق و يا غرب عالم برويد جز به اندازه خوراك بدست نخواهيد آورد .\r\n65 - مبارك گويد : امام صادق عليه السّلام فرمود : خداوند مىفرمايد من غنى را از اين جهت توانگر نكردم كه او نزد من ارزش و اعتبارى دارد ، و يا فقير را به خاطر اهانت به او فقير كرده‌ام من توانگران را به فقراء امتحان مىكنم و اگر فقرا نبودند اغنياء وارد بهشت نمىشدند .\r\n66 - ابو بصير گويد : امام صادق عليه السّلام فرمود : بنده مؤمن فقير مىگويد : بار خدايا مال و ثروت بده تا فلان كار را انجام دهم و فلان كار خير را بجاى آورم ، هر گاه صداقت او در نزد خداوند معلوم گردد خداوند به اندازه نيت او به وى پاداش مىدهد .\r\n67 - امام صادق عليه السّلام فرمودند : رسول خدا صلى اللَّه عليه و آله فرمود : خداوند متعال فرمودند : اگر به خاطر بنده مؤمن نبود سر كافر را به پارچه‌اى از جواهرات مىبستم .\r\n68 - امير المؤمنين سلام اللَّه عليه فرمودند : هر كس برايش تنگى در زندگى پيش آمد خيال نكند كه مورد عنايت خداوند قرار گرفته است زيرا ممكن است وى آرزويى داشته و به آن نرسيده است و نيز هر كس براى او وسعت زندگى و رفاه پيش آمد ، گمان نكند كه خداوند مىخواهد او را مورد مواخذه قرار دهد ، زيرا ممكن است خداوند او را از گزندى حفظ كند .\r\n69 - محمد بن مسلم گويد : امام باقر عليه السّلام فرمودند : ما مال را دوست مىداريم\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nولى اگر به ما داده نشود براى ما بهتر است ، امير المؤمنين عليه السّلام فرمودند : من يعسوب و امير مؤمنان مىباشم و مال زياد دشمن مؤمنان و امير منافقان است .\r\n70 - ابن ابى يعفور گويد : امام صادق عليه السّلام فرمودند : مردى از انصار مقدارى خرما به حضرت رسول صلى اللَّه عليه و آله هديه كردند ، رسول خدا به خادمى كه آن خرما را آورده بود فرمودند وارد خانه شويد و بنگريد ظرفى در آن جا مشاهده مىكنيد بياوريد .\r\nآن خادمه وارد اطاق شد و بعد بيرون آمد و گفت : من در آنجا كاسه و ظرفى مشاهده نكردم تا بياورم ، در اين هنگام رسول خدا صلى اللَّه عليه و آله جايى را تميز كردند و فرمودند : خرما را در آنجا بگذاريد ، و بعد فرمودند : به خداوند سوگند اگر دنيا در نزد خداوند به اندازه بال مگسى ارزش داشت آن را به كافر و منافق نمىداد .\r\n71 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمود : خداوند مىفرمايد : اى دنيا به بنده مؤمن من انواع گرفتاريها را برسان و زندگى را بر او تنگ بگير ، زندگى را براى او شيرين نكن تا به تو دل بستگى پيدا كند .\r\n72 - ابو العلا گويد : امام صادق عليه السّلام فرمود : اگر اصرار مؤمن براى بدست آوردن روزى نبود خداوند بيشتر از اين زندگى را بر او تنگ مىگرفت .\r\n73 - مفضل گويد : امام صادق عليه السّلام فرمود : اگر اصرار اين شيعيان نبود و از خداوند طلب روزى نمىكردند خداوند آنها را از حالى بدتر از آن كه هستند نقل مىداد .\r\n74 - عبد اللَّه بن سنان گويد : امام صادق عليه السّلام فرمود : فقر زيباتر است براى مؤمن از گردنبند براى اسب ، آخرين پيامبرى كه وارد بهشت خواهد شد سليمان است زيرا او دنياى مفصلى داشت .\r\n75 - ابن دراج گويد : امام صادق عليه السّلام فرمود : خداوند هر گاه در روزى را به مؤمن بست در ديگرى از خير را برايش مىگشايد .\r\n76 - امام صادق عليه السّلام فرمودند : هر كس مؤمنى فقير را به خاطر فقرش تحقير كند و خداوند همواره او را سرزنش مىكند تا آنگاه كه از حقارت آن مؤمن دست\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nباز دارد .\r\n77 - محمد بن مسلم گويد : امام باقر عليه السّلام فرمودند : خداوند دنيا را به دوست و دشمن مىدهد ولى آخرت را فقط به دوستان خود مىدهد ، مؤمن از خداوند جايى در زمين به اندازه تازيانه مىخواهد ولى خداوند به او نمىدهد .\r\nاما مؤمن در آخرت هر چه از خداوند بخواهد به او عطا مىكند ، و كافر هم هر چه در دنيا از خداوند بخواهد خداوند به او مىدهد ، اما اگر جاى تازيانه‌اى در آخرت بخواهد به او نمىدهد .\r\n78 - حمران گويد : امام باقر عليه السّلام فرمود : دنيا به نيكوكار و بد كار داده مىشود ولى دين فقط به خواص عنايت مىگردد .\r\n79 - عبد اللَّه بن سنان گويد : امام صادق عليه السّلام فرمود : فقر يكى از گنجينه‌هاى خداوند مىباشد كه آن را فقط به دوستان مؤمن خود مىدهد ، و بعد فرمودند خداوند دنيا را به دوستان و دشمنان خود مىدهد ولى دين را فقط به دوستان عطا مىكند .\r\n80 - رسول اكرم صلى اللَّه عليه و آله فرمودند : اگر سه چيز در فرزند آدم نبود چيزى سر او را پائين نمىآورد ، بيمارى ، مرگ ، و فقر و همه اينها در انسان هست ولى با همه اينها او متجاوز مىباشد .\r\n81 - رسول اكرم صلى اللَّه عليه و آله فرمودند : توانگرى در غربت وطن به حساب مىآيد ولى فقر در وطن غربت مىباشد .\r\nعلى عليه السّلام فرمودند فقر آدم باهوش را لال مىكند و برهانش را از وى مىگيرد ، و آدم نيازمند در شهرش غريب است .\r\nعلى عليه السّلام به فرزندش محمد گفت : اى فرزند مىترسم به فقر مبتلا گردى و به خداوند پناه بر از اين كه فقير گردى ، و بدان فقر در دين نقصان مىآورد ، و عقل را از كار مىاندازد و آدمى را به دشمنى واميدارد .\r\nعلى عليه السّلام فرمودند : عفت براى فقير موجب زينت است ، و شكر و سپاس به توانگر زينت مىبخشد .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nامير المؤمنين سلام اللَّه عليه فرمودند : فقر و پريشانى يكى از گرفتاريها مىباشد ، و بدتر از فقر بيمارى بدن است ، و بدتر از بيمارى بدن بيمارى قلب خواهد بود ، و يكى از نعمت‌ها فراوانى مال مىباشد و بهتر از آن تندرستى بدن و بهتر از آن تقواى دل است .\r\n82 - لقمان به فرزندش گفت : اى فرزند بدان من مزه صبر و تلخيها را چشيده‌ام ، و ناگوارتر از فقر چيزى نديده‌ام ، اگر روزى فقير شدى او را به كسى اظهار نكن ، و بگذار اين وضع بين شما و خدا باشد زيرا اگر اظهار كنى نزد آنها خوار مىكردى ، و بعد از مردم سؤال كن و بنگر آيا كسى بوده كه از خداوند چيزى بخواهد و خدا به او ندهد .\r\n83 - امير المؤمنين عليه السّلام فرمودند فقر براى مؤمن بهتر از حسادت همسايگان و جور حاكمان و چاپلوسى برادران مىباشد .\r\nحسان بن يحيى گويد : امام صادق عليه السّلام فرمود : در انجيل آمده است كه عيسى عليه السّلام گفت : بار خدايا در صبح و شب به من يك كرده نان جو عطا كن ، و بيش از اين به من نده كه سركشى خواهم كرد .\r\nاز امام عليه السّلام روايت شده است كه فرموده : هر كس بيشتر به دنيا دلبستگى پيدا كند هنگام فراق از دنيا ناراحت خواهد شد .\r\nعلى عليه السّلام فرمودند سبكبار باشيد تا خود را به منزل برسانيد ، و بنگريد پايان كار شما چگونه خواهد شد .\r\nسلمان فارسى رضوان اللَّه عليه در هنگام مرگ افسوس مىخوردند ، به او گفته شد چرا افسوس مىخوريد اى بنده خدا ، فرمود : من از براى دنيا افسوس نمىخورم ، من از رسول خدا صلى اللَّه عليه و آله شنيدم به ما فرمودند : زندگى شما بايد به اندازه يك سوارى كه مىخواهد به جايى برود باشد .\r\nدر اين هنگام سلمان فرمودند من مىترسم از فرمان رسول خدا صلى اللَّه عليه و آله سرپيچى كرده باشم در حالى كه اكنون پيرامون مرا اشيايى گرفته‌اند ، و سلمان در اينجا اشاره به شمشير و غلاف آن و يك رختخواب كه در گوشه اطاق بود كردند .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nابو ذر رحمة اللَّه عليه به رسول خدا صلى اللَّه عليه و آله عرض كردند يا رسول اللَّه خاضعان و خاشعان و فروتنان و كسانى كه خداوند را ذكر مىگويند بيش از همه به بهشت مىروند ، رسول خدا فرمودند : خير قبلا فقراء مؤمنان مىآيند و از بالاى گردن‌هاى مردم عبور مىكنند و خود را به بهشت مىرسانند .\r\nخازنان بهشت به آنها مىگويند : شما در جاى خود قرار گيريد تا به حساب شما رسيدگى شود ، آنها مىگويند : ما را چگونه به حساب مىكشيد به خداوند سوگند ما چيزى در اختيار نداشتيم تا ستم كنيم و يا عدالت داشته باشيم ، ما چيزى را مالك نبوديم كه آن را بدهيم و يا بخل داشته باشيم ، ما خداوند را عبادت كرديم ، تا مرگ ما فرا رسيد .\r\nخداوند متعال به موسى عليه السّلام وحى كردند : هر گاه ديدى فقر به طرف شما آمد بگو خوش آمدى كه شعار صالحان هستى ، و هر گاه مشاهده كردى توانگرى آمد ، بگو گناهى است كه عقوبت آن زود رسيد .\r\nعيسى عليه السّلام فرمود : دو دست من خادم من هستند ، و دو پايم مركبم مىباشند ، و زمين هم فرش من هست ، و سنگ هم بالش من خواهد بود ، سرماى زمستان را در بيابان‌ها خواهم گذرانيد ، و شب‌ها نور ماه را چراغ خود خواهم گرفت ، خورش من گرسنگى و خوف را شعار خود خواهم ساخت .\r\nلباس پنبه در بر مىكنم ، ميوه‌ها و سبزيهاى من گياهانى است كه از زمين مىرويند ، و حيوانات و چهارپايان از آن استفاده مىكنند ، شب‌ها مىخوابم در حالى كه چيزى ندارم و صبح بر مىخيزم باز هم چيزى ندارم ، و با همه اينها كسى در روى زمين بىنيازتر از من نيست .\r\nامام صادق عليه السّلام فرمود : خداوند متعال از بنده محتاج خود در دنيا عذر خواهى مىكند همان گونه كه برادرى از برادرش عذر مىخواهد ، خداوند مىفرمايد : به عزت و جلال خودم سوگند من تو را از اين جهت فقير نكردم كه در نظرم خوار مىباشى .\r\nاكنون ديده باز كن بنگر در عوض مال دنيا در آخرت برايت چه مقرر\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nداشته‌ام ، در اينجا بنده ديدگانش را باز مىكند و چيزهايى را مشاهده مىكند و مىگويد بار خدايا من در دنيا زيانى نكرده‌ام در برابر آنچه در آخرت به من دادى .\r\nخداوند متعال به عيسى عليه السّلام وحى فرستاد و گفت : اى عيسى من محبت فقرا را در دل تو جاى دادم ، تو آنها را دوست دارى آنها هم تو را دوست مىدارند ، آنها تو را امام مىدانند و تو هم آنها را ياور خود مىدانى آنها دو خلق هستند هر كس با آن دو نزد من بيايد در واقع با محبوب‌ترين عمل آمده است .\r\nرسول اكرم صلى اللَّه عليه و آله فرمود : فقر افتخار من است و به آن افتخار مىكنم .\r\nعيسى عليه السّلام فرمودند : من حقيقت را به شما مىگويم ، در اطراف آسمانها يك توانگر وجود ندارد ، گذشتن يك شتر از سوراخ سوزن آسانتر است تا وارد شدن يك مال‌دار به بهشت .\r\nرسول اكرم صلى اللَّه عليه و آله فرمود : من به بهشت نگاه كردم و اكثر ساكنان آنجا را از فقرا و بىنوايان يافتم ، در آنجا كمترين اشخاص اغنياء و زنان مىباشند .\r\n84 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nخوشا به حال فقرا كه صبر داشته باشند ، آنها كسانى مىباشند كه ملكوت آسمانها را مشاهده مىكنند .\r\nموسى بن اسماعيل از پدرانش عليهم السّلام روايت مىكند كه رسول خدا صلى اللَّه عليه و آله فرمودند : فقر از توانگرى بهتر است ، مگر كسى كه بخواهد از مالش وامدارى را از وامش نجات دهد و يا مصيبت زده‌اى را مساعدت كند .\r\nرسول خدا صلى اللَّه عليه و آله فرمود : فقر واقعى فقر قلب مىباشد ، و نيز فرمودند : فقر موجب راحتى است .\r\n\r\n95 در توانگرى و بىنيازى\r\n1 - ابو عبيده حذا گويد : از امام باقر عليه السّلام شنيدم فرمودند : رسول خدا صلى اللَّه عليه و آله\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nفرمود : خداوند متعال مىفرمايد : خوشحال‌ترين بندگان در نزد من آن بنده‌اى است كه سبكبار و خوشنود باشد ، نمازش را ادا كند ، و عبادت خداوند را به جاى آورد ، و در ميان مردم گمنام باشد ، از مردم بىنياز باشد ، مرگش زود برسد ، ميراثش كم باشد و گريه‌كنندگان او هم اندك باشند .\r\n2 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nخوشا به حال كسى كه سالم بماند و زندگىاش به حد نياز باشد .\r\n3 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : بار خدايا روزى محمد و آل محمد و كسانى كه آنها را دوست مىدارند ، به اندازه احتياج قرار بده ، و به دشمنان آل محمد مال و اولاد عطا كن .\r\n4 - ابراهيم نوفلى از امام سجاد عليه السّلام روايت مىكند كه رسول خدا صلى اللَّه عليه و آله از شترچرانى گذشتند و كسى را فرستاد تا مقدارى شير از او بگيرد ، شترچران به قاصد گفت : شيرهايى كه در پستان شتران است صبحانه قبيله مىباشد ، و آنها كه در ظرفها مىباشد براى شب است .\r\nرسول خدا صلى اللَّه عليه و آله فرمود : بار خدايا مال و فرزندان آنها را زياد گردان ، از آنجا گذشتند به چوپان گوسفندان رسيدند و شخصى را فرستادند تا شير بياورد ، او رفت و از چوپان شير طلب كرد او هم گوسفندان را دوشيد و شيرها را در ظرف رسول خدا صلى اللَّه عليه و آله خالى كرد .\r\nچوپان شير را همراه يك گوسفند براى حضرت رسول صلى اللَّه عليه و آله فرستاد و گفت اينها در نزد ما بود فرستاديم اگر مىخواهيد باز هم مىفرستيم ، رسول خدا صلى اللَّه عليه و آله فرمودند : بار خدايا او را روزى در حد احتياج عطا كن .\r\nيكى از اصحاب عرض كرد يا رسول اللَّه آن كس كه خواسته ما را اجابت نكرد او را چنان دعا كردى ولى كسى كه خواسته ما را اجابت نمود چنين دعا ميكنى ، رسول خدا صلى اللَّه عليه و آله فرمودند رزقى كه به اندازه كفاف باشد بهتر است از اينكه زياد باشد و آدمى را مشغول كند بار خدايا روزى محمد و آلش را به اندازه احتياج قرار بده .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n5 - ابو البخترى از امام صادق عليه السّلام روايت مىكند كه فرمود : خداوند مىفرمايد : بنده مؤمن اگر بر او تنگ بگيرم محزون مىگردد ، و اين بهترين حالات او در نزد من مىباشد ، و اگر زندگى او را فراخ گردانم او خوشحال مىشود ولى از من دور مىگردد .\r\n6 - بكر بن محمد ازدى گويد : امام صادق عليه السّلام فرمودند : خداوند متعال مىفرمايد خوشحال‌ترين بنده من كسى است كه مؤمن باشد و قدم در راه شايستگى بگذارد ، و از مواهب بهره‌مند گردد ، عبادت خداوند را انجام دهد و خدا را در نهان پرستش كند ، و گمنام باشد ، مشهور نباشد ، روزيش به اندازه كفاف برسد ، صبر كند مرگش زود فرا رسد ، ارثش كم باشد و گريه‌كنندگانش هم اندك باشند .\r\n7 - محمد بن كعب گويد : رسول خدا صلى اللَّه عليه و آله فرمود : من بعد از خود از امت خويش از سه چيز مىترسم ، قرآن را بر خلاف تاويل نمايند ، لغزش عالم را پىگيرى كنند ، و مال‌دار شوند و در نتيجه طغيان و سركشى نمايند .\r\nاينك شما را آگاه مىكنم كه چگونه از اين خصلت‌ها رها گرديد ، اما قرآن را به محكمات آن توجه كنيد و به متشابهات آن ايمان بياوريد ، اما در مورد عالم بايد منتظر باشيد كه او از لغزش خود باز گردد ، ولى در مورد مال بايد با شكر و سپاس و اداء حق آن خود را خلاص كنيد .\r\n8 - بكر بن محمد ازدى گويد : امام صادق عليه السّلام در تفسير آيه شريفه  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ  يعنى پاداش آخرت  وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  فرمود : مال و فرزندان حرث دنيا مىباشند و عمل صالح حرث آخرت هست و گاهى خداوند آن دو را براى مردمانى فراهم مىكند .\r\n9 - على بن جعفر از برادرش موسى بن جعفر عليهما السّلام روايت مىكند كه خداوند به موسى عليه السّلام وحى فرستاد و فرمود : اى موسى به مال زياد خوشحال مباش و در هر حال از ياد من غفلت نكن ، زيادى مال گناهان را فراموش مىكند ، و خوددارى از ياد من دلها را قساوت مىدهد .\r\n10 - ابو بصير گويد : خدمت امام باقر عليه السّلام بوديم و در مورد توانگران شيعه\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nسخن به ميان آمد و حضرت از گفتگوى ما در اين باره ناراحت شدند و فرمودند :\r\nاى ابو محمد هر گاه مؤمن غنى و مهربان و به يارانش برسد خداوند پاداش انفاق‌هاى او را دو برابر مىدهد .\r\nخداوند در قرآن مجيد فرمود :  « وَ ما أَمْوالُكُمْ وَ لا أَوْلادُكُمْ بِالَّتِي تُقَرِّبُكُمْ عِنْدَنا زُلْفى إِلَّا مَنْ آمَنَ وَ عَمِلَ صالِحاً فَأُولئِكَ لَهُمْ جَزاءُ الضِّعْفِ بِما عَمِلُوا وَ هُمْ فِي الْغُرُفاتِ آمِنُونَ »  ، مال و فرزندان شما وسيله تقرب شما به ما نخواهند بود ، فقط ايمان و عمل صالح به درد شما مىخورد و در آخرت شما را در منازل خود آسايش مىدهد .\r\n11 - ابراهيم بن عباس گويد : على بن موسى الرضا از پدرش از امام صادق عليهما السّلام روايت مىكند كه فرمود : هر گاه دنيا به طرف كسى روى بياورد محاسن ديگران را به او مىدهد ، و هر گاه دنيا بر گردد خوبيهاى خودش را هم از بين مىبرد .\r\n12 - عبد اللَّه بن سنان گويد : امام صادق عليه السّلام فرمودند : اگر كسى پنج چيز نداشته باشد زندگى بر او گوارا نخواهد بود ، و آنها عبارتند از : تندرستى ، امنيت ، توانگرى ، قناعت و همنشين موافق .\r\n13 - امام رضا از پدرانش عليهما السّلام روايت مىكند كه فرمودند : رسول خدا صلى اللَّه عليه و آله فرمود : فرشته‌اى نزد من آمد و گفت : اى محمد خدايت تو را سلام مىرساند و مىفرمايد : اگر بخواهيد خداوند بطحا را براى شما پر از طلا كند ، ولى رسول خدا سرش را به طرف آسمان بلند كرد و فرمود : بار خدايا يك روز گرسنگى مىكشم تو را سپاس مىگويم ، و يك روز سير مىگردم و از تو سؤال مىكنم .\r\n14 - ابو هريره گويد : رسول خدا صلى اللَّه عليه و آله فرمودند : بار خدايا هر كس مرا دوست مىدارد روزى به اندازه نياز به او بده ، و هر كس مرا دشمن مىدارد مال و فرزندان او را زياد گردان .\r\n15 - سعيد بن مسلم از امام سجاد و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر كس به روزى اندك از خداوند راضى باشد خداوند هم از عمل كم او راضى مىگردد .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n16 - نضر بن قابوس گويد : از امام صادق عليه السّلام سؤال كردم معنى حديث هر كس از خداوند به روزى اندك راضى باشد خداوند از عمل اندك او راضى خواهد شد چيست ، فرمود : در بعضى اطاعت كند و در جايى نافرمانى نمايد .\r\n17 - ابو دردا گويد : رسول خدا صلى اللَّه عليه و آله فرمودند : هر كس صبح كند در حالى كه سالم باشد و در خانه‌اش آرامش داشته باشد ، و روزى روزانه‌اش فراهم گردد ، مثل اين است كه خير دنيا و آخرت رسيده است .\r\nاى فرزند جعشم تو را همين اندازه كفايت مىكند كه سد جوع كنى ، و عورت خود را بپوشانى ، اگر خانه‌ات داشتى كه تو را بپوشاند چه بهتر ، و اگر مركبى داشتى كه سوار شوى خوشا به حالت ، و اگر نه همان نان كفايت مىكند ، و بعد از اين حساب دارد و عذاب .\r\n18 - ازدى از امام صادق عليه السّلام روايت مىكند كه فرمودند : از خوشحال‌ترين بندگان من آن بنده‌اى است كه از زندگى بهره‌مند باشد و عبادت خداوند را نيكو به جاى آورد ، و در نهان خداوند را پرستش كند و گمنام باشد ، و مشار اليه نباشد ، روزيش به اندازه كفاف باشد ، و صبر كند ، مرگش زود برسد ، ارث كم بگذارد ، و گريه‌كنندگان او اندك باشند .\r\n19 - حسين بن عثمان گويد : امام صادق عليه السّلام فرمودند : خداوند متعال توانگر ظالم و پير بدكار و فقير متكبر را دشمن مىدارد ، امام سؤال كردند : مىدانيد فقير متكبر كيست گويد : عرض كرديم ، كسى كه مالش اندك مىباشد ، فرمود : خير صعلوك آن است كه مال خود را در راه خداوند انفاق نمىكند .\r\n20 - عالم عليه السّلام گويد : خداوند متعال مىفرمايد : خوشحال‌ترين بندگان من آنهايى هستند كه از روزى بهره‌مند باشند و شايستگى پيدا كنند ، اگر روزى به سختى مبتلا شدند صبر كنند و در هنگام وفات ميراثش كم باشد و گريه‌كنندگان او هم اندك باشند .\r\nروايت شده رسول خدا صلى اللَّه عليه و آله فرمودند : بار خدايا روزى محمد و آل محمد و كسانى كه آنها را دوست مىدارند به اندازه احتياج قرار بده ، و به آنها كه با محمد و\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nآلش دشمن مىباشند مال و اولاد عطا كن .\r\nروايت شده كه نگهبان گوسفندان ابو ذر به او گفت : گوسفندان زياد شده‌اند و زاد و ولد نموده‌اند ، ابو ذر گفت : مرا به زيادى گوسفندان بشارت مىدهيد ، هر چه باشد و زندگى را كفايت كند بهتر است از اينكه زياد گردد و مشغول كند .\r\n21 - عطيه برادر ابو العرام گويد : از امام باقر عليه السّلام شنيدم فرمودند : ما دنيا را دوست مىداريم ولى اگر به آن نرسيديم براى ما بهتر است ، هر كس در دنيا مال‌دار شد بهره‌اش در آخرت كم مىشود ، شيعيان ما بيش از صد و يا پنجاه و يا چهل ندارند و اگر بخواهم مىگويم سى تا ، و هيچ مردى نمىتواند بيش از ده هزار از حلال پيدا كند .\r\n22 - امام صادق فرمود : رسول خدا صلى اللَّه عليه و آله فرمودند : فقر براى مؤمن بهتر از توانگرى مىباشد ، مكر كسى كه بارى از دوش ديگرى بردارد و يا به مصيبت ديده‌اى كمك كند رسول خدا فرمود : فقير و غنى روز قيامت آرزو مىكند كاش بيش از احتياج نداشت .\r\n23 - ابراهيم بن عمر گويد : امام صادق عليه السّلام فرمودند : خداوند اگر به بنده سى هزار بدهد اراده خير به او نكرده است و فرمود مردى به اندازه ده هزار از حلال بيشتر توانائى ندارد جمع كند ، آرى خداوند آن را براى مردمانى جمع مىكند كه به خويشاوندان برسند و عمل صالح انجام دهند ، و گاهى خداوند دنيا و آخرت را براى افرادى جمع مىكند .\r\n24 - مفضل گويد : امام صادق عليه السّلام فرمود : مال چهار هزار مىباشد و دوازده هزار كنز به حساب مىآيد ، و كسى توانايى ندارد بيست هزار از حلال جمع كند ، و كسى كه سى هزار داشته باشد هلاك مىگردد ، و از شيعيان ما كسى نمىتواند صد هزار مالك شود .\r\n25 - اسحاق بن عمار گويد : از امام صادق عليه السّلام شنيدم فرمودند : كسى كه در دنيا مال زيادى داشته باشد و بعد وارد بهشت گردد بهره‌اش در آن جا كم خواهد بود .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n26 - فضيل بن يسار گويد : امام صادق عليه السّلام فرمود : خداوند مال را به نيكوكار و بدكار مىدهد ، ولى ايمان را فقط به دوستانش مىدهد .\r\n27 - موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و آله فرمود : هر بنده‌اى كه خود را به حاكم و سلطانى نزديك كند از خداوند دور مىگردد ، و هر كس مالش زياد شود حسابش سخت مىشود ، و هر كس پيروان زياد پيدا كند ، شيطانهايش هم زياد مىشوند .\r\nرسول خدا صلى اللَّه عليه و آله فرمودند : خوشا به حال كسى كه اسلام اختيار كند ، و زندگيش به حد اعتدال برسد ، و در گفتار خود استوار باشد .\r\nرسول خدا صلى اللَّه عليه و آله فرمودند : بار خدايا روزى محمد و آل محمد و دوستان آنها را به اندازه كفايت قرار بده ، و به دشمنان محمد و آل محمد مال و فرزند عطا كن .\r\n28 - على عليه السّلام فرمودند : مال اساس و ريشه همه شهوتها مىباشد .\r\nامير المؤمنين سلام اللَّه عليه فرمودند : عفت فقر را زينت مىدهد ، و سپاسگزارى توانگران را آرايش مىبخشد .\r\nعلى عليه السّلام فرمودند : هر گاه توانايى زياد شد خواسته‌ها كم مىگردند .\r\nامير المؤمنين سلام اللَّه عليه فرمودند : سزاوار نيست كه انسان به دو خصلت اطمينان پيدا كند عافيت و توانگرى ، زيرا بيمارى عافيت را مىبرد ، و توانگرى را فقر زايل مىسازد .\r\nعلى عليه السّلام فرمودند : دنيا خانه‌اى است كه فنا مىگردد ، و اهلش از آنجا خواهند رفت ، دنيا شيرين و خوش آب و رنگ است طالب خود را به سرعت هلاك مىكند و دلها را به شبهه مىاندازد ، اينك با توشه‌اى كه داريد از آن عبور كنيد و بيش از احتياج طلب نكنيد و به اندازه زندگى روزى فراهم سازيد .\r\n29 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمود :\r\nخوشا به حال كسانى كه اسلام اختيار كنند ، و زندگى به حد احتياج داشته باشند و در گفتار خود اهل حق و راستگوئى به حساب آيند .\r\nدر يك روايت ديگر رسول خدا صلى اللَّه عليه و آله فرمودند : خوشا به حال كسانى كه به\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاندازه نياز روزى داشته باشند و صبر پيشه كنند .\r\nسكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : غنا و فقر در قلب آدميان قرار دارند ، و در روايت ديگرى فرمودند : توانگرى يك عقوبت مىباشد .\r\n\r\n96 ترك آسايش\r\n1 - امام صادق عليه السّلام فرمود : مؤمن را در حقيقت راحتى نيست مگر در نزد خداوند متعال و اگر غير از اين آسايش باشد در چهار چيز خواهد بود ، نخست اينكه سكوت كنى و بدانى بين تو و خداوند چگونه مىباشد و در اين جا به قلب خود مراجعه كنى و حقيقت را دريابى .\r\nدوم در گوشه خلوتى قرار گيرى و از آفات ظاهرى و باطنى جهان خود را رها سازى ، سوم خود را گرسنه نگهدارى تا از شهوت‌ها و وسوسه‌هاى شيطانى خلاص گردى ، چهارم بيدارى ، در شبها كه دلت را نورانى مىكند و روحت را پاك مىسازد .\r\nرسول خدا صلى اللَّه عليه و آله فرمود : كسى كه صبح كند و در خانه‌اش آرامش داشته باشد و بدنش سالم گردد ، و روزى روزش را داشته باشد ، اين چنين شخصى خير دنيا و آخرت را دارد .\r\nوهب بن منبه گويد : در كتاب پيشينيان آمده : عزت و توانگرى در قناعت مىباشد اينك خود را به قناعت نزديك سازيد .\r\nابو درداء مىگفت : هر چه خداوند براى من معين كرده از دست من نخواهد رفت ، اگر چه روى بال بادها باشد .\r\nابو ذر گفت : رسوا مىشود كسى كه به خداوند اعتماد ندارد و لو در ميان سنگهاى سفت و محكم حبس شده باشد ، آنها كه به گفته‌هاى خداوند ايمان\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nندارند ، زيان مىكنند و رسوا مىشوند ، خداوند روزى آنها را معين كرده و كفالت آن را نموده است .\r\nخداوند قبل از اينكه مخلوقات را بيافريند براى آنها روزى فراهم كرده ، ولى با همه اينها انسانها با نيروى خود مشغول فعاليت مىگردند و نقشه‌ها طرح مىكنند و از حدود تجاوز مىنمايند ، و به اسباب و وسائلى دست مىاندازند كه نيازى به آنها نيست و خداوند آنها را بىنياز كرده است .\r\n\r\n97 در حزن و اندوه\r\n1 - امام صادق عليه السّلام فرمودند : اندوه از شعار عارفان مىباشد زيرا آنها از واردات غيبيه بيشتر برخوردار هستند ، و همواره از باطن جهان و اسرار نهانى آگاهند ، و خداوند با لطف و عنايات خود آنها را پوشانده است .\r\nكسى كه محزون مىباشد در ظاهر گرفته و غبارآلود و غمگين است ولى در باطن بسيار خوشحال مىباشد ، او در ظاهر در ميان جامعه و رفت و آمد با مردم مانند بيماران بوده ولى در رابطه با خداوند مانند خويشاوندان عمل مىكند .\r\nمحزون متفكر به حساب نمىآيد زيرا كسى كه مشغول مىباشد خود را به سختى مىاندازد ولى حزن يك امر طبيعى است كه از طبيعت آدمى سرچشمه مىگردد ، حزن از باطن انسان بر مىآيد در صورتى كه فكر و انديشه از محسوسات پيدا مىگردد ، و اين دو با هم فرق دارند .\r\nخداوند متعال در داستان يعقوب مىگويد :  إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ  ، در ما وراى حزن و اندوه چيزى است كه فقط خداوند آن را مىداند و ديگران از آن آگاهى ندارند .\r\nبه ربيع بن خثيم گفته شد : چرا اندوهگين مىباشى گفت : براى اينكه دنبال من هستند و اعمال مرا در نظر دارند ، طرف راست حزن گرفتارى مىباشد و طرف\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nچپ آن سكوت است حزن به خداشناسان اختصاص دارد ، ولى انديشه به همه مردم ارتباط پيدا مىكند .\r\nاگر اندوه لحظه‌اى از دل عارفان پوشيده بماند به طرف خداوند استغاثه مىكنند ، و اگر در دل ديگران گذاشته شود آن را نخواهند شناخت ، حزن نخستين مرحله‌اى است كه در انسان پديد مىآيد و دنباله‌اش آسايش و مژده خواهد آمد .\r\nاما تفكر مرحله دوم است كه نخست مرحله ايمان به خداوند مىباشد ، و بعد از آن انديشه و سوم احتياج به خدا براى نجات يافتن و حزين هم در حال فكر هست و متفكر هم براى عبرت فكر مىكند ، و هر كدام از آنها حالات و مراتبى دارند كه بايد از راه آن وارد شد و روشن گرديد .\r\n2 - رفاعه گويد : امام باقر عليه السّلام فرمودند : در كتاب على عليه السّلام خواندم كه مؤمن در شب و روز محزون مىباشد ، و جز حزن چيز ديگرى براى او شايسته نيست .\r\n3 - ابو بصير گويد : امام صادق عليه السّلام فرمودند : خداوند به عيسى بن مريم سلام اللَّه عليه وحى فرستاد كه اى عيسى اشك ديدگان خود را با قلب خاشعت به من بده و ديدگان خود را با ميل حزن سرمه بكش .\r\nهنگامى كه اهل باطل مشغول خنده هستند و اوقات خود را به بطالت مىگذرانند شما در گورستان‌ها حاضر شويد و با صداى بلند آنها را مخاطب قرار دهيد ، شايد از آنها پند گيريد ، و بگوئيد من هم به زودى به اينها ملحق خواهم شد .\r\n\r\n98 كفر و اقسام آن\r\n1 - ابن نباته گويد : امير المؤمنين عليه السّلام فرمود : ايمان بر چهار پايه استوار مىباشد بر صبر ، يقين ، عدل و جهاد ، صبر هم چهار شعبه دارد ، شوق ، ترس ، زهد ، و مراقبت ، هر كس شوق به بهشت داشته باشد از شهوات دست مىكشد .\r\nهر كس از آتش دوزخ و عذاب جهنم بترسد از كارهاى حرام و ناشايست\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nدست باز مىدارد ، و هر كس در دنيا زهد پيشه كند مصيبت‌هاى دنيايى بر او آسان مىشوند و هر كس مراقب مرگ باشد در كارهاى خير شتاب مىكند .\r\nيقين هم دارى چهار شعبه مىباشد ، بصيرت و هوش ، درك حقائق ، از مواضع عبرت پند آموختن ، و آشنائى از روش گذشتگان هر كس در امور بصيرت پيدا كرد و دلش روشن شد حكمت پيدا مىكند و هر كس حكمت پيدا كرد ، عبرت را خواهد شناخت ، و هر كس عبرت پيدا كرد مثل اين است كه با گذشتگان زندگى كرده است .\r\nعدالت هم چهار شعبه دارد ، فهم عميق ، دانش زياد و ژرف ، نور حكمت ، و حلم ، هر كس فهمش زياد شد مطالب علمى را تفسير مىكند ، و هر كس علم پيدا كرد غرائب و مشكلات حكمت را درك مىكند ، و هر كس حكمت را فرا گرفت در كارهائى كه از مردم به او مراجعه مىشود افراط نخواهد كرد .\r\nجهاد هم چهار شعبه دارد ، امر به معروف و نهى از منكر ، صداقت در ميدان‌هاى جنگ ، و دشمنى و مخالفت با فاسقان ، هر كس امر به معروف كند پشت مؤمنان را استوار مىگرداند ، و هر كس نهى از منكر نمايد دماغ منافقان را به خاك مىمالد .\r\nكسى كه در ميدانهاى جنگ صداقت به خرج دهد و ثبات داشته باشد حكم خداوند در باره او جارى مىشود ، هر كس با فاسقان به مخالفت برخيزد و براى خداوند غضب كند خداوند براى او غضب مىكند ، اينها بودند ايمان و پايه‌ها و شعب آن .\r\nكفر هم داراى چهار پايه مىباشد ، فسق ، سركشى ، شك و ترديد ، و شبهه و فسق هم داراى چهار شعبه مىباشد ، جفا ، كورى غفلت و عناد و خودخواهى و تجاوز از حد .\r\nهر كس از حق تجاوز كند حق را كوچك خواهد شمرد و با فقها دشمنى خواهد كرد ، و به نقض پيمان‌ها اصرار خواهد داشت ، هر كس كور گردد خدا را فراموش مىكند ، و از گمان‌ها پيروى مىنمايد ، و شيطان بر او مسلط مىگردد و او\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nرا از راه بيرون مىسازد .\r\nهر كس از حق غفلت نمايد آرزوها او را فريب مىدهند و به خود مشغول مىسازند ، و هنگامى كه پرده‌ها عقب بروند و حقائق روشن شوند حسرت خواهد خورد ، و چيزهائى بر او روشن مىشوند كه هرگز تصور آنها را نمىكرد .\r\nهر كس از فرمان خداوند سرپيچى كند و عناد ورزد ، خداوند متعال او را خوار مىكند و بر زمينش مىزند و با قهر و غلبه او را از پا در مىآورد و با بزرگى خود او را كوچك مىسازد ، همان گونه كه در مقابل خداوند عرض و اندام كرد و خود را بزرگ نشان داد و از فرمان خدا اعراض نمود .\r\nعناد و سركشى هم بر چهار قسم مىباشد ، فرو رفتن ، نزاع ، كدورت و چركى دل ، و شقاق هر كس اهل تعمق و كنجكاوى باشد و بخواهد در هر چيز شك و ترديد نمايد هرگز به حق نخواهد رسيد و هر چه بيشتر بخواهد كنجكاوى كند در گرداب‌ها غرق خواهد گرديد ، و هر گاه از فتنه‌اى خارج شود در فتنه‌اى ديگر گرفتار خواهد شد و رشته‌هاى دين از دست او بيرون مىرود .\r\nهر كس اهل نزاع و مخاصمه باشد و با همه در حال مجادله بسر برد ، كارهايش از هم گسسته و اوضاع و احوال بر او تنگ خواهد شد ، نيكى در نزد او بدى و بدى در نزد او نيكى به حساب خواهد آمد ، هر كس كارهاى خوب را نداند راهها براى او كج و معوج خواهند شد و او نخواهد توانست خود را نجات دهد و در تنگنا گرفتار مىگردد و راهى غير از راه مؤمنان را مىگيرد .\r\nشك نيز چهار شعبه دارد ، ترس ، گمان ، ترديد و تسليم ، اكنون شك‌ّكنندگان در باره كدام يك از نعمت‌هاى خداوند خود را به شك مىاندازند ، هر كس از آينده بترسد به عقب بر مىگردد ، و هر كس در كارى شك و ترديد داشته باشد ديگران بر او پيشى خواهند گرفت و پاهاى شيطان او را خرد مىكنند ، هر كس خود را در هلاكت‌هاى دنيا و آخرت تسليم كرد در وسط آن دو هلاك مىگردد ، كسانى نجات پيدا مىكنند كه اهل يقين باشند .\r\nشبهه نيز چهار شعبه دارد گول ظاهر خوردن و اينكه هر آدم متظاهرى انسان\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nرا فريب دهد و او را در كارها به شبهه اندازد ، و او هم بدون تعمق گول او را بخورد ، و يا اينكه آدميان فريب نفس خود را بخورند و وسوسه‌هاى نفس آنها را در كارها به شبهه اندازند و آنها را در نظرش زيبا جلوه دهند و او هم گول بخورد و انجام دهد .\r\nديگر از اقسام شبهه آن است كه انسانى سعى مىكند كجىها و انحرافات را تاويل و توجيه كند و اعمال اشخاص فاسد را زيبا جلوه دهد و چهارم از اقسام شبهه تلبيس و اشتباه كارى است و اينكه با نيرنگ و فريب زشتيها را نيك جلوه مىدهد و پليديها را پاك به نظر مىرساند و در اين جا تاريكيها روى همديگر مىآيند و حقيقت معلوم نمىگردد ، نفاق نيز چهار پايه دارد ، هواى نفس ، نرمش ، خودخواهى ، و طمع ، هوى نيز داراى چهار شعبه مىباشد ، ظلم و ستم ، عدوان ، شهوت و طغيان ، كسى كه ستم مىكند گناهان و نافرمانيش زياد مىگردد ، كسى كه تجاوز مىنمايد از ارتكاب گناه مصون نخواهد بود و دلش سالم نخواهد شد .\r\nكسانى كه خود را گرفتار هواى نفس كنند و دنبال شهوت‌ها بروند ، در كارهاى زشت و پليد آلوده مىشوند ، و كسانى كه طغيان مىكنند و از حد خود تجاوز مىنمايند گمراه مىگردند و به يقين نمىرسند ، و براى كارهاى خود برهانى و دليلى ندارند .\r\nنرمش و ملايمت هم چند شعبه دارد ، شكوه ، مكر و فريب ، سهل‌انگارى و تاخير انداختن كارها ، و آرزوهاى دور و دراز ، شكوه جلال حق را انكار مىكند ، سهل‌انگارى كارها را از وقتش تاخير مىاندازد ، و آرزوها انسان را از حال خود بيرون مىكنند و زندگى طبيعى را از او مىگيرند ، و اگر بداند در چه خيال‌هايى به سر مىبرد از هول و ترس جان خواهد داد .\r\nخودخواهى نيز چند شعبه دارد و آنها عبارتند از تكبر ، فخر فروشى ، تعصب ، و نژادپرستى و فرقه‌گرائى ، هر كس تكبر داشته باشد به حقيقت پشت مىكند ، و هر كس بر خود ببالد و افتخار نمايد به معصيت و گناه گرفتار مىگردد .\r\nهر كس حميّت از قوم و قبيله نمايد در تجاوز و تعدى اصرار مىنمايد ، و هر\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكس اهل تعصب باشد اين تعصب ديدگان او را كور مىكند و او را به ستم وامىدارد ، چه اندازه زشت است آن كارى كه در آن تكبر و پشت كردن به حق باشد و يا ظلم و ستم و گناه و فسادى در دنبال آن واقع شود .\r\nطمع نيز چهار شعبه دارد ، خوشحالى ، بىعارى ، بىقيدى ، لجاجت ، و زياده‌طلبى ، خوشحالى در نزد خداوند ناپسند و زشت مىباشد ، بىعارى و لجام گسيختگى ، آدمى را به تكبر و خودخواهى مىكشاند و ساقط مىكند .\r\nلجاجت هم بلائى است كه انسان را در دام گناهان مىاندازد و او را ناخودآگاه به فساد مىكشاند ، زياده‌طلبى و برترىجوئى آدمى را به لهويات مشغول مىسازد و او را از نيكيها باز مىدارد ، و به سقوط نزديك مىكند ، اينها بودند نفاق و پايه‌ها و شعبه‌هاى آن .\r\n2 - ابو عمرو زبيرى از امام صادق عليه السّلام روايت مىكند كه فرمود : كفر در كتاب خداوند بر پنج قسم مىباشد ، يكى از آنها كفر انكارى است و او هم بر دو قسم است ، انكار علمى و انكار بدون علم .\r\nاما انكار بدون علم كسانى مىباشند كه خداوند از آنها در قرآن حكايت مىكند و آن اين است كه گفتند :  « وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ »  و يا اينكه گفته :  إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  .\r\nآن جماعت گفتند : جز زندگى دنيا زندگى ديگرى وجود ندارد ، ما مىميريم و زنده مىكرديم اين روزگار و گردش شب و روز است كه ما را مىميراند ، آنها اين سخنان را مىگويند ، ولى علم ندارند و فقط از روى گمان سخن مىگويند ، كسانى كه كافر شدند چه آنها را بيم دهى و يا بيم ندهى آنها ايمان نخواهند آورد ، اين گروه به دون علم كافر و منكر شدند .\r\nاما كسانى كه كافر شدند و از روى علم انكار كردند ، آنها گروهى مىباشند كه خداوند در حق آنها فرموده :  وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ  آن جماعت قبلا به كفار مىگفتند : ما پيروز مىشويم ، ولى بعدا كه\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nرسول آمد او را نشناختند و كافر شدند ، اين جماعت كافر شدند و با علم منكر گرديدند .\r\nحريز از امام صادق عليه السّلام روايت مىكند كه آن حضرت فرمودند : هنگامى كه آيه شريفه  الَّذِينَ آتَيْناهُمُ الْكِتابَ يَعْرِفُونَهُ *  كه در باره يهود و نصارى مىباشد نازل شد و تفسيرش اين است كه آنها رسول خدا صلى اللَّه عليه و آله را مىشناسند همان گونه كه فرزندان خود را مىشناسند .\r\nخداوند متعال در تورات و انجيل و زبور صفات رسول صلى اللَّه عليه و آله را براى آنها بيان كرده بود و از اصحاب و ياران آن جناب و مبعث او و هجرتش به مدينه سخن گفته بود و در اين باره در قرآن مجيد فرمود :\r\n مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً سِيماهُمْ فِي وُجُوهِهِمْ مِنْ أَثَرِ السُّجُودِ ذلِكَ مَثَلُهُمْ فِي التَّوْراةِ وَ مَثَلُهُمْ فِي الْإِنْجِيلِ  .\r\nمحمد صلى اللَّه عليه و آله رسول خدا مىباشد و كسانى كه با او هستند بر كفار سخت‌گيرى مىكنند ولى نسبت به خود مهربان مىباشند ، آنها را در حال ركوع و سجود مشاهده مىكنيد كه از خداوند خير و احسان طلب مىنمايند و خوشنودى او را مىخواهند ، در سيماى آنها اثر سجده هست و در تورات و انجيل وصف آنها آمده است .\r\nاين بود صفت رسول خدا صلى اللَّه عليه و آله كه در تورات و انجيل بيان شده است و همچنان صفات اصحاب او هم آمده ، ولى بعد از اينكه خداوند او را مبعوث فرمودند اهل كتاب آن حضرت را شناختند ولى بعد از اينكه آمد و آنها را دعوت كرد او را نشناختند و كافر شدند .\r\nيهوديان قبل از آمدن رسول خدا صلى اللَّه عليه و آله به عرب‌ها مىگفتند : اكنون نزديك است كه پيامبرى در مكه ظهور كند ، و به مدينه مهاجرت نمايد ، او بهترين پيامبران و آخرين آنها مىباشند ، در ديدگان او يك سرخى هست و بين دو شانه‌اش مهر نبوت مشاهده مىشود .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nاو پارچه‌اى به خود مىپيچد و با نانى مختصر قناعت مىكند ، و با چند دانه خرما روز را به سر مىبرد ، او بر الاغ برهنه سوار مىگردد و خندان و جنگجو مىباشد ، شمشيرش را روى شانه‌اش مىگذارد و باكى ندارد از اينكه با كدام شخص برخورد مىكند ، حكومت او به دورترين جاها خواهد رسيد ، اى جماعت عرب با او با شما جنگ خواهيم كرد .\r\nاما بعد از اينكه آن پيامبر گرامى مبعوث شد بر او حسد بردند و كافر شدند ، همان گونه كه خداوند فرمود :  وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ  ، آنها قبل از بعثت مىگفتند ما به وسيله او بر شما پيروز خواهيم شد ، اما بعد از اينكه آمد او را نشناختند و به او كافر شدند .\r\nيكى از اقسام كفر ، كفر برائت مىباشد كه خداوند مىفرمايد :  ثُمَّ يَوْمَ الْقِيامَةِ يَكْفُرُ بَعْضُكُمْ بِبَعْضٍ  ، يعنى گروهى از شما از گروه ديگرى بيزارى مىجويند ، يكى از كفرها ترك اوامر خداوند است ، و خداوند مىفرمايد :  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ  ، يعنى كسى كه حج را ترك كند در حالى كه مستطيع باشد كافر است .\r\nديگر از انواع كفر ، كفر نعمت مىباشد خداوند در اين باره مىفرمايد :  لِيَبْلُوَنِي أَ أَشْكُرُ أَمْ أَكْفُرُ وَ مَنْ شَكَرَ فَإِنَّما يَشْكُرُ لِنَفْسِهِ وَ مَنْ كَفَرَ  ، يعنى خداوند مرا آزمايش مىكند كه آيا من كفران مىكنم و يا سپاس مىگويم ، هر كس سپاس گويد براى خودش كرده و هر كس كفران نمايد به زيان خود كرده اينها بودند وجوه كفر در كتاب خداوند .\r\n3 - مسعدة بن صدقه گويد : از امام صادق عليه السّلام سؤال شد معنى گفته رسول خدا صلى اللَّه عليه و آله كه فرمودند : شرك از حركت يك مورچه روى سنگ سياه در شب تاريك هم مخفىتر است چه معنى دارد .\r\nامام عليه السّلام فرمودند : مؤمنان بت‌هاى مشركان را فحش مىدادند ، و در مقابل مشركان هم خداى مؤمنان را ناسزا مىگفتند ، در اينجا خداوند آنها را نهى كردند كه بت‌هاى آنان را فحش ندهند .\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nاين عمل مؤمنان موجب مىگردد كه آنان هم به خداى مسلمانان ناسزا نگويند در اين جا مؤمنان بدون اينكه توجه داشته باشند مشرك مىگردند ، و خداوند در قرآن مجيد فرمود :  وَ لا تَسُبُّوا الَّذِينَ يَدْعُونَ مِنْ دُونِ اللَّهِ  تا آخر آيه .\r\n4 - ابو الجارود از امام باقر عليه السّلام روايت مىكند آن جناب در تفسير آيه شريفه  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ  فرمودند اما آنها از مسيح نافرمانى كردند و او را در نفس خود بزرگ شمردند .\r\nآنها گمان كردند كه مسيح خدا و يا فرزند خدا مىباشد ، گروهى از آنها گفتند : او سومى سه نفر مىباشد گروهى هم گفتند : او خودش خدا هست ، اما احبار و راهبان مسيحيت به گفته‌هاى آنان اعتماد كردند و قائل به آن شدند .\r\nهر چه آن گروه گفتند راهبان هم آن را ترويج كردند ، و عقائد آنها را نشر نمودند ، آنها آن جماعت را براى خود ارباب گرفتند ، و امر خدا و رسول و كتاب خدا را رها ساختند و هر چه احبار و راهبان گفتند به كار بستند و آنها را اطاعت كردند .\r\n5 - فضيل گويد : امام باقر عليه السّلام در تفسير آيه شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  فرمود : شرك در اطاعت مانند شرك در عبادت نمىباشد ، گناهانى كه مردم مرتكب مىكردند از باب شرك طاعت مىباشد كه در آن از شيطان اطاعت كردند ، و اين شرك عبادت بشمار نمىآيد .\r\n6 - ابو بصير از امام صادق عليه السّلام روايت مىكند كه فرمودند تفسير آيه شريفه   وَ اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا كَلَّا سَيَكْفُرُونَ بِعِبادَتِهِمْ وَ يَكُونُونَ عَلَيْهِمْ ضِدًّا   اين است كه خدايان در روز قيامت با عبادت‌كنندگان خود به مخالفت بر مىخيزند و از آن برائت مىجويند .\r\nآن بت‌ها و معبودها با مشركان به ضديت بر مىخيزند و از آنها تبرى مىجويند امام عليه السّلام فرمودند : عبادت ركوع و سجود نيست بلكه آن اطاعت از مخلوق در برابر خالق مىباشد ، و هر كس بنده‌اى را اطاعت كند مانند اين است كه او را عبادت كرده باشد .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n7 - ابن طيار گويد : امام صادق در تفسير آيه شريفه  وَ مِنَ النَّاسِ مَنْ يَعْبُدُ اللَّهَ عَلى حَرْفٍ  فرمود : يعنى خدا را از روى شك و ترديد عبادت مىكنند ،  فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ  .\r\nامام عليه السّلام فرمودند : اين آيه در مورد گروهى نازل شد كه خداوند را به يگانگى قبول كردند و بت‌ها را بدور انداختند و دست از شرك باز داشتند ولى محمد صلى اللَّه عليه و آله را به پيامبرى نشناختند و خداوند را با شك و ترديد در نبوت محمد صلى اللَّه عليه و آله پرستيدند و به آن چه بر آن جناب فرمود آمده بود ايمان نياوردند . آن جماعت خدمت حضرت رسول صلى اللَّه عليه و آله رسيدند و عرض كردند : يا رسول اللَّه ما صبر مىكنيم اگر مال و فرزندان ما زياد شد و حال ما بهبودى يافت مىدانيم كه شما رسول خدا مىباشيد و اگر اين چنين نشد معلوم است كه در گفته خود صداقت نداريد .\r\nدر اين هنگام خداوند متعال اين آيه را نازل كردند :   فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ يَدْعُوا مِنْ دُونِ اللَّهِ ما لا يَضُرُّهُ وَ ما لا يَنْفَعُهُ   .\r\nيعنى اگر خيرى به او برسد اطمينان پيدا مىكند ، و اگر گرفتار گردد بر مىگردد و به حق پشت مىكند ، اين اشخاص در دنيا و آخرت زيان مىكنند ، آنها خداوند را ترك مىگويند و دنبال چيزهايى مىروند كه سود و زيان ندارند و آنها را عبادت مىكنند .\r\nگروهى از آنها كسانى هستند كه خدا را مىشناسند و ايمان هم در دل آنها جاى دارد ، و از شك و ترديد به طرف ايمان مىآيند ، گروهى در شك خود مىمانند و در حيرت فرو مىروند و دسته‌اى هم از ايمان به طرف شرك مىروند و غير خدا را عبادت مىكنند .\r\n8 - عباس بن زيد گويد : به امام صادق عليه السّلام عرض كردم : عوام مىگويند :\r\nشرك از حركت مورچه در شب تاريك روى فرش سياه هم مخفىتر است ، امام عليه السّلام فرمودند : بنده‌اى مشرك نمىگردد تا آنگاه كه براى غير خدا نماز بگذارد ، و يا براى غير خدا گوسفند بكشد و يا از غير خداوند حاجتى بخواهد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n9 - عبد الحميد بن ابى العلاء گويد : امام صادق عليه السّلام فرمود : شرك از حركت مورچه هم مخفىتر مىباشد ، يكى از موارد شرك دادن انگشترى براى عرض حاجت مىباشد .\r\n10 - عبد الغفار جازى گويد : از امام صادق عليه السّلام سؤال كردند : آيا كفرى هست كه به حد شرك نرسد فرمودند : كفر خود همان شرك است ، بعد از آن برخاست و وارد مسجد شد و به من فرمودند : مرد خوب آن است كه حديثى را براى رفيقش نقل كند ، او هم حديث را نفهميده رد كند ، اين كفران نعمت هست ولى شرك نيست .\r\n11 - ابن صدقه گويد : از امام صادق عليه السّلام شنيدم در باره كفر و شرك كه كدام يك از آنها مقدم‌ترند فرمود : كفر مقدم‌تر مىباشد ، زيرا ابليس قبل از همه كافر شد و كفرش هم به خاطر شرك نبود ، و او كسى را به عبادت غير خداوند دعوت نكرد ، ولى بعد از آن دعوت كرد و مشرك شد .\r\n12 - محمد بن مسلم گويد : به حضرت صادق عليه السّلام عرض كردم : تفسير  عُتُلٍّ بَعْدَ ذلِكَ زَنِيمٍ  چيست فرمود : عتل كسى را گويند كه كفرش بزرگ باشد ، و زنيم هم كسى است كه علنا گناه مىكند و حريص بر گناه مىباشد .\r\n13 - هيثم تميمى گويد : امام صادق عليه السّلام فرمود : اى هيثم گروهى در ظاهر ايمان آوردند ولى در باطن كافر بودند و سودى نبردند ، جماعتى بعد از آنها آمدند و به باطن ايمان آوردند و به ظاهر كافر شدند آنها هم سودى نبردند ايمان به ظاهر و باطن بستگى دارد و بدون يكى از آنها سودى ندارد .\r\n14 - موسى بن بكر واسطى گويد : از موسى بن جعفر عليه السّلام سؤال كردم كفر و شرك كداميك بر ديگرى مقدم مىباشند ، امام فرمودند : من تا حال مشاهده نكرده بودم كه تو با مردم مجادله كنى ، گفت : هشام بن حكم به من گفته اين موضوع را از شما سؤال نمايم ، امام فرمود : كفر مقدم است و معنى آن انكار مىباشد خداوند در باره ابليس فرمود :  أَبى وَ اسْتَكْبَرَ وَ كانَ مِنَ الْكافِرِينَ  .\r\n15 - عبيد بن زراره گويد : از امام صادق عليه السّلام سؤال كردم تفسير آيه شريفه\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  ، چيست فرمودند : واگذاردن اعمالى است كه به آن اقرار كرده است ولى به آن عمل نمىكند .\r\nيكى از آن موارد ترك نماز بدون هيچ عذرى مىباشد ، گويد : عرض كردم گناهان كبيره بزرگترين گناهان هستند ، فرمود : آرى ، گفتم : از ترك نماز هم بزرگتر مىباشند ، فرمود : هر گاه نماز را بدون سبب و عذرى انجام ندهد از گناهان هفتگانه است .\r\n16 - ابان بن عبد الرحمن گويد : از امام صادق عليه السّلام شنيدم فرمودند :\r\nنزديك‌ترين چيزى كه آدمى را از اسلام خارج مىكند اين است كه مشاهده كند سخنى بر خلاف حق مىباشد ولى او از آن طرفدارى نمايد و اصرار داشته باشد كه آن خلاف را انجام دهد .\r\nامام عليه السّلام فرمودند : خداوند مىفرمايد :  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  هر كس به ايمان كافر شود كارهايش به او سود نمىدهد ، فرمود : مقصود از كفر به ايمان كسى است كه به اوامر خداوند عمل نمىكند و از آن خوشش نمىآيد .\r\n17 - محمد بن مسلم گويد : امام عليه السّلام فرمودند : تفسير آيه شريفه  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  آن است كه او اعمال دينى را ترك مىگويد تا آنگاه كه به هيچ يك عمل نمىكند ، مانند كسى كه از روى تعمد نماز نمىخواند و به احكام دين بىاعتنائى مىنمايد .\r\n18 - جابر گويد : امام باقر عليه السّلام فرمودند : تفسير آيه شريفه  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  يعنى كسانى كه به ولايت على عليه السّلام كافر شدند در آخرت زيان خواهند كرد و از ايمان خود سودى نخواهند برد .\r\n19 - هارون بن خارجه گويد : از امام صادق عليه السّلام پرسيدم تفسير آيه شريفه  وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  چيست فرمودند : يكى از موارد آن اعمالى است كه به خاطر سختى مورد عمل قرار نمىگيرد آدم راحت طلب بعضى از كارهاى دينى را كه انجام آن زحمت دارد ترك مىكند و به آن اعتنايى ندارد .\r\n20 - زراره گويد : براى امام صادق عليه السّلام نوشتم مردم روايت مىكنند كه رسول\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nخدا صلى اللَّه عليه و آله فرمود : هر كس به خداوند مشرك شود دوزخ براى او واجب مىشود و هر كس شرك نياورد بهشت براى او لازم مىگردد ؟\r\nامام عليه السّلام فرمودند : اما كسى كه براى خداوند شريك قائل گردد او را شرك واضح گويند و خداوند هم فرموده :  مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ  ، و اما اينكه فرموده هر كس مشرك نشود بهشت براى او واجب مىشود اين جا محل نظر است و اين در صورتى است كه نافرمانى خداوند را نكند .\r\n21 - زرارة گويد : از امام صادق عليه السّلام سؤال كردم تفسير آيه شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  را پرسيدم فرمودند : يكى از موارد شرك آن است كه مردى به شما مىگويد : به جانت سوگند .\r\n22 - يعقوب بن شعيب گويد : از امام صادق عليه السّلام پرسيدم معنى آيه شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  چيست فرمود : آنها مىگفتند : در هنگام غروب فلان ستاره و يا طلوع فلان ستاره باران خواهد باريد ، و اين عقيده يكى از موارد شرك مىباشد ، و همچنين آنها به كاهنان معتقد بودند .\r\n23 - محمد بن فضيل گويد : امام رضا عليه السّلام در تفسير اين آيه شريفه فرمودند :\r\nآن شركى است كه به حد كفر نمىرسد .\r\n24 - زرارة گويد : امام باقر عليه السّلام فرمودند : شرك طاعت آن است كه مردى گويد : اگر فلان كس و خداوند نبودند چنان كارى انجام نمىگرفت و يا اينكه اگر فلان شخص نبود كارم درست نمىشد .\r\n25 - ابو بصير گويد : امام صادق عليه السّلام فرمود : شرك طاعت آن است كه مردى بگويد : اگر تو نبودى من گرفتار مشكلات مىشدم و مانند اين گونه سخنان .\r\n26 - زرارة گويد : امام باقر عليه السّلام فرمودند : شرك طاعت غير از شرك عبادت است گناهانى كه موجب مىشوند آدمى به جهنم سقوط كند ، شرك طاعت به حساب مىآيند ، آنها از شيطان اطاعت كردند و در طاعت مشرك شدند ، ولى آن طور نبود كه غير خداوند را عبادت كنند و او را پرستش نمايند .\r\n27 - مالك بن عطيه گويد : امام صادق عليه السّلام فرمود : تفسير آيه شريفه  وَ ما يُؤْمِنُ \r\n\r\n","description":"","footnote":"","page_name":" 359 ","page_number":359},
  {"content":"\r\n\r\n أَكْثَرُهُمْ بِاللَّهِ إِلَّا وَ هُمْ مُشْرِكُونَ  آن است كه مردى به ديگرى مىگويد : اگر فلان شخص نبود من نابود مىشدم ، و اگر فلان كس مانع نمىشد من به مقصود خود مىرسيدم .\r\nاگر آن شخص به داد من نرسيده بود خانواده‌ام از بين مىرفتند ، مگر شما در اين موارد مشاهده نمىكنيد كه او براى خداوند شريك قائل شده و در دفع دشمنان و جلب روزى غير از خدا را عنوان كرده است ، گويد : گفتم : اگر بگويد خداوند بر من منت نهاد و فلان شخص را به كمك من رسانيد چگونه است ، فرمود : اين چنين مانعى ندارد .\r\n28 - نعمانى در تفسير خود در باب فضل قرآن از امير المؤمنين عليه السّلام روايت مىكند كه فرمود : كفرى كه در قرآن مجيد از آن نام برده شده پنج قسم مىباشد ، و آنها عبارتند از كفر انكارى ، كفر مطلق ، كفر ترك ، كفر برائت ، و كفر نعمت .\r\nاما كفر انكارى بر دو قسم است ، يكى از آنها كفر وحدانيت است ، و آن گفتار كسانى است كه مىگويند : نه خدائى هست و نه بهشتى و نه دوزخى و نه حشر و نشرى ، اين جماعت از زنادقه و ملحدان مىباشند ، و همچنين گروهى از دهريه كه مىگويند :  وَ ما يُهْلِكُنا إِلَّا الدَّهْرُ  روزگار ما را فانى مىكند نه غير آن .\r\nاين نظريه‌اى است كه آنها مىدهند و براى آن برهانى هم ندارند ، و فقط از روى گمان اين سخن را مىگويند ، خداوند فرموده :  إِنَّ الَّذِينَ كَفَرُوا سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  يعنى آنها به وحدانيت خداوند ايمان نخواهند آورد و به توحيد معتقد نخواهند شد .\r\nوجه دوم كفر انكارى آن است كه حقيقت و واقعيت را مىشناسد ولى در عمل و هنگام حاجت انكار مىكند ، خداوند در قرآن مىفرمايد :  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  ، حقيقت را انكار مىكنند در حالى كه آن را در دل قبول دارند .\r\nدر آيه ديگرى خداوند مىفرمايد :  وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا فَلَمَّا جاءَهُمْ ما عَرَفُوا كَفَرُوا بِهِ فَلَعْنَةُ اللَّهِ عَلَى الْكافِرِينَ  ، آنها قبلا با كفار از فتح و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nپيروزى سخن مىگفتند ولى بعد از اينكه حق آمد آن را نشناختند و كافر شدند و مورد نفرين قرار گرفتند قسم سوم از كفر ترك اوامر خداوند مىباشد كه از معصيت‌ها شمرده مىشود خداوند متعال فرموده :  وَ إِذْ أَخَذْنا مِيثاقَكُمْ لا تَسْفِكُونَ دِماءَكُمْ وَ لا تُخْرِجُونَ أَنْفُسَكُمْ مِنْ دِيارِكُمْ ثُمَّ أَقْرَرْتُمْ وَ أَنْتُمْ تَشْهَدُونَ  تا  أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  .\r\nهنگامى كه ما از شما پيمان گرفتيم كه خون يك ديگر را نريزيد ، و همديگر را از خانه‌ها بيرون نكنيد ، شما هم اقرار كرديد و پيمان بستيد ، اكنون شما به بعضى از موارد ايمان مىآوريد ولى به پاره‌اى كافر مىگرديد .\r\nخداوند آنها را كافر خواند زيرا آنان اوامر خداوند را اطاعت نكردند ، و آنها را از آن جهت مؤمن دانست كه در ظاهر اقرار كردند اگر چه در باطن قبول نداشتند ، ولى آن ايمان ظاهرى به آنها سودى نبخشيد ، و جز رسوائى آخرت براى آنها اثرى نداشت .\r\nوجه چهارم كفر آن است كه خداوند متعال از ابراهيم عليه السّلام نقل مىكند در آن جا كه فرمود :  كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ وَ الْبَغْضاءُ أَبَداً حَتَّى تُؤْمِنُوا بِاللَّهِ وَحْدَهُ  ، مقصود از  كَفَرْنا بِكُمْ  در اينجا يعنى تبرأنا منكم ما از شما برائت مىجوئيم .\r\nدر داستان ابليس در آنجا كه روز قيامت از دوستانش بيزارى حاصل مىكند مىگويد :  إِنِّي كَفَرْتُ بِما أَشْرَكْتُمُونِ مِنْ قَبْلُ  ، يعنى من از شما برائت مىجويم از سخنان شرك‌آميزى كه قبلا به من ميگفتيد در جاى ديگر خداوند مىفرمايد :  إِنَّمَا اتَّخَذْتُمْ مِنْ دُونِ اللَّهِ أَوْثاناً مَوَدَّةَ بَيْنِكُمْ فِي الْحَياةِ الدُّنْيا  تا آنجا كه فرمود :  يَوْمَ الْقِيامَةِ يَكْفُرُ بَعْضُكُمْ بِبَعْضٍ وَ يَلْعَنُ بَعْضُكُمْ بَعْضاً  شما غير از خدا بت‌هائى براى خود اختيار كرديد و در دنيا با آنها به محبت رفتار نموديد ، روز قيامت يك ديگر را لعن و تكفير خواهيد كرد .\r\nبخش پنجم از كفر ، كفر نعمت مىباشد ، خداوند از قول سليمان عليه السّلام مىفرمايد :  هذا مِنْ فَضْلِ رَبِّي لِيَبْلُوَنِي أَ أَشْكُرُ أَمْ أَكْفُرُ  ، اين از عطاهاى خداوند است كه به من مرحمت كرده تا مرا بيازمايد كه در برابر اين نعمت‌ها او را سپاسگزارى\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمىكنم و يا كفران نعمت مىنمايم .\r\nدر جاى ديگرى مىفرمايد :  لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  اگر سپاسگزارى كنيد بر نعمت‌ها خواهم افزود و اگر ناسپاس باشيد شما را عذاب خواهم كرد ، و نيز فرموده :  فَاذْكُرُونِي أَذْكُرْكُمْ وَ اشْكُرُوا لِي وَ لا تَكْفُرُونِ  ، مرا به ياد بياوريد تا شما را به ياد بياورم مرا سپاس گوئيد و كفران نكنيد .\r\nدر قرآن مجيد از شرك هم در چهار موضوع گفتگو شده است ، در آنجا كه فرموده :  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ  .\r\nهر آئينه كافر شدند كسانى كه گفتند خداوند مسيح بن مريم است ، در حالى كه خود مسيح گفت : اى بنى اسرائيل خداوند را پرستش كنيد كه پروردگار من و شما مىباشد ، و هر كس به خداوند شرك آورده بهشت بر او حرام مىگردد و جاى در دوزخ دارد ، و ستمگاران يارىكننده ندارند ، اين را شرك در گفتار و وصف مىشمارند .\r\nوجه دوم از شرك ، شرك اعمال است ، خداوند مىفرمايد  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  ، بيشتر آنها به خداوند ايمان نياوردند و در حال شرك ماندند ، در جاى ديگرى فرموده :  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  ، آنها علما و دانشمندان دينى خود را ارباب گرفتند و خدا را فراموش كردند .\r\nالبته معلوم است كه آنها براى رهبران دينى خود روزه نگرفتند و براى آنان نماز هم نگذاردند ، ولى هر چه آنها گفتند مردم از آنها اطاعت كردند ، حلال‌ها را براى آنها حرام نمودند ، و حرام‌ها را حلال ساختند ، مردم در نتيجه آنها را پرستيدند در حالى كه نمىدانستند آنها را مىپرستند اين را مىگويند شرك در اعمال و طاعات .\r\nبخش سوم از شرك ، شرك زنا مىباشد ، خداوند متعال در قرآن مىفرمايد :  وَ شارِكْهُمْ فِي الْأَمْوالِ وَ الْأَوْلادِ ،  پروردگار به شيطان مىفرمايند در اموال و فرزندان با\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nآنها شركت كن ، هر كس به ناطقى گوش فرا دهد او را عبادت كرده ، اگر ناطق از خداوند سخن مىگويد خدا را عبادت كرده و اگر غير از خدا مىگويد غير خدا را پرستيده است .\r\nقسمت چهارم از شرك ، شرك ريا مىباشد ، خداوند متعال مىفرمايد :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  ، هر كس مىخواهد خدا را ملاقات كند بايد كار نيك انجام دهد و در عبادت براى خداوند شريك نياورد .\r\nاين گونه جماعت روزه مىگيرند و نماز بر پا مىدارند و كارهاى خير هم انجام مىدهند ولى در نيت خود خالص نمىباشند و براى خودنمائى و تظاهر كارها را مىكنند اينها كه در بالا ذكر شد اقسام شرك مىباشند كه خداوند آنها را در كتاب خود ذكر كرده است .\r\nاما ظلم در كتاب خداوند اقسامى دارد يكى از آنها ظلمى است كه خداوند از لقمان نقل مىكند و مىفرمايد :  يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ  ، اى فرزند من شرك نياور كه شرك ظلم بزرگى مىباشد .\r\nيكى از اقسام ظلم ، ظلم‌هائى است كه مردم در باره يك ديگر انجام مىدهند ، و در معاملات و روابط خود با همديگر نسبت به هم ستم مىكنند ، خداوند مىفرمايد :\r\n وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ  تا آخر آيه .\r\nاگر مشاهده كنى چگونه ستمگاران در چنگال مرگ گرفتار هستند و دست و پا مىزنند و فرشتگان دستهاى خود را باز كرده و به آنها مىگويند خود را بيرون كنيد ، امروز عذاب و خوارى خواهيد چشيد و سزاى گفته‌هاى خود را مشاهده خواهيد كرد .\r\nكسانى كه زياده‌روى در كفر را انكار مىكنند بايد متوجه شوند كه خداوند گفته‌هاى آنان را رد كرده و فرموده :  إِنَّمَا النَّسِيءُ زِيادَةٌ فِي الْكُفْرِ  ، و يا در جاى ديگر مىفرمايد :  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكسانى كه دلشان بيمار است پليدى روى پليدى مىآيد و آنها در حال كفر خواهند مرد و در جاى ديگر فرمودند :  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً  تا آخر آيه ، كسانى كه ايمان آوردند و بعد كافر شدند ، بار ديگر ايمان آوردند و باز كافر شدند و بر كفر خود افزودند .\r\n29 - امام صادق عليه السّلام در تفسير آيه شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  فرمودند : يعنى از شيطان اطاعت مىكند و مشرك مىشود .\r\n30 - موسى بن اسماعيل گويد : موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و آله فرمودند : شك و ترديد از كفر به شمار مىرود .\r\n\r\n99 ريشه‌هاى كفر و پايه‌هاى آن\r\n1 - ابو بصير گويد : امام صادق عليه السّلام فرمود : ريشه‌هاى كفر بر سه گونه است :\r\nحرص ، استكبار و حسد ، اما حرص همان است كه بر آدم غلبه كرد و او را وادار نمود تا از آن درخت بخورد در صورتى كه خداوند او را از نزديك شدن به آن درخت نهى كرده بود .\r\nاما استكبار و خودخواهى همان است كه شيطان را براى سجده كردن بر آدم عليه السّلام منع كرد و او به خاطر تكبر آدم را سجده ننمود ، و اما حسد آن است كه دو فرزند آدم را با هم دشمن ساخت تا آنجائى كه يكى از آنها برادرش را كشت .\r\n2 - سكونى از امام صادق عليه السّلام روايت مىكند رسول خدا صلى اللَّه عليه و آله فرمودند : پايه‌هاى كفر بر چهار قسم است ، رغبت ، رهبت ، عدم خوشنودى از آنچه خداوند برايش معين كرده و خشم و غضب .\r\n3 - عبد اللَّه بن سنان گويد : امام صادق عليه السّلام فرمود : رسول خدا صلى اللَّه عليه و آله فرمودند : نخستين بارى كه خداوند معصيت شد به خاطر شش چيز بود ، محبت دنيا ، حب رياست ، حب غذا و طعام ، و حب خواب ، و حب آسايش ، و حب\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nزنان .\r\n4 - طلحة بن زيد گويد : امام صادق عليه السّلام فرمودند : مردى از خثعم خدمت حضرت رسول صلى اللَّه عليه و آله آمدند و عرض كردند : يا رسول اللَّه كدام يك از كارها مورد بغض خداوند مىباشد ، رسول خدا فرمود : شرك به خدا . پرسيد بعد از آن فرمود :\r\nقطع رحم سؤال كرد بعد از آن فرمود : امر به منكر و نهى از معروف .\r\n5 - يزيد صائغ گويد : به حضرت صادق عليه السّلام عرض كردم مردى از شيعيان شما هر گاه سخن گويد دروغ مىگويد ، و هر گاه وعده مىدهد خلف وعده مىكند ، و اگر امانتى به او بدهند خيانت مىنمايد ، اين مرد چه موقعيتى دارد ، امام فرمود : او به كفر نزديك مىباشد ولى كافر به حساب نمىآيد .\r\n6 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : از نشانه‌هاى شقاوت خشكى چشم مىباشد ، و همچنين قساوت و شدت حرص در طلب مال دنيا و اصرار بر گناه از علائم قساوت به حساب مىآيند .\r\n7 - ابو حمزه از امام باقر عليه السّلام روايت مىكند كه رسول خدا صلى اللَّه عليه و آله در خطبه خود به مردم فرمودند : اى مردم شما را از بدها و اشرارتان اطلاع دهم ، عرض كردند : آرى يا رسول اللَّه بفرمائيد ، فرمودند : او كسى است كه بذل و بخشش ندارد ، و بردگان را مىزند و تنها غذايش را مىخورد و به رفقايش توجه ندارد .\r\nمردم خيال كردند خداوند بدتر از اين آدمى را نيافريده است ، بعد از اين رسول خدا فرمودند : شما را از كسى كه بدتر از اين مىباشد خبر دهم ، گفتند : آرى يا رسول اللَّه ، فرمود كسى كه اميد خير در او نيست و مردم همواره در انتظار شر او هستند ، مردم خيال كردند از اين مرد هم بدتر نيست .\r\nبار ديگر رسول خدا صلى اللَّه عليه و آله فرمودند : بدتر از اين شخص به شما بگويم عرض كردند : بفرمائيد فرمود : كسى كه فحش و ناسزا مىدهد و مؤمنان را نفرين مىكند و هر گاه ذكرش در ميان شود مردم او را لعنت مىكنند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n8 - عبد اللَّه بن سنان گويد : امام صادق عليه السّلام فرمود : رسول خدا صلى اللَّه عليه و آله فرمودند : هر كس سه خصلت در او باشد از منافقان بشمار مىرود ، اگر چه نماز بخواند و روزه بگيرد و گمان كند كه مسلمان مىباشد ، كسى كه دروغ بگويد ، و هر گاه وعده دهد خلف وعده نمايد ، و در امانت‌ها خيانت كند .\r\nخداوند متعال در قرآن مجيد فرموده : خداوند خيانت‌كنندگان را دوست نمىدارد ، و در جاى ديگر فرموده : لعنت خداوند بر دروغ گويان باد ، و در جاى ديگر فرمود : اى رسول ما به ياد آور اسماعيل را كه در وعده‌اش راستگو بود ، و از پيامبران و مرسلين بشمار مىرفت .\r\n9 - يكى از راويان از امام صادق عليه السّلام روايت مىكند كه رسول خدا صلى اللَّه عليه و آله فرمود : ميل داريد شما را از كسانى كه نسبت به من دور مىباشند اطلاع دهم ، عرض كردند بفرمائيد ، فرمود : كسى كه فحش مىدهد و بد زبان و بخيل است ، مرد با كينه و متكبر و حسود مىباشند ، قساوت دارد ، اهل خير نيست ، و مرتكب هر فسادى مىشود .\r\n10 - على بن اسباط گويد : سلمان مىگفت : هر گاه خداوند اراده كند بنده‌اى را هلاك كند حياء را از وى مىگيرد ، و خيانت‌كاران با او همنشين مىگردند ، و هر گاه چنين شد امانت هم از وى گرفته مىشود ، و هر گاه چنين شد با افراد بد محشور مىشود .\r\nهنگامى كه با افراد بدخو و تند مزاج هم‌نشين گرديد ، رشته ايمان را از دست مىدهد و هنگامى كه رشته ايمان را از دست داد ، شيطان بر او مسلط مىگردد ، و به هر طرف اراده كرد او را با خود مىبرد زيرا مهار ايمان را از دست داده است .\r\n11 - ابراهيم كرخى گويد : امام صادق سلام اللَّه عليه روايت مىكند كه رسول خدا صلى اللَّه عليه و آله فرمودند : سه چيز ملعون هستند و ملعون مىباشند كسانى كه آن كارها را انجام دهند كسى كه در محل ورود كاروان قضاء حاجت كند ، كسى كه آب نوبتى را غصب كند ، و كسى كه راه‌هاى نزديك را سد نمايد .\r\n12 - جابر بن عبد اللَّه انصارى گويد : رسول خدا صلى اللَّه عليه و آله فرمود : شما را از بدترين\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمردها خبر ندهم ، گفتند : بفرمائيد يا رسول اللَّه فرمود : آنها كسانى هستند كه بهتان مىزنند جسور و بد زبان مىباشند ، تنها مىخورند ، بخشش ندارند ، بردگان خود را مىزنند ، و افراد خانواده خود را به ديگران محتاج مىكنند .\r\n13 - ميسر از پدرش روايت مىكند كه امام باقر عليه السّلام فرمود : رسول خدا صلى اللَّه عليه و آله فرمودند : پنج نفر مورد لعنت من و پيامبران هستند ، كسى كه در كتاب خداوند چيزى بيفزايد ، كسى كه سنت مرا ترك گويد ، كسى كه مقدرات خدا را تكذيب كند ، كسى كه خون خاندان مرا حلال بداند و يا حق آنها را غصب كند ، و غنائم را به نفع خود ضبط نمايد .\r\n14 - سليم بن قيس هلالى از على عليه السّلام روايت مىكند كه آن جناب فرمود :\r\nكفر بر چهار پايه استوار مىباشد ، فسق ، غلو ، شك و شبهه ، فسق هم خوددارى چهار شعبه مىباشد ، جفا ، كورى ، غفلت ، سركشى و عناد .\r\nهر كس داراى روح تجاوز باشد حق را كوچك خواهد شمرد ، و با دانشمندان دشمنى خواهد كرد ، و به سوگندهاى بزرگ اصرار خواهد ورزيد ، هر كس كور شد خدا را فراموش مىكند و از پندارهاى خود پيروى خواهد كرد ، و با خداوند به جنگ خواهد پرداخت ، شيطان بر او مسلط مىگردد و بدون توجه و تضرع طلب مغفرت مىكند .\r\nهر كس غفلت پيشه كند به خود خيانت مىكند و ستم مىنمايد ، و به عقب بر مىگردد او گمراهى خود را رستگارى حساب مىنمايد ، و هوا و هوسها را آرزو مىپندارد و حسرت و ندامت او را فرا مىگيرد ، در آن هنگام كه كارها تمام گردند و حقائق روشن شوند ، او چيزهائى را خواهد ديد كه قبلا تصور آن را هم نمىكرد .\r\nهر كس سركشى آغاز كند و از اوامر خداوند سرپيچى نمايد ، گرفتار شك و ترديد شده و خداوند با قدرت خود او را خوار مىكند و كوچك مىنمايد ، همان گونه كه او فرامين خداوند را كوچك شمرد و از حد خود تجاوز كرد .\r\nغلو هم چهار شعبه دارد ، فرو رفتن در آراء و خيالات باطله ، نزاع و جدال در عقائد و نظريات شخصى ، و دشمنى و كينه‌توزى با يك ديگر ، هر كس چنين باشد و\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nبه نظريات خود متوسل گردد هرگز در برابر حق خضوع و خشوع نخواهد كرد و همواره در گرداب‌هاى هلاكت گرفتار خواهد شد .\r\nاو هر گاه از فتنه‌اى بيرون شود گرفتار فتنه‌اى ديگر خواهد شد ، و دين او از هم خواهد گسيخت و در اوهام و خيالات خود سقوط خواهد كرد ، هر كس به نظر خود با مردم نزاع كند و مخاصمه نمايد به حماقت مشهور خواهد شد .\r\nهر كس دلش از ارتكاب كارهاى زشت و گناهان زياد چركين شد ديگر كارهاى نيك در نظر او زشت خواهد شد ، و كارهاى بد زيبا جلوه خواهد كرد ، و هر كس در كارها سخت‌گيرى نمايد راه‌ها بر او كج خواهند شد و اوضاع بر او تنگ خواهد گرديد ، و هر گاه راه مؤمنان را ترك كند راه خروج براى او مشكل مىگردد .\r\nشك هم چهار شعبه دارد : جدل ، هواى نفس ، ترديد ، و تسليم شدن ، آيه شريفه  فَبِأَيِّ آلاءِ رَبِّكَ تَتَمارى  ناظر به همين جا مىباشد ، در روايت ديگرى آمده كه شك به معنى جدال و وحشت از حق و ترديد و تسليم شدن در برابر جهل و جاهلان مىباشد .\r\nهر كس از آينده بترسد عقب بر مىگردد ، هر كس در دين مجادله كند به شك و ترديد دچار مىگردد و مؤمنان نخستين از او پيشى خواهند گرفت و آيندگان هم به او خواهند رسيد ، و در زير پاهاى شيطان خورد خواهد شد .\r\nهر كس در برابر حوادث دنيا تسليم گردد و از خود مقاومتى نشان ندهد ، و نسبت به امور آخرت سهل‌انگارى نمايد ، در بين دنيا و آخرت هلاك خواهد شد ، و هر كس نجات پيدا كرد ، فضل خداوند شامل او شده است ، و خداوند مخلوقى مانند يقين خلق نكرده است .\r\nشبهه نيز چهار شعبه دارد ، گول خوردن به ظواهر امور ، و عدم تحقيق در كارها و حسن ظن داشتن به افراد و تحت تأثير سخنان فريبنده قرار گرفتن ، و گرفتار وسوسه‌هاى نفس شدن ، و دنبال گفته‌هاى باطل را گرفتن و آنها را حق پنداشتن .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nيكى از معانى شبهه آميختن حق به باطل مىباشد ، زيرا آرايش باطل موجب گمراهى مىگردد و دليل و برهان را از آدميان مىگيرد ، و نفس انسان هم چنان زشتىها را در نظر زيبا جلوه مىدهد كه آدمى تحت تأثير قرار مىگيرد ، و به شهوات و خواسته‌ها آلوده مىشود .\r\nكسانى كه سخنان مفسدين و دنيا پرستان را تأويل و توجيه مىكنند و زشتىهاى آنها را زيبا جلوه مىدهند ، از راه حق انحراف پيدا مىكنند و به چاه ضلالت و گمراهى سقوط مىنمايند ، آميختن حق به باطل تاريكىهائى مىباشند كه روى يك ديگر قرار گرفته‌اند ، اينها بودند كفر و پايه‌ها و اقسام آن .\r\nامام عليه السّلام فرمودند : نفاق هم چهار پايه دارد ، هواى نفس ، نرمش و ملايمت ، خودخواهى و طمع ، هواى نفس هم داراى چهار شعبه مىباشد ، ظلم ، دشمنى ، شهوت ، طغيان و سركشى .\r\nهر كس از حد خود تجاوز كند لغزشهاى او زياد مىگردد و در نتيجه مغلوب مىشود ، هر كس از حد خود تجاوز نمايد و به ديگران تعدى كند به گناه آلوده خواهد شد و دلش سالم نخواهد ماند .\r\nاو توانائى پيدا نمىكند از شهوت‌ها خود را حفظ كند ، نفس سركش عنان او را در اختيار مىگيرد ، و هر كس نتوانست شهوت خود را مهار كند آلوده خواهد شد و هر كس از حد خود تجاوز كرد و ظلم آغاز نمود بدون برهان گرفتار كارها خواهد شد .\r\nرفق و مدارا و ملايمت و ملاطفت هم چهار شعبه دارد ، گول ظاهر خوردن آرزو داشتن ، شخصيت بخرج دادن ، و كارها را به تأخير انداختن ، زيرا اظهار شخصيت و خود را بزرگ داشتن موجب انكار حق مىگردد .\r\nمماطله و تأخير كارها موجب كندى كارها مىشود و به اندازه‌اى كار خود را امروز و يا فردا مىكند كه مرگش فرا مىرسد و او نمىتواند كارى انجام دهد ، اگر آرزوها در انسان نبود او مىدانست در چه وضعى زندگى مىكند .\r\nاگر آدميان موقعيت خود و دنيا را مىدانستند و حقيقت براى آنها روشن\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمىشد ناگهان از دنيا مىرفتند و ترس و وحشت آنها را از پا در مىآورد ، و گول ظاهر را خوردن آدمى را از كار باز مىدارد .\r\nخودخواهى نيز چهار شعبه دارد ، تكبر ، افتخار ، غيرت عشيره‌اى و تعصب ، هر كس تكبر كند به حق پشت مىنمايد ، هر كس فخر فروشى كند ، به گناه گرفتار خواهد شد ، و هر كس حميت و نژادپرستى داشته باشد به گناه آلوده مىشود .\r\nهر كسى كه تعصب پيشه كند و پا روى حق بگذارد ، از جاده حق عدول مىكند و عدالت را از دست مىدهد ، چه اندازه بد است كه آدمى به حق پشت كند و به گناه آلوده گردد ، و به ظلم و جور اصرار ورزد و راه را كج كند .\r\nطمع نيز چهار شعبه دارد ، خوشحالى ، بىتوجهى ، لجاجت ، و زياده‌طلبى ، خوشحالى در نزد خداوند ناپسند است ، و بىتوجهى از تكبر و خود خواهى ناشى مىشود ، لجاجت بلائى است كه آدميان را به طرف گناه مىكشاند ، زياده روى نيز بازى و لهويات و مشغوليت مىباشد ، اين‌ها بودند نفاق و پايه‌هاى آن .\r\nخداوند بر بندگان خود حكومت و قدرت دارد ، خدائى كه ذكرش بلند و همه جا هست و بزرگى و عظمت او همه جا را فرا گرفته است ، خداوند مخلوقات خود را با زيباترين وجه آفريد ، و قدرتش همه جا را فرا گرفته ، و رحمت واسعه او بر همگان سايه افكنده است . فرمانش آشكار و نورش ، تابان مىباشد ، احسانش همه جا را فرا گرفته و جهان از حكمت او روشن است ، كتاب او بر همه تسلط دارد و برهانش بر همه آشكار گرديده ، دينش پاك و خالص و قدرتش بر همگان غالب است .\r\nسخنش حق و ميزانش عدل مىباشد ، فرستادگان او مردم را تبلغ كردند بدىها را گناه به حساب آورد و گناه را براى انسان فتنه قرار داد ، و فتنه را سبب آلودگى نمود .\r\nنيكى را وسيله بازگشت قرار داد ، و بازگشت را سبب توبه نمود ، و توبه را علت پاكى آدميان ساخت ، هر كس توبه كند هدايت مىگردد ، و هر كس گرفتار فتنه شد گمراه مىشود بايد مردم توبه كنند و به گناهان خود اعتراف نمايند ، آنها كه\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nاهل هلاكت هستند در نزد خداوند هالك به حساب مىآيند .\r\nاكنون از خداوند بترسيد خدا در توبه و رحمت خود را باز كرده و همگان مىتوانند از اين در وسيع وارد شوند و مورد لطف و عنايت خداوند قرار گيرند ، و از حلم و گذشت خدا بهره‌مند شوند و مژده رحمت را دريافت كنند .\r\nپروردگار عذاب‌هاى سختى هم مهيا كرده و گناهكاران را شديدا مؤاخذه مىكند اينك هر كس به طاعت خدا دست پيدا كرد به كرامت او خواهد رسيد ، و هر كس گرفتار معصيت شد عذاب او را خواهد چشيد ، بدانيد كه در آينده پشيمان خواهيد شد .\r\n15 - ابو بصير گويد : امام صادق عليه السّلام فرمودند : اصول كفر سه چيز است ، حرص ، تكبر ، و حسد ، حرص سبب شد كه آدم عليه السّلام به درختى كه از آن نهى شده بود نزديك شود و از آن بخورد ، تكبر موجب شد كه شيطان بر آدم سجده نكند و حسد هم فرزند آدم را وادار كرد تا برادرش را بكشد .\r\n16 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : پايه‌هاى كفر چهار چيز هستند : تمايل ، ترس ، عدم رضايت ، و خشم .\r\n17 - رسول اكرم صلى اللَّه عليه و آله به على عليه السّلام فرمودند : اى على ده نفر از اين امت به خداوند بزرگ كافر شده‌اند ، و آنها عبارتند از : قتات ، جادوگر ، ديوث كسى كه از روى حرام با زنى از عقب مجامعت كند .\r\nكسى كه با چهارپائى در آميزد ، و با محارم خود زنا كند ، و مردم را به فتنه و فساد دعوت نمايد و در جامعه آشوب راه بياندازد ، و به دشمنان اسلحه بفروشد ، و زكات مالش را ندهد ، و كسى كه مستطيع باشد و حج نگذارد .\r\n18 - محمد بن مسلم گويد : از امام باقر عليه السّلام شنيدم فرمودند : دين ندارند آن كسانى كه در برابر معصيت‌كنندگان خضوع مىكنند ، و دين ندارند آن‌هائى كه از باطل حمايت مىنمايند ، و دين ندارند آن‌هائى كه آيات خدا را انكار مىكنند .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\n100 در وسوسه و حديث نفس\r\n1 - روايت شده هر كس بعد از اينكه بر فطرت متولد شده باشد در وجود خداوند شك كند راه بازگشت نخواهد داشت .\r\nعلى عليه السّلام فرمودند : يكى از گرفتاريها پريشانى حال و فقر مىباشد ، و از آن سخت‌تر بيمارى بدن است ، و سخت‌تر از آن بيمارى بدن با بيمارى دل است .\r\nروايت شده با شك و ترديد و انكار هيچ عملى سود نمىدهد ، و روايت شده كه هر كس شك كند و يا گمان نمايد و در آن ثابت بماند اعمالش باطل مىگردد .\r\nروايت شده آيه شريفه  وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ  در باره كسانى نازل شده كه در شك و ترديد مىباشند ، يعنى ما بيشتر آنها را پاىبند به عهد و پيمان نيافتيم ، و اكثر آنها اهل فسق و گناه بودند .\r\nروايت شده آيه شريفه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  در باره كسانى نازل شده كه اهل شك و ترديد مىباشند ، كسانى كه در باره آخرت شك مىكنند مانند كسانى هستند كه در آغاز هم گرفتار مىباشند ، از خداوند خواهانيم كه ما را ثبات و حسن يقين عطا كند .\r\nاز امام عليه السّلام سؤال شد مردى به مذهب حق اعتقاد دارد ، ولى به خود ظلم و اسراف مىكند و شراب مىنوشد و گناهان بزرگ انجام مىدهد ، ولى مردى ديگر كه به مذهب حق چندان عقيده‌اى ندارد و گناهان او را هم مرتكب نمىشود ، وضع اين دو نفر چگونه خواهد بود .\r\nامام عليه السّلام فرمودند : آن كس كه اهل يقين است بهتر است ، حال او مانند كسى است كه در كنار راهى خوابيده هنگامى كه از خواب بيدار شد راه خود را مىگيرد و مىرود ، ولى آن ديگرى كه در شك مىباشد مانند كسى است در كنار جاده خوابيده و بعد كه بيدار شد نمىداند به كدام طرف برود .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n2 - امام صادق عليه السّلام فرمودند : شيطان با وسوسه نمىتواند كسى را فريب دهد مگر اينكه آن شخص از خداوند روى برگردانيده باشد و اوامر او را كوچك بشمارد و منهيات او را فراموش كند و نداند كه خداوند از اسرار او اطلاع دارد ، وسوسه از خارج بدن نمىآيد و عقل و طبع در آن دخالتى ندارد .\r\nاما وسوسه هر گاه در قلب جاى گرفت ، در اين جا گمراهى و كفر و طغيان مىآيد خداوند متعال بندگان خود را از روى لطف دعوت كرده و عداوت شيطان را به آنها گوشتزد كرده است و در قرآن مجيد فرموده : ان الشيطان  لَكُمْ عَدُوٌّ مُبِينٌ *  و در جاى ديگر فرمود :  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  .\r\nخداوند در اين دو آيه به انسان مىفرمايد شيطان دشمن شما مىباشد شما هم او را دشمن خود بدانيد ، شما با شيطان مانند مرد غريبى كه از دست سگ چوپان به صاحب او پناه مىبرد باشيد ، هر گاه سگ چوپان به مرد غريبى حمله مىكند و مىخواهد او را گاز بگيرد مرد غريب به صاحب سگ پناه مىبرد .\r\nاكنون هر گاه شيطان نزد تو آمد و خواست شما را وسوسه كند و از راه منحرف سازد و خداوند را از ياد شما ببرد ، شما هم به خداوند پناه ببريد و از او يارى بجوئيد خداوند هم حق را بر باطل نيرو مىدهد و از مظلوم يارى مىكند و در قرآن فرموده :  إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ  .\r\nشيطان تسلط پيدا نمىكند بر كسانى كه ايمان بياورند و به خداوند توكل كنند شما نمىتوانيد شيطان را از خود دور كنيد ، مگر اينكه بدانيد شيطان از كدام راه مىآيد و چگونه وسوسه مىكند و مردم را فريب مىدهد .\r\nدر اين جا مراقبت لازم است و همواره بايد خداوند را در نظر داشته باشد و متوجه باشد كه شيطان خود را ظاهر نكند تا او را فريب دهد ، از اين رو بايد پيوسته در ياد خدا باشد و اگر غفلت كرد ناگزير در دام شيطان گرفتار مىشود .\r\nاز سرگذشت شيطان پند بگير و بنگر او چگونه خودخواهى كرد و تكبر ورزيد و خود را گمراه ساخت ، اعمال او وى را به عجب واداشت و عبادت زيادش او را بفريفت و علم و بصيرت و نظريه‌اش او را از راه بيرون كردند ، و گمراهش\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nنمودند ، او با استدلال و عقل خود از راه منحرف شد .\r\nشيطان با آن همه خودخواهى و عجب از مقام خود سقوط كرد و تا پايان جهان خود را گرفتار لعنت كرد ، اينك چگونه راضى مىگردى شيطان با اين همه سابقه تو را نصيحت كند و راه به تو نشان دهد و خير تو را در نظر بگيرد ، و تو را به حقيقت و سعادت راهنمائى كند .\r\nاكنون به ايمان خداوند چنگ بزنيد كه آن محكم و استوار مىباشد ، شما به وسيله آن ريسمان به خداوند پناه ببريد و خود را به آن بياويزيد ، و در هر حال از خداوند يارى بخواهيد و نيازهاى خود را از او درخواست كنيد .\r\nشيطان شما را فريب ندهد و طاعات را برخ شما نكشد ، شيطان نود و نه در را براى رسيدن به خير و سعادت به روى شما مىگشايد ولى در هنگام گشودن در صدم بر شما پيروز مىگردد ، اينك راه او را ببنديد و او را مسخره كنيد ، تا از شما دور شود .\r\n3 - حسين بن حكم واسطى گويد : به يكى از صالحان نوشتم و از شك و ترديد در مسائل از او سؤالاتى كردم ، او در پاسخ من نوشت شك در چيزهائى مىآيد كه شناخته نيست ، ولى هر گاه يقين آمد شكى نخواهد بود ، خداوند در باره افراد شكاك فرموده :  وَ ما وَجَدْنا لِأَكْثَرِهِمْ مِنْ عَهْدٍ وَ إِنْ وَجَدْنا أَكْثَرَهُمْ لَفاسِقِينَ  .\r\n4 - زراره از امام باقر عليه السّلام روايت مىكند كه در تفسير آيه شريفه  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ  فرمودند : يعنى براى آنها شك بعد از شك مىآيد .\r\n5 - محمد بن مسلم گويد : امام صادق عليه السّلام فرمودند : بدانيد خداوند از بندگان متلون خود بدش مىآيد و افراد چند رنگ را دشمن مىدارد اينك از حق دورى نكنيد و اهل حق را ترك ننمائيد هر كس در باطل پافشارى كند هلاك مىگردد و دنيا را از دست مىدهد و سر افكنده از دنيا مىرود .\r\n6 - ازدى از امام صادق عليه السّلام روايت مىكند كه على عليه السّلام فرمودند شك و ترديد و گناه و معصيت در آتش جاى دارند ، آنها از ما نيستند و ما هم از آنها\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nنيستيم ، دلهاى اهل ايمان با ايمان به هم پيچيده ، هر گاه خداوند بخواهد با وحى آن را روشن مىكند و حكمت را در آن غرس مىسازد و بعد حاصل آن را جمع مىنمايد .\r\n7 - عبد اللَّه بن سنان گويد : امام صادق عليه السّلام فرمودند : رسول خدا صلى اللَّه عليه و آله در هر روز شش بار از شك و شرك و تعصب ، و غضب ، و ظلم و حسد به خداوند پناه مىبردند .\r\n8 - امام رضا از پدرانش عليهم السلام روايت مىكند كه رسول خدا صلى اللَّه عليه و آله فرمودند : بهترين عمل در نزد خداوند آن ايمانى است كه در آن شك و ترديد نباشد و جهادى است كه در آن مكر و فريب و خيانت نشود ، و حجى كه مورد قبول قرار گيرد .\r\nنخستين كسانى كه وارد بهشت مىگردند شهداء مىباشند ، بندگانى كه از صاحبان خود اطاعت كنند و در حفظ اسرار او بكوشند ، مرديكه عفت بخرج مىدهد و اهل عبادت است ، و نخستين كسى كه وارد دوزخ مىشود اميرى است كه به زور بر مردم مسلط شده و عدالت ندارد ، و مال دارى كه حق مالش را نمىدهد و فقيرى كه تكبر داشته باشد .\r\n9 - كنانى از امام صادق عليه السّلام روايت مىكند كه رسول خدا صلى اللَّه عليه و آله فرمود : شك و شبهه از كفر بشمار مىروند .\r\n10 - بكر بن محمد ازدى از امام صادق عليه السّلام روايت مىكند كه امير المؤمنين عليه السّلام فرمودند : شك و گناه در آتش هستند آن دو از ما نيستند و ما هم از آن نيستيم .\r\n11 - عبد اللَّه بن سنان گويد : امام صادق عليه السّلام فرمودند : هر كس در خدا و رسولش شك كند كافر است .\r\n12 - مفضل از امام صادق و او از پدرش عليهما السّلام روايت مىكند كه فرمود :\r\nخداوند متعال على عليه السّلام را نشانه بين خود و مردم قرار داد ، و بين خدا و خلق علمى جز او نيست ، هر كس زير پرچم على در آيد مؤمن است و هر كس او را انكار كند\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nكافر مىباشد و هر كس در او شك كند مشرك خواهد بود .\r\n13 - از امام عليه السّلام سؤال شد حديث نفس چيست فرمودند : مگر كسى توانائى دارد حديث نفس نداشته باشد ، از امام عليه السّلام سؤال شد در وسوسه هنگامى كه زياد شد چه كنيم ، فرمودند چيزى نيست كلمه لا إله الا اللَّه را بر زبان جارى كنيد .\r\nروايت شده كه مردى از عالم سؤال كرد : در دلم چيزهائى بزرگ پيدا مىشود فرمود : در اين هنگام بگوئيد : لا إله الا اللَّه و در روايت ديگرى آمده است بگوئيد : لا حول و لا قوة الا باللَّه .\r\nروايت شده كه رسول خدا صلى اللَّه عليه و آله فرمود : خداوند وسوسه‌هائى را كه در دل امت من پيدا مىشود عفو مىكند ، در روايت ديگرى آمده كه خداوند از حديث نفس امت من در مىگذرد مگر اينكه كسى حديث نفس كند و در آن باره تصميم بگيرد .\r\nروايت شده هر گاه در دلت در باره عظمت و بزرگى خداوند و يا يكى از صفات او خطورى پيدا شد و حديث نفس پيش آمد بگو لا إله الا اللَّه محمد رسول اللَّه و على امير المؤمنين ، هر گاه اين كلمات را گفتى ايمان خالص بشمار بر مىگردد .\r\nروايت شده كه خداوند متعال از مؤمن آنچه را كه نمىداند ساقط كرده ، و نيز آنچه را كه بدون تعمد انجام داده و يا از روى فراموش و يا اشتباه و اكراه ، مرتكب شده ، و يا از روى تقيه و حفظ جان و بدون اختيار كارى كرده خداوند همه اين گناهان را عفو مىكند .\r\n14 - ابو بصير گويد : امام صادق عليه السّلام در تفسير آيه شريفه  كَذلِكَ يَجْعَلُ اللَّهُ الرِّجْسَ عَلَى الَّذِينَ لا يُؤْمِنُونَ  فرمودند : مقصود از آن شك و ترديد مىباشد يعنى خداوند پليدى را به كسانى كه ايمان ندارند قرار مىدهد .\r\n15 - مسعدة بن صدقه گويد : از امام صادق عليه السّلام سؤال شد كدام ايمان است كه ما را ملزم مىكند تا حق آن را اداء كنيم ، و صاحب ايمان را به عنوان برادر مؤمن بشناسيم و ايمان به چه چيز ثابت مىگردد و چه چيز ايمان را باطل مىكند .\r\nامام عليه السّلام فرمودند : ايمان گاهى به دو صورت معلوم مىشود ، يكى از آن‌ها آن\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nاست كه از رفيقت مشاهده مىكنى ، هر گاه ديدى رفيقت عقائدش مانند خودت مىباشد و در اعمال و اقوال مثل تو عمل مىكند ، در اين جا او مؤمن است و بايد او را برادر خود بدانى و او را دوست داشته باشى .\r\nاما اگر از او عقيده‌اى بر خلاف خود مشاهده كردى و سخنان ناروائى از او شنيدى كه از باطن او حكايت مىكند و معلوم مىشود او با عقيده شما مخالف است در اين صورت او مؤمن نخواهد بود ، مگر اينكه مدعى شود او در بعضى از اعمال و اقوال خود تقيه مىكند .\r\nدر اين صورت بايد در گفته‌هاى او دقت كنيد و بنگريد او حقيقا تقيه مىكند و آيا اعمال او از موارد تقيه هست ، زيرا تقيه مواردى دارد كه بايد روى آن عمل كرد و اگر كسى از موارد آن تجاوز كند مورد قبول قرار نمىگيرد ، در هر صورت بايد در اعمال او دقت شود تا حقيقت روشن گردد .\r\nتفسير تقيه اين است كه گروهى بد كار گرد هم جمع شده‌اند و كارهائى بر خلاف حق انجام مىدهند ، در اين ميان مؤمنى هم با آن‌ها كار مىكند و در عمل تقيه مىنمايد ، تا هنگامى كه كارهاى او به فساد آلوده نگردد و به دينش زيان نرساند تقيه جائز است و مانعى ندارد .\r\n\r\n101 كفر مخالفان و ناصبيان\r\n1 - معلى بن خنيس گويد : امام صادق عليه السّلام در تفسير آيه شريفه ان الذين فارقوا دينهم و كانوا شيعا فرمود : به خداوند سوگند آن گروه دين خود را ترك كردند .\r\n2 - ابو مالك جهنى گويد : از امام صادق عليه السّلام شنيدم فرمودند : خداوند روز قيامت با سه نفر سخن نمىگويد و به آنها توجه نمىكند ، و اعمال آنها را تزكيه نمىنمايد و آن‌ها را به عذاب سخت گرفتار مىسازد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nهر كس براى خود امامى برگزيند كه خداوند او را به عنوان امامت معين نكرده است كسى كه امامت امامى را كه خداوند او را به عنوان امام معين كرده انكار نمايد و كسى كه گمان كند آنها در اسلام سهمى دارند .\r\n3 - عبد اللَّه بن سنان گويد : امام صادق عليه السّلام فرمودند : ناصبى آن نيست كه ما خاندان را دشمن بدارد ، شما كسى را مشاهده نمىكنيد كه بگويد من محمد و آل محمد را دشمن مىدارم ، ناصبى كسى است كه شما را دشمن مىدارد و مىداند كه شما ما را دوست داريد و از شيعيان ما بشمار مىرويد .\r\n4 - على بن سليمان در يك حديث از على عليه السّلام روايت مىكند كه فرمودند :\r\nمرجئه كور محشور مىشوند و امام آنها هم از آن‌ها كورتر مىباشد گروهى از غير مسلمانان روز قيامت هنگامى كه آن‌ها را مشاهده كنند مىگويند امت محمد كور هستند ، من به آنها مىگويم اين‌ها امت محمد نيستند ، زيرا آنها در دين تغييراتى دادند و لذا صورت آنها تغيير كرده است .\r\n5 - سعيد بن سعيد گويد : از امام ابو الحسن شنيدم فرمود : خداوند در هنگام نماز اين مردم را لعنت مىكند ، گفتم چرا قربانت گردم ، فرمود : براى اينكه آنها حق ما را انكار كردند و ما را تكذيب نمودند .\r\n6 - محمد بن حمران گويد : امام صادق عليه السّلام به حمران فرمودند : ميزان ، ميزان حمران است ، شما عقائد حمران را ميزان قرار دهيد ، و هر كس با آن مخالفت كرد كافر است ، حمران گفت : اگر علوى و فاطمى هم باشد ، فرمود : آرى اگر محمدى و علوى و فاطمى هم باشد .\r\n7 - عبد اللَّه بن سنان گويد : امام صادق عليه السّلام فرمود : بين شما و مخالفان فقط اندازه و ميزانى هست ، هر كس از آن حدود تجاوز كرد از او بيزارى بجوئيد اگر چه او از اولاد على و فاطمه باشد .\r\n8 - مفضل بن عمر گويد : امام صادق از پدرش عليهما السّلام روايت مىكند كه فرمودند : خداوند متعال على عليه السّلام را بين خود و مردم نشانه قرار داده است و هر كس از او پيروى كند مؤمن است و هر كس با او مخالفت كند و حقش را انكار\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nنمايد كافر مىباشد ، و هر كس در او شك كند مشرك به حساب مىآيد .\r\n9 - محمد بن جعفر از پدرش عليه السّلام روايت مىكند كه فرمود : على عليه السّلام باب هدايت مىباشد ، هر كس با او مخالفت كند كافر است و هر كس او را انكار نمايد وارد آتش مىگردد .\r\n10 - امام باقر عليه السّلام فرمودند : جبرئيل خدمت حضرت رسول صلى اللَّه عليه و آله فرود آمد و گفت : خداوند شما را سلام مىرساند و مىفرمايد : من آسمانهاى هفت‌گانه را خلق كردم و زمين‌هاى هفت‌گانه را با همه موجودات آن آفريدم .\r\nدر ميان همه مخلوقات محلى محترم‌تر از ركن و مقام خلق نكرده‌ام هر بنده‌اى كه از هنگام خلقت زمين و آسمان مرا عبادت كند و بعد از آن نزد من حاضر شود و منكر مقام و ولايت على عليه السّلام باشد او را در آتش خواهم انداخت .\r\n11 - ابن ابو العلاء گويد : از امام صادق عليه السّلام شنيدم فرمودند : اگر همه مردم روى زمين على عليه السّلام را انكار كنند خداوند همه را عذاب مىكند و وارد آتش مىسازد .\r\n12 - ابو حمزه از امام باقر عليه السّلام روايت مىكند كه رسول خدا صلى اللَّه عليه و آله فرمود : كسانى كه منكر فضيلت على عليه السّلام مىباشند و با او دشمنى مىكنند و با همين حال از دنيا بروند از اسلام خارج مىگردند .\r\n13 - محمد بن مروان از امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس ما اهل بيت را دشمن بدارد خداوند او را يهودى محشور مىكند گفته شد يا رسول اللَّه اگر چه شهادتين را هم بر زبان جارى كند فرمودند : آرى .\r\nرسول اكرم فرمودند : هر كس اين دو كلمه شهادتين را بگويد خون خود را حفظ مىكند ، و يا اينكه بايد جزيه بدهد و زير بار احكام اسلام برود و در پناه حكومت اسلام زندگى كند ، و بعد فرمودند : هر كس ما خاندان را دشمن بدارد خداوند او را يهودى مبعوث مىكند ، گفته شد يا رسول اللَّه چگونه مىشود ، فرمودند اگر دجال را درك كند به او ايمان مىآورد .\r\n14 - عمار گويد : امام صادق عليه السّلام فرمودند : هر كس بميرد و امام زمانش را\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nنشناسد در نادانى و كفر و ضلالت مرده است .\r\n15 - عبد اللَّه ترمذى گويد : امام ابو الحسن عليه السّلام فرمود : هر كس در چهار چيز شك كند به آنچه خداوند نازل فرموده كافر مىشود يكى از آنها شناخت امام در هر زمان مىباشد و اينكه صفات و خصوصيات امام را بشناسد .\r\n16 - ابو بصير گويد : از امام باقر عليه السلام شنيدم فرمود : دشمنان على عليه السّلام در آتش مخلد هستند ، و خداوند مىفرمايد : آن‌ها هرگز از آن جا بيرون نمىشوند .\r\n17 - منصور بن حازم گويد : از امام صادق عليه السّلام پرسيدم تفسير آيه شريفه  وَ ما هُمْ بِخارِجِينَ مِنَ النَّارِ  چيست ، فرمود : آنها همواره در آتش هستند و در آن جاودان مىمانند .\r\n18 - موسى بن محمد گويد : به ابو الحسن عليه السّلام نوشتم : آيا ناصبى جز اينكه ديگران را بر على عليه السّلام در امامت مقدم مىدارد علامت ديگرى هم دارد ، فرمودند :\r\nتقديم آنها بر على يكى از دلائل نصب است و همين بر ناصبى بودن كفايت مىكند .\r\n19 - عبد اللَّه بن ابى يعفور گويد : به امام صادق عليه السّلام عرض كردم من با مردم آميزش و رفت و آمد دارم ، و در اين ميان با گروهى برخورد مىكنم كه شما را دوست نمىدارند و دنبال ديگران مىباشند ولى در عين حال اهل امانت و راستى و وفا هستند .\r\nاما در آن جا گروهى ديگر مىباشند كه شما را دوست مىدارند ولى امانت و صداقت و وفا در آن‌ها نيست ، در اين هنگام امام از جاى خود تكان خوردند و غضب‌آلود به من نگاه كردند و فرمودند : دين ندارد كسى كه به امامت ستمگران اعتقاد دارد ، و باكى نيست بر كسانى كه به امامت عادل معتقد مىباشند .\r\nعرض كردم آنها دين ندارند و براى اين جماعت هم باكى نيست فرمودند آرى چنين است بعد از آن فرمود : مگر نشنيده‌اى كه خداوند مىفرمايد :  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  .\r\nيعنى خداوند آنها را از تاريكى گناه به روشنائى توبه و آمرزش هدايت مىكند زيرا آنها به امام عادلى كه از طرف خداوند معين شده اعتقاد پيدا كرده‌اند ، ولى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nخداوند مىفرمايد : آنها كه كافر شده‌اند اولياء آنها طاغوت مىباشد كه آنها را از نور به طرف تاريكيها هدايت مىكند .\r\nگويد : عرض كردم مقصود خداوند از آن جماعت كفار مىباشند ، زيرا فرموده :  وَ الَّذِينَ كَفَرُوا  ، امام فرمودند : مگر كافر نور دارد در حالى كه كافر مىباشد تا آن‌ها را از آن نور و روشنائى به طرف تاريكيها بكشاند .\r\nمقصود خداوند در اين آيه اين است كه آنان در روشنائى اسلام قرار گرفتند ولى چون به امامت ستمگران اعتقاد پيدا كردند ، با اعتقاد به امامت آنها از نور اسلام خارج شدند و به ظلمات كفر هدايت گرديدند و خداوند هم آنها را با كفار در آتش قرار داد ، و فرمود :  أُولئِكَ أَصْحابُ النَّارِ هُمْ فِيها خالِدُونَ  .\r\n20 - عمار گويد : امام صادق عليه السّلام فرمود : هر كس به اعتقادات دينى شما ايرادى بگيرد كافر است ، خداوند هم در قرآن مىفرمايد :  وَ طَعَنُوا فِي دِينِكُمْ  تا آخر آيه .\r\n21 - عبد العزيز قراطيسى گويد : امام صادق عليه السّلام فرمودند : امامان بعد از پيامبر ما دوازده نفر مىباشند كه همه از برگزيدگان و دانش عطاشدگان هستند ، هر كس يكى از آنها را كم و زياد گرداند از دين خدا خارج مىباشد و از ولايت ما بهره‌اى ندارد .\r\n22 - محمد بن سابق انصارى گويد : هنگامى كه امام ابو الحسن عليه السّلام را بر هارون وارد كردند هارون پرسيد : اين خانه چيست ، فرمودند : اين خانه فاسقان است ، خداوند مىفرمايد :  سَأَصْرِفُ عَنْ آياتِيَ الَّذِينَ يَتَكَبَّرُونَ فِي الْأَرْضِ بِغَيْرِ الْحَقِّ وَ إِنْ يَرَوْا كُلَّ آيَةٍ لا يُؤْمِنُوا بِها وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا  .\r\nهارون گفت : پس اين خانه از آن كيست ، امام فرمودند : اين خانه شيعيان ما مىباشد ولى ديگران آن را غصب كرده‌اند ، گفت : پس چرا صاحب خانه آن را نمىگيرد ، فرمودند اين خانه را در حال آبادانى از وى گرفتند و اينك هم بايد آباد تحويل شود ، هارون از آن حضرت سؤال كردند شيعيان شما كجا مىباشند .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nابو الحسن عليه السّلام اين آيه شريفه را تلاوت كردند :   لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ   ، هارون گفت : مگر ما كافر هستيم ، امام فرمود خير شما همان گونه هستيد كه خداوند فرموده  الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ  ، در اين هنگام هارون خشمناك شد و بر آن جناب غضب كرد .\r\n23 - عمرو بن ثابت گويد : از امام باقر عليه السّلام سؤال كردم تفسير آيه شريفه  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ  ، از مردم كسانى هستند كه غير از خداوند براى خود شريكانى مىگيرند و آنها را مانند خداوند دوست مىدارند .\r\nامام عليه السّلام فرمود : به خداوند سوگند آنها كسانى مىباشند كه امام منصوب از طرف خدا را رها كردند و ديگران را براى خود امام گرفتند و همين است كه خداوند فرموده    وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ وَ ما هُمْ بِخارِجِينَ مِنَ النَّارِ    .\r\nكسانى كه ستم مىكنند مشاهده خواهند كرد كه همه نيروها از آن خداوند مىباشد و خداوند در عذاب سخت‌گير مىباشد ، هنگامى كه امامان از پيروان خود بيزارى بجويند و عذاب خدا را مشاهده كنند و همه اسباب و وسائل هم از آنها گرفته شده باشد .\r\nپيروان مىگويند كاش بار ديگر ما را به طرف دنيا بازگشت مىدادند و ما از رهبران گمراه خود برائت حاصل مىكرديم همان گونه كه آنها امروز از ما بيزارى مىجويند ، خداوند اعمال آنها را به آنان نشان مىدهد و آنها هم حسرت مىخورند و هرگز از آتش نجات پيدا نمىكنند بعد از اين امام فرمودند : اى جابر به خداوند سوگند آنها رهبران ستمگر و پيروان آنها مىباشند .\r\n24 - امام صادق عليه السّلام فرمودند : خداوند متعال ما را بر مردمان حجت قرار داد ، و بر علم خود امين گردانيد ، هر كس ما را انكار كند مانند شيطان است كه از امر\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nخداوند سرپيچيده و بر آدم سجده نكرد ، و هر كس از ما اطاعت كند مانند فرشتگان است كه امر پروردگار را اطاعت كردند و بر آدم سجده نمودند .\r\n25 - يكى از غلامان امام سجاد مىگويد : از آن حضرت پرسيدم در باره آن دو چه مىگوئيد فرمودند آنها كافر مىباشند و كافرند كسانى كه به آنها معتقد باشند .\r\nاز امام زين العابدين و امام باقر و صادق عليهم السّلام روايت شده كه فرمودند : خداوند روز قيامت به سه نفر توجه نمىكند و اعمال آنها را پاك نمىسازد و در نتيجه آنان معذب مىگردند هر كس خود را امام بداند در صورتى كه امام نباشد ، كسى كه امام تعين شده از طرف خداوند را انكار كند و كسى كه معتقد شود آن دو در اسلام بهره و نصيبى دارند .\r\n26 - مردى در محضر على عليه السّلام از جاى خود برخاست و گفت ما را از فتنه مطلع سازيد و بفرمائيد شما از رسول خدا صلى اللَّه عليه و آله در اين باره سؤالى كرده‌ايد ، يا خير ، على عليه السّلام فرمود : هنگامى كه اين آيه شريفه فرود آمد :    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ    نازل شد دانستم تا رسول خدا هست فتنه نخواهد شد .\r\nعرض كردم يا رسول اللَّه اين فتنه‌اى كه خداوند شما را از آن آگاه مىكند كدام فتنه است رسول اكرم صلى اللَّه عليه و آله فرمودند اى على امت من بعد از من گرفتار فتنه خواهند شد ، على عليه السّلام گويد عرض كردم يا رسول اللَّه در روز احد گروهى به شهادت رسيدند و من در آن روز به اين فيض نرسيدم و سخت ناراحت بودم .\r\nشما در آن روز به من فرموديد اى على تو را مژده مىدهم كه تو هم بعد از اين به شهادت خواهى رسيد و اين موضوع حتما پيش خواهد آمد ، شما در آن روز چگونه صبر خواهيد كرد ، گفتم : يا رسول اللَّه اين جا از جاهاى صبر و شكيبائى نيست ، بايد در اين گونه جاها و از اين گونه موقعيت‌ها خوشحال شد و سپاسگزارى كرد .\r\nرسول خدا صلى اللَّه عليه و آله فرمودند : اى على اين مردم در اموال خود گرفتار فتنه و آزمايش قرار خواهند گرفت ، و براى اينكه مسلمان شده‌اند به خداوند منت خواهند گذاشت و آرزوى رحمت و مغفرت خواهند كرد ، و از قدرت خداوند خود را در\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nامان خواهند دانست ، و يا به شبهات دروغ حرام‌ها را حلال خواهند كرد .\r\nآن جماعت گرفتار هوا و هوس مىشوند شراب و مسكرات را حلال مىكنند و آن را بنام نبيذ و يا آب جو مىخورند ، رشوه را بعنوان هديه قبول مىكنند ، ربا را به صورت خريد و فروش انجام مىدهند گفتم : يا رسول اللَّه من آنها را چگونه به حساب بياورم ، آيا آنها مرتد هستند و يا گرفتار فتنه شده‌اند فرمودند آنها مبتلا به فتنه شده‌اند .\r\n27 - اسماعيل بن اسحاق گويد : يحيى بن اكثم قاضى مرا با گروهى از مشايخ دعوت كردند تا در موردى با وى مذاكره كنيم ، ما هم در منزل او اجتماع كرديم ، يحيى گفت : امير المؤمنين مامون امر كرده فردا بعد از فجر با چهل نفر از فقهاء و اهل فضل و دانش در منزل او اجتماع كنيم ، و با هم مذاكره نمائيم .\r\nاينك از ميان خود چهل نفر از فقهاء و سخن‌وران و اهل نظر را انتخاب كنيد تا پاسخ سؤالات را نيكو بدهند و از عهده مسائل مطروحه برايند ، اينك هر كس را شايسته اين مجلس مىدانيد معرفى كنيد ، ما هم گروهى را نام برديم و انتخاب كرديم و مراتب را به آنها اطلاع داديم و روز بعد در منزل يحيى حاضر شديم .\r\nما قبل از طلوع آفتاب به منزل يحيى رفتيم ، او سوار شد و ما هم سوار شديم ، و به طرف خانه مامون رهسپار شديم ، بعد از اينكه وارد قصر مامون شديم در يك اطاق ابتداء نماز گزارديم ، هنوز نماز ما تمام نشده بود كه اذن ورود به اطاق مامون داده شد ، ما همه وارد شديم و در جاهاى خود مستقر شديم .\r\nمامون در حالى كه لباس سياه در بر كرده و عمامه‌اى دراز بر سر نهاده در جاى خود قرار گرفته بود ، ما بر او سلام كرديم و او هم جواب سلام ما را داد و بعد از جايگاهش فرود آمد و عمامه خود را از سرش برداشت و لباسهاى سياه را از تنش در آورد و متوجه ما شد و گفت : امير المؤمنين دوست دارد در موضوعات دينى با شما مناظره كند تا پاره‌اى از مسائل روشن شود .\r\nما گفتيم : خداوند امير المؤمنين را تاييد كند هر چه در نظر داريد بفرمائيد ، مامون گفت : من عقيده دارم و در نزد خداوند هم به اين عقيده گواهى مىدهم كه\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nامير المؤمنين على بن ابى طالب عليه السّلام بهترين مخلوقات بعد از رسول خدا صلى اللَّه عليه و آله مىباشد .\r\nعلى عليه السّلام از همگان به جانشينى پيامبر شايسته‌تر مىباشد ، و خلافت و امامت بعد از رسول به او تعلق دارد ، راوى گويد : ما همگان سكوت كرديم و سر به زير افكنديم ، يحيى گفت : پاسخ امير المؤمنين را بدهيد .\r\nاسماعيل بن اسحاق گويد : من هنگامى كه متوجه شدم همه سكوت كرده‌اند روى زانوى خود نشستم و گفتم : يا امير المؤمنين در ميان ما كسانى هستند كه به آن چه امير المؤمنين مىگويد شناخت ندارند و على عليه السّلام را آن طور كه شما معرفى مىكنيد ، نمىشناسند در حالى كه ما را براى مناظره اين جا دعوت كرده‌اند و ما بايد در اين موضوع مناظره كنيم .\r\nمامون گفت : اى اسحاق اگر بخواهى از تو سؤال مىكنيم ، و اگر مىخواهى شما از من سؤال كنيد ، من اين موضوع را مغتنم دانستم و گفتم من سؤال مىكنم ، گفت : بپرسيد ، گفتم : امير المؤمنين از كجا مىگويد : كه على بن ابى طالب بهترين مردم بعد از رسول خدا صلى اللَّه عليه و آله مىباشد و او شايسته خلافت است .\r\nمامون گفت : به من بگو فضيلت و برترى انسان‌ها نسبت به همديگر از كجا پيدا مىشود ، و ملاك امتيازها چيست ، گفتم : به كارهاى نيك و عمل صالح معلوم مىگردد كه آدم‌ها با هم چه فرقى دارند ، مامون گفت : بگو در زمان رسول اكرم صلى اللَّه عليه و آله در ميان اصحاب و ياران آن بزرگوار كدام يك برترى داشت .\r\nبعد از اين اگر مفضول بعد از وفات حضرت رسول صلى اللَّه عليه و آله كارهائى انجام داد و بيشتر از فاضل در عهد رسول كار كرد ، آيا مفضول مىتواند خود را هم پايه با فاضل بداند ، من در پاسخ او گفتم كسى كه در عهد رسول اكرم مفضول بوده هرگز توانائى ندارد خود را به فاضل برساند .\r\nمامون گفت : اكنون بنگر اصحاب شما همان كسانى كه شما دينتان را از آنها اخذ كرده‌ايد و آنها را در امور دين و دنيا رهبر گرفته‌ايد و به اعمال آنها اقتداء مىكنيد چه اندازه براى على عليه السّلام فضائل نقل مىكنند ، و آن فضائل را در كنار\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nفضائلى كه براى ابو بكر روايت كرده‌اند مقايسه كن .\r\nبعد در اين باره نيكو دقت كن و توجه نما كه آيا فضائل ابو بكر مىتواند با فضائل على قابل مقايسه باشد ، اگر قابل مقايسه بود بگو او افضل است ، نه به خداوند سوگند اگر فضائل ابو بكر و عمر را هم با يك ديگر جمع كنيد و روى هم بريزيد باز هم فضيلت على از هر دو زيادتر خواهد بود .\r\nاگر در اين جا براى آن دو فضيلت‌هائى ديدى بگو آن دو از على برتر هستند ، از اين هم بگذريد برويد در باره عشره مبشره تحقيق كنيد ، و به بينيد كه فضائل همه آنها هم به مناقب و فضائل على عليه السّلام نمىرسد و اگر ديديد ، بگوئيد آن دو برتر مىباشند .\r\nاى اسحاق روزى كه خداوند رسول خود را مبعوث كرد ، چه عملى از همه بهتر و برتر بود ، گفتم : كلمه شهادت كه از روى اخلاص گفته مىشد و پيشى گرفتن به اسلام و قبل از همه مسلمان شدن و عمل به احكام اسلام كردن .\r\nگفت راست مىگوئيد در كتاب خداوند آمده است    السَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ    ، كسانى كه از همگان پيشى گرفته‌اند آنها مقرب مىباشند و در بهشت متنعم مىباشند ، در اينجا مقصود از سابقون كسانى هستند كه زودتر مسلمان شده‌اند ، آيا مىدانى كسى قبل از على عليه السّلام اسلام آورده باشد .\r\nگفتم : يا امير المؤمنين على در حالى اسلام آورد كه هنوز كودك بود و احكام بر او جارى نبود ، ولى ابو بكر هنگامى كه مسلمان شد در كمال عقل بوده و احكام هم بر او واجب مىشد ، مامون گفت : شما به من جواب بده كدام يك از آنها زودتر مسلمان شدند تا من در اين باره با شما مناظره كنم ، گفت : البته معلوم است كه على قبل از ابو بكر مسلمان شده است .\r\nمامون گفت : به من بگو هنگامى كه على مسلمان شد آيا رسول خدا او را به اسلام دعوت كرد و يا خداوند به او الهام فرمود و او هم اسلام اختيار كرد ، اسماعيل گويد : من در اين جا به زمين نگاه كردم و در فكر فرو رفتم ، اگر بگويم با الهام بوده كه او را به رسول خدا مقدم داشته‌ام ، زيرا رسول خدا قبلا از اسلام خبر\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nنداشت تا آنگاه كه جبرئيل آمد و به او تعليم داد .\r\nلذا گفتم : البته پيامبر او را دعوت به اسلام كرد ، مامون گفت : حالا كه رسول خدا صلى اللَّه عليه و آله او را به اسلام دعوت كرده آيا به امر خدا بوده يا رسول خدا خود از روى تكلف او را دعوت كرده است گفتم : پيامبر كارى از روى تكلف نمىكند زيرا خداوند مىفرمايد :  وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ *  ، پيامبر كارى بدون اذن خدا نمىكند و او را بفرمان خدا دعوت كرده است .\r\nمامون گفت : اى اسحاق خداوند پيامبران خود را به كارهائى تكليف مىكند كه طاقت انجام آن را نداشته باشند ، گفت : به خداوند پناه مىبرم اگر خدا چنين كارى بكند آيا تو كه مىگوئى در حال كودكى مسلمان شد و حكم بر او جارى نبود خداوند پيامبر خود را تكليف كرد تا كودكانى كه توانائى انجام مراسم دينى را ندارند به اسلام دعوت كند .\r\nرسول اكرم صلى اللَّه عليه و آله كودكان را به اسلام دعوت كند و آنها هم هر ساعت از دين خود بر گردند و حكمى در باره آنها نباشد آيا هم چه چيزى بر خداوند جايز است كه ما اين گونه مطالب را به خداوند نسبت بدهيم ، گفتم به خداوند پناه مىبرم اگر در باره خداوند چنين عقيده‌اى داشته باشم .\r\nمامون گفت : من اكنون مشاهده مىكنم كه تو يكى از فضائل بزرگ على عليه السّلام را كه بر همه مردم فضيلت دارد و مقام و منزلت او را به جامعه معرفى مىكند و او يك ساعت مشرك نشده است آن وقت شما آن فضيلت را براى او نقص مىدانى ، اگر خداوند پيامبر را امر كرده بود كه كودكان را دعوت كند او كودكان ديگر را هم مانند على دعوت مىكرد .\r\nگفتم آرى چنين است ، گفت : آيا خبر دارى براى تو روايت شده كه رسول خدا صلى اللَّه عليه و آله يكى از كودكان دوره جاهليت را به اسلام دعوت كرده باشد و يا يك كودكى از خويشاوندان خود را غير از على به اسلام فرا خواند كه گفته شود ، پيامبر پسر عموى خود را با كودك ديگرى دعوت كرده باشد ، گفتم : خير چنين روايتى نقل نشده و من حديثى در اين باره نديده‌ام .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمامون گفت : بعد از سابقه در ايمان كدام يك از اعمال بهتر مىباشند ، گفتم ، جهاد در راه خداوند از همه اعمال بيشتر ثواب دارد ، گفت : راست مىگوئى آيا در موضوع جهاد كسى را مانند على مشاهده مىكنى ، گفتم : يا امير المؤمنين در كدام يك از جاها مامون گفت : در هر جا كه بخواهى ، گفتم روز بدر گفت : ارى من همين را مىخواهم .\r\nمامون سؤال كرد روز بدر چند نفر از مشركان كشته شدند ، گفتم شصت و چند نفر از كفار در جنگ بدر كشته شدند ، گفت : آنها كه بدست على كشته شدند چند نفر بودند گفتم : در حدود بيست نفر و بقيه هم به شمشير ديگران از پا در آمدند ، گفت : پس اكنون كدام يك از آنها بهتر در جهاد هستند و مقام آنها بالاتر مىباشد .\r\nگفتم : ابو بكر كه در خيمه در كنار رسول خدا بودند و جنگ را اداره مىكردند فضيلت بيشترى دارند مامون گفت : ابو بكر در خيمه رسول خدا چكار مىكرد ، گفت واى بر تو او خود به تنهائى بر جنگ نظارت داشت و يا با پيامبر شريك بود ، و يا اينكه رسول خدا به او نيازمند بود و از او استفاده مىنمود .\r\nگفتم : پناه به خدا مىبرم اگر بگويم كه رسول خدا به ابو بكر نيازمند بود و يا او مستقلا جنگ را اداره مىكرد و يا با او شركت داشت ، گفتم : پس حالا كه چنين است فضيلت او در خيمه رسول خدا صلى اللَّه عليه و آله چيست كه شما آن را فضيلت مىدانى ، آيا كسى كه شمشير مىزند با كسى كه در كنار رسول خدا نشسته يكى مىباشد .\r\nگفتم : همه لشكريان اهل جهاد بودند ، گفت : راست مىگوئى اما كسى كه با شمشير جنگ مىكند و از رسول و اسلام حمايت مىنمايد و از لشكر پشتيبانى مىكند افضل از همه آن لشكر نخواهد بود مگر در كتاب خدا نخوانده‌اى كه فرمود :\r\n لا يَسْتَوِي الْقاعِدُونَ مِنَ الْمُؤْمِنِينَ غَيْرُ أُولِي الضَّرَرِ وَ الْمُجاهِدُونَ فِي سَبِيلِ اللَّهِ بِأَمْوالِهِمْ وَ أَنْفُسِهِمْ فَضَّلَ اللَّهُ الْمُجاهِدِينَ بِأَمْوالِهِمْ وَ أَنْفُسِهِمْ عَلَى الْقاعِدِينَ  . . .   أَجْراً عَظِيماً دَرَجاتٍ مِنْهُ وَ مَغْفِرَةً ( وَ رَحْمَةً ) وَ كانَ اللَّهُ غَفُوراً رَحِيماً   .\r\nكسانى كه در خانه‌ها نشسته‌اند و مؤمن هم مىباشند و به كسى زيان نمىرسانند ،\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمانند آنهائى كه مشغول جهاد هستند و با جان و مالشان در راه خدا پيكار مىكنند مساوى نيستند آنها بر كسانى كه در خانه‌ها نشسته‌اند برترى دارند و خداوند آمرزنده و مهربان است .\r\nگفتم : ابو بكر و عمر مجاهد بودند يا خير گفت : آرى ولى به من بگو آيا ابو بكر و عمر نسبت به آنهائى كه در اين جنگ شركت نداشتند برترى دارند يا خير ، گفتم :\r\nآرى فضيلت دارند گفت : پس همچنين كسى كه جان خود را بذل مىكند بر ابو بكر و عمر برترى دارد ، گفتم : آرى چنين مىباشد ، گفت : اى اسحاق قرآن مىخوانى گفتم :\r\nمىخوانم ، گفت : سوره هل اتى را بخوان .\r\nمن هم سوره هل اتى را تا  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  را تا  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  تلاوت كردم مامون گفت تا همين جا بس است بگو اين آيات در باره چه اشخاصى فرود آمده گفتم در باره على ، گفت : آيا شنيده‌اى كه على در هنگام اطعام مساكين و يتيم و اسير به آنها گفته باشد من براى خدا شما را طعام مىدهم .\r\nگفتم : خير چنين چيزى در قرآن نديده‌ام ، گفت : راست مىگوئى خداوند بزرگ چون از باطن و دل او آگاه بود آن را در كتاب خود آشكار كرد و حال و نيت او را به مردم رسانيد ، آيا دانسته‌اى كه خداوند در غير اين سوره بهشت را وصف كرده باشد ، گفتم : خير نديده‌ام ، گفت : آرى اين هم فضيلت ديگرى مىباشد كه خداوند در بهشت براى او وصف كرده است .\r\nآيا مىدانى كه معنى قوارير من فضة چيست گفتم خير گفت : ظرفى است از نقره كه آن چه در آن مىگذارند ديده مىشود و همان گونه كه در ميان شيشه‌ها مشاهده مىگردند ، اى اسحاق آيا تو از آنها نيستى كه شهادت مىدهى آن ده نفر در بهشت مىباشند ، گفتم : آرى گواهى مىدهم ، حالا اگر مردى بيايد و بگويد : من نمىدانم آيا اين حديث درست است يا خير .\r\nشايد رسول خدا صلى اللَّه عليه و آله اين حديث را نگفته است ، اگر كسى معتقد شود اين سخن رسول خدا نمىباشد آيا او كافر است ، گفت : به خداوند پناه مىبرم اگر چنين\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nعقيده‌اى داشته باشم ، حالا اگر كسى بيايد و بگويد من نمىدانم آيا اين سوره از قرآن مىباشد يا خير اين شخص در نزد تو كافر مىباشد ، گفتم : آرى او كافر است .\r\nمامون گفت اى اسحاق فضيلت را بايد از اين جا شناخت قرآن در باره على اين گونه گواهى مىدهد و اخبار هم در باره آنها آن گونه داورى مىكند ، بعد از آن گفت : اى اسحاق آيا شما حديث طائر را نشنيده‌اى گفتم : آن را برايم بخوان من هم براى او قرائت كردم ، گفت : اطمينان دارى كه اين حديث درست باشد .\r\nگفتم : آرى اطمينان به صحت آن دارم و در صحت آن ترديدى به خود نمىدهم ، گفت : آيا نظرت اين است كسى كه به صحت آن گواهى مىدهد مىتواند ديگرى را بر على فضيلت و برترى دهد و گفته رسول اكرم را رد كند و يا اينكه خداوند فاضل را از مفضول شناخته ولى بعدا مفضول را بر فاضل ترجيح مىدهد و او را بر مىگزيند .\r\nآيا كسى ممكن است بگويد : كه خداوند فاضل را از مفضول تشخيص نمىدهد ، شما كدام يك از آنها را قبول مىكنيد ، اينك اگر غير از اين سه معنى كه در باره اين حديث ذكر شد مطلب ديگرى در تفسير آن داريد بيان كنيد ، گفتم : من در اين باره چيزى نمىدانم ولى براى ابو بكر هم فضيلتى مىباشد ، گفت : اگر ابو بكر فضلى نداشت نمىگفتم على از آن افضل است .\r\nاينك فضيلتى كه براى ابو بكر معتقد هستى كدام است ، گفتم : خداوند متعال مىفرمايد :  ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا  ، خداوند در اينجا ابو بكر را مصاحب رسول اكرم صلى اللَّه عليه و آله دانسته است ، مامون گفت : اى اسحاق من تو را در راه‌هاى سخت و دشوار حركت نمىدهم و تو را گرفتار مشكلات نمىكنم .\r\nمن مشاهده مىكنم كه خداوند متعال گاهى مصاحب افراد مورد نظر خود را هم كافر خوانده است مگر نديده‌اى در قرآن مىفرمايد :  قالَ لَهُ صاحِبُهُ وَ هُوَ يُحاوِرُهُ أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا  ، يعنى هنگامى كه او با رفيق خود سخن مىگفت و به وى اظهار داشت تو به خدايت كه تو را از خاك آفريد و به صورت نطفه در آورد و بعد چهره مردى به تو داد كافر شدى .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nگفتم : اين مرد مورد نظر كافر بود ولى ابو بكر ايمان داشت ، مامون گفت هنگامى كه جايز باشد مصاحب شخصى كه مورد رضايت خداوند است كافر باشد جايز است كه مصاحب پيغمبرى مؤمن هم باشد ، ولى اين مؤمن لازم نيست كه از همه مؤمنين افضل باشد ، و نه در مرتبه دوم حتى در مرتبه سوم هم قرار نمىگيرد .\r\nگفتم : خداوند مىفرمايد :  ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا  ، دومى دو نفر كه در غار بودند به رفيقش گفت : اندوهگين مباش كه خداوند با ما است در اين هنگام خداوند آرامش را بر او نازل فرمود : مامون گفت اى اسحاق تو سخنها را قبول نمىكنى اكنون با تو از روى تحقيق بايد سخن بگويم .\r\nاينك به من بگو ابو بكر چرا در غار محزون بود ، آيا خداوند از آن كار راضى بود ، و يا ابو بكر در حزن خود معصيت كرد ، اسحاق گفت : ابو بكر براى اينكه به جان رسول اللَّه صدمه‌اى وارد شود محزون بود و دوست داشت گزندى به آن جناب وارد نشود ، مامون گفت : خداوند از حزن او راضى بود و يا اينكه رضايت نداشت ، گفتم : بلكه خداوند راضى بود .\r\nمامون گفت : بايد رسولى مىفرستاد و او را از اين عمل نهى مىكرد گفتم : به خداوند از اين سخن پناه مىبرم ، گفت : مگر شما كمان ندارى كه خداوند از حزن ابو بكر راضى مىباشد ، گفت : مگر در قرآن مشاهده نمىكنى كه رسول خدا به ابو بكر فرمودند :  لا تَحْزَنْ  ، او را از حزن نهى فرمودند ، در حالى كه خداوند از آن اندوه راضى هستند همان گونه كه شما آن را تعريف مىكنيد ، ولى مطلب چنين نيست .\r\nمامون گفت : اى اسحاق مذهب من اين است كه با تو مدارا كنم ، شايد خداوند تو را از عقيده‌ات برگرداند ، اينك به من بگو تفسير آيه شريفه  فَأَنْزَلَ اللَّهُ سَكِينَتَهُ عَلَيْهِ  چيست خداوند در اين جا رسول اللَّه صلى اللَّه عليه و آله را اراده كرده و يا ابو بكر را گفتم :\r\nرسول خدا را گفت : درست است ، به من بگو در آيه شريفه حنين كه مىفرمايد :\r\n  وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ   آيا مىدانى مقصود از مؤمنان در اين آيه چه افرادى مىباشند گفتم خير در اين مورد چيزى\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nنمىدانم ، مامون گفت : در روز حنين همه فرار كردند و با رسول خدا فقط هفت نفر از بنى هاشم باقى ماندند .\r\nعلى در مقابل رسول خدا شمشير مىزد ، عباس هم لگام استر او را گرفته بود ، ديگران هم پيرامون رسول خدا را گرفته بودند كه كسى به او آسيب نرساند ، تا آنگاه كه خداوند او را پيروز گردانيد ، پس مقصود از مؤمنان در اين آيه على و كسانى كه با او بودند از بنى هاشم ، گفته شده كه سلمان و عمار هم در ميان آن گروه بوده‌اند و از رسول خدا حمايت مىكردند .\r\nاكنون اى اسحاق بگوئيد آيا كسى كه با رسول خدا بود و سكينه بر رسول و او فرود آمد افضل است يا كسى كه با رسول بود و سكينه به او نازل نشد و او را اصلا به حساب نياورد ، اسحاق گفت : البته آن كس كه با رسول خدا حضور داشت و سكينه بر او فرود آمد ، مامون از وى پرسيد كدام يك از آن دو افضل هستند كسى كه در بستر رسول خوابيد و يا كسى كه با وى در غار بسر برد .\r\nرسول خدا صلى اللَّه عليه و آله على عليه السّلام را امر كردند تا در بستر او بخوابد و با جان خود پيامبر را حفظ كند ، على هنگامى كه اين پيام را شنيد گريه كرد ، رسول خدا گفت : يا على چرا گريه مىكنى گفت : مىترسم به جانت صدمه‌اى وارد شود يا رسول اللَّه اگر من در جايت قرار گيرم جان شما سالم خواهد ماند رسول خدا فرمود : آرى .\r\nدر اين هنگام على عليه السّلام خوشحال شدند و عرض كردند يا رسول الله به سخنانت گوش فرا مىدهم و اوامرت را اطاعت مىكنم ، و جان خود را فدايت مىنمايم ، بعد از آن آمد و در جاى حضرت رسول صلى اللَّه عليه و آله خوابيد و پارچه آن حضرت را به روى خود افكند و در بستر رسول بخواب رفت .\r\nشب هنگام مشركان قريش آمدند و خانه رسول را به محاصره گرفتند و شكى نداشتند كه رسول در ميان اطاق به خواب رفته است و اكنون در دست آنها گرفتار خواهد شد آنها كنار خانهء رسول خدا جمع شدند و مىخواستند از هر قبيله‌اى يك نفر حاضر شود و همه در يك لحظه وارد اطاق شوند و آن حضرت را از بين ببرند .\r\nقريشيان گمان كرده بودند كه اگر از هر قبيله‌اى يك نفر حاضر شود و بطور\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nدسته جمعى رسول اكرم را بكشند بنى هاشم نمىتواند قاتل را بدست آورند و قصاص نمايند ، على عليه السّلام در اطاق رسول خدا صلى اللَّه عليه و آله سخنان آنها را مىشنيد ، ولى هرگز بىتابى نكرد اما ابو بكر در غار همواره بىتابى مىنمود و اظهار جزع و فزع داشت ، اما على براى خدا صبر كرده بود و چيزى نمىگفت .\r\nدر اين هنگام خداوند فرشتگانى فرستادند تا او را از گزند كفار قريش محفوظ نگهدارند ، تا آن گاه كه صبح شود ، پس از اينكه صبح شد و هوا روشن گرديد آنها متوجه شدند على در جاى رسول خوابيده است ، پرسيدند محمد كجا رفته است ، گفت : من نمىدانم او كجا رفت ، گفتند : تو از سر شب تا حالا ما را گول زدى ، بعد از آن على به رسول ملحق شد و اين يكى از فضائل او بود ، و على همواره افضل بود تا آنگاه كه جهان را وداع گفت .\r\nمامون گفت : اى اسحاق آيا حديث ولايت را مىدانى ، گفت : آرى ، گفت : آن را برايم بخوان من هم خواندم ، مامون گفت آيا در اين حديث براى على حقى در گردن ابو بكر و عمر نگذاشته است گفتم : چرا حقى نهاده است اما مردم به اين حق اعتقاد ندارند و مىگويند در اينجا بين على و زيد بن حارثه جريانى بود و او ولايت على را منكر شده بود .\r\nرسول خدا صلى اللَّه عليه و آله اين مطلب را گفتند تا موضوع روشن شود ، مامون گفت :\r\nسبحان اللَّه اين چه سخنى است كه مىگوئى مگر عقل و انديشه ندارى ، رسول خدا صلى اللَّه عليه و آله در كجا گفتند : من كنت مولاه فهذا على مولاه گفتم : در غدير خم فرمودند در آن هنگام كه از حج خانه خدا برمىگشتند گفت : آرى .\r\nمامون پرسيد زيد بن حارثه در چه زمانى كشته شد ، گفت : در موته ، گفت :\r\nبين كشته شدن زيد بن حارثه و غدير خم چه مدت فاصله بود ، گفت هفت ماه و يا هشت ماه ، مامون گفت واى بر تو چگونه خود را با اين سخنان خشنود كرده‌اى در صورتى كه مىدانى رسول خدا صلى اللَّه عليه و آله در چه زمانى خطبه خواند و به مردم چه فرمود .\r\nخودت مىدانى رسول اكرم در خطاب خود به همه مسلمانان فرمود : آيا من\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nبه جان شما از خودتان سزاوارتر نمىباشم ، گفتند : آرى يا رسول اللَّه فرمود : اينك هر كس من مولا و رهبر او هستم على هم مولا و رهبر او مىباشد ، بار خدايا دوست بدار هر كس كه على را دوست بدارد و دشمن بدار هر كس كه على را دشمن بدارد .\r\nواى بر شما فقهاء خود را براى خود ارباب قرار ندهيد خداوند متعال در قرآن مىفرمايد : آنها احبار و راهبان خود را ارباب گرفتند و خدا را فراموش كردند ، آنها براى آن ارباب‌ها نماز نخواندند و روزه نگرفتند ، و آنها را هم خدا ندانستند ، بلكه هر چه آنها گفتند مردم اطاعت كردند ، و بدون جهت فتوا دادند و خود گمراه شدند و مردم را هم گمراه كردند .\r\nمامون گفت : اى اسحاق حديث منزلت را ياد دارى آن جا كه رسول اكرم صلى اللَّه عليه و آله به على عليه السّلام فرمودند : انت منى بمنزلة هارون من موسى ، گفت : آرى اين حديث را مىدانم گفت : آن را براى من بخوان من هم خواندم ، گفت : آيا ممكن است كه رسول اكرم از اين گفتار خوشحال شده باشد گفتم به خداوند پناه مىبرم اگر چنين باشد .\r\nمامون گفت : مگر نمىدانى كه هارون و موسى برادر ابوينى بوده‌اند گفتم :\r\nآرى چنين است ، گفت : پس على عليه السّلام هم برادر ابوينى رسول خدا صلى اللَّه عليه و آله مىباشند ، گفتم : خير چنين نيست ، گفت : مگر آن دو پيامبر نبودند گفتم آرى گفت : پس على پيامبر نيست گفتم : آرى چنين مىباشد مامون گفت : پس على نه برادر ابوينى رسول اكرم است و نه پيامبر گفتم آرى .\r\nمامون گفت : پس معناى گفته پيامبرانت منى بمنزلة هارون من موسى چه معنى دارد ، در پاسخ گفتم : چون منافقان جانشينى او را در مدينه سنگين مىدانستند و از اين بابت ناراحت بودند پيامبر گرامى اين سخن را براى راضى نمودن على فرمودند ، مامون گفت : پس مقصود رسول خدا همين است كه على را راضى كند و معنى ديگرى براى آن نيست .\r\nمامون گفت : در كتاب خداوند معنايى براى آن مىباشد كه خيلى روشن و واضح مىباشد ، گفتم : آن چيست ، گفت : كورى و هواهاى نفسانى بر شما غلبه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nكرده و حقائق را درك نمىكنيد ، مگر خداوند در قرآن نفرموده و از موسى در باره او نقل نكرده و گفته :  اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ  ، اى هارون در ميان قوم من جانشين من باش و كارها را اصلاح كن و دنبال مفسدين را نگير .\r\nگفتم : موسى هارون را به جاى خود گذاشت و به طرف خدا رفت ولى رسول اكرم براى جنگ مىرفت و على را به جاى خود گذاشت ، گفت از مطلب پرت شدى و از حقيقت دور گرديدى ، به من بگو هنگامى كه موسى هارون را جانشين خود كرد و به طرف خدا رهسپار شد آيا كسى از ياران او و يا بنى اسرائيل وجود نداشت ، گفتم : خير كسى در آن جا نبوده است ، گفت مگر موسى او را براى بنى اسرائيل جانشين خود نكرد گفتم : آرى .\r\nمامون گفت : به من بگو هنگامى كه رسول خدا صلى اللَّه عليه و آله براى جنگ از مدينه بيرون شدند جز افراد ضعيف و زنان و كودكان كسى را در مدينه گذاشتند ، اين جا با داستان موسى فرق مىكند ، بگوئيد معنى جانشينى در اين جا چيست ، و رسول اكرم خود اين معنى را روشن كرده و گفته تو جانشين من مىباشى جز اينكه پس از من پيامبرى نخواهد آمد .\r\nاز اين گفته روشن مىشود كه رسول اكرم صلى اللَّه عليه و آله على عليه السّلام را بعد از خود به عنوان جانشين معرفى كرد و نبوت را از او استثناء نمود زيرا آن جناب خود خاتم پيامبران بود ، و گفته‌هاى رسول اكرم هرگز اثر خود را از دست نمىدهد و باطل نمىگردد و تا جهان باقى هست بايد مورد عمل قرار گيرد .\r\nمامون گفت : اى اسحاق حديث مباهله را مىدانى ، گفتم : آرى ، بار ديگر پرسيد حديث كسا را روايت مىكنى گفتم : آرى ، گفتم : در اين دو حديث فكر كن و بيانديش و بدان در آن حديث چه هست ، بعد از آن گفت : كسى كه در حال ركوع صدقه داد چه كسى بود گفتم : على انگشتر خود را صدقه داد ، گفت : آيا غير از او را مىشناسى گفتم : خير .\r\nمامون گفت : از آيه شريفه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  اطلاع دارى يعنى ولى و سر رشته‌دار شما خدا\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nو رسول و كسانى كه ايمان آوردند و نماز بر پا مىدارند و در حال ركوع صدقه و زكات مىدهند ، گفت : اين آيه را مىدانم .\r\nمامون گفت : آيا در اين آيه نصى براى على نيست گفتم : يا امير المؤمنين خداوند در اين جا  الَّذِينَ آمَنُوا  را به صورت جمع ذكر كرده است ، مامون گفت :\r\nقرآن عربى مىباشد و به لغات عرب فرود آمده است ، عرب يك نفر را به لفظ جمع مورد خطاب قرار مىدهد و يك نفر مىگويد فعلنا و صنعنا ما آن كار را كرديم و آن چيز را ساختيم .\r\nپادشاهان و دانشمندان و اهل فضل اين گونه سخن مىگويند و خداوند هم فرموده :  خَلَقْنَا السَّماواتِ *  و  بَنَيْنا فَوْقَكُمْ سَبْعاً  ، در صورتى كه خداوند يك نفر بيشتر نيست ، خداوند در حكايت از قول ميت مىگويد  رَبِّ ارْجِعُونِ  و نگفت ارجعنى ، اين‌ها همه جمع هستند كه مورد استعمال براى يك نفر قرار گرفته‌اند و علت آن هم استعمال آن در زبان عربى مىباشد .\r\nبعد از آن مامون گفت : اى اسحاق آيا نمىدانى كه گروهى از ياران رسول خدا صلى اللَّه عليه و آله هنگامى كه رسول اكرم فضايل على عليه السّلام را بيان مىكرد و آنها را ملزم مىنمود تا امامت و ولايت او را گردن نهند ، و مىفرمودند على بعد از من بهترين مردم مىباشد ، و طاعت خداوند هنگامى كامل مىگردد كه شما از على اطاعت كنيد .\r\nپيامبر گرامى در همه گفته‌هاى خود تصريح مىكرد كه على بعد از آن حضرت امام مىباشد و مردم بايد از وى اطاعت كنند ، اما اصحاب و يارانى كه با على مخالف بودند ، گفتند : پيامبر از روى هوا سخن مىگويد ، و محبت پسر عمويش او را از راه بيرون كرده است .\r\nآن جماعت به اندازه‌اى در اين مورد سخن گفتند و زياده‌روى كردند و در نهان با همديگر به گفتگو نشستند ، تا آن گاه كه خداوند از اسرار آنها پرده برداشت و فرمود :      وَ النَّجْمِ إِذا هَوى ، ما ضَلَّ صاحِبُكُمْ وَ ما غَوى ، وَ ما يَنْطِقُ عَنِ الْهَوى ، إِنْ هُوَ إِلَّا وَحْيٌ يُوحى      .\r\nسوگند به ستاره هنگامى كه غروب مىكند ، صاحب شما گمراه نشده و از حق\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمنحرف نشده است ، او از روى هواى نفس سخن نمىگويد ، هر چه مىگويد ، بفرمان خداوند مىباشد و از طريق وحى به او ابلاغ مىگردد تا به مردم اطلاع دهد .\r\nبعد از اين فرمودند : اى اسحاق آن جماعت اهل دين نبودند آنها مىخواستند بر مردم رياست كنند گروهى دنبال رياست بودند ولى به وسيله دنيا نتوانستند آن را به چنگ آورند از اين رو متوجه دين شدند شايد از آن راه بتوانند بدست بياورند آنها در فكر دين نبودند و ميلى هم به آن نداشتند .\r\nاى اسحاق مگر نمىدانى كه رسول خدا صلى اللَّه عليه و آله فرمود : گروهى از ياران من از حوض رانده و دور خواهند شد و از آن آب به آنان داده نمىشود ، من مىگويم بار خدايا اين‌ها ياران من مىباشند ، به من گفته مىشود تو خبر ندارى آن‌ها بعد از تو چه كردند اين جماعت به دوره جاهليت برگشتند ، گفتم آرى چنين است مامون گفت : در اين باره فكرى بكن و نتيجه را درياب .\r\nدر اين جا مردم گفتند : اين‌ها چه كار مىخواهند بكنند و از اين سخنان ، چه نظرى دارند ، مجلس به درازا كشيد و سخن‌ها گفته شد و سر و صداها بلند گرديد ، در اين هنگام يحيى بن اكثم گفت : يا امير المؤمنين تو حقيقت را بر زبان جارى كردى و واقعيت‌ها را روشن ساختى ، و مردم را به خير و سعادت رهنمون شدى و سخنانى گفتى كه هيچ كس توانائى دفع آن را ندارد .\r\nمامون بعد از اين متوجه سخنان ما شد و گفت : شما در برابر اين سخنان چه مىگوئيد ، گفتم : ما همه به آن چه امير المؤمنين گفتند ايمان داريم خداوند او را توفيق دهد مامون گفت : به خداوند سوگند اگر رسول خدا صلى اللَّه عليه و آله گفتار مردم را قبول نمىكرد ، من هم اكنون سخنان شما را قبول نمىكردم .\r\nبار خدايا تو شاهد باش من اين‌ها را نصيحت كردم و راه‌ها را به آنها نشان دادم ، بار خدايا من آنچه در گردن خود داشتم به آن‌ها اظهار كردم و حق را گفتم ، بار خدايا من به دين تو اعتقاد دارم و به محبت على و ولايت او به تو تقرب مىجويم ، در اين هنگام ما از مجلس او بيرون شديم ، و اين آخرين مجلسى بود كه\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nما با او داشتم .\r\n28 - عثمان بن سهيل گويد : هارون الرشيد به يحيى بن خالد امر كرد تا متكلمان را در خانه او گرد آورد ، و آن‌ها با هم در مسائل كلامى سخن بگويند ، هارون هم در گوشه‌اى پشت پرده خواهد بود و بدون اينكه آنان او را مشاهده كنند با همديگر بحث و گفتگو كنند و هارون هم به سخنان آنها گوش فرا دهد دستور داد اين موضوع را از آنان مخفى بدارد .\r\nيحيى دستور هارون را انجام داد و گروهى را در خانه هارون گرد آورد ، نخست بيان حرورى از هشام بن حكم سؤال كرد به من بگو ياران على در هنگام حكم حكمين چه حالى داشتند ، مؤمن بودند يا كافر ، هشام گفت : آنها سه دسته بودند گروهى مؤمن بودند گروهى مشرك و جماعتى گمراه بشمار مىرفتند .\r\nاما مؤمنان كسانى بودند كه امامت على را از كتاب خدا شناخته بودند و نص رسول خدا را در مورد امامت او درك كرده بودند ، و اين‌ها بسيار اندك بودند ، اما مشركان جماعتى بودند كه به امامت معاويه معتقد بودند و معاويه را با على شريك مىدانستند و طالب صلح بودند .\r\nاما اهل ضلالت و گمراهى آنهائى مىباشند كه براى تعصب نژادى و حمايت از قبيله با آن‌ها بودند ، آن‌ها به خاطر قبيله و عشيره جنگ مىكردند نه براى دين ، پرسيد ياران معاويه چگونه بودند فرمود : آنها هم سه دسته بودند كافر ، و مشرك و گمراه .\r\nكافران كسانى بودند كه مىگفتند معاويه امام مىباشد و على صلاحيت امامت را ندارد ، اينها كافر شدند و منكر امامى شدند كه خداوند آن را معين كرده است ، و از نزد خود امامى نصب كردند ، اما مشركان آنهائى هستند كه گفتند : معاويه امام است و على هم در صورتى كه عثمان را نكشته بود شايستگى امامت را داشت گمراهان كسانى مىباشند كه براى عصبيت قبيله‌اى نه براى دين جنگ كردند .\r\nراوى گويد : در اين هنگام ضرار بن عمرو ضبى كه از معتزله بود سخن او را قطع كرد ، ضرار عقيده داشت كه عقد امامت واجب نيست بلكه آن يك عمل\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nمستحب و خوبى است و اگر به امام بيعت كنند جايز است و اگر هم بيعت ننمايند باز هم جائز مىباشد .\r\nضرار گفت : اى هشام از تو سؤالى دارم ، هشام گفت در اين هنگام در سؤال ظالم خواهى بود ، گفت چرا هشام گفت : براى اينكه شما اجتماع كرده‌ايد كه صاحب من امام نيست و در اصل با من مخالفت داريد حالا كه شما از من سؤالى داريد واجب است من هم از شما سؤالى بكنم .\r\nگفت : سؤال كن هشام گفت : به من بگو اگر خداوند كورى را مكلف كند تا قرآن بخواند و به مصحف بنگرد ، و زمين‌گير را مكلف سازد تا به طرف مسجد و جهاد در راه خداوند برود ، و بيماران و معلولان را به كارهائى وادارد كه از حدود توانائى آنها خارج مىباشد ، آيا اين كار از روى عدالت است و يا ظلم .\r\nضرار گفت : خداوند اين كار را نمىكند ، گفت مىدانم خداوند اين كار را نمىكند ، ولى از راه مناظره و جدل اين سؤال را از شما مىكنم ، اگر خداوند اين تكليف را به بندگان خود بكند ظلم است و يا عدالت ، گفت خير ظلم مىباشد گفت بسيار خوب به من بگو آيا خداوند از بندگان خود يك كارى را كه مورد اختلاف نيست براى آنها معين كرده و انجام آن را از آنها خواسته است گفت : آرى .\r\nگفت : آيا خداوند براى آن حكم واحد دليلى آورده كه آن را بتوان در باب عدالت وارد كرد و يا دليلى نيست كه در نتيجه در باب جور به حساب آيد ، ضرار در اين جا سرش را پائين انداخت و بعد سرش را بلند كرد و گفت : لازم است براى آن حكم دليل معين كند ولى او صاحب شما نيست .\r\nدر اين هنگام هشام تبسم كرد و گفت : از روى ناچارى به طرف حق آمدى و بين من و شما خلافى نيست مگر در نام ، ضرار گفت : من اكنون از شما سؤالى مىكنم ، هشام گفت : بپرس گفت : امامت چگونه منعقد مىگردد ، هشام گفت :\r\nهمان گونه كه خداوند نبوت را منعقد مىكند .\r\nضرار گفت : او پيامبر مىباشد ، هشام گفت : خداوند نبوت را با فرشتگان منعقد مىكند ولى امامت را بوسيله پيامبران منعقد مىسازد ، عقد نبوت را جبرئيل\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبست و عقد امامت را رسول خدا و همه را در حقيقت خداوند منعقد كرده است .\r\nضرار گفت : حالا كه امامت به خدا و رسول ارتباط پيدا مىكند از كجا مىتوان به آن مرد دسترسى پيدا كرد هشام گفت در آن مرد هشت دليل هست چهار عدد در خودش و چهار در نسبش ، اما آن چهار كه بايد در نسب او باشد بايد از نظر جنس ، نسب ، قبيله و بيت مشهور باشد .\r\nاما آن چهار عدد كه بايد در شخص او باشد آن است كه داناترين مردم باشد حقايق اشياء و عظمت آن‌ها را درك كند ، از گناهان كبيره و صغيره مصون گردد ، بخشنده‌ترين مردم زمان خود به حساب آيد ، و از همه مردم روزگار خودش شجاع‌تر باشد .\r\nهنگامى كه كار به اين جا رسيد ما در ميان ملت‌ها ملتى مشهورتر از عرب نيافتيم ، و اين‌ها از همه مردم معروف‌تر مىباشد ، صاحب اين شريعت و دعوت هم از ميان آنها برخاست و روزى پنج بار نام او را در معابد مىبرند و دعوت او به همه نيكوكاران و بدكاران هم رسيده است ، و عالم و جاهل و معتقد و منكر در شرق و غرب عالم به آن رسيده‌اند و خبر او را شنيده‌اند .\r\nاگر جائز بود كه آن شخص داعى در غير اين ملت از حبشه ، بربر ، روم ، خزر ، ترك و يا ديلم بود هر آينه جوينده و طالبى مدتى دنبال او مىرفت و راهى بدان پيدا نمىكرد .\r\nپس حالا كه وجود او در غير اين مردم يافت نمىگردد ، واجب است از اين جنس و اين نسب و همين خانواده باشد .\r\nعلاوه بر اين لازم است كه رسول خدا صلى اللَّه عليه و آله به او اشاره كند ، و اگر چنين نباشد همه افراد اين خاندان مدعى اين مقام مىشدند ، و اما آن صفاتى كه در وجود خود او هستند همان‌هائى مىباشند كه ما آن را وصف كرديم ، و آنها عبارتند از علم ، شجاعت ، عصمت و سخاوت .\r\nعبد اللَّه بن زيد اباضى گفت : شما چرا معتقد هستى كه بايد امام معصوم باشد ، هشام گفت : اگر امام معصوم نباشد ممكن است داخل در مسائل مادى و شهوانى\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nشود و مرتكب گناه گردد ، و نيازمند شود كسى بر او حد خدا را جارى كند همان گونه كه حدود را بر ساير مردم جارى مىسازد .\r\nهر گاه امام و رعيت هر دو نيازمند باشند ، آنها با هم فرقى نخواهند داشت و مانند هم خواهند بود و هنگامى كه او مرتكب گناه گردد ممكن است گناهان خود را از دوستان و خويشاوندان و حتى خودش مخفى بدارد ، و نمىتوان از او انتظار حاجتى داشت .\r\nعبد اللَّه گفت : از كجا مىگوئى كه امام بايد داناترين مردم باشد و همه مسائل بزرگ و كوچك را بداند و حقائق اشياء را درك نمايد ، هشام گفت : هر گاه چنين نباشد امكان اين هست كه احكام دين را وارونه كند و سنت‌ها را تغيير دهد ، هر كسى كه بايد حد بخورد دستش قطع مىشود ، و كسى كه بايد دستش قطع گردد حد زده مىشود .\r\nيا كسى كه بايد ادب شود آزاد مىگردد ، و يا كسى كه بايد آزاد شود حبس مىشود ، در اين جا همه جا را فساد خواهد گرفت و صلاح از جامعه خواهد رفت ، گفت : چه را مىگوئى او بايد سخىترين مردم باشد هشام گفت : براى اينكه او خازن مسلمانان مىباشد و اموال شرق و غرب براى او مىآيد ، اگر دنيا در نزد او با ارزش نباشد بخل مىورزد و اموال را جمع مىكند .\r\nعبد اللَّه گفت : چرا مىگوئى بايد امام شجاع‌ترين مردم باشد ، هشام گفت او پناهگاه مسلمانان مىباشد و خداوند در قرآن مجيد فرموده :  وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ  ، لازم نيست كه امام بترسد همان گونه كه امت مىترسد ، و بعد گرفتار غضب خداوند گردد ، من گفتم : امام بايد معصوم باشد و بايد در هر زمانى امامى به اين صفت باشد .\r\nدر اين هنگام رشيد به يكى از خادمان خود گفت برو و به او بگو در اين زمان شخصى كه داراى اين صفت باشد كيست ، او هم پرسيد هشام گفت آن شخص امير المؤمنين صاحب اين قصر مىباشد مقصودش هارون رشيد بود ، هارون گفت :\r\nبه خداوند سوگند او از ظرف خالى چيزى به من داد و من مىدانم كه اين صفات در\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nمن نيست .\r\nجعفر بن يحيى كه با هارون پشت پرده نشسته بودند گفت : مقصود او موسى بن جعفر است يحيى بن خالد از جاى خود برخاست و پشت پرده رفت ، رشيد گفت : واى بر تو او كه بود گفت : او يكى از متكلمان مىباشد .\r\nهارون گفت : واى بر تو اگر هم چه كسى باقى باشد ملك من باقى خواهد ماند ، به خداوند سوگند زبان اين شخص از صد هزار شمشير بيشتر در دل مردم اثر دارد ، او همواره از صفت و خصوصيات صاحب خود گفتگو مىكرد من تصميم گرفتم بيرون بيايم .\r\nيحيى بن خالد گفت يا امير المؤمنين از اين سخن بگذر ، يحيى هشام را دوست مىداشت و به او احترام مىكرد ، و دانست كه هشام از حدش تجاوز كرده است يحيى نزد او رفت و به او اشاره كرد و از مجلس بيرون شد ، او هم رداء خود را گذاشت و به بهانه‌اى از منزل بيرون شد و خود را از آن معركه خلاص كرد و رهسپار كوفه شد و در همان جا درگذشت .\r\n29 - عبد الرحمن بن كثير از امام صادق و او از پدرش از امام سجاد عليهم السّلام روايت مىكند كه حسن بن على عليهما السّلام با معاويه ملاقات كردند هنگامى كه به هم رسيدند معاويه بالاى منبر قرار گرفت و امام حسن عليه السّلام را يك پله پائين‌تر از خود نشانيد .\r\nمعاويه آغاز سخن كرد و گفت : اينك حسن بن على مرا براى خلافت شايسته ديده و خود را براى آن شايسته نمىداند ، و اكنون آمده تا با من بيعت كند ، بعد از اين گفت : اى حسن از جاى خود برخيز و امام حسن عليه السّلام از جاى خود حركت كرد و فرمود :\r\nستايش مىكنم خداوندى را كه به همه نعمت‌هايش ستوده شده و بندگانش همواره از آن نعمت‌ها برخوردار مىباشند سپاس خداوندى را سزاست كه سختيها و گرفتاريها را بر طرف مىكند ، اين نعمت‌ها در نزد افراد دانسته و يا ندانسته معلوم مىباشد و همه در نزد بزرگى و عظمت و مقام او سر تعظيم فرود آورده‌اند ، و اوهام\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nو خيالات به مقام بلند نمىرسند و كسى به حقيقت كنه او نخواهد رسيد ، و مخلوقات از درك آن عاجز مىباشند و اسرار او را در نمىيابند .\r\nگواهى مىدهم كه خداوندى جز او نيست و شريك و همتائى ندارد و در خدائى خود به كسى نيازمند نيست ، او پيوسته وجود دارد و همواره يگانه مىباشد ، كسى به حقيقت آن دست پيدا نمىكند و نظير و مانند ندارد ، گواهى مىدهم كه محمد بنده و فرستاده او هست ، خداوند او را برگزيد و پسنديد و براى خود اختيار فرمود ، او را به عنوان پيامبرى مبعوث فرمود و او مانند چراغ فروزانى در جامعه ظهور كرد و مردم را به طرف حق فرا خواند .\r\nپيامبر گرامى بندگان را به طرف خدا فرا خواند و آنها را از عواقب اعمالشان بيم داد و از عذاب خداوند آنان را آگاه ساخت و به رحمت‌هاى خداوندى و نعمت‌هاى او مژده داد ، او جامعه را نصيحت كرد و راه سعادت و نيك‌بختى را به آنان نشان داد ، و براى رسانيدن پيام خدا كوشش فرمود .\r\nرسول خدا صلى اللَّه عليه و آله براى رسانيدن پيام خداوند به پا خواست و كوشش كرد و نتيجه كار آنها را براى آنان روشن كرد و مقامات آنها را در آخرت به آنان نشان داد ، با اين عقيده از دنيا مىرويم ، و با اين عقيده محشور مىگرديم ، و در آينده با همان عقيده خود را به خداوند نزديك مىكنيم و خوشحال هم مىباشيم .\r\nاى اشراف و بزرگان كه در اينجا جمع شده‌ايد اينك توجه داشته باشيد چه مىگويم ، اكنون دل‌هاى خود را آماده كنيد ، و گوش‌ها را فرا داريد و بنگريد چه مىگويم و سخنم چيست ، ما خاندانى هستيم كه خداوند بوسيله اسلام ما را گرامى داشت ، او ما را برگزيد و اختيار فرمود :\r\nخداوند پليدىها را از ما دفع كرد و ما را پاك و پاكيزه قرار داد ، شك و ترديد را از ما برداشت و ما هرگز در حق ترديد نداريم ، پروردگار ما و فرزندان ما را از پليدى و گمراهى و كثافت پاك گردانيد و ما تا آدم پاك و منزه مىباشيم .\r\nهر گاه نسل‌ها عوض مىشد خداوند ما را در بهترين آنها قرار مىداد تا آنگاه كه پروردگار ، محمد صلى اللَّه عليه و آله را برانگيخت و او را لباس نبوت پوشانيد و جامه رسالت\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nرا در بر او نمود ، و كتاب خود را براى او فرستاد و به او فرمان داد تا مردم را به اسلام دعوت كند .\r\nپدرم رضوان اللَّه عليه نخستين كسى بود كه گفته‌هاى او را قبول كرد و به او ايمان آورد ، خداوند متعال در قرآن مجيد مىفرمايد :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  ، در اينجا مقصود از بينه رسول خدا مىباشد و پدرم نيز قرآن را تلاوت مىكرد و به آن گواهى مىداد .\r\nرسول اكرم صلى اللَّه عليه و آله هنگامى كه مىخواست او را به طرف مردمان مكه بفرستد و آيه برائت را براى آنها بخواند ، فرمود : اى على حركت كن ، خداوند فرمان داده اين آيه را يا بايد خودت و يا كسى كه از خودت باشد قرائت كند ، پس از اين جا معلوم مىگردد كه على از رسول خدا مىباشد و رسول هم از او هست .\r\nرسول اكرم هنگامى كه بين على و حمزه و زيد بن حارثه در باره دختر حمزه حكم مىكرد فرمود : اما تو اى على مردى از من مىباشى و من هم از تو هستم ، تو ولى همه مؤمنان بعد از من هستى ، پدر من او را تصديق كرد و با جان خود او را حفظ نمود ، او در همه جنگ‌ها و سختىها با كمال اطمينان مقاومت كرد و مورد اعتماد رسول بود .\r\nرسول اكرم صلى اللَّه عليه و آله مىدانست كه على مردم را به طرف دين حق دعوت مىكند ، و براى خدا و رسول خدا و رسول از روى خلوص كار كوشش دارد ، خداوند هم در قرآن مىفرمايد :   السَّابِقُونَ السَّابِقُونَ أُولئِكَ الْمُقَرَّبُونَ   ، پدرم از كسانى بود كه قبل از همه مسلمان شد و از همگان به او نزديك‌تر بود .\r\nخداوند متعال در قرآن مجيد فرمايد :  لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً  ، آنها كه بعد از فتح مكه مسلمان شده‌اند مساوى نيستند با آنهائى كه قبل از فتح مكه مسلمان شدند و انفاق كردند ، مقام آنها بزرگ‌تر مىباشد ، پدرم نخستين مسلمان و مهاجر بود و قبل از همه انفاق كرد .\r\nدر جاى ديگر مىفرمايد :  وَ الَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَ لِإِخْوانِنَا الَّذِينَ سَبَقُونا بِالْإِيمانِ وَ لا تَجْعَلْ فِي قُلُوبِنا غِلًّا لِلَّذِينَ آمَنُوا رَبَّنا إِنَّكَ رَؤُفٌ رَحِيمٌ  ،\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nكسانى كه بعد از آنها آمدند مىگويند بار خدايا ما را بيامرز و برادران ما را كه قبلا مسلمان شدند مورد رحمت قرار بده ، و در دل ما در باره آنها آلودگى قرار نده و دل‌ها را نسبت به هم مهربان كن ، بار خدايا تو مهربان و آمرزنده هستى .\r\nمردم مسلمان بعد از على همه او را دعا مىكنند و برايش استغفار مىنمايند زيرا او قبل از همه مسلمان شده و به رسول صلى اللَّه عليه و آله ايمان آورده است و مهاجرت كرده ، و هيچ كس قبل از او به رسول خدا ايمان نياورد و نماز نگذارد ، و با آن جناب همراهى نداشت .\r\nدر قرآن مجيد آمده :  السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ  ، در اين آيه شريفه از سابقان نخستين كه مسلمان شدند و مهاجرت كردند سخن به ميان آمده و فضيلت آنها بيان شده و موقعيت آنها در اسلام ياد شده است .\r\nدر اين جا بايد توجه داشت كه على عليه السّلام از آنها هم سابق‌تر است ، در اين جا بايد توجه كرد همان گونه كه خداوند متعال سابقان را بر آيندگان فضيلت و امتياز داده است ، همان گونه سابق سابقان را هم بر آنها برترى مىدهد و براى او فضيلتى خاص قائل است .\r\nخداوند در قرآن فرموده :  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ  و رسوله !  وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ  ، آيا شما آب دادن به حاجيان و يا نگهبانى از مسجد الحرام را مانند كسى كه به خدا و رسول ايمان آورده و در راه خدا جهاد مىكند مساوى مىدانيد ، اينها در نزد خداوند مساوى نخواهند بود .\r\nپدر من كسى بود كه به خدا و رسولش و روز قيامت ايمان آورد و در راه خدا جهاد كرد و اين آيه در باره او فرود آمد ، عمويش حمزه و برادرش جعفر به نداى او پاسخ گفتند و هر دو شهيد شدند ، خداوند در آن ميان حمزه را بعنوان سيد الشهداء خطاب كرد و به جعفر دو بال داد كه بوسيله آن در بهشت پرواز مىكند .\r\nخداوند بخاطر مقامى كه آن دو در نزد پيامبر داشتند آنها را گرامى داشت و آن مقام‌ها را به آنان داد رسول خدا صلى اللَّه عليه و آله براى عمويش حمزه در نماز ميت هفتاد تكبير گفتند ، و اين را فقط در باره حمزه انجام دادند و با هيچ يك از شهداء اين\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nچنين عمل نكردند .\r\nخداوند متعال براى زنان رسول خدا صلى اللَّه عليه و آله دو مزد قرار داد ، نيكوكاران آنها دو پاداش دارند و بدكاران آنها هم دو عذاب خواهند داشت ، زيرا آنها به رسول خدا نزديك مىباشند پروردگار نماز در مسجد رسول را براى هر يك نماز ثواب هزار نماز در ساير مساجد مىدهد ، مگر مسجد خليلش ابراهيم عليه السّلام در مكه كه آن را فضيلت داده است .\r\nرسول اكرم صلى اللَّه عليه و آله به امت خود صلوات بر محمد و آل محمد را تعليم فرمودند ، و از هر مسلمانى خواست تا هنگام صلوات بر محمد بر ما هم صلوات بفرستد ، خداوند براى رسولش گرفتن غنيمت را مباح كرد و براى ما هم مباح فرمود ، و صدقه را بر او حرام نموده و بر ما نيز حرام كرده است ، و اين كرامتى است كه خداوند ما را به آن گرامى داشته و ما را بر ساير مردم فضيلت داده است .\r\nخداوند متعال در قرآن مجيد به پيامبر خود مىگويد :  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  ، بگوئيد زنان و فرزندان خود را جمع كنيم و نزديك‌ترين افراد خود را كه مانند خودمان مىباشند گرد هم آوريم و از خداوند بخواهيم هر كس خلاف حقيقت مىگويد او را نفرين نمائيم .\r\nرسول اكرم صلى اللَّه عليه و آله از كسانى كه به منزله نفس او بودند پدرم را انتخاب كرد و از فرزندان من و برادرم را برگزيد و از زنان مادرم فاطمه را با خود برداشت و به طرف آنها رفت تا با اين افراد با آنها مباهله كند ، پس ما اهل آن حضرت هستيم و او هم از ما مىباشد .\r\nخداوند متعال در باره ما خاندان اين آيه را نازل كردند :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  ، خداوند اراده كرده است رجس و پليدى و آلودگى را از شما دور كند و خاندان شما را از هر جهت پاك و پاكيزه سازد و زشتىها را از شما دور گرداند .\r\nهنگامى كه آيه تطهير نازل شد رسول اكرم صلى اللَّه عليه و آله من و برادر و مادر و پدرم را در\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nجايى گرد آورد و ما را در زير كسائى جمع كرد ، آن كساء را از خيبر آورده بودند و به ام سلمه تعلق داشت ، پيامبر ما را در زير آن جمع فرمود و گفت : بار خدايا اين‌ها خاندان من هستند پليدى را از آنها دور كن و آنان را پاك و پاكيزه قرار بده .\r\nام سلمه گفت : يا رسول اللَّه مرا با آنها در زير كسا جاى بده ، پيامبر فرمود :\r\nعاقبت شما به نيكى پايان خواهد يافت ولى اين جا مخصوص من و آنها مىباشد ، رسول خدا صلى اللَّه عليه و آله مدتى در اين دنيا زندگى كردند تا آن گاه كه جهان را وداع گفت و به جوار رحمت حق شتافت .\r\nپيامبر اكرم صلى اللَّه عليه و آله هر روز هنگام طلوع فجر به منزل ما مىآمد و مىگفت خداوند شما را رحمت كند براى نماز آماده گرديد ، خداوند پليدى را از شما برده و شما خاندان را پاك و پاكيزه ساخته است ، رسول خدا امر كردند همه درهاى مسجد را به‌بندند و تنها در خانه ما را باز گذاشتند .\r\nگروهى در اين جا ناراحت شدند و علت بستن درها را به مسجد سؤال كردند ، رسول اكرم صلى اللَّه عليه و آله فرمود : من اين درها را نبستم و يا در خانه على را باز نگذاشتم ، خداوند به من امر كرد تا اين كار را انجام دهم و من هم اطاعت اوامر خداوند را نموده‌ام .\r\nكسى حق نداشت در مسجد جنب شود و فرزندى براى او در مسجد متولد گردد ، جز رسول خدا صلى اللَّه عليه و آله و على بن ابى طالب كه در اينجا مستثنى بودند و اين كرامتى بود كه خداوند براى ما مقدر كرده بود ، و فضيلتى بود كه به ما اختصاص داد و اين امتياز را از ميان مردم به ما بخشيد .\r\nشما خود مشاهده كرديد كه مقام و موقعيت پدرم در نزد رسول خدا صلى اللَّه عليه و آله چه بود ، و ما چه منزلتى در نزد آن بزرگوار داشتيم ، خداوند به رسولش امر كرد تا مسجدى بسازد ، و او در كنار مسجد ده اطاق درست كرد نه عدد براى خودش و يك اطاق هم براى پدرم ساخت .\r\nخانه ما در آن وسط بود و مقصود از بيت هم در اين جا مسجد است و او همان خانه‌اى است كه خداوند در قرآن از آن تعبير به بيت كرده و اهل بيت هم ما\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمىباشيم و ما هستيم كسانى كه خداوند رجس و پليدى را از آن‌ها برده و ما را پاك و پاكيزه قرار داده است .\r\nاى مردم اگر من يك سال سر پا توقف كنم و براى شما از آنچه خداوند به ما عنايت كرده است سخن بگويم و از فضائل خاندان خود كه در قرآن و سنت رسول صلى اللَّه عليه و آله وارد شده حرف بزنم توانائى ندارم همه آنها را براى شما بازگو نمايم و به اطلاع شما برسانم .\r\nاكنون معاويه گمان مىكند من او را شايسته خلافت مىدانم و خود را براى آن شايسته نمىدانم ، معاويه در اين ادعا دروغ مىگويد ، من از همگان به اين مقام زيبنده‌تر هستم و خلافت حق ما مىباشد و در كتاب خدا و زبان رسول اين موضوع روشن شده است .\r\nاما ما اهل بيت همواره مظلوم بوده‌ايم و از هنگامى كه رسول خدا صلى اللَّه عليه و آله از دنيا رفته‌اند به ما ستم شده است خداوند بين ما و كسانى كه به ما ستم كردند داورى خواهد كرد ، آن‌ها مردم را بر ما شورانيدند و آنها را بر ما تسلط كردند .\r\nآن‌ها سهم ما را از غنائم و انفال ندادند و حقوق ما را منع كردند و ميراث مادر ما فاطمه عليها السّلام را كه از پدرش به ارث مىبرد به او ندادند ، من در اينجا از كسى نام نمىبرم ولى سوگند به خداوند اگر مردم حق پدرم را نبرده بودند و سخنان او را مىشنيدند و از وى اطاعت مىكردند آسمان باران خود را نازل مىكرد و زمين هم بركات خود را آشكار مىساخت و همگان از مواهب آن استفاده مىكردند .\r\nاى معاويه اگر حق در جاى خود استقرار پيدا مىكرد تو در خلافت طمع نمىكردى ، اما هنگامى كه آن را از جاى خود بيرون كردند قريشيان براى بدست آوردن خلافت با هم به نزاع پرداختند و تو با يارانت در آن طمع كرديد و آن را بدست آورديد و حق ديگران را غصب كرديد .\r\nاى معاويه رسول خدا صلى اللَّه عليه و آله فرمودند : هر امتى كه حكومت خود را به كسانى بدهد كه در جامعه داناتر از آنها باشند آن امت هرگز روى سعادت نخواهند ديد تا آن گاه كه برگردند و حق را به صاحبش بدهند ، بنى اسرائيل هارون را ترك كردند\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nو دنبال گوساله رفتند در حالى كه مىدانستند او خليفه موسى مىباشد .\r\nمردم پدرم را رها كردند و از ديگران متابعت نمودند ، در حالى كه از رسول خدا صلى اللَّه عليه و آله شنيده بودند كه مىفرمود : اى على تو در نزد من مانند هارون در برابر موسى مىباشى ، جز اينكه بعد از من پيامبرى نخواهد بود ، آنها ديدند رسول خدا صلى اللَّه عليه و آله در غدير چه عملى انجام داد .\r\nپيامبر خدا صلى اللَّه عليه و آله در غدير خم او را روى دست بلند كردند و به عنوان ولايت بر مؤمنان او را به جانشينى خود برگزيد و بعد هم دستور دادند شاهدان جريان را به غائبان برسانند ، رسول خدا از دست قوم خود به طرف غار رهسپار شد و آن‌ها را دعوت كرد تا اسلام آورند .\r\nاما هنگامى كه مشاهده كردند آن‌ها قبول نمىكنند به طرف مدينه رهسپار شدند ، پدر من دست خود را به طرف آنها دراز نكرد و با مردم احتجاج نمود و از حق خود دفاع كرد ولى كسى به او كمك نكرد و اگر ياورى پيدا مىكرد هرگز به طرف آنها نمىرفت ، همان گونه كه خداوند پيامبر را آزاد گذاشت و او به طرف غار رفت او هم چون ياورى نداشت خود را آزاد كرد و از آن محيط بيرون شد .\r\nاكنون مردم مرا تنها گذاشته‌اند من هم ناگزير هستم خلافت را به شما واگذار كنم ، و اگر ياورانى داشتم هرگز خلافت را به تو نمىدادم ، هنگامى كه بنى اسرائيل هارون را ناتوان كردند و با او دشمنى نمودند او هم آنها را به حال خود رها كرد زيرا ديگر وظيفه‌اى نداشت .\r\nمن و پدرم نيز همين گونه مىباشيم ، ما كوشش كرديم و آنچه لازم بود به مردم گفتيم و وظايف آن‌ها را بر شمرديم اما آنها گوش نداند ، ما هم امت را به حال خود واگذاشتيم و كار را به ديگران واگذار كرديم زيرا يار و مددكارى براى ما پيدا نشد تا از حق خود دفاع كنيم ، اينها سنت‌هائى است كه در اين جهان جريان دارد و همه دنبال هم مىآيند .\r\nاى مردم اگر در شرق و غرب عالم جستجو كنيد مردى را كه پدرش وصى رسول خدا صلى اللَّه عليه و آله و جدش پيامبر خدا باشد غير از من و برادرم را نخواهى يافت\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nاكنون از خداوند بترسيد و گمراه نگرديد بعد از اينكه حقيقت براى شما روشن شده است ، من اكنون خلافت را به اين شخص واگذاشتم شايد اين براى شما يك آزمايش باشد كه تا روز معينى به آن دل خوش باشيد و از مواهب آن لذت بريد .\r\nاى مردم كسى كه از حقش صرف نظر مىكند نبايد مورد اعتراض و عيب‌جوئى قرار گيرد ، عيب براى كسى مىباشد كه حق ديگران را غصب مىكند و طالب چيزى هست كه حق او نيست ، هر كار درستى سود مىدهد هر خطائى زيان‌بخش نيست ، داستان به داود رسيد سليمان آن را دريافت و از آن سود برد ولى به داود هم زيانى وارد نشد .\r\nقرابت رسول به مشرك هم سود مىرساند ولى سودش براى مؤمن بيشتر مىباشد ، رسول خدا صلى اللَّه عليه و آله به عمويش ابو طالب در هنگام موت فرمودند ، بگو لا إله الا اللَّه تا روز قيامت از تو شفاعت كنم ، رسول خدا اين سخن را در هنگامى مىگفت كه يقين به مطلب داشت و اين موضوع يعنى بازگشت در هنگام مرگ براى هيچ كس نيست .\r\nخداوند مىفرمايد :  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ وَ لَا الَّذِينَ يَمُوتُونَ وَ هُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً  ، براى كسانى كه مرتكب گناه مىشوند و مىخواهند در هنگام حضور مرگ توبه كنند اين توبه پذيرفته نمىشود و نه كسانى كه در حال كفر بميرند ، ما براى اين گروه عذابى سخت فراهم كرده‌ايم .\r\nاى مردم گوش فرا دهيد و مطلب را نيكو دريابيد ، از خداوند بترسيد و به او بر گرديد ، اگر چه بسيار دور است كه شما به طرف حق مراجعه كنيد ، زيرا طغيان و سركشى و عناد و لجاج در شما وجود دارد و سلام و رحمت حق بر كسانى كه هدايت گردند و راه حق و حقيقت را بجويند .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\n102 مستضعفان و اهل نجات\r\n1 - ابن طيار گويد : از امام باقر عليه السّلام پرسيدم مستضعف كدام است ، فرمود :\r\nكسى كه راه به كفر را پيدا نمىكند و به طرف ايمان هم راهى ندارد تا مؤمن شود ، نه مىتواند كافر شود و نه توانائى دارد مؤمن گردد آنها كودكان مىباشند و يا زنان و مردانى كه عقل آنها مانند عقل كودكان است و يا آنهائى كه قلم از آنها برداشته شده .\r\n2 - امام صادق عليه السّلام فرمود : آنهائى كه اميدوار فرمان خداوند مىباشند كسانى هستند ، كه مشرك بودند ، آنها حمزه و جعفر و مانند آنها را كشتند ، و بعد از آن وارد اسلام شدند ، خدا را به يگانگى قبول كردند و از شرك دست برداشتند ، ولى ايمان را در دل خود مستقر نكردند و آن را كاملا نشناختند .\r\nآنها چون ايمان آوردند لذا از اهل ايمان بشمار مىروند و در زمره آنان به حساب مىآيند ، در اين صورت بهشت براى آنها واجب مىگردد ، و از طرف ديگر چون در كفر خود اعتقاد ندارند تا دوزخ براى آنها لازم گردد ، اين جماعت بايد اميدوار رحمت خداوند باشند ، ممكن است خداوند آنها را عذاب كند و يا آن را مورد عفو قرار دهد و از گناهان آنها درگذرد .\r\n3 - ضريس كناسى گويد : به امام باقر عليه السّلام عرض كردم قربانت گردم خداشناسانى كه به محمد صلى اللَّه عليه و آله ايمان دارند و مسلمان هستند و از دنيا مىروند ولى امامى را نمىشناسند و به ولايت شما معتقد نيستند پايان كار آنها چه خواهد شد .\r\nامام عليه السّلام فرمود : آنها در قبرهاى خود خواهند ماند و از آنجا بيرون نخواهند گرديد ، هر كدام از آنها كه كارهاى نيك انجام داده باشند و عداوت و عنادى از آن‌ها ظاهر نشده باشد از قبر او راهى به طرف بهشتى كه خداوند در مغرب آفريده است باز مىگردد و روح و بشارت به قبر او مىرسد .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nاين چنين آدمى در قبر خود زندگى مىكند تا روز قيامت برپا شود ، در آن هنگام در پيشگاه عدل خداوندى حاضر مىگردد و به حساب كار او مىرسند و خوبىها و بديهاى او را در نظر مىگيرند ، در اينجا يا به طرف بهشت مىروند و يا به طرف دوزخ رهسپار مىشوند ، وضع اينها بستگى به امر خداوند دارد .\r\nامام عليه السّلام فرمود : با مستضعفان و افرادى كه عقل درستى ندارند و نيك و بد را از هم تميز نمىدهند و يا اطفال و فرزندان مسلمانان كه هنوز به سن بلوغ نرسيده‌اند همين گونه رفتار مىگردد ، اما ناصبيان كه اهل قبله هستند براى آنها هم خطى از قبر به طرف دوزخ كشانيده مىگردد .\r\nاين دوزخ را خداوند در مشرق خلق كرده است و از آن دوزخ شعله‌هاى آتش و دود و گرمى به قبرش وارد مىگردد و او را معذب مىكند و بعد از اين هم راه آنها به جهنم ختم مىشود ، و در آن جا نگهدارى مىگردند و به آنها مىگويند شما غير از خدا به ديگران توجه كرديد ، كجا هست آن امامى كه خود اختيار كرديد و امام منصوب از طرف خدا را رها نموديد .\r\n4 - حلبى گويد : امام صادق عليه السّلام فرمودند : مردم شش گروه مىباشند ، مستضعف ، مؤلف ، مرجى ، كسى كه به گناهش اعتراف مىكند ، ناصبى و مؤمن .\r\n5 - محمد بن فضيل گويد : امام صادق عليه السّلام فرمود : على عليه السّلام فرمودند : بهشت هشت در دارد ، درى كه از آن پيامبران و صديقان وارد مىگردند ، درى كه شهداء و صالحان از آن مىآيند ، شيعيان و دوستان ما هم از پنج در وارد خواهند شد و از در هشتمى ساير مسلمانان وارد مىشوند و آن‌ها كسانى مىباشند كه بر وحدانيت خدا گواهى دهند و ذره‌اى بغض ما را در دل نداشته باشند .\r\n6 - اعمش از امام صادق عليه السّلام روايت مىكند كه فرمودند : آنهائى كه حد بر آنها جارى شده ، نه مؤمن هستند و نه كافر ، آنها را در آتش جاودان نخواهند ماند و روزى از آن جا آزاد خواهند شد و شفاعت به آنها خواهد رسيد ، ولى مستضعفان بايد خداوند از آنها راضى گردد .\r\n7 - صباح بن سيابه گويد : امام صادق عليه السّلام فرمود : مردى شما را دوست\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمىدارد و نمىداند شما چه مىگوئيد خداوند او را وارد بهشت مىكند و مردى هم شما را دشمن مىدارد و نمىداند شما چه عقيده‌اى داريد خداوند وى را وارد دوزخ مىكند .\r\n8 - عبد الغفار جازى گويد : امام صادق عليه السّلام فرمودند : مستضعفان گروه‌هائى مىباشند كه پاره‌اى با پاره‌اى ديگر مخالفت دارند ، هر كس از اهل قبله به حد ناصبى نرسد او مستضعف است .\r\n9 - زرارة گويد : از امام باقر عليه السّلام تفسير آيه شريفه  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  را سؤال كردم فرمودند : آنها كسانى مىباشند كه كفر را در نمىيابند تا كافر شوند و به طرف ايمان هدايت نمىگردند تا مؤمن گردند ، كودكان و مردان و زنانى كه عقل آنها مانند كودكان باشند قلم در باره آنها جارى نمىشود .\r\n10 - ابو خديجه گويد : امام صادق عليه السّلام در تفسير آيه شريفه  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا  ، فرمودند : يعنى راهى ندارند تا ناصبى شوند و دشمنى كنند و به طرف حق هم هدايت نمىشوند تا به حق عمل كنند و يا حق را قبول كنند ، اين‌ها اگر كارهاى نيك انجام دهند و از محرمات دست بر دارند وارد بهشت مىگردند ولى مقام نيكان را پيدا نخواهند كرد .\r\n11 - ابراهيم بن اسحاق گويد : از امام صادق عليه السّلام سؤال شد حد مستضعف چيست ، كه خداوند آن را در قرآن ذكر كرده است ، فرمودند : كسى كه نمىتواند يك سوره قرآن را به خوبى بخواند ، و خلقت او طورى است كه توانائى ندارد قرآن را به خوبى فرا گيرد .\r\n12 - سفيان بن سمط گويد : به امام صادق عليه السّلام عرض كردم در باره مستضعفان چه مىگوئيد ، امام در حالى كه ناراحت بودند فرمودند آيا شما گذاشته‌ايد كسى مستضعف بماند ، مستضعفان كجا هستند به خداوند امر امامت و ولايت به زنان پشت پرده هم رسيده و سقايان كوچه‌هاى مدينه از آن اطلاع دارند و با آن آشنا شده‌اند .\r\n13 - حمران گويد : از امام صادق عليه السّلام پرسيدم تفسير  إِلَّا الْمُسْتَضْعَفِينَ \r\n\r\n","description":"","footnote":"","page_name":" 413 ","page_number":413},
  {"content":"\r\n\r\nچيست ، فرمودند آنها اهل ولايت مىباشند ، عرض كردم كدام ولايت فرمودند مقصود ولايت دين نمىباشد ، آن ولايت در نكاح و ارث و آميزش مىباشد ، آن‌ها نه كفار هستند و نه مسلمان ، آنها اميدوار فضل و عنايت خدا مىباشند .\r\n14 - سليمان بن خالد گويد : از امام صادق عليه السّلام سؤال كردم تفسير  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  چيست فرمود : اى سليمان در ميان اين مستضعفان كسانى مىباشند كه گردن آنها از شما كلفت‌تر است .\r\nمستضعفان گروهى مىباشند كه نماز مىگذارند و روزه مىگيرند شكم و دامن خود را از حرام نگه مىدارند و معتقدند كه حق فقط در نزد ما مىباشد ، آنها به شاخه‌هاى درخت دست مىزنند و اميد است كه خداوند آنها را مورد عفو قرار دهد زيرا به درخت چنگ زده‌اند اگر چه شناخته نشده‌اند ، اگر خداوند آنها را عفو كند با رحمت خود با آنها رفتار كرده و اگر آنها را عذاب كند نتيجه گمراهى آنها بوده است ، خداوند حق را به آنان نشان داد ولى آنها قبول نكردند .\r\n15 - سليمان بن خالد گويد : از امام باقر عليه السّلام در باره مستضعفان سؤال كردم فرمودند : زنى كه در پشت پرده قرار دارد و راه به جائى ندارد به او مىگوئى نماز بخوان او هم مىخواند و هر چه بگوئى اطاعت مىكند برده‌اى كه همراه مولايش حركت مىكند و چيزى نمىداند هر چه مولايش بگويد اطاعت مىكند .\r\nپيرمردى كه فكر و عقلش را از دست داده و يا كودكى كه شعور ندارد و هر چه به آنها بگوئى انجام مىدهند اين‌ها را مىگويند مستضعف ، اما مردى كه گردنش كلفت مىباشد و اهل مجادله و مخاصمه است و در خريد و فروش وارد مىگردد ، و شما نمىتوانى سر آن كلاه بگذارى و فريب دهى او را مستضعف مىگوئى ، خير اين ديگر مستضعف نيست و احترامى ندارد .\r\n16 - ابو الصباح گويد : امام باقر عليه السّلام در باره مستضعفان فرمودند : آنها راهى پيدا نمىكنند تا وارد كفر شوند و به طرف ايمان هم هدايت نمىگردند تا مؤمن شوند ، آنها نه كافر هستند و نه مؤمن .\r\n17 - ابو حنيفه كه يكى از شيعيان مىباشد گويد : امام صادق عليه السّلام فرمودند :\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nهر كس اختلاف در عقائد و آراء را بشناسد مستضعف نيست .\r\n18 - ابو بصير گويد : امام صادق عليه السّلام فرمودند : هر كه به اختلاف مردم آشنا باشد و آن را دريابد از مستضعفان بشمار نمىرود .\r\n19 - زراره گويد : از امام صادق عليه السّلام سؤال شد و من هم در آن جا بودم كه تفسير  مَنْ جاءَ بِالْحَسَنَةِ فَلَهُ عَشْرُ أَمْثالِها  چيست ، آيا كسانى كه معتقد به امامت شما نيستند مشمول اين آيه مىباشند فرمودند خير اين فقط براى مؤمنان مىباشد .\r\nعرض كردم خداوند شما را سلامت بدارد ، كسانى از مخالفين هستند و شما را هم به امامت قبول ندارند ، روزه مىگيرند ، نماز مىخوانند و اهل ورع مىباشند ولى با شما عناد ندارند ، فرمودند : اين جماعت وارد بهشت مىگردند و مشمول رحمت خداوند مىشوند .\r\n20 - محمد بن احمد انصارى گويد : گروهى از مفوضه كامل بن ابراهيم مدنى را نزد امام حسن عسكرى عليه السّلام فرستادند ، كامل گويد : من در نظر داشتم از او سؤال كنم آيا كسى كه مانند ما به امامت شما عقيده ندارند وارد بهشت مىشود يا خير .\r\nگويد : هنگامى كه وارد محضر امام عليه السّلام شدم ديدم آن جناب لباسهاى سفيد تازه‌اى پوشيده است ، با خود فكر كردم ولى خدا و حجت او لباس نو در بر مىكند ولى ما را به مواساة با برادران دعوت مىكند و ما را از پوشيدن اين نوع لباس نهى مىنمايد .\r\nدر اين هنگام امام عليه السّلام متوجه من شدند و در حالى كه تبسم بر لب داشتند فرمودند : اى كامل و بعد آستين خود را بالا برد و بازوانش را نشان دادند ، من متوجه شدم امام در زير آن لباس سفيد و نو لباسى سياه و درشت پوشيده است و فرمودند : اين لباس براى خدا و آن ديگرى براى شما مىباشد .\r\nمن سلام كردم و در جاى خود نشستم و متوجه شدم از درى كه پرده‌اى بر آن آويخته بودند بادى وزيد و پرده را بالا برد من در ميان آن اطاق كودكى ديدم كه مانند ماه تابان مىدرخشيد ، آن كودك چهار سال و يا در همين حدود بود ، او متوجه من شد و گفت : اى كامل بن ابراهيم ، من از اين خطاب بر خود لرزيدم و\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nگفتم : آرى اى سيد من .\r\nفرمودند شما آمده‌ايد نزد ولى خدا و حجت او و جايى كه در خانه خدا از آن جا گشوده مىشود ، آمدى كه از او سؤال كنى آيا كسانى كه مانند ما عقيده ندارند وارد بهشت مىشوند يا خير ، گفتم : آرى به خداوند سوگند براى همين آمده‌ام گفت گروهى اندك از آن‌ها وارد بهشت خواهند شد .\r\nبه خداوند سوگند گروهى داخل بهشت مىگردند كه به آنها حقيه گفته مىشود ، گفتم : اى سيد و سرور من اين جماعت چه كسانى مىباشند ، فرمود :\r\nگروهى هستند كه بخاطر محبت على به نام او سوگند ياد مىكنند و به حق او قسم مىخورند ولى نمىدانند حق او چيست و فضل او كدام است .\r\n21 - سماعه گويد : از امام صادق عليه السّلام پرسيدم مستضعف كيست ، فرمودند :\r\nآنها اهل ولايت مىباشند ، عرض كردم مقصود از ولايت چيست ، فرمود : مقصود ولايت دينى نيست ، يعنى در نكاح وارث و آميزش با همديگر ولايت دارند .\r\nآن جماعت نه مؤمن مىباشند و نه كفار ، گروهى از آنها در انتظار امر خداوند مىباشند ، اما مستضعفان از مردان و زنان و كودكان و كسانى كه مىگويند بار خدايا ما را از اين قريه‌اى كه اهل آن ظلم مىكنند خارج كن ما هستيم .\r\n22 - ابو خديجه گويد : امام صادق عليه السّلام در تفسير آيه شريفه :  وَ الْمُسْتَضْعَفِينَ مِنَ الرِّجالِ وَ النِّساءِ  . . .  لا يَسْتَطِيعُونَ حِيلَةً وَ لا يَهْتَدُونَ سَبِيلًا  فرمودند : كسانى كه توانائى ندارند خود را به حق برسانند و حق را قبول كنند و به آن عمل نمايند و يا اعتقاد پيدا كنند .\r\nاز طرف ديگر قدرت و درك آن را هم ندارند كه خود را به ناصبيان و دشمنان ما برسانند و مانند آن‌ها كار كنند ، فرمودند اگر اينها كار نيك انجام دهند و از حرام‌ها دست بردارند وارد بهشت مىشوند ولى به مقامات نيكان نمىرسند .\r\n23 - زرارة گويد : من با حضرت باقر عليه السّلام در باره مستضعفان گفتگو مىكردم ، امام فرمودند اصحاب اعراف كجا هستند ، آنها كه به رحمت خداوند اميدوارند كجا مىباشند ، آنها كه كارهاى نيك و بد را به هم آميخته‌اند چه مىكنند .\r\nكسانى كه بايد دلهاى آنها را بدست آورد و از دين رم نداد در كجا مىباشند ،\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nآنها كه خداوند موضوعات را براى آنها روشن كرده‌اند در كجا هستند ، مستضعفان از مردان و زنان و كودكان در كجا زندگى مىكنند آن‌ها كه راهى ندارند تا هدايت شوند ، اميد است خداوند از آنها درگذرد و مورد عفو قرار دهد .\r\n24 - زراره گويد : به امام صادق عليه السّلام عرض كردم مىتوانم با مرجئه يا حروريه ، و يا قدريه ازدواج كنم ، امام عليه السّلام فرمود : نمىتوانى شما با زنانى كه از اين مسائل آگاهى ندارند ازدواج كنيد ، زرارة گفت آنها يا مؤمن هستند و يا كافر ، امام فرمود : خداوند در اين جا گروهى را استثناء كرده و گفته :  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  .\r\n25 - ابو الصباح گويد : به امام صادق عليه السّلام عرض كردم : مردى را به مذهب اهل بيت دعوت كردند و او هم قبول كرد ، جايى كه او زندگى مىكند دور است و دسترسى به مركز نيست تا مطالب زودتر به او برسد ، او خبر درگذشت امام را مىشنود و منتظر مىماند تا امام بعدى را به او معرفى كنند كه ناگهان فوت مىكند ، سرنوشت او چه مىشود ، فرمود : او مانند كسى مىباشد كه به طرف خدا و رسول مهاجرت كرده و خداوند مزد او را مىدهد .\r\n26 - زرارة گويد : من و حمران به محضر امام باقر عليه السّلام وارد شديم و عرض كرديم : ما ميزان و معيارى براى خود گذاشته‌ايم ، فرمود : آن معيار چيست ، گفتم :\r\nما عقائدى داريم كه به آن پاىبند مىباشيم هر كس با ما در آن عقيده همراه باشد او را دوست مىداريم ، خواه علوى باشد و يا غير آن و هر كس با آن مخالفت كند ما از وى دورى مىكنيم ، چه علوى باشد و يا غير آن .\r\nامام عليه السّلام فرمودند : پس مستضعفان كجا هستند كه خداوند مىفرمايد :  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  الذين  لا يَسْتَطِيعُونَ حِيلَةً وَ لا يَهْتَدُونَ سَبِيلًا  ، مگر ناتوانان از مردان و زنان و كودكان كه راه تشخيص حق را ندارند و توانائى ندارند راه حق را بيابند .\r\nآنهائى كه به خداوند اميد دارند و آرزو مىكنند خداوند آنها را مورد رحمت قرار دهد و يا كسانى كه كارهاى نيك را با كارهاى بد در هم آميخته‌اند اصحاب\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nاعراف در كجا واقع شده‌اند ، اشخاصى كه بايد به آنها محبت كرد و دل آنها را بدست آورد كجا مىباشند .\r\nزراره گويد : در اين جا صداى من و صداى امام باقر عليه السّلام بلند شده بود ، تا آنجائى كه كسانى كه در خانه جمع شده بودند صداى ما را شنيدند ، بعد از اينكه سخن ما به درازا كشيد امام فرمودند اى زراره شايسته است كه خداوند شما را وارد بهشت كند .\r\n27 - هشام بن سالم گويد : امام صادق عليه السّلام در تفسير آيه شريفه  وَ آخَرُونَ مُرْجَوْنَ لِأَمْرِ اللَّهِ  فرمودند : آنها گروهى از مشركان مىباشند كه جماعتى از مسلمانان را كشتند و بعد مسلمان شدند و اميدوارند خداوند آنها را رحمت كند .\r\n28 - محمد بن مسلم گويد : امام صادق عليه السّلام فرمود :  مُرْجَوْنَ لِأَمْرِ اللَّهِ  گروهى هستند كه در جنگ بدر و احد و حنين از مشركان جدا شدند و مسلمان گرديدند ، اينك خداوند يا آنها را رحمت مىكند و يا مورد عذاب قرار مىدهد .\r\n29 - زرارة گويد : امام باقر عليه السّلام فرمودند : معنى گفته خداوند  وَ آخَرُونَ مُرْجَوْنَ لِأَمْرِ اللَّهِ  آن است كه گروهى از مشركان مانند حمزه و جعفر و امثال آنها را كشتند و بعد وارد اسلام شدند و خداپرست گرديدند و دست از شرك برداشتند .\r\nآنها ايمان نياوردند تا وارد بهشت گردند و كافر هم نبودند تا به دوزخ روند ، اين جماعت با اين وصف اميدوار رحمت خداوند مىباشند ، حمران گويد از امام صادق عليه السّلام پرسيدم مستضعفين چه اشخاصى مىباشند فرمود آنها نه مؤمن هستند و نه كافر آنها اميدوار به رحمت خداوند مىباشند .\r\n30 - ابن طيار گويد : امام صادق عليه السّلام فرمودند : مردم بر شش دسته هستند كه به سه گونه ظاهر مىگردند : ايمان ، كفر و ضلالت ، اين‌ها اهل وعده مىباشند و خداوند به آنها وعده بهشت و دوزخ را داده است و آنها مؤمنان و كافران و مستضعفان هستند .\r\nكسانى كه اميدوار رحمت خداوند مىباشند و انتظار دارند خداوند آنها را مورد رحمت خود قرار دهد يا مورد رحمت خداوند قرار مىگيرند و يا معذب مىگردند\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nو كسانى كه به گناهان خود اعتراف مىكنند و كارهاى نيك و بد را به هم آميخته‌اند و اهل اعراف .\r\n31 - زراره گويد : امام باقر عليه السّلام فرمودند :  مُرْجَوْنَ لِأَمْرِ اللَّهِ  كسانى بودند كه در حال شرك جماعتى مانند حمزه و جعفر و امثال آنها را كشتند و بعد وارد اسلام شدند و خدا را شناختند ، اين جماعت به ايمان نرسيدند تا از مؤمنان به حساب بيايند و وارد بهشت گردند و در كفر هم نماندند تا سزاوار دوزخ گردند ، آنها در همان حال مىباشند يا خداوند آنها را عذاب مىكند و يا آنان را رحمت مىفرمايد .\r\nامام صادق در تفسير  مُرْجَوْنَ لِأَمْرِ اللَّهِ  فرمود : خداوند در باره آنها نظر خواهد داد ، راوى گويد : عرض كردم قربانت گردم آنها از كجا روزى مىخورند فرمودند از آن جايى كه خداوند مقدر كرده است ، ابو ابراهيم عليه السّلام فرمودند : آن‌ها گروهى هستند كه خداوند در باره آنها نظر خواهد داد .\r\n32 - حارث گويد : از امام صادق عليه السّلام پرسيدم بين كفر و ايمان چه فاصله‌اى هست ، فرمودند : آرى فاصله‌هائى وجود دارد ، اگر يكى از آن اعمال را انجام دهد خداوند او را به رو در آتش خواهد افكند ولى بين ايمان و كفر كسانى هستند كه اميدوار رحمت خداوند مىباشند .\r\nدر آن ميان مستضعفان هستند كه خود حكم خاصى دارند و در آن جا كسانى مىباشند كه كارهاى نيك و بد را به هم مخلوط ساخته‌اند ، اينها هم حكمى دارند و در آنجا اهل اعراف هستند كه خداوند از آن‌ها در قرآن نام برده است .\r\n33 - داود بن فرقد گويد : به امام صادق عليه السّلام عرض كردم :  مُرْجَوْنَ لِأَمْرِ اللَّهِ  گروهى هستند كه هر گاه فضيلت على عليه السّلام را براى آنها نقل كنى گويند ما نمىدانيم شايد چنين باشد و يا نباشد .\r\n34 - ابن رئاب گويد : زراره بر امام صادق عليه السّلام وارد شدند ، امام از او پرسيد متاهل هستى يا مجرد ، گفت متاهل نيستم ، گفت : چرا زن اختيار نمىكنى ، گفت :\r\nكنيز مىخرم ، فرمودند از كجا ازدواج با كنيزان را پسنديدى ، گفت : اگر از او خوشم نيامد و با عقيده‌ام مخالف بود رها مىكنم .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n35 - سعد از امام باقر عليه السّلام روايت مىكند كه از آن جناب پرسيدند تفسير آيه شريفه  مُحَمَّدٌ رَسُولُ اللَّهِ وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ تَراهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَ رِضْواناً  چيست .\r\nامام عليه السّلام فرمودند : اين مثلى است كه در شيعيان ما جارى مىگردد همان گونه كه براى آنها در اصلاب جريان پيدا مىكند و بعد در ارحام كشت مىشود و بعد از مدت معينى آن‌ها را از ارحام خارج مىسازد و پيمان از آنها مىگيرد .\r\nگروهى از آنها از متقين هستند و جماعتى از شهداء به حساب مىآيند و گروهى دل‌هاى آنها مورد امتحان قرار مىگيرند ، دسته‌اى از آنها از علماء هستند و جماعتى از بزرگان بشمار مىروند و پاره‌اى از آنان از شجاعان بشمار مىآيند .\r\nبعضى پرهيزگار هستند و دسته‌اى اهل تقوى و فضيلت مىباشند ، گروهى اهل تسليم و رضا بشمار مىروند ، آنها با اين فضيلت‌ها و بزرگواريها رستگار شدند و به رحمت خداوند رسيدند و بر مردم فضيلت پيدا كردند و از خود در ميان مردم نام نيك نهادند .\r\n36 - سليم بن قيس در يك روايتى كه بين على عليه السّلام و اشعث ابن قيس گفتگوهائى شده است نقل مىكند كه اشعث روزى به على عليه السّلام گفتند : به خداوند سوگند اگر مطلب چنين باشد كه شما مىگوئى غير از تو همه مردم هلاك گرديده‌اند و فقط خودت و شيعيانت باقى مانده‌ايد .\r\nامير المؤمنين عليه السّلام در پاسخ او فرمودند : اى فرزند قيس به خداوند سوگند حق با من است همان گونه كه گفتم از امت كسانى هلاك شدند كه اهل نصب و عناد و انكار هستند ، و زورگو و متجاوز و ظالم و ستمگر مىباشند .\r\nاما كسانى كه به توحيد چنگ بزنند و به نبوت محمد و دين اسلام اقرار و اعتراف كنند و از ملت اسلامى خارج نگردند و با ظلم و قهر و غلبه بر ما نتازند و با ما دشمنى نكنند و در خلافت شكى به خود راه ندهند و خلافت را از اهلش نگيرند و براى ما حقى بشناسند و با ما دشمنى ننمايند همه مسلمان مستضعف هستند و اميد است كه خداوند آنها را رحمت كند و يا عذاب نمايد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n37 - على بن جعفر از برادرش موسى عليه السّلام روايت مىكند كه از او سؤال كردم پيامبر خدا سخنى ناحق از طرف خداوند مىگويند و يا از روى هواى نفس چيزى اظهار مىدارند و يا خود را به سختى و مشقت مىاندازند فرمودند خير چنين چيزى وجود ندارد .\r\nگفتم : خودت مىبينى كه رسول خدا صلى اللَّه عليه و آله به على عليه السّلام فرمودند : من كنت مولاه فعلى مولاه آيا خداوند رسول خود را امر كرده بود كه اين سخن را بگويد ، فرمودند : آرى گفتم : پس من بيزارى مىجويم از كسانى كه اين حديث را انكار مىكنند و يا از روز نخست آن را انكار كردند .\r\nامام عليه السّلام فرمودند : آرى چنين است گفتم : آيا مردم تا آن را نشناسند مسلمان شمرده مىشوند ، فرمودند خير ، مگر مستضعفان از مردان و زنان و كودكان كه راه شناخت براى آنها نيست و راهى به شناخت هم پيدا نمىكنند .\r\nگفتم : آنها كدام كسان مىباشند ، فرمودند : مگر شما خادمان و يا زنان خود را مشاهده نمىكنيد كه از اين مسائل چيزى درك نمىكنند ، آيا شما خادمان خود را مىكشيد در حالى كه آنها به آنچه مىگوئيد اقرار دارند و بعد فرمودند : هر كس اين گونه مطالب بر او عرضه شود و او اعراض كند ، خداوند او را از رحمتش دور گرداند و از خود براند كه در آن خيرى نيست .\r\n\r\n103 در نفاق\r\n1 - محمد بن فضيل از امام رضا عليه السّلام روايت مىكند كه از آن حضرت مسأله‌اى پرسيدم و او در جواب من نوشت خداوند مىفرمايد :  إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ  ، منافقان از خاندان پيامبر و مؤمنان و مسلمانان نمىباشند ، آنها در زبان مؤمن هستند ولى در باطن كافر مىباشند و تكذيب مىكنند خداوند آنها را از رحمت خود دور كند .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\n2 - محمد بن جعفر از پدرش و او از پدرانش عليهم السّلام از رسول خدا صلى اللَّه عليه و آله روايت مىكند كه فرمودند : دو خصلت است كه در منافق نمىباشد فهميدن اسلام و سيماى نيك .\r\n3 - امام صادق عليه السّلام فرمودند : چهار چيز از علامت نفاق مىباشد : قساوت قلب ، خشكى چشم ، اصرار بر گناه و حرص دنيا .\r\n4 - عباد بن صهيب گويد : امام صادق عليه السّلام فرمودند : خداوند براى منافق و فاسق سيماى نيك ، فقر و حسن خلق قرار نداده است .\r\n5 - امير المؤمنين عليه السّلام در يكى از خطبه‌هاى نهج البلاغه در باره نفاق فرمايد :\r\nخداوند را سپاس مىگويم كه ما را به طاعت خويش موفق كرد و از نافرمانى بازداشت ، از وى مىخواهيم تا نعمت خود را بر ما تمام كند و دست ما را از ريسمانش قطع نسازد .\r\nگواهى مىدهم كه محمد بنده و فرستاده او مىباشد ، براى رضاى خداوند به هر مشكل دست زد و در هر مصيبتى فرو رفت و از هر اندوهى چشيد ، خويشاوندان در باره او رنگ عوض كردند و افراد دورو با وى به دشمنى برخاستند .\r\nعرب بر عليه او خود را متحد كرد و وسائل جنگ را فراهم آورد و با اسبان تندرو به طرف او رفتند تا وى را از پا در آورند ، آنها از اطراف و جوانب لشكر فراهم كردند و به محل سكونت او حمله آوردند تا وجود مقدسش را آزار و صدمه رسانند .\r\nاى بندگان خدا شما را وصيت مىكنم كه از خداوند بترسيد و از منافقان بر حذر باشيد آنها گمراه هستند و شما را هم گمراه مىكنند آنها اهل لغزش مىباشند و شماها را هم مىلغزانند ، آنها به رنگهاى مختلف در مىآيند و فتنه‌اى ديگر مىكنند ، مىخواهند به هر وسيله‌اى خود را به شما برسانند و شما را در دام خود بيفكنند .\r\nدل‌هاى آنها بيمار و پر از مكر و فريب است ، ولى چهره‌هاشان پاك و\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nخوش اخلاق و خوش برخورد مىباشند ، آهسته و بدون اينكه كسى آنها را مشاهده كند راه مىروند و خود را از انظار مخفى مىدارند ، گفته‌هاى آنها شفابخش ولى كردار آنها بيمارىزا مىباشد ، آنها بر زندگى خود حسد مىبرند و گرفتارى ايجاد مىكنند و اميدها را قطع مىسازند .\r\nدر هر راهى كه گام نهى مشاهده مىكنى يكى بوسيله آنها بر زمين افتاده است ، به هر جا به روى مىنگرى يكى از آنها شفاعت مىكند و براى هر مصيبتى اشك مىريزد ، از مدح و ستايش خوششان مىآيد و انتظار پاداش دارند .\r\nاگر سؤالى بكنند اصرار مىورزند و اگر آنها را منع كنى پرده‌درى مىنمايند و اگر در كارى داور شوند اسراف و تعدى مىكنند ، آنها براى هر حقى ، باطلى درست كرده‌اند و براى هر راستى ، كجى ايجاد نموده‌اند و براى هر درى ، كليدى ساخته‌اند و براى هر شبى چراغى افروخته‌اند .\r\nآنها از طريق طمع به ياس متوسل مىشوند ، تا بازارهاى خود را رونق بخشند و متاع خود را بفروشند ، آنها مىگويند و مردم را به شبهه مىاندازند و تعريف و توصيف مىكنند و مردم را از حق منحرف مىسازند .\r\nمنافقان راه‌ها را آسان تلقى مىكنند و كارها را ساده مىپندارند ، تنگناها را وسيع مىدانند ، آنها جماعت شيطان مىباشند و گرمى آتش هستند ، آن جماعت از حزب شيطان به حساب مىآيند و حزب شيطان هم زيان مىكنند .\r\n\r\n104 گروه‌هاى گمراه\r\n1 - سدير گويد : با گروهى از اصحاب و ياران خدمت امام باقر عليه السّلام رسيديم ، در حالى كه برادرش زيد بن على هم در نزد آن جناب بودند ، به امام باقر گفتند : ما على و حسين را دوست مىداريم و از دشمنان آنها بيزار مىباشيم ، فرمودند : آرى .\r\nبعد از آن گفتند : ما ابو بكر و عمر را هم دوست مىداريم و از دشمنان آنها\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nبيزاريم ، در اين هنگام زيد بن على متوجه آنها شد و گفت : شما از فاطمه برائت حاصل مىكنيد ، شما رابطه خود را با ما قطع كرديد خداوند هم با شما قطع رابطه مىكند ، اين جماعت را از آن روز بتريه گفتند .\r\n2 - گفته شده عمر بن رباح نخست به امامت ابو جعفر عليه السّلام معتقد بود و بعد از اين عقيده دست كشيد و با گروهى از يارانش با او مخالفت كردند و جماعت اندكى هم در گمراهى از او متابعت نمودند او خيال مىكرد از امام باقر سؤالى كرده و پاسخ شنيده است .\r\nاما بار ديگر خدمت آن جناب رسيده و همان سؤال را تكرار كرده و پاسخى ديگر دريافته است و به ابو جعفر عليه السّلام گفته تو قبلا پاسخ ديگرى به اين مسأله دادى و امام عليه السّلام به او فرموده بودند : آن پاسخ را از روى تقيه داده است .\r\nلذا او در امامت آن جناب شك كرد و با مردى از ياران امام باقر عليه السّلام برخورد كرد كه او را محمد بن قيس مىگفتند ، به او گفت : من از ابو جعفر مسأله‌اى پرسيدم پاسخ مرا دادند و بار ديگر همان سؤال را تكرار كردم بر خلاف اول پاسخ دادند .\r\nمن از او پرسيدم چرا جواب سؤال مرا بر خلاف اول داديد ، فرمودند : آن پاسخ نخست از روى تقيه بوده است ، خداوند مىداند من هنگامى كه آن مسأله را از وى سؤال كردم تصميم راسخ به امامت او را داشتم و معتقد بودم هر چه مىگويد درست است و بايد مورد عمل قرار گيرد و او نبايد از من تقيه مىكرد و حقيقت را پنهان مىساخت .\r\n3 - موسى بن بكر از امام صادق عليه السّلام روايت كرده كه فرمودند : گواهى مىدهم مرجئه معتقد به دين آنهائى هستند كه گفتند :  أَرْجِهْ وَ أَخاهُ وَ ابْعَثْ فِي الْمَدائِنِ حاشِرِينَ  ، موسى و هارون را نگهدار و دستور بده مردم از شهرها جمع شوند .\r\n4 - عمر بن يزيد گويد : از امام صادق عليه السّلام سؤال كردم آيا مىتوان صدقه به ناصبيان و زيديه داد فرمودند : هرگز به آنها صدقه ندهيد و اگر توانائى داشتى آب هم به آنان نده ، فرمودند : زيديه هم از ناصبيان بشمار مىروند .\r\n5 - منصور از امام هادى عليه السّلام روايت مىكند كه فرمودند : زيديه و واقفيه و\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nناصبيان همگان يكى هستند .\r\n6 - داود بن فرقد گويد : امام صادق عليه السّلام فرمودند : عجليه از همه نادان‌تر مىباشند ، در ميان مرجئه مردانى جوانمرد و عالم يافت مىشوند و خوارج هم اهل مردانگى و علم مىباشند ولى آن گروه بسيار نادان هستند .\r\n7 - داود بن فرقد گويد : امام صادق عليه السّلام فرمودند : حاجتى برايم پيش آمد و عازم مسجد شدم تا از خداوند بخواهم حاجتم را برآورد و من هر گاه حاجتى داشته باشم همين كار را مىكنم هنگامى كه مشغول نماز بودم متوجه شدم شخصى بالاى سر من مىباشد .\r\nاز وى پرسيدم شما از كجا هستيد ، گفت : از اهل كوفه گفتم : از كدام قبيله ، گفت از اسلم ، گفتم از كدام فرقه هستى ، گفت : از زيديه پرسيدم از زيديه كسى را مىشناسى ، گفت : آرى بزرگ‌ترين و نيكوترين آنها هارون بن سعد را مىشناسم .\r\nبه او گفتم : اى برادر اسلمى او رئيس عجليه مىباشد مگر نشنيده‌اى كه خداوند متعال فرموده :  إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا  ، آنها كه دنبال گوساله رفتند گرفتار غضب خدا خواهند شد و در دنيا خوار خواهند گرديد ، زيدى حقيقى محمد بن سالم بياع القصب مىباشد .\r\n8 - سعد جلاب گويد : امام صادق عليه السّلام فرمودند : اگر بتريه بين مشرق و مغرب صف واحدى تشكيل دهند خداوند دين را به وسيله آنان عزت نخواهد داد .\r\n9 - عمارة بن زيد واقدى گويد : هشام بن عبد الملك در يكى از سالها براى حج به مكه آمد و در آن سال محمد بن على باقر و فرزندش جعفر بن محمد عليهم السّلام هم به حج آمده بودند ، جعفر بن محمد در يكى از سخنانش فرموده بودند .\r\nستايش خداوندى را سزاست كه محمد را به حق خلعت نبوت داد و ما را به وسيله او گرامى نمود ، ما برگزيدگان مخلوقات و بهترين بندگان او مىباشيم ، خوشبخت كسى است كه از ما پيروى كند و بدبخت و شقى آن است كه از ما دورى نمايد و با ما به مخالفت برخيزد .\r\nدر ميان مردم كسانى هستند كه مىگويند ما را دوست مىدارند و محبت ما را\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nدر دل خود دارند ، در حالى كه همين گونه مردمان مدعى محبت ما با دشمنان ما هم ارتباط دارند و آنها را دوست مىدارند ، آنها با كسانى كه با ما دشمن مىباشند هم‌نشينى مىكنند و با ياران دشمنان ما رفت و آمد دارند ، آنها هرگز كلام خدا را نشنيده‌اند و به آن عمل نكرده‌اند .\r\nامام صادق عليه السّلام فرمودند : مسلمة بن عبد الملك جريان را به برادرش گفت او هم چيزى به ما نگفت و به طرف شام رفت و ما هم به طرف مدينه برگشتيم ، چندى نگذشت كه پيامى به عامل مدينه رسيد و هشام دستور داده بود كه من و پدرم را به طرف شام روانه كنند .\r\nعامل مدينه هم ما را روانه شام كرد و من همراه پدرم وارد دمشق شديم ، هشام سه روز ما را معطل كرد و به ما اذن ورود نداد ، روز چهارم ما را نزد هشام بردند ، مشاهده كرديم او روى تخت سلطنت نشسته و سربازان و نزديكانش پيرامون او را گرفته‌اند و همگان مسلح و در حال قيام مىباشند ، در وسط تالار هدفى گذاشته بودند كه بزرگان قومش به طرف آن تيراندازى مىكردند .\r\nما به اتفاق پدر وارد بر هشام شديم ، پدرم قبل از من حركت مىكرد و من هم دنبالش مىرفتم ، تا آن‌گاه كه در مقابلش قرار گرفتيم هشام متوجه پدرم شد و گفت : اى محمد تو هم تيراندازى كن و با پيرمردان قومت همراهى نما .\r\nاو خيال مىكرد پدرم نخواهد توانست هدف‌گيرى كند و بدين وسيله او را تحقير كند و استهزاء نمايد و انتقام خود را بگيرد و دلش را آرام كند ، پدرم گفت : من پير شده‌ام و از تيراندازى باز مانده‌ام بهتر است از من درگذريد ، گفت به حق آن كسى كه ما را به دين او عزت داد و به حق محمد صلى اللَّه عليه و آله شما را آزاد نخواهم گذاشت بايد تيراندازى كنى .\r\nبعد از آن به يكى از شيوخ بنى اميه گفت : گمان خود را به او بدهيد تا تيراندازى كند ، پدرم كمان را از او گرفت و تيرى برداشت در كمان نهاد و آن را رها كرد و تير درست در وسط هدف نشست ، تير دوم را رها كرد او هم در تير اول نشست تا نه تير كه همه بر هم فرود آمدند .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nهشام حالش دگرگون شد و مضطرب گرديد و گفت : يا ابا جعفر نيكو هدف‌گيرى كردى و تو امروز تيراندازترين عرب و عجم مىباشى ، تو گفتى من پير شده‌ام و توانائى ندارم تيراندازى كنم ، بعد از آن از گفته‌اش پشيمان شد ، هشام در خلافت خود كسى را با كنيه خطاب نمىكرد و فقط پدرم را با كنيه صدا زد .\r\nهشام مدتى سر بر زمين دوخت و ما هم در مقابل او قرار داشتيم ، پدرم جلو و من هم دنبالش بودم ، توقف ما در مقابل هشام طول كشيد و پدرم ناراحت شد و تصميم داشت سخنانى بگويد ، پدرم هنگامى كه غضب مىكرد به طرف آسمان نگاه مىنمود و همه از چهره او آثار غضب را مشاهده مىكردند .\r\nهنگامى كه هشام صورت پدرم را مشاهده كرد گفت : اى محمد بالا بيا ، پدرم بالاى تخت او رفت و من هم دنبالش رفتم ، وقتى كه نزديك هشام رسيد از جايش برخاست و او را در آغوش گرفت و در جانب راست خود نشانيد و بعد هم مرا در آغوش گرفت و در طرف راست پدرم نشانيد .\r\nبعد از آن متوجه پدرم شد و گفت : اى محمد قرشيان بر عرب و عجم حكومت خواهند كرد مادامى كه مانند شما در ميان آنها باشند ، خداوند تو را سلامتى بدهد اين تيراندازى را از كه آموختى و در چه مدت آن را فرا گرفتى .\r\nامام عليه السّلام گفت : خودت مىدانى كه اهل مدينه به تيراندازى عادت دارند و من هم در جوانى به اين كار مشغول بودم و بعد آن را ترك كردم اينك كه از من خواستى من هم بار ديگر تيراندازى كردم هشام گفت : من از هنگامى كه به سن رشد رسيده‌ام چنين تيراندازى نديده‌ام و گمان نمىكنم در روى زمين چنين تيراندازى باشد .\r\nهشام گفت : جعفر هم مانند شما تيراندازى مىكنند فرمودند : ما كمال و دين را از همديگر ارث مىبريم ، خداوند در آيه‌اى كه براى پيامبر خود نازل فرمودند گفتند :  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  ، زمين هرگز خالى از اين افراد كامل نيست اين كارها را ديگران نمىتوانند انجام دهند و اين نوع اعمال فقط مخصوص ما مىباشد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nامام صادق عليه السّلام فرمودند : هنگامى كه هشام اين سخنان را شنيد چهره‌اش سرخ شد و آثار غضب در او پديد آمد ، مدتى سرش را پائين انداخت و بعد از آن سر بلند كرد و به پدرم گفت : مگر ما بنى عبد مناف از يك نژاد نيستيم ، پدرم فرمودند چرا چنين است ولى خداوند ما را از علوم مخصوص به خود بهره‌مند كرده و ديگران از اين فيض بهره‌اى ندارند .\r\nهشام گفت : مگر محمد صلى اللَّه عليه و آله كه به نبوت مبعوث شد از شجره عبد مناف نبود و او آمد و سفيد و سياه و سرخ را به اسلام دعوت كرد ، شما از كجا وارث او شديد و ديگران از آن محروم شدند ، در حالى كه پيامبر براى همه مردم مبعوث شده است و خداوند مىفرمايد :  ما مِنْ غائِبَةٍ فِي السَّماءِ وَ الْأَرْضِ  تا آخر آيه شما از كجا اين علم را به ارث برديد در حالى كه بعد از محمد پيامبرى نيست و شما هم پيامبر نمىباشيد .\r\nپدرم گفت : خداوند در قرآن مجيد فرموده :  لا تُحَرِّكْ بِهِ لِسانَكَ لِتَعْجَلَ بِهِ  ، هر چه را كه پيامبر آشكار كرد همه مردم آن را دريافتند و آنچه را بر زبان جارى نساخت خداوند او را امر كرد تا آن مطالب را به ما ياد دهد و ديگران از آن علوم بهره‌اى ندارند و براى همين جهت گاهى با برادرش در خلوت قرار مىگرفت و بدون حضور يارانش با وى گفتگو مىكرد .\r\nدر اين هنگام آيه شريفه  وَ تَعِيَها أُذُنٌ واعِيَةٌ  نازل گرديد ، رسول خدا صلى اللَّه عليه و آله به ياران خود فرمود : از خداوند درخواست كرده‌ام آن را گوش تو قرار دهد كه همه اسرار را حفظ كند ، على عليه السّلام در كوفه مىفرمودند : رسول خدا صلى اللَّه عليه و آله هزار باب علم به من تعليم فرمودند كه از هر درى هزار باب گشوده مىشد .\r\nرسول اكرم صلى اللَّه عليه و آله از علوم مخفيه و اسرار او را آگاه كرد همان گونه كه خداوند رسول خود را آگاه كرده بود ، رسول به برادرش على از آن علوم القاء فرمود و او را با رموز كائنات آشنا ساخت و او را به دانش‌هائى آگاه كرد كه ديگران از قوم خود را به آن آشنا نساخته بود و آن علوم اكنون در نزد ما مىباشد و ما آن را از هم ارث مىبريم .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nهشام گفت : على مدعى علم غيب بود ، در صورتى كه خداوند كسى را بر غيب مطلع نساخته است على از كجا اين ادعا را مىكرد كه علم غيب مىداند ، پدرم گفت : خداوند كتابى براى پيامبر فرستاده و در آن همه حوادث و وقايع را تا روز قيامت ذكر كرده است و در قرآن فرموده :  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  . . .  وَ هُدىً وَ مَوْعِظَةٌ لِلْمُتَّقِينَ *  .\r\nدر جاى ديگر فرموده :  كُلَّ شَيْءٍ أَحْصَيْناهُ فِي إِمامٍ مُبِينٍ  ، در جايى مىفرمايد :\r\n ما فَرَّطْنا فِي الْكِتابِ مِنْ شَيْءٍ  و يا گفته :  وَ ما مِنْ غائِبَةٍ فِي السَّماءِ وَ الْأَرْضِ إِلَّا فِي كِتابٍ مُبِينٍ  ، ما قرآن را براى تو فرستاديم كه در آن بيان همه چيز هست و آن پرهيزكاران را موعظه و راهنمائى مىكند ، ما همه چيز را در كتابى روشن بر شمرديم ، هيچ غائبى در آسمان و زمين و آسمان نيست مگر اينكه در قرآن روشن شده است .\r\nخداوند متعال به پيامبر خود وحى كرد كه از علوم و اسرار غيبيه على را هم آگاه كند و به او دستور داد تا قرآن را جمع‌آورى كند و خود او را غسل دهد و كفن نمايد ، به يارانش گفت كسى غير از على حق ندارد مرا برهنه بنگرد زيرا او از من است و من هم از او مىباشم ، هر چه به سود او باشد به سود من هم مىباشد و هر چه به زيان او هست به زيان من هم خواهد بود ، على دين مرا ادا مىكند و وعده‌هاى مرا انجام مىدهد .\r\nبعد از آن رسول اكرم صلى اللَّه عليه و آله به ياران خود فرمود : على بن ابى طالب در تاويل قرآن جنگ خواهد كرد همان گونه كه من در تنزيل آن جنگ كردم و تاويل قرآن بطور كامل فقط در دست على بود و هيچ كس مانند آن نبود و براى همين است كه رسول خدا فرمودند : على از همه بهتر داورى مىكند ، يعنى او قاضى شما مىباشد .\r\nعمر بن خطاب مىگفت : اگر وجود على نبود عمر هلاك مىشد عمر براى او گواهى مىدهد ولى ديگرى فضل و مقام او را انكار مىكند ، در اينجا هشام سرش را پائين انداخت و بار ديگر سرش را بلند كرد و گفت : احتياجى دارى بگو ، امام عليه السّلام فرمودند : من خاندان خود را با وحشت و اضطراب در مدينه گذاشته‌ام ، هشام\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nگفت : خداوند با مراجعت شما نگرانى آنها را رفع مىكند ، شما امروز مىتوانيد برويد .\r\nپدرم با او معانقه كردند و او را وداع گفتند و برايش دعا كردند و من با وى همانند پدرم رفتار كردم بعد از اين هشام از جايش برخاست و ما هم برخاستيم ، هنگامى كه از قصرش بيرون شديم و كنار در رسيديم ، مشاهده كرديم ميدان بزرگى در آن جا مىباشد و در منتهاى ميدان گروه زيادى نشسته‌اند ، پدرم پرسيد اين جماعت چه مىگويند .\r\nحاجب هشام كه ما را همراهى مىكرد گفت : اين كشيشان و راهبان نصارى هستند و آن يكى عالم آنها مىباشد كه سالى يك بار براى آنها جلوس مىكند و سؤالات آنها را پاسخ مىدهد ، در اينجا پدرم سرش را با زيادى عبايش پوشانيد و من همچنين كردم ، پدرم به طرف آنها رهسپار شدند و در كنار آنها نشستند و من هم پشت سر پدرم قرار گرفتم .\r\nدر اين هنگام خبر به هشام رسيد او هم چند نفر از غلامانش را فرستاد تا در محل اجتماع كنند و بنگرند پدرم چه مىكند ، در اينجا غلام هشام و گروهى از مسلمانان ما را احاطه كردند ، عالم نصارى هم جلو آمد در حالى كه پيشانيش را با حرير سفيدى بسته بود در ميان ما قرار گرفت كشيشان و راهبان از جاى خود برخاستند و به او سلام كردند و در صدر نشانيدند .\r\nاو در جاى خود قرار گرفت و يارانش او را در بر گرفتند ، من و پدرم نيز در ميان آنها واقع شديم ، او به اطراف خود نگاه كرد و به پدرم گفت : شما از ما هستيد يا از امت مرحومه ، پدرم گفت : از امت مرحومه هستم ، گفت مقام شما چيست عالم آنها هستى و يا از جاهلان بشمار مىروى ، پدرم گفت : از جاهلان آنها نيستم ، او در اين جا مضطرب شد .\r\nبعد از آن گفت : از شما سؤال كنم ، پدرم فرمودند : سؤال كن ، او گفت : شما از كجا مىگوئيد اهل بهشت غذا مىخورند و آب مىآشامند ولى بول و غائط ندارند ، دليل شما در اين باره چيست و چه شاهدى مىتوانيد بياوريد ، پدرم گفت : برهان ما\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nدر اينجا جنين در شكم مادرش مىباشد او غذا مىخورد ولى بول و غائط ندارد و چيزى از او دفع نمىگردد .\r\nدر اين جا نصرانى مضطرب شد و گفت : پس چرا گفتى من از علماء آنها نيستم ، پدرم گفت : من گفتم از جاهلان آنها نمىباشم ، ياران هشام هم اين گفته‌ها را مىشنيدند ، او بار ديگر به پدرم گفت : سؤالى ديگر از شما مىكنم پدرم فرمودند :\r\nبگوئيد ، گفت : شما از كجا مىگوئيد كه ميوه‌هاى بهشت هميشه تازه هستند و هرگز معدوم نمىگردند و هميشه وجود دارند .\r\nاهل بهشت هر گاه بخواهند و اراده كنند ميوه‌ها حاضر مىشوند و در دسترس آنها قرار مىگيرند ، دليل بر اين مدعا چيست ، پدرم فرمودند : آب فرات هميشه جريان دارد و هرگز معدوم نمىشود و هميشه هم تر و تازه و خوش طعم است و در دسترس همه هم مىباشد و قطع هم نمىگردد ، او از اين پاسخ هم مضطرب شد و گفت شما گفتى من از علماء نيستم .\r\nپدرم به او گفت : من اظهار كردم از جاهلان نمىباشم ، نصرانى گفت : سؤالى ديگر دارم ، گفت : بپرس نصرانى گفت : بگو آن كدام ساعت است كه نه از شب حساب مىشود و نه از روز به حساب مىآيد ، پدرم فرمود : آن هنگام بين طلوع فجر و طلوع آفتاب مىباشد كه نه از شب محسوب مىگردد و نه از روز به حساب مىآيد .\r\nگرفتاران و بيماران در آن ساعت آرام مىگيرند و شب زنده‌داران در آن هنگام به خواب مىروند و بىهوشان در آن لحظه به خود مىآيند خداوند آن ساعات را براى بندگان راغب خود وقت‌طلب قرار داده و آنها كه اهل آخرت مىباشند در آن هنگام كار مىكنند ، منكران حقيقت و تاركان فضيلت در آن ساعات در غفلت مىباشند و از بركات آن محجوب هستند .\r\nامام صادق عليه السّلام فرمود : در اين هنگام نصرانى فريادى زد و گفت يك سؤال ديگر باقى مانده است ، به خداوند سؤالى خواهم كرد كه از پاسخ آن درمانى پدرم فرمودند : سؤال كن كه سوگندت شكسته خواهد شد ، سؤال كرد به من بگو از آن\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nدو نفرى كه در يك روز متولد شدند و در يك روز مردند ، در حالى كه يكى از آنها صد و پنجاه سال از عمرش مىگذشت و دومى فقط پنجاه سال داشت .\r\nپدرم گفت : آن‌ها عزير و عزرة بودند كه در يك روز متولد شدند ، هنگامى كه بيست و پنج سال از عمر آنها مىگذشت و مردان كامل شده بودند عزير سوار الاغش شد و به قريه انطاكيه رفت ، اين قريه خراب شده بود و فقط آثارى از آن وجود داشت ، عزيز گفت : خداوند چگونه اين جا را زنده مىكند در حالى كه همه مرده‌اند .\r\nعزير كه يكى از بندگان برگزيده خداوند بود هنگامى كه اين سخن را بر زبان جارى كرد ، خدا بر او غضب كرد و جانش را گرفت و به خاطر اين سخن صد سال در اين حالت بسر برد و بعد خداوند او را زنده كرد و مشاهده نمود كه الاغش و غذايش همه در آنجا قرار دارند ، او به طرف منزل خود مراجعت كرد و برادرش عزره او را نشناخت .\r\nعزير گفت : پس مرا به مهمانى قبول كنيد او هم پذيرفت ، بعد از آن فرزندان عزرة آمدند كه همه پير شده بودند ولى عزير هم‌چنان جوان بود و بيست و پنج سال از عمرش مىرفت ، عزير از خاطرات گذشته مىگفت و برادر و برادرزادگان او كه همه پير شده بودند خاطرات او را به ياد مىآوردند و مىگفتند تو از اين داستان‌هائى كه سالها بر آنها مىگذرد چگونه سخن مىگوئى .\r\nعزرة از اين داستان در شگفت مانده بود و مىگفت اين حوادث بين من و برادرم در جوانى اتفاق افتاده و اين مرد از كجا از اين‌ها اطلاع دارد ، آيا شما از اهل آسمانها هستى و يا از اهل زمين مىباشى ، عزير به برادرش گفت : من عزير هستم كه خداوند بر من غضب كرد و به جهت گفته‌اى كه از زبانم جارى شد مرا از مقام اصطفاء پائين آورد و مدت صد سال جان مرا گرفت .\r\nبعد از آن مرا برانگيخت تا مردم بر يقين خود بيفزايند و بدانند كه خداوند بر همه چيز توانائى دارد و اين همان الاغ من است كه صد سال پيش سوار آن شدم و به سفر رفتم و طعام و شراب من همان گونه هست كه بود و خداوند همه آنها را به\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمن باز گردانيد ، اكنون يقين بياوريد كه بعد از مرگ حسابى مىباشد ، خداوند بار ديگر بيست و پنج سال به او عمر عنايت كرد و هر دو برادر در يك روز درگذشتند .\r\nدر اين هنگام عالم نصارى از جاى خود حركت كرد و همه نصرانيان از جاى خود برخاستند ، عالم به آنها گفت شما داناتر از مرا با خود آورده‌ايد و در اين جا نشانيده‌ايد ، تا او مرا رسوا كند ، تا مسلمانان بدانند كه آنها عالمى دارند كه علوم ما را مىداند و آنچه او مىداند ما نمىدانيم ، به خداوند سوگند من با شما تا يك سال سخن نخواهم گفت و با شما نخواهم نشست .\r\nآن جماعت پراكنده شدند و من با پدرم همچنان در جاى خود نشسته بوديم ، اين خبر به گوش هشام بن عبد الملك رسيد ، بعد از اينكه مردم متفرق شدند ما به منزلى كه قبلا در آن جا سكونت داشتيم رفتيم ، در اينجا فرستاده هشام آمد و براى ما جايزه‌اى آورد و گفت شما به طرف مدينه حركت كنيد و هم اكنون دمشق را ترك نمائيد .\r\nعلت اين پيام فورى آن بود كه مباحثات پدرم با عالم نصارى موجى در شام ايجاد كرده بود و مردم همه در اين باره سخن مىگفتند و در هر كوى و برزنى از آن جريان گفتگو مىشد ، ما در اثر پيام هشام بر مركب خود سوار شديم و دمشق را ترك گفتيم ، قبل از اينكه ما از دمشق خارج شويم هشام پيكى به مدين فرستاده بود و عبور ما را از آن جا به اطلاع آنها رسانيده بود .\r\nهشام بن عبد الملك در پيام خود گفته بود كه دو فرزند ابو تراب محمد بن على و جعفر بن محمد كه دروغگو هستند و در ظاهر مسلمان مىباشند نزد من آمدند و هنگامى كه آنها را به طرف مدينه فرستادم به طرف كشيشان نصرانى رفتند و با كفار نصارى ملاقات كردند و دين آنها را قبول كردند ، من به جهت قرابت آنها بر آنان سخت‌گيرى نكردم .\r\nاكنون هنگامى كه نامه مرا مىخوانيد و از مضمون آن مطلع مىگرديد به مردم اعلان كنيد من بيزارم از كسانى كه با آن‌ها برخورد كنند و يا با آنان خريد و فروش\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nنمايند و يا با آنها مصافحه كنند و يا به آن دو سلام كنند ، آن‌ها مرتد شده‌اند و امير المؤمنين مىخواهد آن دو را با چهار پايان آنها بكشد و هر كس را كه با آنها همراهى مىكند هلاك سازد .\r\nامام عليه السّلام فرمودند : پيك قبل از ما وارد مدين شد ، هنگامى كه ما نزديك مدين رسيديم ، پدرم خدمت‌كاران خود را فرستاد تا براى آن جناب منزلى تهيه كنند و براى چهار پايان علف بخرند و غذا تهيه نمايند ، هنگامى كه غلامان ما خود را به دروازه شهر رسانيدند آن‌ها درها را بستند و به على عليه السّلام ناسزا گفتند و از خريد و فروش با آنها خوددارى كردند .\r\nغلامان ما در كنار دروازه توقف كردند تا آن‌گاه كه ما به آنها رسيديم ، پدرم با مردم به گفتگو مشغول شد و با نرمى و ملاطفت با آنها سخن گفت و فرمود از خداوند بترسيد ما آن‌طور نيستيم كه به شما گفته‌اند به سخنان ما گوش فرا دهيد ، اينك در را باز كنيد و با ما خريد و فروش نمائيد ، همان گونه كه با يهود و نصارى معامله مىكنيد .\r\nآنها گفتند شما از يهود و نصارى هم بدتر مىباشيد ، آنان جزيه مىدهند ولى شما جزيه نمىدهيد ، پدرم فرمودند : در را باز كنيد و به ما جا و مكان بدهيد و از ما جزيه هم بگيريد همان گونه كه از يهود و نصارى و مجوس جزيه مىگيريد ، گفتند ما در را باز نمىكنيم و شما اكرام و احترام نداريد ، شما گرسنه روى چهار پايان خود بميريد و چهار پايان شما هم زير شما بميرند .\r\nپدرم هر چه آنها را نصيحت كرد آنان گوش ندادند و بر دشمنى و عناد خود افزودند ، پدرم پاى خود را از ركاب در آورد و پائين شد و گفت : اى جعفر تو در همين جا توقف كن و از جايت حركت نداشته باش ، بعد از اين پدرم به طرف كوهى كه مشرف به شهر مدين بود رفت و در آن جا قرار گرفت ، اهل مدين هم به او نگاه مىكردند و منتظر بودند چه مىكند .\r\nپدرم بالاى كوه رفت و به تنهائى متوجه شهر شد و دست خود را به گوش خود گذاشت و با صداى بلند فرمودند  وَ إِلى مَدْيَنَ أَخاهُمْ شُعَيْباً  تا  بَقِيَّتُ اللَّهِ خَيْرٌ لَكُمْ \r\n\r\n","description":"","footnote":"","page_name":" 434 ","page_number":434},
  {"content":"\r\n\r\n إِنْ كُنْتُمْ مُؤْمِنِينَ  و گفتند به خداوند سوگند بقيت اللَّه خداوند در زمين ما هستيم ، در اين هنگام خداوند امر كرد بادى سياه و تاريك وزيدن گرفت و صداى پدرم را به گوش مردمان مدين رسانيد و همه آن را شنيدند .\r\nمردمان مدين از زن و مرد و كودك همه بالاى پشت بام‌ها رفتند و پدرم نيز در حالى كه مشرف به آنها بود با آنها سخن مىگفت : در ميان كسانى كه پشت بام‌ها آمده بودند پير مردى كهن سال بود او متوجه شد پدرم بالاى كوه با صداى بلند آن مردم را مورد خطاب قرار مىدهد ، پير مرد گفت : اى مردم از خداوند بترسيد و دست از اينها برداريد .\r\nاو اكنون در جايى توقف كرده كه شعيب عليه السّلام در آن جا توقف كرد و به قومش نفرين نمود اكنون اگر در را باز نكنيد و او را جاى ندهيد عذاب بر شما نازل خواهد شد ، او شما را بيم مىدهد و عذرى هم در برابر او نداريد ، آنها ترسيدند و در شهر را باز كردند و به ما منزل دادند و ما هم در آن جا استراحت كرديم و بعد به راه خود ادامه داديم .\r\nعامل مدين جريان را براى هشام نوشت و او هم دستور داد آن پيرمرد را بگيرند و زنده در گور نمايند ، او هم دستور هشام را اجراء كرد و او را زنده دفن كردند ، خداوند او را رحمت كند و بعد به عامل خود در مدينه نوشت هرطور شده امام باقر عليه السّلام را به وسيله سم از بين ببرد ، ولى او نتوانست نيت خود را جامه عامل بپوشاند و هشام هم درگذشت .\r\n\r\n105 در اخلاق نكوهيده\r\n1 - يحيى حلبى گويد : از امام صادق عليه السّلام شنيدم فرمودند : كسى كه تكبر مىكند نبايد انتظار نام نيك داشته باشد ، كسى كه بدخو و تند مزاج است نبايد منتظر باشد مردم با وى دوست گردند و با او رفت و آمد كنند ، آن كس كه ادب\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nندارد نبايد طالب بزرگى باشد ، كسى كه بخيل است نبايد انتظار داشته باشد تا خويشاوندان از وى ديدن كنند .\r\nافرادى كه مردم را ريشخند مىكنند نبايد از مردم انتظار محبت داشته باشند ، كسى كه از فقه اطلاع ندارد نبايد در مسند قضاء بنشيند ، كسى كه غيبت مىكند نبايد انتظار سلامتى داشته باشد كسى كه حسود است آسايش دل پيدا نمىكند ، كسى كه از گناهان كوچك در نگذرد به رياست نخواهد رسيد ، آن‌هائى كه تجربه ندارند نمىتوانند رياست كنند .\r\n2 - محمد بن اسلم جبلى در يك حديث از على عليه السّلام روايت مىكند كه فرمود :\r\nخداوند شش گروه را به خاطر شش گناه عذاب مىكند ، عرب را به تعصب ، مالكان را به تكبر ، اميران را به ستم ، فقيهان را به حسد ، بازرگانان را به خيانت ، و روستائيان را به نادانى .\r\n3 - ابو يحيى واسطى در يك حديث از امام صادق عليه السّلام روايت مىكند كه به آن جناب عرض كردم شما همه اين مردم را يكسان مشاهده مىكنيد ، امام عليه السّلام فرمودند : شما كسى را كه مسواك نمىكند و يا در جاى تنگى چهار زانو مىنشيند و سخنان بيهوده مىگويد و از آنچه اطلاع ندارد سخن مىگويد و بدون علتى خود را بيمار نشان مىدهد .\r\nكسى كه بدون مصيبت خود را ناراحت نشان مىدهد و به دوستان خود كه همه حق را به او مىدهند زور مىگويد و به پدران خود كه هيچ شباهتى به آنها ندارد افتخار مىكند ، اين جماعت مانند چهارپايان و بلكه گمراه‌تر از آنان مىباشند و خداوند فرموده :  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  .\r\n4 - عبد اللَّه بن سنان گويد : امام صادق عليه السّلام فرمودند : رسول خدا صلى اللَّه عليه و آله در هر روز از شش چيز به خداوند پناه مىبردند و آن‌ها عبارت بودند : از شك ، شرك ، تعصب ، غضب ، ظلم ، تجاوز و حسد .\r\n5 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمودند : جبرئيل به من اطلاع داد كه نسيم بهشت از مسافت هزار سال راه به انسان مىوزد ، ولى\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nگروهى از آن بهره نخواهند برد و آنان عبارتند از كسانى كه فتنه‌انگيزى كنند و منت بگذارند و از مال و متاع دنيا هرگز سير نگردند و همواره در فكر تكاثر باشند .\r\nدر يك روايت ديگر آمده كسانى كه از بوى بهشت محروم مىگردند : قبركن‌ها هستند كه گورها را حفر مىكنند و كفن‌ها را مىدزدند و ديگر مخنثان و مردانى هستند كه خود را در معرض استفاده مردان قرار مىدهند و كسانى كه از مال دنيا سير نمىگردند .\r\n6 - حسين بن زيد از امام صادق عليه السّلام و او از پدرانش روايت مىكند كه رسول خدا صلى اللَّه عليه و آله فرمودند : خداوند بهشت را از دو آجر ساخته است ، آجرى از طلا و آجرى از نقره ديوارهاى آن از ياقوت و سقفش از زبرجد مىباشد .\r\nريگ‌هاى بهشت از مرواريد و خاكش زعفران و مشك مىباشد ، خداوند به بهشت خطاب مىكند سخن بگو : او مىگويد : نيست خدائى جز تو كه زنده و پايدار مىباشى خوشبخت هستند كسانى كه وارد اين جا شوند و در اين جا زندگى كنند و در اين مكان منزل نمايند .\r\nخداوند متعال در پاسخ بهشت فرمودند : به عزت و جلال خودم سوگند و به عظمت و كبريائيم قسم كه شراب‌خواران و مستان سخن‌چينان و بىغيرتان و ياوران ستمگران و گوركنان و ده‌يك‌گيرندگان و قاطعان رحم و كسانى كه خنثى مىباشند و يا آنها كه منكر عدالت خدا مىباشند هرگز وارد بر تو نخواهند شد و در بهشت جاى نخواهند گرفت .\r\n7 - محمد بن حسين در يك حديث از رسول خدا صلى اللَّه عليه و آله روايت مىكند كه رسول خدا صلى اللَّه عليه و آله فرمودند : كسانى كه وارد بهشت نمىگردند عبارتند از شراب‌خواران و كسانى كه به پدر و مادر خود ظلم كرده باشند ، آنهائى كه بسيار سياه مىباشند ، كسانى كه غيرت ناموسى ندارند و اعوان ظلمه و افراد خنثى و كفن دزدان و قاطعان ارحام و ده يك بگيران و قدريان .\r\n8 - ابن سنان گويد : امام صادق عليه السّلام فرمود : شوخى نكن تا آبرويت نرود ، دروغ نگو تا وقارت محفوظ بماند ، از دو خصلت دورى كن كه عبارتند از سستى\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nو تنبلى ، اگر خسته شدى و سستى نمودى در برابر حق شكيبائى نخواهى داشت و اگر تنبلى كردى دنبال حق نخواهى رفت و به كارها اهميت نخواهى داد .\r\nامام عليه السّلام فرمودند : عيسى عليه السّلام مىفرمودند : هر كس اندوهش زياد شد بدنش بيمار مىگردد ، هر كس بد اخلاق گرديد خودش را گرفتار عذاب مىكند و هر كس زياد سخن گفت در سخنانش لغزش پيدا خواهد شد ، هر كس زياد دروغ بگويد آبرويش مىرود ، هر كس با مردان به منازعه و جدال برخيزد مردانگى او خواهد رفت .\r\n9 - ابن نباته گويد : على عليه السّلام فرمودند : راستگوئى امانت است و دروغ خيانت مىباشد ، ادب رياست و سرورى مىآورد ، احتياط در كارها زرنگى محسوب مىگردد ، اسراف آدمى را به خاك مىنشاند ، ميانه‌روى در زندگى انسان را مال‌دار مىكند و حرص فقر مىآورد .\r\nدنائت و پستى آدميان را در جامعه كوچك مىكند ، سخاوت موجب مىگردد مردم خود را به انسان نزديك كنند ، آدم خسيس هميشه تنها زندگى مىكند ، دقت در كارها آرامش مىآورد ، ناتوانى آدمى را خوار مىكند ، هواى نفس آدميان را از راه بيرون مىسازد وفاء به عهد آدميان را نتيجه مىدهد خودپسندى انسان را هلاك مىسازد و صبر و شكيبائى انسان را نيرومند مىكند .\r\n10 - ابن اسباط از عمويش از امام صادق عليه السّلام روايت مىكند كه فرمودند :\r\nكسانى كه داراى اين سه خصلت نباشند از آنها اميد خير نيست ، كسى كه در نهان از خداوند نترسد و مراعات پيرى را نكند و از كارهاى ناشايست شرم نداشته باشد .\r\n11 - علاء بن فضيل گويد : امام صادق عليه السّلام فرمودند : اگر كسى داراى سه خصلت بود باكى نيست كه او را از اهل دوزخ بدانى و آنها عبارتند از جفا ، ترس و بخل و اگر در زنى سه خصلت ديدى مىتوانى او را هم از اهل جهنم بشمار آورى و آنها عبارتند از بد زبانى ، بد خلقى ، تكبر و نخوت و فجور و خيانت به شوهران .\r\n12 - حارث بن مغيره نضرى از امام صادق عليه السّلام روايت مىكند كه از آن جناب شنيدم فرمودند : شش خصلت در مؤمن نيست ، سخت‌گيرى ، فريب كارى ، لجاجت ،\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nدروغ ، حسد و ظلم و ستم .\r\n13 - ابو على بن راشد در يك حديث از امام صادق عليه السّلام روايت مىكند كه فرمودند : پنج چيز همان گونه هستند كه من مىگويم بخيل آسايش ندارد ، حسود از زندگى لذت نمىبرد ، پادشاهان وفا ندارند ، دروغگويان اهل مردانگى نيستند و سفيهان به رياست و بزرگى نمىرسند .\r\n14 - ابو سرد گويد : امير المؤمنين عليه السّلام از فرزندش حسن سؤال كرد و فرمود :\r\nاى فرزند عقل چيست ، فرمود : هر چه را كه قلب نگهدارد ، پرسيدند حزم كدام است ، گفت : آنكه منتظر فرصت باشى و هر چه براى تو امكان بدست آوردن آن هست شتاب به خرج دهى ، پرسيدند بزرگى كدام است گفت : تحمل زيان‌ها و بدست آوردن نيكىها .\r\nسؤال كرد : بخشندگى چيست گفت : پاسخ دادن به سائل و بذل آنچه در دست هست ، پرسيد بخيل را تعريف كن ، گفت اندك را اسراف دانستن و انفاق را بيهوده تلقى كردن ، پرسيد سرقت كدام است ، گفت : دنبال كارهاى آسان رفتن و از كارهاى كوچك جلوگيرى كردن .\r\nسؤال كرد تكلف كدام است ، گفت : چنگ زدن به آنچه براى انسان قابل اطمينان نيست ، و دقت كردن در كارهائى كه به او سودى ندارد ، سؤال كرد جهل چيست ، گفت : با شتاب از فرصت استفاده كردن قبل از اينكه دريابد آيا به آن كار خواهد رسيد يا نه و يا پاسخى براى آن كارش دارد يا نه ، چه نيكو مىباشد سكوت در جاهائى كه سكوت لازم است اگر چه آدمى فصيح باشد و نيكو سخن گويد .\r\nبعد از آن على عليه السّلام متوجه فرزندش حسين عليه السّلام شد و گفت : اى فرزند بزرگى و رياست در چيست ، گفت : نيكى كردن به خويشاوندان و تحمل نمودن سختيها ، پرسيدند : توانگرى كدام است ، گفت : آرزوهاى كم و بسنده كردن به آن چه در دست هست ، فرمودند : فقر چيست ، گفت طمع و نااميدى شديد .\r\nپرسيدند دنائت و پستى چيست گفت : خود را از ديگران دور نگهداشتن و سودى به مردم نرسانيدن ، سؤال كردند : بىعقل و كودنى چيست گفت : دشمنى با\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nامير خود كردن و عنادورزيدن با كسى كه مىتواند به تو سود و يا زيان برساند ، در اين هنگام على عليه السّلام متوجه حارث اعور شدند و فرمودند : اين حكمت‌ها را به فرزندان ياد دهيد كه به آنها عقل ، دورانديشى و تفكر را ياد مىدهد .\r\n15 - يحيى حلبى گويد : از امام صادق عليه السّلام شنيدم فرمودند : هفت نفرند كه كارهاى آنها تباه مىشود ، مرد حكيم و دانشمندى كه علم زياد دارد ولى معروف نيست و كسى او را نمىشناسد و حكيم و دانشمندى كه اعمال هر دروغگو و فاسدى را توجيه مىكند ، مردى كه خود را از اهل مكر و خيانت در آسايش مىبيند و خود را از مكر آنان ايمن مىداند .\r\nرهبرى كه رحم ندارد و همه را آزار مىدهد و ظلم و ستم مىكند ، مادرى كه به فرزندش توجه ندارد و در نزد او با شوهرش به معاشقه و مغازله مىپردازد و يا با او هم‌بستر مىگردد ، كسى كه از حادثه‌اى ناراحت مىگردد و زود برادران خود را سرزنش مىكند و كسى كه با برادرش دشمنى مىنمايد و با او مخاصمه و مجادله مىكند .\r\n16 - يكى از راويان از امام صادق عليه السّلام روايت مىكند كه نوح عليه السّلام به طرف الاغ آمد تا او را سوار كشتى كند ، الاغ از سوار شدن امتناع كرد ، شيطان هم خود را ميان پاى الاغ مخفى كرده بود ، شيطان به او گفت برو او هم رفت و شيطان هم با او وارد كشتى شد .\r\nشيطان به او گفت : اى نوح مىخواهم دو خصلت به شما تعليم دهم ، نوح گفت : حاجتى به تعليم شما ندارم ، ابليس گفت : از حرص دورى كن كه حرص آدم را آز بهشت بيرون كرد و از حسد هم دست بردار كه مرا از بهشت بيرون نمود ، خداوند متعال به نوح وحى كرد اين دو را از وى قبول كن اگر چه ملعون است .\r\n17 - عبد العظيم حسنى از امام هادى عليه السّلام روايت مىكند كه فرمودند شيطان نزد نوح رفت و گفت : شما را حقى عظيم بر گردن من مىباشد ، اينك به نصيحت من گوش فرادار كه من به تو خيانت نمىكنم ، نوح از پذيرفتن سخنان او خوددارى كرد ، ولى خداوند به او وحى كرد كه به سخنان او گوش فرادار و بنگر چه مىگويد .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nنوح گفت : سخن بگو ، شيطان گفت : هنگامى كه مشاهده كنيم فرزند آدم بخيل يا حريص يا حسود يا ستمكار و يا عجول باشد زود او را مانند كوى مىربائيم ، اگر اين اخلاق در يك انسان جمع شوند ما او را شيطان رانده شده مىدانيم .\r\nنوح عليه السّلام گفت : آن احسانى كه من به شما كردم چه بود كه مىخواهى آن را با نصيحت جبران كنى ، شيطان گفت : تو بر مردم دنيا نفرين كردى و در يك لحظه همه آنها را وارد جهنم نمودى و من آسوده شدم ، اگر اين وضع پيش نمىآمد من بايد سالها به آنان مشغول مىشدم .\r\n18 - حسين بن زيد از امام صادق عليه السّلام روايت مىكند كه رسول خدا صلى اللَّه عليه و آله فرمودند نيكى زودتر از هر چيز به انسان پاداش مىرساند و بدى و ستم زود گريبان آدمى را مىگيرد ، عيب بزرگ براى آدمى آن است كه خود انجام دهد چيزى را كه از ديگران انجام آن را عيب مىداند و يا مردم را سرزنش كند از كارى كه خود توانائى ترك آن را ندارد و يا هم‌نشين خود را با سخنان زشت آزار دهد .\r\n19 - عبد اللَّه بن سنان گويد : امام صادق از رسول خدا صلى اللَّه عليه و آله روايت مىكردند كه آن جناب فرمودند : خداوند از نخست به شش چيز معصيت شده‌اند و آنها عبارتند از حب دنيا ، حب رياست ، حب طعام ، حب زنان ، حب خواب و حب استراحت .\r\n20 - داود بن سليمان از امام رضا عليه السّلام روايت مىكند كه رسول خدا صلى اللَّه عليه و آله فرمودند : در سه مورد از امت خود نگران مىباشم ، گمراه شدن بعد از شناخت ، فتنه‌هاى گمراه‌كننده و شهوت‌هاى شكم و دامن .\r\n21 - طلحة بن زيد گويد : امام صادق عليه السّلام فرمودند : مردى از خثعم حضور رسول خدا صلى اللَّه عليه و آله آمدند و گفتند : كدام يك از كارها مبغوض خداوند مىباشند ، فرمودند : شرك به خداوند سؤال كردند بعد از آن چيست فرمود : قطع رحم ، پرسيد بعد كدام است ، فرمودند : امر به منكر و نهى از معروف .\r\n22 - عمرو بن جميع در يك حديث از على عليه السّلام روايت كرد كه فرمودند : در\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nتورات نوشته شده هر كس صبح كند و در امور دنيا اندوهگين باشد با حكم خداوند مخالفت كرده و هر كس از مصيبتى كه بر او فرود آمده شكايت كند مانند آن است كه از خداوند شكايت كرده باشد .\r\nهر كس نزد توانگرى برود و براى توانگريش او را احترام كند ، خداوند يك سوم دين او را مىبرد و هر كس از مسلمانان و امت اسلامى كه قرآن خوانده باشد و بعد وارد جهنم گردد ، اين گونه آدم در حقيقت با آيات خداوند بازى كرده است ، هر كس مشورت نكند پشيمان مىشود و فقر مرگى بزرگ مىباشد .\r\n23 - سعدان از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nهنگامى كه موسى بن عمران عليه السّلام نشسته بود ناگهان شيطان بر او ظاهر شد و كلاهى رنگارنگ بر سر داشت ، هنگامى كه به موسى نزديك شد كلاه را از سر برداشت و به طرف او رفت و سلام كرد ، موسى عليه السّلام از او پرسيد شما كه هستى گفت من شيطان مىباشم .\r\nموسى عليه السّلام گفت : خداوند تو را به خانه‌ات نرساند براى چه اين جا آمده‌اى ، گفت آمده‌ام به شما سلام كنم زيرا شما در نزد خداوند مقرب مىباشى ، موسى به او گفت : اين كلاه چيست كه بر سر نهاده‌اى ، گفت دلهاى فرزندان آدم را به اين وسيله جلب مىكنم ، موسى گفت : به من بگو آن كدام گناه است كه اگر فرزندان آدم مرتكب شوند تو بر آنها تسلط پيدا مىكنى .\r\nشيطان گفت : هر گاه از خود راضى شود و خودپسند باشد و اعمالش را زياد بداند و گناهانش در نظرش كوچك جلوه نمايد ، بعد گفت : اى موسى من تو را به سه خصلت دعوت مىكنم ، نخست اينكه با زنى خلوت نكن ، هر گاه مردى با زنى خلوت كند من هم آن جا مىباشم .\r\nدوم اينكه با خداوند عهد و پيمان برقرار مكن ، هر گاه با خداوند عهد بستى من هم مىآيم و تو را وسوسه مىكنم كه آن عهد را انجام ندهى ، سوم اينكه هر گاه خواستى صدقه بدهى زود انجام بده و اگر تأخير كنى من مىآيم و نمىگذارم شما نيت خود را به مرحله اجرا در آورى ، بعد از آن شيطان رفت و گفت واى بر من اين\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nسخنان را به موسى گفتم و او هم آنها را به فرزندان آدم ياد مىدهد .\r\n24 - ابن ابى يعفور گويد : امام صادق عليه السّلام فرمودند : اعمال مردم تو را فريب ندهد و بدان كه تو در گرو عمل خود مىباشى ، روزهاى خود را به كارهاى بيهوده تلف نكن ، و اوقات خود را به بطالت تباه نگردان و بدان كسانى هستند كه كارهايت را ضبط مىكنند .\r\nكارهاى نيك را اگر چه كم باشند كم ندان كه آنها روزى تو را خوشحال مىكنند و كارهاى بد را هم اندك تلقى نكن كه روزى تو را بدحال مىكنند ، هر چه مىتوانى نيكى كن و من چيزى بهتر از نيكى نديده‌ام و چه بسا يك كار نيك گناهان سابق را مورد رحمت قرار دهد .\r\nخداوند متعال در قرآن مجيد فرموده است  إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى ، لِلذَّاكِرِينَ  ، يعنى كارهاى نيك كارهاى بد را از بين مىبرند و اثرات آن را خنثى مىكنند ، ما اين مطلب را براى كسانى كه اهل تذكر و پند هستند يادآورى مىكنيم .\r\n25 - ابن ابى عميرة گويد : امام صادق عليه السّلام فرمودند : هر كس باكى نداشته باشد چه مىگويد و در باره او چه مىگويند شيطان در او نفوذ مىكند ، هر كس با محبت حرام و شهوت زنا خو بگيرد و دلبستگى به آن پيدا كند شيطان بر او مسلط مىگردد و در كارهاى او دخالت مىكند .\r\nسپس فرمودند : ولد الزنا چند علامت دارد يكى آنكه دشمن ما اهل بيت مىباشد ، دوم اينكه به طرف حرام كه خلقت او از آن است تمايل پيدا مىكند ، سوم اينكه دين را سبك مىشمارد ، چهارم اينكه مردم از ديدن او ناراحت مىگردند ، آنهائى كه بد منظر هستند ، يا ولد الزنا مىباشند و يا فرزندانى كه نطفه آنها در حال حيض بسته شده‌اند .\r\n26 - راوندى به سند خود از امام كاظم و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : ايمان ندارد كسى كه امانت ندارد ، دين ندارد كسى كه عهد و پيمان نمىشناسد ، و نماز ندارد كسى كه ركوع و سجود نماز را نيكو ادا نكند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nرسول خدا صلى اللَّه عليه و آله فرمودند : سزاوار نيست كه دوستان خداوند آنها كه اهل آخرت هستند و براى آن جهان سعى و كوشش مىكنند دوستان شيطان باشند و با اهل دنيا كه همه كوشش خود را براى مال و منال اين جهان صرف مىكنند دوستى نمايند .\r\nبعد از آن فرمودند : بد مىباشند كسانى كه آمران به معروف و نهىكنندگان از منكر را از خود دور مىگردانند و بد هستند آنهائى كه براى بسط عدالت قيام نمىكنند و يا آنها را مىكشند .\r\nبد مىباشند كسانى كه طاعت خدا را رها كرده و از امام خود اطاعت مىكنند ، و بد هستند آنهائى كه دنيا را بر دين مقدم مىدارند و بد مىباشند آنهائى كه حرام را حلال مىدانند و شهوت را با شبهات در هم مىآميزند ، گفته شد : يا رسول اللَّه كدام يك از مؤمنان زرنگ‌تر هستند ، فرمود : آنهائى كه بيشتر ياد مرگ مىكنند و خود را آماده مرگ مىنمايند ، آن‌ها زيركان به حساب مىآيند .\r\n27 - امام صادق عليه السّلام فرمودند : خداوند شش گروه را به شش گناه هلاك مىكند : امراء و حكام را به ظلم ، عرب را به تعصب مالكان را به تكبر ، بازرگانان را به خيانت ، روستائيان را به جهالت و فقهاء را به حسد .\r\nامام ابو الحسن سوم عليه السّلام فرمود : حسد نيكيها را نابود مىكند ، شوخى دشمنى مىآورد خودخواهى آدمى را از طلب علم باز مىدارد و حق ديگران را ناچيز مىشمارد و موجب نادانى مىشود ، بخل زشت‌ترين اخلاق بشمار مىرود ، و طمع خوى بدى محسوب مىگردد .\r\n28 - على عليه السّلام فرمودند : شگفت دارم از بخيل به خاطر فرار از فقر شتابان گرفتار فقر مىگردد و از ثروتى كه به طرف او مىآيد محروم مىشود ، او در دنيا مانند فقراء زندگى مىكند ولى در آخرت مانند توانگران محاسبه مىشود .\r\nدر عجب هستم از كسى كه تكبر مىكند در حالى كه ديروز نطفه بود و فردا به صورت مردارى خواهد آمد و در شگفت مىباشم از كسى كه در خدا شك مىكند و او مخلوقات خدا را مشاهده مىنمايد و در عجب هستم از كسى كه مرگ فراموش\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمىكند در حالى كه مردن مردم را مىنگرد و تعجب دارم از كسى كه آخرت را منكر مىشود در حالى كه دنيا را مىبيند و در شگفت هستم از كسى كه دنياى فانى را آباد مىكند ولى آخرت را وامىگذارد .\r\n29 - روايت شده حضرت رسول صلى اللَّه عليه و آله فرمودند : از پر خورى دورى كنيد كه آن دل را مسموم مىكند و اعضاء و جوارح آدمى را از عبادت سست مىنمايد و گوشها را از شنيدن مواعظ سودمند مىگرداند و از زيادى نگاه كردن به جايى هم خوددارى نمائيد كه آن بذر هوى را در دلها مىافشاند و ايجاد غفلت مىكند .\r\nاز طمع خوددارى نمائيد و آن را شعار خود قرار ندهيد كه طمع دل‌ها را حريص مىگرداند و آنها را به گرايش‌هاى دنيائى مهر مىكند و بدانيد كه طمع كليد هر گناه و معصيتى مىباشد و در رأس همه لغزشها قرار دارد و طمع موجب مىشود كه همه كارهاى نيك انسان اثر خود را از دست بدهد و آدمى را بىمزد و اجر قرار دهد .\r\n30 - على عليه السّلام در پاسخ مردى كه از آن حضرت سؤال كردند او را موعظه كند فرمود : از كسانى مباش كه بدون عمل انتظار آخرت دارند و با آرزوى دراز اميدوار توبه و بازگشت مىباشند در دنيا مانند زاهدان سخن مىگويند ولى در عمل مثل طالبان دنيا كار مىكنند اگر به مال دنيا برسند سير نمىگردند و اگر آنها را منع كنند قانع نمىشوند .\r\nاز آن چه به آنها داده شده نمىتوانند سپاسگزارى كنند و همواره در فكر آن است كه باز به او بدهند ، مردم را نهى مىكنند ولى خود منتهى نمىشوند ، امر به كارهاى نيك مىنمايند ولى خود كار نيك به جاى نمىآورند ، مردان صالح را دوست مىدارد ولى كارهاى آنها را انجام نمىدهد و از بدكاران نفرت دارد ولى خود از بدكاران به حساب مىآيد .\r\nبخاطر گناهان زياد از مرگ مىترسد و باز كارهائى مىكند كه بخاطر آنها از مرگ هراس دارد اگر بيمار گردد از كارها پشيمان مىشود و هر گاه بهبودى يابد باز به لهويات مشغول مىگردد و هنگامى كه حالش خوب است خودپسندى مىكند\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nو هر گاه گرفتار شود نااميد مىشود .\r\nاگر به مصيبتى گرفتار شود از روى اضطرار دعا مىكند و اگر وسعت و فراخى او را دريابد فريب مىخورد و روى از حق بر مىگرداند ، ظن و گمان بر نفس او غلبه مىكنند ، ولى يقين نمىتواند او را مغلوب سازد و يا بتواند به يقين خود عمل كند .\r\nاگر كسى گناه كوچكى انجام دهد از وى مىترسد ، ولى خود هر چه عمل كند اميدوار رحمت خدا مىگردد ، اگر بىنياز شود خوشحالى مىكند و فتنه‌انگيزى مىنمايد و اگر فقير گردد مأيوس مىشود و سستى مىكند ، هر گاه بخواهد كارى كند آن را ناتمام مىگذارد و هر گاه چيزى مىخواهد اصرار مىنمايد ، اگر شهوتى برايش پيش آيد نافرمانى مىكند و در توبه تأخير مىنمايد .\r\nاگر غم و اندوهى او را فرا گيرد از جاده حق خارج مىشود ، مواضع عبرت را شرح مىدهد ولى خود عبرت نمىگيرد ، همواره مردم را موعظه مىكند ولى خود موعظه قبول نمىكند ، در گفتار هميشه راهنماى مردم است ولى خود در عمل اندك كار مىكند ، طالب چيزى مىباشد كه فانى مىگردد ، ولى در آنچه باقى مىماند مسامحه مىكند و به آن اهميت نمىدهد .\r\nسودها را زيان مىداند و زيان‌ها را سود تلقى مىكند ، از مرگ مىترسد و قبل از اينكه اختيار از دستش برود كار نيك نمىكند ، اگر ديگرى گناه كند آن را بزرگ مىشمارد ، ولى به گناهان خود اهميت نمىدهد ، كار نيك خود را زياد مشاهده مىكند ولى كار نيك ديگران اندك مىداند ، او همواره از مردم عيب‌جوئى مىكند و از خود تعريف مىنمايد .\r\nمجالس لهو توانگران نزد او محبوب‌تر از مجالست با فقراء مىباشد ، حق خود را از ديگران مطالبه مىكند ولى حق ديگران را نمىدهد ، مردم را ارشاد مىكند ولى خود راه غلط مىرود ، مردم از او اطاعت مىكنند ولى او نافرمانى مىكند از مردم مىخواهد با او وفا كنند ولى خود وفا ندارد ، از مردم مىترسد ولى از خدا واهمه ندارد .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n31 - موسى بن جعفر از پدرانش از على عليهم السّلام روايت مىكند كه رسول خدا صلى اللَّه عليه و آله براى ما خطبه خواندند و در خطبه خود فرمودند : اى مردم مرگ با سرعت مىرسد و كسى توانائى ندارد آن را از آمدن باز دارد ، بعد از مرگ يا سعادت است و يا شقاوت ، مرگ با آن چه همراه دارد رسيده ، مرگ مژده بشارت و آسايش براى اهل آخرت مىباشد .\r\nكسانى كه در دنيا براى آخرت كه خانه زندگى و جاودانى مىباشد كار كردند و براى آن جهان زاد و توشه تهيه نمودند ، ولى براى آنهائى كه در دنيا براى دنيا كار كردند و سعى و كوشش خود را براى زندگى در جهان فانى به كار بردند زيان‌كارى و خسران و و بال مىآورد و آن‌ها در روز قيامت سودى نخواهند داشت و گرفتار خسران و عذاب خواهند شد .\r\nبسيار بد است بنده‌اى كه داراى دو چهره باشد ، با يك صورت به سخنان شما توجه كند و با صورت ديگر به شما پشت نمايد ، اگر برادر مسلمان او به خيرى برسد بر او حسد مىبرد و اگر برايش ناراحتى پيش مىآيد او را ترك مىكند ، چه اندازه بد مىباشد بنده‌اى كه اول آن نطفه و پايان او مردارى گنديده خواهد بود و بعد هم نمىداند بر سر او چه خواهد آمد .\r\nبد بنده‌اى است كه براى عبادت خلق شده ولى دنياى فانى او را به خود مشغول كرده و از آخرت باز داشته و در پايان او را به شقاوت و بدبختى كشانيده است ، چه بد بندگانى هستند كه خود را بزرگ مىدانند و تكبر مىكنند و خداوند بزرگ را فراموش مىنمايند .\r\nچه بد بندگانى مىباشند آنهائى كه سركشى مىكنند و ظلم و فساد را مرتكب مىشوند و از خداوندى كه از همگان برتر است فراموش مىكنند ، چه بد بندگانى هستند آنهائى كه هواى نفس آنان را فريب داده و گرفتار نفس خود مىباشند و چه بد بندگانى مىباشند آن كسانى كه طمع دارند و آن طمع آنها را به زشتى و پليدى مىكشاند .\r\n\r\n","description":"","footnote":"","page_name":" 447 ","page_number":447},
  {"content":"\r\n\r\n\r\n106 منافقان و رياكاران\r\n1 - جميل بن صالح از امام صادق عليه السّلام روايت مىكند كه رسول خدا صلى اللَّه عليه و آله فرمودند هر كس مىخواهد از گرامىترين مردم باشد بايد از خداوند بترسد و هر كس مىخواهد از متقىترين مردم باشد بايد به خداوند توكل كند ، و هر كس دوست مىدارد از توانگرترين مردم باشد بايد به آنچه در نزد خداوند مىباشد بيشتر اطمينان پيدا كند تا آنچه در دست او مىباشد .\r\nبعد از آن رسول خدا صلى اللَّه عليه و آله فرمودند : آيا به شما بگويم كه بدترين مردم كيست ، گفتند بفرمائيد يا رسول اللَّه ، فرمودند : كسى كه مردم را دشمن مىدارد و مردم هم از او گريزان هستند و سپس فرمودند : از بدتر از اين براى شما بگويم ، عرض كردند بفرمائيد فرمودند : كسى كه از لغزش‌هاى ديگران در نمىگذرد و معذرت قبول نمىكند و لغزش‌ها را نمىپذيرد .\r\nبعد از آن رسول اكرم صلى اللَّه عليه و آله فرمودند : مىخواهيد بدتر از اين دو را براى شما بگويم ، عرض كردند : بفرمائيد يا رسول اللَّه فرمودند : كسى كه مردم از شر او در آسايش نيستند و از او انتظار خير ندارند .\r\nعيسى بن مريم عليه السّلام فرمودند : اى بنى اسرائيل حكمت را به نادانان ياد ندهيد كه به آنها ستم خواهيد كرد و از اهلش هم منع نكنيد كه به آنان نيز ستم خواهيد نمود و به ظالم در ظلمش كمك نكنيد كه فضيلت شما از بين خواهد رفت .\r\nعيسى بن مريم عليه السّلام فرمودند : كارها از سه قسم بيرون نيست ، يا حقيقت آن روشن است آن را دنبال كن و به پايان برسان و يا حقيقت آن بر خلاف رضاى خداوند مىباشد آن را ترك نما و يا اينكه كار بر تو مشتبه مىباشد آن را به خدا واگذار و ترك كن .\r\n2 - قداح از امام صادق عليه السّلام روايت مىكند كه رسول خدا صلى اللَّه عليه و آله فرمود : شش\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nنفر مىباشند كه در زبان خدا و رسولان او نفرين شده‌اند و آنها عبارتند از : كسى كه در كتاب خداوند دست برد و چيزى بر آن بيفزايد ، كسى كه قضاء و قدر خدا را تكذيب كند .\r\nكسى كه سنت‌هاى مرا ترك گويد : كسى كه مال و جان عترت مرا حلال بداند و به آنها تعدى كند ، كسى كه با قدرت بر مردم تسلط پيدا نمايد و عزيزان را خوار كند و يا كسانى كه خداوند آنها را خوار كرده است عزت دهد ، كسى كه غنائم و انفال مسلمانان را به خود اختصاص دهد و براى خود حلال بشمارد .\r\n3 - عبد المؤمن انصارى از امام صادق عليه السّلام روايت مىكند كه رسول خدا صلى اللَّه عليه و آله فرمودند : هفت نفر مورد لعنت خداوند و من و هر پيامبرى كه قبل از من بودند قرار مىگيرند و آنها عبارتند از : كسى كه در كتاب خدا دست برد و بر آن بيفزايد مقدرات خداوند را تكذيب كند ، با سنت‌ها و روشن‌هاى من به مخالفت برخيزد .\r\nجان و مال خاندان مرا كه خداوند حرام كرده است حلال بداند ، با زور بر مردم مسلط شود و عزيزان را ذليل و ذليلان را خوار گرداند ، اموال مسلمانان را براى خود حلال بداند و به حقوق آنان تجاوز نمايد و هر چه را كه خداوند حرام كرده است حلال بداند .\r\n4 - در حديث ديگرى از زيد بن على و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : خداوند و پيامبران هفت نفر را لعنت كرده‌اند و از آنهاست كسى كه به بندگان خداوند تكبر كند تا آخر حديث كه در بالا ذكر شد .\r\n5 - ابو حمزه ثمالى گويد : امام على بن الحسين عليهما السّلام فرمودند : منافق نهى مىكند ولى نهى را قبول نمىكند ، به كارهاى نيك دعوت مىنمايد ولى خود كار نيك انجام نمىدهد ، هر گاه نماز بخواند به اطراف خود مىنگرد و هنگامى كه به ركوع مىرود آن را درست انجام نمىدهد .\r\nهر گاه به سجده رود فقط مانند كلاغ سر بر زمين مىگذارد و بر مىدارد و هنگامى كه مىخواهد بنشيند مانند سگ روى پاهاى خود قرار مىگيرد ، شب كه مىشود همش خوردن است و روزه هم ندارد ، صبح مىكند باز هم مىخواهد به\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nخواب رود در حالى كه شب هم بيدارى نكشيده است .\r\nاگر سخن بگويد راستى و درستى در زبان او نمىباشد و اگر به كسى وعده دهد خلف وعده مىكند و اگر كسى امانتى در نزد او بگذارد خيانت مىكند و امانت را به صاحبش بر نمىگرداند و اگر با او مخالفت كنى غيبت شما را مىكند .\r\n6 - ابن زياد از امام صادق و او از پدرش از رسول خدا صلى اللَّه عليه و آله روايت مىكند كه فرمود : رياكار سه نشانه دارد هر گاه تنها باشد كسل مىشود و هر گاه كسى در نزد او باشد به نشاط مىآيد و دوست مىدارد مردم كارهاى او را بنگرند .\r\nظالم هم سه علامت دارد با ما فوق نافرمانى مىكند ، با مادون ظلم مىنمايد و از ستمگران حمايت مىكند ، تنبل‌ها هم سه علامت دارند : كارها را تأخير مىاندازد و با تأخير انداختن آنها را ضايع مىكند و با تضييع كار مرتكب گناه مىشود ، منافق هم سه علامت دارد : هر گاه سخن بگويد مرتكب دروغ مىگردد ، هر گاه وعده دهد خلاف مىكند و هر گاه امانتى به او دهند خيانت مىنمايد .\r\n7 - حماد بن عيسى از امام صادق عليه السّلام روايت مىكند كه فرمودند : لقمان به پسرش گفت : اى فرزند هر چيز علامتى دارد كه به آن شناخته مىشوند ، دين هم سه علامت دارد كه هر كس داراى آن باشد مؤمن به حساب مىآيد : علم ، ايمان و عمل به آن و ايمان هم سه نشانه دارد ، ايمان به خدا و كتاب او و پيامبرانش .\r\nعالم هم سه نشانه دارد علم به خداوند و به آنچه دوست مىدارد و يا مكروه مىشمارد ، عامل نيز سه علامت دارد : نماز ، روزه و زكات كسانى كه با تكلف مىخواهند خود را به جايى برسانند نيز سه علامت دارند : با ما فوق خود به منازعه بر مىخيزند و آنچه را كه نمىدانند مىگويند و به آنچه نخواهند رسيد دست مىاندازند و مدعى مقامى مىشوند كه شايستگى آن را ندارند .\r\nستمگر هم سه نشانه دارد : به ما فوق خود ظلم مىكند و به ما دونش زور مىگويد و از ظالمان يارى مىكند ، منافق هم سه نشانه دارد : قلب او با زبانش يكى نيست ، كارش با دلش مخالف مىباشد و باطنش با ظاهرش يكى نيست ، گناهكار هم سه علامت دارد : خيانت مىكند ، دروغ مىگويد و هر چه از زبانش بيرون شود\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nخلاف آن را عمل مىكند .\r\nرياكار هم سه علامت دارد : هنگام تنهائى سست و تنبل مىشود ، هر گاه كسى در نزد او باشد نشاط پيدا مىكند و به هر كارى دست مىزند تا مردم از وى تعريف كنند ، حسود هم سه علامت دارد : در نهان از افراد بدگوئى مىنمايد ، ولى هنگام حضور از آنها تملق مىگويد و در هنگام مصيبت شماتت مىكند ، مسرف هم سه علامت دارد : مىخرد آنچه مال او نيست ، مىپوشد آنچه به او تعلق ندارد و مىخورد چيزى را كه مال او نيست .\r\nافراد كسل هم سه علامت دارند : سستى بخرج مىدهند تا كارها به عقب بيفتد و هر گاه كارها به عقب افتادند ضايع مىشوند و كسى كه كارها را ضايع كند به گناه آلوده مىشود ، غافل هم سه نشانه دارد سهو ، لهو و فراموشى .\r\nحماد بن عيسى گويد : امام صادق عليه السّلام فرمود : براى هر يك از اين علامت شعبه‌هائى هست كه از آنها بيش از هزار باب باز مىشود ، اى حماد همواره طالب علم باش و در شب و روز در فرا گرفتن دانش بكوش اگر مىخواهى ديدگانت روشن گردد و به خير دنيا و آخرت برسى ، از مال ديگران چشم بپوش و خود را در ميان مردگان بنگر .\r\nكوشش كن و به خود تلقين نكن كه تو از همه مردم برتر هستى و بايد ديگران از تو احترام كنند و در برابرت تعظيم نمايند ، زبانت را از گفتار زياد باز دار و آن را در اختيارت بگير و حفظش كن ، همان گونه كه مالت را محفوظ مىدارى .\r\n8 - امام صادق عليه السّلام فرمودند : منافق به دورى از رحمت خداوند راضى شده است زيرا او كارهائى مىكند كه با ظاهر شريعت سازگارى دارد ، اما در باطن و واقع او با احكام خداوند بازى مىكند و آنها را به مسخره گرفته است ، منافق در كارهاى خود بيهوده كار مىكند و دلش به آن بستگى ندارد و در نتيجه ياغى بشمار مىرود .\r\nعلامت نفاق عدم توجه و جدى نبودن در كارها مىباشد ، منافق دروغ مىگويد ، خيانت مىكند و قبيح و پررو مىباشد ، ادعاهاى پوچ و بىمعنى دارد ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nهميشه محزون است ، سفيه و بىعقل مىباشد ، حيا ندارد ، گناهان را كوچك مىشمارد ، بزرگان دين را سبك مىكند ، مصائب دينى را كوچك مىداند .\r\nمنافق تكبر مىكند و فخر مىفروشد ، انتظار دارد مردم او را ستايش كنند ، حسد مىورزد و آخرت را فداى دنيا مىكند ، كارهاى بد را بر كارهاى نيك ترجيح مىدهد ، در سخن‌چينى اصرار مىورزد ، لهويات را دوست مىدارد ، به فاسقان و ظالمان كمك مىكند ، از كارهاى نيك تخلف مىنمايد و نيكوكاران را تقبيح مىكند .\r\nمنافق همه كارهاى زشت خود را زيبا جلوه مىدهد و اگر ديگران كار نيكى بكنند آن‌ها را زشت نشان مىدهد و مانند اين اعمال كه بسيار زياد مىباشد ، خداوند متعال در قرآن مجيد در موارد متعدد منافقان را وصف كرده است و گفته :\r\n وَ مِنَ النَّاسِ مَنْ يَعْبُدُ اللَّهَ عَلى حَرْفٍ فَإِنْ أَصابَهُ خَيْرٌ اطْمَأَنَّ بِهِ وَ إِنْ أَصابَتْهُ فِتْنَةٌ انْقَلَبَ عَلى وَجْهِهِ خَسِرَ الدُّنْيا وَ الْآخِرَةَ ذلِكَ هُوَ الْخُسْرانُ الْمُبِينُ  ، در جاى ديگر فرموده :\r\n وَ مِنَ النَّاسِ مَنْ يَقُولُ آمَنَّا بِاللَّهِ وَ بِالْيَوْمِ الْآخِرِ وَ ما هُمْ بِمُؤْمِنِينَ  .\r\nگروهى از مردم خداوند را بطور كجى و انحراف عبادت مىكنند ، اگر نيكى به آنها برسد ، اطمينان پيدا مىكنند و اگر گرفتار فتنه و مشكلى شدند چهره در هم مىكشند ، اين گونه مردم در دنيا و آخرت زيان مىنمايند و اين يك زيان روشنى است و گروهى ديگر مىباشند كه مىگويند ما به خدا و روز آخرت مؤمن هستيم ، ولى آنها ايمان ندارند .\r\nرسول اكرم صلى اللَّه عليه و آله فرمودند : منافق هر گاه وعده دهد خلف وعده مىكند و هر گاه كارى بكند آن را فاش مىسازد و هر گاه لب به سخن گشايد دروغ مىگويد و هر گاه به او امانتى بسپارى خيانت مىكند ، هر گاه روزى به او برسد طغيان مىكند و هر گاه از روزى منع گردد دلش مىگيرد .\r\nرسول اكرم صلى اللَّه عليه و آله فرمودند : هر كس باطنش با ظاهرش مخالفت كرد او منافق مىباشد هر كس مىخواهد باشد و هر جا باشد و در هر زمينى كه بخواهد زندگى كند و در هر مقامى كه مىخواهد باشد .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\n9 - عبد اللَّه بن سنان گويد : امام صادق عليه السّلام فرمودند : رسول خدا صلى اللَّه عليه و آله فرمود :\r\nمن پيرمرد جاهل و توانگر ظالم و فقير متكبر را دوست نمىدارم .\r\n10 - راوندى به سند خود از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : مبغوض‌ترين مردم در نزد خداوند كسى است كه به گناه مؤمن اقتداء كند و دنبال نيكىهاى او نرود .\r\n\r\n107 لعن و تكفير ناروا\r\n1 - بطائنى از امام صادق عليه السّلام روايت مىكند كه فرمود : لعنت هر گاه از دهان كسى خارج شد ، سرگردان مىماند ، اگر كسى مستحق آن بود به وى خواهد رسيد و در غير اين صورت بار ديگر به صاحب خود بر مىگردد .\r\n2 - ابن صدقه از امام صادق عليه السّلام روايت مىكند كه امام باقر عليه السّلام فرمودند لعنت هر گاه از دهان متكلم بيرون گردد بين او و كسى كه لعن در باره‌اش صادر شده مردد مىماند ، اگر راهى در آن پيدا نكرد بار ديگر به طرف متكلم بر مىگردد و او شايسته اين كلام است ، اينك بترسيد و مؤمنى را لعن نكنيد كه به خودتان بر مىگردد .\r\n3 - جابر گويد : امام باقر عليه السّلام فرمودند : اگر مردى در باره مردى ديگر به كفر شهادت داد ، هر دو گرفتار مىگردند ، اگر شهادت در باره كافر باشد صحيح مىباشد و اگر در باره مؤمن باشد كفر به خود او برمىگردد ، اينك از خداوند بترسيد و نسبت به مؤمنان طعن وارد نكنيد .\r\n4 - يونس بن يعقوب گويد : امام صادق عليه السّلام فرمود : ملعون است كسى كه مؤمنى را رمى به كفر كند و هر كس مؤمنى را متهم به كفر سازد مانند آن است كه او را كشته باشد .\r\n5 - در تفسير امام حسن عسكرى عليه السّلام آمده هر گاه دو نفر با هم نزاع كنند و\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nيك ديگر را مورد لعن قرار دهد ، لعنت‌ها بالا مىروند و از خداوند اذن مىخواهند كه بر كدام يك از آنها فرود آيند ، خداوند به فرشتگان مىگويد : اينك بنگريد اگر لاعن اهليت براى لعن دارد و آن ديگرى شايسته لعن نيست هر دو لعن را به لاعن بدهيد .\r\nاما اگر او شايسته لعن مىباشد و لاعن اهليت لعن را ندارد هر دو را به طرف او حواله كنيد و اگر هر دو شايسته هستند لعن هر يك را به ديگرى بدهيد و اگر هيچ يك از آن‌ها شايسته نبودند لعن را متوجه يهوديان و ناصبيان كنيد كه صفات محمد و على را انكار مىكنند و فضائل آنها را قبول ندارند .\r\n\r\n108 خصلت‌هائى كه در مؤمن نيست\r\n1 - حارث بن مغيره گويد : امام صادق عليه السّلام فرمودند : شش چيز در مؤمن نمىباشد اندوه ، و افسوس ، خود را به مشقت انداختن ، لجاجت ، دروغ ، حسد و ظلم .\r\n2 - يكى از راويان از امام صادق عليه السّلام روايت مىكند كه فرمودند : خداوند شيعيان ما را به چهار چيز مبتلا نمىكند : ولد زنا نيستند ، سائل به كف نمىباشند ، وطى نمىشوند و در ميان آنها سبز چشم و كبود چشم وجود ندارد .\r\n3 - ابو بصير گويد : امام صادق عليه السّلام فرمودند : چهار خصلت در مؤمن نيست ديوانه نمىشود ، از در خانه‌هاى مردم سؤال نمىكند ، از زنا متولد نمىگردد و كسى او را وطى نمىكند .\r\n\r\n109 بدعت‌ها و دروغ‌ها\r\n1 - عبد اللَّه بن على به سند خود از امام صادق عليه السّلام روايت مىكند كه\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nفرمودند : به خداوند سوگند شيطان در كنار ديوار مدينه بر ابو الخطاب ظاهر شد و من اكنون مىنگرم كه به او مىگويد تو الآن پيروز مىگردى .\r\n2 - حفص بن عمرو خثعمى گويد : من در نزد امام صادق عليه السّلام نشسته بودم كه مردى به آن حضرت عرض كرد قربانت گردم ابو منصور به من گفت كه او را به طرف خداوند برده‌اند و خداوند دست بر سر او كشيده و به فارسى به او گفته است بايست .\r\nامام عليه السّلام فرمود : پدرم از جدش رسول خدا صلى اللَّه عليه و آله روايت مىكند كه فرمود :\r\nشيطان تختى در بين زمين و آسمان براى خود گذاشته و به اندازه فرشتگان براى خود كارمندان و خدمت‌گزارانى دارد .\r\nشيطان هر گاه بخواهد مردى را به طرف خود فرا خواند نخست او را دعوت مىكند ، هنگامى كه او شيطان را پاسخ گفت و دنبالش حركت كرد و در راه او كام نهاد شيطان خود را به او نشان مىدهد و به طرف خود مىبرد و ابو منصور هم فرستاده ابليس است و خداوند او را لعنت كند و امام عليه السّلام اين گفته را سه بار تكرار كردند .\r\n3 - هشام بن حكم گويد : امام صادق عليه السّلام فرمودند : بنان و سرى و بزيع كه خداوند آنها را لعنت كند گرفتار دام شيطان شدند و او در صورت زيباترين انسان بر او ظاهر شد ، عرض كردم بنان اين آيه را تاويل مىكند كه  وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ  ، و او در آسمانها و زمين‌ها خدا و معبود است .\r\nبنان مىگويد : خدائى كه در آسمان است غير از خدائى است كه در زمين مىباشد و إله آسمانها بزرگ‌تر از إله زمين است و اهل زمين فضيلت إله آسمان را مىشناسند و او را مورد تعظيم و تكريم قرار مىدهند .\r\nامام صادق عليه السّلام فرمودند : به خداوند سوگند جز خداوند آسمان و زمين خداوند ديگرى نيست و در زمين و آسمان يك خدا بيشتر وجود ندارد ، بنان دروغ مىگويد ، خداوند او را لعنت كند ، او عظمت خدا را تحقير كرده و خداوند را كوچك شمرده است .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n4 - زراره گويد : امام صادق عليه السّلام فرمودند : به من بگو حمزه گمان مىكند كه پدرم بر او ظاهر مىگردد ، گفتم آرى او چنين عقيده‌اى دارد و مىگويد : من پدر شما را مشاهده مىكنم امام عليه السّلام فرمود : او دروغ مىگويد و پدرم بر او ظاهر نمىگردد .\r\nابليس يك شيطانى دارد كه او را متكون مىگويند او به هر صورتى ظاهر مىشود ، گاهى در صورت‌هاى كوچك و گاهى بزرگ ديده مىشود ، به خداوند سوگند او هرگز توانائى ندارد در چهره پدرم در آيد و خود را به كسى نشان دهد .\r\n5 - بريد بن معاويه عجلى گويد : حمزه بن عمارة بربرى مىگفت : ابو جعفر عليه السّلام هر شب نزد من مىآيد و انسان‌هائى هم بودند كه گمان مىكردم حمزه آن حضرت را به آنها نشان داده است ، گويد : من خدمت امام باقر عليه السّلام رسيدم و جريان را عرض كردم فرمودند : او دروغ مىگويد خداوند او را لعنت كند ، شيطان نمىتواند در صورت پيامبر و وصى در آيد .\r\n6 - على بن عقبه از پدرش روايت مىكند كه خدمت امام صادق عليه السّلام رسيدم و بعد از سلام در حضورش نشستم ، امام عليه السّلام به من فرمودند : در اين مجلس ابو الخطاب با هفتاد نفر حضور داشتند كه همه از او پيروى مىكردند .\r\nدل من به حال آنها ترحم كرد و من به آنها گفتم ، آيا شما را از فضائل مسلمان آگاه نكنم ، يكى از آنها كه از همه كوچك‌تر بود گفت : بفرمائيد قربانت گردم ، گفتم : از فضائل مسلمان آن است كه گفته شود فلان كس كتاب خداوند را تلاوت مىكند و يا كسى صاحب ورع مىباشد و يا شخصى از اهل عبادت مىباشد .\r\nاين‌ها هستند فضائل مسلمان چرا شما اين طرف و آن طرف مىرويد و دنبال اشخاص حركت مىكنيد ، مسلمانان فقط يك رهبر دارند كه بايد از او متابعت كنند ، شما دنبال اين مرد و يا آن مرد نرويد كه مردان مختلف با آراء گوناگون شما را گمراه خواهند كرد و حقائق را بر شما مشتبه خواهند نمود و راه حق را پيدا نخواهيد كرد .\r\nاز پدرم شنيدم مىفرمودند : شيطانى هست كه او را مذهب مىگويند او در هر\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nچهره‌اى ظاهر مىگردد و فقط در صورت پيامبر و يا وصى او نمىتواند درآيد ، من مىنگرم كه او در چهره رهبر شما در آمده است ، شما از آن دورى كنيد ، به من خبر رسيده كه او و يارانش را كشتند ، خداوند آنها را لعنت كند و از درگاه خود براند و افراد شايسته هلاكت در نزد خدا به هلاكت مىرسند .\r\n7 - مردى از طياره با امام رضا عليه السّلام در باره يونس بن ظبيان سخن مىگفت ، او اظهار داشت يونس مىگفت : شبى در حال طواف بودم ناگهان از بالاى سرم ندائى شنيدم كه مىگفت : اى يونس من خدا هستم كه جز من خدائى نيست ، مرا عبادت كن و نماز را بر پا دار من سرم را بلند كردم و متوجه سخن او شدم .\r\nدر اين هنگام امام رضا عليه السّلام به خشم آمدند به اندازه‌اى كه نتوانستند آرام بگيرند و گفتند : بيرون شويد خداوند تو را و كسى كه اين حديث را برايت تعريف كرد لعنت كند و هزار بار هم يونس بن ظبيان را مورد لعنت قرار دهد و تو را با او به قعر دوزخ روانه سازد .\r\nمن گواهى مىدهم كه اين سخن را شيطان در گوش او گفته باشد و اكنون آگاه باش كه يونس بن ظبيان با ابو الخطاب در سخت‌ترين عذاب‌ها گرفتار مىباشند و ياران آنها هم با آن شيطان در كنار فرعون و فرعونيان در عذاب سختى مىباشند و اين حديث را از ابو عبد اللَّه عليه السّلام شنيده‌ام .\r\nراوى گويد : اين مرد از محضر امام عليه السّلام بيرون شد و هنوز دو گام نگذشته بود كه بىهوش شد و بر زمين افتاد و آنچه در شكم داشت از گلويش بر آمد و او را مرده از منزل بيرون كردند و به خارج انتقال دادند .\r\nامام رضا عليه السّلام فرمودند : فرشته‌اى آمد و با عمودى بر سرش زد و او را بر زمين افكند و هر چه در شكم داشت بيرون ريخت و روحش را به جهنم انتقال داد و او را به رفيقش يونس بن ظبيان ملحق نمود و شيطانى كه آن سخن را به او گفته بود در دوزخ به او رسيد و آنها همديگر را در آنجا ملاقات كردند .\r\n8 - راوندى به سند خود از موسى بن جعفر و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر كس خود را به بدعتى مشغول كند ، شيطان\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nاو را به عبادت مشغول مىكند و به او حالت خشوع و گريه مىدهد .\r\nدر حديث ديگرى از آن جناب وارد شده كه فرمود : رسول خدا صلى اللَّه عليه و آله فرمودند :\r\nخداوند صاحب بدعت را به توبه موفق نمىكند و همچنين كسى كه اخلاق بد دارد موفق به توبه نمىگردد .\r\nعرض كردند : يا رسول اللَّه چگونه مىشود اين افراد به توبه توفيق پيدا نمىكنند ، فرمودند كسى كه اهل بدعت مىباشد محبت بدعت در دلش جاى گرفته است و اما آن كس كه اخلاق بد دارد او هر گاه از گناهى توبه مىكند در گناهى بزرگتر از اول گرفتار مىگردد .\r\n\r\n110 مجازات گمراه‌كنندگان\r\n1 - امام رضا عليه السّلام از رسول خدا صلى اللَّه عليه و آله روايت مىكند كه فرمودند : خداوند هر گناهى را مىآمرزد مگر اينكه كسى دينى پديد آورده باشد ، يا حق كارگرى را غصب كند و يا كسى كه مرد آزادى را بفروشد .\r\n2 - هشام بن حكم گويد : امام صادق عليه السّلام فرمودند : مردى در گذشته دنبال مال حلال را گرفت ولى نتوانست به آن دست پيدا كند و بعد دنبال مال حرام رفت و به آن هم نرسيد ، در اين هنگام شيطان رسيد و به او گفت : اى مرد تو دنيا را از طريق حلال خواستى بدست آورى به آن نرسيدى و بعد در نظر گرفتى از طريق حرام به آن برسى آن را هم نيافتى .\r\nاكنون تو را به چيزى راهنمائى مىكنم اگر آن را انجام دهى مال زياد بدست مىآورى و پيروانت زياد خواهند شد ، گفت : آن چيست بگوئيد تا مورد عمل قرار دهم شيطان گفت : بيائيد دين جديدى درست كنيد و مردم را به طرف آن دعوت نمائيد .\r\nاو هم دستور شيطان را به كار گرفت و دين جديدى را پايه افكند و مردم را\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nبه طرف آن فرا خواند گروهى دعوت او را قبول كردند و مال زيادى بدست آورد ، بعد از آن روزى با خودش فكر كرد و گفت : اين چه كارى بود كه من كردم ، دينى ساختم و مردم را به آن دعوت كردم .\r\nكار بدى كردم فكر مىكنم خداوند توبه مرا قبول نكند مگر اينكه من مردم را بار ديگر دعوت كنم و جريان را به آنها بگويم و از آن‌ها بخواهم دست از اين دين بردارند او مرتب به ياران خود مراجعه مىكرد و به آنان مىگفت دينى كه من شما را بسوى آن دعوت كردم باطل است و من آن را پديد آورده‌ام .\r\nمريدان او گفتند : تو دروغ مىگوئى آن دين حق مىباشد تو در آن به شك و ترديد گرفتارشده‌اى و از آن بازگشته‌اى او بعد از اين زنجيرى بدست آورد و آن را بر گردنش آويخت و سر ديگرش بر ميخى بر زمين كوبيد و گفت : اين زنجير را از گردن بيرون نخواهم كرد تا خداوند مرا بيامرزد .\r\nدر اين هنگام خداوند به يكى از پيامبران وحى فرستاد و فرمود : به آن مرد بگو ، سوگند به عزت و جلال خودم اگر مرا به اندازه‌اى بخوانى تا رگ‌هاى گردنت قطع شود تو را اجابت نخواهم كرد ، تا آن‌گاه كسانى كه بر اين دين مرده‌اند از آن عقيده برگردند .\r\n3 - در يك حديث از امام صادق عليه السّلام عليه السّلام روايت شده كه فرمودند : هر كس مجسمه‌اى درست كند و يا سگى در خانه نگهدارد از اسلام بيرون مىگردد ، گفته شد اگر چنين باشد گروهى از مردم هلاك خواهند شد ، فرمود : آن طور نيست كه شما گفته مرا تلقى كرديد .\r\nمقصودم از اينكه چيزى را عنوان كنند و مردم را پيرامون آن جمع نمايند ، اين است كه دينى غير از دين خداوند را برگزينند و مردم را به آن فرا خوانند و مقصود از كلب هم اين است كه مرد تند و بدخو را كه با ما اهل بيت دشمن مىباشند به عنوان رهبر اختيار نمايند و از او ترويج كنند ، البته اين چنين اشخاصى از دين اسلام خارج مىباشند .\r\n4 - ابو الربيع گويد : از امام عليه السّلام پرسيدم كدام چيز آدمى را از ايمان خارج\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nمىكند ، فرمود : كسى كه مىداند سخنى بر خلاف حق است ولى آن را مورد عمل قرار مىدهد و حق را انكار مىكند .\r\n5 - حلبى از امام صادق عليه السّلام روايت مىكند كه از آن جناب سؤال كردم كدام عمل آدمى را كافر مىكند ، فرمودند : كسى كه بدعتى مىگذارد و آن را ترويج مىكند و هر كس با او مخالفت كرد با او به مبارزه بر مىخيزد .\r\n6 - بريد عجلى گويد : به امام صادق عليه السّلام عرض كردم كدام كار آدمى را كافر مىكند ، امام در اين هنگام چند ريگ از زمين برداشت و فرمود : كسى به اين ريگها بگويد : اين‌ها هسته خرما و يا ميوه ديگرى مىباشند و بعد هم بگويد : هر كس با نظريه من مخالفت مىكند من از وى بيزار هستم اين چنين آدمى ناصبى مىباشد و مشرك است و كافر شده ولى نمىداند كه كافر است .\r\n7 - امام حسن عسكرى عليه السّلام از پدرانش از امام سجاد عليهم السّلام روايت مىكند كه در تفسير آيه شريفه  وَ لَكُمْ فِي الْقِصاصِ حَياةٌ  فرمودند يعنى اى امت محمد براى شما در قصاص حيوة هست ، اگر كسى بخواهد شخصى را بكشد و بداند كه از او قصاص مىكنند اين كار را نخواهد كرد .\r\nپس قصاص در اينجا موجب مىشود هم مقتول و هم قاتل زنده بمانند ، بنا بر اين هر گاه بدانند قصاص هست جرأت به قتل نخواهند كرد چون مىترسند آن‌ها را هم بكشند ، اى صاحبان عقل‌ها در اين باره فكر كنيد تا از خداوند بترسيد .\r\nبعد از آن فرمود : اى بندگان خدا اين قصاص براى كسى است كه در دنيا كسى را كشته است و جان او را از وى گرفته ، آيا شما را به بزرگتر از اين قتل آگاه نسازم و قصاصى را كه خداوند از آن مىگيرد به مراتب بزرگتر از آن قصاص مىباشد .\r\nعرض كردند بفرمائيد يا ابن رسول اللَّه صلى اللَّه عليه و آله فرمودند : بزرگتر از قتل آن است كه او را از امت محمد و ولايت على عليهما السّلام دور كند و راهى غير از راه خدا را به او نشان دهد و وى را به طريق دشمنان على عليه السّلام هدايت كند و به امامت آنها راهنمائى نمايد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nالبته اين قتلى است كه هرگز جبران نمىگردد و حياتى بعد از او نمىباشد ، آنهائى كه على عليه السّلام را از مقام خود دفع كردند و حقش را پايمال كردند و فضلش را منكر شدند ، اين قتلى است كه مقتول را در جهنم مخلد مىسازد و پاداش اين قتل خلود در دوزخ مىباشد .\r\n8 - حسين بن خالد در يك حديث از حضرت رسول صلى اللَّه عليه و آله روايت مىكند فرمودند : ملعون است كسى كه ديده بصيرت ندارد ، ملعون است كسى كه بنده درهم و دينار باشد و ملعون مىباشد كسى كه با چهارپائى مقاربت كند .\r\n9 - زراره از امام باقر عليه السّلام روايت مىكند كه فرمود : هر كس جرأت معصيت پيدا كند و مرتكب كبائر شود كافر مىباشد و هر كس دينى غير از دين خدا را ترويج نمايد مشرك است .\r\n10 - ابو حمزه از امام باقر عليه السّلام در تفسير آيه شريفه  لِيَحْمِلُوا أَوْزارَهُمْ كامِلَةً يَوْمَ الْقِيامَةِ  فرمودند : يعنى روز قيامت با كفر كامل حضور پيدا مىكنند و در تفسير  وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ  فرمود : يعنى كسانى كه بوسيله آنها كافر شده‌اند نيز به گردن آنها مىباشند و چه گناه سنگينى را حمل مىكنند .\r\n\r\n111 توصيف عدل\r\n1 - معلى از حضرت صادق عليه السّلام روايت مىكند كه فرمودند : روز قيامت كسانى زياد حسرت مىخورند كه از عدالت سخن گفته ولى در هنگام عمل آن را به كار نبسته‌اند .\r\n2 - قتيبه اعشى از امام صادق عليه السّلام روايت مىكند كه فرمود : روز قيامت كسانى زياد عذاب مىشوند كه از عدالت گفتگو كرده ولى به آن عمل نكرده‌اند .\r\n3 - ابو بصير از امام صادق عليه السّلام در تفسير آيه شريفه :  فَكُبْكِبُوا فِيها هُمْ وَ الْغاوُونَ  فرمودند : اى ابو بصير آنها كسانى مىباشند كه با زبان خود از عدالت صحبت\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nكردند ولى در عمل با آن به مخالفت برخاستند .\r\n4 - خيثمه گويد : امام باقر عليه السّلام فرمودند : به شيعيان ما برسانيد كه به مقامات عاليه در نزد خداوند نخواهيد رسيد مگر آنگاه كه عمل كنيد و به شيعيان ما بگوئيد كسانى روز قيامت بيشتر حسرت مىخورند كه از عدالت بحث كنند ، ولى در هنگام كار بردن آن خوددارى نمايند و با عدالت رفتار نكنند .\r\n\r\n112 سبك شمردن دين\r\n1 - ابن عميره از امام صادق عليه السّلام روايت مىكند كه فرمودند : ولد الزنا علامت‌هائى دارد ، يكى از آنها بغض ما اهل بيت مىباشد دوم اينكه او به طرف حرامى كه از آن پيدا شده مىرود ، سوم اينكه به احكام دين علاقه ندارد و آنها را سبك مىشمارد .\r\nچهارم اينكه چهره‌اش نور ندارد و مردم هر گاه او را مشاهده مىكنند جذب او نمىشوند و از منظر وى استقبال نمىكنند ، كسانى كه چهره برادران را از خود متنفر مىكنند و منظره زشتى دارند ، در بستر حرام نطفه‌هاى آنها منعقد شده و يا در هنگام حيض مادرشان حامله شده است .\r\n2 - امام رضا از پدرانش عليهم السّلام روايت مىكند كه رسول خدا صلى اللَّه عليه و آله فرمودند : من از شما مىترسم كه دين را سبك بشماريد و در اجراء حكم رشوه بگيريد و قطع رحم نمائيد و قرآن را در آلات لهو بخوانيد ، كسى را بر خود مقدم بداريد كه فضيلتى بر شما ندارد .\r\n3 - عبد اللَّه بن ميمون از امام صادق عليه السّلام روايت مىكند كه فرمودند : از غفلت دورى كنيد ، هر كس در كارها غفلت كند از خودش هم غافل مىشود ، از كسالت در امور دينى و سستى و سهل‌انگارى در امر خداوند بترسيد و بدانيد هر كس امر خداوند را اهميت ندهد خداوند روز قيامت به او توجه نخواهد كرد .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n4 - سكونى از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند مؤمن ضعيفى را كه به دين اهميت نمىدهد مبغوض مىدارد .\r\n\r\n113 اعراض از حق\r\n1 - ابو جارود از امام باقر عليه السّلام روايت مىكند كه آن جناب در تفسير آيه شريفه  وَ خابَ كُلُّ جَبَّارٍ عَنِيدٍ  فرمودند : عنيد يعنى كسى كه از حق اعراض مىكند و زير بار آن نمىرود .\r\n2 - ابو قتاده از امام صادق عليه السّلام روايت مىكند كه فرمودند : حق عالى است به آن عمل كنيد و هر كس از طول عافيت و سلامتى و خوشى زياد خوشحال مىشود بايد از خداوند بترسد .\r\n3 - ابو محمد عليه السّلام فرمودند : هر عزيزى كه حق را ترك كند خوار مىگردد و هر ذليلى كه به حق عمل كند عزت پيدا مىكند .\r\n\r\n114 دروغ و نقل آن\r\n1 - ابو نعمان گويد : امام باقر عليه السّلام فرمودند : اى ابو نعمان بر ما دروغ نبند كه شريعت از تو سلب خواهد شد ، از جاه‌طلبى و رياست‌خواهى و برترىجوئى دست بكش تا به گناه آلوده نگردى ما را وسيله زندگى قرار نده كه فقير خواهى شد ، تو حتما در پيشگاه خداوند حضور پيدا مىكنى و بايد جواب بدهى ، اگر راست گفتى ما تصديق مىكنيم و اگر دروغ گفتى ما هم تكذيب مىكنيم .\r\n2 - يكى از راويان از امام باقر عليه السّلام روايت مىكند كه فرمودند : على بن الحسين عليهما السّلام به فرزندان خود مىفرمودند : از دروغ دورى كنيد و سوگند بزرگ و كوچك\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاز زبان شما بيرون نيايد چه در كارهاى مهم و يا عادى .\r\nهر گاه مردى در كارهاى كوچك دروغ بگويد جرأت پيدا مىكند در كارهاى بزرگ هم مرتكب دروغ بشود ، مگر نمىدانيد رسول خدا صلى اللَّه عليه و آله فرمودند بنده با صداقت رفتار مىكند تا آن جا كه خداوند او را از صديقان به حساب مىآورد ، يا همواره دروغ مىگويد تا جايى كه خداوند او را در زمره دروغگويان به حساب مىآورد .\r\n3 - محمد بن مسلم از امام باقر عليه السّلام روايت مىكند كه خداوند متعال براى كارهاى بد قفل‌هائى قرار داده و كليد آن با شراب مىباشد و دروغ از نوشيدن شراب هم بدتر است .\r\n4 - حسن صيقل گويد : به امام صادق عليه السّلام عرض كردم از امام باقر عليه السّلام براى ما روايت شده كه آن جناب در تفسير آيه شريفه :  أَيَّتُهَا الْعِيرُ إِنَّكُمْ لَسارِقُونَ  فرموده‌اند :\r\nبه خداوند سوگند آنها دزدى نكردند و يوسف هم دروغ نگفته است .\r\nدر قضيه حضرت ابراهيم عليه السّلام نيز كه گفت :  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  ، يعنى بت بزرگ آنها بتهاى كوچك را شكسته از آن‌ها سؤال كنيد ، اگر سخن مىگويند ، در اين جا هم فرموده‌اند : ابراهيم دروغ نگفت و بت‌ها هم كارى نكرده بودند .\r\nامام صادق عليه السّلام فرمودند : شما در اين باره چه مىگوئيد ، گفت : ما در اين موارد تسليم هستيم و سخنى نداريم ، امام فرمودند : خداوند دو چيز را دوست مىدارد و از دو چيز خوشش نمىآيد از برافراشتن شمشير در جنگ خوشش مىآيد و دروغ در اصلاح را هم مىپسندد .\r\nاما از كسى كه در ميان راه‌ها شمشيرش را برهنه مىكند و مردم را مىترساند بدش مىآيد و دروغ را هم كه از روى مصلحت نباشد دشمن مىدارد ، مقصود ابراهيم عليه السّلام اصلاح قومش بود و اينكه به آنها بفهماند بت‌ها شعور ندارند و يوسف هم قصدش اصلاح بود .\r\n5 - عيسى بن حسان گويد : از امام صادق عليه السّلام شنيدم فرمودند هر دروغى\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nبراى دروغگو مسئوليت دارد مگر در سه مورد مردى كه در جنگ شركت دارد و بايد اسرار جنگى را حفظ كند ، مردى كه قصد اصلاح بين دو نفر را دارد و سخن آنها را به هم مىرساند و مردى كه به خانواده‌اش وعده داده ولى نمىخواهد آن را بطور كامل انجام دهد .\r\n6 - ابو اسحاق خراسانى روايت مىكند كه امير المؤمنين عليه السّلام فرمودند : از دروغ دورى كنيد ، هر اميدوارى دنبال كار مورد نظرش مىرود ، هر كس از چيزى بترسد از آن فرار مىكند .\r\n7 - ابو ليلى از امام باقر عليه السّلام روايت مىكند كه فرمودند : دروغ ايمان آدمى را خراب مىكند .\r\n8 - فضيل بن يسار گويد : امام باقر عليه السّلام فرمودند : نخستين كسى كه دروغ را تكذيب مىكند خداوند است و بعد آن دو فرشته‌اى كه بر او ناظر مىباشند و سپس خودش كه مىداند به حق سخن نمىگويد و هر چه بر زبان جارى مىكند دروغ است .\r\n9 - عمر بن يزيد گويد : از امام صادق عليه السّلام شنيدم مىفرمودند : دروغگو با دروغهاى روشن و سخنان بىحقيقت خود را به هلاكت مىرساند و پيروان خود را هم با ايجاد شك و شبهه در آن‌ها به نابودى مىكشاند .\r\n10 - معاويه بن وهب گويد : از امام صادق عليه السّلام شنيدم فرمودند : نشانه دروغگو آن است كه براى شما از مشرق و مغرب سخن مىگويد و از زمين و آسمان گفتگو مىنمايد ، ولى اگر از حرام و يا حلال خدا از وى سؤال كنند چيزى نمىداند .\r\n11 - ابو بصير گويد : از امام صادق عليه السّلام شنيدم فرمودند : دروغ روزه را باطل مىكند ، گفتم : كدام يك از ما در اينجا مصون هستيم فرمودند مطلب آن طور نيست كه شما آن را دريافت كرديد ، مقصود در اينجا دروغ بر خدا و رسول خدا و امامان عليهم السّلام است .\r\n12 - يكى از راويان گويد : در محضر امام صادق عليه السّلام گفته شد : حائك ملعون\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nاست امام عليه السّلام فرمود : براى اينكه او به خداوند و رسول او دروغ نسبت مىدهد .\r\n13 - اصبغ بن نباته گويد : امير المؤمنين عليه السّلام فرمودند : بنده‌اى مزه ايمان را درك نمىكند مگر اينكه از دروغ چه جدى و يا شوخى دست باز دارد .\r\n14 - عبد الرحمن بن حجاج گويد : به امام صادق عليه السّلام عرض كردم كذاب كسى را گويند كه در باره چيزى دروغ مىگويد ، فرمودند خير چنين نيست هر انسانى گاهى از او چيزى ظاهر مىشود ، مقصود از كذاب در اين گونه موارد كسى را گويند كه طبيعت او دروغگوئى باشد .\r\n15 - يكى از راويان گويد : امام صادق عليه السّلام فرمودند : عيسى بن مريم عليه السّلام فرمود : هر كس زياد دروغ بگويد وقار و زيبائيش را از دست مىدهد .\r\n16 - محمد بن سالم در يك حديث از امير المؤمنين عليه السّلام روايت مىكند كه فرمودند : سزاوار است مرد مسلمان از دوستى و برادرى با دروغگو دورى كند ، زيرا او به اندازه‌اى دروغ گفته كه اگر راست هم بگويد كسى او را قبول نمىكند و به سخنانش گوش نمىدهد .\r\n17 - عبيد بن زراره گويد : از امام صادق عليه السّلام شنيدم فرمودند : يكى از چيزهائى كه خداوند به دروغگويان داده فراموشى مىباشد .\r\n18 - يكى از راويان از امام صادق عليه السّلام روايت مىكند كه فرمود : سخن بر سه گونه است راست ، دروغ و يا اصلاح بين مردم ، گفته شد : اصلاح بين مردم چيست ، فرمودند : سخنى از مردى مىشنوى و گفته‌هاى نارواى او را بر مىدارى و به طرف مىگوئى كه او نسبت به شما اظهار ادب مىكند و من خلافى از او نديدم و مقصودت در اينجا اصلاح مىباشد .\r\n19 - عطا از امام صادق عليه السّلام روايت مىكند كه رسول خدا صلى اللَّه عليه و آله فرمودند : براى كسى كه قصد اصلاح دارد دروغى نيست و بعد اين آيه شريفه را تلاوت كردند  أَيَّتُهَا الْعِيرُ إِنَّكُمْ لَسارِقُونَ  يعنى اى اهل كاروان شما دزد هستيد .\r\nرسول خدا فرمودند : آنها دزد نبودند و يوسف هم دروغ نگفت و يا آيه شريفه  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  ، به خداوند سوگند بت‌ها آن\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nكار را نكردند و حضرت ابراهيم عليه السّلام نيز دروغ نگفت .\r\n20 - امام صادق عليه السّلام فرمودند : رسول خدا صلى اللَّه عليه و آله فرمود : كسانى كه دروغ مىگويند انسانيت و مردانگى ندارند .\r\n21 - طلحة بن زيد از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : شوخى زياد اعتبار آدمى را مىبرد ، خنديدن زياد ايمان را محو مىكند و دروغ زياد جمال انسانى را از انسان مىگيرد .\r\n22 - امير المؤمنين عليه السّلام فرمود : هيچ كار بدى بالاتر از دروغ نيست .\r\n23 - حارث اعور از على عليه السّلام روايت مىكند كه فرمودند : دروغ شايسته نيست چه جدى باشد و يا شوخى و اگر به كودكى هم وعده داده‌ايد بايد به آن وفا كنيد ، دروغ انسان را به كارهاى بد مىكشاند و كارهاى بد هم سرانجام آدمى را به دوزخ مىبرد .\r\nكسانى در ميان شما هستند و به اندازه‌اى دروغ مىگويند تا به آنها كذاب و گناهكار گفته مىشود و گروهى مىباشند دروغ را به جايى رسانيده‌اند كه در دل آنها به اندازه سر سوزنى هم صداقت ديده نمىشود ، اينها را در نزد خداوند كذاب مىگويند .\r\n24 - امام صادق عليه السّلام از رسول خدا صلى اللَّه عليه و آله روايت مىكند كه فرمودند : بدترين روايت نقل روايت دروغ مىباشد .\r\n25 - عبد اللَّه بن سنان گويد : امام صادق عليه السّلام فرمودند : مزاح و شوخى نكن تا نور چهره‌ات نرود ، دروغ نگو تا جمالت پايدار بماند ، از دو خصلت دورى كن ، خستگى به خود راه نده و تنبلى نكن ، اگر خسته شدى صبر را از دست خواهى داد و اگر تنبلى و سستى كردى حقى را نمىتوانى ادا كنى .\r\nعيسى عليه السّلام مىفرمودند : هر كس زياد اندوهگين شود ، بدنش بيمار مىگردد و هر كس بد اخلاق گردد خود را گرفتار عذاب مىكند ، هر كس پر حرفى نمايد در سخن لغزش پيدا خواهد كرد ، هر كس زياد دروغ بگويد نورش مىرود و هر كس با مردم ستيزد مردانگى خود را نابود مىكند .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n26 - امير المؤمنين عليه السّلام فرمودند : راست بگوئيد كه خداوند با راستگويان مىباشد از دروغ دورى كنيد كه دروغ با ايمان مغايرت دارد ، راستى آدمى را از لغزش نجات مىدهد و گراميش مىدارد ، ولى دروغ انسانى را به سقوط مىكشاند و هلاك مىكند .\r\n27 - هشام بن سالم گويد : امام صادق عليه السّلام فرمود : كسانى در ميان شيعيان ما مىباشند كه دروغ مىگويند تا آن جا كه شيطان به دروغ آنها نياز پيدا مىكند .\r\n28 - حسين بن حسن كندى از امام صادق عليه السّلام روايت مىكند كه فرمود :\r\nمردى دروغ مىگويد به اندازه‌اى كه از نماز شب محروم مىگردد ، و هر گاه از نماز شب محروم شد از روزى هم محروم مىشود .\r\n29 - ابن فضال در يك حديث از امام باقر عليه السّلام روايت مىكند كه رسول خدا صلى اللَّه عليه و آله فرمودند : دروغ ، تكبر و چرت زدن از عواملى است كه شيطان آدمى را بوسيله آنها گمراه مىكند .\r\n30 - يونس در يك حديث مرفوع از امام صادق عليه السّلام روايت مىكند كه رسول خدا صلى اللَّه عليه و آله فرمود : اى على تو را از سه چيز نهى مىكنم و آنها عبارتند : از حسد ، حرص و دروغ .\r\n31 - جبله افريقى گويد : رسول خدا صلى اللَّه عليه و آله فرمودند : من رهبر يك خانه در ميان بهشت و يك خانه در وسط بهشت و يك خانه هم در بالاى بهشت مىباشم ، آن‌ها را به كسانى مىدهم كه مراء و جدال نكنند اگر چه حق با آنها باشد ، دروغ نگويند اگر چه شوخى باشد و داراى حسن خلق باشند .\r\n32 - سفيان ثورى گويد : امام صادق عليه السّلام فرمود : اى سفيان دروغگو مردانگى ندارد ، پادشاهان و امراء برادرى ندارند ، حسود آسايش پيدا نمىكند و بد خلق رهبر نمىشود .\r\n33 - عبد اللَّه بن مسعود گويد : رسول خدا صلى اللَّه عليه و آله فرمودند : هر كس چهار چيز در آن باشد منافق مىباشد و هر كس كه يكى از آنها را داشته باشد منافق به حساب مىآيد تا آن گاه كه آن را ترك كند ، هر گاه سخن بر زبان آورد دروغ مىگويد و\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nهر گاه وعده دهد خلف وعده مىكند و هر گاه پيمانى ببندد حيله دارد و هر گاه مخاصمه نمايد مرتكب گناه مىشود .\r\n34 - امام صادق عليه السّلام فرمود : دروغگو مردانگى ندارد .\r\n35 - امير المؤمنين عليه السّلام فرمودند : هر كس به دروغ عادت كند فقير مىشود .\r\n36 - امير المؤمنين عليه السّلام فرمودند : راستگوئى امانت است و دروغ خيانت .\r\n37 - ابن مسكان از امام صادق عليه السّلام روايت مىكند كه فرمود : خداوند متعال براى هر شرى قفل گذاشته است ، و كليد همه آنها شراب مىباشد و بدتر از آن دروغ است .\r\n38 - ابو بصير گويد : از امام صادق عليه السّلام شنيدم فرمود : بنده‌اى دروغ مىگويد تا از دروغگويان شمرده مىشود و هر گاه دروغ گفت خداوند مىفرمايد : دروغ مىگويد : و مرتكب گناه مىگردد .\r\n39 - معمر بن خلاد گويد : امام رضا عليه السّلام فرمودند : از رسول خدا صلى اللَّه عليه و آله سؤال شد آيا مؤمن ترسو هست فرمودند آرى ، گفته شد : بخيل هم مىباشد فرمودند :\r\nآرى ، سؤال شد : آيا دروغ هم مىگويد : گفت : خير .\r\n40 - اصبغ بن نباته از على عليه السّلام روايت مىكند كه فرمودند : مردى به حقيقت ايمان نمىرسد مگر اينكه دروغ را رها كند چه جدى باشد و يا شوخى .\r\n41 - فضيل بن يسار گويد : امام باقر عليه السّلام فرمودند اولين كسى كه دروغ را تكذيب مىكند خداوند است و بعد دو فرشته‌اى كه ناظر بر اعمال او مىباشند و بعد هم خودش كه مىداند دروغ مىگويد .\r\n42 - مردى خدمت حضرت رسول صلى اللَّه عليه و آله آمد و گفت : يا رسول اللَّه به من خوئى تعليم كن تا همه نيكىهاى دنيا و آخرت را برايم بياورد ، رسول خدا فرمودند : دروغ نگو ، آن مرد گويد : گاهى برايم حالتى پيش مىآيد كه خداوند آن را نمىپسندد ، من آن حالت را ترك مىكردم از ترس اينكه مبادا كسى از من سؤال كند و من رسوا شوم و يا دروغ بگويم و بر خلاف سخن رسول خدا عمل كرده باشم .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n43 - عباس بن هلال گويد : امام رضا عليه السّلام در باره مردى دروغگو سخن مىگفتند و بعد اين آيه شريفه را تلاوت كردند  إِنَّما يَفْتَرِي الْكَذِبَ الَّذِينَ لا يُؤْمِنُونَ  ، كسانى نسبت‌هاى ناروا مىدهند و دروغ مىگويند كه ايمان ندارند .\r\n44 - رسول اكرم صلى اللَّه عليه و آله فرمودند : دروغگو بخاطر پستى و دنائت نفس خود دروغ مىگويد و ريشه استهزاء و ريشخند كردن مردم از اطمينان به سخنان دروغگويان مىباشد .\r\n45 - ابو محمد عسكرى عليه السّلام فرمودند : همه پليديها در اطاقى قرار دارند و كليد آن در دروغ است .\r\n46 - رسول اكرم صلى اللَّه عليه و آله فرمودند بالاتر از ربا دروغ مىباشد ، مردى به حضور آن بزرگوار عرض كرد : مؤمن زنا مىكند ، فرمود : گاهى امكان دارد ، پرسيد ، مؤمن دزدى مىكند ، فرمودند گاهى امكان آن هست ، پرسيد يا رسول اللَّه دروغ مىگويد فرمودند : خير خداوند فرموده دروغگويان مؤمن نيستند .\r\n47 - امام عليه السّلام فرمودند : از دروغ دورى كنيد كه دروغ آدميان را به گناه مىكشاند و گناه هم انسان را وارد دوزخ مىكند .\r\nانس گويد : رسول خدا صلى اللَّه عليه و آله فرمودند : مؤمن هر گاه بدون عذر دروغ بگويد هفتاد هزار فرشته او را لعنت مىكنند و از درونش بوئى خارج مىگردد كه تا عرش مىرسد و حاملان عرش او را لعنت مىنمايند ، خداوند براى آن گناه هفتاد زنا براى او مىنويسد كه پست‌ترين آنها زنا با مادرش مىباشد .\r\nامام صادق عليه السّلام فرمودند : دروغ زشت است جز در دو جا ، هنگام دفع شر ظالمان و اصلاح بين مردم .\r\nموسى عليه السّلام گفت : اى خدا كدام يك از بندگانت عملش نيك مىباشد ، فرمود :\r\nكسى كه زبانش دروغ نگويد و دلش به گناه آلوده نشود و مرتكب زنا نگردد .\r\nامام عسكرى عليه السّلام فرمودند همه پليديها و زشتيها در يك اطاق جمع شده‌اند و كليد آن اطاق دروغ مىباشد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\n115 داستانهاى دروغ\r\n1 - در محضر امام صادق عليه السّلام از داستان‌سرايان و قصه‌گويان و افسانه‌پردازان سخن به ميان آمد ، امام عليه السّلام فرمود : خداوند آنها را لعنت كند كه سخنان ناروائى بر عليه ما اشاعه مىدهند .\r\nاز امام صادق عليه السّلام سؤال شد آيا جايز است ما به سخنان قصه‌گويان گوش فرا دهيم ، فرمودند خير ، حق نداريد و بعد فرمودند هر كس گوش به ناطقى فرا دهد او را عبادت كرده است ، اگر ناطق از خداوند سخن بگويد خدا را پرستيده و اگر از شيطان سخن بگويد ، او را عبادت كرده است .\r\nاز امام صادق عليه السّلام پرسيدند تفسير آيه شريفه  وَ الشُّعَراءُ يَتَّبِعُهُمُ الْغاوُونَ  چيست فرمود : آن‌ها قصه‌گويان مىباشند .\r\nرسول اكرم صلى اللَّه عليه و آله فرمودند : هر كس از بدعت‌گذارى طرفدارى كند و او را احترام بگذارد . در خراب كردن پايه‌هاى اسلام همت گماشته است .\r\n2 - هشام بن سالم گويد : امام صادق از امير المؤمنين عليه السّلام روايت مىكند كه آن حضرت قصه‌گوئى را در مسجد ديدند و او را با تازيانه زدند و از مسجد بيرون كردند .\r\n\r\n116 در رياء و خودنمائى\r\n1 - ابو بصير گويد : امام صادق عليه السّلام به عباد بن كثير بصرى گفتند : اى بصرى از ريا دورى كن و بدان هر كس براى غير خداوند كار كند خدا او را به همان شخص وامىگذارد .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n2 - على بن عقبه از پدرش روايت مىكند كه گفت : از امام صادق عليه السّلام شنيدم مىفرمود : كار خود را براى خداوند انجام دهيد و مردم را در نظر نياوريد و بدانيد هر چه براى خدا باشد در نزد خداوند خواهد بود و هر چه براى مردم باشد به طرف خداوند نخواهد رفت .\r\n3 - يزيد بن خليفه گويد : امام صادق عليه السّلام فرمودند : هر ريائى شرك به حساب مىآيد هر كس براى مردم كار كند بايد پاداش آن را هم از مردم بگيرد و هر كس براى خداوند كار كند خداوند پاداش او را خواهد داد .\r\n4 - جراح مدائنى از امام صادق عليه السّلام روايت مىكند كه آن حضرت در تفسير آيه شريفه  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  ، هر كس مىخواهد به لقاء پروردگار برسد بايد كار نيك انجام دهد و در عبادت براى خداوند شريك نياورد ، فرمودند :\r\nمردى كار خوبى انجام مىدهد و رضاى خداوند را در نظر نمىگيرد و مقصودش اين است مردم او را آدم خوبى بدانند و دوست دارد مردم در باره او سخن بگويند و كارهاى او را تعريف و توصيف كنند و در محافل و مجالس ذكر او را بنمايند ، اين مرد در عبادت خود مشرك مىباشد .\r\nبعد از آن فرمودند : بنده‌اى كه كارهاى نيك انجام دهد و دوست نداشته باشد آن را فاش كند ، خداوند بعد از مدتى آن خير را براى مردم آشكار مىكند و هر بنده‌اى كه بخواهد شرى را پنهان نمايد خداوند پس از چند روز آن را فاش مىسازد .\r\n5 - محمد بن عرفه گويد : امام رضا عليه السّلام به من فرمودند : واى بر تو اى پسر عرفه كارها را بدون ريا انجام دهيد و آن را به رخ مردم نكشيد و بدانيد هر كس براى غير خداوند كار كند او را به همان شخص وامىگذارد و هر كس كارى بكند خدا او را به وى بر مىگرداند چه خير باشد و يا شر .\r\n6 - عمر بن يزيد گويد : من در نزد امام صادق عليه السّلام شام مىخوردم و آن جناب اين آيه را خواندند   بَلِ الْإِنْسانُ عَلى نَفْسِهِ بَصِيرَةٌ وَ لَوْ أَلْقى مَعاذِيرَهُ   يعنى انسان خود\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nآگاهى دارد و خويشتن را مىشناسد اگر چه براى كارهاى خود عذرهائى بتراشد .\r\nاى ابو حفص انسان چه مىكند هنگامى كه بر خدا وارد شود و كارهائى كه انجام داده براى او نباشد ، رسول خدا صلى اللَّه عليه و آله فرمودند : هر كس در نهان كارى انجام دهد خداوند آن كار را به او باز مىگرداند اگر خير باشد و يا شر .\r\n7 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nفرشته اعمال بنده‌اى را با خوشحالى بالا مىبرد ، هنگامى كه نيكىهايش را عرضه داشت خداوند مىفرمايد آن‌ها را در جهنم قرار دهيد آن اعمال براى من نبوده است .\r\n8 - امير المؤمنين عليه السّلام فرمودند : در رياكار سه نشانه وجود دارد ، هنگامى كه مردم را پيرامون خود مشاهده مىكند نشاط برايش پيدا مىشود ، هر گاه تنها بماند كسالت دارد و دوست مىدارد كه در همه كارها مردم او را ستايش نمايند .\r\n9 - على بن سالم گويد : از امام صادق عليه السّلام شنيدم فرمودند خداوند متعال مىفرمايد من بهترين شريك هستم براى كسانى كه بخواهند با من در كارها شركت داشته باشند ، ولى هر كس در كارها ديگرى را هم با من شريك نمايد آن را نخواهم پذيرفت مگر آنچه را كه فقط براى من باشد .\r\n10 - داود از امام صادق عليه السّلام روايت مىكند كه فرمودند : هر كس در نزد مردم ظاهر شود و كارى بكند كه خداوند آن را دوست مىدارد ، ولى در نهان كارهائى بكند كه خداوند آن را دوست نمىدارد ، آن مرد هنگامى كه در پيشگاه خداوند حاضر شود مورد غضب قرار خواهد گرفت .\r\n11 - ابو العباس از امام صادق عليه السّلام روايت مىكند كه آن جناب فرمودند شماها چكار مىكنيد در آن هنگام كه كار نيك آشكارا انجام مىدهيد و در نهان كار زشت مىكنيد ، آيا لازم نيست اين افراد به خود برگردند و بدانند اين كار خوب نمىباشد .\r\nخداوند متعال مىفرمايد : ان الانسان  عَلى نَفْسِهِ بَصِيرَةٌ  ، آدمى خود مىداند چه مىكند و او از همگان به حال خود آگاه‌تر مىباشد و بدانيد هر گاه باطن درست شد\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nو پاك گرديد ظاهر هم آراسته خواهد شد .\r\n12 - بشير از امام صادق عليه السّلام روايت مىكند كه فرمودند : هر كس كار نيك براى خداوند بكند و لو اندك باشد خداوند آن را آشكار مىكند و بيشتر به او مىدهد ولى هر كس كار زياد انجام دهد ولى مردم را در نظر بگيرد اگر چه خود را به مشقت بياندازد و شب‌ها را بيدار بماند خداوند كارهاى زياد او را اندك نشان مىدهد و در انظار مردم ناچيز جلوه مىدهد .\r\n13 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nبه زودى زمانى فرا خواهد رسيد كه نيت‌ها آلوده خواهند شد و ظاهرها زيبا جلوه خواهند كرد ، مردم به دنيا طمع مىكنند و براى رضاى خدا كارى انجام نمىدهند دين آنها از روى ريا خواهد بود ، ترسى نخواهند داشت آنها گرفتار عذاب مىشوند و مانند غريق دعا مىكنند ولى پاسخ نمىشنوند .\r\n14 - يكى از راويان از امام باقر عليه السّلام روايت مىكند كه فرمودند : باقى ماندن بر كارها سخت‌تر از خود عمل مىباشد راوى سؤال كرد ابقاء بر عمل چيست ، فرمودند : مردى انفاق مىكند و رضاى خدا را در نظر مىگيرد اين كار جزء اعمال نهانى به حساب مىآيد ، بعد آن را آشكار مىكند ، جزء كارهاى آشكار محسوب مىگردد ، بار ديگر آن را ذكر مىكند ريائى به حساب مىآيد .\r\n15 - ابن قداح از امام صادق عليه السّلام روايت مىكند كه امير المؤمنين عليه السّلام فرمودند : از خداوند بترسيد نه آن ترسى كه از روى عذاب و مجازات باشد ، براى خداوند كار كنيد ولى توجه كنيد كه براى ريا و تظاهر نباشد و بدانيد هر كس براى غير خدا كار كند خداوند او را به همان شخص واگذار مىكند .\r\n16 - زراره از امام باقر عليه السّلام روايت مىكند كه از آن حضرت سؤال كردم كه مردى كار نيكى مىكند و شخص ديگرى او را در حال عمل نيك مىنگرد و او خوشحال مىشود ، امام عليه السّلام فرمودند مانعى ندارد ، همه افراد دوست دارند كه كارهاى نيك آنها در ميان مردم آشكار گردد ، ولى اگر آنها براى خوشنامى خود و تظاهر به حسن عمل كارى انجام دهند ريائى خواهد بود .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n17 - ابن زياد از امام صادق و او از پدرش عليهما السّلام روايت مىكند كه از رسول خدا صلى اللَّه عليه و آله سؤال شد فردا چه چيز انسان را نجات مىدهد ، فرمود : نجات در اين است كه با خداوند خدعه نكنيد و فريب كارى ننمائيد ، هر كس با خداوند خدعه كند خدا هم با او خدعه مىكند و ايمان را از او مىگيرد ، او با خودش مكر مىكند اگر بداند و با درك نمايد .\r\nاز رسول گرامى سؤال شد خداوند چگونه با او خدعه مىكند ، فرمودند : او به اوامر خداوند عمل مىكند ولى كارها را براى تظاهر انجام مىدهد و رضايت خدا را در نظر نمىگيرد ، اكنون از خداوند بترسيد و از ريا و تظاهر خوددارى كنيد كه آن شرك به خداوند مىباشد .\r\nرياكار روز قيامت با چهار نام خوانده مىشود او را با چهار نام صدا مىكنند ، مىگويند : اى كافر اى فاجر ، اى مكار و اى زيانكار ، كارهايت باطل شد ، ديگر اجر و مزد و پاداش ندارى امروز بهره و نصيبى نخواهى داشت و اينك از آن كسى كه برايش كار مىكردى پاداش بخواه .\r\n18 - ابن زياد از امام صادق و او از پدرش عليهما السّلام روايت مىكند كه رسول خدا صلى اللَّه عليه و آله فرمودند : هنگامى كه در وقت نماز گزاردن يكى نزد شما آمد و گفت : شما رياكارى مىكنيد ، بايد نماز خود را طولانى كند اما تا هنگامى كه وقت واجب فوت نگردد .\r\nاما اگر در كار ديگرى از امور آخرت مشغول مىباشد هر چه مىخواهد آن را ادامه دهد ، اما اگر به يكى از كارهاى دنيائى مشغول است بايد به سرعت از آن خارج گردد ، هر گاه شما را به عروسىها دعوت كردند شتاب نداشته باشيد زيرا آن مجالس شما را به ياد دنيا مىاندازند و هر گاه به تشييع جنازه دعوت شديد شتاب كنيد كه آن آخرت را به ياد شما مىآورد .\r\n19 - على بن جعفر از برادرش موسى و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : مردانى را به طرف جهنم مىبرند ، خداوند به مالك دوزخ مىفرمايد : به آتش امر كن تا پاى آنها را نسوزاند ، زيرا آنها به طرف مساجد مىرفتند .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nبه آتش بگو چهره آنها را هم نسوزاند زيرا آنها وضوى كامل مىگرفتند و دست آنها را هم نسوزاند ، زيرا آنان دست خود را براى دعا بالا مىبردند و زبان آنها را هم نسوزاند زيرا آنان زياد قرآن مىخواندند ، در اين هنگام خازن آتش مىگويد پس اى اشقياء چرا شما را اينجا آوردند مىگويند : ما كارمان ريائى و تظاهر بود و به ما گفتند براى كسانى كه كار مىكرديد از آن‌ها پاداش بخواهيد .\r\n20 - حماد از امام صادق عليه السّلام روايت مىكند كه فرمود : لقمان به فرزندش گفت : رياكار سه نشانه دارد ، هنگامى كه تنها باشد تنبل است و هنگامى كه مردم را بنگرد نشاط پيدا مىكند و هر كارى كه مورد پسند مردم باشد انجام مىدهد .\r\n21 - يزيد بن خليفه گويد : امام صادق عليه السّلام فرمودند : شما مىخواهيد در بالاى كوهى زندگى كنيد تا مرگ شما برسد ، مىخواهيد كارهاى ريائى انجام دهيد ، هر كس براى مردم كار كند پاداش آن را بايد از مردم بخواهد و هر كس براى خداوند كار كند از او پاداش خواهد گرفت و بدانيد هر كار ريائى شرك به حساب مىآيد .\r\n22 - ابو بصير گويد : امام صادق عليه السّلام در تفسير آيه شريفه  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  فرمودند : مقصود از اين شرك ، شرك ريائى مىباشد .\r\n23 - ابو جارود از امام عليه السّلام روايت كرده كه فرمود : از رسول خدا صلى اللَّه عليه و آله سؤال شد تفسير آيه شريفه  فَمَنْ كانَ يَرْجُوا لِقاءَ رَبِّهِ  چيست فرمودند : هر كس از روى ريا نماز بگذارد مشرك به حساب مىآيد و هر كس زكات مالش را براى ريا بدهد مشرك است .\r\nكسى كه براى مردم روزه مىگيرد و تظاهر مىكند مشرك مىباشد ، هر كس براى اينكه نامش را مشهور كند و خوشنام گردد به حج برود مشرك محسوب مىگردد و بطور كلى هر كس اوامر خداوند را از روى ريا و تظاهر انجام دهد مشرك است و خداوند اعمال او را قبول نمىكند .\r\n24 - از امير المؤمنين عليه السّلام سؤال شد كدام يك از كارها آدمى را نجات\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nمىدهد ، فرمودند : هر چه مىجويد نزد خداوند برود و از او بخواهد .\r\n25 - مفضل از امام صادق عليه السّلام روايت مىكند كه فرمودند مشهور شدن به عبادت از موارد ريا مىباشد .\r\n26 - زراره و حمران از امام باقر عليه السّلام روايت مىكنند فرمود : اگر بنده‌اى كارى انجام دهد و در آن عمل رضايت خداوند را در نظر بگيرد و طالب آخرت باشد ، ولى در آن ميان ديگرى را هم دخالت دهد مشرك خواهد بود .\r\nامام صادق عليه السّلام فرمودند : هر كس براى مردم كار كند پاداش خود را بايد از مردم بگيرد و هر ريائى شرك به حساب مىآيد و نيز فرمودند : خداوند مىفرمايد :\r\nهر كس براى من و ديگرى كار كند براى او كار كرده است .\r\n27 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nزمانى براى امت من خواهد رسيد كه نيت‌هاى آنان پليد خواهد شد ، آنها ظواهر خودشان را نيكو جلوه مىدهند تا به مال و منال دنيا برسند .\r\nآن جماعت طماع و دنياپرست به طرف خداوند توجه نمىكنند و از او چيزى نمىخواهند ، آنها هر كارى كه مىكنند از روى ريا مىباشد و هرگز ترس از خدا ندارند ، خداوند آنها را گرفتار مصيبت مىكند و آنها مانند غريق هر چه دعا مىكنند مستجاب نمىگردد .\r\n28 - ابن زياد از امام صادق عليه السّلام روايت مىكند كه پدرش فرمودند : خداوند متعال يكى از كتابهاى خود را براى يكى از پيامبرانش فرستاد ، در آن كتاب آمده بود : گروهى از بندگان من دنيا را به وسيله دين بدست مىآورند و از اين طريق كاسه‌ليسى مىكنند .\r\nآنها لباس ميش‌ها را در بر مىنمايند ولى دل آنان مانند دل گرگ‌ها مىباشد ، تلخى آنها بسيار كشنده و ناگوار است ، زبانشان از عسل شيرين‌تر ولى باطنشان از مردار هم بدبوتر است آنها مرا مىخواهند فريب دهند و يا مرا گول و نيرنگ بزنند و يا به من جرأت پيدا كرده‌اند .\r\nبه عزت و جلال خودم سوگند آنها را به فتنه‌هائى گرفتار خواهم كرد كه مهار\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nآنها را بگيرد و در اطراف زمين حركت دهد ، به اندازه‌اى كه حكيمان هم در آن باره متحير گردند و صاحب‌نظران سرگردان شوند و از آن سر در نياورند .\r\nفتنه‌اى كه حكمت حكيمان و دانش دانشمندان در آن بمانند و حقيقت آن را در نيابند من آنها را از هم پراكنده مىسازم و گروهى را بر گروهى ديگر مسلط خواهم ساخت تا يك ديگر را آزار دهند من از دشمنان خود به وسيله دشمنى ديگر انتقام خواهم گرفت و باكى ندارم تا همه را عذاب نمايم و آنها را مورد تعقيب قرار دهم .\r\n29 - امام حسن عسكرى عليه السّلام فرمودند : شرك در ميان مردم از حركت مورچه روى فرش سياه در شب سياه هم مخفىتر است .\r\n30 - هشام بن سالم از امام صادق عليه السّلام روايت مىكند كه خداوند عالم فرمودند : من بهترين شريك مىباشم ، هر كس براى من كار كند و ديگرى را هم با من در نظر بگيرد ، مثل اين است كه براى ديگرى كار كرده باشد .\r\n31 - يكى از اصحاب ما از امام باقر عليه السّلام روايت مىكند كه فرمودند : بين حق و باطل فقط بىعقلى وجود دارد ، پرسيدند يا ابن رسول اللَّه اين چگونه مىشود ، فرمودند : بنده‌اى كارى انجام مىدهد و خداوند هم از او راضى مىباشد ولى او غير از خدا را در نظر مىگيرد ، اگر او در اين كار فقط خداوند را در نظر مىگرفت به سرعت به مقصود خود مىرسيد .\r\n32 - ابن قداح از امام صادق عليه السّلام از پدرش روايت مىكند كه على عليه السّلام فرمودند : از خداوند بترسيد ولى نه از اين جهت كه او شما را به خاطر گناه تعذير مىكند و براى خداوند كار كنيد ولى بدون ريا و يا تظاهر ، و بدانيد هر كس براى غير خداوند كار كند ، خدا او را به همان شخص واگذار مىكند .\r\n33 - يكى از راويان روايت مىكند كه امام صادق عليه السّلام فرمودند : هر كس براى خداوند كار كند اگر چه كم باشد خداوند آن كار را آشكار مىكند و بيشتر از آنچه در نظر گرفته به او مىدهد ، ولى هر كس كار زياد بكند ، ولى براى مردم عمل نمايد جز خستگى و بىخوابى سودى نخواهد برد ، خداوند اين گونه اعمال را در نظر مردم\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nكم جلوه مىدهد .\r\n34 - عالم عليه السّلام فرمودند : خداوند متعال مىفرمايند : من بهترين شريك مىباشم هر كس با من در كارهاى خود شريكى قائل گردد از وى قبول نخواهم كرد ، مگر اينكه آن از روى اخلاص باشد .\r\nروايت شده از امام عليه السّلام كه فرمودند : من بهترين شريك مىباشم و هر كس در كارش براى من شريكى بياورد او را رها خواهم كرد .\r\nامام عليه السّلام در تفسير آيه شريفه  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  فرمودند : هر كس كار نيكى انجام دهد و قصدش خدا نباشد و فقط براى خوش آمدن مردم آن كار را بكند اين عمل شرك در عبادت به حساب مىآيد و داخل در اعمال ريائى مىباشد و خداوند اين عمل را شرك ناميده است .\r\nروايت شده كه هر كس براى خداوند كار كند پاداش او هم با خداوند است و هر كس براى مردم كار كند بايد اجر خود را هم از مردم بگيرد و هر ريائى شرك به حساب مىآيد .\r\nروايت شده هر بنده‌اى كه در نهان كار نيكى انجام دهد ، خداوند بعد از مدتى آن كار را آشكار مىكند و هر بنده‌اى كه كار بدى انجام دهد و آن را مخفى بدارد خداوند آن را هم فاش مىسازد .\r\n35 - امام صادق عليه السّلام فرمودند : كارهايت را با ريا و تظاهر باطل نكن ، زيرا كسى نمىتواند تو را زنده كند و يا بميراند و يا تو را بىنياز سازد ، ريا درختى است كه ميوه‌اش شرك خفى مىباشد و ريشه آن نفاق بشمار مىرود .\r\nبه رياكار در هنگام ميزان اعمال گفته مىشود اينك پاداش خود را از كسى كه براى او كار كردى و او را با خداوند شريك كردى بگير ، اكنون توجه كن بايد از كه فرياد خواهى كنى و به كه اميدوار هستى و از كه مىترسى ، آن‌ها را براى خود حاضر كن تا تو را كمك كنند .\r\nبدان كه تو توانائى ندارى اسرار خود را از خداوند مخفى بدارى و هر چه انجام\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nداده‌اى او مىداند ، اينك گرفتار مكرى شده‌اى كه خداوند در قرآن مىفرمايد :\r\n يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ وَ ما يَشْعُرُونَ  .\r\nبيشترين موارد ريا در نگاه كردن و سخن گفتن ، خوردن ، راه رفتن ، مجالست ، لباس پوشيدن ، خنديدن ، نماز ، حج ، جهاد ، قرائت قرآن و ساير عبادات آشكارا مىباشد و در اينجاها انسان گرفتار رياء و تظاهر و شرك مىشود .\r\nاما كسى كه باطنش را براى خداوند خالص كند و دلش خاشع گردد و خود را مقصر و ذليل بداند و كوشش كند و همواره شكرگزار باشد ، اين چنين اشخاصى اميد خلاصى دارند و ممكن است از رياء و نفاق دور بمانند .\r\n36 - از على عليه السّلام سؤال شد : بدبختى بزرگ چيست ، فرمودند : كسى كه دنيا را براى رسيدن به دنيا ترك مىكند ، اين دنيا را از دست مىدهد و در آخرت هم سودى نمىبرد و زيان مىنمايد ، مردى كه عبادت مىكند و خود را به مشقت مىاندازد و روزه مىگيرد ولى همه را ريائى انجام مىدهد .\r\nاين شخص با اين كارها از همه لذات و خوشيهاى دنيا محروم مىگردد و فقط سختىها و ناراحتيها براى او باقى مىماند ، اگر او از روى خلوص آن كارها را كرده بود ، از خداوند پاداش مىگرفت او خيال مىكند هنگامى كه وارد آخرت شود ميزان اعمالش سنگين مىشود ولى او در آن جا چيزى مشاهده نمىكند زيرا اعمال او براى خداوند نبوده است .\r\n37 - عبيد گويد : به امام صادق عليه السّلام عرض كردم : مردى نماز مىگذارد و نمازش را نيكو ادا مىكند و دوست مىدارد مردم را به طرف خود متوجه سازد ، فرمودند اين عمل ريا به حساب نمىآيد .\r\n38 - علاء بن فضيل گويد : امام صادق عليه السّلام فرمودند معنى آيه شريفه  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  آن است كه هر كس نماز بگذارد و يا روزه بگيرد و يا برده‌اى آزاد كند و يا حجى بجاى آورد و مقصودش آن باشد كه مردم از وى خوششان بيايد مشرك به حساب مىآيد ولى قابل گذشت مىباشد .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n39 - جراح از امام صادق عليه السّلام روايت مىكند كه در تفسير آيه شريفه  فَمَنْ كانَ يَرْجُوا لِقاءَ رَبِّهِ  . . .  أَحَداً  فرمودند : كسى كه كار نيكى مىكند و رضايت خداوند را در نظر نمىگيرد و مىخواهد به اين وسيله آبروئى در ميان مردم پيدا كند اين مرد در عبادت خدا مشرك مىشود .\r\n40 - على بن سالم از امام صادق عليه السّلام روايت مىكند كه خداوند فرمود : من بهترين شريك مىباشم ، هر كس در كارهاى خود براى من شريكى قرار دهد آن را نخواهم پذيرفت من آن اعمالى را خواهم پذيرفت كه خالص باشد .\r\n41 - زراره و حمران از امام باقر و صادق عليهما السّلام روايت مىكنند كه فرمودند : اگر بنده‌اى عملى انجام دهد و مقصودش خدا و آخرت باشد ولى بعد از آن بخواهد مردم هم از آن خوششان بيايد اين شخص مشرك به حساب مىآيد .\r\n42 - ابو بصير گويد : از امام صادق عليه السّلام شنيدم فرمودند : بنده‌اى را روز قيامت مىآورند ، كه نماز گزارده است ، گويد : بار خدايا من براى رضاى تو نماز گزارده‌ام ، به او مىگويند خير تو براى اينكه گفته شود خوب نماز گزارده‌اى نماز مىخواندى در اين هنگام امر مىشود او را به طرف دوزخ هدايت كنيد .\r\nبعد از اين بنده‌اى ديگر را حاضر مىكنند كه قرآن ياد گرفته است او مىگويد :\r\nبار خدايا من براى رضاى تو قرآن را فرا گرفتم ، گفته مىشود آرى تو قرآن ياد گرفتى بگويند او خوش صدا مىباشد ، در اين جا فرمان مىرسد او را هم به طرف دوزخ ببريد .\r\nبار ديگر بنده‌اى ديگر مىآورند كه جهاد كرده است ، او مىگويد : بار خدايا من براى رضاى تو به جهاد رفته‌ام به او مىگويند : خير تو به جهاد رفتى تا بگويند فلان كس شجاع مىباشد در اين جا امر مىآيد او را هم به طرف دوزخ هدايت كنيد .\r\nسپس بنده‌اى ديگر را حاضر مىكنند كه مال خود را در راه خداوند متعال انفاق كرده است ، او مىگويد : بار خدايا من اموال خود را در راه تو انفاق كردم ، به او هم مىگويند خير تو در انفاق خود نظر داشتى كه مردم بگويند او چه اندازه سخاوت دارد ، فرمان مىآيد او را هم وارد آتش كنيد .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n43 - يزيد بن خليفه گويد : از امام صادق عليه السّلام شنيدم فرمودند : هر كس براى خداوند كار كند پاداش او با خداوند خواهد بود و هر كس براى مردم عمل نمايد پاداش خود را بايد از مردم بگيرد و هر ريائى شرك است .\r\n44 - سعد اسكاف از امام باقر عليه السّلام روايت مىكند كه گفت : در بنى اسرائيل عابدى بود كه داود عليه السّلام از او خوشش مىآمد ، خداوند به داود وحى كردند تو از كارهاى او در شگفت مباش او ريائى كار مىكند .\r\nگويند آن عابد درگذشت نزد داود عليه السّلام آمدند و گفتند فلان كس درگذشت ، فرمود : برويد او را دفن كنيد بنى اسرائيل از اين عمل داود ناراحت شدند كه چرا او در جنازه عابد شركت نكرده است .\r\nهنگامى كه عابد را غسل دادند پنجاه نفر برخاستند و شهادت دادند كه از آن جز خير مشاهده نكرده‌اند ، بعد از اينكه بر جنازه او نماز گزاردند پنجاه نفر ديگر هم شهادت دادند كه جز خير از وى مشاهده نكرده‌اند .\r\nدر اين هنگام خداوند براى داود وحى فرستاد كه چرا در جنازه او حاضر نشدى ، گفت : بار خدايا تو مرا از او آگاه ساختى ، خداوند فرمود : آرى چنين بود ولى چون گروهى از علماء و راهبان به خوبى او گواهى دادند من هم او را رحمت كردم با اينكه مىدانستم او چه نظرى داشت .\r\n45 - موسى بن جعفر عليه السّلام از پدرانش روايت مىكند كه على عليه السّلام فرمود : ما از رسول خدا صلى اللَّه عليه و آله سؤال كرديم و گفتيم : يا رسول اللَّه مردى از ما روزه مىگيرد و نماز مىگذارد ولى شيطان در او القاء مىكند و مىگويد شما رياكار هستيد .\r\nرسول خدا صلى اللَّه عليه و آله فرمودند : هنگامى كه شيطان اين گونه به شما القاء كرد ، شما هم در اينجا بگوئيد خداوندا به شما پناه مىبرم از اينكه با علم و اراده براى تو شريكى بياورم و اگر از روى جهالت كارى كرده‌ام استغفار مىنمايم .\r\n46 - امير المؤمنين عليه السّلام فرمودند : بدون ريا عمل كنيد و تظاهرى نداشته باشيد و بدانيد هر كس براى غير خدا كار كند خداوند كارش را به او واگذار مىكند .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n47 - رسول خدا صلى اللَّه عليه و آله فرمودند : آنچه بيشتر از شما مىترسم شرك كوچك است گفتند يا رسول اللَّه شرك كوچك كدام است فرمودند : آن ريا مىباشد ، روز قيامت كه خداوند بندگان را پاداش مىدهد مىگويد : برويد از كسانى كه براى آنها كار مىكرديد پاداش خود را طلب كنيد و ببينيد آيا آن‌ها مىتوانند پاداش شما را بدهند .\r\nرسول اكرم صلى اللَّه عليه و آله فرمودند : از چاه رسوائى به خداوند پناه ببريد ، گفته شد : يا رسول اللَّه چاه رسوائى كدام است ، فرمودند : نام يك دره‌اى در جهنم است كه رياكاران در آنجا خواهند بود .\r\nرسول اكرم صلى اللَّه عليه و آله فرمودند : روز قيامت به رياكار مىگويند ، اى بدكار ، اى مكار ، اى فريب‌كار ، هر چه كار كردى از دست رفت و مزدت پايمال شد ، اينك برويد و مزد خود را از همان كسى كه براى او كار مىكرديد بگيريد .\r\nجراح مدائنى از امام صادق عليه السّلام روايت مىكند كه آن حضرت در تفسير آيه شريفه  فَمَنْ كانَ يَرْجُوا لِقاءَ رَبِّهِ  فرمودند آنها كسانى هستند كه از روى ريا و تظاهر كار مىكنند و مشرك بشمار مىروند .\r\nرسول خدا صلى اللَّه عليه و آله فرمودند : فرشته‌اى با خوشحالى نامه عمل يك بنده كه همه‌اش نيك مىباشد به طرف بالا مىبرد ، ولى خداوند مىفرمايد اين نامه را در دوزخ بگذاريد او براى من كار نكرده است .\r\nعلى عليه السّلام فرمودند : رياكار سه نشانه دارد خوشحال مىشود هنگامى كه مردم را بنگرد كسالت پيدا مىكند هنگامى كه تنها باشد و دوست مىدارد مردم از او تعريف كنند .\r\n48 - رسول خدا صلى اللَّه عليه و آله فرمودند : خداوند متعال مىفرمايد : من بهترين شريك هستم ، هر كس براى من در كارها شريكى قائل شود آن عمل براى من نخواهد بود ، زيرا من فقط اعمال خالص را قبول مىكنم .\r\nدر حديث ديگرى آمده كه من بىنيازترين شريكان مىباشم ، هر كس كارى انجام دهد و ديگرى را در نظر بگيرد من از او بيزار مىباشم و آن كار براى من\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nنيست .\r\nرسول اكرم صلى اللَّه عليه و آله فرمودند : هر حقى حقيقتى دارد و هيچ كس به حقيقت اخلاص نمىرسد مگر اينكه دوست نداشته باشد مردم او را بستايند و كارها را براى خدا انجام دهد .\r\nرسول اكرم صلى اللَّه عليه و آله فرمودند : اى ابو ذر مردى به حد فقاهت نخواهد رسيد تا آنگاه كه مردم را مانند شتران تصور كند ، او بايد به آنها توجه نكند و آنها نتوانند در او اثر بگذارند همان گونه كه يك شتر نمىتواند در او اثر بگذارد و بعد متوجه خود شود و خود را از همگان حقير بداند و براى خودش شخصيت قائل نگردد .\r\nرسول خدا صلى اللَّه عليه و آله فرمودند : خداوند عملى را كه اندكى در آن ريا باشد مورد قبول قرار نمىدهد .\r\nاز رسول اكرم صلى اللَّه عليه و آله سؤال شد نجات در چيست ، فرمودند : بنده‌اى در عبادات و طاعات خداوند ديگرى را در نظر نداشته باشد .\r\nرسول اكرم صلى اللَّه عليه و آله فرمودند : چيزى كه بيشتر از شما مىترسم شرك اصغر مىباشد گفتند : يا رسول اللَّه شرك اصغر كدام است فرمودند : رياء خداوند متعال مىفرمايد هنگامى كه بندگان را پاداش عمل مىدهند به آنها مىگويند برويد از كسانى كه براى آنها كار مىكرديد پاداش خود را بگيريد ، آيا جزاء و ثوابى در آن جا مشاهده مىكنيد .\r\nرسول اكرم صلى اللَّه عليه و آله فرمود : هر كس در برابر نيكيهاى خداوند از نيكيهاى مردم صرف نظر كند پروردگار او را به مردم محتاج نخواهد كرد .\r\nروايت شده مردى در بنى اسرائيل گفت : من خداوند را چنان عبادت كنم كه همواره نام من باقى بماند ، او مدتى به جديت مشغول عبادت شد ، او از هر اجتماعى كه مىگذشت مردم به او مىگفتند اين شخص ظاهرساز و رياكار مىباشد .\r\nاو يكى از روزها متوجه خود شد و گفت : تو خود را خسته كردى و عمرت را ضايع ساختى ، اينك بايد كارى كنى كه بعد از اين براى خداوند عمل نمائى ، نيت او تغيير كرد و عملش خالص شد و براى خدا كار كرد ، او بعد از اين به هر گروهى\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nاز مردم كه عبور مىكرد مىگفتند : او متقى و پرهيزگار مىباشد .\r\nرسول خدا صلى اللَّه عليه و آله فرمودند : هر كس آخرت خود را اصلاح كند ، خداوند دنياى او را اصلاح مىكند و هر كس بين خود و خدا را اصلاح نمايد خداوند بين او و مردم را اصلاح مىكند .\r\n49 - رسول اكرم صلى اللَّه عليه و آله فرمودند : بهشت سخن گفت و اظهار داشت من حرام مىباشم بر كسى كه بخل ورزد و رياكار باشد .\r\nرسول خدا صلى اللَّه عليه و آله فرمودند : آتش و اهل آن از رياكاران فرياد و شيون مىكنند ، گفته شد : يا رسول اللَّه آنها چگونه شيون مىنمايند فرمودند : از آتش سوزانى كه آنها در آن مورد عذاب قرار مىگيرند .\r\nرسول اكرم صلى اللَّه عليه و آله فرمودند : نخستين كسانى كه روز قيامت احضار مىشوند ، مردى كه قرآن را جمع كرده ، شخصى كه در راه خدا كشته شده و مردى كه مال فراوان دارد ، خداوند متعال به او مىگويد مگر آنچه را كه براى رسول فرستادم به تو تعليم نكردم ، گويد چرا تعليم فرمودى .\r\nخداوند متعال مىفرمايد پس چرا آنچه تعليم گرفتى مورد عمل قرار ندادى ، او مىگويد : بار خدايا من در شب و روز قرآن را مطالعه و تلاوت كردم ، خداوند و فرشتگان مىگويند دروغ مىگوئى ، مقصود شما آن بود كه بگويند فلان شخص خوب قرآن مىخواند و همين را هم مىگفتند .\r\nبعد از آن مرد ثروتمند را مىآورند خداوند از او سؤال مىكند مگر زندگى تو را توسعه ندادم و تو را از ديگران بىنياز نكردم او مىگويد : آرى اى خداى من مطلب چنين است ، خداوند سؤال مىكند پس چرا به آنچه دادم عمل نكردى .\r\nمىگويد : چرا من صله رحم بجاى آوردم و در راه خداوند دادم ، خداوند مىگويد دروغ گفتى و فرشتگان هم مىگويند دروغ مىگويد ، خداوند مىفرمايد تو اين كارها را مىكردى تا بگويند فلان كس بخشنده است و اين سخن را هم گفتند .\r\nبعد از آن مردى كه در راه خداوند كشته شده است حاضر مىشود به او مىگويند شما چه كرديد ، او مىگويد : بار خدايا تو فرمان جهاد دادى و من هم\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nجنگ كردم تا در راه تو كشته شدم ، خداوند مىگويد : دروغ مىگوئى و فرشتگان هم او را تكذيب مىكنند ، خدا و فرشتگان مىگويند تو مىخواستى مردم بگويند فلان كس شجاع است و همين را هم مىگفتند ، بعد از اين رسول خدا فرمودند : آنها گروهى هستند كه آتش جهنم به واسطه آنها گداخته مىشود .\r\n\r\n117 خوشحالى از اعمال خود\r\n1 - يك نفر خراسانى از امام صادق عليه السّلام روايت مىكند كه فرمود : خداوند مىداند كه گناه براى مؤمن بهتر است از عجب و خودپسندى و اگر اين نبود هيچ مؤمنى گرفتار گناه نمىشد .\r\n2 - اسحاق بن عمار گويد : امام صادق عليه السّلام فرمودند : عالمى نزد عابدى آمدند و به او گفتند : نمازت چگونه است ، گفت كسى مانند من از عبادت او سؤال مىشود ، من ساليان درازى مىباشد كه خداوند را عبادت مىكنم و مىدانم چگونه نماز بگذارم .\r\nعالم از او سؤال كرد گريه‌ات چگونه است ، گفت : من گريه مىكنم تا آنجائى كه اشك‌هاى من جارى مىگردد ، عالم به او گفت : اگر خنده كنى و از خداوند بترسى بهتر است از اينكه گريه كنى و خود را راضى و خوشحال بدانى و عمل از خود راضى هرگز بالا نمىرود .\r\n3 - على بن سويد از امام ابو الحسن عليه السّلام روايت مىكند كه از آن جناب سؤال كردم عجب چيست فرمودند : عجب درجاتى دارد ، يكى از آنها اين است كه انسان كارهاى زشت خود را زيبا بداند و از آن خوشش بيايد و گمان كند كه كارهاى خوبى انجام مىدهد ، دوم اينكه بنده‌اى ايمان بياورد و به خداوند منت گذارد كه ايمان آورده است .\r\n5 - عبد الرحمن بن حجاج از امام صادق عليه السّلام روايت مىكند كه فرمودند :\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nمردى گناه مىكند و پشيمان مىشود و بعد كار نيك انجام مىدهد و خوشحال مىگردد و از آن حالت اول در مىآيد اگر آن حال اول كه خوف است در او باشد بهتر است كه از آن كار نيك بكند و براى او عجب حاصل گردد .\r\n6 - يكى از اصحاب از امام عليه السّلام روايت مىكند كه دو مرد وارد مسجدى شدند يكى از آنها عابد بود و ديگرى فاسق و بعد از آن كه از مسجد بيرون شدند عابد فاسق شد و فاسق از زمره صديقان در آمد و جزء نيكوكاران گرديد .\r\nعلت آن بود كه عابد در مسجد عبادت كرد و عجب و خودخواهى براى او حاصل شد و با اين فكر و انديشه از مسجد بيرون گرديد ولى فاسق در مسجد از اعمال خود نادم گرديد و استغفار كرد و از گناهان خود بازگشت .\r\n7 - عبد الرحمن بن حجاج گويد : به امام صادق عليه السّلام عرض كردم مردى كارى مىكند و در عين حال ترسان مىباشد ، ولى بعد از آن كارى ديگر انجام مىدهد و در نتيجه عجب و خودخواهى برايش پيش مىآيد كدام يك از اين دو عمل خوب است ، امام عليه السّلام فرمودند : حالت اول كه در او خوف و ترس وجود دارد ، بهتر است از حالتى كه براى او عجب و خوشحالى و مسرت دست مىدهد .\r\n8 - يكى از راويان از امام صادق عليه السّلام روايت مىكند كه فرمودند : رسول خدا صلى اللَّه عليه و آله فرمود : هنگامى كه موسى بن عمران عليه السّلام نشسته بود ناگهان شيطان رسيد و در حالى كه لباسى رنگارنگ در بر كرده بود كنار موسى عليه السّلام قرار گرفت .\r\nشيطان لباس خود را در آورد و در كنار موسى نشست و بر او سلام نمود ، موسى گفت : شما كه هستيد گفت : من ابليس هستم گفت تو ابليس هستى خداوند خانه‌ات را خراب كند ، شيطان اظهار داشت آمده‌ام به شما سلام كنم چون در نزد خداوند مقام دارى .\r\nموسى عليه السّلام به او گفت : اين كلاه چيست بر سر نهاده‌اى گفت به اين وسيله دل فرزندان آدم را به طرف خود جلب مىكنم ، موسى گفت : به من بگو آن كدام گناه است كه اگر فرزند آدم مرتكب شد بر او مسلط مىكردى ، گفت : هر گاه خودبين شود و گناهانش را كوچك بشمارد .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nرسول اكرم صلى اللَّه عليه و آله فرمودند : خداوند متعال به داود فرمودند : اى داود گناهكاران را مژده بده و صديقان را بترسان گفت : چگونه اين كار را انجام دهم ، فرمود : اى داود به گناهكاران مژده بده كه من گناهان آنها را عفو مىكنم و توبه را مىپذيرم و به صديقان هم بگو كه خودبين نباشند و به اعمال خود مغرور نگردند و بدانند بندگان در هنگام حساب هلاك مىگردند .\r\n9 - امام صادق عليه السّلام فرمودند : اكنون كه بناست آدمى از صراط عبور كند پس چرا عجب داشته باشد و يا خود را از ديگران بالاتر بداند .\r\n10 - در منهيات رسول خدا صلى اللَّه عليه و آله وارد شده كه فرمود : كارهاى بد را كوچك نشماريد اگر چه كوچك باشد و كار نيك را زياد نپنداريد اگر چه در نظر شما زياد جلوه كند ، گناه بزرگ با استغفار و گناه كوچك با عدم اصرار ضررى نخواهد داشت .\r\n11 - امام صادق عليه السّلام از على عليه السّلام روايت كرده‌اند كه فرمودند : هر كس خودبين و خودپسند شد هلاك خواهد گرديد .\r\n12 - سعد بن طريف از امام صادق عليه السّلام روايت مىكند كه فرمود : سه چيز آدمى را هلاك مىكند ، بخلى كه اختيار آدم را بگيرد ، هواى نفس كه آدمى را به هر طرف بكشاند و از خود راضى بودن .\r\n13 - سعد اسكاف از امام باقر عليه السّلام روايت مىكند كه فرمودند : سه چيز كمرهاى آدم را مىشكند ، كسى كه كارهاى خود را زياد بداند و گناهانش را فراموش كند و خودبين باشد .\r\n14 - عبد الرحمن بن حجاج گويد : امام صادق عليه السّلام فرمود : شيطان به لشكريانش گفته : هر گاه در فرزند آدم سه خصلت پيدا نشد من از اعمال او باكى ندارم و مىدانم كه مورد قبول قرار نخواهد گرفت ، هر گاه اعمالش را زياد بداند و گناهانش را فراموش كند و عجب در او پديد آيد .\r\n15 - امام صادق عليه السّلام روايت مىكند كه امير المؤمنين عليه السّلام در وصيت خود به فرزندش محمد حنفيه فرمودند : از عجب و خودخواهى دورى كن و بدخو مباش و\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nدر كارها صبور باش و اگر به اين خصلت‌ها گرفتار شدى رفيقى نمىتوانى بدست آورى و همه از تو فرار خواهند كرد .\r\n16 - ابن نباته گويد : على عليه السّلام فرمودند : عجب آدم را به هلاكت مىرساند ، ولى صبر آدمى را ثابت نگه مىدارد .\r\n17 - على عليه السّلام در وصيت خود به امام حسن عليه السّلام فرمودند : تنهائى و وحشتى بالاتر از عجب و خودپسندى نمىباشد .\r\n18 - امام صادق عليه السّلام فرمودند : جهلى بالاتر از عجب نمىباشد .\r\n19 - على بن اسباط از امام صادق عليه السّلام روايت مىكند كه فرمودند : خداوند مىداند كه گناه براى مؤمن بهتر از عجب مىباشد و لذا او را گرفتار گناه كرده است .\r\n20 - على بن ميسره گويد : امام صادق عليه السّلام فرمودند از منت نهادن دورى كنيد ، گفتم : قربانت گردم منت نهادن چگونه مىباشد فرمودند : يكى از شما راه مىرود و بعد به پشت مىافتد و پاهايش را بلند مىكند و بعد مىگويد : بار خدايا من براى تو اين كار را مىكنم .\r\n21 - يكى از اصحاب گويد : امام صادق عليه السّلام فرمودند : هر كس براى كسى فضل و دانشى نشناسد خودخواه شمرده مىشود .\r\n22 - ابو الحسن سوم عليه السّلام فرمودند : هر كس از خود راضى باشد ناراضى زياد خواهد داشت .\r\n23 - على عليه السّلام فرمودند : گناهى كه تو را ناراحت كند بهتر است از كار نيكى كه تو را خوشحال كند و به خودستائى وادارد .\r\n24 - على عليه السّلام فرمودند : عجب و خودپسندى از همه چيز وحشت‌انگيزتر مىباشد و نيز فرمودند : خودپسندى مانع مىگردد كه آدمى دنبال كمال برود .\r\n25 - على عليه السّلام فرمودند : خودخواهى انسان يكى از حاسدان عقلش مىباشد .\r\n26 - على بن سويد از امام ابو الحسن موسى عليه السّلام روايت مىكند كه از آن جناب سؤال كردم كدام عجب است كه عمل را فاسد مىكند ، فرمودند : عجب\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nدرجاتى دارد يكى از آنها اين است كه بنده‌اى كار زشت خود را نيكو مىداند .\r\nاو خيال مىكند كارى كه انجام مىدهد خوب مىباشد و ديگر اينكه بندهء مؤمن به خداوند ايمان مىآورد و به خداوند براى ايمان خود منت مىگذارد ، در صورتى كه خداوند بر او منت دارد كه او را به ايمان هدايت كرده است .\r\n27 - ابو خالد صيقل از امام باقر عليه السّلام روايت مىكند كه فرمودند خداوند متعال كار را به يكى از فرشتگان واگذاشت و او هفت آسمان و هفت زمين را با ساير اشياء ايجاد كرد ، هنگامى كه متوجه شد همه اشياء از او اطاعت مىكنند گفت :\r\nكسى مانند من هست .\r\nدر اين هنگام خداوند متعال آتش كوچكى را فرستادند ، گفتم آن آتش كوچك چه بود ، گفت آتشى بود مانند سر انگشت ، آن آتش آمد و هر چه او خلق كرده بود همه را نابود كرد تا آنگاه كه به آن فرشته وحى رسيد و همه اينها به خاطر عجبى بود كه به آن رسيد .\r\n28 - روايت شده هنگامى كه ايوب گرفتار مصيبت شد گفت : اكنون مانند مقابله با خصم خواهم نشست ، خداوند متعال به او وحى كردند : سخن بگو ، او روى خاكسترها قرار گرفت و گفت بار خدايا خودت مىدانى هنگامى كه دو حادثه براى من پيش مىآيد و تو از آن هر دو هم راضى بودى من سخت‌ترين آنها را انتخاب مىكردم .\r\nدر اين هنگام از ابر سفيدى ندائى بلند شد و با هزارها زبان اعلام گرديد كه منت از آن چه كسى مىباشد ، ايوب خاكسترها را بر سر گذاشت و به سجده افتاد و گفت : بار خدايا منت از آن شما مىباشد ، خداوند هم فورا او را عافيت بخشيد .\r\n29 - از رسول اكرم صلى اللَّه عليه و آله روايت شده كه خداوند متعال مىفرمايد : من مىدانم كه دين بندگانم چگونه اصلاح مىگردد ، گروهى از بندگانم در عبادت من كوشش مىكنند ، آنها از خواب بر مىخيزند و از بستر نرم حركت مىكنند و مرا عبادت مىنمايند .\r\nبعضى از شب‌ها او را در خواب قرار مىدهم و او در خواب مىماند و نمىتواند\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nحركت كند و نماز شب بخواند ، او هنگام صبح از خواب بلند مىشود و خود را سرزنش مىكند كه چرا در خواب مانده و از نماز شب محروم شده است .\r\nاگر او هر شب موفق شود بيدار گردد گرفتار خودبينى و عجب خواهد شد و در اثر آن آلوده خواهد گرديد و سرانجام به هلاكت خواهد رسيد ، متوجه شويد كه عاملان به خود اعتماد نكنند و به اعمال خويشتن فريب نخورند .\r\nاگر آنها همه عمر خود را در راه عبادت من بگذارند ، باز هم در عبادت قاصر خواهند بود و حق عبادت را اداء نخواهند كرد ، آنها بايد به رحمت من اميدوار باشند و به فضل و عنايت من خوشحال گردند و با حسن ظن به من اطمينان پيدا كنند ، در اين هنگام رحمت من آنان را فرا خواهد گرفت و من رحمان و رحيم مىباشم و به همين صفت نام‌گذارى شده‌ام .\r\n30 - حسين بن زيد از امام صادق عليه السّلام روايت مىكند كه رسول خدا صلى اللَّه عليه و آله فرمودند : اگر گناه براى مؤمن بهتر از عجب نبود ، خداوند هرگز بندهء مؤمن خود را گرفتار گناه نمىكرد .\r\n31 - محمد بن مسلم گويد : امام باقر عليه السّلام فرمودند : باكى نيست اگر بدانى برادرت اهل موعظه و نصيحت هست او را نصيحت كنى و موعظه نمائى ، اگر از شما سؤال كرد آيا امشب نماز گزاردى و يا امروز روزه دارى حقيقت را به او بگو و اگر بگوئى خير دروغ مىباشد .\r\n32 - امام صادق عليه السّلام فرمودند : مسكين كسى است كه فريب دنيا را مىخورد و مغبون كسى را گويند كه آخرت را از دست بدهد ، زيرا او متاع خوب را ارزان فروخته است ، هرگز خودپسند مباش گاهى به مالت و تندرستى بدنت مىنازى و گول مىخورى و خيال مىكنى كه آنها پيوسته خواهند ماند و گاهى به فرزندانت و طول عمرت خود را فريب مىدهى كه آنها شما را نجات مىدهند .\r\nممكن است زمانى به آرزوهاى دور و دراز خود را مشغول سازى و هنگامى كه به آرزوى خود رسيدى و به هواى نفس نائل گشتى گمان مىكنى به هر چه خواسته‌اى رسيده‌اى ، زمانى به عبادت خود فريفته شدى و گمان كردى به وسيله\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nعبادت مىتوانى براى خود مقامى پيدا كنى در حالى كه خداوند از تو عبادت را خالصانه مىخواهد .\r\nگاهى به علم و نسب افتخار مىكنى در حالى كه از اسرار و نهان كه خداوند بر آنها آگاهى دارد غافل مىباشى ، گاهى خيال مىكنى كه از خداوند چيزى طلب مىكنى در حالى كه در خانه ديگران مىروى ، زمانى گمان مىكنى كه مردم را نصيحت مىنمائى در حالى كه قصد دارى مردم به طرف شما توجه كنند ، گاهى خود را مذمت مىكنى در حالى كه از خود ستايش مىنمائى .\r\nبدان كه شما هنوز از تاريكيهاى جهل و غرور و آرزوهاى دور و دراز بيرون نشده‌اى ، تو بايد از روى صدق و نيت پاك به خداوند توجه پيدا كنى و به او روى آورى و عيب‌هاى خود را كه با عقل و علم موافقت ندارد و دين و شريعت آنها را انكار مىكند بدور اندازى و راه حقيقت را پيدا نمائى .\r\nتو بايد از شريعت تبعيت كنى و از سنت‌هاى نبوت پيروى نمائى و دنبال امامان هدايت به روى و اگر از آنچه در دست دارى راضى باشى و از مقام و مرتبه‌ات خوشنود گردى در اين صورت شقىتر از تو كسى نيست ، تو عمر خود را ضايع ساخته‌اى و روز قيامت در حسرت و ندامت خواهى ماند .\r\n33 - امام صادق عليه السّلام فرمودند : تعجب حقيقى از آن كسى است كه از اعمال خود راضى به نظر مىرسد ولى نمىداند كه پايان كارش چه خواهد شد ، هر كس از خود راضى باشد و كارهاى خود را به رخ مردم بكشد از طريق راست و مستقيم منحرف خواهد شد و طالب مقامى خواهد شد كه شايسته آن نيست .\r\nكسى كه طالب مقامى باشد كه شايسته آن نيست دروغگو بشمار مىرود اگر چه در ادعاى خود آشكارا چيزى نگويد و مدتها هم بر اين بگذرد ، اولين چيزى كه از خودپسند گرفته مىشود همان چيزى است كه موجب خودپسندى او شده است تا او بفهمد كه عاجز و ناتوان مىباشد .\r\nخودپسند و خودخواه و از خود راضى بايد گرفتار شود تا بنگرد و توجه پيدا كند كه بدون جهت از حد خود تجاوز كرده است و برهان گمراهيش بر او آشكار\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nشود ، همان گونه كه براى شيطان آشكار گرديد و رسوا شد و همگان دانستند كه او در باطن چگونه مىباشد .\r\nعجب و خودپسندى گياهى است كه دانه‌هاى آن كفر مىباشد و زمين آن نفاق و آبش ستم ، شاخه‌هايش نادانى ، برگهايش گمراهى و ميوه‌اش لعنت خدا و سقوط در آتش دوزخ براى هميشه است ، هر كس گرفتار عجب شد بذر كفر و نفاق را پاشيده است و ناگزير حاصل آن خواهد رسيد و ميوه خواهند داد .\r\n34 - ابو الربيع شامى گويد : امام صادق عليه السّلام فرمودند : هر كس خودپسند شد هلاك مىشود هر كس استبداد بخرج داد نابود مىگردد ، عيسى بن مريم عليه السّلام فرمود : من بيماران را به اذن خدا شفا دادم ، افراد كور و پيس را به يارى خداوند سالم گردانيدم و مردگان را به اذن خدا زنده كردم ، ولى نتوانستم احمق را معالجه كنم .\r\nگفتند : يا روح اللَّه احمق كدام است ، فرمودند : كسى كه از خود راضى مىباشد و به فكر و نيت خود عمل مىكند و به سخنان ديگران گوش نمىدهند ، همه را به نفع خود مىداند و زيانى براى خود نمىداند هميشه خود را محق جلوه مىدهد و براى ديگران حقى قائل نيست ، اين را مىگويند احمق كه علاجى براى آن نمىباشد .\r\n35 - هشام بن سالم از امام صادق عليه السّلام روايت مىكند كه فرمودند : ايوب پيغمبر فرمودند بار خدايا مرا به دردى مبتلا كردى كه هيچ كس را به آن مبتلا نكردى ، به عزتت سوگند همان گونه كه مىدانى اگر دو حادثه براى من پيش مىآيد و من مىدانستم كه هر دو مورد رضايت شما هستند من سخت‌ترين آنها را انتخاب مىكردم .\r\nامام عليه السّلام فرمودند : در اين هنگام خداوند به ايوب خطاب فرمودند : اين گرفتارىها را چه كسى به سرت آورد و تو را به اين دردها مبتلا ساخت ، در اين جا ايوب عليه السّلام مشتى خاك بر سرش گذاشت و گفت : بار خدايا اين‌ها از جانب تو بود .\r\n36 - امير المؤمنين عليه السّلام فرمودند : گناهى كه تو را ناراحت كند بهتر از كار\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nنيكى است كه تو را به عجب وادارد .\r\nامام صادق عليه السّلام فرمودند : رسول خدا صلى اللَّه عليه و آله فرمود : خداوند به داود عليه السّلام وحى كردند : اى داود گناهكاران را مژده بده و صديقان را بترسان ، داود گفت : چگونه گناهكاران را مژده بدهم و صديقان را بترسانم .\r\nخداوند فرمود : اى داود گناهكاران را بشارت بده كه من گناهان آنها را مىآمرزم و توبه آنان را قبول مىكنم و صديقان را بيم مىدهم كه از كارهاى خود راضى به نظر نرسند و عجبى براى آنها حاصل نگردد ، هر بنده‌اى كه كار نيك بكند و عجب برايش حاصل گردد هلاك مىشود .\r\nامام باقر عليه السّلام روايت مىكند كه رسول خدا صلى اللَّه عليه و آله فرمودند : خداوند مىفرمايد من داناتر هستم كه بندگان خود را چگونه اصلاح كنم ، بعضى از بندگان من اهل عبادت هستند و از خواب بر مىخيزند و نماز شب مىخوانند ترجمه اين حديث در چند صفحه قبل گذشت .\r\nامام باقر عليه السّلام فرمودند : خداوند متعال مىفرمايد : بعضى از بندگان مؤمن من گاهى از من چيزى طلب مىكنند من آنها را مايوس مىكنم تا گرفتار عجب نگردند .\r\nمسيح عليه السّلام مىفرمودند : اى حواريون چه بسا چراغهائى كه باد آنها را خاموش مىكند و چه بسا عبادت‌كنندگانى كه عجب عبادت آنها را فاسد مىگرداند .\r\nسعد بن خلف از امام صادق عليه السّلام روايت مىكند كه فرمودند : همواره كوشش داشته باش و دست از كار نكش و خود را همواره مقصر بدان كه در عبادت و طاعت خداوند كوتاهى كرده‌اى و بدان كه خداوند هيچ گاه آن طور كه شايسته است عبادت نمىشود .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\n118 در مذمت ستايش و شهرت\r\n1 - كنانى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nهر كس طالب شهرت و ستايش باشد خداوند او را در ميان مردم رسوا مىكند .\r\n2 - يكى از راويان از امام باقر عليه السّلام روايت مىكند كه آن حضرت به محمد بن مسلم فرمودند : مردم تو را فريب ندهند و بدان كه اگر فريب خوردى نتيجه كارها به خودت خواهد رسيد .\r\n3 - جميل گويد از امام صادق عليه السّلام سؤال كردم تفسير آيه شريفه  فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى  چيست ، فرمودند مردى مىگويد ديشب نماز گزاردم و يا ديروز روزه داشتم و مانند اين‌ها از كارهائى كه انجام مىدهد و به رخ مردم مىكشد .\r\nبعد از آن امام عليه السّلام فرمود : گروهى صبح از خواب بر مىخيزند و مىگويند : ما ديشب نماز گزارديم و يا ديروز نماز گزارديم ولى على عليه السّلام فرمودند : من شب و روز به خواب مىروم .\r\n4 - روايت شده عابدى در بنى اسرائيل از خداوند سؤال كرد بار خدايا حالم در نزد شما چگونه مىباشد آيا وضعم خوب مىباشد كه بر نيكيها بيفزايم و يا حالم خوب نيست كه كار نيك انجام دهم قبل از اينكه جهان را ترك كنم .\r\nراوى گويد : يك نفر در خواب بر او ظاهر شد و گفت : تو اصلا در نزد خداوند خيرى ندارى ، گفت بار خدايا پس عمل من چه شد فرمود : هنگامى كه كار نيك مىكردى به مردم اطلاع مىدادى حالا چيزى ندارى جز همان خوشنودى كه از مردم برايت حاصل مىشد .\r\n5 - ابن جبير گويد : مردى خدمت حضرت رسول صلى اللَّه عليه و آله آمد و گفت : من صدقه مىدهم ، و صله رحم بجا مىآورم و اين كارها را براى خدا انجام مىدهم ، ولى مردم\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nاز اين عمل اطلاع پيدا مىكنند و مرا به نيكى ياد مىكنند و من هم خوشحال مىشوم و احساس لذت مىكنم ، رسول خدا سكوت كردند و چيزى نگفتند و بعد آيه شريفه  قُلْ إِنَّما أَنَا بَشَرٌ مِثْلُكُمْ  فرود آمد .\r\nامام صادق عليه السّلام فرمودند : هر كس كار نيكى در نهان انجام دهد ، در نهان براى او نوشته مىشود ، ولى هر گاه او را آشكار كرد محو مىگردد و آشكارا نوشته مىگردد و اگر بار ديگر آشكار نمود پاك مىشود و ريائى به حساب مىآيد .\r\n\r\n119 در شكايت و اندوه\r\n1 - ابن صدقه از امام صادق عليه السّلام روايت كرده كه فرمودند : هر كس به برادرش شكايت برد مانند آن است كه به خداوند شكايت برده و هر كس به غير برادرش شكايت برد مانند آن است كه از خداوند شكوه كرده باشد .\r\n2 - سكونى از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : محبوب‌ترين سخن در نزد خداوند سخن حديث و مبغوض‌ترين سخن هم در نزد خدا تحريف مىباشد .\r\nگفته شد : يا رسول اللَّه سخن حديث چيست فرمود : مردى از مال دنيا و لهويات آن چيزهائى مىشنود و غمگين مىگردد ولى در همين حال ياد خدا را مىكند و تحريف آن است كه مردى مىگويد من در سختى و پريشانى هستم و چيزى ندارم .\r\n3 - ابو معاويه اشتر گويد : امام صادق عليه السّلام فرمودند : هر كس به مؤمنى شكايت برد مانند آن است كه به خداوند شكايت برده باشد ، ولى كسى كه به غير مؤمن شكايت برد مانند اين است از خداوند شكوه كرده باشد .\r\n4 - عبد اللَّه بن محمد از امام باقر عليه السّلام روايت كرده كه رسول خدا صلى اللَّه عليه و آله فرمودند : هر كس اندوهش زياد گردد ، بدنش بيمار مىگردد ، هر كس اخلاقش بد\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nشود خود را گرفتار عذاب مىكند و هر كس با مردم درافتد مردانگى و كرامت خود را از دست مىدهد ، فرمودند : جبرئيل مرا از درافتادن با مردم نهى مىكرد ، همان گونه كه از شرب خمر و پرستيدن بتها نهى مىفرمودند .\r\n5 - امير المؤمنين عليه السّلام فرمود : هر گاه گرفتار تنگى شديد نبايد از خداوند شكايت كنيد و بايد از خدائى كه همه كليدها در اختيار او مىباشد گشايش كارهاى خود را بخواهيد .\r\n6 - در مناهى حضرت رسول صلى اللَّه عليه و آله مىباشد كه فرمودند : هر كس به آنچه خداوند برايش مقدر كرده راضى نباشد و همواره شكايت كند و صبر و استقامت نداشته باشد نيكىهاى او بالا نمىروند و در حالى كه خداوند بر او غضب مىكند وارد محشر مىشود ، مگر اينكه توبه كند .\r\n7 - ابو هاشم جعفرى گويد : گرفتار مشكلى شدم و پريشان حال گرديدم ، خدمت امام هادى عليه السّلام رسيدم ، او اجازه ملاقات مرحمت فرمود و در محضرش قرار گرفتم ، فرمود : اى ابو هاشم تو مىدانى به كدام يك از نعمت‌هاى خداوند شكرگزارى كنى ، ابو هاشم گويد : من نتوانستم پاسخ درستى بدهم و سكوت كردم .\r\nامام عليه السّلام فرمود : خداوند به شما ايمان عطا كرد و بدنت را بر آتش حرام ساخت و به تو عافيت بخشيد و به طاعت كمك كرد ، خداوند قناعت را به تو ياد داد و تو را از ريخت و پاش حفظ كرد ، اى ابو هاشم من اين سخنان را از اين جهت براى شما گفتم كه تو مىخواستى از اوضاع خود به من شكايت كنى و اكنون دستور دادم كه صد دينار به تو بدهند .\r\n8 - حسن بن على خزاز از امام رضا عليه السّلام روايت مىكند كه عيسى بن مريم عليه السّلام به حواريون گفت : هر چه از مال دنيا از دست داديد ناراحت نشويد در صورتى كه دينتان محفوظ بماند همان گونه كه اهل دنيا با از رفتن دينشان ناراحت نمىشوند در صورتى كه دنياى آنها مصون بماند .\r\n9 - شخصى از امام عليه السّلام روايت مىكند كه فرمودند : دنيا در حال نقل و انتقال\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nو تغيير و تبديل مىباشد ، اگر مقدر باشد دنيا به تو برسد خواهد رسيد اگر چه ناتوان باشى و اگر قرار باشد زيانى به تو برسد باز هم مىرسد و تو نمىتوانى آن را دفع كنى بعد از آن فرمودند هر كس از آنچه از دست داده چشم بپوشد بدنش آسوده مىشود و هر كس هم قناعت كند ديدگانش روشن مىگردد .\r\n10 - يونس بن عمار گويد : از امام صادق عليه السّلام شنيدم فرمودند : هر مؤمنى كه نياز و ناراحتى خود را نزد كافر و يا مخالفان دين خود برد مانند آن است كه شكايت پيش دشمنان خود برده است و هر مؤمنى كه از اوضاع زندگى خود پيش مؤمن شكايت كند مانند اين است كه نزد خدا شكايت كرده باشد .\r\n11 - امير المؤمنين عليه السّلام مىفرمايد : هر كس شكايت پيش مؤمنى بكند مانند اين است كه به خداوند شكايت كرده باشد و هر كس به كافرى شكايت برد مانند اين است كه از خداوند شكايت كرده است .\r\n12 - ابو عبيده حذاء گويد : امام باقر عليه السّلام روايت مىكند كه رسول خدا صلى اللَّه عليه و آله فرمود : خداوند متعال مىفرمايد : بعضى از بندگان مؤمن هستند كه دين آنها فقط به مال و ثروت و تندرستى اصلاح مىشود ، از اين جهت آنها را بوسيله مال و صحت بدن آزمايش مىكنيم تا امر دين آنها به اين وسيله درست شود .\r\nگروهى ديگر از بندگان مؤمن كسانى مىباشند كه فقط از راه فقر و پريشانى و بيمارى اصلاح مىشوند از اين جهت آنها را فقير و پريشان مىسازم و بدن‌هاى آنها را بيمار مىگردانم ، تا اصلاح شوند و من مىدانم كه دين بندگان مؤمن خود را چگونه اصلاح كنم ، مترجم گويد : دنباله حديث را ما در چند صفحه قبل ترجمه كرديم و تكرار آن ضرورت ندارد .\r\n13 - عمرو بن نهيك گويد : امام صادق عليه السّلام فرمود : خداوند متعال مىفرمايد :\r\nبراى بندهء مؤمن هر چه پيش آيد برايش خير است ، او بايد از مقدرات من راضى باشد و در گرفتاريها صبر كند و از نعمت‌ها سپاسگزارى نمايد ، اى محمد من او را از صديقان به حساب خواهم آورد .\r\n14 - داود بن فرقد از امام صادق عليه السّلام روايت مىكند كه خداوند متعال به\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nموسى بن عمران عليه السّلام وحى فرستاد : اى موسى من مخلوقى گرامىتر از مؤمن خلق نكرده‌ام ، من اگر براى او گرفتارى مىآورم برايش بهتر است و او بايد شكيبائى داشته باشد .\r\nاگر او را عافيت مىدهم باز خير او مىباشد و اگر او را از چيزهائى محروم مىكنم خير او در آن است و من مىدانم بنده‌ام چگونه بايد اصلاح گردد ، او بايد در گرفتاريها صبر كند و از نعمت‌ها سپاس گويد و به حكم من راضى گردد و هر گاه از من اطاعت كرد و راضى شد او را از صديقان به حساب خواهم آورد .\r\n15 - ابن ابى يعفور گويد : امام صادق عليه السّلام فرمود : از مرد مسلمان در شگفت هستم كه خداوند هر چه براى او مقدر كند بهتر مىباشد ، اگر بدن او را با مقراض از هم قطع كنند باز هم برايش بهتر خواهد بود و اگر بين مشرق و مغرب را هم تصرف كند باز هم به خير او مىباشد .\r\n16 - عبد اللَّه بن محمد جعفى از امام باقر عليه السّلام روايت مىكند كه فرمود :\r\nشايسته‌ترين بندگان خدا كسانى مىباشند كه به مقدرات خداوند راضى شوند ، هر كس اين صفت را داشته باشد خداوند را شناخته است ، هر كس به حكم خدا راضى باشد حكم خدا مىآيد و او پاداش مىگيرد و هر كس از پيش‌آمدها ناراضى باشد مقدرات مىآيد و او اجرى نخواهد داشت .\r\n17 - سكونى گويد : امام صادق عليه السّلام روايت مىكند كه امير المؤمنين عليه السّلام فرمودند : ايمان چهار گونه است ، به حكم خداوند راضى بودن ، بر خدا توكل كردن ، واگذاشتن كارها به خدا و تسليم در برابر امر خدا .\r\n18 - يكى از راويان بنى نجاشى از امام صادق عليه السّلام روايت مىكند كه بالاترين طاعت خدا صبر و راضى بودن از خدا و از حوادث مىباشد چه خوب باشد و يا زشت ، خوشحالى بياورد و يا ناراحتى ايجاد كند ، هر بنده‌اى كه در حوادث چه خوب و يا بد صبر كند برايش بهتر خواهد بود .\r\n19 - ليث مرادى گويد : امام صادق عليه السّلام فرمودند : داناترين مردم به خداوند آن كسى است كه بيش از همه از قضاء خداوند راضى گردد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n20 - ابو حمزه ثمالى گويد : على بن الحسين عليهما السّلام فرمودند : صبر و رضا از خداوند بالاترين طاعت بشمار مىروند ، هر كس صبر كند و راضى شود از آنچه خداوند مقدر كرده چه خوشش بيايد و يا بدش خداوند هم در همه مقدرات براى او خير مىآورد .\r\n21 - صفوان جمال گويد : امام ابو الحسن اول عليه السّلام روايت مىكند كه فرمودند :\r\nسزاوار است كسانى كه به خداوند بستگى دارند از تأخير روزى خود ناراحت نشوند و خدا را در مقدرات و احكامش متهم نسازند .\r\n22 - بريد از امام سجاد عليه السّلام روايت مىكند كه فرمودند : زهد ده جزء دارد ، بالاترين درجه زهد پائين درجه ورع مىباشد ، بالاترين درجه ورع ، پائين‌ترين درجه يقين است ، و بالاترين درجه يقين پائين‌ترين درجه رضا بشمار مىرود .\r\n23 - يكى از راويان گويد : امام صادق عليه السّلام فرمودند : امام حسن مجتبى عليه السّلام به عبد اللَّه بن جعفر گفتند مؤمن چگونه مؤمن به حساب مىآيد در حالى كه از بهره خود راضى نيست و مقامش را كوچك مىشمارد ، در حالى كه خداوند بر همه چيز حاكم است ، من ضمانت مىكنم كه هر كس در دل خود اندكى رضايت داشته باشد و دعا كند خداوند دعاى او را مستجاب مىكند .\r\n24 - يكى از راويان گويد : به امام صادق عليه السّلام عرض كردم از كجا معلوم مىگردد كه مؤمن در حقيقت مؤمن مىباشد ، فرمود : از تسليم در برابر خدا و راضى بودن از آنچه بر او وارد مىگردد چه او را خوشحال كند و يا بد حال نمايد .\r\n\r\n120 نااميدى از رحمت خداوند\r\n1 - امام صادق عليه السّلام فرمودند : يكى از حكيمان مىگفت : نااميدى از رحمت خداوند از زمهرير هم سردتر و ناراحت‌كننده‌تر مىباشد .\r\n2 - ابو ذر غفارى گويد : رسول خدا صلى اللَّه عليه و آله فرمودند : يكى از روزها مردى گفت\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nبه خداوند سوگند خداوند فلان شخص را نخواهد آمرزيد ، پروردگار فرمود چه كسى مىتواند حكم كند كه فلان شخص را نخواهم آمرزيد ، من او را آمرزيدم و عمل آن شخصى كه قاطعانه مىگفت خداوند او را نمىآمرزد بىاثر كردم و نابودش ساختم .\r\n3 - رسول خدا صلى اللَّه عليه و آله فرمودند : خداوند نااميدكنندگان را روز قيامت محشور مىكند در حالى كه سياهى چهره آنها بر سفيدى غلبه دارد ، مردم هنگامى كه آنها را مشاهده مىكنند مىگويند اينها مردم را از رحمت خداوند دور مىكردند .\r\n\r\n121 در كفران نعمت‌ها\r\nمترجم گويد : در اصل كتاب بعد از نوشتن اين عنوان و نقل آيات مربوطه اين باب از نقل اخبار و روايات خوددارى شده است معلوم نيست آيا ناسخان اصلى از نقل آنها غفلت كرده‌اند و يا علتى ديگر موجب اين كار شده است ، بحار الانوار چاپ جديد كه مستند ما در اين ترجمه مىباشد فاقد اخبار و احاديث اين باب مىباشد .\r\n\r\n122 مكر و فريب دنيا و فناء آن\r\n1 - مردى از امام صادق عليه السّلام روايت مىكند كه فرمودند هر گناهى از محبت دنيا آغاز مىگردد .\r\n2 - ابو اسامه گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس در برابر مصيبت‌ها و مشكلات صبر نكند و خود را تسلى ندهد ، در دنيا گرفتار غم و اندوه مىگردد ، و هر كس ديدگانش را بدست مردم بدوزد و از آنها طمع داشته باشد اندوهگين مىشود و ناراحتى او رفع نمىگردد .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nكسانى كه در دنيا فقط توجه به مسائل و خواسته‌هاى مادى دارند و سعادت را تنها در خوردن و آشاميدن و يا لباس زيبا پوشيدن مىدانند بسيار كوتاه فكر هستند و به خاطر اين انديشه‌هاى كوتاه از عمل‌ها باز مىمانند و گرفتار عذاب مىگرديد .\r\n3 - مهاجر اسدى از امام صادق عليه السّلام روايت مىكند كه فرمودند : عيسى بن مريم عليه السّلام از يك آبادى عبور كردند كه همه ساكنان آن مرده بودند و حتى حيوانات و پرندگان هم وجود نداشتند ، عيسى عليه السّلام فرمود : مردمان اين آبادى در اثر غضب مرده‌اند ، اگر اينها بطور متفرق مرده بودند يك ديگر را به خاك مىسپردند .\r\nحواريون گفتند : يا روح اللَّه از خداوند بخواه آنان را زنده كند تا به ما بگويند چه مىكردند كه خدا آنان را هلاك ساخت و ما اعمال آنها را انجام ندهيم ، عيسى عليه السّلام دعا كردند ، در اين هنگام از طرف آسمان صدائى آمد اى عيسى آن مردگان را صدا بزن ، عيسى بن مريم هنگام شب در بالاى بلندى قرار گرفت و آنان را مخاطب قرار داد .\r\nعيسى عليه السّلام اهل قريه را صدا زد و از آنها طلب كرد با وى سخن گويند ، يكى از آنها پاسخ داد : چه مىگوئيد اى روح خدا ، پرسيد كار شما چه بود كه به اين وضع گرفتار شديد ، گفت : ما طاغوت را عبادت مىكرديم و دنيا را دوست مىداشتيم ، ما ترسى به خود راه نمىداديم و آرزوهاى درازى داشتيم و در غفلت و لهو و لعب وقت مىگذرانديم .\r\nعيسى عليه السّلام فرمودند : محبت شما در باره دنيا چگونه بود گفتند : مانند محبت كودك به مادر هر گاه دنيا به طرف ما مىآمد خوشحال مىشديم و هر گاه به دنيا نمىرسيديم ، حال ما ديگرگون مىشد و ما گريه مىكرديم و غصه مىخورديم ، پرسيد عبادت شما براى طاغوت چه بود ، گفت : ما از اهل معصيت اطاعت داشتيم و از آنها پيروى مىنموديم .\r\nعيسى عليه السّلام فرمودند : پايان كار شما چگونه شد گفت : ما شبى در خواب رفتيم و صبح خود را در عذاب يافتيم ، گفت : عذابى كه شما گرفتار آن هستيد چگونه\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nاست گفت : كوههائى از آتش را بر ما مىگدازند و تا روز قيامت اين كوهها در حال سوختن و گداختن مىباشند ، لهيب سوزان و شعله‌هاى فروزان آنها ما را آزار مىدهد .\r\nعيسى عليه السّلام فرمودند : شما به آنها چه گفتيد و آنها به شما چه گفتند ، گفت : ما به آنها گفتيم ما را به دنيا برگردانيد تا در آن جا زاهدانه زندگى كنيم ، به ما گفتند :\r\nشما دروغ مىگوئيد عيسى گفت : واى بر تو چرا از ميان اين جمعيت تنها شما با من سخن مىگوئيد و ديگران سكوت كرده‌اند .\r\nگفت : يا روح اللَّه آنها را با لگام‌هاى آتشين لگام زده‌اند و فرشتگان سخت‌گير آنها را عذاب مىكنند ، من در ميان آنها زندگى مىكردم ولى با آنها نبودم ، اما هنگامى كه عذاب آمد مرا هم فرا گرفت و اكنون من به يك موئى از لب جهنم آويزان مىباشم ، نمىدانم در آنجا سقوط مىكنم و يا نجات خواهم يافت .\r\nدر اين جا عيسى عليه السّلام متوجه ياران خود شد و به آنان فرمود : اى دوستان خدا اينك خوردن نان خشك با نمك درشت و خوابيدن در كنار مزبله‌ها بسيار بهتر است از اينكه آدمى در دنيا و آخرت با عافيت زندگى كند .\r\n4 - هشام بن سالم از امام صادق عليه السّلام روايت مىكند كه فرمودند : هر گاه خداوند درى از درهاى دنيا را روى آدم بگشايد درى از حرص هم به روى او باز مىگردد .\r\n5 - حفص بن غياث از امام صادق عليه السّلام روايت مىكند كه عيسى بن مريم عليه السّلام فرمود : شما براى دنيا كار مىكنيد در حالى كه مىدانيد كه روزى شما در آن جا خواهد رسيد و براى آخرت كارى انجام نمىدهيد در صورتى كه در آن جا بدون عمل به چيزى نخواهيد رسيد .\r\nواى بر شما چه كارهاى بدى مىكنيد ، پاداشها را مىگيريد و كارها را ضايع مىكنيد ، ممكن است كه صاحبان عمل اعمال آنها مورد پذيرش قرار گيرد و نزديك است كه از تنگى دنيا به تاريكى قبر منتقل شويد چگونه اهل علم در حالى كه به طرف آخرت سير مىكنند ولى باز رو به دنيا دارند ، چيزى كه او را زيان\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمىرساند محبوب‌تر است از چيزى كه مىتواند به او سود برساند .\r\n6 - عبد اللَّه بن ابى يعفور گويد : امام صادق عليه السّلام فرمود : هر كس روز را به شب و يا شب را به روز بياورد و قصدش دنيا باشد خداوند فقر را در مقابلش مجسم مىكند و كارهايش را پريشان مىسازد و جز به سهم خود به دنيا نخواهد رسيد ، ولى هر كس كه در شب و روز قصدش آخرت باشد ، خداوند دل او را توانگر مىكند و كارش را منظم مىگرداند .\r\n7 - زراره و محمد بن مسلم از امام صادق عليه السّلام روايت مىكنند كه فرمود : هر گاه بندهء سعى و كوشش خود را فقط در شكم و دامن خود قرار دهد در نزد خداوند ارزش و اعتبارى ندارد .\r\n8 - حفص بن قرط از امام صادق عليه السّلام روايت مىكند كه فرمودند : هر كس به دنيا بيشتر توجه كند در هنگام از دست دادن دنيا حسرت خواهد خورد .\r\n9 - محمد بن مسلم زهرى گويد : از امام سجاد عليه السّلام سؤال شد كدام يك از كارها نزد خداوند بهتر است ، فرمودند : بعد از شناخت خدا و رسول صلى اللَّه عليه و آله عملى بهتر از بغض دنيا نمىباشد ، براى بغض دنيا و همچنين معصيت‌ها شعبه‌هاى متعددى هست .\r\nنخستين موردى كه خداوند به وسيله آن معصيت شد كبر است ، شيطان براى نخستين بار تكبر كرد و خداوند را نافرمانى نمود و خداوند مىفرمايد :  أَبى وَ اسْتَكْبَرَ وَ كانَ مِنَ الْكافِرِينَ  : ابليس امتناع نمود و تكبر ورزيد و از كافران گرديد .\r\nدومين معصيت حرص است و آن مربوط مىشود به آدم و حوا عليهما السّلام هنگامى كه خداوند به آنها گفت : نزديك آن درخت نرويد و از هر جا مىخواهيد بخوريد و اگر به آن درخت نزديك شديد از ستمگاران به حساب مىآييد .\r\nاما آنها به طرف آن درخت رفتند و از آن جا چيزهائى برداشتند كه به آن نيازى نداشتند و حرص در فرزندان آنها تا روز قيامت جريان دارد و از اين رو اولاد آدم دنبال چيزهائى مىروند كه هرگز به آن نياز پيدا نمىكنند .\r\nبعد از آن حسد مىباشد كه فرزند آدم بخاطر آن برادرش را كشت و از همين\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nخوىها محبت زن ، محبت دنيا ، محبت رياست و برترىجوئى محبت سخن گفتن و محبت مقام و مكنت در انسان پديد مىآيد و او را منحرف مىكند .\r\nاين خصلت‌ها هفت عدد مىباشند كه حب دنيا همه آنها را فرا مىگيرد و از اين رو همه پيامبران و اولياء خداوند گفتند : محبت و گرايش به دنيا در رأس همه گناهان مىباشد ، دنيا نيز بر دو قسم است دنيائى كه آدمى را به سعادت مىرساند و دنيائى كه ملعون مىباشد .\r\n10 - حفص بن غياث گويد : امام صادق عليه السّلام روايت مىكند كه موسى بن عمران عليه السّلام با خداوند مناجات مىكرد خدا گفت : اى موسى دنيا دار عقوبت مىباشد ، من آدم را هنگامى كه به خطا رفت عقوبت كردم و از اين رو دنيا را مورد لعنت قرار داده‌ام .\r\nاى موسى هر كس براى دنيا كار كند ملعون است و فقط كسانى نجات پيدا مىكنند كه براى من كار كرده باشند ، اى موسى بندگان شايسته من در دنيا به اندازه احتياج از آن استفاده كردند و زاهدانه زندگى نمودند .\r\nصالحان در دنيا به اندازه دانشى كه از دنيا داشتند سود بردند ، ولى جاهلان از مردم به دنيا توجه كردند و آخرت خود را فراموش نمودند ، هر كس براى دنيا ارزش قائل شد و آن را بزرگ شمرد به آن دلخوش خواهد شد ، ولى آنهائى كه دنيا را كوچك بدانند از آن سود مىبرند .\r\n11 - غياث بن ابراهيم از امام صادق عليه السّلام روايت مىكند كه فرمود : شيطان فرزند آدم را در هر كارى رهبرى مىكند و هر گاه او را كور كرد و از راه بيرون نمود ، او را در كنار مال مىنشاند و گردنش را مىگيرد .\r\n12 - حارث اعور از على عليه السّلام روايت مىكند كه رسول خدا صلى اللَّه عليه و آله فرمودند :\r\nدرهم و دينار گذشتگان شما را هلاك كردند و آن دو شما را هم نابود مىسازند .\r\n13 - يحيى بن عقبه ازدى از امام صادق عليه السّلام روايت مىكند كه امام باقر عليه السّلام فرمودند : مثل آدم حريص مانند كرم ابريشم است كه همواره بر دور خود مىتند و بعد در ميان بافته‌هاى خود حبس مىشود و نمىتواند از آن خارج گردد و در آن\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nجان مىدهد .\r\nامام عليه السّلام فرمودند : بىنيازترين بىنيازان كسى مىباشد كه اسير حرص نباشد و نيز فرمودند : دلهاى خود را به آنچه از دست رفته مشغول نسازيد ، كه در اين هنگام از فعاليت براى آينده باز خواهيد ماند .\r\n14 - حماد بن بشير گويد : از امام صادق عليه السّلام شنيدم فرمودند : اگر دو گرگ درنده هر كدام از هر سو به گله‌اى هجوم كنند ، زيانشان به گله گوسفندان كمتر از اين خواهد بود كه مال و ثروت به دين مسلمان زيان وارد مىكنند .\r\n15 - محمد بن مسلم گويد : امام باقر عليه السّلام فرمود : حمله دو گرگ درنده به گله گوسفندى كه چوپان نداشته باشد كمتر زيان دارد تا مال و ثروت براى شرف و دين مؤمن كه زيان آن فراوان مىباشد .\r\n16 - ابن ابى يعفور گويد : از امام صادق عليه السّلام شنيدم فرمودند : هر كس دلبستگى به دنيا پيدا كند دلش سه خصلت پيدا خواهد كرد ، اندوهى كه به او سودى نمىرساند و آرزوئى كه به آن نخواهد رسيد و اميدى كه بدست نخواهد آورد .\r\n17 - جابر گويد : خدمت امام باقر عليه السّلام رسيدم ، فرمودند اى جابر به خداوند سوگند من محزون مىباشم و دلم پيوسته گرفته است گفتم : قربانت گردم چرا دلت گرفته و محزون هستى فرمودند : اى جابر هر كس دين خدا را خالصانه قبول كند دلش مشغول مىگردد .\r\nاى جابر دنيا چيست مگر دنيا جز اين است كه آدمى غذائى بخورد و يا لباسى بپوشد و يا با زنى هم‌بستر گردد ، اى جابر مؤمنان دل به دنيا نبستند چون مىدانستند آنها در دنيا باقى نخواهند ماند و سرانجام به آخرت مىروند .\r\nاى جابر آخرت قرارگاه انسان مىباشد و دنيا فانى و زوال‌پذير است ولى اهل دنيا در غفلت بسر مىبرند ، مؤمنان اهل فهم و شعور و انديشه و عبرت هستند ، آن جا هر چه در باره خداوند شنيده‌اند حفظ نموده‌اند و به زينت‌هاى دنيا با ديده بصيرت نگريسته‌اند ، از اين رو به ثواب آخرت رسيدند همان گونه كه به علم دست\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nيافتند .\r\nاى جابر اهل تقوى از همه مردمان دنيا به راحتى زندگى مىكنند و بيشتر از همه به شما كمك مىنمايند ، هر گاه آنها را ياد كنى به شما مساعدت مىكنند و هر گاه آنها را فراموش نمائى تو را به ياد مىآورند ، آنها به فرمان خداوند سخن مىگويند و اوامر پروردگار را بر پا مىدارند ، آنان فقط محبت خداوند را در نظر مىگيرند و محبت خود را فراموش مىكنند .\r\nمتقين دنيا را براى اطاعت خداوند ترك كردند و با آن انس نگرفتند ، آنان تنها به خداوند نگريستند و محبت او را در دل خود جاى دادند و دانستند كه منظور محبت خداوند است و دنيا را مانند منزلى بدان كه از آن كوچ خواهى كرد .\r\nدنيا را مانند خوابى بدان كه از آن بيدار شده باشى و در حقيقت چيزى نبوده كه به حساب آيد ، من از اين جهت اين مثل‌ها را برايت آوردم كه اين گونه مثل‌ها در نزد مردمان عاقل و با فهم و دانش و فضيلت مانند سايه‌ها مىباشند و زود فانى مىگردند .\r\nاى جابر آنچه را كه خداوند از دين و حكمت به شما داده حفظ كن ، هر گاه مىخواهى از خدا چيزى بخواهى متوجه باش كه خداوند در نزدت چگونه مىباشد ، اگر دنيا غير از آن است كه من براى شما وصف كردم پس بايد به جايى به روى تا خداوند را از خود راضى كنى .\r\nبه خداوند سوگند چه بسا افرادى كه حريص مىباشند و براى بدست آوردن چيزى تلاش مىكنند ولى هنگامى كه به مقصود مىرسند بدبخت مىگردند و چه كسانى كه از پيش آمدها ناراحت مىشوند ولى براى آنها خير مىباشد و لذا خداوند مىفرمايد :  وَ لِيُمَحِّصَ اللَّهُ الَّذِينَ آمَنُوا وَ يَمْحَقَ الْكافِرِينَ  .\r\n18 - ابو حمزه از امام باقر عليه السّلام روايت مىكند كه امام على بن الحسين عليهما السّلام فرمودند : دنيا گذشت و پشت نمود و آخرت از مقابل مىآيد و هر يك از آن دو طرفداران و پيروانى دارند و اينك شما از پيروان آخرت باشيد و خود را به دنيا آلوده نسازيد .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nشما در دنيا راه زاهدان و پارسايان در پيش گيريد و به طرف آخرت حركت كنيد ، آگاه باشيد كه زاهدان در دنيا زمين را براى خود فرش قرار دادند و خاك را بستر خود كردند ، آب را وسيله پاكى خود ساختند و از دنيا بريدند .\r\nآگاه باشيد هر كس مشتاق بهشت باشد از خواسته‌ها و شهوات دست باز مىدارد و هر كس از آتش بترسد از محرمات دست مىكشد و هر كس دنيا را ترك گويد مصيبت‌ها را تحمل مىكند و مشكلات او را ناراحت نمىسازد .\r\nآگاه باشيد خداوند بندگانى دارد كه اهل بهشت را در بهشت و اهل دوزخ را در دوزخ معذب مىنگرند ، مردم از شر آنها در امان هستند و دلهاى آنها اندوهگين و نفسشان عفيف مىباشد خواسته‌هاى آنها كم و توقعاتشان اندك است .\r\nآنها چند روزى در دنيا صبر كردند و آسايش هميشگى را در آخرت بدست آوردند ، آنها در هنگام شب قدم‌هاى خود را به هم نزديك مىكنند و براى نماز از جاى خود بر مىخيزند و اشكهاى آنها بر ديدگانشان جارى مىگردد و به خداوند پناه مىبرند و آزادى خود را مىخواهند .\r\nاما در هنگام روز حكيمان و عالمانى مىباشند نيكوكار ، مهربان و پرهيزگار ، از كثرت عبادت و خوف مانند تيرها باريك شده‌اند ، مردم خيال مىكنند آنها بيمار هستند در صورتى كه مريض نمىباشند ، گروهى خيال مىكنند آنها مشاعر خود را از دست داده‌اند ، در حالى كه آنها عاقل و باهوش مىباشند ، ولى آنها از عواقب زندگى و دوزخ نگران هستند .\r\n19 - هيثم ابن واقد حريرى از امام صادق عليه السّلام روايت مىكند كه فرمود :\r\nهر كس در دنيا زهد پيشه كند خداوند حكمت را در قلب او جايگزين مىكند و زبانش را به آن گويا مىگرداند عيب‌هاى دنيا را به او نشان مىدهد و او را به بيمارىها و داروهاى دنيا آگاه مىسازد و او را سالم از دنيا بيرون مىكند و در دار السلام جاى مىدهد .\r\n20 - حفص بن غياث گويد از امام صادق عليه السّلام شنيدم فرمودند : خداوند همه نيكىها را در خانه‌اى قرار داده و كليد آن زهد در دنيا مىباشد ، بعد از آن گفتند\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nرسول خدا صلى اللَّه عليه و آله مىفرمايد : مردى به حقيقت ايمان نمىرسد مگر اينكه توجهى به اهل دنيا نداشته باشد سپس امام فرمود : ايمان بر شما حرام است تا آنگاه كه در دنيا زاهد باشيد .\r\n21 - ابو حمزه از امام باقر عليه السّلام روايت مىكند كه امير المؤمنين عليه السّلام فرمودند :\r\nمساعدترين و سودمندترين خلق براى دين زهد در دنيا مىباشد .\r\n22 - مردى از على بن الحسين عليهما السّلام روايت مىكند كه از آن حضرت سؤال كردم زهد چه معنى دارد ، فرمودند : زهد ده چيز است ، بالاترين درجه زهد پائين درجه ورع مىباشد و بالاترين درجه ورع پائين درجه يقين است و بالاترين درجه يقين پائين‌ترين درجه رضا است و بدانيد كه زهد در يك آيه جمع شده و آن اين است كه  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  .\r\n23 - سفيان بن عيينه گويد : از امام صادق عليه السّلام شنيدم فرمودند : هر دلى كه در آن شك و يا شرك باشد او ساقط مىگردد ، مقصود آنها از زهد در دنيا اين است كه دلهاى آنان متوجه آخرت گردد و به آن دلبستگى پيدا كند .\r\n24 - محمد بن مسلم از امام صادق عليه السّلام روايت مىكند كه على عليه السّلام فرمودند :\r\nنشانه كسى كه به آخرت مائل مىباشد آن است كه در دنيا زاهد باشد و فريب دنيا را نخورد و زرق و برق زندگى او را منحرف نسازد .\r\nزاهد هر چه برايش مقدر شده باشد مىرسد و زهد سهم او را كم نمىكند و هر كس هم بخواهد با حرص و ولع به دنيا دست پيدا كند باز هم به اندازه خود مىتواند به آن برسد و مغبون كسى را گويند كه از حظ و نصيب آخرت محروم شود .\r\n25 - طلحة بن زيد از امام صادق عليه السّلام روايت مىكند كه فرمودند : رسول خدا صلى اللَّه عليه و آله خوشش مىآمد كه در دنيا گرسنگى بكشد و خائف باشد .\r\n26 - عبد اللَّه بن سنان از امام صادق عليه السّلام روايت مىكند كه فرمودند : رسول خدا صلى اللَّه عليه و آله در حالى كه محزون بود از خانه خارج گرديد ، در اين هنگام فرشته‌اى آمد و با خود كليد گنج‌هاى زمين را آورد و عرض كرد : اى محمد اين‌ها كليد گنجهاى\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nزمين مىباشند ، خداوند مىفرمايد اين كليدها را بگير و هر چه مىخواهى بردار و در نزد من هر چه بخواهى هست .\r\nرسول اكرم صلى اللَّه عليه و آله فرمود : دنيا خانه كسى مىباشد كه خانه ندارد ، كسانى كه عقل ندارند براى دنيا مال جمع مىكنند ، فرشته گفت : به خداوندى كه تو را به حق فرستاد من اين سخن را در آسمان چهارم از فرشته‌اى كه اين كليدها را از او گرفتم شنيدم .\r\n27 - جميل بن دراج از امام صادق عليه السّلام روايت مىكند كه رسول خدا صلى اللَّه عليه و آله از كنار بزى كه گوشش را بريده و به صورت مردارى در مزبله افكنده بودند عبور كردند رسول خدا به يارانش فرمود : اين مردار چه اندازه ارزش دارد ، گفتند : اگر او زنده بود يك درهم ارزش داشت رسول فرمود به خدا سوگند دنيا در نزد اهلش از اين مردار هم پست‌تر مىباشد .\r\n28 - عبد اللَّه بن قاسم از امام صادق عليه السّلام روايت مىكند كه فرمودند : هر گاه خداوند بخواهد به بنده‌اى سود برساند او را در دنيا زهد مىدهد و دين را به او تعليم مىكند و از عيب‌هاى دنيا او را آگاه مىگرداند و هر كس به اين‌ها رسيد خير دنيا و آخرت را مىيابد .\r\nامام عليه السّلام فرمود : كسى به حقى كه بهتر از زهد باشد نخواهد رسيد و زهد ضد چيزهائى است كه دشمنان حق طالب آن مىباشند ، راوى گويد : عرض كردم قربانت شوم زهد از چه چيز بايد باشد ، فرمودند : از آنچه نفس به طرف آن مايل باشد .\r\nامام عليه السّلام فرمودند : آيا كسى نيست كه صبر كند و خود را به دنيا آلوده نسازد ، مگر مردان شريف كجا هستند كه صبر پيشه نمايند ، دنيا چند روزى بيشتر نيست و خواهد گذشت ، چشيدن طعم ايمان بر شما حرام است تا آنگاه كه دنيا را ترك كنيد .\r\nراوى گويد : از امام صادق عليه السّلام شنيدم فرمود : هر گاه مؤمن محبت دنيا را از دلش بيرون كند مقامش بالا مىرود شيرينى محبت خداوند را مىيابد ، اهل دنيا\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nخيال مىكنند او ديوانه شده در حالى كه محبت خداوند آنها را چنين كرده و آنها به غير خدا اشتغال پيدا نمىكنند .\r\n29 - ابن بكير گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : آنها كه طالب دنيا مىباشند به آخرت خود زيان مىرسانند و كسانى كه طالب آخرت هستند ، به دنيا ضرر مىرسانند ، شما به دنيا زيان برسانيد كه او شايسته زيان مىباشد .\r\n30 - ابو عبيده حذاء گويد : به امام باقر عليه السّلام عرض كردم حديثى به من بگو تا از آن سود برم فرمودند : اى ابو عبيده زياد ياد مرگ بكن و بدان هر كس زياد مرگ را ياد كرد در دنيا زاهد مىشود و دل به مال و منال دنيا نمىبندد .\r\n31 - داود ابزارى گويد : امام باقر عليه السّلام فرمودند : فرشته‌اى هر روز فرياد مىزند :\r\nاى فرزندان آدم براى مرگ بزائيد و براى فانى شدن جمع كنيد و براى خراب شدن بسازيد .\r\n32 - موسى بن بكر از ابو ابراهيم عليه السّلام روايت مىكند كه فرمود : ابو ذر رحمة اللَّه عليه گفتند : براى من در دنيا ، همين بس است كه دو گرده نان جو داشته باشم ، يكى از آنها را روز و ديگرى را شب بخورم و ديگر اينكه دو جامه داشته باشم يكى را بر دوش بياندازم و ديگرى را بر كمر ببندم و شكر دنيا را بجاى بياورم و از نعمت‌هاى خداوند سپاس گويم .\r\n33 - ابو بصير گويد : امام صادق عليه السّلام فرمود : ابو ذر رضوان اللَّه عليه در خطبه خود مىفرمود : اى كسى كه طالب علم هستى از دنيا چيزى كه مورد استفاده قرار مىگيرد كار خير است كه به آدمى سود مىدهد و نفع مىرساند و يا شرى كه زيان مىدهد ، فقط خداوند است كه انسان را از گزند آن حفظ كند و ترحم نمايد .\r\nاى كسى كه طالب علم مىباشى زن و فرزند و مال و منال شما را از حق غافل نسازد ، تو روزى كه از مال و منال جدا گردى مانند اين است كه مهمان بودى و شبى در ميان آنها به عنوان مهمان ماندى و بامداد هم از آن خانه بيرون شدى و همه را ترك كردى .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nدنيا و آخرت مانند منزلى مىباشند كه از آن جا به منزلى ديگر منتقل گردى و بين مرگ و قيامت مانند يك خواب است كه تو از آن بيدار گردى ، اى كسى كه دنبال علم مىباشى ، براى روزى كه در مقابل عدل خدا قرار مىگيرى چيزى بفرست ، تو به عملت پاداش مىگيرى هر كارى بكنى به آن مىرسى اى طالب علم متوجه اينها باش .\r\n34 - حسن بن راشد از امام صادق عليه السّلام روايت مىكند كه رسول خدا صلى اللَّه عليه و آله فرمودند : دنيا را با من چكار است و چگونه به آن دل ببندم در حالى كه مثل من با دنيا مانند آن شخصى مىباشد كه در يك روز گرمى زير درختى خوابيده باشد و بعد از خواب بر مىخيزد و آن جا را ترك مىگويد .\r\n35 - يحيى بن عقبه ازدى گويد : امام صادق از پدرش امام باقر عليهما السّلام روايت مىكند كه فرمود : مثل حريص مانند كرم ابريشم است هر چه بر دور خود مىتند راه خروج خود را مشكل مىكند و سرانجام در همان دامى كه براى خود درست كرده جان مىدهد .\r\nامام صادق عليه السّلام فرمود : لقمان در مواعظ خود به فرزندش مىگفت : اى فرزند مردمان قبل از تو براى فرزند خود جمع كردند ، نه فرزندان آنها ماندند و نه اموالى كه براى آنها جمع كردند ، همه را گذاشتند و رفتند .\r\nاى فرزند تو بنده‌اى اجير هستى و به تو امر كرده‌اند كارى انجام دهى و در برابر آن كار مزدى بگيرى ، اينك كارها را به خوبى انجام بده و مزد خود را بستان ، اى فرزند در اين دنيا مانند گوسفند مباش كه در ميان علفزارى بچرد و بخورد تا چاق و فربه گردد و هر گاه پر گوشت و چاق شد او را بكشند .\r\nاى فرزند دنيا را مانند پلى بدان كه روى نهرى زده شده و تو بايد از آن عبور كنى و آن را واگذارى و تا پايان جهان به آن جا بر نمىگردى ، دنيا را همواره خراب نگهدار و در آبادانى آن نكوش ، زيرا تو مامور به آبادى آن نيستى ، اى فرزند بدان فردا كه در پيشگاه خداوند حاضر شدى از چهار چيز مورد پرستش قرار مىگيرى .\r\nاز تو سؤال مىكنند كه عمرت را در چه صرف كردى و جوانيت را چگونه\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nگذرانيدى و مالت را از كجا بدست آوردى و در كجا خرج كردى ، اكنون خود را مهيا كن و پاسخ اينها را آماده ساز و از آنچه در دنيا از دست دادى اندوهگين مباش .\r\nمال دنيا اگر اندك باشد هميشه نيست و اگر زياد باشد گرفتارى مىآورد ، اينك احتياط را از دست مده و در كارها كوشش داشته باش ، پرده‌هاى غفلت را از مقابل ديدگانت بردار و از خداوند نيكى بخواه و كارهاى نيك انجام بده .\r\nهمواره از كارهائى كه مىكنى و يا لغزشى كه برايت پيش مىآيد توبه كن و هرگز توبه را از ياد مبر ، اينك از فرصتى كه دارى به سرعت استفاده كن و قبل از اينكه رهسپار آخرت شوى توشه بردار كه به زودى مرگ مىآيد و نمىگذارد كارى انجام دهى .\r\n36 - ابن ابى يعفور گويد : از امام صادق عليه السّلام شنيدم فرمودند : خداوند متعال در مناجات خود به موسى بن عمران عليه السّلام فرمودند : اى موسى به دنيا تكيه مكن همان گونه كه ستمگران به آن اعتماد كرده‌اند و آن را مانند پدر و مادر تلقى مىكنند .\r\nاى موسى با مردم در كارهاى خير مسابقه بگذار و از آن جلو برو ، كارهاى خير مانند لفظ خير نيكو مىباشند ، اى موسى من اگر تو را به خودت واگذاشته بودم در اين هنگام محبت دنيا بر تو غلبه مىكرد و زرق و برق و زينت‌هاى آن تو را به طرف خود جلب مىنمود .\r\nاكنون از دنيا به اندازه احتياج استفاده كن و به كسانى كه فريب دنيا را خورده‌اند توجه نداشته باش آنها را به حال خود واگذار و بدان كه هر فتنه و فسادى از حب دنيا آغاز مىشود به حال كسانى كه مال زياد دارند غبطه نبر كه مال زياد گناهان را زياد مىكند و حقوق واجبه را از انسان مىگيرد .\r\nبه حال كسانى كه مردم از آنها راضى مىباشند غبطه نخوريد و بنگريد آيا خداوند هم از آنها راضى مىباشد و به حال آنهائى كه مردم از آنها اطاعت مىكنند غبطه نخور و بدان اطاعت مردم از آنها كه بر خلاف حق مىباشد موجب هلاكت\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nآنها و پيروانشان خواهد بود .\r\n37 - غياث بن ابراهيم از امام صادق عليه السّلام روايت مىكند كه فرمودند : در كتاب على عليه السّلام آمده كه دنيا مار است ، بدنش نرم ولى در باطن سم كشنده دارد ، عقلاء از آن دورى مىكنند و كودكان جاهل به طرف او مىروند .\r\n38 - ابو جميله گويد : امام صادق عليه السّلام فرمودند : امير المؤمنين عليه السّلام به يكى از ياران خود نوشتند و او را موعظه فرمودند و گفتند : تو را و همچنين خود را به تقوى و پرهيزگارى از خدا دعوت مىكنم ، خدائى كه معصيت او روا نيست و به جز او اميدى نمىباشد و توانگرى در دست او هست .\r\nهر كس از خداوند بترسد نيرو مىگيرد و شكمش سير مىشود و سيراب مىگردد ، عقلش بالا مىرود و از اهل دنيا فاصله پيدا مىكند ، در اين هنگام بدن وى با اهل دنيا هست ولى قلب و عقل او جهان آخرت را مشاهده مىكند .\r\nاو با روشنائى دل خود حقائق را مىنگرد و محبت دنيا را از دلش بيرون مىسازد از حرام آن خود را به كنار مىكشد و از شبهات دورى مىنمايد ، آنها مال حلال صاف را هم براى خود روا نمىدارند مگر در آن جايى كه براى دفع ضرر و سد جوع از آن استفاده مىكنند .\r\nاو فقط جامه‌اى كه بتواند بدنش را بپوشاند در برمىكند و از ميان لباسها پارچه‌هاى خشن را انتخاب مىنمايد او از آنچه بدست مىآورد و در اختيارش قرار مىگيرد اطمينان پيدا نمىكند و به آن اميدوار نمىشود ، اطمينان و اميدوارى او فقط به خداوند مىباشد .\r\nاو در راه خداوند كوشش مىكرد و جد و جهد داشت و خود را خسته مىنمود تا آنگاه كه فقرات او ظاهر مىشد و چشم او به گودى مىافتاد ، خداوند در همين حال به او نيروى بدنى مىداد و عقلش را كامل مىكرد و آنچه در آخرت براى او ذخيره شده بيشتر است .\r\nاكنون دنيا را ترك كن و بدان كه محبت دنيا كور مىكند و گنگ مىگرداند و كر مىسازد ، دوستى دنيا گردن‌ها را پائين مىآورد ، اينك از عمر باقيمانده استفاده\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nكن و نگو فردا و يا پس فردا چنان و چنين خواهم كرد ، كسانى قبل از شما هلاك شدند و رفتند هلاكت آنها به خاطر آرزوها بود .\r\nآن جماعت در حالى كه در هوس‌ها و آرزوها بودند ناگهان فرمان خداوند در رسيد و همه مردند و بر روى تابوت‌ها قرار گرفتند و به قبرها منتقل شدند و در آن جاى تاريك و تنگ منزل نمودند ، در حالى كه فرزندان و زنان آنها آنان را رها كردند .\r\nاينك با دلى آرام به طرف خداوند توجه كن و مانند كسى كه دنيا را ترك گفته و با تصميم و اراده به طرف مقصدى حركت مىكند و سستى به خود راه نمىدهد ثابت باشيد ، خداوند ما و شما را به طاعت خود يارى كند و براى آنچه دوست مىدارد توفيق دهد .\r\n39 - طلحة بن زيد از امام صادق عليه السّلام روايت مىكند كه فرمود : مثل دنيا مانند آب دريا مىباشد ، تشنه هر چه از آن بخورد بر تشنگى او افزوده مىگردد و تا آنگاه كه او را مىكشد .\r\n40 - وشاء گويد : از امام رضا عليه السّلام شنيدم فرمودند : عيسى بن مريم عليه السّلام به حواريون گفتند : اى بنى اسرائيل هر چه از مال دنيا از دست شما رفت افسوس نخوريد همان گونه كه اهل دنيا هنگامى كه دين خود را از دست مىدهند افسوس ندارند ، چون آنها فقط در نظر دارند به مال و منال دنيا برسند .\r\n41 - امير المؤمنين عليه السّلام فرمودند : سپاس مخصوص خداوندى مىباشد كه كسى از رحمت آن نااميد نمىشود و از نعمت او محروم نمىگردد و از آمرزش او مأيوس نمىشود ، رحمت خداوند همواره جارى است و نعمت او پيوسته هست و فنائى ندارد .\r\nدنيا خانه‌اى است كه فنا و نيستى براى آن مقدر شده و اهل دنيا بايد آن جا را ترك گويند ، دنيا شيرين و فريبنده است ، جويندگان به شتاب به طرف او مىروند و دلها را به اشتباه مىاندازند ، اكنون با بهترين زاد دنيا را ترك كنيد و بيش از كفايت دنبال آن نرويد و به اندازه احتياج از آن استفاده نكنيد .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n42 - رسول خدا صلى اللَّه عليه و آله فرمودند : هر كس دنيا را دوست داشته باشد به آخرت خود زيان مىرساند .\r\nعلى عليه السّلام فرمودند : دنيا در حال نقل و انتقال مىباشد و براى كسى ثابت نيست ، اكنون با بهترين وسيله از آن به نفع خود بهره‌بردارى كنيد .\r\nرسول اكرم صلى اللَّه عليه و آله فرمودند : هر كس خود را از زمان در آسايش بداند زمان به او خيانت مىكند و نيز فرمودند : روزگار دو روز بيشتر نيست روزى به سود تو و روزى به زيانت مىباشد ، اگر به سود تو بود خوشحالى نكن و اگر به زيانت بود صبر داشته باش و بدان كه هر دو به زودى سپرى مىشوند .\r\nعلى عليه السّلام فرمود : هر كس وارد روز شود و محزون باشد مانند آن است كه بر خداوند غضب كرده باشد ، هر كس دنيا را بزرگترين غم خود بداند ، بدبختى و اندوه او طول خواهد كشيد ، دنيا به كسانى تعلق دارد كه از آن جدا خواهند شد ولى آخرت براى كسى مىباشد كه آن را طلب كند ، زاهد هر چه به زهد نزديك شود دل از دنيا خالى مىكند .\r\nعلى عليه السّلام فرمودند : هر گاه خواستى به يك متاع دنيائى برسى ولى مانعى براى رسيدن آن پيش آمد به ياد بياور كه خداوند در برابر آن خواسته بر مراتب دينيت افزوده است و ديگران را از آن محروم كرده و اگر چنين فكر كنى از آنچه به آن نرسيده‌اى ناراحت نمىگردى .\r\nرسول اكرم صلى اللَّه عليه و آله فرمودند : من براى كسانى كه متوجه دنيا شده‌اند سه عقوبت مىدانم ، فقرى كه هرگز بىنيازى در آن نخواهد بود ، گرفتارى كه هرگز آسايشى در آن نيست و حزن و اندوهى كه هيچ گاه از او برداشته نخواهد شد .\r\nرسول خدا صلى اللَّه عليه و آله فرمودند : شما در دنيا مانند مهمانان زندگى كنيد ، مسجدها را خانه خود بگيريد ، دلها را به هم مهربان سازيد ، بسيار فكر نمائيد و گريه كنيد گرفتار هواى نفس نشويد ، خانه‌ها را مىسازيد ولى در آن نخواهيد نشست ، مال را جمع مىكنيد ولى نخواهيد خورد ، آرزو داريد ولى به آن نخواهيد رسيد .\r\n43 - امام صادق عليه السّلام فرمودند : ما دنيا را دوست مىداريم ، ولى اگر به آن\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nنرسيديم بهتر است از اينكه به آن برسيم ، هر گاه فرزند آدم به دنيا رسيد از بهره آخرت او كم مىگردد .\r\n44 - امير المؤمنين عليه السّلام در يكى از خطبه‌هاى خود مىفرمايد : دنيا خانه‌اى است كه با بلا و گرفتارى در هم آميخته است و با مكر و فريب و نيرنگ شناخته شده حالات آن ثابت نمىماند و ساكنان آن سالم نخواهند ماند .\r\nجهان حالات مختلف و متفاوتى دارد و تغييرات و تحولاتى در آن پديد مىآيد ، زندگى در دنيا ناپسند و آسايش در آن جا وجود ندارد ، اهل دنيا همواره گرفتار تيرهاى معصيت مىباشند ، دنيا تيرها را بر آنها فرود مىآورده و با مرگ آنها را از پا در مىآورد .\r\nاى بندگان خدا بدانيد كه شما و آنچه در اين دنيا داريد و حوادثى كه بر شما مىگذرد همان مسائلى مىباشد كه بر گذشتگان شما هم گذشته است و آنها هم مانند شما در اين دنيا زندگى مىكردند و عمر آنها هم از شما طولانىتر و شهرهاى آنها آبادتر و آثارشان عميق‌تر بود .\r\nآنها شب را به روز آوردند و ناگهان صداهايشان خاموش گرديد و بادهاى آنها و شوكت و اقتدارشان از حركت باز ايستاد ، بدنهاى آنها پوسيد و خانه‌هاى آنان خالى گرديد و نشانه‌ها پاك شد و ديگر اثرى از آنها ديده نمىشود .\r\nآنها بعد از اينكه در كاخهاى محكم و استوار و فرشهاى نرم و اسباب و وسائل آماده و منازل مجلل و با شكوه زندگى كردند به گورها منتقل شدند و در ميان سنگها و خاكها قرار گرفتند كه هر لحظه بيم فرو ريختن آن مىرود .\r\nآن گورها به هم نزديك مىباشند ولى ساكنان آنها از هم دور هستند ، آنها در جايى زندگى مىكنند كه وحشت بر آنجا سايه افكنده است ، آنها با اينكه فارغ از هر كارى مىباشند ولى به خود مشغول هستند .\r\nآنها به اين خانه‌ها انسى ندارند و با همسايه‌ها رفت و آمد نمىكنند با اينكه نزديك هم مىباشند و خانه‌ها به هم متصل مىباشد ، چگونه آنان به زيارت يك ديگر بروند در صورتى كه بدنهاى آنها پوسيده شده و خاك و سنگ آنها را در خود حل\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nكرده است .\r\nشما به همان راهى مىرويد كه آنها رفتند ، شما در آن خوابگاه گروگان گرفته شده‌ايد و در آن گورها به وديعت نهاده شده‌ايد چه مىكنيد در آن هنگام كه كارها پايان پذيرند و قبرها از هم شكافته گردند .\r\nدر وقت شكافتن قبرها و بر آمدن مردم همه چيز روشن خواهد شد و همه مىدانند چه كرده‌اند ، همه به طرف خداوند كه رهبر بر حق آنها مىباشد خواهند رفت و آنچه كه از نزد خود بافته بودند از دست خواهند داد .\r\n45 - على عليه السّلام در يكى از خطبه‌هاى خود فرمودند : ترس از خداوند كليد هر سعادت و موفقيت و ذخيره براى روز قيامت مىباشد ، تقوى آدمى را از رقيت آزاد مىكند و از هر پرتگاهى نجات مىدهد .\r\nجويندگان به وسيله تقوى رستگار مىگردند و فراريان رهائى مىيابند و آرزومندان به آرزوهاى خود مىرسند ، اينك كار كنيد كه اعمال شما بالا مىرود و توبه كنيد كه توبه سود مىدهد و دعاها شنيده مىشود .\r\nاكنون كه حال سكون و آرامى داريد و قلم‌ها جارى مىباشد به كارهاى نيك بشتابيد ، هنوز كه پير نشده‌ايد و يا بيمارى مانع كار شما نبوده و در چنگال مرگ گرفتار نشده‌ايد در فكر خود باشيد و براى معاد خود توشه برداريد .\r\nمرگ لذت‌ها و خوشىهاى شما را بر باد مىدهد و شهوتها و خواسته شما را تيره و تار مىسازد و شما را از اميال و هوسها دور مىگرداند ، مرگ ديداركننده‌اى است كه مردم از ديدن او خوششان نمىآيد و مبارزى است كه هرگز شكست ندارد .\r\nكسانى كه بوسيله مرگ از دنيا مىروند خون‌بها ندارند و كسى توانائى ندارد خون‌بها طلب كند او با ريسمان خود شما را به چنگ آورده و شما را در دام خود گرفتار كرده است و با تيرهاى خود شما را هدف‌گيرى نموده و از پا در آورده است .\r\nمرگ پياپى شما را تعقيب مىكند و با تازيانه بر فرق شما مىكوبد و شما قدرت نداريد خود را از زخم آن نجات دهيد ، نزديك است كه تاريكيهاى مرگ\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nشما را فرا گيرد و آتش آن برافروخته گردد و در ظلمات خود فرو برد و در بىهوشى قرار دهد .\r\nمرگ با سختى جان شما را مىگيرد و در ظلمات قرار مىدهد و غذاهاى ناگوار و درشت به شما مىخوراند ، مرگ ناگهان مىآيد و شما را از سخن گفتن باز مىدارد و جمعيت شما را پراكنده مىسازد و آثار و نشانه‌هاى شما را پاك مىكند و خانه‌ها را از شما خالى مىسازد .\r\nمرگ وارثان شما را حركت مىدهد تا ارث خود را بگيرند و اموال و دارائى شما را بين خود تقسيم كنند ، خويشاوندانى كه نتوانستند سودى برسانند و وابستگان محزونى كه نتوانستند مرگ را از شما دور سازند و گروهى ديگر كه خوشحال از مرگ تو مىباشند .\r\nاكنون كوشش كنيد و فعاليت نمائيد و خود را آماده سازيد و مهياى كار شويد و براى روز قيامت زاد و توشه تهيه نمائيد و دنيا شما را فريب ندهد همان گونه كه مردمان قبل از شما را فريب داد و آنان را از راه حق و حقيقت جدا كرد .\r\nآنها مردمانى بودند كه از پستان دنيا شير دوشيدند و از لذائذ آن استفاده كردند و گول دنيا را خوردند و روزها را از دست دادند و تازه‌ها را كهنه كردند ، آنها ناگهان از خانه‌ها بيرون شدند و در گورها جاى گرفتند .\r\nاموال آنها بين وارثان تقسيم شد ، هر كس نزد آنها برود او را نمىشناسد و به گريه‌كنندگان خود توجهى ندارند و به كسى كه با آنها سخن بگويد پاسخ نمىدهند ، اكنون از دنيا بترسيد كه او بسيار مكار و فريبنده است .\r\nدنيا با مكر و حيله شما را از راه بيرون مىكند ، دنيا گاهى مىبخشد و زمانى منع مىكند گاهى به آدمى لباس مىپوشاند و گاهى لباسها را از بدن در مىآورد ، خوشى دنيا پايدار نيست و سختى او همواره هست و گرفتاريش از بين نمىرود .\r\n46 - قطب الدين كيذرى در شرح نهج البلاغه در ضمن مكاشفات امير المؤمنين عليه السّلام از امام صادق عليه السّلام روايت مىكند كه على عليه السّلام فرمودند : من در\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبعضى از باغهاى فدك بودم كه حضرت رسول آن باغها را به فاطمه داده بودند ، زنى نزد من آمد در حالى كه بيلى در دست داشتم و مشغول كار بودم .\r\nآن زن مقابل من قرار گرفت و من از جمال آن در شگفت شدم و او را به بثبنه دختر عامر جمحى تشبيه كردم كه يكى از زنان زيباى قريش بشمار مىرفت ، گفت : اى فرزند ابو طالب با من ازدواج كن تا تو را از اين بيل راحت سازم و خزائن دنيا را به تو بدهم و تو هميشه تا آنگاه كه در دنيا هستى مالك باشى .\r\nبه آن زن گفتم : شما كه هستيد و از كجا آمده‌ايد تا از خاندانت تو را خطبه كنم ، گفت من دنيا هستم ، به او گفتم برگرد و شوهرى ديگر طلب كن تو شايستهء همسرى من نيستى ، اين را گفتم و به كار خود مشغول شدم .\r\n47 - امير المؤمنين عليه السّلام فرمودند : اى بندگان خداوند بدانيد كه مؤمن در شب و روز به خود بدگمان است و همواره ناراحت به نظر مىرسد و مىخواهد زياد كار نيك انجام دهد ، شما همواره مانند گذشتگان خود كار كنيد كسانى كه پيش از شما درگذشتند ، آنها خيمه و خرگاه خود را كندند و منازل را پشت سر گذاشتند .\r\n48 - يونس بن ظبيان گويد : از امام صادق عليه السّلام شنيدم فرمود : رسول خدا صلى اللَّه عليه و آله فرمودند : خداوند مىفرمايد : واى بر كسانى كه دنيا را با مكر و فريب و نيرنگ بدست مىآورند و در نقش آخرت طالب دنيا مىباشند .\r\nواى بر كسانى كه مرو جان عدالت را مىكشند ، واى بر كسانى كه مؤمنان از آنها تقيه مىكنند ، آيا آنها مرا فريب مىدهند ، يا بر من جرأت دارند ، به خودم سوگند آنها را به فتنه‌اى گرفتار مىكنم كه برد باران هم در آن جا سرگردان شوند .\r\n49 - محمد بن قيس گويد : حضرت رسول صلى اللَّه عليه و آله هنگامى كه از سفرى مراجعت مىكردند ابتدا نزد فاطمه مىرفتند و مدتى آنجا توقف مىكردند ، در يكى از سفرهاى رسول خدا فاطمه يك خلخال نقره و يك گردن‌بند و دو گوشواره و يك پرده تهيه كردند تا در هنگام مراجعت پدر و يا شوهرش از آن استفاده كنند .\r\nهنگامى كه رسول خدا صلى اللَّه عليه و آله از سفر مراجعت كردند نزد فاطمه عليها السّلام رفتند ، ياران آن جناب كنار در ايستادند تا حضرت مراجعت كند ، توقف رسول خدا در خانه\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nفاطمه به طول انجاميد بطورى كه آنها سرگردان شدند و نمىدانستند توقف كنند تا رسول خدا بيرون شود و يا از آن جا بروند .\r\nدر اين هنگام رسول خدا صلى اللَّه عليه و آله بيرون شدند در حالى كه آثار غضب در چهره مبارك آن جناب ظاهر بود ، رسول خدا وارد مسجد شدند و در كنار منبر قرار گرفتند ، فاطمه دريافت پدرش چرا ناراحت شده و دانست كه رسول خدا از ديدن گردن‌بند و پرده و گوشواره‌ها به غضب آمده است .\r\nفاطمه آنها را از بدنش در آورد و پرده را هم از جلو در برداشت و آنها را خدمت حضرت رسول خدا صلى اللَّه عليه و آله فرستاد و به قاصد گفت : اين‌ها را مقابل رسول خدا بگذار و بگو دخترت سلام مىرساند و عرض مىكند اين اشياء را در راه خداوند انفاق كن .\r\nهنگامى كه قاصد آن‌ها را مقابل رسول خدا گذاشت پيامبر فرمود : او اين كار را كرد پدرش فدايش باد و اين سخن را سه بار تكرار كرد و بعد فرمود : دنيا براى محمد و آل محمد نيست اگر دنيا به اندازه بال مگسى ارزش داشت خداوند شربتى آب هم به كافر نمىداد ، بعد از آن رسول خدا از مسجد به خانه فاطمه رفت .\r\n50 - مفضل گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nخداوند متعال به دنيا وحى كرد كسانى كه به تو خدمت مىكنند گرفتار سختى نما و هر كس به تو توجه نكرد به او خدمت كن .\r\nبعد از آن فرمودند : در عبادت و پرهيزگارى بكوشيد و از دنيائى كه شما را ترك مىكند دست بكشيد بدانيد كه دنيا فريب دهنده است ، او خانه‌اى است كه فناء مىشود و زوال مىپذيرد ، كسانى كه گول دنيا را مىخورند به هلاكت مىرسند ، آنها كه به دنيا اعتماد كنند دنيا به آنها خيانت مىكند هر كس به آن اعتماد كند فريب خواهد خورد .\r\n51 - حفص گويد : امام صادق عليه السّلام فرمودند : خداوند متعال در مناجات خود به موسى بن عمران فرمودند : اى موسى هر گاه مشاهده كردى فقر به تو روى آورده بگو اى فقر خوش آمدى كه فقر شعار صالحان مىباشد .\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nاما هر گاه ديدى كه مال و ثروت و توانگرى بطرفت آمد بگو من گناهى مرتكب شده‌ام كه خداوند مىخواهد به سرعت مرا عقوبت كند ، دنيا خانه عقوبت مىباشد كه آدم را در هنگام ارتكاب گناه عقوبت كرد ، دنيا خود ملعون است و ملعون هستند كسانى كه به آن گرايش پيدا نمايند ، مگر كسانى كه در دنيا براى من كار كنند .\r\nاى موسى بندگان شايسته من در دنيا زهد ورزيدند و به اندازه شناخت من به دنيا نگاه كردند ، ولى ساير مخلوقات من چون نسبت به من معرفت نداشتند به دنيا توجه كردند ، اگر كسى از مخلوقات من به دنيا ارزش بدهد ديدگانش روشن نمىگردد ولى هر كس آن را كوچك بشمارد از آن سود مىبرد .\r\n52 - حفص از امام صادق عليه السّلام روايت مىكند كه امام صادق عليه السّلام فرمود :\r\nخداوند متعال در مناجات خود به موسى فرمودند : اى موسى دنيا خانه‌اى است كه در آن سختى و مشكلات مىباشد .\r\n53 - امام صادق عليه السّلام فرمودند : هنگامى كه دنيا فانىشدنى است پس چرا بايد به آن اطمينان پيدا كرد .\r\n54 - امام صادق عليه السّلام روايت مىكند كه رسول خدا صلى اللَّه عليه و آله فرمودند : غافل‌ترين مردم كسى است كه از اوضاع و احوال دنيا و تغييرات آن پند نگيرد ، و كسانى در دنيا گرفتار خطر مىشوند كه دنيا را براى خود خطر ندانند .\r\n55 - احمد بن حسن حسينى از امام عسكرى و او از پدرانش عليهم السّلام روايت مىكند كه امير المؤمنين عليه السّلام فرمودند : چه افراد غافلى كه لباسى را براى پوشيدن تهيه مىكنند در حالى كه همان لباس كفن او مىشود و خانه‌اى مىسازد كه در آن جا سكونت كند ولى همان خانه گور او مىگردد .\r\nامير المؤمنين عليه السّلام در يكى از خطبه‌هايش فرمودند : اى مردم دنيا خانه‌اى است كه فانى مىشود و آخرت جاودانى مىباشد ، اينك از جايى كه عبور مىكنيد براى جايى كه در آنجا استقرار پيدا خواهيد كرد زاد و توشه تهيه نمائيد و در نزد كسى كه همه اسرار شما را مىداند پرده‌درى نكنيد .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nدنيا را از دل‌هاى خود بيرون كنيد قبل از اينكه بدنهاى شما را از دنيا بيرون سازند ، شما در دنيا حيات پيدا كرديد ولى براى آخرت خلق شديد ، دنيا مانند سم مىباشد آن را مىخورند ولى نمىشناسند ، هنگامى كه كسى از دنيا مىرود فرشتگان مىگويند قبل از خود چه فرستاده ولى مردم مىگويند از خود چه به جاى گذاشته است .\r\nزيادى را قبلا براى خود بفرستيد تا از آن سود بريد و بعد از خود چيزى نگذاريد تا بر ضرر شما تمام نشود ، محروم كسى را گويند كه از مال حلال خود محروم گردد و خوشا به حال كسى كه ميزان او به صدقات و خيرات سنگين گردد و در بهشت جايش را آماده كند و راه خود را در صراط هموار نمايد .\r\n56 - در خبر مرد شامى كه خدمت امير المؤمنين عليه السّلام آمد و سؤالاتى از آن جناب كرد امام در پاسخ او فرمود : اى شيخ دنيا شيرين و فريبنده است و براى آن كسانى هستند همان گونه كه براى آخرت هم افرادى مىباشند .\r\nآنها با اهل دنيا فخر و مباهات ندارند و با آنها براى رسيدن به مال و منال دنيا مسابقه نمىدهند ، آنان از نعمت‌ها و خوشيهاى دنيا خوشحال نمىشوند و در سختيهاى آن اندوهگين نمىشوند و غم از دست رفتن دنيا را ندارند .\r\nاى شيخ هر كس از شبيخون بترسد خوابش نمىبرد ، گردش شب و روز عمر آدميان را به سرعت پايان مىدهند ، اكنون زبانت را نگهدار و سخنانت را در اختيار خود بگيرد شمرده حرف بزن ، جز در خير سخن مگو ، اى شيخ براى مردم بخواه آنچه براى خود مىپسندى و به مردم محبت كن همان گونه كه انتظار دارى با تو محبت كنند .\r\nبعد از اين متوجه ياران خود شد و گفت : اى مردم مگر مشاهده نمىكنيد كه مردمان دنيا در شب و روز حالات مختلفى دارند ، گروهى بر زمين افتاده و بر خود مىپيچند ، گروهى بيمار هستند ، و جماعتى به عيادت آنها مىروند .\r\nدسته‌اى با جان خود مشغول هستند و با مرگ دست و پنجه مىكنند ، گروهى اميدى براى آنها نيست ، عده‌اى روى بستر مرگ قرار دارند ، گروهى دنيا را طلب\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nمىكنند در حالى كه مرگ آنها را تعقيب مىكند گروهى غافل مىباشند در حالى كه اعمال آنها مورد نظر است ، آيندگان هم دنبال گذشتگان خواهند رفت .\r\n57 - مفضل از امام صادق عليه السّلام روايت مىكند كه در تفسير آيه شريفه  لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ وَ لا تَحْزَنْ عَلَيْهِمْ وَ اخْفِضْ جَناحَكَ لِلْمُؤْمِنِينَ  فرمود : رسول خدا صلى اللَّه عليه و آله فرمودند : هر كس در برابر مصيبت‌هاى وارده صبر نكند و تسليم خداوند نشود همواره در دنيا حسرت خواهد خورد .\r\nهر كس ديده بر مال ديگرى بدوزد و چشمش بدست او باشد اندوهش زياد مىگردد و خشمش فروكش نمىكند ، هر كس نداند كه خداوند غير از لباس و غذا نعمت‌هاى ديگرى هم به او داده است از عمل كوتاهى كرده است و به عذاب نزديك شده ، هر كس براى مال دنيا محزون گردد خدا را بر خود خشمگين ساخته است .\r\nهر كس از مصيبتى كه بر او فرود آمده شكايت كند مانند اين است كه از خداوند شكايت كرده است ، كسانى كه از مسلمانان بعد از اينكه قرآن تلاوت كرده باشند وارد دوزخ شوند آيات خدا را مسخره كرده‌اند ، هر كس براى مال دنيا نزد توانگرى خضوع كند دو سوم دينش را از دست مىدهد .\r\nبعد از آن فرمودند : شما در اينجا شتاب نكنيد ، اگر مردى از شخص توانگرى محبت ديد و مورد احسان و لطف او قرار گرفت بايد او را احترام كند و سپاسگزارى از نعمت از وظائف او مىباشد ، ولى اين سپاس از نعمت و احترام نيايد به حد خضوع و خشوع كه مختص به خداوند است از وى برسد و با مكر و خدعه مال منعم را از وى بگيرد .\r\n58 - حفص گويد : امام صادق عليه السّلام فرمودند : من دنيا را مانند ميته فرض مىكنم و به اندازه اضطرار از آن مىخورم .\r\n59 - بزنطى از امام رضا عليه السّلام روايت مىكند كه فرمود : به خداوند سوگند خداوند آنچه را كه در دنيا براى مؤمن مؤخر داشته بهتر است از اينكه به سرعت در دنيا خواسته‌هاى او را بر آورده كند ، بعد از اين امام عليه السّلام دنيا را در نظر من تحقير\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nكرد و فرمود : مگر دنيا چيست كه آن همه به او اهميت مىدهند .\r\nصاحبان نعمت و ثروت و مال و مكنت وظائفى دارند كه بر آنها واجب شده است آنها بايد حقوق خداوند را پرداخت كنند ، به خداوند سوگند هر گاه نعمتى براى من حاصل مىگردد از آن مىترسم تا آنگاه كه حقوق واجبه خداوند را از آن خارج سازم .\r\n60 - مردى به امير المؤمنين عليه السّلام شكايت برد و از وى حاجتى طلب كرد ، امام به او فرمودند : بدان هر چه از دنيا به تو برسد از توانائى تو بالاتر است و تو بايد همواره آن مال‌ها را براى ديگران نگهدارى .\r\n61 - مردى از امام صادق عليه السّلام روايت مىكند كه فرمود : محبت دنيا و گرايش به آن بالاترين گناه مىباشد و همه معصيت‌ها از آن پديد مىآيند .\r\n62 - جابر بن عبد اللَّه گويد : رسول خدا صلى اللَّه عليه و آله فرمودند : بالاترين ترسى كه از امت خود دارم آن است كه آنها از هواهاى نفس پيروى كنند و آرزوهاى دور و دراز داشته باشند ، هواى نفس مانع مىشود كه آدمى حق را بنگرد و آرزوهاى دراز آخرت را از ياد انسان مىبرد .\r\nاينك دنيا گذشته و پشت كرده است و آخرت روى آورده و براى هر يك از آنها فرزندانى هستند كه دنبال آن مىروند ، اكنون شما از فرزندان آخرت باشيد و از فرزندى دنيا دست باز داريد ، شما امروز در خانه‌اى هستيد كه بايد عمل كنيد و حسابى در اين جا نيست و فردا در جايى خواهيد بود كه حساب هست ولى عمل نخواهد بود .\r\n63 - ابن عباس گويد : رسول خدا صلى اللَّه عليه و آله فرمودند : شب و روز مركب‌هائى هستند كه شما را از جايى به جايى ديگر انتقال مىدهند .\r\n64 - فاطمه دختر امام حسين عليه السّلام روايت مىكند كه رسول خدا صلى اللَّه عليه و آله فرمودند :\r\nتمايل به دنيا حزن و اندوه مىآورد و زهد در دنيا دل و بدن آدميان را آسايش مىدهد .\r\n65 - ابن ابى يعفور گويد : از امام صادق عليه السّلام شنيدم فرمودند : هر كس به دنيا\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nدلبستگى پيدا كند دلش به سه خصلت گرفتار مىگردد ، اندوه پايدار ، آرزوهائى كه به آنها نخواهد رسيد و اميدهائى كه به آن دست نخواهد يافت .\r\n66 - موسى بن جعفر از پدرش عليهما السّلام روايت مىكند كه فرمودند : دنيا زندان مؤمن و قبر حصار او و بهشت جايگاه او مىباشد و همچنين دنيا بهشت كافر و قبر حصار او و آتش جاى او خواهد بود .\r\n67 - عبد اللَّه بن عمر از رسول خدا صلى اللَّه عليه و آله روايت مىكند كه فرمودند : بالاترين ترسى كه من از امت خود دارم سه خصلت است ، لغزش عالم ، جدال منافق بوسيله قرآن ياد نيائى كه گردن‌هاى شما را قطع كند ، خود را به آنها آلوده نكنيد و خود را همواره متهم سازيد كه دنبال آن خصلتها نرويد .\r\n68 - زهرى مىگويد : از امام على بن الحسين عليهما السّلام شنيدم فرمودند : هر كس در برابر مصيبت‌ها صبر نكند و تسليم خداوند نگردد در دنيا گرفتار حسرت خواهد شد به خداوند سوگند دنيا و آخرت مانند دو كفه ترازو ميباشند هر يك از آنها بر ديگرى سنگينى كند ديگرى را از اعتبار مىاندازد .\r\nامام عليه السّلام بعد از اين آيه شريفه   إِذا وَقَعَتِ الْواقِعَةُ   را تلاوت كردند تا به   كاذِبَةٌ ، خافِضَةٌ   رسيدند و فرمودند سوگند به خداوند دشمنان خداوند از مقام خود پايين خواهند آمد و گرفتار آتش خواهند شد و در تفسير  رافِعَةٌ  فرمود : به خداوند سوگند دوستان خدا مقام بالاترى پيدا ميكنند و وارد بهشت ميگردند .\r\nبعد از اين امام عليه السّلام متوجه يكى از كسانى كه در كنارش نشسته بود شدند و به او فرمودند : از خداوند بترسيد و در طلب دنيا كوتاه بياييد و چيزى را كه هنوز خلق نشده طلب مكن و هر كس چيزى كه هنوز خلق نشده مورد طلب قرار دهد در حسرت و اندوه بسر خواهد برد و به آن نخواهد رسيد .\r\nبعد از آن فرمودند : چگونه به آن چه خلق نشده خواهد رسيد آن مرد گفت :\r\nچگونه او دنبال چيزى ميرود كه هنوز خلق نشده است امام فرمودند : آن‌ها كه دنبال مال و ثروت ميروند و در دنيا مال زيادى بدست مىآورند نظرشان اين است كه در آسايش باشند در حالى كه آسايش براى دنيا وجود ندارد و خلق نشده است .\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nآسايش و راحتى فقط در بهشت هست و براى اهل بهشت خلق شده است خستگى و سختى در دنيا و براى اهل دنيا آفريده شده‌اند هر كس آن را بدست آورد به اندازه همان حرص هم به او داده مىشود هر كس در دنيا مال زيادى بدست آورد فقرش هم شدت پيدا مىكند زيرا او براى حفظ اموالش به مردم نياز خواهد داشت .\r\nاو براى نگهدارى مال خود به هر چيزى نيازمند خواهد شد پس در توانگرى دنيا آسايش و راحتى نيست ولى شيطان فرزند آدم را وسوسه مىكند كه در مال و ثروت راحتى هست و او را در دنيا گرفتار سختيها و مشكلات مىكند و بايد او در آخرت حساب بدهد .\r\nسپس فرمودند : متوجه باشيد كه دوستان خدا در دنيا براى دنيا كار نكردند بلكه آنان خود را در دنيا براى آخرت به سختى انداختند بعد فرمودند : آگاه باشيد كه هر كس فقط براى روزى كوشش كند يك گناه براى او نوشته مىشود عيسى عليه السّلام به حواريون گفتند : دنيا مانند پل است كه بايد از آن عبور كنيد ولى او را تعمير ننماييد .\r\n69 - ابن عماره گويد : پدرم از امام صادق عليه السّلام روايت مىكند كه فرمودند :\r\nمردم در جهان فانى دنبال چهار چيز ميباشند توانگرى خوشحالى استراحت و عزت اما توانگرى را بايد در قناعت بيابند كسانى كه دنبال بدست آوردن مال زياد مىباشند به آن نخواهند رسيد .\r\nاما خوشحالى و حسن معيشت در سبكبارى مىباشد هر چه مسئوليت كمتر گردد زندگى به خوشى ميگذرد آنها كه بار سنگين بدوش خود ميكشند به آن نميرسند اما آنهائى كه در نظر دارند راحت باشند بايد شغل زياد نداشته باشند .\r\nكسانى كه ميخواهند دست به هر كارى بزنند و زير هر بارى بروند همواره ناراحت خواهند شد اما عزت براى كسانى است كه خدمت خالق ميكنند و هر كس به خدمت مخلوق مشغول شود عزت را نخواهد يافت .\r\n70 - حسين بن زيد از امام صادق عليه السّلام روايت مىكند كه فرمودند : هر يك از امت من كه از چهار خصلت دور باشند وارد بهشت ميشوند خود را به دنيا آلوده\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nنكنند از هواى نفس پيروى ننمايند شكم‌پرستى نكنند و دنبال شهوت نروند .\r\n71 - مردى از امام باقر عليه السّلام روايت مىكند كه از آن حضرت شنيدم فرمودند :\r\nدنيا در حال نقل و انتقال مىباشد اگر مال دنيا مقدر باشد با همه ضعفى كه دارى به تو خواهد رسيد و اگر بر ضررت باشد باز هم به تو ميرسد تو نميتوانى جلو آن را بگيرى بعد از آن فرمودند هر كس هر چه از دست داده مايوس شد راحت ميگردد و هر كس قناعت كند ديدگانش روشن مىشود .\r\n72 - منذر جوانى گويد : امام صادق عليه السّلام فرمودند : سلمان رحمة الله عليه ميگفت من از شش چيز در شگفت ميباشم سه چيز مرا ميخنداند و سه چيز مرا ميگرياند اما آنها كه مرا ميگريانند عبارتند از :\r\nدورى دوستان كه محمد صلى اللَّه عليه و آله و حزب او مىباشند مشاهده روز قيامت و ترس از آن و توقف در پيشگاه خداوند .\r\nاما آن سه كه مرا مىخنداند عبارتند از : كسى كه دنبال دنيا مىباشد و مرگ هم او را تعقيب مىكند كسى كه غفلت دارد در حالى كه مورد تعقيب مىباشد و كسى كه ميخندد ولى نميداند كه خداوند از او راضى هست يا نه .\r\n73 - ابن سنان از امام صادق عليه السّلام روايت مىكند كه رسول خدا صلى اللَّه عليه و آله فرمودند نخستين بارى كه خداوند معصيت شد به خاطر شش چيز بود محبت دنيا محبت رياست محبت زنان محبت طعام محبت خواب و محبت استراحت .\r\n74 - در خبر ابو ذر آمده : در شگفت هستم از كسى كه گردش شب و روز را ميداند و اوضاع و احوال مردم را مينگرد ولى باز به دنيا دل بستگى پيدا مىكند و مطمئن ميگردد .\r\n75 - حضرت رضا از پدرانش از حسين بن على عليهم السّلام روايت مىكند كه فرمودند : در زير ديوار يكى از شهرها لوحى پيدا شد و در آن نوشته شده بود من خدايى هستم كه جز من خداوندى نيست و محمد پيامبر من مىباشد .\r\nدر شگفت هستم از كسى كه يقين دارد خواهد مرد ولى چگونه خوشحالى مىكند و تعجب دارم از كسى كه به مقدرات اعتقاد دارد چگونه محزون مىشود\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nو تعجب از كسى است كه دنيا را آزمايش كرده ولى باز به آن اطمينان پيدا مىكند و در شگفت مىباشم از كسى كه يقين به حساب دارد باز مرتكب معصيت ميگردد .\r\n76 - ابن مغيره گويد : حضرت رضا عليه السّلام ميفرمودند :\r\n انك في دار لهامدة * يقبل فيها عمل العامل\r\nالا ترى الموت محيطا بها * يكذب فيها امل الامل\r\nتعجل الذنب لما تشتهى * و تامل التوبة في قابل\r\nو الموت يأتي اهله بغتة * ما ذاك فعل الحازم العامل \r\nتو در خانه‌اى زندگى ميكنى كه براى آن وقت معينى هست و هر كس در آن ايام و مدت كارى انجام دهد مورد پذيرش قرار ميگيرد مگر مشاهده نميكنى كه مرگ دنيا را فرا گرفته است و آرزوى آرزومندان به حقيقت نميرسد .\r\nبراى مشتهيات نفسانى به سرعت مرتكب گناه ميشوى ولى آرزو ميكنى كه در آينده توبه نمايى در حالى كه مرگ بطور ناگهانى فرا ميرسد و تو را ميربايد و اين كار از آدم زرنگ كارى دور از احتياط مىباشد .\r\n77 - محمد بن يحيى از عمويش روايت مىكند كه امام رضا عليه السّلام اين ابيات را مىخواندند :\r\n كلنا نامل مدافى الاجل * و المنايا هن آفات الامل\r\nلا يغرنك اباطيل المنى * و الزم القصد ودع عنك العلل\r\nانما الدنيا كظل زائل * حل فيه راكب تم رحل \r\nهمه ما آرزو مىكنيم كه مرگ ما به تاخير افتد ، در صورتى كه مرگ‌ها آرزوها را بر باد مىدهند ، آرزوهاى دور و دراز تو را فريب ندهد ، همواره ميانه روى را اتخاذ كن و علت‌ها را واگذار ، دنيا مانند سايه‌اى مىباشد كه مسافرى در آنجا اندكى بياسايد و بعد از آنجا كوچ كند .\r\n78 - داود بن سليمان از امام رضا عليه السّلام روايت مىكند كه امير المؤمنين عليه السّلام فرمود : اگر بنده‌اى مرگ را كه به سرعت به طرف او حركت مىكند مشاهده نمايد ، با آرزوهاى خود مخالفت مىكند و از طلب دنيا دست مىكشد .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n79 - ابو الطفيل گويد : امير المؤمنين عليه السّلام فرمودند : چيزى كه بيشتر از همه چيز از شما ترس دارم آرزوهاى دراز و متابعت از هواى نفس مىباشد ، آرزوى دراز آخرت را از ياد آدمى مىبرد و متابعت از هواى نفس جلو حق را مىگيرد .\r\nآگاه باشيد كه دنيا عقب كرد نموده و پشت سر مانده است ولى آخرت در مقابل دارد مىآيد ، هر يك از دنيا و آخرت فرزندانى دارند و شما از فرزندان آخرت باشيد و از فرزندان دنيا به حساب نيائيد ، امروز روزگار كار است و حسابى نيست و فردا روز حساب است و عملى نخواهد بود .\r\n80 - امير المؤمنين عليه السّلام فرمودند : اى مردم شما هنگامى كه وارد صبح مىشويد هدف تيرهائى قرار مىگيريد كه بر بدن‌هاى شما وارد مىشوند و شما را هلاك مىكنند ، اموال شما تاراج مصيبت‌ها و گرفتاريها مىشوند ، شما در دنيا هر چه غذا بخوريد شما را ناراحت مىكند و هر چه آب بنوشيد در گلوگير مىكند .\r\nبه خداوند سوگند مشاهده مىكنم شما در دنيا به هر نعمتى كه مىرسيد خوشحال مىشويد و از نعمت ديگرى محروم مىشويد و ناراحت مىگرديد ، اى مردم ما و شما براى بقا آفريده‌شده‌ايم نه از براى فنا شما از خانه‌اى انتقال پيدا مىكنيد ، پس اكنون براى جايى كه مىخواهيد برويد و در آنجا جاودان مىمانيد زاد و توشه تهيه كنيد .\r\n81 - امير المؤمنين عليه السّلام فرمودند : من شما را از دنيا بر حذر مىدارم ، دنيا شيرين و فريب دهنده است زرق و برق و خرمى آن آدميان را فريب مىدهد ، دنيا در ميان شهوت‌ها و خواسته‌ها پيچيده شده و به خواسته‌هاى زودگذر آراسته گرديده است ، آبادى آن به آرزوها بستگى دارد و با مكر و فريب خود را زينت داده است .\r\nلذت‌هاى دنيا و خوشيهاى آن دوام ندارند و آدميان از مصائب آن در آسايش نمىباشند ، دنيا فريب دهنده و زيان رساننده مىباشد ، دنيا از بين مىرود و تمام مىگردد دنيا خورنده و مكار مىباشد .\r\nهنگامى كه اهل ميل و رغبت به آرزوهاى خود رسيدند و از وضع خود راضى\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nشدند و دنيا به انتهاء رسيد دنيا آنان را رها مىكند و نابودشان مىسازد ، همان گونه كه خداوند در قرآن مجيد مىفرمايد :  كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً  .\r\nيعنى مانند آبى كه از آسمان فرستاديم و گياهان زمين به آن آلوده شدند و بعد از اينكه زمين خشك شد به صورت خاشاكى در آمدند و بادها آن خاشاك را به هر طرف پراكنده مىسازند و خداوند بر همه چيز توانائى دارد .\r\nهر كسى كه در دنيا براى او خوشحالى پيش آيد ، روزى دنبالش گريه و اشك خواهد بود ، هر لحظه‌اى كه برايش خوشى پيدا شود تلخى هم به دنبال خواهد آمد ، هر گاه زندگى لذت‌بخشى برايش باشد و در ناز و نعمت و رفاه بسر برد ، بعد از آن گرفتار باران عذاب و ناراحتىها مىشود .\r\nروزى دنيا از وى يارى مىكند و نبايد به اين يارى اطمينان پيدا كند زيرا ممكن است روزى او را نشناسد ، دنيا از يك طرف گوارا مىباشد ولى از طرف ديگر تلخ و ناگوار مىشود و بيمارى مىآورد ، اگر كسى يك روز در امنيت و آسايش بسر برد ، ولى روز ديگر در وحشت و ترس مىگذارند .\r\nدنيا خود گول مىزند و هر چه در آن قرار دارد فريب دهنده است ، هر كس در دنيا زندگى مىكند هلاك مىشود و فانى مىگردد ، در زاد و توشه دنيا خيرى نيست مگر تقوى كه به آدميان سود مىرساند ، هر كس در آنجا به كم قناعت كند در آخرت زياد بدست مىآورد و هر كس زياد به چنگ آورد برايش نخواهد ماند و به زودى از دستش خارج خواهد شد .\r\nبسا افرادى كه به دنيا دل بستند و به آن اعتماد نمودند ولى دنيا آنها را گرفتار مصيبت كرد كسانى كه با آرامش دل در روى زمين راه مىرفتند ولى ناگهان از پا در آمدند ، چه اشخاصى كه با احتياط و تدبير روى آن زندگى مىكردند ولى مكر و فريب دنيا آنها را نابود ساخت و هلاكشان كرد .\r\nچه اشخاصى كه در جهان با قدرت و جلال و شكوه بسر مىبردند ولى در اثر گردش روزگار حقير و خوار شدند و چه بسا مال‌دارانى كه در زرق و برق دنيا\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nغوطه‌ور بودند ولى ناگهان فقير شدند و هر چه داشتند از دست دادند .\r\nپادشاهان و سلاطين و حاكمان و اميران كه تاج قدرت بر سر داشتند تخت و تاج از آنها گرفته شد و به روى زمين در غلطيدند ، حكومت دنيا نتيجه‌اش خوارى مىباشد و زندگيش آلوده است ، آبش تلخ و شيرينيش زهرآلود مىباشد .\r\nزندگان دنيا در معرض مرگ هستند و افراد سالم و تندرست گرفتار بيماريها مىشوند ، افراد عالى مقام نابود مىگردند ، پادشاهى از شاه سلب خواهد شد ، عزيزان مغلوب خواهند گرديد آسايش در آنجا نخواهد بود و كسى ديگرى را پناه نخواهد داد .\r\nبعد از همه اين‌ها مرگ خواهد آمد و همه را بىهوش خواهد كرد ، ناله‌ها و شيون‌ها را بلند خواهد نمود ، سپس قيامت پيش مىآيد و حضور در محضر عدل الهى در مقابل حكيم عادل ، تا بدكاران پاداش كارهاى خود را بيابند و نيكوكاران ثواب‌هاى خود را بگيرند .\r\nمگر شما در جاهائى زندگى نمىكنيد كه گذشتگان شما در آنجاها زندگى مىكردند ، عمر آنها از شماها نيز طولانىتر بود و آثار آنها روشن‌تر و تعداد آنان زيادتر و لشكريان آنها فراوان‌تر و بيشتر از شما با حق دشمنى مىكردند .\r\nآنها خود را به دنيا نزديك كردند و آن را پرستيدند و دنيا را بر همه چيز ترجيح دادند و هر چيزى را براى دنيا فدا كردند ، بعد از آن در حالى كه بسيار كوچك شده بودند دنيا را ترك كردند ، آيا شما براى اين چنين دنيائى فداكارى مىكنيد و به اين دنيا حرص مىورزيد و يا به آن اطمينان پيدا مىنمائيد .\r\nخداوند متعال در قرآن مجيد مىفرمايد :   مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ ، أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ   .\r\nهر كس زندگى دنيا و زينت آن را بخواهد ما به آنها بطور كامل مىدهيم و آنها در دنيا زيان نخواهند كرد ، آن گروه در آخرت جز آتش به چيزى نخواهند رسيد و هر كارى كه انجام داده‌اند باطل خواهد شد و اثرش را از دست خواهد داد .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nدنيا بد جايى است براى كسى كه خود را آماده نسازد و ترسى براى او پيش نيايد ، اى مردم بدانيد در حالى كه مىدانيد شما دنيا را ترك مىكنيد و دنيا همان گونه است كه خداوند فرموده :  لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ  .\r\nدر دنيا از كسانى پند بگيريد كه خانه‌ها را مىساختند و خود را مشغول مىكردند و كارهاى بيهوده انجام مىدادند ، آنها براى خود كاخهاى با شكوه و محكم را درست مىكردند تا آنها را جاودان نگهدارند و كسانى كه مىگفتند كدام افراد از ما نيرومندتر مىباشند .\r\nاز برادران خود كه به سوى قبرها حمل شدند عبرت گيريد آنها را حمل كردند در حالى كه آنها را سواره نخوانده بودند ، آنها را در جاهائى فرود آوردند در حالى كه مهمان نبودند آنها را در ميان قبرها جاى دادند و از خاك براى آنها كفن ساختند و در كنار استخوانهاى پوسيده همسايه شدند .\r\nآنان همسايه هستند ولى پاسخ كسى را نمىدهند و از خود رفع ضرر و زيان نمىكنند نه بديدن كسى مىروند و نه كسى از آنها ديدن مىكند ، آنها مردان بردبارى هستند كه كينه‌ها را از دل زدوده‌اند ، نادان‌هائى مىباشند كه حسدها را از دل بيرون كرده‌اند .\r\nكسى از آنها وحشتى ندارد و كسى از آنها اميد دفاع از خود نمىدهد ، آنها مانند كسانى مىباشند كه هرگز وجود نداشته‌اند آنها همان گونه هستند كه خداوند مىفرمايد :  فَتِلْكَ مَساكِنُهُمْ لَمْ تُسْكَنْ مِنْ بَعْدِهِمْ إِلَّا قَلِيلًا وَ كُنَّا نَحْنُ الْوارِثِينَ  .\r\nآنها خانه‌هاى آن جماعت مىباشد كه جز گروه اندكى در آنجا سكونت نكردند و آن منازل به ما ارث رسيد ، آن جماعت روى زمين را رها كردند و در باطن آن قرار گرفتند ، جاى وسيع و فراخ را رها نمودند و در جاى تنگى منزل نمودند ، خانواده خود را ترك كردند و در غربت آرميدند .\r\nآنان روشنائى را ترك كردند ، در تاريكى وارد شدند و در قبرها قرار گرفتند همان گونه كه از شكم مادر به دنيا آمدند ، پا برهنه و عريان وارد گورها شدند ، آنها\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nدنيا را ترك گفتند و با اعمال خود به جهان ابدى رهسپار شدند .\r\nآنها در آن جهان جاودان مىباشند خداوند متعال مىفرمايد :  كَما بَدَأْنا أَوَّلَ خَلْقٍ نُعِيدُهُ وَعْداً عَلَيْنا إِنَّا كُنَّا فاعِلِينَ  ، ما همان گونه كه در آغاز آنها را آفريديم باز همان گونه بر مىگردانيم و اين وعده ما حق است و ما اين كار را خواهيم كرد .\r\n82 - امام ابو الحسن سوم از پدرانش از امام صادق عليه السّلام روايت مىكند كه فرمودند : هر كس دنيا در دلش جاى گرفت او را در دين خود متهم بدان .\r\n83 - عثمان بن زيد از جابر جعفى روايت مىكند كه امام باقر عليه السّلام فرمودند :\r\nاى جابر دنيا را مانند منزلى بدان كه مىخواهى از آنجا به جاى ديگر انتقال پيدا كنى ، مگر دنيا غير از اين است كه در خواب سوار چهارپائى شده باشى و هنگامى كه بيدار شدى خود را در بسترت مىيابى و سوار هم نيستى .\r\nكسى اعتنا به هم چه چيزى مىكند و به اين مسائل روى مىآورد ، دنيا مانند لباس مىباشد كه او را پوشيده باشى و يا مانند كنيزى است كه با او هم بستر شده‌اى ، اى جابر دنيا در نزد صاحبان خرد مانند سايه است كه زود از بين مىرود .\r\n84 - عقبة بن عامر جهنى از سلمان فارسى روايت مىكند كه سلمان را براى خوردن طعامى مجبور كردند او گفت : مرا كفايت مىكند كه از رسول خدا صلى اللَّه عليه و آله شنيدم فرمودند : بيشترين كسانى كه در دنيا سير مىباشند در آخرت گرسنه خواهند بود ، اى سلمان دنيا زندان مؤمن و بهشت كافر مىباشد .\r\n85 - ابن عمر گويد : رسول خدا صلى اللَّه عليه و آله فرمودند : در دنيا طورى زندگى كن كه گويا غريب هستى و يا مسافرى مىباشى كه مىخواهى از آن بگذرى و خود را از مردگان به حساب آورى و تو اى عبد اللَّه هر گاه وارد شب شدى اميد اين را نداشته باش كه صبح از خواب بر مىخيزى .\r\nهر گاه صبح از خانه بيرون شدى تصور نكن كه شب را سالم به خانه بر مىگردى و روز را به پايان خواهى رسانيد ، از زندگى براى مرگ استفاده كن و از تندرستى براى روزهاى بيمارى بهره‌گيرى نما و تو نمىدانى فردا چه خواهد شد و چه نامى خواهى داشت .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n86 - ثعلبه از امام صادق عليه السّلام روايت مىكند كه امير المؤمنين عليه السّلام فرمودند :\r\nدنيا فانى است ، دنيا جاى سختى و مشكلات مىباشد ، دنيا محل عبرت و تغيير است و بر يك حال نمىماند ، از فناء و نابودى آن اين است كه همواره كمان خود را كشيده و تير را آماده كرده است ، تندرستان را به بيمارى و زندگان را با مرگ هلاك مىكند .\r\nاز سختى دنيا اين است كه آدمى مدتى مال و ثروت جمع مىكند ولى از آن نمىخورد و خانه مىسازد اما در آن سكونت نمىكند ، نعمت‌هاى دنيا پايدار نيست و همواره سختيها فرود مىآيند و از تغييرات آن است كه آدمى هنگامى كه به آرزوهاى خود نزديك مىشود مرگش فرا مىرسد و او را از رسيدن به آرزو باز مىدارد .\r\nامام صادق عليه السّلام گويد : امير المؤمنين عليه السّلام فرمودند : چه بسا كسانى كه با نيكى كردن به آنها تدريجا مورد مؤاخذه قرار خواهند گرفت و چه بسا گول خوردگانى كه اعمال آنها مخفى مىماند ، چه بسا كسانى كه اهل نيرنگ هستند ولى مردم در باره او حسن گفتار دارند ، خداوند هيچ بنده را مورد آزمايش قرار نمىدهد مگر اينكه به او مهلت مىدهد تا او به خود آيد .\r\n87 - جابر بن عبد اللَّه انصارى گويد : با امير المؤمنين عليه السّلام در بصره بودم ، هنگامى كه از جنگ بصره فارغ شدند آخر شب به طرف ما آمدند و فرمودند شما در چه موضوع سخن مىگوئيد عرض كردم ما در مذمت دنيا صحبت مىكنيم .\r\nفرمودند : اى جابر شما چرا دنيا را مذمت مىكنيد ، بعد از آن حمد و ثناى پروردگار را به جاى آورد و گفت : چرا گروهى از دنيا مذمت مىكنند و خود را در دنيا زاهد نشان مىدهند و لباس زهد در بر مىكنند در حالى كه معنى زهد را نمىدانند .\r\nدنيا جاى راستگويان است براى كسانى كه با دنيا از روى صداقت رفتار كنند و محل عافيت و سلامتى مىباشند براى كسى كه در دنيا معناى عافيت را در يابد و خانه توانگرى است براى آنهائى كه از آن زاد و توشه تهيه كنند .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nدنيا محل سجده پيامبران مىباشد ، و وحى خداوند بر زمين فرود آمده است ، فرشتگان در دنيا نماز گزارده‌ام و دوستان خداوند در زمين سكونت كرده و در آن به تجارت پرداخته‌اند ، آنها در دنيا كسب رحمت كردند و بهشت را سود بردند .\r\nپس اى جابر آن كيست كه از دنيا مذمت مىكند ، دنيا اعلان كرده كه از آنها جدا مىشود و فرياد مىزند كه از آنان فاصله مىگيرد و خود خبر مرگ را مىدهد و زوال خودش را اعلام مىكند ، او از گرفتاريهايش از گرفتارى خبر مىدهد و از خوشحالىهاى خود مردم را به خوشحالى و سرور آگاه مىگرداند و آنها را به شوق وامىدارد .\r\nدنيا گاهى مصيبت مىآورد و زمانى نعمت و عافيت مىدهد ، گاهى مىترساند ، گاهى خوشحال مىسازد ، گروهى هنگام پشيمانى دنيا را مذمت مىكنند و جماعتى هنگام سلامتى و تندرستى آن را مىستايند دنيا به آنها خدمت كرد و آنها را آزمود به آنها تذكر داد و آنها هم ياد آوردند دنيا آنها را موعظه كرد آنها هم پذيرفتند و پند گرفتند .\r\nدنيا آنها را از عواقب اعمال خودشان ترسانيد آنها ترسيدند ، دنيا آنان را به كارهاى نيك تشويق كرد آنها هم پذيرفتند و كار نيك انجام دادند ، اى كسى كه از دنيا مذمت مىكنى و خود گول آن را خورده‌اى ، كجا دنيا از تو خواسته او را مذمت كنى ، كجا دنيا تو را فريب داده است .\r\nآيا به خاطر پدرانت كه در دنيا در زير خاك پوسيدند و يا به جهت مادرانت كه روى خاك‌ها خوابيده‌اند ، تو خود در بيمارى از آنها پرستارى كردى و با دست‌هاى خود آن را پهلو به پهلو كردى ، براى آنها دارو تهيه مىكردى و اطباء را براى آنها مىآوردى ، تو به خواسته‌هايت نرسيدى و به حاجت خود دست نيافتى .\r\nاكنون دنيا مانند آنها با شما رفتار مىكند و همان گونه كه با آنها عمل كرد با شما هم معامله دارد ، فردا دوستانت به تو سودى نخواهند رسانيد و هر چه فرياد بزنى كسى نخواهد شنيد در آن هنگام كه بيمارى شدت پيدا مىكند و مرگ فرا مىرسد و سوزش حزن و اندوه قلب را مىسوزاند و ناله‌ها سود نمىدهد و فريادها\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمرگ را از وى دور نمىكند .\r\nدر آن هنگام مثل اينكه رشته‌اى بگردنش افكنده و او را سخت فشار مىدهند و حلقومش را پاره مىكنند ، صداها به گوش او نمىرسد و دعاها به او سودى نمىرساند ، چه اندازه حزن و اندوه به درازا مىكشد در آن هنگام كه مرگ فرا مىرسد .\r\nسپس چهار نفر جنازه او را بر مىدارند و در قبر مىگذارند او در جايى قرار مىگيرد كه تنگ مىباشد و بايد در آنجا بماند رنگ و روى تازه‌اش مىرود و زمانش منقطع مىگردد ، محبت و مهربانى در آنجا نيست و لطف و عنايت دوستان وجود ندارد .\r\nعلاقمندان به ديدن او نمىروند و ديداركنندگان به او توجه نمىكنند و خانه او به خانه‌هاى ديگر ارتباط ندارد ، از او خيرى نمىرسد و كسى از وى آگاهى پيدا نمىكند و سخنى از او به گوشها نمىرسد و همه از او بىخبر مىباشند و از حال او اطلاع ندارند .\r\nوارثان او بلافاصله هر چه از او مانده بين خود تقسيم مىكنند و اموالش را متفرق مىسازند ولى او گرفتار سختى و مشكلات مىشود و گناهان او را احاطه مىكنند ، اگر قبل از خود خيراتى فرستاده از آن سود مىبرد و اگر كارهاى بد انجام داده حالش دگرگون مىگردد و ناراحتى مشاهده مىكند .\r\nچگونه كسى مىتواند در جهان استقرار پيدا كند در حالى كه مرگ عمر او را كوتاه مىسازد و قبر او را در خود جاى مىدهد و اين سخنان در مذمت دنيا كفايت مىكند ، اى جابر همين اندازه بس است با من بيا .\r\nجابر گويد : با آن حضرت رفتم ، تا آنگاه كه به قبرها رسيديم ، امام عليه السّلام فرمودند : اى كسانى كه در خاك قرار گرفته‌ايد اى كسانى كه در غربت مىباشيد ، در منازل شما ديگران سكونت مىكنند و ارث‌ها را تقسيم كردند ، زن‌هاى شما شوهر اختيار نمودند اينها بود اخبار ما اينك شما بگوئيد بر شما چه گذشت .\r\nسپس مدتى با من سخن نگفت و بعد سرش را بلند كرد و فرمود : سوگند به\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nخدائى كه آسمان را بلند كرد و او هم بالا رفت و زمين را پهن ساخت و او هم پهن گرديد ، اگر به آنها اذن سخن داده مىشد آنها مىگفتند : بهترين زاد در اينجا تقوى مىباشد ، بعد از آن فرمود : اكنون اى جابر هر جا مىخواهيد برويد .\r\n88 - سهل حلوانى گويد : امام صادق عليه السّلام فرمود : عيسى عليه السّلام در يكى از سفرها به دهى رسيد و مشاهده كرد اهل آن آبادى همه مرده‌اند و در راه‌ها و خانه‌ها مانده‌اند و كسى نبوده آن‌ها را دفن كند .\r\nعيسى عليه السّلام با خود گفت : بايد اين جماعت در اثر غضب مرده باشند و اگر غير از آن بود يك ديگر را دفن مىكردند ، ياران او گفتند : ما دوست داريم بدانيم اينها چرا بدين صورت مرده‌اند و داستان چگونه بوده است .\r\nدر اين هنگام به عيسى عليه السّلام گفته شد اى روح خدا آنها را صدا بزن ، عيسى عليه السّلام آن مردم مرده را مورد خطاب قرار داد و يكى از آنها به سخن در آمد و گفت :\r\nبفرمائيد يا روح اللَّه .\r\nعيسى عليه السّلام سؤال كرد حال خود را بيان كنيد و داستان مرگ خود را براى ما روشن نمائيد ، آن مرد گفت : ما روز را در راحتى و آسايش گذرانيديم ، ولى شب هنگام همه وارد هاويه شديم .\r\nعيسى گفت : هاويه چيست ؟ آن مرد گفت : هاويه درياهائى از آتش هستند كه در ميان آنها كوه‌هائى از آتش مىباشند عيسى گفت : شما چرا گرفتار مصيبت شديد ، گفت : ما دنيا را دوست مىداشتيم و از طاغوت‌ها اطاعت مىكرديم .\r\nعيسى عليه السّلام فرمودند : محبت شما نسبت به دنيا چه اندازه بود ، گفت به اندازه محبت كودك به مادرش ، هر گاه مادر به طرف او مىرفت خوشحال مىشد و هر گاه از او فاصله مىگرفت محزون مىگرديد .\r\nعيسى عليه السّلام گفت : شما تا چه اندازه طاغوت را عبادت مىكرديد ، گفت : هر گاه آنها ما را به كارى امر مىكردند ما اطاعت مىكرديم ، عيسى سؤال كرد چگونه از ميان آن همه مردم تنها شما پاسخ مرا داديد .\r\nگفت آنها را با لگام‌هاى آهنين لگام زده‌اند ، فرشتگان سخت‌گير و تندخو\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nپيرامون آنها هستند ، من در ميان آنها زندگى مىكردم ولى در كارهاى آنان شركت نداشتم ، هنگامى كه عذاب آمد مرا هم با آنها در بر گرفت .\r\nمن اكنون به درختى آويزان هستم و مىترسم در دوزخ سقوط بكنم ، عيسى عليه السّلام به ياران خود فرمودند : خوابيدن در مزبله‌ها و خوردن نان جوين از اين نوع زندگى بهتر است و سلامتى دين از آن گواراتر مىباشد .\r\n89 - عمرو بن جميع از على عليه السّلام روايت مىكند كه در تفسير آيه شريفه  وَ كانَ تَحْتَهُ كَنْزٌ لَهُما  فرمودند : آن كنز يك لوح از طلا بود كه در آن نوشته شده بود بنام خداوند بخشنده مهربان نيست خدائى جز خداى واحد و محمد رسول خدا مىباشد .\r\nتعجب دارم از كسى كه مىداند مرگ حق است باز هم خوشحالى مىكند و تعجب مىكنم از كسى كه ياد دوزخ مىكند باز مىخندد و در شگفت هستم از كسى كه تحولات جهان و تغييرات و اوضاع و احوال آن را مىداند باز به دنيا مطمئن مىشود .\r\n90 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمودند : جبرئيل به من خبر داد كه بوى بهشت از مسافت هزار سال مىآيد ، ولى كسى كه پدر و مادر از او راضى نباشند و يا قطع رحم كند به آن نخواهند رسيد .\r\nهمچنين پيرمردى كه مرتكب زنا شود و نه كسى كه از روى تكبر و خودخواهى لباس خود را بر زمين كشد و نه كسانى كه حيله‌گر و فتنه‌انگيز باشند و نه آنانى كه منت مىگذارند و نه كسانى كه از دنيا سير مىشوند ، اينها هم بوى بهشت را استشمام نمىكنند ، در حديث ديگرى آمده گوركن ، كفن دزد و مخنث هم اين چنين مىباشند .\r\n91 - حفص گويد : از امام كاظم عليه السّلام كه در كنار قبرى ايستاده بودند شنيدم فرمود : كسى كه آخرش چنين باشد لازم است كه در اول هم زهد پيشه كند و چيزى كه اولش با باشد لازم مىآيد كه از آخرش بايد ترسيد .\r\n92 - در مناهى حضرت رسول صلى اللَّه عليه و آله آمده كه فرمودند : هر كس پيشنهادى به او\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nشد و دنيا و آخرت را در برداشت ، دنيا را بر آخرت ترجيح داد روز قيامت هنگامى كه در پيشگاه خداوند حاضر گردد ، حسنه‌اى نخواهد داشت كه بوسيله آن خود را از آتش حفظ كند و هر كس آخرت را برگزيد خداوند از وى راضى مىگردد و گناهانش را مىآمرزد .\r\n93 - ابن ابى يعفور گويد : از امام صادق عليه السّلام شنيدم فرمود : هر كس دلش به دنيا تعلق پيدا كند به سه خصلت گرفتار مىگردد ، اندوهى كه هرگز از بين نمىرود ، آرزوئى كه بر آورده نمىگردد و اميدى كه حاصل نمىشود .\r\n94 - امير المؤمنين عليه السّلام فرمود : هر كس دنيا را اختيار كرد و آن را بر آخرت برگزيد پايان كارش وخيم خواهد شد .\r\n95 - على عليه السّلام فرمودند : من سيد مؤمنان مىباشم و مال سرور ستمگران مىباشد .\r\n96 - امير المؤمنين عليه السّلام فرمودند : چرا مخالفان شما در گمراهى خود سخت‌تر هستند و با بصيرت در گمراهى عمل مىكنند و بيشتر از شما خرج مىنمايند ، اين فقط براى اين است كه شما به دنيا توجه كرده‌ايد و به ظلم راضى شده‌ايد و در مال دنيا بخل مىكنيد .\r\nشما دنبال عزت و سعادت خود نمىباشيد و در اين باره كوتاهى مىكنيد و به كسانى كه به شما ستم مىكنند نيرو مىدهيد ، از خداوند حيا نمىكنيد و اوامر او را انجام نمىدهيد و به خود توجه نداريد و در هر روز مورد ظلم قرار مىگيريد و از خواب بيدار نمىگرديد و از سستى دست بر نمىداريد .\r\n97 - ابن ابى يعفور از امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس در شب و روز فكرش در مورد آخرت صرف شود خداوند در دلش بىنيازى قرار مىدهد و كارهايش را روبراه مىكند و از دنيا بيرون نمىرود مگر اينكه روزيش كامل مىگردد .\r\nاما هر كس در شب و روز همش دنيا باشد و مال دنيا بيش از همه براى او ارزش داشته باشد ، خداوند فقر را در مقابل ديدگان او قرار مىدهد و كارهايش را\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nمتشتت مىكند و از دنيا جز آنچه براى او مقدر شده نمىرسد .\r\n98 - قتيبه اعشى گويد : امام باقر عليه السّلام فرمود : خداوند در مناجات خود به موسى عليه السّلام فرمودند : دنيا ثواب براى عمل مؤمن نيست و براى فاجر هم جاى عقوبت نمىباشد ، دنيا خانه ستمكاران است ، كسى كه بخواهد در آنجا كار نيك انجام دهد جاى خوبى هست .\r\n99 - ابن ابى يعفور گويد : امام صادق عليه السّلام فرمودند : خداوند در مناجات خود به موسى بن عمران فرمودند : اى موسى مانند ظالمان به دنيا دل نبند و مانند كسانى كه دنيا را مانند پدر و مادر گرفته‌اند مباش .\r\nاى موسى اگر تو را به خودت واگذار مىكردم و توبه دنيا نگاه مىكردى محبت دنيا بر تو غلبه مىكرد و زرق و برق آن تو را به خود جلب مىنمود ، اى موسى با اهل خير در كارهاى نيك مسابقه بگذار و خير مانند نامش مىباشد .\r\nاى موسى دنيا را ترك كن مادامى كه از آن بىنياز مىباشى و با چشمان خود به آن توجه نكن كه گروهى به فتنه آن گرفتار شده‌اند و به خود واگذاشته گرديده‌اند ، اى موسى بدان هر گرفتارى كه هست بذر آن محبت دنيا مىباشد .\r\nبه حال كسانى كه مردم از آنها راضى مىباشند غبطه نخور و بنگر آيا خداوند هم از اعمال او راضى هست و به حال آنهائى كه مردم از آنها اطاعت مىكنند غبطه نبر چون آنها بر خلاف حق از او متابعت مىكنند ، او به خاطر اطاعت مردم هلاك خواهد شد و كسانى كه از وى متابعت مىكنند نيز هلاك خواهند شد .\r\n100 - در يك حديث مرفوع از امام صادق عليه السّلام روايت شده كه فرمودند :\r\nزندانى كسى است كه دنيا او را حبس كرده و نمىگذارد او به آخرت خود برسد .\r\n101 - امام صادق عليه السّلام فرمودند : دنيا مانند آدمى است كه سر آن تكبر و ديدگانش حرص و گوشش طمع و زبانش ريا و دستش شهوت و پاهايش عجب و قلبش غفلت و وجودش فناء و محصول او نابودى مىباشد .\r\nهر كس دنيا را دوست بدارد تكبر را به او ارث مىدهد ، هر كس دنيا را بپسندد و از آن خوشش بيايد حرص پيدا مىكند ، هر كس دنبال مال دنيا برود طمع در او\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nپديد مىآيد ، هر كس دنيا را ستايش كند ريا او را از پا در مىآورد .\r\nهر كس بخواهد به دنيا برسد عجب در او قدرت پيدا مىكند ، هر كس به دنيا اطمينان پيدا كرد غفلت بر او سوار مىگردد هر كس از دنيا خوشش بيايد ، او را در آينده به خود مفتون مىكند ، هر كس مال دنيا را جمع كرد و بخل ورزيد او را به جايگاهش كه آتش باشد خواهد كشانيد .\r\n102 - امير المؤمنين عليه السّلام فرمودند : مثل دنيا مانند مار است بدنش نرم ولى گزيدنش سخت مىباشد ، از هر چه در دنيا خوشت آمد از آن دورى كن چون اندكى با او خواهى بود ، هر چه بيشتر از آن خوشت مىآيد بيشتر از آن بترس ، زيرا هر كس از متاع دنيا خوشش بيايد و به آن مطمئن گردد همان متاع او را بد حال خواهد كرد .\r\n103 - روايت شده امير المؤمنين عليه السّلام در هر شب هنگامى كه مردم مىخواستند به خواب روند با صداى بلندى كه همه آن را مىشنيدند مىفرمود : خداوند شما را رحمت كند زاد و توشه تهيه كنيد كه بانك كوچ كردن مىرسد .\r\nاى مردم كمتر به دنيا توجه كنيد و هر چه زودتر متوجه كارهاى نيك گرديد زاد و توشه شايسته‌اى فراهم نمائيد ، در مقابل شما گردنه‌هاى سختى هستند و منازل ترسناكى مىباشند كه شما بايد از آنها عبور كنيد و در آنجا توقف نمائيد .\r\nدر آن گردنه‌هاى صعب العبور يا رحمت خداوند شامل شما مىگردد و نجات پيدا مىكنيد و از سختيها رهائى مىيابيد و يا گرفتار مىشويد و هلاك مىگرديد كه بعد از آن نجاتى نخواهد بود واى بر كسانى كه غفلت كنند و غفلت موجب حسرت خواهد شد .\r\nآنهائى كه غافل باشند و در فكر آخرت نباشند عمر آنها با آنان احتجاج خواهد كرد كه چرا در ايام زندگى به فكر آخرت نبودند و چرا روزهاى زندگى آنها را به شقاوت كشانيد ، آنها به جاى كسب سعادت گرفتار بدبختى و شقاوت شدند .\r\nخداوند ما و شما را موفق گرداند كه نعمت‌هاى دنيائى ما را از راه بيرون نكنند و بعد از مرگ ما را گرفتار عذاب نسازند ما به خداوند بستگى داريم و\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nبه طرف او مىرويم و در اختيار او هستيم نيكىها همه در دست او مىباشد و او بر هر چيزى تواناست .\r\n104 - على عليه السّلام فرمودند : اى مردم شما هر روز در معرض تيرهاى مرگ هستيد و اموال شما تاراج مصيبت‌ها و گرفتاريها مىباشد ، در دنيا هر غذائى كه بخوريد در آن اندوه و غم وجود دارد و هر آبى كه بنوشيد در گلو گير مىكند .\r\nبه خداوند سوگند من مىنگرم شما هر نعمتى كه در دنيا بدست مىآوريد و خوشحالى مىكنيد نعمت ديگرى را از دست مىدهيد و از فقدان آن ناراحت مىشويد ، اى مردم ما و شما براى باقى ماندن خلق‌شده‌ايم نه براى فانى بودن ، شما از خانه‌اى به خانه ديگر نقل مكان مىكنيد ، اينك براى جايى كه مىخواهيد برويد زادى تهيه كنيد كه شما هميشه در آنجا خواهيد بود .\r\n105 - ابن ابى يعفور گويد : به امام صادق عليه السّلام عرض كردم ما دنيا را دوست مىداريم به من فرمودند با محبت دنيا مىخواهى چه كار بكنى ، گفتم : مىخواهم ازدواج كنم و حج به جا بياورم و به خانواده‌ام كمك كنم و به برادران خود بخشش كنم و صدقه بدهم ، امام فرمودند : اينها از مسائل دنيا نيستند اين گونه اعمال مربوط به آخرت مىباشند .\r\n106 - زراره از امام صادق عليه السّلام روايت مىكند كه فرمودند آخرين پيامبرى كه وارد بهشت مىشود سليمان بن داود عليه السّلام مىباشد و اين براى مال و ثروت و سلطنتى است كه در دنيا به او داده شد .\r\n107 - ابن مسكان از امام باقر عليه السّلام روايت مىكند كه آن جناب در تفسير آيه شريفه  وَ لَنِعْمَ دارُ الْمُتَّقِينَ  فرمودند : مقصود از آن دنيا مىباشد .\r\n108 - ابو حمزه ثمالى از على بن الحسين عليهما السّلام روايت مىكند كه فرمود : اى ياران من ، شما را به خانه آخرت دعوت مىكنم و به دنيا وصيت نمىكنم زيرا كه خود دنبال دنيا مىرويد و به آن حريص مىباشيد و همواره به دنيا چنگ مىزنيد .\r\nمگر توجه نداريد كه عيسى بن مريم عليه السّلام به حواريون گفت : دنيا پلى است كه بايد از آن عبور كنيد و آن را آباد نسازيد عيسى گفت : كدام يك از شما مىخواهيد\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nروى امواج دريا خانه بسازيد ، آن خانه دنيا مىباشد آن را محل استقرار خود حساب نكنيد .\r\n109 - مجاهد گويد : امير المؤمنين على بن ابى طالب عليه السّلام فرمودند : در دنيا زهد پيشه كنيد كه گذشتگان شما از آن بهره‌مند نشدند و آيندگان هم در آن نخواهند ماند ، راه شما در دنيا راه گذشتگان مىباشد و سرنوشت شما مانند آنها خواهد بود .\r\nدنيا گذشت و نزديك است پايان يابد و بانگ رحيل بلند شده است ، دنيا بعد از اينكه شما را شناخت اكنون خود را به ناآشنائى زده است و گويا شما را هرگز نديده است دنيا به ساكنان خود اطلاع مىدهد كه فانىشدنى مىباشد و ساكنان آن خواهند مرد و از اين جهان رخت خواهند بست .\r\nشيرينى دنيا روزى تلخ خواهد شد و صافى آن به تيرگى مبدل خواهد گرديد ، از آن جز اندكى نخواهد ماند ، مانند آبى كه در يك ظرف مانده باشد و تشنه‌اى را سيراب نمىكند ، اكنون بانگ رحيل از دنيا دميده شده و اهل دنيا فانى مىشوند و اين براى همه مقدر مىباشد .\r\nمردم دنيا حيات هميشگى ندارند ، آنها به دست مرگ سپرده شده‌اند و خوار و ذليل گرديده‌اند زندگان طمع بقاء ندارند ، هر كس ناگزير است مرگ را قبول كند و به آن گردن نهد ، آرزوها شما را از راه بيرون نكنند و عذر و بهانه نتراشند و زندگى را دراز به شما نشان ندهند .\r\nشما در دنيا گول آرزوها را نخوريد و مانند شيطان در اشتياق فرزندان خود شتاب نداشته باشيد و مانند كبوتران كه در فراق جفت خود ناله مىكنند شما در فراق دنيا ناله نكنيد و مانند راهبان كه در درگاه خداوند تضرع دارند شيون نداشته باشيد و براى رسيدن به دنيا تضرع و زارى نكنيد .\r\nبه خاطر خداوند از اموال و اولاد دست برداريد و براى رسيدن به رضاى خداوند و مقامات عاليه در نزد او تقرب بجوئيد و از وى بخواهيد تا شما را به خود نزديك كند و گناهان شما را كه حافظان و كاتبان نوشته‌اند بيامرزد و معصيت‌ها را بر شما ببخشد و مورد عفو قرار دهد .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nاگر براى خداوند از گناهان توبه كنيد و محبت مال و اولاد را از دل بيرون كنيد ، اميد دارم به ثواب و پاداش خداوند برسيد و الا مىترسم به عذاب خداوند گرفتار شويد پروردگار ما و شما را از توبه‌كنندگان قرار دهد و از عابدان محسوب بدارد .\r\n110 - على بن محمد واسطى روايت مىكند كه امير المؤمنين عليه السّلام فرمودند : از دنيا بترسيد كه آن فريبنده و مكار است ، دنيا با زرق و برق و زيورهاى خود به طرف انسان مىآيد و آدمى را فريب مىدهد .\r\nدنيا با آمال و آرزوها جلوه مىكند و طالبان خود را مىفريبد او خود را آرايش مىدهد و دلها را به طرف خود مايل مىگرداند ، او مانند عروس خود را نشان مىدهد و ناز و كرشمه دارد و زيبائيهاى خود را به رخ مىكشاند و دل مىربايد .\r\nاو ديدگان مردم را به طرف خود جلب مىكند و مردم را به خود مشغول مىسازد ، دلهاى مردم به طرف او اشتياق پيدا مىكنند و به او روى مىآورند ، او هم شوهران خود را يكى پس از ديگرى مىكشد و همه را نابود مىسازد و در زير خاك قرار مىدهد .\r\nآيندگان از گذشتگان عبرت نمىگيرند و پسينيان از اعمال پيشينيان پند و اندرزى بدست نمىآورند و خردمندان از تجربه‌هاى خود سودى نمىبرند و از سرنوشت اقوام و ملل گذشته درس زندگى فرا نمىگيرند .\r\nدلها همه متوجه دنيا هستند و به آن دل بسته‌اند ، جان‌ها با شوق و رغبت و حرارت و عشق به دنيا مايل شده‌اند و در بدست آوردن مال و منال و جاه و مقام كوشش مىكنند و مردم در دنيا نسبت به دنيا و متاع آن بر دو گونه‌اند .\r\nگروهى به دنيا دست يافته‌اند و به آرزوى خود رسيده‌اند اين‌ها فريب دنيا را خورده‌اند و در دام آن گرفتار شده‌اند ، آنها نمىدانند روزى از اين جهان خواهند رفت و بايد براى خود زاد و توشه تهيه كنند كه در خانه ديگر از آن استفاده نمايند .\r\nآنها در دنيا اندكى توقف مىكنند و بعد از آنجا مىروند و دست و پاى آنان از دنيا كوتاه مىگردد ، مخفىترين چيزها كه مرگست مىآيد و او را از پا در مىآورد ،\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nدر اينجا سخت نادم مىشود و حسرتش زياد مىگردد و مصيبت او بزرگ مىشود لحظه‌هاى مرگ فرا مىرسد و آن لحظه‌ها را هرگز نمىتوان وصف نمود .\r\nدسته‌اى ديگر قبل از اينكه موفق شوند و بتوانند كارى انجام دهند و به مقصود خود برسند گرفتار مرگ مىشوند ، در حالى كه گول دنيا را خورده‌اند با غم و اندوه آن را ترك مىگويند و به حاجت خود نمىرسند و اميدها را از دست مىدهند ، اين هر دو گروه بدون زاد جهان را ترك مىكنند و در جايى قدم مىگذارند كه قبلا خود را آماده نكرده‌اند .\r\nاز دنيا سخت بترسيد و از آن احتياط كنيد ، غم و اندوه زياد به خود راه ندهيد چون يقين داريد كه دنيا فانىشدنى مىباشد و پايدار نيست ، از هر چه بيشتر خوشحال هستيد بيشتر از آن احتياط كنيد ، زيرا هر كس از كارى بيشتر خوشش مىآيد ممكن است از همان جا بيشتر ناراحتى مشاهده كند .\r\nهر گاه از كارى كه برايش پيش مىآيد و از آن ابراز سرور مىكند و او را براى خودش موفقيت مىداند ممكن است همان كار موجب نكبت و خوارى او گردد و اوضاع و احوال زندگى او را به عقب برگرداند و سودى از آن نبرد ، ممكن است از آن پيش آمد قدم‌هائى به جلو بردارد ، ولى بعد از آن مطالبى پيش آيد كه بار ديگر به عقب برگردد .\r\nكسانى كه در دنيا خوشحالى مىكنند گول خورده‌اند ، آنچه براى دنيا نافع است در واقع زيان مىرساند ، وسعت و رفاه در دنيا به گرفتارى و مصيبت پيوند دارد و زندگى دنيا به فناء و نيستى مربوط مىباشد ، خوشحالى دنيا با حزن و اندوه آميخته و آخرين غمهاى دنيا آدمى را به ضعف و سستى مىكشاند .\r\nدنيا را مانند زاهدى بدان كه مال دنيا را ترك گفته و به آن از ديده كسى كه به دنيا با علاقه مىنگرد نگاه مكن ، بدان اى انسان دنيا ساكنان خود را به ترس و وحشت مىاندازد و كسانى كه با آرامى و خوشى در آن زندگى مىكنند به مصيبت و سختى مىكشاند هر چه از دست رفت ديگر بر نمىگردد و نمىداند در آينده چه خواهد شد تا از آن جلوگيرى كند .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nآرزوهاى دنيا همه‌اش دروغ مىباشند و هوس‌هاى آن باطل هستند ، هر چه در دنيا صاف به نظر مىرسد در حقيقت تيره مىباشند ، فرزندان آدم روى زمين در مخاطره زندگى مىكنند يا نعمت‌ها را از دست مىدهند و يا گرفتار مصيبت مىگردند و يا در بلاهاى سخت نابود مىشوند و يا در چنگال مرگ گرفتار خواهند شد .\r\nزندگى دنيا تيره و تار است براى كسانى كه عقل و درك دارند ، دنيا آنها را از حال خود مطلع كرده است در صورتى كه آن را دريافته باشند ، اگر خداوند خالق و آفريننده هم از اوضاع و احوال دنيا سخن نمىگفت و مردم را از آن آگاه نمىكرد و مثل‌ها نمىآورد و مردم را به زهد و ترك دنيا دعوت نمىفرمود : باز حوادث آن مردم را بيدار مىكرد .\r\nگردش روزگار و حوادث ايام زندگى دنيا را روشن مىكند مصيبت‌ها و گرفتاريهائى كه در دنيا پيش مىآيد همه را از خواب غفلت بيدار مىكند و ستمكاران را پند مىدهد و همه را روشن مىكند تا حقيقت جهان را دريابند و گول نخورند .\r\nاما خداوند در باره دنيا سخن گفته و مردم را از گرايش به آنها نهى كرده است و با آيات روشن و مسائل درست مردم را بصيرت داده و حقيقت را براى آنها واضح كرده است و ديگر براى كسى شكى و شبهه‌اى باقى نگذاشته و همه آگاه شده‌اند .\r\nدنيا در نزد خداوند هيچ ارزش و اعتبارى ندارد و قدر و منزلتى براى آن نمىباشد و از آيات و اخبار معلوم است خلقى مبغوض‌تر از دنيا در نزد خداوند نيست و از هنگامى كه دنيا را آفريده به آن توجه نكرده است .\r\nدنيا با كليدها و گنجهاى خود بر حضرت رسول صلى اللَّه عليه و آله ظاهر شد و در اختيار آن حضرت قرار گرفت بدون اينكه از آخرت آن جناب چيزى كاسته گردد ، رسول خدا دنيا را با هر چه در آن هست قبول نكرد و اعراض نمود .\r\nرسول اكرم صلى اللَّه عليه و آله مىدانست كه خداوند دنيا را مبغوض مىدارد او هم دنيا را از\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nخود راند چيزى كه در نزد خداوند كوچك باشد پيامبر هم او را كوچك مىداند ، دنيائى كه در نظر خداوند ارزش و اعتبارى ندارد پيامبر او را ارزش نمىدهد و گراميش نمىدارد .\r\nخداوند دنيا را ناچيز مىداند و رسول هم او را ناچيز تلقى مىكند و او را زياد نمىداند ، اگر خداوند از حقارت آن به شما چيزى نگفته باشد مگر اينكه خير دنيا را پاداش براى نيكوكاران و عقوبت براى بدكاران قرار داده همين خود در حقارت دنيا كفايت مىكند .\r\nيكى از دلائل پستى دنيا آن است كه خداوند متعال آن را از دوستان خود باز داشته است و اولياء اللَّه به دنيا گرايش پيدا نمىكنند و آنها از روى اختيار و درك آن را قبول نمىكنند ، ولى براى دشمنان به جهت امتحان و آزمايش عطا كرده است و محمد صلى اللَّه عليه و آله را از گرايش به آن گرامى داشت .\r\nرسول خدا از گرسنگى سنگ بر شكم خود مىبست و موسى عليه السّلام را كه با خدا سخن مىگفت از دنيا بازداشت بطورى كه سبزىها از داخل بدنش ديده مىشدند چون آن جناب لاغر بودند و گوشت در بدن نداشتند .\r\nيكى از روزها به سايه‌اى رسيد و در آنجا قرار گرفت و از خداوند غذائى خواست تا سد جوع كند ، در روايت آمده كه موسى فرمود : خداوند به او وحى كرد هر گاه ديدى مال و ثروت به طرف شما مىآيد بدان گرفتار گناه شده‌اى و در نظر مىباشد كه عقوبت شوى و هر گاه ديدى فقر به طرف تو آمد بگو خوش آمدى اى شعار نيكان .\r\nعيسى عليه السّلام كه روح خدا و كلمه او مىباشد گفت : خورش من گرسنگى و لباس من پشمى و شعار من خوف و چهار پايم دو پاى خود و چراغم در شب‌ها ماه و ميوه من آن چيزهائى است كه خداوند براى چهارپايان رويانيده است من شب به خواب مىروم و چيزى ندارم و كسى بىنيازتر از من نمىباشد .\r\nسليمان بن داود عليه السّلام با آن همه عزت و شوكت كه خداوند به او داده بود و پادشاهى مىكرد نان جو مىخورد و به مادرش نان گندم مىداد ، هنگامى كه شب فرا\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nمىرسيد لباس پشمى در بر مىكرد و دست‌ها را بر گردن مىبست و تا صبح گريه مىنمود .\r\nسليمان در اين هنگام دعا مىكرد و مىگفت بار خدايا من به خود ظلم كردم ، اگر تو مرا نيامرزى و مورد رحمت قرار ندهى از زيان‌كاران خواهم بود ، معبودى نيست جز تو پاك و منزه مىباشى و من از ظالمان مىباشم .\r\nاين‌ها پيامبران خداوند بودند و برگزيدگان او كه اين چنين خود را از دنيا و گرايش به آن حفظ كردند و در دنيا زهد پيشه كردند همان گونه كه خداوند آنها را به زهد در دنيا فرا خواند ، آنها دشمنى كردند با آن چه خداوند دشمنى كرد و حقير شمردند آن را كه خدا حقير شمرد .\r\nبعد از پيامبران صالحان و نيكان نيز راه آنها را گرفتند و در طريق آنان گام نهادند فكر خود را متوجه آنها كردند و از عبرت‌ها پند گرفتند و در عمر كوتاه خود از لذت‌هاى زود گذر گذشتند و صبر كردند ، آنها مىدانستند دنيا فانى است و همه بايد حساب بدهند .\r\nآنها با عقل و دانش خود به پايان جهان نگاه كردند و به آغاز آن توجهى ننمودند ، آنان به باطن دنيا نگريستند و به ظاهر آن نپرداختند ، آنها متوجه شدند كه عواقب گرايش به دنيا تلخى مىآورد و كام آدميان را آزار مىدهد .\r\nشيرينى دنيا سرانجام به تلخى مىگرايد و لذت‌ها به نقمت مبدل مىشود ، اولياء خداوند صبر و شكيبائى را بر خود لازم كردند و در سختيهاى جهان مقاومت نمودند ، آن‌ها دنيا را مانند مردارى مىدانند كه استفاده از آن جز در موقع ضرورت روا نيست و هر گاه انسان مضطر شد به اندازه سد جوع از آن استفاده مىكند .\r\nآنها به اندازه‌اى كه رمق داشته باشند و حركت و فعاليت كنند از مال دنيا بر مىدارند تا كارهاى خود را انجام دهند ، دنيا در نظر آنها مانند مردارى مىباشد كه بو گرفته و همه را ناراحت مىكند و همه از آن گريزان مىباشند .\r\nدوستان خدا از دنيا گريزان هستند همان گونه كه مردم از مردار گريزان\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nمىباشند آنها به زندگى قليلى قناعت مىكنند و به اندازه نياز از دنيا استفاده مىنمايند ، آنها از دنيا سير نمىخورند چون بدبو و ناراحت‌كننده است و از كسانى كه سير مىخورند در شگفت مىباشند و از بهره‌هاى دنيائى راضى به نظر مىرسند .\r\nبرادران من اين دنيا در حال و آينده براى كسى كه به ديده بصيرت به آن بنگرد و خود را اندرز دهد و فكرش را به كار گيرد از مردار هم گنديده‌تر مىباشد و از ميته هم بدتر هست و افراد صالح خود را به آن آلوده نمىسازند .\r\nآرى كسانى كه در دباغ‌خانه‌ها زندگى مىكنند و دماغ آنها با پوست‌هاى آلوده و كثيف آميزش دارد بوى آن را درك نمىكنند و از كثافت‌هاى آن ناراحت نمىگردند و در آنجا به راحتى به زندگى خود ادامه مىدهند .\r\nاما كسانى كه از كنار دباغ‌خانه مىگذرند و با آن بوها و كثافت‌ها آشنا نمىباشند از بوى بد آنجا ناراحت مىگردند و با شتاب از آنجا مىگذرند و دماغ خود را مىبندند تا دماغشان گزندى نبيند .\r\nاما عقلاء و كسانى كه دنيا را به خوبى شناخته‌اند مىدانند اگر كسى بطور عادى به عنوان يك بازارى گمنام زندگى كند ، بهتر است از اينكه بميرد و از خود حكومت بزرگى بعنوان ارث باقى بگذارد .\r\nافرادى هستند دوست دارند در دنيا كور زندگى كنند تا اينكه سالم و تندرست باشند همين اندازه براى اعراض از دنيا كافى مىباشد ، به خداوند سوگند اگر دنيا طورى بود كه هر كس اراده مىكرد به آن مىرسيد و بدون طلب و فعاليت و خستگى به آن دست مىيافت و مسافرت و زحمت لازم نداشت .\r\nاگر در آنچه بدست آورده حقى واجب نبود و شكر خداوند و سپاس از نعمت از او خواسته نمىشد و از مال دنيا مورد محاسبه هم قرار نمىگرفت و مسئوليتى هم براى او وجود نداشت باز هم لازم بود كه انسان از دنيا جز به اندازه زندگى بر ندارد و بيش از احتياج و نياز تصرف نكند .\r\nاو بايد بترسد كه روزى از وى سؤال مىشود اين مال‌ها را از كجا آوردى و او\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nبايد از حساب بترسد كه روزى از آن حساب خواهند كشيد ، او بايد توجه كند كه از شكر اين همه نعمت‌ها عاجز مىباشد و توان سپاس ندارد .\r\nپس چگونه كسانى در طلب دنيا حريص مىباشند و گردن كج مىكنند و چهره بر زمين مىگذارند و خود را به زحمت مىاندازند و از دوستان خود كناره‌گيرى مىنمايند و خود را به خطر مىاندازند و بعد هم نمىدانند در اين راه موفق مىشوند يا نااميد مىگردند .\r\nدنيا سه روز است ، روزى كه گذشت و ديگر بر نمىگردد ، روزى كه در آن زندگى مىكنى و لازم است از آن فرصت استفاده كنى و روزى كه نمىدانى به آن مىرسى يا نه ، زيرا ممكن است تو آن روز را درك نكنى .\r\nاما روزى كه گذشت حكيمى است كه به شما پند ميدهد روزى كه تو در آن زندگى ميكنى دوستى مىباشد كه ميخواهد با تو وداع كند و اما فردا هنوز نيامده است و تو آرزو دارى به آن برسى .\r\nروزى كه از دست تو بيرون شد فقط ميتوانى از كارى كه در آن انجام داده‌اى سود برى روزى كه كه در آن زندگى ميكنى از دست خواهد رفت و زود خواهد گذشت اينك سعى كن در اين روز زاد توشه تهيه كنى و به نيكى با او وداع نمايى .\r\nبه كارهائى كه مورد اطمينان مىباشد دست بزن و از گول خوردن و دنبال آرزوهاى دور و دراز رفتن اندوه فردا را در زندگى امروز راه نده و به فكر امروز باش و فردا هم كه رسيد كار آن را انجام ده .\r\nاگر كارهاى فردا را امروز بخواهى انجام بدهى حزن و اندوه و همت زياد ميگردد و بر مشكلات افزوده مىشود اندوه چند روز را اگر در يك روز جمع كنى خود را به مشقت مياندازى براى خود مشكلات ايجاد ميكنى .\r\nهر گاه اندوهت زياد شد و بر مشاغلت افزوده گرديد مشكلات زياد ميگردد و تو را خسته مىكند و ضعف كار تو را از آرزوها باز ميدارد اگر دلت را از آرزوها خالى كنى در كارها جديت بخرج ميدهى .\r\nآرزوهائى كه امروز در نظرت مجسم ميكنى فردا از دو جهت به تو زيان\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nمىرساند نخست اينكه كارها را به تاخير مىاندازى و دوم اينكه بر غم و اندوه خود مىافزايى مگر مشاهده نميكنى كه دنيا لحظه‌اى است بين دو لحظه كه گذشت و لحظه‌اى كه باقى مانده و لحظه‌اى كه تو در آن زندگى ميكنى لحظه گذشته و آينده برايت سودى ندارد اگر خوشى در آن باشد لذت آن به تو ارتباط ندارد و اگر سختى باشد باز ناراحت نخواهى شد .\r\nساعتى كه از عمرت گذشت و ساعتى كه اكنون در آن هستى مانند دو مهمانى بدان كه بر تو وارد شدند و مهمانت گرديدند مهمان اولى رفت و از تو ناراحت شد و مهمانى اكنون در خانه هست بايد از آن تجربه بياموزى .\r\nكارى نكنى آن هم مانند مهمان ديروز ناراحت از خانه شما بيرون شود اگر به اين مهمان كه اكنون در خانه‌ات هست احسان كنى جبران روز گذشته را خواهى كرد پس جبران مهمان گذشته را به نيكى كردن به مهمان حاضر نكن و كارى نكنى كه آن‌ها هر دو با تو دشمنى كنند كه به زيانت تمام خواهد شد .\r\nاگر به مرده‌اى كه در قبر قرار گرفته بگويند آيا دنيا را از آغاز تا انجام براى فرزندت كه او را بسيار دوست ميداشتى ميگذاشتى و يا اينكه آن را با ديگر در اختيارت قرار ميداديم براى خودت بر ميداشتى .\r\nاو دوست ميدارد اموال دنيا را در اختيار او بگذارند و او بتواند با انفاق آن گناهان خود را جبران كند تا اينكه آن را به فرزندى كه بسيار دوست ميداشت بدهد اى كسى كه گول دنيا را خورده‌اى و كارها را تاخير مىاندازى و عمل نيك انجام نميدهى چرا از اين داستانها عبرت نميگيرى .\r\nاكنون قبل از اينكه مرگت فرا رسد و به سرنوشت آن كسى كه در قبر جاى گرفته دچار نشوى در فكر خود باش و از آن چه در دست دارى استفاده كن مگر دوست ندارى خود را آزاد كنى و رقيت را از خود دور سازى و خود را از آتش نجات دهى و از فرشتگان سخت‌گير و تندخو رهائى يا بى و خود را از جهنم برهانى .\r\nامام عليه السّلام فرمودند : اى بندگان خدا شما را به تقوى و ترس از خداوند دعوت\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nمىكنم و تا آن جا كه مىتوانيد كار كنيد و از فرصت استفاده نماييد و در اين ايام كه فرصت داريد خداوند را اطاعت كنيد بعد از اينكه مرگ آمد همه را از دست شما خواهد گرفت و شقاوت و بدبختى بزرگى براى شما خواهد ماند .\r\nاينك دنيا را ترك نمائيد همان گونه كه او شما را ترك مىكند اگر چه شما دوست نداريد آن را ترك گوئيد دنيا شما را كهنه مىكند و بدن‌هاى شما را ميپوساند و از بين ميبرد اما شما همواره در فكر ساختن و نو كردن دنيا مىباشد .\r\nمثل شما در دنيا مانند كاروانى است كه به راهى حركت كردند و به مقصد رسيدند و يا جايى را در نظر گرفتند و به آن جا وارد شدند چه بسا كسانى بودند كه اميد رسيدن به مقصود را داشتند و به آن هم رسيدند و چه افرادى كه اميدوار بودند يك روز به عمر آنها افزوده شود ولى به آن نرسيدند در پشت سر انسان كسى هست كه او را تعقيب مىكند و او را از دنيا بيرون مينمايد .\r\nدر باره مقامات دنيايى و فخر مباهات نسبت به مال و منال دنيا با هم مسابقه ندهيد و با يك ديگر رقابت نداشته باشيد از زرق و برق اظهار سرور و خوشحالى نكنيد از سختيها و مشكلات آن نهراسيد و بىتابى ننماييد .\r\nزينت‌ها و آرايش‌ها و نعمت‌هاى دنيائى پايدار نمىمانند و زائل ميشوند و رنجها و محنت‌ها و گرفتاريهاى آن دوام ندارند و روزى سپرى خواهند شد هر زمانى در دنيا پايانى دارد خوشى و بدى ايام معينى خواهند داشت و هر زنده‌اى فانى خواهد شد .\r\nآيا در آثار مردمان نخستين موعظه‌اى براى شما وجود ندارد و در باره پدران گذشته شما موارد عبرت و بصيرت نيست تفكر و مطالعه در باره پدران كه از دنيا رفتند بايد درس و موعظه براى شما باشد و شما از اوضاع و احوال آنها بايد پند بگيريد .\r\nاگر عقل خود را به كار گيريد و از روى بصيرت بنگريد مشاهده خواهيد كرد كه گذشتگان برنگشتند و جانشينان و كسانى كه بعد از آنها آمدند در جهان پايدار نماندند و همه يكى پس از ديگرى رهسپار جهان آخرت شدند و اثرى از آنها\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nنماند .\r\nخداوند متعال در قرآن مجيد ميفرمايد :  وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  و نيز فرموده :  كُلُّ نَفْسٍ ذائِقَةُ الْمَوْتِ  و انما يوفون اجورهم  يَوْمَ الْقِيامَةِ فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ وَ مَا الْحَياةُ الدُّنْيا إِلَّا مَتاعُ الْغُرُورِ  .\r\nهر گاه ما اهل يك آبادى را هلاك سازيم ديگر روا نيست آنها بار ديگر به دنيا برگردند هر كس به جهان آمد بايد شربت ناگوار مرگ را به چشد آنگاه روز قيامت به پاداش‌هاى خود ميرسند هر كس از دوزخ دور شد و وارد بهشت گرديد رستگار گرديده و دنيا جز يك متاع فريبنده نيست .\r\nمگر مشاهده نميكنيد اهل دنيا در شب و روز بصورت‌هاى گوناگون هستند مرده‌اى كه در حال پوسيدن است گروهى در حال عزا هستند كسى روى زمين افتاده و حركتى ندارد گروهى بيمار هستند و جماعتى به عيادت آنها ميروند يكى در حال جان دادن است ديگرى دنبال دنيا مىباشد و مرگ هم او را تعقيب مىكند .\r\nيكى در حال غفلت زندگى مىكند و از همه چيز بىخبر است در حالى كه فرشتگان و حافظان او را در نظر دارند و كارهاى او را يادداشت ميكنند دنبال كسانى كه قبل از ما رفتند ما هم رهسپار ميشويم ستايش مخصوص خداوند است كه آسمان‌هاى هفت كانه و عرش عظيم را خلق كرد خدائى كه هميشه هست و ديگران فانى ميشوند مردم به طرف او ميروند و كارها نزد او مىباشد .\r\nامام عليه السّلام فرمودند : اى مردم من شما را از گرايش به دنيا باز ميدارم دنيا شيرين و پر زرق و برق است دنيا با شهوت‌ها و هوسها در هم آميخته و به خاطر اينكه نفع آن زود بدست مىآيد مورد محبت قرار ميگيرد و به آمال و آرزوها آباد مىشود و با غرور و مكر و فريب خود را زينت ميدهد .\r\nنعمت‌هاى دنيا پايدار نيست و مصيبت‌هايش از بين نميرود دنيا مكار و فريبنده و همواره زيان مىرساند دنيا بين انسان و حق حائل ميگردد زندگى دنيا پايان‌پذير و فانىشدنى مىباشد دنيا تمام ميگردد و از هم متلاشى مىشود دنيا خورنده آدميان و نابودكننده آنان مىباشد .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nكسانى كه به دنيا رسيده‌اند و به منتها آرزوهاى خود نائل گشته‌اند و از اوضاع و احوال خود راضى ميباشند ناگهان زندگى عوض مىشود و اوضاع بر ميگردد و دنيا آن‌ها را واژگون مىكند و نميگذارد از زندگى لذت برند و خوش باشند .\r\nخداوند متعال ميفرمايد :  كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ وَ كانَ اللَّهُ عَلى كُلِّ شَيْءٍ مُقْتَدِراً  زندگى آنها مانند بارانى است كه از آسمان فرستاديم و در اثر آن در زمين گياهان پيدا شدند و آن گياهان خشك شدند و باد آمد همه را پراكنده كرد و خداوند به همه چيز توانا مىباشد .\r\nهر كسى كه در دنيا برايش خوشحالى پيش آيد سرانجام او را به اشك ريختن وامىدارد اگر در باطن آدمى را خوشوقت كند در ظاهر انسان را گرفتار مشكلات ميسازد اگر در دنيا باران‌هاى نافعى باريده شود روزى همان باران قطع مىشود و مشكلات ايجاد مىكند دنيا روزى خود را مىآرايد و به تو نزديك مىشود و شب هنگام چهره بر ميگرداند و خود را ناشناس جلوه ميدهد اگر يك طرف دنيا شيرين و گوارا مىباشد طرف ديگرش زشت و تلخ و بيمارىزا خواهد بود .\r\nاگر انسانى از خرمى دنيا لذت ببرد و دمى بياسايد از سوى ديگر مصيبت‌هائى پيش مىآيد كه آدمى را خسته و كوفته مىكند دنيا فريبنده است و هر چه در آن وجود دارد نيز فريب دهنده مىباشد .\r\nكسانى كه روى زمين زندگى ميكنند هلاك و نابود مىشوند هر كس در دنيا در امن و آسايش زندگى كند روزى در ميان خوف و وحشت گرفتار ميگردد از زاد و مال دنيا فقط تقوى و پرهيزكارى سود دارد و آدميان را نجات ميدهد .\r\nهر كس به اندكى از مال دنيا قناعت كند از زيادى گناهان خود را حفظ مىكند و هر كس مال بدست آورد مال در دست او نخواهد ماند و فانى خواهد شد ، چه افرادى به دنيا اعتماد كردند ولى دنيا آنها را به مصيبت گرفتار كرد و چه اشخاصى كه به آن اطمينان پيدا نمودند دنيا آنها را بر زمين افكند .\r\nكسانى در دنيا با خدعه و فريب و نيرنگ خود را به جاهائى رسانيدند ولى سرانجام دنيا آنها را فريب داد و در دام او گرفتار كرد ، چه اشخاصى كه در دنيا با\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nجاه و جلال و جبروت زندگى مىكردند ولى در اثر گذشت روزگار حقير و خوار شدند و متكبرانى كه خود را از همه بالاتر مىديدند فقير و تهيدست و خائف گرديدند .\r\nتاج داران و پادشاهانى كه با رو بر زمين افتادند و دهان آنها بر زمين ماليده شد ، حكومت و سلطنت در دنيا دست بدست مىگردد و زندگى در آن كدر و تيره مىباشد ، آب شيرين آن تلخ مىشود و شيرينى آن به زهر تبديل مىگردد .\r\nغذاى دنيا مسموم و كشنده است و اسباب و وسائل آن پوشيده مىباشد و دوامى ندارد ، زندگان در آنجا در معرض مرگ مىباشند و افراد سالم در معرض بيمارى هستند ، بزرگان دنيا در حال خورد شدن مىباشند .\r\nحكومت و سلطنت دنيا از صاحبان آنها گرفته خواهد شد ، عزيزان دنيا مغلوب خواهند شد ، مهمانان دنيا به نكبت و خوارى خواهند رسيد ، همسايگان آن محروم خواهند گرديد با همه اينها سختيهاى مرگ فرا مىرسد و قيامت نزديك مىشود و همه از آن وحشت مىكنند و در پيشگاه خداوند حاضر مىگردند و پاداش نيكىها را مىگيرند .\r\nآيا شما در جاى گذشتگان زندگى نمىكنيد ، آنها بيش از شما عمر مىكردند و آثار آنان بيشتر از شما دوام داشت و عده آنها هم از شما زياد بود ، آنها لشكرهاى فراوانى داشتند و عناد و دشمنى آنها هم زيادتر بود .\r\nآن جماعت دنيا را پرستيدند و آنها دنيا را بر همه چيز مقدم داشتند و هر چيز ديگر را در راه دنيا ايثار كردند ، بعد از آن با كمال حقارت هر چه بود گذاشتند و رفتند ، آيا شما شنيده‌ايد كه دنيا نسبت به آنها سخاوت نشان داد و از آنها فديه قبول كرد يا در برابر آن همه افرادى را كه از شما به هلاكت رسانيد اجازه‌اى خواست .\r\nخير دنيا از اين كارها نكرد بلكه آنها را در زير تازيانه‌هاى خود خوار نمود و با مصائب مشكلات آنان را از پا در آورد و از گلوهاى آنها گرفت و بر زمين افكند و سرانجام در كام مرگ فرو برد و جهان را از آنها خالى كرد .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nشما خود مشاهده كرديد دنيا براى كسانى كه خود را به آن نزديك ميكنند خويشتن را به ناشناسى مىزند آنهائى كه همه چيز را فداى دنيا كردند و خود را در اختيار آن گذاشتند در آن هنگام كه ميخواستند از دنيا براى هميشه بروند دنيا با آن‌ها چه رفتارى كرد .\r\nمگر دنيا جز ناراحتى و سختى زادى در اختيار آنها گذاشت آرى دنيا آنها را در جاى تنگى قرار داد و به جاى روشنائى محل تاريكى در اختيار آن‌ها نهاد و آنان را سرانجام تحويل دوزخ داد و گرفتار آتش نمود شما براى اين دنيا ايثار ميكنيد يا در روى آن زندگى مينمائيد و يا به آن اطمينان داريد .\r\nخداوند متعال ميفرمايد :   مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ   .\r\nهر كس زندگى دنيا و زينت‌هاى آن را بخواهد ما در دنيا به آنها ميدهيم و آنها در دنيا زيانى نخواهند ديد آن جماعت در آخرت بهره‌اى نخواهند داشت جز آتش و هر چه در دنيا عمل كرده بودند باطل ميگردد و در آخرت نتيجه نميدهد .\r\nدنيا بد خانه‌اى است براى كسانى كه خود را به آن آلوده كنند و از آن نترسند هنگامى كه دنيا را در اختيار خود گرفتيد به ياد بياوريد روزى كه آن را از دست داده‌ايد .\r\nآيا خودتان را مانند گذشته‌ها تصور نكرديد و گذشتگان را مانند كسانى كه قبل از آنها بودند به ياد نياورديد گروهى بعد از گروهى ميايند و ميروند و ملتى بعد از ملتى آمدند و رفتند و قرن‌ها پس از يك ديگر سپرى شدند و مردم پشت سر هم در دنيا زندگى كردند و رفتند .\r\nدنيا عار و ننگ نمىشناسد و شرم و حيا ندارد و از هر كارى ابا ندارد و از مكر فريب خجالت نميكشد بدانيد در حالى كه خود ميدانيد ناگزير بايد آن را ترك كنيد و دنيا همان گونه مىباشد كه خداوند آن را وصف كرده است .\r\nپروردگار ميفرمايد :  لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ \r\n\r\n","description":"","footnote":"","page_name":" 557 ","page_number":557},
  {"content":"\r\n\r\nدنيا همه‌اش بازى و مشغول‌كننده است و آدمى به زينت‌هاى آن دل خوش مىكند و به اقران خود فخر ميفروشد و بر تعداد فرزندان و مال خود ميافزايد .\r\nشما در دنيا از كسانى كه خانه‌ها را ميساختند عبرت بگيريد آن‌ها جاهائى محكم و استوار درست ميكردند كه آنها را جاودان نگهدارند آنها ميگفتند : كدام افراد از ما نيرومندتر مىباشند و قوت آنها زيادتر مىباشد .\r\nشما از كسانى كه با شما برادر بودند و به طرف قبرها حمل شدند عبرت بگيريد آنها را بدون اينكه خود بخواهند سوار كردند و بر تابوت روى دوش خود قرار دادند و در خانه‌هائى كه مهمان نشده بودند فرود آمدند .\r\nبراى آنها در ميان خاك‌ها خانه ساختند و آن‌ها را از انظار پنهان كردند و با مرده‌ها همسايه نمودند آنها همسايگانى هستند كه با هم سخن نميگويند و جواب يك ديگر را نميدهند از خود دفع ستم نميكنند و به شيون‌ها توجه ندارند .\r\nآنها حسب و نسب كسى را نمىشناسند و شهادت بناحق نميدهند اگر باران بر آنها ببارد خوشحالى نميكنند اگر گرفتار قحطى گردند نااميد نميشوند آنها با همديگر هستند ولى در عين حال تنها زندگى ميكنند همسايه ميباشند ولى از هم دورند .\r\nآنها به هم نزديك هستند ولى به زيارت يك ديگر نميروند آنها مردمانى حليم ميباشند و كينه در دل ندارند نادان‌هائى ميباشند كه حسادت‌ها را فراموش كرده‌اند كسى از ظلم آنها نميترسد و كسى اميد دفاع از آنها را ندارد .\r\nآنها هستند ولى در حقيقت وجود ندارند و آن‌ها همان گونه كه خداوند فرموده :  فَتِلْكَ مَساكِنُهُمْ لَمْ تُسْكَنْ مِنْ بَعْدِهِمْ إِلَّا قَلِيلًا وَ كُنَّا نَحْنُ الْوارِثِينَ  ، آنها خانه‌هاى آن مردم مىباشد كه بعد از آنها خالى مانده است و ما آنها را ارث ميبريم .\r\nدنيا و آن چه در آن هست سست مىباشد سرچشمه‌اش تيره مىباشد آبگاهش گل‌آلود است ، دنيا همواره به فساد و غرور مايل مىباشد و مانند سم كشنده است .\r\nدنيا و آنچه در آن هست سست مىباشد سرچشمه‌اش تيره مىباشد آبگاهش\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nگل‌آلود است دنيا همواره به فساد و غرور مايل مىباشد و مانند سم كشنده است ديوارش كج مىباشد و نميتوان به آن اعتماد كرد .\r\nخوشيهاى آن پايدار نيست كسى كه بخواهد در دنيا زياد بدست بياورد دنيا او را ساقط مىكند و كسانى كه ميخواهند از دنيا سود برند دنيا آنان را بر زمين مىافكند لذت‌هاى دنيا پايان ميگيرند و شهوت‌هاى آن ناراحتى ايجاد ميكنند .\r\nدنيا دام‌هاى خود را گسترده و تيرهايش را آماده كرده است آدمى در طول زندگى خود همواره مايل به دنيا بوده و دنبال عطاياى آن بوده است رشته مرگ گريبان او را گرفته و تلخى مرگ را به او چشانيده است .\r\nمرگ گريبان او را ميگيرد و به تنگى قبر ميبرد او در گورش در وحشت زندگى مىكند و در همسايگى مردگان بسر ميبرد و جاى خود را بالعيان مينگرد و پاداش اعمال خود را در ميابد آنها به گذشتگان ملحق ميگردند و مراجعتى ندارند .\r\nمردم در قبرها در گرو اعمال خود ميباشند هر كارى كه در دنيا كرده‌اند پاداش آن را خواهند يافت كارهاى آنها در دنيا و آنچه انجام داده‌اند ثبت و ضبط شده‌اند و براى روز حساب آماده ميشوند بدا به حال آنهائى كه ظلم كرده‌اند .\r\nعلى عليه السّلام در يكى از خطبه‌هاى خود فرمودند : ستايش خداوند را سزا مىباشد او را مىستايم و از وى يارى ميخواهم و به او ايمان مياورم و بر او توكل ميكنم گواهى مىدهم كه خدائى جز او نميباشد و او تنها است و شريكى ندارد .\r\nگواهى مىدهم محمد بنده و فرستاده او مىباشد ، خداوند او را براى دين حق برگزيد و او را براى هدايت مردم فرستاد ، تا بيمارىهاى شما را معالجه كند ، و شما را از خواب غفلت بيدار سازد و به حقيقت توجه دهد اى مردم بدانيد كه شما خواهيد مرد ، و بعد از مردن مبعوث خواهيد شد ، شما در باره كارهائى كه انجام ميدهيد مسئول مىباشيد و به آن اعمال پاداش داده خواهيد شد ، اكنون دنيا شما را فريب ندهد و از راه بيرونتان نسازد دنيا خانه‌اى است كه پيرامون آن را بلاها و گرفتاريها احاطه كرده‌اند ، و\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nسختىهاى آن معروف ميباشند ، دنيا با مكر و حيله و نيرنگ و فريب وصف شده و هر چه در دنيا مىباشد پايان خواهد يافت دنيا همواره بين اهلش در حال نقل و انتقال مىباشد و دنياداران آن را به هم پاس ميدهند ، حالات آن يكسان نيست و كسى از شر آن ايمن نميباشد ، هنگامى كه مردم در دنيا مشغول عيش و نوش و خوشحالى هستند ناگهان اوضاع و احوال تغيير مىكند و همه را گرفتار ميسازد دنيا رنگ‌هاى گوناگون بازى مىكند و حالات مختلفى دارد زندگى در دنيا مذموم است و آسايش و رفاه در آن جا دوامى ندارد ، مردم دنيا همواره گرفتار تيرهاى مرگ هستند ، دنيا آنها را با تير هدف قرار ميدهد ، و آنها را هلاك مىكند مرگ براى همه كس مقدر شده و بهره‌اش از دنيا زياد مىباشد اى بندگان خدا بدانيد شما و آنچه در دنيا مىباشد سپرى خواهند شد و مانند گذشتگان خواهيد رفت ، گذشته‌گان از شما نيرومندتر بودند و قدرت آنها بيش از شما بود ، سرزمين‌هاى آنها آباد و آثارشان ريشه‌دار بود صداهاى آنها خاموش شد و بعد از مدتى سكوت خانه‌هاى آنها را فرا گرفت ، آنها به قبرها منتقل شدند و بدن‌هاى آنها پوشيده شد ، خانه‌هاى آنها خالى گرديد ، و نشانه‌هاى آنها پاك شد آن جماعت قصرهاى با شكوه و مجلل را بنا كردند و از آنها بيرون شدند ، از اطاق‌هاى زيبا و تخت‌هاى نرم رانده شدند فرشها و بسترها را ترك كردند ، و ميان گورهاى تنگ و تاريك جاى گرفتند ، و در ميان خاك‌ها منزل كردند آنها در عين اينكه به هم نزديك هستند از هم دور ميباشند و در تنهائى بسر مىبرند ، و به خود مشغول ميباشند ، آن‌ها در آبادى زندگى نميكنند و با برادران و همسايگان رفت و آمد ندارند با اينكه به هم نزديك ميباشند اما از هم دور ميباشند آنان چگونه با هم رفت و آمد كنند ، در حالى كه پوسيده شده‌اند و بدن‌هاى آنان خورد و از هم پاشيده شده است اجزاى بدن آنها با سنگ‌ها و خاك‌ها در هم آميخته است و بعد از زندگى به صورت مردگان در آمده‌اند\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nآنها بعد از عيش و عشرت و شادمانى خاك شدند ، دوستان در مصيبت آنها جمع شدند و در خاك آرميدند ، آنها به جايى رفته‌اند كه ديگر برگشتى نيست ، آنها دور هستند و هرگز به دنيا برنميگردند و در برزخ قرار دارند تا روزى كه براى حشر زنده گردند شما هم مانند آنها خواهيد شد و بدن‌هاى شما پوسيده ميگردد ، و به تنهائى روى خاك‌ها قرار خواهيد گرفت ، و در قبرها جاى خواهيد كرد هنگامى كه كارها پايان يابد و قبرها از هم شكافته گردند و آنچه در سينه‌ها مىباشد بيرون شود شما در آن هنگام مقابل خداوند بزرگ قرار خواهيد گرفت ، دلها از ترس گناهان خائف و پريشان ميباشند و ميدانند چه كرده‌اند ، پرده‌ها بالا ميروند و فاش ميشوند و عيبها آشكار ميگردند و رازها بر ملا مىشوند در آن روز هر كس كارى در دنيا انجام داده خواهد يافت و عواقب اعمال خود را خواهد ديد ، خداوند ميفرمايد :\r\n لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا بِالْحُسْنَى  . . .  وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً وَ لا يَظْلِمُ رَبُّكَ أَحَداً  در آن روز مجرمان را در حال ترس و وحشت مينگرى آنها هنگامى كه به نامه اعمال خود نگاه ميكنند مىگويند واى بر ما اين چه نامه‌اى است كه هر كار كوچك و بزرگ را يادداشت كرده ، آنها هر كارى كرده‌اند مشاهده ميكنند و خداوند به كسى ستم روا نميدارد .\r\nخداوند ما و شما را از عاملان كتاب خود قرار دهد و به متابعت از دوستانش موفق گرداند ، تا آنگاه كه ما و شما را در مقام فضل و عنايت خود جاى دهد ، خداوند اعمال نيك را ميستايد و به بندگان نيكى مىكند على عليه السّلام فرمود : به دنيا مانند زاهدان نگاه كنيد ، به خداوند سوگند دنيا به زودى ساكنان خود را نابود مىسازد ، و آنها را كه در خانه‌ها به عيش و خوشگذرانى مشغول هستند گرفتار مصيبت مىكند ، هر كس از دنيا رفت ديگر\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nمراجعت نميكند و نميدانند او كجا هست تا انتظار او را داشته باشند خوشى و لذت دنيا با غم و اندوه مخلوط است ، روزهاى آخر زندگى انسان در دنيا با ضعف و سستى قرين مىباشد ، شما از زرق و برق دنيا و لذت‌ها و نعمت‌هاى آن مغرور نگرديد ، زيرا اقامت شما در دنيا كم است و نميتوانيد از آن سود بريد خداوند رحمت كند آن بنده‌اى را كه فكر كند و پند گيرد و از گذشته‌ها بينائى حاصل نمايد و از گذشتگان عبرت پيدا كند ، و از فرصت و روزهاى زندگى استفاده نمايد ، او همان گونه كه در دنيا نبود و به دنيا پا نهاد روزى هم از دنيا خواهد رفت و اين روز به زودى فرا خواهد رسيد ، و به آخرت خواهد پيوست هر چه بخواهد بيايد به زودى خواهد آمد ، آگاه باشيد دنيا خانه‌اى است كه كسى در آن سلامت نخواهد ماند ، و براى احدى از آن رهائى نميباشد ، مردم در دنيا گرفتار آشوب و آزمايش‌ها ميباشند هر چه در دنيا بدست آورده‌اند روزى از دست خواهند داد و به حساب آنها رسيدگى خواهد شد ، و هر چه از دنيا گرفتند و در جاى ديگرى خرج كردند به آن ميرسند ، و در آنجا نگهدارى ميگردند ، دنيا براى صاحبان خرد مانند سايه مىباشد كه زود در آن تغييرات پديد مىآيد و ثابت نميباشد 110 - رسول اكرم صلى اللَّه عليه و آله فرمودند : مرا با دنيا چه كار است مثل من در دنيا مانند سواره‌اى مىباشد كه براى استراحت و خواب اندكى در يك روز گرم در زير سايه درختى به خواب رفته باشد ، و بعد از اندكى استراحت بار ديگر از خواب برخيزد و سوار شود و از آنجا برود رسول اكرم صلى اللَّه عليه و آله فرمودند : دنيا در برابر آخرت مانند اين است كه يكى از شما انگشتان خود را به دريا فرو برد و بنگرد چه اندازه آب بر ميدارد امير المؤمنين عليه السّلام فرمودند : دنيا خانه‌اى است كه فناء و نابودى براى او مقدر شده است ، و مردمان از آنجا كوچ خواهند كرد ، دنيا شيرين و فريب دهنده است ،\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nبراى طالبان دنيا خود را حاضر نشان ميدهد و دلهاى بينندگان را متوجه خود مىكند و اوضاع و احوال را بر آنها مشتبه ميسازد اينكه دنيا را با زاد و توشه‌اى كه از آن تهيه ميكنيد ترك نماييد و هر چه در اختيار داريد و براى شما امكان تهيه آن مىباشد توشه فراهم سازيد ، و بيشتر از كفاف طلب ننمائيد و زيادتر از نياز مال دنيا را جمع نكنيد على عليه السّلام فرمودند : دنيا خانه‌اى است كه كسى از آن سالم بيرون نميگردد و مگر در آن جا به فكر خود باشد ، و هر كس براى دنيا كار كند رهايى نخواهد يافت ، مردم در دنيا به مال و منال امتحان شده‌اند هر چه در دنيا و براى دنيا بدست آوردند از آنها گرفته خواهد شد بايد اهل دنيا حساب مال خود را بدهند ، و هر چه قبل از خود فرستاده‌اند به آن خواهند رسيد و از آن استفاده خواهند كرد ، صاحبان خرد دنيا را مانند سايه ميدانند كه ثابت نيست على عليه السّلام فرمودند : دنيا گول مىزند و زيان مىرساند و تلخى در كام مىچكد ، خداوند دنيا را پاداش براى دوستانش قرار نداد و آن جا را محل عقوبت دشمنانش هم نگذاشت ، اهل دنيا مانند كاروانى ميباشند كه استراحت كرده‌اند ولى ناگهان صاحب كاروان آنها را براى حركت صدا مىزند امام صادق عليه السّلام فرمودند : دنيا سر آغاز هر گناهى مىباشد مسيح عليه السّلام به حواريون فرمود : دنيا مانند پل است از آن عبور كنيد ولى تعميرش نسازيد رسول اكرم صلى اللَّه عليه و آله فرمودند : تمايل به دنيا غم و اندوه را زياد مىكند ، و زهد در دنيا دل و بدن را راحت مىسازد امير المؤمنين سلام اللَّه عليه فرمودند : من چگونه خانه‌اى را وصف كنم كه در آغاز با سختيها و مشكلات شروع ميگردد ، و در پايان آن به نيستى و زوال ميرسد ، در حلال آن حساب و در حرامش عقاب مىباشد ، هر كس در دنيا خود را بىنياز ديد گمراه ميگردد و هر كس خود را فقير مشاهده كرد محزون مىشود\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nهر كس براى بدست آوردن مال دنيا كوشش كند دنيا از دستش ميرود ، و هر كس دست از تلاش بردارد دنيا خودش مىآيد ، هر كس با بصيرت به دنيا بنگرد پند ميگيرد و هر كس به زرق و برق آن نگاه كند كور مىشود رسول اكرم صلى اللَّه عليه و آله فرمودند : خداوند متعال براى دنيا وحى فرستاد كه هر كس به تو خدمت كرد او را گرفتار مشكلات بكن ، و هر كس به تو توجه ننمود او را مورد لطف قرار بده و خدمت او را بنما هر گاه بنده‌اى در تاريكى شب با خدايش خلوت كند خداوند نور و روشنائى را در دل او ثابت مىكند و هر گاه بگويد اى خداوند بزرگ ، او را پاسخ ميدهد ، و ميگويد : اى بنده من هر چه ميخواهى سؤال كن تا من به تو بدهم اى بنده من بر من توكل داشته باش تا كارهايت را كفايت كنم ، و بعد از اين خداوند به فرشتگان ميگويد : اى ملائكه من بنگريد بنده من چگونه در دل شب با من خلوت كرده است در حالى كه اهل باطل در غفلت هستند و به خواب رفته‌اند ، اكنون گواه باشيد كه من او را رحمت كردم بعد از آن رسول اكرم صلى اللَّه عليه و آله فرمودند : همواره ورع داشته باشيد و در كارها جد و جهد كنيد و عبادت خداوند را انجام دهيد ، و در دنيا زهد داشته باشيد و گرد مال و منال و آرزوها نرويد دنيا بسيار فريب كار و اهل نيرنگ است ، دنيا خانه‌اى مىباشد كه فناء و زوال دارد و ثباتى براى او نخواهد بود ، چه بسا كسانى كه فريب دنيا را خوردند و دنيا آنها را هلاك كرد و چه افرادى كه به آن اعتماد كردند ولى دنيا به آنها خيانت نمود افرادى كه به دنيا دل بستند سرانجام با فريب و نيرنگ او از پا در آمدند و دنيا آنها را به مرگ تسليم كرد ، اى مردم بدانيد بعد از مردن در مقابل خود گردنه‌هاى دور و درازى را مشاهده ميكنيد ، و سفر هولناكى را در پى داريد اى مردم شما بايد از صراط عبور كنيد ، و هر مسافرى بايد براى سفرش زاد و توشه تهيه كند ، هر كس به مسافرت رفت و زادى بر نداشت هلاك ميگردد و گرفتار مشكلات مىشود ، و بهترين زاد براى مسافرت آخرت تقوى مىباشد\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nامام صادق عليه السّلام فرمودند : عيسى بن مريم عليه السّلام به ياران خود فرمودند : اى فرزندان آدم از دنيا فرار كنيد ، و به طرف خداوند برويد ، دنيا را از دل خود بيرون سازيد ، شما صلاحيت دنيا را نداريد ، و دنيا هم صلاحيت شما را ندارد ، و شما در دنيا باقى نخواهيد ماند و آن هم براى شما باقى نميماند دنيا اهل مكر و فريب و مصيبت مىباشد ، مغرور كسى است كه گول دنيا را بخورد و گرفتار كسى مىباشد كه به دنيا اعتماد و اطمينان داشته باشد ، كسى كه دنيا را دوست داشته باشد و به طرف آن برود هلاك مىشود ، اينك توبه كنيد و به طرف خدا بيائيد ، و از او بترسيد و از روزى كه پدر فرزندش را سود ندهد و فرزند به پدر نرسد واهمه نمائيد كجا هستند پدران و مادران شما ، كجا رفتند برادران شما چه شدند خواهران شما ، فرزندان شما به كجا رهسپار شدند ، آن‌ها را دعوت كردند و پاسخ گفتند ، و در زير خاك‌ها جاى گرفتند و با مردگان همسايه شدند و به هلاكت‌شدگان پيوستند آنها از دنيا بيرون شدند و دوستان را ترك كردند آنها نيازمند شدند به آنچه قبلا فرستاده بودند ، و از آنچه باقى گذاشتند بىنياز گرديدند ، چه قدر موعظه ميشويد و چه اندازه پند ميگيريد ، شما كه در لهو و لعب بسر ميبريد و در غفلت ميباشيد ، مثل شما در دنيا مانند چهار پايان مىباشد كه فقط در باره شكم و دامن فكر ميكنيد ، و از خالق خود شرم نداريد خداوند به معصيت‌كاران وعده آتش داده ، و شما كارى نكنيد كه طرف آتش را قوت دهيد و مطيعان را وعده بهشت عطا كرده و در فردوس برين نزد خود مكان ميدهد ، اينك براى رسيدن به بهشت و مجاورت خداوند با هم مسابقه دهيد و خود را بهشتى كنيد ، و خود به حساب خود برسيد ، و به ضعفا و اهل نياز ترحم كنيد و مهربانى نمائيد در پيشگاه خداوند توجه خالصانه بنمائيد و از بندگان نيك باشيد ، و مانند پادشاهان ستمگرى نكنيد ، از مردودان و دورشدگان از خدا نباشيد خداوند جبار با مرگ آنها را بر زمين زد ، او پروردگار آسمان‌ها و زمين مىباشد ، خداوند\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nگذشتگان و آيندگان است ، مالك روز قيامت هست عقاب او سخت و عذاب او دردناك است ظالم از دست او نميتواند فرار كند ، چيزى از او دور نميگردد ، كسى از او نميتواند بگريزد ، او همه اشياء را به شمارش در آورده ، و به جايگاه خود رسانيده ، يا در بهشت جاى داده و يا در دوزخ مستقر كرده است ، اى فرزند آدم كه ضعيف ميباشى ، كجا ميتوانى فرار كنى كسى كه در شب سياه ميتواند تو را دريابد در روز هم تو را پيدا مىكند خداوند در هر حالى كه هستى ميتواند تو را بگيرد ، رستگار شدند كسانى كه پند دادند و پند را شنيدند و به آن عمل كردند ، خداوند متعال فرمود : اى موسى دنيا خانه عقوبت مىباشد و من آن را لعنت كرده‌ام و ملعون هستند كسانى كه در آن جا ميباشند مكر آنها كه براى من باشند اى موسى بندگان شايسته من در دنيا راه زهد را پيش گرفتند و به اندازه علم خود از دنيا دست كشيدند ، و مردمان ديگر به خاطر جهل خود به آن رغبت نشان دادند هر يك از مخلوقات من كه دنيا را بزرگ بدانند ديدگانشان روشن نخواهد شد ، و هر كس آن را حقير بداند از آن سود خواهد برد بعد از آن امام صادق عليه السّلام فرمودند : اگر ميتوانيد مردم را با خود آشنا نسازيد اين كار را بكنيد ، چه مىشود اگر مردم تو را ستايش نكنند ، باكى نداشته باش اگر نزد مردم مذموم باشى در حالى كه خداوند از تو راضى مىباشد على عليه السّلام فرمودند : خيرى در دنيا نيست مگر براى دو نفر ، مردى هر روز بر نيكىهاى خود ميافزايد ، و مرديكه بعد از گناه توبه مىكند و كجا او ميتواند توبه كند ، به خداوند سوگند اگر او به اندازه‌اى سجده كند كه گردنش قطع شود خداوند توبه او را قبول نميكند مگر اينكه به ولايت ما معتقد باشد مسيح عليه السّلام فرمودند : مثل دنيا و آخرت مانند مردى است كه دو تا دوست دارد اگر يكى را از خود راضى كند ديگرى ناراحت مىشود خدمت حضرت رسول صلى اللَّه عليه و آله عرض شد مردم چگونه در دنيا زندگى ميكنند\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nفرمودند : همان گونه كه كاروانى حركت مىكند و از جايى به جاى ديگر ميرود ، گفته شد مدت زندگى و توقف در آن جا چگونه مىباشد فرمود : به اندازه آن كس كه از كاروان عقب مانده باشد عرض كردند : يا رسول اللَّه بين دنيا و آخرت چه اندازه مىباشد ، فرمودند : به قدر يك چشم به هم زدن ، خداوند متعال ميفرمايد :  كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  ، آنها روزى كه مشاهده كنند آنچه را وعده داده شده‌اند ، خيال ميكنند يك ساعت از روز بوده است رسول اكرم صلى اللَّه عليه و آله فرمودند : دنيا مانند رؤياى شيرين مىباشد ، مردمان دنيا روى زمين پاداش مىبينند و يا معاقب ميگردند گفته شده رسول اكرم صلى اللَّه عليه و آله بر يك مردارى كه كنار راه انداخته بودند عبور كردند حضرت فرمود : شما خيال ميكنيد صاحبان اين مردار به خاطر بىاعتنائى آن را در اينجا افكنده‌اند ، به خداوند سوگند دنيا در نزد اهلش از اين هم پست‌تر مىباشد رسول اكرم صلى اللَّه عليه و آله فرمودند : دنيا خانه است براى كسانى كه خانه ندارند ، و مال است براى آنهائى كه مال ندارند ، و عقل است براى آنهائى كه داراى عقل نيستند ، كسانى كه فهم و درك ندارند دنبال شهوت‌هاى آن ميروند ، كسانى كه علم ندارند روى دنيا با هم دشمنى مينمايند ، آنها كه فهم ندارند روى آن حسد ميورزند ، كسانى دنبال او هستند كه يقين ندارند رسول اكرم صلى اللَّه عليه و آله به عبد اللَّه بن عمر فرمود : در دنيا طورى زندگى كن ، مانند اينكه غريب هستى و يا عابر مىباشى ، و خود را همواره جزء مردگان تصور كن روايت شده كه رسول خدا صلى اللَّه عليه و آله اين آيه شريفه را قرائت كردند كه  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ  ، و بعد فرمودند : نور هر گاه در قلب واقع شود باز ميگردد و وسعت پيدا مىكند عرض كردند : يا رسول اللَّه آيا براى اين موضوع علامتى هست كه با آن شناخته شود فرمودند : آرى هنگامى كه از دنيا اعراض كند و متوجه آخرت كه\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nجاى هميشگى هست بشود و خود را براى مرگ آماده كند قبل از اينكه مرگ برسد 111 - امام حسن عليه السّلام در اكثر ايام اين بيت را ميخواندند :\r\n يا اهل لذات دنيا لا بقاء لها * ان اغترارا بظل زائل حمق \r\nاى كسانى كه طالب لذات دنيا ميباشيد بدانيد كه آن لذات باقى نخواهند ماند ، آنهائى كه به يك سايه رفتنى دل بسته‌اند نادان ميباشند رسول اكرم صلى اللَّه عليه و آله فرمودند : دنيا خانه كسى است كه خانه ندارد ، و مال كسى مىباشد كه مالى از براى او نيست ، كسانى كه عقل ندارند براى دنيا مال جمع ميكنند ، و كسانى دنبال شهوتهاى آن هستند كه شعور ندارند ، آنهائى كه از عواقب آن آگاهى ندارند با يك ديگر دشمنى ميكنند ، و حسد ميورزند آنهائى كه فهم ندارند ، آنهائى كه يقين ندارند كوشش ميكنند على عليه السّلام فرمودند : دنيا خبر از مرگ خود را داده است ، و بديها و زشتيهاى خود را برايت روشن نموده است ، از كسانى كه خود را به دنيا بسته‌اند دورى كن و گول آنها را نخور و به آنهائى كه خويشتن را روى دنيا افكنده‌اند توجه نداشته باش اهل دنيا سگ‌هائى هستند كه روى آن با يك ديگر نزاع ميكنند ، آنها درندگان خون‌خوارى هستند كه يك ديگر را گاز ميگيرند ، عزيزش ذليلش را مىخورد ، بزرگش كوچكش را مقهور ميسازد ، اهل دنيا چهار پايانى هستند كه گروهى را بسته و دسته‌اى را رها كرده‌اند آنها بندهاى خود را پاره كرده و كم شده‌اند 112 - على عليه السّلام در يكى از خطبه‌هاى خود فرمودند : اى مردم شما را از گرايش به دنيا ميترسانم ، دنيا خانه‌اى است كه از جا كنده خواهد شد ، دنيا جايى نيست كه در آن جا آرام بگيريد و از آن بهره‌مند گرديد ، او همواره در حال تغيير است ، و در نزد خداوند اعتبار و ارزشى ندارد نيكىهاى دنيا با بديها در هم آميخته و شيرينى آن با تلخيش مخلوط شده است خداوند دنيا را براى دوستان خود نپسنديد و از دادن آن به دشمنانش بخل نورزيد ، چه كارهائى كه در هنگام عمل نتيجه ميدهد و به صورت سنت در\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nمىآيد ، و گاهى نتيجه نميدهد و موجب عار و ننگ مىشود عمر بن خطاب خدمت حضرت رسول صلى اللَّه عليه و آله رسيد در حالى كه پيامبر اكرم روى حصيرى نشسته بودند ، بطورى كه آثار حصير در بدن آن حضرت مشاهده ميشد ، عمر گفت : يا نبى اللَّه بهتر بود فرشى نرم‌تر از اين تهيه ميكرديد رسول اكرم صلى اللَّه عليه و آله فرمودند : مثل من و مثل دنيا مانند سوارى است كه در يك روز گرم حركت مىكند ، و در زير يك درختى اندكى در سايه آن استراحت مينمايد ، و بعد از آن بار ديگر سوار مىشود و به سير خود ادامه ميدهد امير المؤمنين على عليه السّلام فرمودند : اى مردم بدانيد كه شما در زمانى زندگى ميكنيد كه گوينده حق در آن بسيار كم مىباشد ، و زبان‌ها از راستگويى باز مانده‌اند ، و آنهائى كه از حق طرفدارى ميكنند خوار ميباشند اهل دنيا در معصيت‌ها گرفتار ميباشند ، و با چرب زبانى با هم سخن ميگويند ، جوانهاى آنها بد خلق و پير مردان آنها گناهكار ميباشند ، عالم آنها منافق و قارى آنان ريا كار است ، كوچك‌ها از بزرگ‌ها احترام نميكنند و غنى آنان از بىنوايان دلجوئى ندارند در يك روايتى آمده است اندوه فردا به خداى فردا ارتباط دارد ابو ذر رحمة اللَّه عليه ميفرمودند : روزى كه در آن هستى شترت مىباشد ، هنگامى كه از سر آن بگيرى دمش هم طرف شما مىآيد لقمان به فرزندش گفت : اى فرزند طورى به دنيا دل نبند كه براى آخرت تو زيان داشته باشد ، و آن را بطور كلى هم ترك نكن كه نيازمند مردم باشى على عليه السّلام در آغاز منبر خود قبل از خطبه ميفرمودند : اى مردم از خدا بترسيد ، خداوند مردم را بيهوده نيافريده است تا آنها به لهو مشغول گردند ، و يا آنها را بىهدف خلق نكرده تا هر چه ميخواهند بگويند دنيا در نظر او زيبا جلوه مىكند و آخرت در نظرش زشت مينمايد ، آن كسى كه مغرور شده و به مال دنيا دسترسى پيدا كرده و همت به خرج داده مانند كسى كه به سهم كوچكى از آخرت رسيده نميباشد\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n113 - امام صادق عليه السّلام فرمودند : هر كس را خداوند علم زياد دهد و او به دنيا بيشتر علاقه‌مند گردد ، از خداوند بيشتر دور مىشود ، و خداوند بر او غضب مىكند 114 - رسول اكرم صلى اللَّه عليه و آله فرمودند : اگر دنيا نزد خداوند به اندازه مال مگسى ارزش داشت به كافر شربتى آب هم نميداد 115 - طلحة بن زيد گويد : امام صادق عليه السّلام فرمودند : مثل دنيا مانند ما راست بدن آن نرم ولى در باطن زهر كشنده دارد ، عقلاء از آن دورى ميكنند ولى كودكان با دست خود با آنها بازى مينمايند 116 - داود بن فرقد گويد : به امام صادق عليه السّلام عرض كردم من محبت شما را به دنيا و آنچه در آن است نميدهم ، امام فرمود : اف بر دنيا و آنچه در آن مىباشد اى داود مگر دنيا چه مىباشد مگر دو جامه كه آدمى در بركند و شكم خود را پر سازد 117 - ابن ابى يعفور گويد : امام صادق عليه السّلام فرمودند : ما دنيا را دوست ميداريم اگر دنيا بما نرسد بهتر است از اينكه برسد ، هر گاه خداوند به بنده‌اى در دنيا نعمت دهد از بهره آخرت او كاسته مىشود 118 - اسحاق بن غالب گويد : امام صادق عليه السّلام فرمود : اى اسحاق كسانى كه مشمول آيه شريفه  فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ  ميباشند و بعد فرمودند آنها بيشتر از دو سوم مردم هستند امام صادق عليه السّلام فرمود : معنى آيه شريفه  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ  آن است كه اگر خداوند اين كار را ميكرد همه كافر مىشد 119 - ابن نباته گويد : خدمت على عليه السّلام نشسته بودم كه مردى آمد و از دنيا شكايت كرد و از آن مذمت نمود . امير المؤمنين عليه السّلام فرمودند اى كسى كه از دنيا مذمت ميكنى بدان دنيا جاى صداقت است كسى كه با آن به صداقت رفتار كند دنيا جاى توانگرى مىباشد براى كسى كه از آن زاد و توشه بردارد ، و خانه عاقبت است براى آنهائى كه دنيا را درك كنند ، دنيا مسجد دوستان خدا و محل وحى پروردگار و نمازگاه فرشتگان و جاى تجارت دوستان خدا مىباشد\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nآنها در دنيا بهشت را بدست آوردند و از رحمت آن سود بردند پس چرا دنيا را مذمت ميكنى در حالى كه دنيا خود اعلام كرده كه من از همه جدا ميگردم ، و از همه مردم ميبرم ، خودش خبر مرگ خود و اهل آن را داده است دنيا با گرفتاريهاى خود مردم را گرفتار كرده است ، و با خوشحالى خود همه را خوشحال نموده است او همواره مصيبت مياورد ، و عافيت ايجاد مىكند ، و مردم را ميترساند و تشويق مىنمايد فردا كه گروهى از آن پشيمان شوند او را مذمت ميكنند و كسانى كه از آن سود برده‌اند وى را ميستايند ، و روز قيامت همه چيز روشن ميگردد دنيا آنها را به ياد آورد و آنها نيز دنيا را به ياد آوردند ، دنيا با آنان سخن گفت آنان هم گفته‌هاى او را تصديق كردند ، پس اى كسى كه از دنيا مذمت ميكنى و گول آن را خورده‌اى ، چه وقت دنيا از تو خواست گول آن را بخورى و يا در دام آن گرفتار شوى آيا به منازل پدرانت كه روى خاك‌ها قرار دارند تو را فريب داد ، و يا به ابدان پوسيده مادرانت كه در گورها اينك پوسيده‌اند تو را گول زد خود از پدران بيمارت پرستارى كردى و از مادران عليلت نگهدارى نمودى ، براى او وسيله شفا ميجوئى و اطباء را در بالين او حاضر ميكنى ، محبت تو به او سودى نبخشيد و جستجوى تو براى او اثرى نداشت و نتوانستى جلو مرگ او را بگيرى خود را مانند او تلقى كن و بدان هر چه بر سر او آمد بر سر تو هم خواهد آمد ، همان گونه كه قامت او بر زمين افتاد قامت تو هم بر زمين افكنده خواهد شد ، اينك لازم است كه گريه خود را براى او اختصاص ندهى و از بين نبرى و ميدانى كه دوستان براى تو سودى ندارند 120 - طلحة بن زيد گويد : امام صادق عليه السّلام فرمودند : دنيا براى عيسى بن مريم عليه السّلام در صورت زنى زاغ چشم ظاهر شد ، عيسى به او گفت : چند بار شوهر كردى ، گفت زياد شوهر داشته‌ام ، پرسيد همه تو را طلاق دادند گفت : خير همه را كشتم\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nعيسى عليه السّلام گفت : واى بر تو شوهران شما كه اكنون هستند چگونه از سرنوشت گذشتگان عبرت نگرفتند راوى گويد : امام صادق عليه السّلام فرمودند : مثل دنيا مانند درياى تلخ مىباشد ، هر چه تشنه از آن بخورد سيراب نميگردد تا آن گاه كه كشته شود 121 - سلمة بن ابى حفص گويد : امام صادق عليه السّلام از پدرش روايت مىكند كه فرمودند : رسول خدا صلى اللَّه عليه و آله از بازارى عبور ميكردند و به جايى ميرفتند ، گروهى از ياران هم پيرامون آن جناب بودند پيامبر اكرم از بزى عبور كردند كه به صورت مردار در گوشه‌اى انداخته شده بود ، رسول خدا از گوش آن گرفتند و فرمودند كدام يك از شما حاضر است اين بز مرده را به يك درهم خريدارى كند ، گفتند : هيچ يك و ما ميخواهيم با آن چه كنيم رسول خدا صلى اللَّه عليه و آله فرمودند ميخواهيد اين بز مرده مال شما باشد ، گفتند خير نميخواهيم ، رسول خدا سه بار اين سخن را تكرار كردند ، و بعد گفتند : به خداوند سوگند اگر او زنده بود عيب داشت حالا كه مرده است ، و بعد از آن فرمودند دنيا در نزد خداوند از اين مردار هم پست‌تر مىباشد 122 - ابو هاشم گويد : امام صادق عليه السّلام فرمود : هر كس صبح كند و دنيا بزرگترين همش باشد كارهاى او به هم خواهد ريخت و فقر همواره در مقابل او قرار خواهد گرفت ، و دنيا به همان اندازه كه براى او مقدر شده به او خواهد رسيد ، ولى هر كس براى آخرت فكر كند ، خداوند او را از تنگيها بيرون مىكند و كارهايش را روبراه مينمايد ، و دنيا به او ميرسد اگر چه نخواهد 123 - جابر گويد : امام باقر عليه السّلام فرمودند : اى جابر دنيا را مانند خانه‌اى بدان كه در آن واردشده‌اى و در نظر دارى همين امروز آنجا را ترك كنى ، و يا مانند مالى بدان كه در خواب آن را بدست آورده باشى ، و هنگامى كه بيدار شدى چيزى از آن در دست تو نخواهد بود اى جابر هنگامى كه در تشييع جنازه‌اى حركت ميكنى خيال كن تو را مردم\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nبدوش گرفته‌اند و به طرف قبرستان مىبرند ، و تو در قبر از خداوند ميخواهى كه تو را بار ديگر به دنيا برگردانند ، تا كارهائى كه انجام نداده‌اى بجاى آورى ، و دنيا در نزد علماء مانند سايه مىباشد 124 - ابن سنان گويد : از امام صادق عليه السّلام شنيدم فرمودند : مردى خدمت حضرت رسول صلى اللَّه عليه و آله رسيد و ديد آن جناب روى حصيرى نشسته‌اند ، و حصير در بدن آن جناب علامت‌هايى گذاشته است آن مرد دست بر بدن رسول خدا صلى اللَّه عليه و آله گذاشت و گفت : كسرى و قيصر به اين وضع راضى نشدند ، آنها روى حرير و ديبا ميخوابند و در بسترهاى نرم و لطيف قرار ميگيرند ، ولى شما روى اين حصيرها مينشينيد و ميخوابيد رسول خدا صلى اللَّه عليه و آله فرمودند من از آنها بهتر هستم و در نزد خداوند گرامى ميباشم ، مرا با دنيا چكار است ، مثل دنيا مانند سواره‌اى مىباشد كه در زير سايه درختى اندكى بخواب رود و بعد از اينكه سايه تمام شد برخيزد و برود 125 - مروان گويد : امام صادق از على بن الحسين عليهم السّلام روايت مىكند كه فرمود : هر گاه براى من دو قضيه پيش آمد يكى از آنها به دنيا ارتباط داشت و ديگرى به آخرت من در اين هنگام كارى كه مربوط به آخرت بود انتخاب ميكردم براى من دنيا اهميت نداشت و آن را فداى آخرت مىنمودم ، و قبل از آنكه شب برسد آن كار را انجام ميدادم ، بعد از آن امام صادق عليه السّلام فرمودند : بنى اميه دنيا را بر آخرت گزيدند و هشتاد سال بدون ناراحتى زندگى كردند 126 - يكى از راويان گويد : امام باقر عليه السّلام فرمودند : دنيا كمك‌كننده خوبى براى آخرت مىباشد 127 - حسن بن على از امام ابو الحسن عليه السّلام روايت مىكند كه عيسى بن مريم عليه السّلام فرمودند : اى فرزندان آدم هر چه از مال دنيا را از دست داديد اندوهگين نباشيد همان گونه كه اهل دنيا اگر آخرت خود را از دست بدهند اندوهى ندارند ، در صورتى كه بدنياى خود رسيده باشند 128 - ثمالى از امام على بن الحسين عليها السّلام روايت مىكند كه فرمود : تعجب از\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nكسى است كه براى دنياى فانى كار مىكند ولى آخرت را كه هميشه هست ترك مينمايد 129 - مالك بن اعين گويد : از امام باقر عليه السّلام شنيدم فرمودند : اى مالك خداوند دنيا را به دوست و دشمن مىدهد ، ولى دين را فقط به دوستان خود عطا مىكند ، و دشمنان خدا از آن بهره‌اى ندارند 130 - هشام بن سالم گويد : امام صادق عليه السّلام فرمودند : محبت دنيا در راس هر گناهى مىباشد مردى خدمت امام صادق عليه السّلام عرض كرد : ما طالب دنيا هستيم امام به او فرمودند ميخواهى با دنيا چه كنى ، گفت : براى خودم از آن كمك ميگيرم ، و به خاندانم ميرسانم ، و صدقه مىدهم و صله رحم به جاى مياورم و حج انجام مىدهم ، امام فرمود : اين‌ها دنيا نيستند همه اينها آخرت ميباشند 131 - على عليه السّلام فرمودند : اهل دنيا مانند سوارانى هستند كه حركت ميكنند ولى در خواب ميباشند فرمودند : هر گاه شما به دنيا پشت كرده باشى و مرگ هم از مقابلت مىآيد ، اين‌ها زود به هم خواهند رسيد فرمودند : گردش روزگار بدن‌ها را كهنه مىكند ، و آرزوها را تجديد مىنمايد و مرگ را نزديك ميسازد ، و آرزوها از بين ميبرد ، هر كس به دنيا برسد خسته‌اش مىكند ، و هر كس آن را از دست بدهد ناراحت ميگردد فرمودند : آدمى در دنيا همواره به طرف مرگ گام بر ميدارد فرمودند : هر معدودى وقت آن سپرى خواهد شد ، و هر چه آرزو كنى و انتظار آن را داشته باشى خواهد آمد 132 - ضرار بن ضمره هنگام ورود بر معاويه در پاسخ سؤال او كه گفت : على را براى من وصف كنيد گفت : من او را در بعضى از جاها ديدم در حالى كه شب تاريكى خود را بر همه جا گسترده بود ، على در محراب عبادت نشسته و محاسنش را در دست گرفته و مانند شخص مار گزيده بر خود مىپيچيد و گريه ميكرد\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nعلى در آن هنگام ميگفت اى دنيا از من دور شويد ، به طرف من روى آورده‌اى ، و يا به من اشتياق پيدا كرده‌اى ، تو نميتوانى مرا فريب دهى ، برو ديگرى را گول بزن كه من نيازى به شما ندارم و تو را سه طلاقه گفته‌ام و رجعتى هم نيست اى دنيا زندگى در تو كوتاه است و سودت اندك مىباشد و آرزوهايت ناچيز ، آه كه نتوانستم زاد زيادى تهيه كنم ، راه بسيار دور است و سفر به درازا ميكشد ، بايد براى روزى كه نزديك است خود را آماده ساخت و از سختى جا بايد هراسيد 133 - على عليه السّلام فرمودند : دنيا و آخرت دو دشمن متفاوت ميباشند و دو راه مختلف هستند ، هر كس به دنيا دل بست و آن را دوست داشت از آخرت دورى مىكند و با او دشمنى مىنمايد دنيا و آخرت مانند مشرق و مغرب ميباشند و مردم بين آن راه ميروند ، هر گاه رونده از يكى دور گردد به ديگرى نزديك مىشود 134 - على عليه السّلام فرمودند : مثل دنيا مانند مار است ، بدنش نرم ولى در باطن سم كشنده دارد ، جاهلان مغرور به طرف آن ميروند و عاقلان از او دورى ميكنند 135 - امير المؤمنين عليه السّلام شنيدند مردى دنيا را مذمت مىكند ، به او فرمودند اى كسى كه دنيا را مذمت ميكنى و خود فريب آن را خورده‌اى ، و با اباطيل آن خود را سرگرم كرده‌اى فريب دنيا را ميخورى و بعد آن را مذمت ميكنى تو نسبت به دنيا مرتكب جرم شده‌اى و يا او به تو تجاوز كرده است ، دنيا چه وقت تو را فريب داد چگونه تو را گول زد آيا به جاهائى كه پدرانت در آنجا افتادند و پوسيده شدند و يا به خواب‌گاه مادرانت كه در زير خاك‌ها آرميده‌اند توجه نميكنى تو با دست خود آنها را از اين پهلو به آن پهلو كردى ، و از آنان پرستارى نمودى براى آنها در جستجوى شفا بودى ، و طبيبان را براى آنها آماده مىساختى ، محبت تو به آنها سود نداد و از فعاليت خود به آنها نتيجه ندادى ، و با نيرويت از آن دفاع نكردى ، دنيا بر سرت همان آورد كه بر سر آنها آورد و تو را مانند آنها بر زمين زد\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nدنيا خانه صداقت است براى كسى كه با دنيا صداقت داشته باشد ، و خانه عافيت مىباشد براى آنهائى كه فهم داشته باشند خانه توانگرى است براى كسى كه از آن زاد و توشه تهيه كند ، و خانه پند و اندرز مىباشد براى آنهائى كه موعظه پيدا كنند و پند گيرند دنيا مسجد دوستان خدا مىباشد و نمازگاه فرشتگان است ، و محل وحى خداوند است و جاى تجارت اولياء پروردگار مىباشد ، آنها در دنيا رحمت بدست آوردند و بهشت را سود بردند اينك كدام افراد از دنيا مذمت ميكنند و او را نكوهش مىنمايند دنيا مفارقت خود را اعلان كرده و جدائيش را به اطلاع همه رسانيده ، و خبر از مرگش داده و ساكنان خود را به نابودى آنها آگاه نموده ، و با گرفتارىهاى خود آن‌ها را گرفتار ساخته و با خوشحالى خود آنان را خوشحال كرده است دنيا هم عافيت ميدهد ، و هم گرفتار مصيبت مىكند ، هم ترغيب مىكند و هم ميترساند ، هم اميد ميدهد و هم رنج مىرساند ، مردانى در فرداى پشيمانى از دنيا مذمت ميكنند ، و گروهى روز قيامت از آن ستايش مينمايند على عليه السّلام فرمود : دنيا خانه‌اى است كه بايد از آن عبور كرد و در جايى ديگر ثابت و مستقر شد ، مردم در دنيا دو نفر بيش نيستند ، مرديكه خود را فروخت و هلاك ساخت و مرديكه جانش را خريد و آزاد نمود على عليه السّلام فرمودند : هر اقبالى ادبارى دارد ، و هر چه پشت كرد مانند آن است كه هرگز نبوده است على عليه السّلام فرمودند : مرگ نزديك است و رفاقت‌ها دوامى ندارد على عليه السّلام فرمودند : بانگ رحيل و كوچ دميده شده و به زودى كاروان حركت مىكند و جهان پايان ميابد على عليه السّلام فرمودند : مردم در دنيا در معرض تيرهاى مرگ ميباشند ، و مصائب و گرفتارى آدميان را تاراج مىكنند ، از هر آبى كه بنوشى در گلو گير مىكند ، و هر لقمه‌اى كه بخورى اندوهى مياورد و هر نعمتى كه به بندگان برسد از نعمت ديگرى\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nمحروم ميشوند هر روزى كه بر عمر او بگذرد به مفارقت از دنيا نزديك ميگردد ، پس ما از ياوران مرگ ميباشم ، و جان ما در برابر مصيبت گرفتار ميباشند ، ما از كجا اميدوار به ماندن باشيم روز و شب بر ما ميگذرند و ما هم به ساختن مشغول هستيم ، ولى با شتاب در حال خراب شدن ميباشند ، و هر چه جمع كرديم متفرق خواهند شد على عليه السّلام فرمودند : هر كس محبت دنيا را در دل خود جاى دهد به سه چيز گرفتار ميگردد اندوهى كه از آن دست بر نميدارد ، حرصى كه از او دست نميكشد ، و آرزوئى كه به آن نميرسد على عليه السّلام فرمودند : به خداوند سوگند اين دنياى شما در برابر ديدگانم از يك استخوان خنزير كه در دست يك مجذوم باشد پست‌تر مىباشد على عليه السّلام فرمودند : تلخى دنيا موجب شيرينى آخرت ميگردد ، و شيرينى دنيا تلخى آخرت مياورد على عليه السّلام فرمودند : مردم در دنيا دو گونه عمل ميكنند يكى در دنيا براى دنيا كار مىكند و دنيا او را از آخرت باز ميدارد ، و او ميترسد اولاد او بعد از وى گرفتار فقر شوند ، او به دنيا دل مىبندد و براى سود ديگران كار مىكند اما يكى ديگر در دنيا براى غير دنيا كار مىكند ، ولى مال دنيا هم براى او فراوان ميرسد و بدون زحمت دنيا را بدست مياورد ، او دو بهره ميبرد هم دنيا دارد و هم آخرت ، او در نزد خداوند اعتبار دارد و هر چه از خداوند بخواهد به آن ميرسد على عليه السّلام فرمودند : مردم فرزندان دنيا ميباشند و كسى را به خاطر دوستى مادرش سرزنش نميكنند على عليه السّلام فرمودند : اى مردم مال دنيا و لذت آن و با مياورد ، از آن اجتناب كنيد ، اگر از آن دل ببريد گواراتر است تا اينكه به آن اطمينان پيدا كنيد ، اگر در دنيا به اندازه احتياج مال پيدا كنيد بهتر است از اينكه ثروت زياد بدست آوريد كسانى كه در دنيا مال زياد بدست آورند گرفتار فقر ميشوند ، و هر كس قناعت كند آسايش پيدا مىكند ، هر كس از زيبائىهاى آن خوشش بيايد و گول بخورد\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nكور مىشود و هر كس از دنيا خوشحال شود گرفتار مصيبت ميگردد غمها در دلش به حركت در ميايند ، و اندوه‌ها او را مشغول ميكنند ، غمها او را محزون ميدارند ، او همان گونه زندگى مىكند تا جانش بر آيد ، و در حالى كه رگهاى دلش پاره پاره ميگردند به دور افكنده ميگردند نيستى او در نزد خداوند اهميتى ندارد ، برادران او را به كنارى مياندازند ، مؤمن همواره به دنيا به ديده عبرت مىنگرد ، و در صورت اضطرار از آن مىخورد ، و با گوش خشم و غضب به سخنان دنيا گوش فرا مىدهيد ، اگر گفته شود مال‌دار شده ، روزى گويند فقير گرديده است اگر از زندگى خوشحال مىشود با نيتى محزون ميگردد ، هنوز روزى كه مايوس ميشوند نيامده 136 - روايت شده على عليه السّلام فرمودند : بسا افرادى كه امروز زنده باشند و فردا را درك نكنند ، چه بسا شخصى كه در اول شب مردم به حال او غبطه ميخورند ولى در پايان شب حالش دگرگون شد و شيون و ناله از خانه‌اش بلند گرديد على عليه السّلام فرمودند : از حقارت دنيا در نزد خداوند آن است كه در آن جا خداوند معصيت ميگردد ، و كسى در نزد خداوند مقام پيدا نميكند مگر اينكه از محبت دنيا دست بكشد و گرايش به آن پيدا نكند على عليه السّلام در وصف دنيا فرمودند : دنيا گول مىزند ، زيان مىرساند ، و تلخى مياورد ، خداوند متعال دنيا را پاداش براى دوستان خود قرار نداد ، و براى دشمنانش هم جاى عقاب مقرر نكرد ، مردمان دنيا مانند كاروانى هستند كه جايى فرود آمده‌اند ناگهان صاحب كاروان ميگويد حركت كنيد على عليه السّلام فرمودند : آيا آزاد مردى نيست كه اين پس مانده را به اهلش برگرداند بهاى شما فقط بهشت است ، و آن را جز به بهشت نفروشيد على عليه السّلام فرمودند : دو گرسنه هستند كه سير نميشوند يكى طالب علم و ديگرى طالب دنيا على عليه السّلام فرمود : دنيا براى جاى ديگر خلق شده و براى خودش آفريده نشده است\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nعلى عليه السّلام فرمودند : آگاه باشيد دنيا خانه‌اى است كه فقط بايد در آن خود را اصلاح كرد ، و از چيزى كه به دنيا تعلق دارد راه نجات نيست ، مردم در دنيا گرفتار آزمايش شده‌اند ، و هر چه در دنيا بدست آورده‌اند آن را از دست ميدهند مردم بايد حساب مال دنيا را بدهند ، و هر چه براى غير دنيا بدست آورده‌اند به آن خواهند رسيد و در آن جا حساب خواهند داد ، دنيا در نزد صاحبان عقل مانند سايه مىباشد گاهى زياد و گاهى كم ميگردد على عليه السّلام فرمودند : چگونه از خانه‌اى سخن بگويم كه آغاز آن سختى است و پايان آن فنا و نيستى مىباشد ، در حلال آن حساب و در حرامش عقاب هست ، هر كس در دنيا خود را بىنياز بداند گرفتار ميگردد ، و هر كس فقير شود محزون مىشود هر كس در دنيا دست به كوشش بزند و مال و منال و ضياع و عقار بدست آورد روزى از دستش ميرود ، هر كس از دنيا پند گيرد بينا ميگردد و هر كس به منافع آن بنگرد كور مىشود 137 - على عليه السّلام در يكى از خطبه‌هاى خود فرمودند : خداوند متعال رسول خود را هنگامى مبعوث فرمودند كه نشانه‌اى بر پا نبود و مردم نمىدانستند چه كنند ، نورى كه بدرخشد و تاريكيهاى كفر و ضلالت را از هم بشكافد و روشنائى سعادت را نشان دهد نبود ، و راهى كه مردم را به طرف حق بكشاند وجود نداشت اى بندگان خداوند شما را به تقوى و ترس از خداوند دعوت ميكنم ، و شما را از گرايش به دنيا باز ميدارم ، دنيا شما را ناراحت مىكند و زندگى شما را بر هم مىزند ، كسانى كه روى زمين زندگى مىكنند از اين جا خواهند رفت و همه آن جا را ترك خواهند گفت زمين ساكنان خود را به جنبش و اضطراب وامىدارد همان گونه كه كشتى در دريا مضطرب مىشود ، بادها و طوفان‌ها آن را در درياها غرق ميكنند ، گروهى در آب هلاك ميشوند ، و دسته‌اى هم خود را از امواج خروشان نجات ميدهند بادها موج آب را به اين طرف و آن طرف مىبرند آدميان را در وحشت و\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nاضطراب قرار ميدهند ، آنها كه غرق شده‌اند ديگر نميتوانند برگردند ، و آنها كه رهايى يافته‌اند در معرض هلاكت و نابودى ميباشند و احتمال غرق آنها نيز هست اى بندگان خدا اكنون كه زبان‌ها باز ميباشند كار كنيد اينك بدن‌ها سالم هستند و اعضاء و جوارح كار ميكنند ، و مجال فرصت هست و دست و بال شماها باز مىباشد در فكر خود باشيد ، هنوز مرگ نيامده و وقت عمل نگذشته است اكنون آمدن مرگ را يقين بدانيد و منتظر او نباشيد قبل از اينكه مرگ بيايد شما فكر خود را بكنيد 138 - على عليه السّلام در يكى از خطبه‌هاى خود فرمودند : اى مردم دنيا خانه حقيقى و واقعى نيست ، و شما بايد در آخرت كه خانه هميشگى است استقرار پيدا كنيد ، اكنون از دنيا كه محل عبور است براى خانه دائمى زاد و توشه تهيه كنيد در نزد كسى كه از اسرار شما مطلع مىباشد پرده‌درى نكنيد ، دلهاى خود را از دنيا بيرون نمائيد قبل از اينكه ابدان شما را از آن بيرون بياورند ، شما در دنيا در معرض امتحان ميباشيد و براى خانه‌اى غير از دنيا خلق شده‌ايد هنگامى كه كسى از دنيا برود مردم ميگويند او از خودش چه باقى گذاشته است ، ولى ملائكه ميگويند او قبل از خود چه فرستاده است خدا را به حق پدران سوگند مقدارى از اموال خود را به عنوان قرض قبل از خود بفرستيد ، همه ثروت خود را در دنيا نگذاريد ، كه موجب زحمت شما خواهد شد على عليه السّلام در سخنان خود به يارانش ميفرمود و تكرار ميكرد ، خداوند شما را رحمت كند خود را آماده كنيد ، بانك كوچ كردن دميده شده است ، به دنيا كمتر توجه كنيد ، و از مال شايسته خود براى روز آخرت زاد و توشه نماييد مقابل شما گردنه‌هاى سختى هست و منازل رعب‌آور و هول‌انگيزى مىباشد ، و شما بايد از آن جاها عبور كنيد و در آنجا توقف نمائيد ، و بدانيد كه مرگ هر لحظه به شما نزديك است و شما در چنگال آن گرفتار شده‌ايد و راه گريز نداريد مرگ ناخن‌هاى خود را در بدن‌هاى شما فرو كرده ، و در مشكلات سخت و كارهاى وحشت‌انگيز فرو برده است ، و در مصائب گرفتار ساخته ، اينكه علائق دنيا\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nرا از خود دور كنيد و به تقوى و پرهيزكارى پشت خود را محكم سازيد 139 - على عليه السّلام فرمودند : ستايش مخصوص خداوندى است كه كسى از رحمت آن مايوس نميباشد ، و نعمتش به همه ميرسد ، و كسى از آمرزش آن نااميد نيست و از عبادت آن سرپيچى ندارد خداوندى كه رحمت همواره با او مىباشد و نعمت او تمام نمىشود ، دنيا خانه‌اى است كه مرگ در آن مقدر شده ، و ساكنان آن آنجا را ترك ميكنند ، دنيا شيرين و فريبنده است ، و گروهى به طرف آن شتاب ميكنند دنيا به جويندگان خود زود توجه مىكند و دل‌ها را به شبهه گرفتار ميسازد ، اكنون با بهترين زادى كه ميتوانيد از مال خود تهيه كنيد دنيا را ترك كنيد ، و بيش از اندازه نخواهيد و زيادتر از احتياجات خود طلب نكنيد 140 - رسول خدا صلى اللَّه عليه و آله فرمودند : هر كس دنيا را دوست داشته باشد به آخرت زيان مىرساند امير المؤمنين عليه السّلام فرمودند : دنيا در حال نقل و انتقال مىباشد ، بنا بر اين از بهره‌ات با بهترين وجه استفاده كن رسول اكرم صلى اللَّه عليه و آله فرمودند : هر كس از روزگار ايمن گردد روزگار او را ميترساند و هر كس با او مبارزه كند آن را خوار خواهد كرد رسول خدا صلى اللَّه عليه و آله فرمودند روزگار دو روز بيش نيست ، روزى به سود تو مىباشد و روزى بزيانت ، اگر بسود تو بود خوشحالى نكن ، و اگر بزيانت بود شكيبائى داشته باش و هر دوى آنها غائب ميباشند و به زودى حضور پيدا ميكنند\r\n\r\n123 در محبت مال\r\n1 - امام صادق عليه السّلام فرمودند : اگر حساب حق است پس جمع كردن مال و منال براى چه مىباشد\r\n\r\n","description":"","footnote":"","page_name":" 581 ","page_number":581},
  {"content":"\r\n\r\n2 - سمندى از امام صادق عليه السّلام روايت مىكند كه فرمودند : در بنى اسرائيل يك قحطى پيش آمد كه مردم از گرسنگى قبرها را شكافتند و مردگان را خوردند ، روزى گورى بشكافتند و در آن ميان لوحى يافتند در آن لوح نوشته شده بود : من فلان پيامبر هستم ، گور مرا يك نفر از اهل حبشه حفر مىكند ما هر چه مقدم داشتيم و قبل از خود فرستاديم آن را بدست آورديم ، و هر چه در دنيا خورديم به سود ما بود ، و هر چه از خود باقى گذاشتيم زيان كرديم 3 - ابن عباس روايت مىكند كه نخستين درهم و دينارى كه روى زمين به كار گرفته شد ابليس به آن نگاه كرد ، و بعد آنها را گرفت و روى چشم خود گذاشت و به سينه خود چسبانيد بعد از آن فريادى زد و بار ديگر آن‌ها را به سينه گذاشت و گفت : شما درهم و دينار نور ديدگان من ميباشيد و ميوه دل من هستيد ، من باكى ندارم هنگامى كه فرزندان آدم به شما علاقه‌مند باشند بت‌ها را نپرستند ، و فقط تنها محبت شما كافى است و من از اين طريق از آنها بهره‌گيرى ميكنم 4 - ابو الجارود از امام باقر عليه السّلام روايت مىكند كه در تفسير آيه شريفه  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  ، فرمودند خداوند كنز طلا و نقره را حرام كرده است و مردم را امر فرموده طلا و نقره را در راه خدا انفاق كنند و به صورت گنج در نياورند در آيه شريفه ديگرى آمده است :  يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ  ، روزى كه درهم و دينار را در آتش جهنم داغ كنند و بر پيشانى و پهلو و پشت آنها به‌چسبانند ، و به آنها ميگويند اين است آنچه ذخيره كرديد و اينك آنها را به‌چشيد امام عليه السّلام فرمودند : ابو ذر غفارى هر روز صبح و شام با صداى بلند فرياد ميزد به كسانى كه درهم و دينار را گنج ميكنند بشارت دهيد كه آنها را بر پيشانىها و پهلوها و پشت مىچسبانند و سوزش آنها به باطن‌ها ميرسد\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n5 - ابن بزيع گويد : از امام رضا عليه السّلام شنيدم فرمودند : مال در اثر پنج خصلت جمع ميگردد ، بخل زياد ، آرزوى طولانى ، حرص فراوان ، قطع رحم و فدا كردن آخرت در برابر دنيا 6 - مجاشعى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nكدام يك از شما مال وارث را بيشتر از مال خود دوست ميدارد ، گفتند : كسى در ميان ما اين چنين وجود ندارد رسول خداوند فرمود خير همه شما چنين ميباشيد ، بعد از آن فرمودند : فرزند آدم ميگويد : مال من مال من ، آيا تو مالى بيش از اينكه خوردى و از دست دادى مال ديگرى دارى و يا پوشيدى و كهنه كردى و يا صدقه دادى ، بيش از اين هر چه دارى متعلق به ورثه مىباشد 7 - امام صادق از پدرش عليهما السّلام روايت مىكند كه از آن جناب از درهم و دينار و آنچه بايد مردم در باره آنها انجام دهند سؤال شد ، امام فرمود : آنها مهرهاى خداوند در زمين ميباشند پروردگار درهم و دينار را براى مصلحت مردم قرار داده و زندگى مردم به خاطر آنها جريان پيدا مىكند و خواسته‌هاى آنان بر آورده ميگردد ، و هر كس درهم و دينار زياد بدست آورد و حق خداوند را بدهد و زكاه را پرداخت كند آن درهم و دينار براى او پاك مىشود اما هر كس زياد جمع كرد و بخل ورزيد و حق خدا را نداد ، و از آنها ظرف درست كرد ، در اين جا عذاب خداوند را خواهد ديد ، در آن جا كه فرمود :  يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ  8 - امام باقر عليه السّلام در تفسير آيه شريفه  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  ، فرمود : رسول خدا صلى اللَّه عليه و آله فرمودند : هر مالى كه زكات آن را ندهند كنز است اگر چه روى زمين باشد 9 - جميل از امام صادق عليه السّلام روايت مىكند كه فرمود : خداوند بندگان را به\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nچيزى مبتلا نكرده كه سخت‌تر از انفاق درهم باشد 10 - حارث اعور گويد : امير المؤمنين فرمود : رسول خدا صلى اللَّه عليه و آله فرمودند : درهم و دينار گذشتگان شما را هلاك كردند و شما را هم هلاك ميكنند 11 - اشعرى روايت مىكند امام عليه السّلام فرمودند : طلا و نقره دو سنگ مسخ شده هستند هر كس آنها را دوست بدارد با آن دو خواهد بود 12 - ابن نباته گويد : امير المؤمنين عليه السّلام فرمودند : فتنه بر سه گونه است :\r\nمحبت زن كه آن شمشير شيطان است ، آشاميدن شراب كه آن دام شيطان مىباشد و محبت دينار و درهم كه آن تير شيطان است هر كس زنان را دوست بدارد از زندگى خود سودى نخواهد برد ، و هر كس شراب را دوست داشته باشد بهشت بر وى حرام خواهد شد ، و هر كس درهم و دينار را دوست بدارد بنده دنيا خواهد بود عيسى بن مريم عليه السّلام فرمودند : دينار بيمارى دين مىباشد عالم طبيب دين است ، و هر گاه مشاهده گرديد طبيب بيمارى را به طرف خود ميكشاند او را در دين خود متهم بدانيد ، و بدانيد كه او اهل نصيحت و انصاف نيست 13 - حسين بن مختار در يك حديث از رسول خدا صلى اللَّه عليه و آله روايت مىكند كه فرمودند : ملعون است كسى كه ديده بصيرت او كور شده باشد ، ملعون است كسى كه بنده درهم و دينارها باشد و ملعون مىباشد آن كس كه چهار پائى را وطى نمايد 14 - يك يهودى خدمت على عليه السّلام آمد و از آن جناب مسائلى سؤال كرد ، يكى از آن مسائل آن بود كه چرا درهم را درهم گفته‌اند و دينار را دينار ، على عليه السّلام فرمودند درهم را از اين جهت درهم گفته‌اند كه آن دارهم و اندوه مىباشد كسى كه درهم‌ها را جمع كند و در راه خداوند انفاق ننمايد گرفتار مصيبت و غم مىشود و سرانجام وارد آتش ميگردد ، و دينار را هم از اين جهت دينار گفته‌اند كه او دار النار مىباشد كسى كه آن را بدست آورد و انفاق نكند گرفتار آتش مىشود يهودى گفت : راست گفتى يا امير المؤمنين 15 - يكى از راويان گويد : از امام صادق عليه السّلام سؤال كردم مردى چه مقدار از\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nزكاه را ميتواند بگيرد گفتم : شنيده‌ايم رسول خدا صلى اللَّه عليه و آله فرموده‌اند هر كس دو دينار از خود بگذارد پيشانى او را با آن دينار داغ ميكنند امام عليه السّلام فرمودند : آنها گروهى ميباشند كه مهمان رسول خدا صلى اللَّه عليه و آله بودند ، هنگام شب به يكى فرمود : برويد و با آن غذا براى شب تهيه كنيد ، و هنگام صبح به يكى فرمودند : برويد و با آن صبحانه درست كنيد آن‌ها صبح و شب بدون غذا ميگذرانيدند ، آن مرديكه مامور بود غذا تهيه كند دو دينار پول جمع كرده بود و رسول خدا اين سخن را به او گفتند ، مردم حقوق ساليانه را يك جا ميگرفتند و براى خود براى يك سال غذا تهيه ميكردند 16 - يكى از راويان از ابو الحسن عليه السّلام روايت مىكند كه فرمودند : به ما خبر رسيده كه مردى در زمان رسول خدا صلى اللَّه عليه و آله در گذشت و دو دينار از خود به جا گذاشت ، رسول خدا فرمودند او زياد از خود گذاشته است ، امام فرمود : او مردى بود كه از اصحاب صفه سؤال ميكرد و در هنگام مرگ دو دينار از وى ماند 17 - هارون بن خارجه گويد : امام صادق عليه السّلام فرمود : خداوند طلا و نقره را لعنت كند ، كسى آن‌ها را دوست نميدارد مگر اينكه از جنس آنها باشد ، گفتم :\r\nقربانت گردم طلا و نقره را ميفرمائيد ، و فرمود آن طور نيست كه شما خيال كرده‌اى ذهب آن است كه دين را ببرد و فضه آن است كه كفر را افاضه نمايد 18 - على عليه السّلام فرمودند : مستى چهار نوع مىباشد مستى شراب ، مستى مال ، مستى خواب و مستى حكومت 19 - سكونى از امام صادق عليه السّلام روايت مىكند كه فرمودند : خداوند متعال به موسى وحى كردند به زيادى مال خوشحال مباش و مرا فراموش مكن ، زيادى ثروت گناهان را از ياد ميبرد ، و ترك ياد من دلها را به قساوت ميكشاند 20 - يكى از راويان گويد : امام صادق عليه السّلام در تفسير آيه شريفه  كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ  فرمودند : او مردى است كه مال خود را در راه خدا انفاق نميكند و بخل ميورزد ، و بعد از مرگ آن مال در اختيار كسى قرار ميگيرد كه آن را در راه خدا انفاق مىكند و يا معصيت مينمايد\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nاگر با آن مال در راه خدا كار كرد و به طاعت خدا انفاق نمود ، و او انفاق را در ميزان غير خود مشاهده كند در اين جا حسرت خواهد خورد ، و اگر در راه معصيت خرج كند باز هم او مال را در اختيارش گذاشته و در معصيت او شريك مىباشد 21 - از امير المؤمنين عليه السّلام سؤال شد كدام شخص روز قيامت زياد حسرت مىخورد ، فرمود آن كس كه مال خود را در ميزان ديگرى مشاهده كند ، و او را به خاطر بدست آوردن مال به جهنم ببرند ، و وارث او را وارد بهشت كنند 22 - سعدان از امام باقر عليه السّلام روايت مىكند كه در تفسير آيه شريفه  الَّذِينَ يَكْنِزُونَ الذَّهَبَ وَ الْفِضَّةَ  فرمودند : مقصود از آن زياده از ده هزار درهم است 23 - معاذ بن كثير كه صاحب كيسه‌ها بود گويد : از امام صادق عليه السّلام شنيدم فرمودند : شيعيان ما در وسعت ميباشند و آنها مىتوانند در كارهاى خير انفاق كنند اما هنگامى كه قايم ما قيام كند همه گنجها به صاحبان آنها حرام مىباشد ، آنها بايد گنجها را بياورند و در اختيار او بگذارند تا دشمنان خود را منكوب كند و اين است معنى آيه شريفه :  الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  24 - يكى از راويان از امام صادق عليه السّلام روايت مىكند كه فرمودند : مؤمن هر گاه مالى كه خداوند به او داده به عيالات خود انفاق كند ، و به ديگران هم بدهد و از آن چه باقى مانده در كارهاى خود از آن استعانت نمايد او واجبات خود را ادا كرده است 25 - امام عليه السّلام در تفسير آيه شريفه  كَذلِكَ يُرِيهِمُ اللَّهُ أَعْمالَهُمْ حَسَراتٍ عَلَيْهِمْ  فرمودند : مردى مالى را بدست مياورد و كار خير نميكند و از دنيا ميرود ، و مالش به ديگران ميرسند ، و آن‌ها كار خير انجام ميدهند ، آن شخص مشاهده مىكند آنها با مال او كار نيك كرده‌اند و ميزان اعمال آنان سنگين شده در اين جا حسرت ميكشد 26 - امام صادق عليه السّلام فرمودند : عيسى بن مريم براى انجام كارى با سه نفر از ياران خود بيرون شدند ، در بين راه به سه خشت طلا برخورد كردند ، عيسى عليه السّلام به\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nياران خود فرمودند : اين‌ها آدم‌ها را ميكشند و از آنجا رد شدند يكى از آنها گفت : من كارى دارم كه بايد برگردم ، او برگشت و بعد دومى و سومى هم با بهانه‌هايى برگشتند و هر سه در كنار خشت‌هاى طلا حاضر شدند ، يكى از آنها مامور شد به شهر برود و غذا تهيه كند ، او رفت غذا تهيه كرد و در ميان آن مقدارى سم نهاد تا آن دو نفر بخورند و بميرند و او خشت‌ها را تصاحب كند دو نفر ديگر با خود قرار گذاشتند كه هر گاه رفيق آنها رسيد فورا او را بكشند و سهم او را خود بردارند ، هنگامى كه او از راه رسيد برخاستند و او را كشتند ، و بعد هم از آن غذا خوردند و مردند ، عيسى عليه السّلام به طرف آنها آمد و آنان را مرده يافت و با اذن خدا آنان را زنده كرد و گفت : من نگفتم آنها مردم را ميكشند 27 - على بن مغيره از برادرش روايت مىكند كه از امام صادق عليه السّلام شنيدم فرمودند رسول خدا صلى اللَّه عليه و آله فرمودند : هر گاه دو گرگ گرسنه به گله‌اى كه چوپان نداشته باشند حمله كنند زيانشان كمتر است در اينكه آدمى را حب مال و رياست پيدا شود و دينش را تباه سازد 28 - امير المؤمنين عليه السّلام فرمودند : اى فرزند آدم هر گاه بيش از احتياج كسب كردى تو در اين هنگام نگهدار مال ديگران ميباشى على عليه السّلام از كنار مزبله‌اى عبور كردند و فرمودند : اين است آنچه بخيلان نسبت به آن بخل ورزيدند ، در روايت ديگرى آمده است اين است آنچه ديروز براى بدست آوردن آن مسابقه ميگذاشتيد على عليه السّلام فرمودند : هر مالى كه به تو پند عطا كند و تو را موعظه نمايد ، به هدر نميرود على عليه السّلام فرمود : هر مردى در مال خود دو شريك دارد ، وارث و حوادثى كه در آينده مىآيد و او از آنها اطلاع ندارد على عليه السّلام به فرزندش حسن سلام اللَّه عليه فرمودند : اى فرزند : از خود چيزى در دنيا نگذار ، اگر مالى در دنيا بگذارى دو نفر از آن استفاده ميكنند ، مرديكه آن مال را در راه خداوند خرج مىكند و خوشبخت ميگردد ولى تو بدبخت ميگردى\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nيا مرديكه آن مال را در راه معصيت و گناه و مخالفت با خدا و رسول خدا خرج مىكند در اين صورت تو در معصيت او را كمك كرده‌اى ، و هيچ يك از اين دو روا نيست و نبايد كارى كنى كه ديگران از تو استفاده كنند و تو زيان كنى اين سخن بگونه‌اى ديگر هم نقل شده است و آن اين است كه فرمودند : اى فرزند مالى كه اكنون در اختيار تو مىباشد مال كسانى است كه قبل از تو زندگى ميكردند ، و آن مال بعد از تو به ديگران انتقال پيدا مىكند تو اين ثروت را براى دو نفر جمع ميكنى ، مرديكه آن را در راه خداوند خرج مىكند و به پاداش ميرسد و تو از آن بهره‌اى نخواهى داشت ، يا مرديكه آن را در معصيت صرف مينمايد و تو در اين معصيت شريك ميباشى اين دو نفر شايستگى ندارند كه تو آنها را بر خود مقدم بدارى ، و گناهان آنها را بر دوش گيرى ، اينك براى آنهائى كه درگذشته‌اند اميدوار رحمت خداوند باش ، و براى كسانى كه باقى هستند ، اميد روزى داشته باش\r\n\r\n124 حب رياست\r\n1 - معمر بن خلاد از ابو الحسن عليه السّلام روايت مىكند كه فرمودند : دو گرگ درنده هر گاه به گله‌اى كه چوپان ندارد حمله كنند زيان آنها كمتر است از اينكه يك مرد مسلمان حب جاه و مقام داشته باشد و دينش را تباه سازد 2 - مردى از امام صادق عليه السّلام روايت مىكند كه فرمودند : از اين رؤسا دورى كنيد ، به خداوند سوگند كسانى كه پشت سر اينها راه ميروند هلاك ميشوند 3 - عبد اللَّه بن مسكان از امام صادق عليه السّلام روايت مىكند كه فرمودند : از اين رؤسا دورى كنيد ، به خداوند سوگند كسانى كه پشت سر اينها راه ميروند هلاك ميشوند 4 - ابو حمزه ثمالى گويد : امام صادق عليه السّلام فرمودند : از رياست پرهيز كنيد و از\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nرفتن دنبال مردان خوددارى نمائيد ، گويد : عرض كردم قربانت گردم معنى رياست را فهميدم ولى دنبال كردن مردان كدام است من هر چه بدست آورده‌ام دو سوم آن براى آن است كه دنبال مردان را گرفته‌ام و از ارتباط با مردم بدست آورده‌ام فرمودند مطلب آن طور نيست كه شما درك كرديد مقصود اين است كه يك شخصى را بدون استحقاق رياست دهى و هر چه او گفت شما عمل كنى 5 - امام صادق عليه السّلام فرمودند : ملعون است كسى كه خود را برياست برساند و بدون حق بر مردم حكومت كند ، ملعون هستند آنهائى كه قصد آن را داشته باشند و ملعون است كسى كه براى رياست غير مشروع تبليغ كند 6 - ابو الربيع شامى از امام باقر عليه السّلام روايت مىكند كه فرمودند : واى بر تو اى ابو الربيع دنبال رياست نرويد و خود را گناهكار نكنيد ، و بوسيله ما مردم را نخوريد كه خداوند شما را فقير مىكند اى ابو الربيع مطلبى را كه ما نگفته‌ايم بر زبان جارى مكن ، و بدان هر چه بر زبان جارى كنى بازخواست خواهى شد ، اگر راست بگوئى تو را تصديق ميكنيم ، و اگر دروغ بر زبانت جارى شود تكذيب خواهيم كرد 7 - مياح گويد : از امام صادق عليه السّلام شنيدم فرمودند : هر كس طالب رياست باشد هلاك ميگردد 8 - محمد بن مسلم گويد : از امام صادق عليه السّلام شنيدم فرمودند : شما خيال ميكنيد ما نيكان شما را از بدان تميز نميدهيم ، آرى به خداوند سوگند بدان شما آنهايى هستند كه دوست ميدارند مردم دنبال آنها حركت كنند ، او فقط دروغ‌گويان و يا افراد ضعيف را به دنبال خود خواهد كشانيد 9 - ابن سنان از امام صادق عليه السّلام روايت مىكند كه رسول خدا فرمودند :\r\nنخستين بار كه خداوند معصيت شد از شش علت بود ، حب دنيا ، حب رياست ، حب طعام ، حب زنان ، حب خواب ، و حب استراحت 10 - روايت شده كه هر كس دنبال رياست برود هلاك ميگردد ، رياست فقط\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nبراى اهلش مىباشد و ديگران حق رياست ندارند 11 - ثمالى از امام صادق عليه السّلام روايت مىكند كه فرمود : از رياست دورى كنيد و پرهيز نمائيد از اينكه مردم را دنبال خود راه بياندازيد ، تا آخر حديث كه گذشت 12 - سفيان بن خالد گويد : امام صادق عليه السّلام فرمودند : از رياست دورى نما ، هر كس دنبال رياست برود هلاك ميگردد عرض كردم قربانت گردم پس بنا بر اين ما همه هلاك خواهيم شد همه ما دوست ميدارند كه نام نيك داشته باشند ، و مردم دور او جمع شوند ، و از او مسائل خود را سؤال كنند ، امام فرمودند : مطلب آن طور نيست كه شما دريافتى ، مقصود آن است يك نفر را بدون دليل رياست دهيد و هر چه او گفت عمل نمائيد و مردم را به طرف او دعوت كنيد 13 - معمر بن خلاد گويد ابو الحسن عليه السّلام فرمودند اگر دو گرگ درنده به گله‌اى كه چوپان ندارد حمله كنند ، ضررش كمتر است از حب رياست براى دين مسلمان ولى صفوان رياست را دوست نميدارد\r\n\r\n125 در غفلت و لهو و خوشحالى\r\n1 - امام صادق عليه السّلام فرمودند : اگر شيطان با شما دشمن مىباشد پس چرا از آن غفلت ميكنيد ، و اگر مرگ حق است پس چرا خوشحالى مىنماييد 2 - عبد اللَّه بن على از امام رضا عليه السّلام روايت مىكند كه امير المؤمنين سلام اللَّه عليه فرمودند : هر چيزى كه شما را از خداوند منصرف كند او قمار است 3 - رسول اكرم صلى اللَّه عليه و آله فرمودند : بعضى از گناهان را نماز و يا صدقه جبران نميكند ، گفته شد يا رسول اللَّه پس چه چيز كفاره آنها مىشود ، فرمودند غم و اندوه در طلب معيشت و زندگى روايت شده داود عليه السّلام گفت : بار خدايا به من امر كردى تا صورت و بدن و پاهاى\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nخود را با آب پاك سازم پس قلب خود را با چه پاك كنم ، فرمودند با غم و اندوه رسول خدا صلى اللَّه عليه و آله فرمودند : زمانى خواهد آمد كه گناهى براى شما نوشته نخواهد شد ، زيرا مردم در آن زمان به امور زندگى مشغول ميباشند ، فرمودند :\r\nخداوند هر دل محزونى را دوست ميدارد از رسول اكرم صلى اللَّه عليه و آله سؤال شد خداوند كجا هستند ، فرمود : نزد كسانى كه دل شكسته دارند امام صادق عليه السّلام فرمودند : غم و اندوه گناهان مسلمان را از بين مىبرند على عليه السّلام فرمودند : كسى سرمه به ديده نكشيده مانند آن كس كه سرمه اندوه بر ديدگان كشيده باشد رسول اكرم صلى اللَّه عليه و آله فرمودند : هر گاه گناهان مؤمن زياد گردند ، عمل نيكى كه كفاره آنها باشد وجود پيدا نكند ، خداوند او را گرفتار پريشانى و اندوه مىكند تا كفاره گناهان او باشد 4 - على عليه السّلام فرمودند دنيا با شهوت‌هاى خود بين شما و مواعظ حجابى ايجاد كرده و شما را فريب ميدهد على عليه السّلام فرمودند : جاهلان شما از روى عدم بصيرت كارهاى زيادى ميكنند ولى دانايان شما هم كارها را تأخير مىاندازند على عليه السّلام فرمودند : كسانى كه در كارها كوتاهى مينمايند وظيفه خود را انجام نميدهند و به بهانه‌هائى خود را راضى ميكنند على عليه السّلام فرمودند : آنهائى كه مرگشان نزديك است از خداوند ميخواهند مرگشان را به تأخير اندازد ، ولى كسانى كه هنوز اميد زندگى دارند در كارها امروز و فردا مىكنند .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\n\r\n126 در مذمت عشق\r\n1 - مفضل گويد : از امام صادق عليه السّلام سؤال كردم عشق چيست ، فرمود : دلهائى كه از ياد خدا خالى ميباشند ، و خداوند محبت ديگران را در آن گذاشته باشد .\r\n2 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمودند : به خداوند پناه بريد و به حزن علاقه پيدا نكنيد 3 - موسى بن جعفر از پدرانش عليهم السّلام روايت مىكند رسول خدا صلى اللَّه عليه و آله فرمودند :\r\nچيزى كه بيشتر از همه از امت خود ميترسم آن است كه بعد از من گرفتار كسبهاى حرام و شهوتهاى پنهان و ربا گردند\r\n\r\n127 در تنبلى و كسالت\r\n1 - امام صادق عليه السّلام فرمودند : اگر خداوند پاداش ميدهد پس تنبلى براى چيست 2 - ابن سنان از امام صادق عليه السّلام روايت مىكند كه فرمود : از دو خصلت دست باز داريد ، كسالت و خستگى ، اگر خسته شدى در برابر حق صبر نميكنى ، و اگر كسالت پيدا كردى حقى را ادا نخواهى كرد 3 - على عليه السّلام فرمودند : از كسالت دورى كنيد ، زيرا هر كس كسل شد نميتواند حق خداوند را انجام دهد 4 - حماد از امام صادق عليه السّلام روايت مىكند كه لقمان به فرزندش گفت : آدم كسل سه علامت دارد سستى مىكند تا كار از دستش بيرون شود ، و تفريط مينمايد تا آن گاه كه كار را خراب مىكند ، و كارها را ضايع ميسازد تا هنگامى كه مرتكب گناه\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nميگردد 5 - على عليه السّلام فرمودند : ناتوانى آدميان را خوار مىكند 6 - موسى بن بكر از موسى بن جعفر و او از پدرش عليها السّلام روايت مىكند كه على عليه السّلام فرمودند : ده نفر هستند كه خود را گرفتار ميسازند تا آن جا كه فرمودند : و از آن جمله كسى هست كه ميخواهد آن چه را كه به آن نميرسد 7 - على عليه السّلام فرمودند : ناتوانى آفت است ، و صبر شجاعت مىباشد على عليه السّلام فرمودند : هر كس دنبال سستى را بگيرد حق را ضايع مىكند ، و هر كس به سخنان سخن گوش فرا دهد دوستان را از دست ميدهد على عليه السّلام به فرزندش عليه السّلام فرمودند : از تكيه كردن بر آرزوها دورى كن ، كه آن متاع بيكاره‌ها مىباشد\r\n\r\n128 در حرص و آرزوها\r\n1 - امام صادق عليه السّلام فرمودند : اگر روزى براى همه هست ، پس حرص چه مىباشد 2 - امام صادق عليه السّلام روايت مىكند كه رسول خدا صلى اللَّه عليه و آله فرمودند بىنيازترين مردم كسانى ميباشند كه حريص نباشند 3 - امام صادق عليه السّلام فرمودند : حكيمى در سخنانش ميگفت : حريص شكم پرست از آتش هم داغتر مىباشد 4 - در حديث شامى كه از على عليه السّلام پرسيد كدام يك از ذلتها بيشتر آدم را ذليل مىكند فرمودند حرص بر دنيا 5 - در يك حديث مرفوع از امام صادق عليه السّلام روايت شده كه فرمودند : دو نفر سير نميشوند يكى طالب علم و ديگرى طالب ثروت 6 - امام صادق عليه السّلام حريص از دو خصلت محروم است ، گرفتار دو خصلت\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمىباشد ، از قناعت محروم هست ولى آسايش هم ندارد ، از رضايت و خوشحالى محروم و يقين را هم از دست داده است 7 - انس از رسول خدا صلى اللَّه عليه و آله روايت مىكند كه فرمودند : فرزند آدم پير مىشود ولى دو چيز او جوان مىماند ، حرص بر جمع‌آورى مال و آرزوى طول عمر 8 - انس گويد : رسول خدا صلى اللَّه عليه و آله فرمودند : فرزند آدم پير ميگردد ولى دو خصلت در او ميمانند و آن‌ها عبارتند از حرص و آرزوى دراز 9 - جازى از امام صادق عليه السّلام و او از پدرش روايت مىكند كه فرمود مرديكه در او بخل و حسد و ترس باشد ايمان ندارد 10 - امام صادق عليه السّلام روايت مىكند كه رسول خدا صلى اللَّه عليه و آله وصيت كردند اى على تو را از سه خصلت نهى ميكنم و آنها عبارتند از حسد ، حرص و دروغ 11 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : از نشانه‌هاى شقاوت خشكى چشم ، قساوت قلب ، و شدت حرص در طلب روزى و اصرار بر گناه مىباشد 12 - سعيد بن علاقه از على عليه السّلام روايت مىكند كه فرمودند حرص فقر ايجاد مىكند 13 - ابن نباته از على عليه السّلام روايت مىكند كه فقر در نتيجه حرص پديد مىآيد 14 - رسول اكرم صلى اللَّه عليه و آله فرمودند : اى على ترس ، بخل و حرص غريزه‌هائى ميباشند كه از سوء ظن به خداوند پديد ميايند 15 - حارث اعور گويد : على عليه السّلام از فرزندش حسن سلام الله عليه سؤال كردند فقر چيست گفت حرص و آزمندى 16 - سليم بن قيس گويد : امير المؤمنين عليه السّلام فرمودند : بالاترين ترسى كه من از شما دارم اين است كه شما به دو خصلت آلوده باشيد ، يكى از آنها متابعت از هواى نفس و دوم آرزوهاى دراز 17 - ابن سيابه از امام صادق عليه السّلام روايت مىكند كه فرمود : هنگامى كه نوح از كشتى پايين آمد شيطان نزد او آمد و گفت : در زمين مردى بزرگتر از شما كه بر\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمن منت داشته باشد نيست تو از خداوند خواستى اين فاسقان را هلاك كند و مرا از آنها راحت كردى و اكنون تو را دو نصيحت ميكنم ، نخست حسود مباش كه حسادت مرا از راه بيرون كرد ، و از حرص هم دست باز دار كه آدم را از بهشت بيرون كرد 18 - ابن ابى يعفور گويد : امام صادق عليه السّلام فرمود : هر كس به دنيا دل بستگى پيدا كند به سه چيز مبتلا مىشود ، اندوهى كه هميشه با او خواهد بود آرزوئى كه به آن نخواهد رسيد ، و اميدى كه به آن دست نخواهد يافت 19 - سكونى از امام صادق عليه السّلام روايت مىكند كه على عليه السّلام فرمودند : هر كس آرزوى دراز داشته باشد اعمالش زشت ميگردد 20 - فاطمه دختر امام حسين عليه السّلام از پدرش روايت مىكند كه رسول خدا صلى اللَّه عليه و آله فرمودند : صلاح طبقات اول اين امت به زهد و يقين بود ، و هلاكت آخر آنها به بخل و آرزو مىباشد 21 - در وصيت حضرت رسول صلى اللَّه عليه و آله آمده است اى على چهار خصلت از شقاوت ناشى ميگردد ، خشكى چشم ، قساوت دل ، آرزوى دراز ، و حب بقاء 22 - امام رضا عليه السّلام از پدرانش از امير المؤمنين عليهم السّلام روايت مىكند كه فرمودند :\r\nاگر بنده‌اى مرگش را بداند كه به چه سرعتى به طرف او مىآيد با آرزوهاى خود دشمنى ميكرد و از طلب دنيا دست بر ميداشت 23 - امير المؤمنين عليه السّلام در هنگام وفات وصيت كردند از آمال و آرزوها كوتاه بيائيد ، و مرگ را ياد كنيد و در دنيا زاهد باشيد ، شما در گرو مرگ هستيد ، و گرفتار مصيبت‌ها ميباشيد و بيماريها شما را از پا در مياورند 24 - امام صادق عليه السّلام فرمودند : بر چيزى حريص مباش كه اگر آن را ترك كردى باز هم به تو خواهد رسيد ، و تو به خاطر ترك آن راحت بودى و در نزد خداوند هم احترام داشتى ، و به خاطر شتاب كردن به طرف مورد مذمت قرار ميگرفتى بايد توكل را از دست ندهى ، و از آن چه خداوند برايت معين كرده راضى باشى\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nخداوند دنيا را مانند سايه آفريده است ، اگر طالب دنيا باشى تو را به سختى مىاندازد ، و به آن نخواهى رسيد ، و اگر آن را واگذارى خودش مىآيد و تو هم راحت خواهى بود 25 - رسول اكرم صلى اللَّه عليه و آله فرمودند : حريص محروم مىباشد ، و در عين محروميت مورد مذمت هم مىباشد ، چگونه محروم نباشد در حالى كه از ايمان خداوند بيرون شده است او با گفتار خداوند مخالفت كرده در آنجا كه فرموده :  الَّذِي خَلَقَكُمْ ثُمَّ رَزَقَكُمْ  ، . . .  ثُمَّ يُحْيِيكُمْ  ، حريص هفت آفت دارد ، فكرى كه او را زيان مىرساند و سودش نميدهد ، اندوهى كه از او دست بردار نميباشد او همواره خسته است و جز در هنگام مرگ از آن خلاصى ندارد ، و در هنگام استراحت بيشتر ناراحت ميگردد ، او هميشه ترس دارد ، اندوهى كه زندگى او را بر هم ميريزد و سودى هم براى او ندارد حسابى كه او را خلاص نميكند مگر اينكه خداوند از او درگذرد ، و عقابى كه گريزى از آن نيست و با حيله و نيرنگ نميتوان از آن فرار كرد ، كسى كه به خداوند توكل كند شب و روز در حمايت او خواهد بود و در آسايش بسر خواهد برد ، و نيازهايش به زودى به او خواهد رسيد ، و مقامى كه خداوند ميداند به او ميرسد 26 - حرص و آز در مجارى غضب خداوند راه پيدا ميكنند ، و مادامى كه انسان يقين را از دست نداده است حريص نمىگردد ، يقين زمين اسلام و ايمان آسمان او مىباشد 27 - روايت شده اسامه كنيزى به صد دينار خريدارى كرد و قرار شد بهاى آن را در مدت يك ماه بدهد ، رسول خدا صلى اللَّه عليه و آله از اين جريان اطلاع حاصل كردند و فرمودند شما از اسامه تعجب نميكنيد كه اسامه خريدى كرده و تعهد نموده در مدت يك ماه بهاى آن را بدهد ، اسامه آرزوى زيادى دارد سوگند به خدائى كه جان محمد در دست او مىباشد هنگامى كه پلكهاى ديدگان من از هم جدا ميشوند اميد پيوستن آن دو را ندارم و انتظار مرگ را\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nميكشم ، هنگامى كه لقمه بر دهان ميگذارم احتمال فرو بردن آن را نميدهم هر آن امكان دارد مرگ برسد و لقمه در گلو گير كند ، سپس فرمودند اى فرزند آدم اگر عقل داريد خود را از مردگان به حساب آوريد ، سوگند به خدائى كه جانم در دست او مىباشد ، هر چه به شما وعده داده‌اند مىآيد و شما نميتوانيد كارى انجام دهيد 28 - سكونى از امام صادق عليه السّلام روايت مىكند كه على عليه السّلام فرمودند : كسى مرگ را به حقيقت نشناخته كه فردا را از عمرش بداند على عليه السّلام فرمودند هر بنده‌اى كه آرزوها را دنبال كند عملش بد ميگردد ، و ميفرمودند : اگر بنده سرعت مرگ به طرف خود را درك كند دنبال دنيا و آرزوى دور و دراز نميرود و آنها را مبغوض ميشمارد 29 - على عليه السّلام فرمودند : هر كس عنان آرزوها را رها كند مرگ او را از پا در مياورد على عليه السّلام فرمودند : بهترين غنا و مال ترك آمال و آرزوها مىباشد على عليه السّلام فرمودند : چه بسا يك بار غذا خوردن آدميان را از غذاهاى ديگرى باز دارد على عليه السّلام فرمودند : اگر بنده‌اى مرگ و مسير آن را بداند ، با آرزوها و فريب و نيرنگ دنيا مبارزه مىكند و او را دشمن خود تلقى مينمايد 30 - سعيد از على عليه السّلام روايت مىكند كه آن حضرت در يكى از خطبه‌هاى خود فرمودند : مردم را دو خصلت هلاك كرده است ، و آنها مردم قبل از شما را هم هلاك كرده‌اند و بعد از شما را هم هلاك ميكنند ، و آن آرزوهائى است كه آخرت را از ياد شما ميبرد و هواهاى نفسانى مىباشد كه شماها را گمراه مىكند 31 - خداوند متعال ميفرمايد : اى فرزند آدم هر روز روزى شما ميرسد و تو محزون ، هستى ولى از عمرت كم ميگردد و هرگز حزنى ندارى ، چيزى كه تو را گمراه مىكند طلب ميكنى در صورتى كه براى كفايت زندگى در نزد ما به طور كامل دارى\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nرسول خدا صلى اللَّه عليه و آله فرمودند : كسى كه اميدوار است فردا زندگى كند ، او اميدوار است هميشه زندگى نمايد سكونى از امام صادق از پدرانش از على عليه السّلام روايت مىكند كه فرمودند :\r\nهر كس يقين كند از دوستان جدا مىشود ، و در خاك جاى ميگيرد ، و بايد حساب بدهد و از آنچه گذاشته فايده‌اى نميبرد ، و در آينده نيازمند ميگردد ، بايد آرزوهايش را كم كند و به عمل مشغول گردد روايت شده از على عليه السّلام سؤال شد حرص چيست فرمودند : دنبال كم رفتن و زياد را ضايع كردن\r\n\r\n129 در طمع و چاپلوسى\r\n1 - امام صادق عليه السّلام روايت مىكند رسول خدا صلى اللَّه عليه و آله فرمودند فقيرترين مردم كسى مىباشد كه طمع داشته باشد 2 - ابان بن سويد گويد : به امام صادق عليه السّلام عرض كردم چه چيزى ايمان را در دل ثابت مىكند ، فرمودند ورع موجب اثبات ايمان در دل مىباشد ولى طمع ايمان را از دل بيرون مىكند 3 - حماد از امام صادق عليه السّلام روايت مىكند كه فرمودند اگر ميخواهى ديدگان شما روشن گردد و به خير دنيا و آخرت برسيد طمع نداشته باشيد و از مردم قطع اميد نمائيد ، و خود را در ميان مردگان بدانيد ، و بالاتر از كسى به حساب نياوريد و زبانتان را حفظ كنيد همان گونه كه مال خود را حفظ ميكنيد 4 - معمر بن خلاد از امام رضا عليه السّلام روايت مىكند كه ابو ايوب خدمت حضرت رسول صلى اللَّه عليه و آله آمد و گفت : يا رسول الله مرا نصيحت كنيد و مطلب را طورى بيان فرمائيد كه من بتوانم آن را حفظ كنم و در زندگى فردى و اجتماعى خود آنها را به كار گيرم\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nرسول اكرم صلى اللَّه عليه و آله فرمودند : به تو پنج وصيت ميكنم : از مردم قطع اميد كن كه توانگرى در آن مىباشد ، از طمع دورى نما كه آن فقر ايجاد مىكند ، هر گاه نماز ميخوانى خيال كن كه آخرين نمازت مىباشد ، سخنى نگو كه بعد از آن عذر بخواهى براى خود هر چه ميخواهى براى برادرت هم بخواه 5 - مفضل از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nهر كس نزد صاحب مالى برود و براى آنكه چيزى از او بگيرد خشوع كند دو سوم دينش را از دست ميدهد بعد از آن فرمودند : شما در اين موضوع شتاب نداشته باشيد ، البته هر كس از كسى محبت ديد و مورد احترام قرار گرفت ، بايد از او تجليل كند ، و اين لازم مىباشد ، ولى بايد احترام طورى باشد كه او را از راه بيرون نكند و با چرب زبانى مال او را نربايد 6 - امام صادق عليه السّلام فرمودند : به من خبر دادند كه از كعب الاحبار سؤال شده صلاح و فساد دين كدام است ، او گفته ورع دين را صالح مىكند ، ولى طمع آن را فاسد ميگرداند سائل گفت : اى كعب الاحبار شما درست گفتى طمع از شراب‌هاى شيطان مىباشد ، شيطان شراب را به خواص دوستان خود مينوشاند و هر كس مست شد ديگر به هوش نميايد تا آن گاه كه در عذاب خداوند گرفتار شود و يا در همسايگى ساقى قرار گيرد اگر طمع جز مبارزه دين و دنيا نبود در نزد خداوند عظيم بود خداوند در قرآن مجيد فرموده :  أُولئِكَ الَّذِينَ اشْتَرَوُا الضَّلالَةَ بِالْهُدى وَ الْعَذابَ بِالْمَغْفِرَةِ فَما أَصْبَرَهُمْ عَلَى النَّارِ  آنها كسانى هستند كه ضلالت را خريدند و هدايت را از دست دادند ، و عذاب را بر مغفرت اختيار كردند آنها چگونه بر آتش صبر ميكنند على عليه السّلام فرمودند : به هر كس ميخواهى نيكى كن تا امير او شوى ، و از هر كس ميخواهى بىنياز باش تا مانند او گردى و به هر كس ميخواهى اظهار حاجت كن تا اسير او گردى طمع ايمان را از بين ميبرد در حالى كه طمع كار آن را نميداند ايمان حجابى\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nاست كه بين بنده و طمع حائل ميگردد ، و ميگويد اى صاحب من خزائن خداوند پر از كرامات مىباشد و خداوند اجر نيكوكاران را ضايع نميسازد هر چه در دست مردم مىباشد آلوده است ، و بايد قناعت كرد و به خداوند توكل نمود بايد آرزوها را كوتاه ساخت ، و از خداوند اطاعت كرد و از مردم نااميد شد ، اگر اين كار را كرد ايمان در او خواهد ماند و اگر طمع ورزيد او را ترك ميگويد 7 - على عليه السّلام فرمودند : هر كس به طمع دل بست خود را خوار مىكند و به ذلت گرفتار ميگردد و زيان مىبيند و خود را حقير ميسازد على عليه السّلام فرمودند : طمع همواره آدمى را به صورت برده نگه مىدارد على عليه السّلام فرمودند : بيشتر جاهائى كه عقل آدميان بر زمين مىافتد بخاطر شمشيرهاى طمع مىباشد على عليه السّلام فرمودند : طمع كار در قيد خوارى گرفتار مىباشد على عليه السّلام فرمودند : هر كس بخاطر مال توانگرى را بستايد و او را تواضع نمايد دو سوم دين خود را از دست ميدهد على عليه السّلام فرمودند : طمع آدمى را در ناراحتى فرو ميبرد و چيزى از انسان دفع نميكند ، طمع ضامنى است كه به ضمانت خود پاىبند نيست ، چه بسا آدمى قبل از سيراب شدن آب در گلويش گير كند و بميرد هر اندازه كه چيزى اهميت پيدا كرد و مردم بخاطر رسيدن به آن با هم مسابقه نهادند ، آنهائى كه خود را به آن برسانند گرفتار مصيبت ميگردند ، آرزوها بصيرت آدمى را كور ميكنند ، بهره و نصيب نزد كسى ميرود كه آن را طلب نكرده است على عليه السّلام در وصيت خود به امام حسن عليه السّلام فرمودند نااميدى بهتر از طلب مىباشد ، چه اندازه زشت است خضوع در هنگام حاجت ، و چه زشت مىباشد ظلم در هنگام توانگرى 8 - حبيب واسطى از امام صادق عليه السّلام روايت مىكند كه فرمودند : چه اندازه\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nزشت است مؤمن به كارى مايل باشد كه او را خوار و ذليل كند 9 - يكى از راويان از امام باقر عليه السّلام روايت مىكند كه فرمودند : بد بنده‌اى است آن كسى كه طمع او را به هر طرف بكشاند ، و يا به كارى دست بزند كه او را خوار سازد و در انظار حقيرش كند 10 - زهرى از امام سجاد عليه السّلام روايت مىكند كه فرمودند همه نيكى را در قطع طمع مشاهده كردم و بايد به آنچه در دست مردم مىباشد بىاعتنا بود 11 - يكى از راويان از امام صادق عليه السّلام روايت مىكند كه فرمودند : چه اندازه زشت مىباشد مؤمن كارى كند كه خود را خوار سازد 12 - سعدان از امام صادق عليه السّلام روايت مىكند كه به آن جناب عرض كردم :\r\nآن چيست كه ايمان را در دل بنده ثابت مىكند ، فرمودند ، ورع گفتم چه چيزى او را از ايمان بيرون ميسازد فرمود : طمع 13 - عمرو بن هلال گويد : امام باقر عليه السّلام فرمودند : هرگز به ما فوق خود توجه نكنيد و به اين آيه نظر داشته باشيد كه فرمود :  فَلا تُعْجِبْكَ أَمْوالُهُمْ وَ لا أَوْلادُهُمْ  ، از مال و فرزندان آنها در شگفت نباش در جاى ديگر فرموده :  وَ لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ زَهْرَةَ الْحَياةِ الدُّنْيا  ، شما به كسانى كه ما به آنها همسران داديم و يا آنها دنياى خرم و با نشاطى دارند توجه نداشته باشيد هنگامى كه زرق و برق زندگى و خوشى ديگران را مشاهده كردى ، ياد زندگى رسول خدا صلى اللَّه عليه و آله را بكن كه خوراكش نان جو ، شيرينيش خرما ، و آتش او از شاخه‌هاى درخت بود و اين هم در هنگامى كه ميسر ميشد 14 - ابو خديجه گويد : امام صادق عليه السّلام روايت ميكرد كه رسول خدا صلى اللَّه عليه و آله فرمودند : هر كس از ما سؤال كند به او ميدهيم ، و هر كس بىنيازى كند خداوند او را بىنياز مىكند 15 - هيثم بن واقد از امام صادق عليه السّلام روايت مىكند كه فرمودند : هر كس به زندگى اندك قناعت كند خداوند به عمل اندك او راضى ميگردد\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n16 - عمرو بن ابى المقدام گويد : امام صادق عليه السّلام فرمودند : در تورات نوشته شده اى فرزند آدم هرطور ميخواهى زندگى كن ، و هر كه ميخواهى باش و بدان همان گونه مجازات ميشوى هر كس به روزى اندك قناعت كند خداوند هم به عمل اندك او راضى مىشود ، و هر كسى كه با روزى حلال بسازد زندگى بر او آسان ميگردد ، و كسب او پاك مىشود و از ميان بدكاران خارج خواهد شد 17 - محمد بن عرفه از امام رضا عليه السّلام روايت مىكند كه فرمودند هر كس روزى زياد بخواهد بايد عمل زياد هم انجام دهد و هر كس به روزى اندك قناعت كند عمل كم هم براى او كفايت مىكند 18 - هشام بن سالم از امام صادق عليه السّلام روايت مىكند كه على عليه السّلام فرمودند :\r\nاى فرزند آدم اگر در دنيا جز حد كفايت چيزى نميخواهى بدان كه اندكى از آن هم تو را كفايت مىكند ، و اگر ميدانى كه چيزى تو را كفايت نميكند بدان هر چه در دنيا مىباشد براى تو كفايت نخواهد كرد 19 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمودند : هر كس ميخواهد بىنيازترين مردم باشد ، بايد به آن چه در دست خود دارد اطمينان بيشتر داشته باشد تا آنچه در دست ديگرى هست 20 - سالم بن مكرم از امام صادق عليه السّلام روايت مىكند كه فرمودند : حال يكى از اصحاب رسول خدا صلى اللَّه عليه و آله وخيم شد زنش به او گفت : اگر ممكن است نزد حضرت رسول برويد و رفع مشكل خود را از او بخواهيد ، آن مرد هم نزد رسول آمد و كنار آن جناب قرار گرفت هنگامى كه رسول خدا به او نگاه كردند ، فرمودند : هر كس از ما چيزى بخواهد به او ميدهيم ، و هر كس چيزى طلب نكند خداوند او را بىنياز مىكند ، آن مرد گفت : رسول خدا با اين سخنان مرا در نظر گرفته است لذا از محضر آن حضرت بيرون شد و رفت و جريان را به زنش اطلاع داد زن او گفت : رسول خدا هم بشر است شما برويد و عرض حاجت كنيد ، او بار\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nديگر نزد رسول خدا آمد بار ديگر رسول همان سخنان را تكرار كردند او هم چيزى نگفت و بيرون شد و اين جريان سه بار تكرار گرديد او بعد از اين رفت و يك تيشه عاريت گرفت و به طرف كوه رهسپار شد و مقدارى هيزم جمع كرد و آن را به مدينه آورد و فروخت و مقدارى گندم تهيه كرد و به منزل برد و آن را با زن خود خوردند ، او روز بعد هم همين كار را كرد هيزم آورد و فروخت او به اين كار ادامه داد تا آن گاه كه يك تيشه خريد و بعد پولها را جمع كرد و از آن دو شتر و يك غلام خريدارى نمود سرانجام مقدارى سرمايه به هم كرد ، و نزد رسول خدا آمد و جريان خود را گفت ، رسول صلى اللَّه عليه و آله فرمودند من به شما گفتم هر كس از ما بخواهد به او ميدهيم ، و هر كس نخواهد خداوند به او ميدهد 21 - ابو حمزه از امام باقر و صادق عليهما السّلام روايت مىكند كه فرمودند : هر كس به آنچه خداوند داده قناعت كند بىنيازترين مردم مىباشد 22 - حمزة بن حمران گويد : مردى به امام صادق عليه السّلام شكايت كرد كه او هر چه ميخواهد به آن ميرسد ولى قانع نيست ، و نفسش همواره او را بزياده روى تحريك مىكند و از امام عليه السّلام خواست چيزى به او تعليم كند كه او را سود بخشد امام صادق عليه السّلام در پاسخ او فرمودند : اگر آن چه بدست مياورى تو را كفايت مىكند ، پس كمتر از آن هم ميتواند تو را كفايت كند ، ولى اگر آن چه بدست مياورى تو را كفايت نميكند پس هر چه بدست آورى باز تو را كفايت نخواهد كرد 23 - حنان بن سدير در يك حديث از امير المؤمنين عليه السّلام روايت مىكند كه فرمودند : هر كس در دنيا به آن چه در دست دارد ميتواند زندگى كند ، كمتر از آن هم براى او كفايت خواهد كرد ، ولى اگر كسى به آنچه در دست دارد اكتفا نكند چيزى در دنيا او را كفايت نخواهد كرد\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\n130 در تكبر و نخوت\r\n1 - حكيم گويد : از امام صادق عليه السّلام سؤال كردم پائين درجه الحاد كدام است ، فرمود : تكبر و خودپسندى پائين‌ترين درجه بىايمانى مىباشد 2 - حسين بن ابى العلاء گويد : از امام صادق عليه السّلام شنيدم فرمود تكبر به طبقه معينى ارتباط ندارد ، گاهى در ميان افراد شرور هم متكبر ديده مىشود ، و مردان پستى هم كه ارزش اجتماعى ندارند تكبر دارند بزرگى جامه‌اى است كه به خداوند اختصاص دارد ، و هر كس در اين صفت با خداوند به مقابله برخيزد حقير ميگردد رسول اكرم صلى اللَّه عليه و آله در يكى از راههاى مدينه حركت ميكردند و زنى از راه سرگين جمع ميكرد ياران رسول صلى اللَّه عليه و آله به او گفتند ، از راه رسول خدا دور شويد ، او گفت راه كه وسيع است ، يكى از همراهان خواست او را تنبيه كند ، رسول اكرم فرمودند : او را واگذاريد او جبار مىباشد 3 - علاء بن فضيل گويد : امام صادق از امام باقر عليهما السّلام روايت مىكند كه فرمودند : عزت لباس خداوند و بزرگى پوشش او مىباشد ، هر كس در اين باره با خداوند به مقابله برخيزد خداوند او را برو در جهنم خواهد افكند 4 - معمر بن عمر گويد : امام باقر عليه السّلام فرمودند بزرگى لباسى است كه در خور خداوند است و متكبر با خداوند به نزاع برخاسته است 5 - ليث مرادى گويد : امام صادق عليه السّلام فرمودند : بزرگى مخصوص خداوند است و هر كس كه با خداوند به نزاع برخيزد او را برو در آتش مياندازد 6 - زراره از امام باقر و صادق عليهما السّلام روايت مىكند كه فرمودند : هر كس اندكى تكبر در دلش باشد وارد بهشت نميگردد 7 - محمد بن مسلم از امام عليه السّلام روايت مىكند كه فرمودند : كسى كه به اندازه\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nيك دانه تكبر در دل داشته باشد وارد بهشت نميگردد ، راوى گويد من در اين هنگام كلمه استرجاع بر زبان جارى كردم امام عليه السّلام فرمودند چرا استرجاع گفتى گفتم من از شما سخنان شگفت انگيزى را شنيدم ، امام فرمودند آن گونه نيست كه شما فهميدى ، مقصود آن است كه تكبر كند و منكر حقائق شود ، و با خودخواهى و عناد به حق گردن نگذارد 8 - عبد الاعلى از امام صادق عليه السّلام روايت مىكند كه بزرگى و تكبر آن است كه مردم را كوچك بدانى و حق را مسخره كنى 9 - عبد الاعلى بن اعين گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : بزرگترين تكبر آن است كه مردم را تحقير كنى و حق را مسخره نمايى گويد : عرض كردم تحقير مردم و يا مسخره كردن حق و ناچيز جلوه دادن آن چگونه است ، فرمود : حق را نميداند و به اهل حق طعنه مىزند ، هر كس چنين كارى بكند با خداوند به منازعه برخاسته است 10 - ابن بكير گويد : امام صادق عليه السّلام فرمودند در جهنم جايى هست كه متكبران در آن جاى دارند ، و به آن مكان سقر ميگويند ، او به خداوند از شدت حرارت خود شكايت كرد و اجازه خواست تا نفسى بكشد ، بعد از آن نفسى كشيد و جهنم را سوزانيد 11 - داود بن فرقد از برادرش روايت مىكند كه گفت : از امام صادق عليه السّلام شنيدم فرمودند : متكبران در صورت موجودات كوچك قرار داده ميشوند و مردم آنها را زير دست و پا خرد ميكنند تا خداوند حساب مردم را برسد 12 - عمر بن يزيد گويد : خدمت امام صادق عليه السّلام عرض كردم من غذاهاى تميز و خوب ميخورم ، بوى خوش هم استعمال ميكنم ، و به چهارپايان چاق و جوان هم سوار ميشوم و غلام هم دنبال من حركت مىكند ، آيا اينها از تكبر شمرده ميشوند تا من آنها را ترك كنم امام عليه السّلام سرش را پائين انداخت و بعد فرمودند : جبار ملعون كسى را گويند\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nكه مردم را تحقير كند ، و حق را نشناسد راوى گفت : حق را ميشناسم ولى معنى تحقير مردم را نفهميدم ، فرمود : او كسى است كه مردم را تحقير مىكند تا بر آنها تسلط پيدا مينمايد 13 - ابو حمزه گويد : امام باقر عليه السّلام روايت ميكرد كه رسول خدا صلى اللَّه عليه و آله فرمود :\r\nخداوند روز قيامت به سه نفر توجه ندارد ، و آنها را پاك نميسازد و گرفتار عذاب مىكند ، پيرمرد زنا كار ، پادشاه ستمگر و فقير متكبر 14 - عبد الله بن بكير گويد : امام صادق عليه السّلام فرمودند كسى تكبر نميكند مگر اينكه در خود احساس حقارت مينمايد 15 - يكى از راويان گويد : امام صادق عليه السّلام فرمودند : هنگامى كه يعقوب عليه السّلام بر يوسف عليه السّلام وارد شد ، عزت پادشاهى موجب شد تا از تخت پائين نيايد و از پدر احترام كند در اين هنگام جبرئيل نازل شد و گفت : اى يوسف دستت را باز كن و او هنگامى كه دستش را باز كرد نورى از آن خارج گرديد و به طرف آسمانها رفت ، يوسف گفت : اين نور چه بود كه از دستم بر آمد ، جبرئيل گفت : آن نور نبوت بود چون براى يعقوب از تخت پائين نيامدى رفت و از فرزندان تو كسى به نبوت نميرسد 16 - يكى از راويان از امام صادق عليه السّلام روايت مىكند كه فرمود : هر بنده‌اى در سرش يك مهارى هست كه او را نگه مىدارد و فرشته‌اى كه او را حفظ مىكند ، هنگامى كه آن بنده تكبر مىكند فرشته به او ميگويد : پائين بيا كه خداوند تو را پائين آورد او بعد از اين خود را بزرگ ميداند ولى در ديدگان مردم كوچك مىباشد ولى اگر تواضع كند خداوند او را بلند مىكند و فرشته به او ميگويد : بلند شويد كه خداوند شما را بلند كرده است و او در اين هنگام در نزد خود كوچك ولى در نظر مردم بزرگ جلوه مىكند 17 - عبد الله بن بكير گويد : امام صادق عليه السّلام فرمودند : هر مرديكه تكبر كند و\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nيا اظهار قدرت نمايد به خاطر ذلتى است كه در خودش ميابد 18 - حفص بن غياث از امام صادق عليه السّلام روايت مىكند كه فرمودند : هر كس خيال كند كه در آخرت براى او مقامى مىباشد از مستكبران بشمار ميرود ، گويد عرض كردم شايد او مىپندارد مانند ديگرى معصيت نكرده و از اين جهت برترى دارد امام عليه السّلام فرمودند : شما از حقيقت دور هستيد ، او از كجا ميداند كه حالش از معصيت‌كننده بهتر مىباشد ، ممكن است خداوند او را رحمت كرده باشد ولى تو را براى حساب نگهدارد ، مگر داستان جادوگران را با موسى عليه السّلام مطالعه نكرده‌اى 19 - سكونى از امام صادق عليه السّلام روايت مىكند كه مردى خدمت رسول خدا صلى اللَّه عليه و آله آمد و گفت : يا رسول الله من فرزند فلان بن فلان هستم و پدران خود را تا نهم بشمارش در آورد ، رسول خدا فرمودند ، تو دهمين نفر آنها هستى كه در آتش گرفتار خواهى شد 20 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nآفت شرف و بزرگى افتخار و خودبينى مىباشد 21 - ابن ضحاك از امام باقر عليه السّلام روايت مىكند كه فرمودند : از متكبران و خودخواهان در شگفت هستم آنها از نطفه‌اى خلق شدند و بعد هم مردارى خواهند شد ، و بعد هم نميدانند چه بر سر او خواهد آمد 22 - عقبه بن بشير اسدى گويد : به امام باقر عليه السّلام عرض كردم : من عقبه اسدى هستم و در شرف و بزرگى در ميان قوم خود ممتاز ميباشم ، امام عليه السّلام فرمودند به حسب خود بر ما منت ميگذارى خداوند متعال بوسيله ايمان گروهى را كه به عنوان طبقه پائين نام برده ميشدند بالا برد ، و گروهى را هم چون در كفر خود ماندند با آنكه خود را شريف ميدانستند آنها را وضيع خواند ، و فضيلت و برترى فقط با تقوى حاصل ميگردد 23 - امام صادق عليه السّلام روايت مىكند كه رسول خدا صلى اللَّه عليه و آله فرمودند : مبغوض‌ترين مردم متكبران هستند\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nرسول اكرم صلى اللَّه عليه و آله فرمودند : هر كس تكبر كند خداوند او را پائين مياورد 24 - حفص بن بخترى از امام صادق عليه السّلام روايت مىكند كه امام سجاد سلام الله عليه فرمودند : بين سلمان و يك نفر مجادله شد او گفت : شما كه هستيد اى سلمان ، او گفت : آغاز من و شما يك نطفه بود و آخر هم مردارى گنديده خواهيم شد روز قيامت كه ميزان‌ها نصب شد عمل هر كس سنگين شد او كريم است و هر كس سبك گرديد لئيم خواهد بود 25 - ابن صدقه از امام باقر و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : محبوبترين و نزديكترين شما به من در روز قيامت كسانى هستند كه داراى خلق نيكو باشند و تواضع كنند ، و دورترين شما از من كسانى ميباشند كه اهل تكبر و نخوت باشند 26 - ابن خالد از امام رضا عليه السّلام روايت مىكند كه امام صادق فرمود : خداوند متعال خانه گوشت و گوشت چاق را دشمن ميدارد ، يكى از ياران امام عليه السّلام عرض كرد يا ابن رسول الله ما گوشت را دوست ميداريم و خانه ما از گوشت خالى نميباشد امام عليه السّلام فرمودند : مطلب آن طور نيست كه شما تلقى كرديد ، مقصود از خانه گوشت آن خانه‌اى مىباشد كه در آن گوشت مردم را به عنوان غيبت ميخورند ، و گوشت چاق هم مردان متكبر هستند ، كه در راه رفتن خودنمائى ميكنند 27 - ابو جارود از امام باقر عليه السّلام روايت مىكند كه آن جناب در تفسير آيه شريفه  وَ لا تَمْشِ فِي الْأَرْضِ مَرَحاً *  فرمودند يعنى با بزرگى و تكبر راه نرويد 28 - ابن بكير از امام صادق عليه السّلام روايت مىكند كه فرمودند : در جهنم جايى هست بنام سقر كه متكبران در آن جا ميباشند ، سقر به خداوند از شدت حرارت خود شكايت كرد و از خداوند اجازه خواست تا نفسى بكشد ، خدا اجازه داد و او نفسى كشيد و جهنم را سوزانيد 29 - ابو جارود از امام باقر عليه السّلام روايت مىكند كه فرمودند خوشحالى و غرور و تكبر همه از موارد شرك ميباشند ، و هر كس مرتكب آنها شود در زمين معصيت\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nكرده است 30 - ابن ابى نجران در يك حديث از امام صادق عليه السّلام روايت ميكنند كه فرمودند : هر كس پيراهن خود را وصله كند ، و كفش خويش را اصلاح نمايد ، و اثاث خود را بردارد از تكبر ايمن است 31 - رسول اكرم صلى اللَّه عليه و آله در وصيت خود به على عليه السّلام فرمودند : اى على تو را از سه خصلت نهى ميكنم و آنها عبارتند از : حسد ، حرص ، و تكبر 32 - حسين بن زيد از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله از نزد گروهى گذشتند و از آنها پرسيدند چرا در اين جا اجتماع كرده‌ايد ؟\r\nگفتند : يا رسول الله اين يك ديوانه است كه بر زمين افتاده و ما بخاطر او اينجا جمع‌شده‌ايم رسول اكرم صلى اللَّه عليه و آله فرمودند : اين ديوانه نيست بلكه گرفتار مصيبت شده است بعد از آن فرمودند به شما بگويم ديوانه كدام است و ديوانه واقعى چه كسى مىباشد ، عرض كردند بفرمائيد يا رسول الله پيامبر گرامى فرمودند : كسى كه در راه رفتن تكبر مىكند ، و به سر و وضع خود توجه دارد و شانه‌هاى خود را حركت ميدهد ، و از خداوند آرزوى بهشت مىنمايد ، در حالى كه خدا را نافرمانى مىكند ، كسى كه مردم از شر او در امان نميباشند ، و از او اميد خيرى ندارند اين چنين شخصى را مجنون ميگويند 33 - امام صادق از پدرانش عليهم السّلام روايت مىكند كه امير المؤمنين عليه السّلام فرمود :\r\nدر شگفت هستم از فرزند آدم كه اول او نطفه و آخرش هم مردار است و در وسط هم ظرفى است پر از كثافت و با همه اينها تكبر مىكند 34 - ابن فضال در يك حديث از امام باقر عليه السّلام روايت مىكند كه رسول خدا صلى اللَّه عليه و آله فرمودند شيطان يك سرمه و يك چرب زبانى ، و يك انفيه دارد ، سرمه‌اش خواب ، و چرب زبانى او دروغ و انفيه‌اش فخر و مباهات مىباشد 35 - عمرو بن جميع ميگويد : امام صادق عليه السّلام از پدرش روايت مىكند كه رسول خدا صلى اللَّه عليه و آله فرمودند : هر گاه امت با تكبر و غرور راه رفتند ، و فارس و روم هم\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nبه آنها خدمت كردند در آنجا با هم اختلاف ميكنند و به هم مشغول ميشوند 36 - عبد الاعلى گويد : امام صادق عليه السّلام فرمودند : تكبر آن است كه مردم را احمق بدانى و به حق بىاعتنائى كنى 37 - عبد الله بن طلحه گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : بنده‌اى كه اندكى تكبر در دل داشته باشد وارد بهشت نميشود ، و بنده‌اى كه اندكى ايمان در دلش باشد وارد دوزخ نميگردد گويد : عرض كردم قربانت گردم مردى لباس ميپوشد و يا سوار بر چهار پا ميگردد ، و از وضع چنان مينمايد كه تكبر مىكند ، امام فرمودند : آن تكبر نيست ، كبر و نخوت انكار حق و عدم اطاعت از آن مىباشد ، و ايمان تصديق به حق است 38 - محمد بن مسلم گويد : امام عليه السّلام فرمودند : كسى كه اندكى از كبر در او باشد وارد بهشت نميگردد ، گويد عرض كردم ما لباس نو در بر ميكنيم ، و از آن خوشمان مىآيد ، امام فرمود مقصود از تكبر آن است كه متكبر با خداوند تكبر مىكند 39 - عبد الاعلى گويد : امام صادق عليه السّلام فرمودند : هر كس وارد مكه شود و اهل تكبر نباشد گناهانش آمرزيده ميگردد ، گفتم : كبر چيست فرمودند : تحقير مردم و پوشاندن حق گفتم آن چگونه مىباشد ، فرمود : حق را نمىشناسد و بر اهل حق هم طعن وارد مىكند 40 - ابن بكير از امام صادق عليه السّلام روايت مىكند كه فرمود : رسول خدا صلى اللَّه عليه و آله شترى داشتند كه از همه جلوتر ميرفت ، يكى از روزها يك عرب بيابانى به رسول خدا رسيد و شترش از رسول خدا جلو افتاد ، مسلمانان ناراحت شدند ، رسول خدا فرمودند : من بالا رفتم و لازم است خداوند هر چيزى را كه بالا رفت پائين بياورد 41 - امام صادق عليه السّلام فرمودند : متكبران مانند صورتهاى ريز قرار ميگيرند و مردم آنها را زير دست و پاى خود قرار ميدهند تا از حساب فارغ گردند معاوية بن عمار گويد : امام صادق عليه السّلام فرمودند : رسول خدا صلى اللَّه عليه و آله فرمود : در آسمان دو فرشته بر انسان موكل ميباشند هر كس تكبر كرد او را پائين مياورند\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n42 - جابر از امام صادق عليه السّلام روايت مىكند كه رسول خدا صلى اللَّه عليه و آله فرمود : جبرئيل به من گفتند : بوى بهشت از فاصله هزار سال راه مىآيد ولى عاق والدين ، قاطع رحم ، پيرمرد زناكار ، كسى كه لباسهاى خود را از روى تكبر بر زمين ميكشد ، فتنه‌انگيز و منت‌گذار و كسى كه از دنيا سير نميشود به بهشت نخواهد رسيد\r\n\r\n131 در حسد\r\n1 - محمد بن مسلم گويد : امام باقر عليه السّلام فرمودند : مردى در حال غضب كارى مىكند ولى بعد با توبه آن را جبران مينمايد ، اما حسد ايمان را مىخورد و همان گونه كه آتش هيزم را مىخورد 2 - جراح مدائنى گويد : امام صادق عليه السّلام فرمود : حسد ايمان را مىخورد و همان گونه كه آتش هيزم را مىخورد 3 - داود رقى گويد : از امام صادق عليه السّلام شنيدم فرمودند : از خداوند بترسيد و به يك ديگر حسد نبريد ، يكى از شريعتهاى عيسى عليه السّلام سياحت در شهرها بود ، او در يكى از سياحتهاى خود با مردى كوتاه كه از اصحابش بود حركت ميكرد آن مرد همواره با عيسى عليه السّلام همراه بود ، هنگامى كه عيسى به دريا رسيد بسم الله را بر زبان جارى كرد و با يقين خود را به آب زد و روى آب حركت نمود ، آن مرد كوتاه هنگامى كه عيسى را چنان ديد او هم بسم الله گفت و خود را در آب انداخت بعد از اينكه وارد دريا گرديد آن مرد گرفتار عجب و خودپسندى شد و گفت :\r\nاينك عيسى روح الله روى آب حركت مىكند و من هم حركت ميكنم پس او را به من چه فضيلتى مىباشد ، هنگامى كه اين مطلب در خاطره‌اش آمد در آب فرو رفت او ناگهان متوجه شد و به عيسى متوسل گرديد و از وى فريادرسى نمود ، عيسى عليه السّلام آمد و او را نجات داد و بعد گفت : اى قيصر چه گفتى كه چنين شد ، گفت : من با خود گفتم اى عيسى روح الله است از آب ميگذرد و من هم ميگذرم\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nو عجب مرا فرا گرفت عيسى عليه السّلام به او گفت : تو خود را در جايى حساب كردى كه خود در آن مقام نبودى و از اين جهت گرفتار غضب خداوند شدى ، اكنون از آنچه گفتى توبه كن ، او توبه كرد و بار ديگر به همان مرتبه رسيد ، اكنون از خداوند بترسيد و حسادت نكنيد 4 - سكونى از امام صادق عليه السّلام روايت مىكند كه رسول صلى اللَّه عليه و آله فرمودند : فقر نزديك است به كفر بيانجامد ، و حسد نزديك است كه بر مقدرات پيروز شود 5 - معاوية بن وهب گويد : امام صادق عليه السّلام فرمودند آفت دين حسد ، عجب و فخر و مباهات ميباشند 6 - داود رقى گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : خداوند متعال به موسى بن عمران وحى فرستاد و گفت : اى موسى بر بندگان من به خاطر لطفى كه به آنها كرده‌ام حسادت نكن اى موسى ديدگان خود را به طرف آنها ندوز و خود را تابع ديدگان قرار نده ، كسانى كه حسود هستند به نعمتهاى من كفران ميكنند ، آنها جلو روزىهائى كه بين آنها تقسيم كرده‌ام سد ميكنند ، هر كس چنين باشد نه من با وى ميباشم و نه وى با من خواهد بود 7 - فضيل بن عياض از امام صادق عليه السّلام روايت مىكند كه فرمود : مؤمن به حال ديگران غبطه ميبرد ولى حسودى نميكند ، اما منافق حسد ميبرد و غبطه نميخورد 8 - امام صادق عليه السّلام فرمود : رسول خدا صلى اللَّه عليه و آله فرمودند : حسودان از همه مردم كمتر لذت مىبرند 9 - هشام بن سالم گويد : امام صادق عليه السّلام فرمودند نزديك است فقر آدمى را به كفر بكشاند و نزديك مىباشد حسد بر مقدرات غلبه كند 10 - جازى از امام صادق عليه السّلام و او از پدرش روايت مىكند كه فرمودند :\r\nمرديكه در او بخل ، حسد و ترس باشد در آسايش نخواهد بود\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n11 - حماد از امام صادق عليه السّلام روايت مىكند كه فرمود : لقمان به پسرش گفت حسود سه نشانه دارد ، هنگامى كه در نزدت نباشد غيبت مىكند ، و هنگامى كه بنزد تو بيايد تملق ميگويد ، و هنگامى كه گرفتار مصيبت شوى شماتت مينمايد 12 - امام صادق عليه السّلام در وصيت خود فرمودند : حسود آسايش ندارد 13 - امير المؤمنين عليه السّلام فرمودند : خداوند شش گروه را به خاطر شش خصلت عذاب مىكند ، عرب را به عصبيت ، مالكان را به تكبر ، اميران را به ستم كردن ، فقها را به حسادت ، بازرگانان را به خيانت ، و روستائيان را به جهالت 14 - ابن سنان از امام صادق عليه السّلام روايت مىكند كه فرمود : رسول خدا صلى اللَّه عليه و آله روزى از شش چيز به خداوند پناه ميبردند ، و آنها عبارت بودند از شك ، شرك ، تعصب ، ظلم ، و حسد 15 - امام صادق عليه السّلام فرمودند : حسود نبايد انتظار آرامش قلب داشته باشد و يا به آن اطمينان پيدا كند 16 - ابن فضال از امام رضا عليه السّلام روايت مىكند كه رسول خدا صلى اللَّه عليه و آله فرمودند :\r\nبيمارى قلب‌هاى گذشته به طرف شما آمده و آن بغض و حسد مىباشد 17 - امام رضا عليه السّلام از امير المؤمنين صلى اللَّه عليه و آله روايت مىكند كه رسول خدا صلى اللَّه عليه و آله فرمودند : نزديك است كه حسد بر مقدرات پيشى گيرد 18 - ابن ابى عمير روايت مىكند كه امام عليه السّلام در تفسير آيه شريفه  وَ مِنْ شَرِّ حاسِدٍ إِذا حَسَدَ  فرمود : مگر او را مشاهده نكردى كه با دو چشمان باز به تو نگاه ميكرد او همان است 19 - ابو بصير گويد : از امام صادق عليه السّلام سؤال شد حسد چيست فرمود گوشت و خونى است كه در ميان مردم دور مىزند ، و هر گاه به ما رسيد مايوس ميگردد و او شيطان مىباشد 20 - رسول اكرم صلى اللَّه عليه و آله فرمودند : از حسد دورى كنيد ، حسد نيكيها را مىخورد همان گونه كه آتش هيزمها را مىخورد 21 - على بن جعفر از برادرش موسى و او از پدرانش عليهم السّلام روايت مىكند كه\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nرسول خدا صلى اللَّه عليه و آله به اصحاب خود فرمودند : بيمارى ملتهاى گذشته به طرف شما آمده است و آن حسد مىباشد متوجه باشيد كه حسد موها را قطع نميكند ولى او دينها را قطع مينمايد ، كسانى كه مىتوانند از حسد رهائى يابند كه دست خود را نگهدارند ، و زبانشان را حفظ كنند ، و به برادران مؤمن گوشه و كنايه نزنند 22 - امام صادق عليه السّلام فرمودند : حاسد قبل از اينكه به محسود زيان برساند به خود ضرر مىرساند ، مانند شيطان كه با حسادت خود به خويشتن زيان رسانيد و خود را مستوجب لعن و نفرين كرد و آدم را به مقام اجتباء و هدايت رسانيد و موجب بلندى مقام و برگزيدگى او شد اكنون اگر محسود باشى بهتر است از اينكه حاسد باشى زيرا ميزان حاسد هميشه سبك مىشود و ميزان محسود سنگين مىگردد ، حالا كه روزى بين مردم تقسيم شده است حسد چه سودى ميدهد و محسود چه زيانى خواهد ديد ريشه حسد از كورى قلب آغاز ميگردد و از انكار فضل خداوند شروع مىشود كورى دل و انكار فضل خدا دو بال كفر هستند ، به خاطر حسد فرزند آدم در حسرت ابدى فرو رفت ، و در هلاكتى گرفتار شد كه از آن رهائى پيدا نخواهد كرد توبه و بازگشت براى حسود نيست ، زيرا وى اصرار بر حسادت دارد ، و به آن معتقد مىباشد و سرشت آن به حسادت آميخته شده است ، او بدون جهت حسادت مىكند ، و طبيعت تغيير نميكند اگر چه معالجه گردد 23 - ابن ابى نجران گويد : از امام صادق عليه السّلام سؤال كردم تفسير آيه شريفه  وَ لا تَتَمَنَّوْا ما فَضَّلَ اللَّهُ بِهِ بَعْضَكُمْ عَلى بَعْضٍ  چيست فرمودند : يعنى مردى زن و يا دختر مردى را آرزو نميكند بلكه ميخواهد خداوند مانند آنها را به او بدهد 24 - ابن ظبيان گويد : امام صادق عليه السّلام فرمودند : هنگامى كه موسى بن عمران عليه السّلام با خداوند مناجات ميكرد ناگهان مشاهده كرد مردى در زير سايه عرش خداوند هست\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nموسى عليه السّلام عرض كرد : بار خدايا اين مرد كيست كه عرشت بر او سايه افكنده است ، گفت : اى موسى اين شخصى مىباشد كه از مردم حسادت نكرده و نسبت به فضل آنها حسد نورزيده است 25 - رسول اكرم صلى اللَّه عليه و آله فرمودند : نعمتهاى خداوند دشمنانى دارند گفته شد دشمنان نعمت خداوند چه هستند ، فرمودند : كسانى كه به مردم حسادت ميكنند و نمىتوانند فضائل اشخاص را مشاهده نمايند 26 - رسول اكرم صلى اللَّه عليه و آله فرمودند : خاسته‌هاى مردم را مخفيانه انجام دهيد زيرا هر صاحب نعمتى حسود مىباشد على عليه السّلام فرمودند : حسود به كسى خشم مىكند كه هيچ گناهى ندارد 27 - موسى بن عمران عليه السّلام مردى را در زير سايه عرش مشاهده كرد و گفت :\r\nبار خدايا اين كيست كه اين مقام را پيدا كرده و در زير سايه عرشت قرار داده‌اى ، خداوند فرموده : اى موسى اين كسى مىباشد كه والدين خود را نيازرده است و از فضيلت ديگران حسد نبرده است 28 - على عليه السّلام فرمودند : در شگفت هستم كه چگونه حسودان از سلامت بدن خود غفلت ميكنند على عليه السّلام فرمودند : تندرستى بدن از كمى حسادت مىباشد 29 - على عليه السّلام فرمودند : حاسد ظالمى است كه به مظلوم شباهت دارد ، او همواره ، حسرت ميكشد ، دلش غمگين است و اندوه از او دست بر نميدارد على عليه السّلام فرمودند : حسود از كسى خشمگين مىباشد كه هيچ گناهى ندارد ، و او بخل ميورزد به چيزى كه مال او نميباشد على عليه السّلام فرمودند : دروغگو مردانگى ندارد ، و حسود آسايش ندارد على عليه السّلام فرمودند : براى تو از حسود همين بس كه در هنگام خوشحالى تو او ناراحت ميگردد على عليه السّلام فرمودند : حسد جز زيان و دشمنى چيزى نمياورد ، دلت را سست مىكند بدنت را بيمار ميگرداند ، بدترين چيزى كه در قلب اثر ميگذارد حسادت\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nمىباشد على عليه السّلام فرمودند : حسود زود حمله مىكند و دير محبت مينمايد على عليه السّلام فرمودند : حسود همواره اندوه دارد و لئيم پيوسته مورد مذمت مىباشد على عليه السّلام فرمودند : بدكاران بىنياز نميگردند ، و حسودان آسايش ندارند ، و پادشاهان بىوفا هستند لقمان به فرزندش گفت : از حسد دورى كن زيرا نشانه‌هاى حسد در تو معلوم ميگردد و در ديگرى اثرى نخواهد داشت\r\n\r\n132 در مذمت غضب\r\n1 - عبد العظيم حسنى از امام ابو جعفر ثانى عليه السّلام روايت مىكند كه موسى بن جعفر عليهما السّلام بر هارون الرشيد وارد شد در حالى كه او بر مردى خشمگين شده بود ، امام عليه السّلام فرمودند : شما براى خداوند غضب كنيد ، و نبايد بيش از آنكه آن مرد از خودش ناراحت باشد تو از وى زيادتر ناراحت گردى 2 - على عليه السّلام فرمودند : نسبى پست‌تر از غضب نميباشد 3 - از على عليه السّلام سؤال شد بردبارترين مردم كيست ، فرمودند : كسى كه غضب نميكند 4 - داود بن فرقد گويد : امام صادق عليه السّلام فرمودند : غضب كليد هر شرى مىباشد 5 - ابن سنان از امام صادق عليه السّلام روايت مىكند كه حواريون به عيسى بن مريم گفتند : اى معلم نيكيها به ما بگو كدام چيز از همه سختتر است ، فرمودند :\r\nسختترين چيزها غضب خداوند مىباشد ، گفتند : چگونه بايد از غضب خدا خود را نگهدارى كرد فرمودند : خودتان غضب نكنيد ، سؤال كرد غضب از كجا شروع\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nمىشود ، فرمودند : از تكبر ، زورگوئى و تحقير مردم 6 - عبد الله بن سنان گويد : امام صادق عليه السّلام فرمودند : رسول خدا صلى اللَّه عليه و آله هر روز از شش چيز به خداوند پناه ميبردند و آنها عبارت بودند از شك ، شرك ، تعصب ، غضب ، ظلم ، و حسد 7 - فاطمه دختر امام رضا از پدرش و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر كس براى خداوند غضب خود را نگهدارد ، خداوند هم او را عذاب نميكند و هر كس خلق نيكو داشته باشد خداوند او را درجه روزه داران و شب زنده‌داران ميدهد 8 - محمد بن فضيل از امام رضا و او از پدرانش عليهم السّلام روايت مىكند كه مردى به رسول خدا صلى اللَّه عليه و آله عرض كرد : يا رسول الله به من عملى ياد بده كه هر گاه آن را انجام دهم اهل بهشت گردم ، رسول خدا فرمودند : غضب نكن و از مردم چيزى مخواه ، و هر چه براى خود مىپسندى براى مردم هم بپسند 9 - ابو بصير از امام صادق عليه السّلام روايت مىكند كه در محضر امام باقر سلام الله عليه از غضب گفتگو شد ، امام عليه السّلام فرمودند : مردى غضب مىكند و هرگز راضى نميگردد اين شخص با اين اخلاق وارد دوزخ شود هر گاه كسى غضب كرد بايد بنشيند و در اين هنگام پليدى شيطان از او دور ميگردد ، و اگر در حال نشسته غضب كرد بايد برخيزد ، و هر كس كه به خويشاوندان خود غضب كرد بايد به طرف او برود و خود را به او نزديك سازد و با او تماس بگيرد ، و رحم‌ها هر گاه با هم برخورد كردند غضب آنها فروكش مىكند 10 - ابو الحسن سوم عليه السّلام از پدرانش از موسى كاظم عليه السّلام روايت مىكند كه فرمودند : هر كس در هنگام جفاى اشخاص غضب نكند شكر نعمت را به جاى نياورده است 11 - ابن عميره از امام صادق عليه السّلام روايت مىكند كه فرمود : هر كس خشم خود را فرو برد خداوند لغزشهاى پنهانى او را ميپوشاند 12 - ثمالى از امام صادق عليه السّلام روايت مىكند كه فرمود : هر كس از اعراض\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nمردم خوددارى كند خداوند او را از عذاب خود حفظ مىكند و هر كس از غضب خوددارى نمايد خداوند روز قيامت از وى در ميگذرد 13 - روايت شده مردى از عالم پرسيد خير دنيا و آخرت را به او تعليم دهد و مختصر هم بگويد : آن عالم فرمودند : غضب نكن 14 - اصبغ بن نباته گويد : از على عليه السّلام شنيدم فرمودند : يكى از شما غضب مىكند و تا آنجا پيش ميرود تا داخل آتش ميگردد ، اينك هر يك از شما كه غضب كرديد و با ارحام خود در افتاديد خود را به او نزديك سازيد رحم هنگامى كه با هم تماس گرفتند آرام ميشوند و استقرار پيدا ميكنند ، ارحام به عرش خداوند آويزان هستند و مانند آهن به آن پيوسته‌اند ، ارحام ندا ميكنند و ميگويند بار خدايا با كسانى كه با ما ارتباط برقرار ميكنند تو هم ارتباط داشته باش ، و هر كسى كه با ما قطع رابطه مىكند تو هم با او قطع رابطه كن 15 - رسول اكرم صلى اللَّه عليه و آله فرمودند : غضب پاره آتش از شيطان مىباشد ، رسول خدا صلى اللَّه عليه و آله فرمودند : غضب ايمان را فاسد مىكند همان گونه كه سركه عسل را فاسد ميگرداند شيطان عليه اللعنه گويد : غضب دام من است و هر كس از نيكان را بدان وسيله صيد ميكنم و راه آنها را به طرف بهشت مىبندم امام صادق عليه السّلام فرمودند : هر كس غيبت نكند وارد بهشت مىشود ، و هر كس غضب ننمايد وارد بهشت ميگردد ، و هر كس حسادت نكند آن هم وارد بهشت مىشود 16 - امام صادق عليه السّلام فرمودند : پدرم ميفرمود : كدام چيز بدتر از غضب مىباشد هر گاه مردى غضب كند آدم ميكشد و زن پارسا را متهم مىكند 17 - ابن فرقد گويد : امام صادق عليه السّلام فرمودند : يك نفر عرب بيابانى خدمت رسول خدا صلى اللَّه عليه و آله آمد و عرض كرد : يا رسول الله چيزى به من ياد بده من مسافر هستم و در بيابان زندگى ميكنم رسول خدا صلى اللَّه عليه و آله به او فرمودند : غضب نكن اعرابى آن را بسيار ساده تلقى كرد ،\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nبار ديگر پرسيد من در بيابان زندگى ميكنم به من چيزى تعليم فرمائيد رسول خدا باز همان سخن را تكرار كردند آن مرد بار سوم سخن را تكرار نمود رسول الله همان را گفت اعرابى ديگر سخن نگفت و سكوت كرد و بعد اظهار داشت او مرا نصيحت كرد و تحذير نمود كه در هنگام غضب افتراء نبندم و كسى را نكشم امام صادق عليه السّلام فرمودند : غضب كليد هر شرى مىباشد فرمودند شيطان با فرشتگان زندگى ميكرد و ملائكه خيال ميكردند از آنها مىباشد ، ولى خداوند ميدانست از آنها نيست ، هنگامى كه مامور شد به آدم سجده كند تعصب به خرج داد و غضب كرد خداوند به همين جهت او را از مقامش طرد كرد و از بهشت بيرون نمود 18 - زيد بن على روايت مىكند كه خداوند به پيامبرش داود وحى فرستاد و گفت : هر گاه بنده من در حال غضب مرا ياد بياورد و من هم روز قيامت او را به ياد مياورم و او را از نظر دور نميدارم 19 - موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و آله فرمودند غضب ايمان را فاسد مىكند همان گونه كه سركه عسل را فاسد ميسازد 20 - على عليه السّلام فرمودند تندى بخشى از ديوانگى مىباشد زيرا صاحب آن بعد پشيمان ميگردد و اگر چنانچه پشيمان نشد جنون او ثابت مىشود 21 - از رسول اكرم صلى اللَّه عليه و آله سؤال شد چه چيز آدميان را از غضب خداوند دور مىكند فرمودند : غضب نكن تا گرفتار غضب خداوند نگردى رسول خدا صلى اللَّه عليه و آله فرمودند : هر كس غضب خود را نگهدارد خداوند عيبهاى او را ميپوشاند ابو درداء گويد : عرض كردم يا رسول الله كارى به من ياد دهيد تا با انجام آن وارد بهشت گردم ، فرمودند : غضب نكن رسول خدا صلى اللَّه عليه و آله فرمودند : هر كس غضب كند و تندى نمايد در لب جهنم قرار ميگيرد\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nدر محضر امام باقر عليه السّلام از غضب و تند خوئى گفتگو شد فرمودند : مردى غضب مىكند و از آن دست بر نميدارد تا آن گاه كه وارد دوزخ ميگردد امام باقر عليه السّلام فرمودند : در تورات نوشته شده خداوند با موسى مناجات ميكرد و در مناجات خود به او گفت : اى موسى از تند خوئى دست بردار و با مردم به تندى سخن نگو تا تو را از غضب خود حفظ كنم ابو حمزه ثمالى از امام باقر عليه السّلام روايت مىكند كه فرمود : غضب آتشى است از شيطان كه در دل فرزندان آدم روشن ميگردد ، و هر گاه يكى از شما غضب مىكند ديدگانش سرخ ميگردد و رگهايش پر مىشود و شيطان در او تصرف مىكند 22 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nغضب ايمان را فاسد مىكند ، همان گونه كه سركه عسل را فاسد ميسازد 23 - ميسر گويد : در محضر امام باقر عليه السّلام از غضب گفتگو شد ، امام فرمودند :\r\nمردى غضب مىكند و از مغضوب راضى نميشود تا آنگاه كه وارد دوزخ گردد ، هر گاه كسى بر گروهى تندى كرد و روى پا بود بايد فورا بنشيند در اين هنگام خوى شيطان از آن دور ميگردد ، و هر گاه مردى با يكى از ارحام خود گفتگو كرد و بر او تندى نمود بايد فورا خود را به او نزديك كند و خود را به او چسباند زيرا رحم هر گاه به هم پيوستگى پيدا نمايد ساكت ميگردد 24 - داود بن فرقد گويد : امام صادق عليه السّلام فرمودند : غضب كليد هر شرى مىباشد 25 - قاسم بن سليمان از امام صادق عليه السّلام روايت مىكند كه از پدرم شنيدم فرمودند : مردى از بيابان حضور رسول اكرم صلى اللَّه عليه و آله رسيد و عرض كرد يا رسول الله من در باديه سكونت دارم اكنون سخنان جامعى براى من بيان كنيد تا من در بيابان از آنها استفاده كنم رسول اكرم صلى اللَّه عليه و آله به او فرمودند : تند خوئى نكن او سه بار سؤال خود را تكرار كرد و رسول همان پاسخ را دادند ، او متوجه شد و گفت : رسول خدا مرا جز به خير نصيحت نميكند و سكوت كرد\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nامام صادق عليه السّلام فرمودند : پدرم ميفرمودند : مگر چيزى مهمتر از غضب و تندخوئى مىباشد مردى غضب مىكند و در حال غضب آدم ميكشد و مرتكب قتل حرام ميگردد ، و يا اينكه در اثر تندى زنان پارسا را قذف مىكند و آنها را متهم به زنا مينمايد 26 - عبد الاعلى گويد : به امام صادق عليه السّلام عرض كردم موعظه‌اى به من تعليم كنيد تا از آن پند گيرم ، امام فرمودند : رسول خدا صلى اللَّه عليه و آله در پاسخ مردى كه از او سؤال كرد او را موعظه كند فرمود : غضب نكنيد ، او سه بار سؤالش را تكرار كرد و رسول خدا همان جواب را به او دادند 27 - سيف بن عميره از امام صادق عليه السّلام روايت مىكند كه فرمودند : هر كس چشم خود را فرو برد خداوند عيبهاى او را ميپوشاند 28 - حبيب سجستانى از امام باقر عليه السّلام روايت مىكند كه فرمودند : در تورات آمده است كه خداوند با موسى عليه السّلام مناجات ميكرد و گفت : اى موسى به مردم غضب نكن تا تو را از غضب خود حفظ كنم 29 - عبد الله بن سنان گويد : امام صادق عليه السّلام فرمود : خداوند به يكى از انبياء خود وحى فرستاد : اى فرزند آدم مرا در هنگام غضب خود ياد بياور تا تو را در وقت غضب خود ياد كنم و تو را فراموش نسازم ، از يارى كردن من خوشحال باش كه يارى كردن من بهتر است تا يارى خودت براى خود 30 - معلى بن خنيس از امام صادق عليه السّلام روايت مىكند كه مردى به حضرت رسول صلى اللَّه عليه و آله عرض كرد : مرا به چيزهائى تعليم فرما ، رسول گفت : برو و غضب نكن ، گفت : همين برايم كفايت مىكند آن مرد به طرف قومش رهسپار شد و متوجه شد ميان آنها جنگ در گرفته است ، و آنها در صفها قرار گرفته و سلاح در بر كرده آماده جنگ شده‌اند ، او لباس جنگ در بر كرد و در ميان آنها قرار گرفت در اين هنگام متوجه سخنان رسول اكرم صلى اللَّه عليه و آله شد كه فرموده بود غضب نكنيد ، او اسلحه را بدور انداخت و به طرف دشمنان رفت ، و گفت : اى مردم اگر از ميان شما\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nكسى كشته شده و يا مجروح گرديده و يا اثرى از ضرب و جرح در آن هست من از مال خود آنها را جبران ميكنم آنها در پاسخ او گفتند : ما كشته و مجروحى نداريم كه فديه قبول كنيم ، ما بايد جبران كنيم و فديه بدهيم ، راوى گفت : آنها در اثر اين سخن با هم صلح كردند و غضب و خشم از ميان آنها رفت 32 - ابو حمزه ثمالى گويد : امام باقر عليه السّلام فرمودند : غضب آتشى است از شيطان كه در دل آدم برافروخته ميگردد ، و هر گاه يكى از شما غضب كند ديدگانش سرخ مىشود و رگهايش پر ميگردد ، هر گاه يكى از شما از آن ترسيد در زمين بنشيند ، وسوسه شيطان از او ميرود 33 - در يك حديث از امام صادق عليه السّلام وارد شده كه فرمودند : غضب دل حكيم را تاريك مىكند و هر كس غضب خود را در اختيار نگرفت ، نميتواند عقل خود را در اختيار بگيرد 34 - ابو حمزه از امام باقر عليه السّلام روايت مىكند كه رسول خدا صلى اللَّه عليه و آله فرمودند :\r\nهر كس خود را از بدگوئى به مردم حفظ كند خداوند روز قيامت او را آزاد ميگذارد و هر كس با مردم به تندى رفتار نكند خداوند روز قيامت او را عذاب نميكند\r\n\r\n133 در تعصب و زياده‌روى\r\n1 - منصور بن حازم گويد : هر كس تعصب داشته باشد و يا براى او تعصب به خرج دهند رشته ايمان را از گردنش بيرون مينمايد 2 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس در دلش اندكى تعصب باشد خداوند روز قيامت او را با اعراب جاهليت محشور ميگرداند 3 - محمد بن مسلم گويد : امام صادق عليه السّلام فرمودند : هر كس تعصب داشته\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nباشد خداوند سر او را با پارچه‌اى از آتش خواهد بست 4 - حبيب بن ابى ثابت از على بن الحسين عليهما السّلام روايت مىكند فرمودند : اهل تعصب وارد بهشت نميشوند مگر حمزة بن عبد المطلب او هنگامى كه مشاهده كرد مشركان به رسول خدا اهانت كردند و شكم شترى را روى او انداختند از روى تعصب و حمايت از برادرزاده‌اش مسلمان شد و از آن جناب دفاع كرد 5 - داود بن فرقد گويد : امام صادق عليه السّلام فرمودند فرشتگان خيال ميكردند كه ابليس از آنها مىباشد ولى خداوند ميدانست از آنها نيست ، و بعد با اظهار تعصب و غضب روشن شد كه او از فرشتگان نميباشد و گفت مرا از آتش و او را از خاك بيافريدى 6 - زهرى گويد : از على بن الحسين عليهما السّلام سؤال شد عصبيت چيست ، فرمودند : عصبيتى كه موجب گناه ميگردد آن است كه مردى بدترين خويشاوندانش را خوب بداند و نيكان قوم ديگرى را بد جلوه دهد ، تعصب آن نيست كه كسى قوم خود را دوست بدارد بلكه تعصب آن است كه در ظلم قوم خود از آنها دفاع كند و يارى نمايد 7 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nهر كس اندكى در دلش تعصب باشد خداوند روز قيامت او را با اعراب جاهليت محشور مىكند 8 - ابن سنان گويد : امام صادق عليه السّلام روايت مىكند رسول خدا صلى اللَّه عليه و آله در هر روز از شش چيز به خداوند پناه ميبرد و آنها عبارت بودند از شك ، شرك ، تعصب ، غضب ، ظلم ، و حسد 9 - محمد بن اسلم جبلى روايت مىكند امير المؤمنين عليه السّلام فرمودند : خداوند شش گروه را به خاطر شش خصلت عذاب مىكند عرب را به عصبيت ، مالكان را به تكبر ، اميران را به جور ، فقهاء را به حسد ، بازرگانان را به خيانت ، و روستائى را به جهل 10 - امام رضا عليه السّلام فرمودند : رسول خدا صلى اللَّه عليه و آله فرمود : نخستين كسى كه وارد\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nدوزخ ميگردد اميرى است كه به زور تسلط پيدا كند و عدالت نداشته باشد ، و صاحب مالى كه حقوق مال خود را ندهد ، و فقيرى كه تكبر كند 11 - صعصعة بن صوحان گويد : امير المؤمنين عليه السّلام هنگام بيمارى من به عيادت آمدند ، و گفتند : اى صعصعه عبادت مرا از خودت موجب افتخار ندانى و نبايد بر قومت افتخار كنى ، هر گاه مشاهده كردى خويشاوندانت مشكلاتى دارند خود را از آن كنار نكش بدان هيچ كس نميتواند بدون خويشاوندانش زندگى كند و از آن بىنيازى حاصل نمايد ، هر گاه او يك دست خود را از آنها دريغ دارد آنها دستهاى زيادى از او دريغ خواهند داشت ، هر گاه مشاهده كردى آنها كار نيك ميكنند به آنها كمك كن اما هر گاه ديدى آنها كار زشت انجام ميدهند آنها را ترك نكن ، آنها را نصيحت نما تا از خداوند اطاعت كنند و دست از كارهاى زشت بردارند ، شما همواره در راه خير خواهيد بود تا آن گاه كه به طاعت خداوند مشغول گرديد و دست از معصيت باز داريد 12 - موسى بن جعفر از پدرانش از امام حسين عليهم السّلام روايت ميكنند كه امير المؤمنين عليه السّلام فرمودند : دو چيز مردم را هلاك كرده‌اند : ترس از فقر و طلب فخر و بزرگى 13 - حمران از امام باقر عليه السّلام روايت مىكند كه سه چيز از كارهاى دوران جاهليت مىباشد ، افتخار به نسب ، طعنه زدن به شرافت و بزرگى ديگران ، و انتظار باران در هنگام طلوع و يا غروب فلان ستاره و يا تقارن ستارگان به يك ديگر 14 - حسين بن زيد از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : چهار چيز در ميان امت من تا روز قيامت خواهد بود ، افتخار به نژاد و تبار ، و طعنه زدن به نسب و خاندان ، و ديگر انتظار باران در هنگام طلوع و يا غروب بعضى از ستارگان و گريه و شيون آنهائى كه براى مردگان نوحه‌سرائى ميكنند و يا به سر و سينه خود ميزنند ،\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nاگر قبل از مرگ توبه نكنند ، روز قيامت جامه‌هاى آتشين در بر آنها مينمايند و آنان را در لباسهاى كثيف و آلوده حاضر ميسازند 15 - يكى از راويان گويد : امام صادق عليه السّلام فرمودند : آيا شما همه اين مخلوقات را از مردم ميدانيد و آنها همه انسان هستند ، بعد از آن فرمودند آنها كه اهل مسواك نيستند ، يا در جاهاى تنگ چهار گوشه مىنشينند ، و يا سخنان لغو و بىمعنى بر زبان جارى ميكنند و يا در باره مسائلى كه از آن خبر ندارند بحث مى نمايند يا كسانى كه بدون علت خود را مريض جلوه ميدهند ، و يا بدون ناراحتى خود را مصيبت زده جا ميزنند ، و با ياران خود حق را زير پا ميگذارند ، و به پدران خود افتخار ميكنند در حالى كه كارهاى شايسته آنها را انجام نميدهند شما اين گونه مردمان را از مردم ندانيد ، آنها فقط صورت مردمى دارند ، كسانى كه به آباء و اجداد خود افتخار ميكنند مانند آن درختى هستند كه قشرهاى متعدى روى او مىباشد و بايد همه آن پوستها را كند تا به مغزش رسيد و بعد از آن استفاده كرد ، آنها همان گونه‌اند كه خداوند فرموده :  إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا  16 - درست بن ابى منصور از امام صادق عليه السّلام روايت مىكند كه رسول خدا صلى اللَّه عليه و آله فرمود : هر كس تعصب داشته باشد ، و يا براى او تعصب داشته باشند رشته ايمان از او قطع ميگردد 17 - محمد بن مسلم گويد : امام صادق عليه السّلام فرمودند هر كس تعصب به خرج دهد خداوند با يك پارچه آتشين سر او را خواهد بست 18 - حسين بن مختار گويد : على عليه السّلام فرمودند : هر كس براى افتخار كارى بكند خداوند روز قيامت او را سياه محشور مينمايد 19 - امام صادق عليه السّلام فرمودند هر گاه سه چيز را در يك انسان مشاهده كرديد او را از اهل جهنم بدانيد و آنها عبارتند از بىحيائى ، تكبر ، و فخر فروشى .\r\n20 - زراره از امام باقر عليه السّلام روايت مىكند كه فرمود : اصالت انسان دين او و\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nبزرگيش خلق او ، و كرامتش تقواى او ميباشند ، و مردم از عهد آدم تاكنون همگان يكسان بوده‌اند 21 - بزنطى گويد : من با گروهى از اصحاب خدمت ابو الحسن عليه السّلام رسيديم و مدتى با آن حضرت صحبت كرديم ، هنگامى كه همگان برخاستند تا بروند امام عليه السّلام متوجه من شدند و فرمودند : اى احمد شما بنشينيد من هم نشستم امام عليه السّلام متوجه من شده و با من به سخن گفتن مشغول شدند من از آن جناب سؤالاتى كردم و او هم پاسخ گفت و تا مدتى از شب گفتگو داشتيم ، هنگامى كه خواستم از محضرش بيرون گردم فرمودند : اى احمد ميروى و يا همين جا ميخوابى عرض كردم قربانت گردم اكنون شب مىباشد اگر اجازه دهى ميروم و اگر ميل دارى همين جا ميخوابم ، امام فرمود : همين جا بمان اكنون نگهبانان در كوچه هستند و مردم هم آرام گرفته‌اند ، امام اين سخنان را گفتند و اطاق را ترك كردند هنگامى كه امام به اندرون رفتند من خدا را سجده كردم و گفتم : حجت خداوند و وارث علوم پيامبران با من انس گرفت و مرا از ميان برادران برگزيد و با من به گفتگو نشست در سجده بودم كه با پاى خود مرا متوجه كرد و من از سجده سر برداشتم امام عليه السّلام دست مرا گرفت و فشار داد و فرمود : اى احمد امير المؤمنين سلام الله عليه از صعصعة بن صوحان در هنگام بيمارى عيادت كردند ، هنگامى كه از منزل او بيرون شدند فرمودند : اى صعصعه به عيادت من بر برادرانت فخر نفروشى از خداوند بترس ، امام اين سخن را گفتند و رفتند 22 - بزنطى گويد : خدمت امام رضا عليه السّلام بودم و شب هنگام كه خواستم برگردم فرمودند همين جا بخوابيد ، من هم در آنجا ماندم امام به يكى از خادمانش گفت : بستر مرا بياوريد و براى احمد پهن كنيد تا در آن بخوابد بعد از اينكه وارد اطاق خواب شدم در دل من مطلبى پيدا شد كه من اكنون در خانه ولى خدا هستم و در فرش و بستر او خوابيده‌ام ، در اين هنگام فرياد زد اى\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nاحمد امير المؤمنين عليه السّلام به ديدن صعصعه رفت و گفت : ديدن مرا موجب فخر و مباهات براى دوستانت ندانى و بايد تواضع كنى تا مقامت بلند گردد 23 - ابو عبيده از امام باقر عليه السّلام روايت مىكند كه رسول خدا صلى اللَّه عليه و آله روز فتح مكه براى مردم خطبه خواندند و در خطبه پس از حمد و سپاس خداوند فرمودند : اى مردم شاهدان به غائبان برسانند خداوند متعال بوسيله اسلام نخوت و تكبر جاهليت را برد ، و اينك نبايد كسى به پدران و يا قبائل خود افتخار كند ، اى مردم شما از آدم هستيد و آدم هم از خاك خلق شد ، بهترين شما امروز كسانى هستند كه متقى باشند و از خداوند اطاعت كنند آگاه باشيد كه عربيت تولد يافتن از يك پدر عرب نميباشد ، عربيت زبان گويائى مىباشد كه شما به آن سخن ميگوئيد ، هر كس در عمل كوتاهى كند بزرگى و نژاد او را به رضوان خداوند نخواهد رسانيد ، اينك متوجه باشيد تمام قراردادها و تعهدهايى كه در زمان جاهليت با آن سنت بسته شده امروز باطل مىباشد 24 - زراره گويد : به امام باقر عليه السّلام عرض كردم مردم روايت ميكنند كه رسول خدا صلى اللَّه عليه و آله فرمودند : شريفترين مردم در جاهليت در اسلام هم شريف هستند ، امام فرمودند : راست ميگويند ولى معنى حديث را درك نكرده‌اند كسانى كه در جاهليت شريف بودند از همه سخىتر بشمار ميرفتند ، آنها اخلاقشان نيكوتر و به همسايگان مهربانتر و آزارشان از همه كمتر بود ، اين جماعت با اين صفات هنگامى كه مسلمان ميشدند در اسلام اهل خير بودند 25 - موسى بن جعفر از پدرانش عليهم السّلام روايت مىكند كه رسول خدا صلى اللَّه عليه و آله فرمودند : امت خود را به پنج چيز وصيت ميكنم ، آنها بايد گوش فرا دهند ، اطاعت كنند ، مهاجرت نمايند ، جهاد داشته باشند ، در اجتماعات شركت نمايند ، و هر كس مردم را به طرف جاهليت بكشاند به طرف جهنم ميرود 26 - على عليه السّلام فرمودند : فرزند آدم را به افتخار چكار اول آن نطفه و آخرش مردار مىباشد ، او نميتواند روزى خود را فراهم كند و مرگ را از خود دور گرداند\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n\r\n134 نهى از ستايش\r\n1 - در منهيات حضرت رسول صلى اللَّه عليه و آله آمده : در چهره ستايشگران خاك بپاشيد 2 - در تفسير آيه شريفه  لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ  آمده اگر كسى آمد و در باره تو سخنانى گفت كه در تو وجود نداشت از او قبول نكن و وى را تكذيب نما زيرا او با آن سخنان ناروا بر تو ظلم كرده است 3 - امام صادق عليه السّلام فرمودند بنده‌اى در نزد خداوند به پاكى نميرسد مگر اينكه مدح و ذم مردم در نظر او يكسان باشد ، زيرا كسى كه در نظر خداوند ممدوح مىباشد با مذمت مردم مذموم نميگردد كسى كه در نزد خداوند مذموم مىباشد با مدح و ستايش مردم ممدوح نخواهد شد پس بنا بر اين با مدح كسى خوشحال نباش كه مدح او تو را نزد خداوند مقرب نميكند ، و مقدرات و سرنوشت تو را تغيير نميدهد از مذمت كسى هم محزون مباش زيرا با مذمت اشخاص چيزى از تو كاسته نميگردد و از مقامت كم نميگردد ، و شهادت خداوند براى تو كفايت مىكند ، كسى كه توانائى ندارد مذمت را از خود دور كند و يا مدح را به طرف خود بكشاند چگونه از مدح مردم خوشش مىآيد و يا از مذمت آنان ناراحت ميگردد بايد به مدح و يا ذم مردم كارى نداشته باشى و بايد كارى كنى كه رضايت خدا و مدح او شامل حال تو گردد ، مردم همه از آب پستى خلق شده‌اند ، و فقط كسانى مىتوانند سعادت پيدا كنند كه در كارهاى نيك شتاب داشته باشند خداوند متعال ميفرمايد :  وَ أَنْ لَيْسَ لِلْإِنْسانِ إِلَّا ما سَعى  و نيز فرموده :  وَ لا يَمْلِكُونَ لِأَنْفُسِهِمْ ضَرًّا وَ لا نَفْعاً وَ لا يَمْلِكُونَ مَوْتاً وَ لا حَياةً وَ لا نُشُوراً  مردم توانائى ندارند نفع و ضرر را از خود دور كنند و يا مرگ و زندگى را در اختيار بگيرند ، و يا در قيامت براى خود كارى انجام دهند\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n4 - ابو الحسن سوم عليه السّلام به مردى كه از آن حضرت بسيار مدح ميكرد فرمودند : به خودت توجه كن ، كثرت تملق مرا در معرض بدگمانى قرار ميدهد ، هر گاه مشاهده كردى برادرت مورد اعتماد مىباشد از تملق دست بردار و حسن نيت داشته باشى 5 - گروهى امير المؤمنين عليه السّلام را مدح كردند ، آن حضرت فرمودند : بار خدايا تو ميدانى من چگونه ميباشم و خودم نيز از آنها بهتر خود را ميشناسم ، بار خدايا مرا بهتر از آن چه گمان ميكنند قرار بده و بر ما به بخش آنچه را كه آنها نميدانند على عليه السّلام فرمودند : ستايش خارج از اندازه تملق مىباشد ، و بىاعتنائى هم از اشخاصى كه مستحق ستايش هستند از كودنى و حسادت مىباشد على عليه السّلام فرمودند : چه بسا اشخاصى كه در اثر تعريف ديگران گمراه ميگردند و خود را بالاتر از همه ميدانند\r\n\r\n135 بدرفتارى و سوء خلق\r\n1 - عبد الله بن سنان گويد : امام صادق عليه السّلام فرمودند : سوء خلق اعمال را فاسد مىكند همان گونه كه سركه عسل را فاسد ميگرداند 2 - اسحاق بن غالب گويد : امام صادق عليه السّلام فرمودند : هر كس خلقش بد شد خودش را گرفتار عذاب مىكند 3 - ابن خالد از امام رضا و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : جبرئيل نزد من آمد و گفت : اى محمد حسن خلق داشته باش كه خير دنيا و آخرت در آن مىباشد ، و متوجه باشيد كسانى كه خلق نيكو دارند به من شباهت پيدا ميكنند 4 - ابن صدقه از امام صادق و او از پدرش عليهما السّلام روايت مىكند كه على عليه السّلام به ابو ايوب انصارى فرمودند : اى ايوب اخلاق كريمه شما در چه مرحله‌اى مىباشد ،\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nگفت : من همسايه‌ها و ديگران را آزار نميدهم ، و هر چه در توان دارم به آنها نيكى ميكنم بعد از آن على عليه السّلام فرمودند : هر گناهى توبه‌اى دارد ، و هر توبه‌كننده‌اى توبه‌اش نتيجه ميدهد ، مگر اشخاصى كه بد خلق باشند ، او هر گاه از گناهى توبه مىكند در گناهى بدتر از اول گرفتار ميگردد 5 - ابو سعيد خدرى گويد : رسول خدا صلى اللَّه عليه و آله فرمودند : دو خصلت در مسلمان جمع نميگردند بخل و سوء خلق 6 - امام صادق عليه السّلام روايت مىكند كه امير المؤمنين عليه السّلام به فرزندش محمد حنفيه وصيت كرد و گفت : از عجب و سوء خلق و كم صبرى دورى كن ، و اگر داراى اين سه خصلت باشى رفيقى پيدا نميكنى ، و مردم هميشه از تو دورى ميكنند و خود را به دوستى و محبت عادت بده 7 - امام صادق عليه السّلام فرمودند : اى سفيان دروغگو مردانگى ندارد ، كسانى كه افسرده هستند رفيق پيدا نميكنند ، حسودان آسايش ندارند ، و بد خلقان به رياست نميرسند 8 - امام رضا از پدرانش عليهم السّلام روايت مىكند كه رسول خدا صلى اللَّه عليه و آله فرمودند : خلق بد اعمال را فاسد مىكند همان گونه كه سركه عسل را فاسد مينمايد 9 - عبد الله بن محمد از امام باقر عليه السّلام روايت مىكند كه رسول خدا صلى اللَّه عليه و آله فرمودند هر كس بد اخلاق شد خود را معذب مىكند 10 - يونس از امام صادق عليه السّلام روايت مىكند كه فرمود : خداوند متعال توبه افراد بد خلق را قبول نميكند ، گفته شد چرا فرمودند : براى اينكه او هر گاه از يك گناه توبه مىكند در گناهى ديگر گرفتار مىشود 11 - عبد الله بن سنان گويد : امام صادق عليه السّلام فرمودند : به حضرت رسول خدا صلى اللَّه عليه و آله خبر دادند كه سعد بن معاذ درگذشت ، رسول خدا صلى اللَّه عليه و آله از جاى خود برخاستند و با گروهى از ياران به طرف منزل سعد رفتند رسول اكرم صلى اللَّه عليه و آله در كنار در توقف كردند تا هنگامى كه سعد را غسل دادند و كفن كردند و روى تابوت گذاشتند ، رسول اكرم دنبال جنازه راه افتادند كاهى در\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nطرف راست و كاهى در طرف چپ حركت ميكردند هنگامى كه جنازه وارد قبرستان شد و خواستند سعد را دفن كنند رسول خدا صلى اللَّه عليه و آله شخصا در قبر سعد وارد شدند و او را در لحد گذاشتند و سنگ و خاكها را با دست خود نهادند و لحد را بستند هنگامى كه سعد را به خاك سپردند و خاك‌ها را در قبرش ريختند ، و قبر را هموار كردند فرمودند من ميدانم اين بدن به زودى پوسيده خواهد شد و از بين خواهد رفت ولى خداوند دوست ميدارد ، هنگامى كه بنده‌اى كارى انجام ميدهد آن كار را محكم و استوار نمايند هنگامى كه خاك بر قبر سعد مىريختند مادرش كه در گوشه‌اى بود گفت : اى سعد بهشت برايت گوارا باد ، رسول اكرم صلى اللَّه عليه و آله فرمودند : آهسته باش اى مادر سعد با خداوند قاطعانه سخن نگو قبر سعد را فشار داد رسول خدا از قبرستان برگشتند و مردم هم آنجا را ترك گفتند ، پرسيدند يا رسول الله ما مشاهده كرديم تو در باره سعد كارهائى كردى كه با ديگران نكرده بودى ، شما بدون ردا و كفش در جنازه سعد حاضر شدى رسول خدا صلى اللَّه عليه و آله فرمودند : فرشتگان در جنازه او بدون رداء و كفش شركت كرده بودند و من هم از آنها تبعيت كردم ، پرسيدند چرا گاهى طرف راست جنازه و گاهى طرف چپ ميرفتيد فرمودند : دست من در دست جبرئيل بود و او هر طرف ميرفت من هم ميرفتم عرض كردند دستور داديد او را غسل دادند و بعد بر آن نماز گزارديد ، و با دست خود او را در لحد گذاشتيد و بعد فرموديد قبر او را فشار داد ، فرمودند آرى او در خانه بد خلقى ميكرد\r\n\r\n136 در بخل\r\n1 - امام صادق عليه السّلام فرمودند : حالا كه پاداش انفاق را خداوند ميدهد ، و كسى\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nهم به اين معتقد باشد پس چرا بايد بخل داشته باشد 2 - امام صادق عليه السّلام روايت مىكند كه رسول خدا صلى اللَّه عليه و آله فرمودند بخيلان بيش از همه آسايش كمترى دارند ، و بخيل‌ترين مردم كسى است كه در انجام واجبات بخل ورزد 3 - مالك بن انس گويد : امام صادق عليه السّلام فرمودند : تعجب دارم از كسى كه به دنيا بخل ميورزد در صورتى كه دنيا به طرف او روى آورده است ، و يا بخل مىكند در حالى كه دنيا به طرف او پشت كرده است ، نه انفاق با اقبال او را زيان مىرساند و نه امساك با ادبار او را سود ميدهد 4 - فاطمه دختر امام حسين عليه السّلام از پدرش روايت مىكند كه رسول خدا صلى اللَّه عليه و آله فرمودند : شايستگى اين امت در آغاز به زهد و يقين و در آخر بخل و آرزو مىباشد 5 - ابن مسكان از امام صادق عليه السّلام روايت مىكند كه فرمودند : شايسته‌ترين مردم كه براى همه مردم آرزوى توانگرى كنند بخيلان هستند ، زيرا هنگامى كه مردم توانگر باشند دست از اموال آنها بر ميدارند و اظهار حاجت نميكنند كسانى كه خود اهل عيب و آلودگى ميباشند آرزو مىكنند كه مردم همه صالح باشند زيرا هنگامى كه همه صالح شدند از عيب‌جوئى آنها خوددارى مى نمايند ، و نيز افرادى كه سفيه و نادان ميباشند براى همه آرزوى حلم و بردبارى ميكنند تا مردم از سفاهت آنها سخن نگويند پس بخيلان آرزو ميكنند مردم فقير گردند و اهل عيب آرزو دارند مردم آلوده شوند ، و نادان‌ها مىخواهند مردم نادان شوند ، در فقر نياز به بخيل مىباشد ، اگر فساد باشد مردم در باره اهل فساد به جستجو بر ميخيزند و در سفاهت مقابل هم قرار ميگيرند 6 - در مناهى رسول اكرم صلى اللَّه عليه و آله آمده كه فرمودند : خداوند متعال ميفرمايد بهشت بر سه نفر حرام شده است و آنها عبارتند از منت‌گذاران ، بخيلان ، و سخن چينان 7 - فضل بن ابى قره گويد : امام صادق عليه السّلام را در طواف ديدم و او از آغاز شب\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nتا صبح ميگفت : بار خدايا مرا از بخل نگهدار ، عرض كردم قربانت گردم شما فقط همين دعا را ميخوانى ، فرمود : مگر چيزى سختتر از بخل نفس هست خداوند ميفرمايد :  وَ مَنْ يُوقَ شُحَّ نَفْسِهِ فَأُولئِكَ هُمُ الْمُفْلِحُونَ *  8 - ابن صدقه از امام صادق و او از پدرش عليهما السّلام روايت مىكند كه رسول خدا صلى اللَّه عليه و آله فرمودند : كسى كه بخل دارد مثل اين است كه ايمان ندارد ، بخل مانند مورچه آهسته حركت مىكند و مانند شرك شعبه‌هاى متعددى دارد 9 - ابو سعيد خدرى گويد : رسول خدا صلى اللَّه عليه و آله فرمودند دو خصلت در مسلمان جمع نميشوند ، بخل و بدخلقى 10 - ابو هريره گويد : رسول خدا صلى اللَّه عليه و آله فرمودند بخل و ايمان در دل بنده‌اى جمع نميشوند 11 - سعد بن طريف از امام باقر عليه السّلام روايت مىكند كه فرمودند : سه چيز آدميان را نابود ميسازند ، بخل ، هواى نفس ، خودپسندى و از خود راضى بودن 12 - جازى از امام صادق عليه السّلام روايت مىكند كه پدرم فرمود : ايمان ندارد آن كسى كه در او بخل و حسد و ترس باشد ، مؤمن ترسو و حريص و بخيل نميباشد 13 - ابن صدقه از امام باقر و او از پدرش عليهما السّلام روايت مىكند كه فرمود على عليه السّلام از مردى شنيد كه ميگفت : شحيح و بخيل عذرش بيشتر از ظالم مىباشد على عليه السّلام فرمودند دروغ ميگوئى ظالم توبه مىكند و استغفار مينمايد ، و مظلوم را از خود راضى ميسازد ، ولى بخيل هنگامى كه بخل ميورزد زكات و صدقه نميدهد ، صله رحم به جاى نمياورد ، مهمانى نميكند در راه خدا انفاق ندارد ، كارهاى نيك انجام نميدهد و حرام است بخيل وارد بهشت گردد 14 - ابن علوان از امام صادق و او از پدرش عليهما السّلام روايت مىكند كه رسول خدا صلى اللَّه عليه و آله فرمودند سخاوت درختى در بهشت مىباشد و شاخه‌هاى آن در دنيا قرار دارند هر كس به يكى آن شاخه‌ها آويزان شود ، شاخه آن را به طرف بهشت ميكشاند ولى بخل درختى است كه ريشه آن در دوزخ است و شاخه‌هاى آن در دنيا قرار\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nدارند و هر كس به آن آويزد وارد دوزخ ميگردد 15 - عبد الله بن عمر از رسول اكرم صلى اللَّه عليه و آله روايت مىكند كه فرمود : از بخل دورى كنيد ، كسانى كه قبل از شما هلاك شدند به خاطر بخل بود ، بخل آنها را به دروغ امر كرد آنها هم دروغ گفتند ، و امر كرد ظلم كنند آنها هم ظلم كردند ، و دستور داد با ارحام خود قطع رابطه كنند آنها نيز قطع رابطه نمودند 16 - ابو هريره گويد : رسول خدا صلى اللَّه عليه و آله فرمودند : از فحش و ناسزا دورى نمائيد زيرا خداوند فحاش بد زبان را دوست نميدارد ، از ظلم هم دورى كنيد كه ظلم در نزد خداوند تاريكى روز قيامت را مىآورد از بخل هم پرهيز كنيد ، زيرا بخيل امتهاى گذشته را وادار كرد تا با هم جنگ كنند و خون يك ديگر را بريزند ، بخيل آنان را وادار كرد تا قطع رحم كنند ، احترام يك ديگر را نگه ندارند و حرامها را حلال سازند 17 - ابو على بن راشد در يك حديث مرفوع از امام صادق عليه السّلام روايت مىكند كه فرمودند : پنج خصلت همان گونه هستند كه من ميگويم ، بخيل راحتى ندارد ، حسود لذت نميبرد ، پادشاهان وفا ندارند ، دروغگويان مردانگى ندارند و سفيهان به رياست نميرسند 18 - يحيى حلبى گويد : امام صادق عليه السّلام فرمودند : كسى كه تكبر مىكند نبايد از مردم انتظار ستايش و مدح داشته باشد ، كسى كه احمق مىباشد نبايد در انتظار دوستان زياد باشد ، كسى كه اخلاق نيك ندارد نبايد طالب بزرگى باشد ، و كسى كه بخيل مىباشد نبايد انتظار صله ارحام داشته باشد 19 - امام رضا از پدرانش از امام حسين عليهم السّلام روايت مىكند كه امير المؤمنين سلام الله عليه در خطبه‌اى فرمودند زمانى بر مردم خواهد آمد كه آنها را آزار ميدهد در آن زمان مؤمن دست خود را بر هم فشار ميدهد و ناراحت ميگردد خداوند متعال ميفرمايد :  وَ لا تَنْسَوُا الْفَضْلَ بَيْنَكُمْ إِنَّ اللَّهَ بِما تَعْمَلُونَ بَصِيرٌ  ، به همديگر نيكى كنيد و يك ديگر را فراموش ننمائيد ، خداوند به آنچه ميكنيد آگاه مىباشد زمانى مىآيد كه اشرار در آن جلودارى ميكنند و نيكان فراموش ميگردند\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nروزى خواهد آمد كه مردم را وادار ميكنند تا آنچه دارند بفروشند ، در حالى كه رسول خدا صلى اللَّه عليه و آله از بيع مضطر نهى فرمودند و بيع ضرر را جايز ندانستند ، اى مردم از خداوند بترسيد و بين خودتان را اصلاح نمائيد و خاندان مرا به خاطر من آزار ندهيد 20 - رمانى از امام رضا عليه السّلام و او از پدرانش روايت مىكند كه امير المؤمنين عليه السّلام ميفرمودند :\r\n خلقت الخلائق في قدرة * فمنهم سخى و منهم بخيل\r\nفاما السخى ففي واحه * و اما البخيل فشوم طويل \r\n21 - محمد بن آدم در يك حديث از رسول خدا صلى اللَّه عليه و آله روايت مىكند كه فرمود :\r\nاى على با ترسو مشورت مكن كه اراده خروج را بر تو تنگ مىكند ، با بخيل هم مشورت نداشته باش او هم تو را از مقصود باز ميدارد اى على با حريص هم مشورت نكن كه او تو را حريص مىكند و آن را در نظرت زيبا جلوه ميدهد ، اى على بدان كه ترس ، بخل ، و حرص غريزه‌هائى هستند كه سوء ظن آنها را يك جا گرد مىآورد 22 - عبد الاعلى بن اعين گويد : امام صادق عليه السّلام فرمودند : بخيل كسى است كه مالى را از راه حرام بدست مياورد و در غير مشروع صرف مىكند 23 - حارث اعور گويد : على عليه السّلام از فرزندش حسن سؤال كرد بخل از چه پديد مىآيد ، امام حسن عليه السّلام گفت اينكه هر چه در دست داشته باشى آن را بزرگ بدانى ، و هر چه انفاق كنى آن را از دست رفته بدانى 24 - زراره از امام صادق عليه السّلام روايت مىكند كه از آن حضرت شنيدم فرمودند : بخيل كسى است كه حق خداوند را ندهد ، و در غير راه خداوند مال خود را صرف نمايد 25 - احمد بن سليمان گويد : موسى بن جعفر عليهما السّلام فرمودند : بخيل كسى است كه در انجام واجبات خداوند بخل كند 26 - معاوية بن وهب گويد : امام صادق عليه السّلام فرمودند : بخيل كسى است كه از\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nدادن سلام بخل ورزد 27 - عبد الله بن على از پدرش و او از جدش امير المؤمنين عليهم السّلام روايت مىكند رسول خدا صلى اللَّه عليه و آله فرمودند : بخيل واقعى كسى است كه من در نزد او نام برده شوم و او بر من صلوات نفرستد 28 - فضيل بن عياض گويد : امام صادق عليه السّلام فرمودند : ميدانيد شحيح كيست گفتم شحيح يعنى بخيل ، فرمودند شحيح سختتر از بخيل مىباشد ، بخيل كسى را گويند كه خود چيزى نميدهد ، ولى شحيح به آنچه در دست مردم باشد نيز بخل مىكند او هر چه در دست مردم مشاهده كند آرزو دارد آنها در دست او قرار گيرند ، او همه در فكر جمع كردن مىباشد چه از راه حلال و يا از طريق حرام ، او سير نميگردد ، و از آن آنچه خداوند به او داده است قناعت نميكند 29 - جابر از امام باقر عليه السّلام روايت مىكند كه رسول خدا صلى اللَّه عليه و آله فرمودند بخيل آن نيست كه از مال خود بدهد و يا زكاه واجب خود را ادا كند و به خويشاوندان بىنوايش برسد و به مستحقان كمك كند بخيل واقعى كسى است كه زكات واجب خود را ندهد ، و به نيازمندان قومش نرسد و از آنها دلجويى نكند ، ولى با همه اينها در كارهاى ديگر و يا جاهاى ديگرى مال خود را تبذير نمايد 30 - علاء بن فضيل گويد : امام صادق عليه السّلام فرمودند : هر گاه سه خصلت در يك مرد باشد او را از اهل جهنم بدان و آنها عبارتند از جفا ، ترس ، و بخل ، و هر گاه سه چيز در زن مشاهده كردى او را هم از اهل جهنم بدان و آنها عبارتند از :\r\nبد زبانى ، تكبر ، و فخر فروشى 31 - يكى از راويان از امام صادق عليه السّلام روايت مىكند كه فرمودند : شيعيان ما هر كارى كه بكنند از سه خصلت بدور ميباشند ، در ميان آنها سائل به كف نيست ، در ميان آنها بخيل وجود ندارد ، و نيز در ميان آنها ملوط نخواهد بود 32 - على عليه السّلام فرمودند : بخل موجب ننگ است ، و ترس هم براى آدم نقصان\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nمياورد 33 - بريد از امام باقر و او از پدرانش عليهم السّلام روايت مىكند كه رسول خدا صلى اللَّه عليه و آله فرمود : خداوند ميفرمايد كار نيك هديه‌اى است از طرف من به بنده مؤمنم اگر آن را قبول كند به خاطر رحمت من مىباشد ، و اگر رد كند به خاطر گناهى است كه انجام داده ، و به من ارتباطى ندارد ، هر بنده‌اى را كه خلق كردم او را به ايمان هدايتش كردم و خلقش را نيكو گردانيدم ، گرفتار بخلش نكردم و نيكىها را به او داده‌ام 34 - امام صادق عليه السّلام فرمودند : بهترين شما بخشندگان شما مىباشند ، و بدترين شما بخيلان شما هستند از نشانه ايمان پاك نيكى كردن به برادران مىباشد و اينك در حوايج آنان كوشا باشيد 35 - امام صادق عليه السّلام فرمودند : جوان سخى كه در گناه فرو رفته نزد خداوند محبوبتر است از پير مرد عابدى كه بخيل باشد رسول خدا صلى اللَّه عليه و آله فرمودند : هر كس واجبات خدا را انجام دهد او از همه مردم سخىتر مىباشد 36 - امام صادق عليه السّلام فرمودند : براى بخيل همين بس كه او نسبت به خداوند سوء ظن دارد ، هر كس به آينده يقين داشته باشد در بخشش و احسان سعى مىكند على عليه السّلام فرمودند : بخل جامع همه بديها و عيبها مىباشد ، و او مهارى است كه آدمى را به طرف هر كار بدى ميكشاند 37 - سكونى از امام صادق و او از پدرانش عليهم السّلام روايت مىكند كه رسول خدا فرمودند : سخى به خداوند و مردم و بهشت نزديك مىباشد ، ولى بخيل از خدا و مردم دور است و به جهنم نزديك مىباشد\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n\r\n137 گناه و آثار آن\r\n1 - طلحة بن زيد گويد : امام صادق عليه السّلام فرمودند : پدرم ميفرمودند : هيچ چيز مانند گناه قلب را فاسد نميكند ، قلب با گناه مبارزه مىكند ولى گناه بر او غلبه پيدا مينمايد تا جايى كه دل را بالا و پائين ميبرد و آن را وارونه ميسازد 2 - ابن مسكان از امام صادق عليه السّلام روايت مىكند كه آن حضرت در تفسير آيه شريفه  فَما أَصْبَرَهُمْ عَلَى النَّارِ  فرمودند آنها كارى انجام ميدهند و نميدانند آن كار آنها را به دوزخ خواهد كشانيد 3 - سكونى از امام صادق عليه السّلام روايت مىكند كه امير المؤمنين عليه السّلام فرمود :\r\nگناهان را فاش نكنيد در صورتى كه كارهاى زشت كرده باشيد ، آنهائى كه كار بد ميكنند بايد آسوده نخوابند 4 - هشام بن سالم گويد : امام صادق عليه السّلام فرمودند هر رگى در انسان حركت طبيعى خود را از دست بدهد ، و يا گرفتارى و پريشانى براى آدمى بيايد ، و يا سردرد و بيمارى نصيب انسان گردد همه به خاطر گناه مىباشد خداوند متعال در قرآن مجيد فرمود :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  ، هر مصيبتى كه به شما برسد براى آن است كه خود مقدمات آن را فراهم كرده‌ايد و خداوند از گناهان زيادى در ميگذرد 5 - زراره از امام باقر عليه السّلام روايت مىكند كه گناهان همه مهم ميباشند و مهمتر از همه گناهى مىباشد كه گوشت و خون از آن به وجود آمده باشد ، گناه يا آمرزيده مىشود و يا صاحب آن عذاب ميگردد و جز پاكان كسى وارد بهشت نميگردد 6 - فضيل بن يسار از امام باقر عليه السّلام روايت مىكند كه فرمودند : مردى گناهى مىكند و موجب مىشود روزى از او گرفته شود 7 - مردى از حضرت صادق عليه السّلام روايت مىكند كه رسول اكرم صلى اللَّه عليه و آله فرمودند :\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nملعون است كسى كه بنده درهم و دينار باشد ملعون مىباشد آن شخصى كه در دين خود سرگردان باشد ، و ملعون است كسى كه با چهارپائى در آميزد 8 - ابو بصير از امام باقر عليه السّلام روايت مىكند كه فرمودند : از گناهان كوچك دورى كنيد كه كسانى آنها را دنبال ميكنند ، يكى از شما ميگويد : من گناه ميكنم و بعد از آن استغفار مينمايم در حالى كه خداوند ميفرمايد :  وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ  و در جاى ديگر فرمود :  إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ  ما هر چه آنها قبلا انجام داده‌اند و همه آثار آنها را نوشته‌ايم ، و در يك كتاب روشنى جمع كرده‌ايم ، اگر آن اعمال مانند دانه‌اى در يك صخره باشند و يا در آسمان و زمين قرار گيرند خداوند همه آنها را مياورد و خداوند بر همه چيز دانا مىباشد 9 - فضيل از امام باقر عليه السّلام روايت مىكند كه فرمودند : مردى گناه مىكند و روزى او گرفته مىشود ، و بعد اين آيه را تلاوت كردند :    إِذْ أَقْسَمُوا لَيَصْرِمُنَّها مُصْبِحِينَ وَ لا يَسْتَثْنُونَ فَطافَ عَلَيْها طائِفٌ مِنْ رَبِّكَ وَ هُمْ نائِمُونَ    آن جماعت سوگند خوردند كه در هنگام صبح ميوه‌ها را به‌چينند ، ولى آنها براى فقراء حقى در نظر نگرفتند ، آنها هنگامى كه به خواب رفتند شب هنگام آتش آمد و باغ آنها را سوزانيد و آرزوى آنها بر آورده نشد 10 - ابو بصير گويد : امام صادق عليه السّلام فرمودند : هر گاه مردى مرتكب گناهى بشود نقطه سياهى در دل او پيدا ميگردد ، هر گاه توبه كند آن گناه پاك مىشود اما اگر بر گناه اصرار كرد زياد ميگردد و او را هلاك مىكند 11 - محمد بن مسلم گويد : امام باقر عليه السّلام فرمودند : بنده‌اى از خداوند حاجت ميخواهد ، و آن حاجت هم قابل روا شدن مىباشد ولى صاحب حاجت گناهى مرتكب ميگردد و خداوند به فرشته امر مىكند حاجت او را نده ، زيرا او مرتكب گناه شده و از آن خواسته محروم شده است 12 - ابو حمزه گويد : از امام باقر عليه السّلام شنيدم فرمودند : اين طور نيست كه\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nسالى باران كمتر از سالى ديگر بيايد ، خداوند خود بارانها را هرطور مصلحت بداند نازل مىكند و به هر جا اراده كند ميفرستد هر گاه قومى مرتكب گناه شوند خداوند باران را از آنها بر ميگرداند اگر چه باران براى آنها مقدر شده باشد خدا آن باران را براى گروهى ديگر ميفرستد ، و در بيابانها و درياها و كوه‌ها فرو ميريزد خداوند خزندگان را هم در سوراخ‌ها معذب مىكند ، و باران را از سرزمين‌هائى كه مردمان آنجا معصيت ميكنند منع ميگرداند و باران را در جاهاى ديگر ميريزد و بعد از آن امام عليه السّلام فرمودند اى اهل بصيرت از اينها پند گيريد 13 - ابن بكير از امام صادق عليه السّلام روايت مىكند كه مردى گناه مىكند و از نماز شب محروم مىشود ، كار بد بيشتر به صاحب خود صدمه مىزند تا چاقوى تيزى به گوشت 14 - ابن بكير از امام صادق عليه السّلام روايت مىكند كه فرمودند : هر كس به گناهى تصميم بگيرد آن را انجام ندهد ، زيرا گاهى بنده ميخواهد مرتكب گناه شود و خداوند آن را مشاهده مىكند ، و ميگويد : سوگند به عزت و جلال خودم تو را بعد از اين نخواهم آمرزيد 15 - مردى از ابو الحسن عليه السّلام روايت مىكند كه فرمودند خداوند لازم كرده است در خانه‌اى كه زياد معصيت مىشود آن را خراب كند و در معرض آفتاب قرار دهد تا پاك گردد 16 - مسمع بن عبد الملك گويد : امام صادق عليه السّلام روايت كردند كه رسول خدا صلى اللَّه عليه و آله فرمودند : مردى به خاطر يك گناه صد سال حبس مىشود و زنان خود را در بهشت در حال تنعم و خوشى مينگرد 17 - زراره از امام باقر عليه السّلام روايت مىكند كه فرمود : هر بنده‌اى كه در دل خود يك نقطه سفيد دارد ، هر گاه مرتكب گناهى شود جاى سياهى در آن پديد مىآيد ، اگر توبه كرد آن سياهى از بين ميرود اما اگر در گناه خود اصرار ورزيد و به آن ادامه داد آن سياهى زياد ميگردد تا\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nهمه سفيديها را ميپوشاند ، هنگامى كه سياهى همه را فرا گرفت ديگر اميد خيرى در صاحب آن نميباشد و همان است كه خداوند ميفرمايد :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  18 - على بن اسباط از امام رضا عليه السّلام و او از امير المؤمنين عليه السّلام روايت مىكند كه فرمود : گناهان را فاش نكنيد و اگر كار زشتى هم انجام داده‌ايد پنهان كنيد و آسوده هم نخوابيد و در فكر گناهتان باشيد 19 - ابو عمرو مدائنى از امام صادق عليه السّلام روايت مىكند كه آن حضرت فرمود خداوند هر كارى كه مىكند روى حساب مىباشد و به هر بنده‌اى كه نعمتى داد آن را از وى نميگيرد مگر اينكه آن بنده گناهى بكند كه در آن صورت از وى ميگيرد 20 - سدير گويد : مردى از امام صادق عليه السّلام پرسيد تفسير آيه شريفه  فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ  چيست ، امام عليه السّلام فرمودند : آنها جماعتى بودند كه آبادىهاى متصل به هم داشتند در آن آباديها نهرها و رودخانه‌ها جارى بود و مال‌هاى زيادى هم داشتند كه از آنها استفاده ميكردند ، آن جماعت به نعمتهاى خداوند كافر شدند ، و از متابعت خداوند دست كشيدند و اخلاق خود را تغيير دادند خداوند متعال هم زندگى آنها را تغيير داد و بر آنها غضب نمود و خداوند اوضاع و احوال هيچ ملت و قومى را تغيير نميدهد مگر اينكه خود موجبات تغيير نعمت‌ها را فراهم كنند و مورد عذاب قرار گيرند بنا بر اين خداوند سيل بنيان‌كنى براى آن قوم فرستاد آباديهاى آنها را نابود كرد و خانه‌هاى آنها را خراب نمود ، اموال و هستى آنان را با خود برد ، و به جاى آن دو باغ پر از ميوه‌هاى گوناگون دو باغ ديگر به آنها داد كه از درختان آن هيچ سودى نبردند و ميوه‌هائى كه بتوان استفاده كرد وجود نداشت 21 - سماعه گويد : از امام صادق عليه السّلام شنيدم فرمودند : خداوند به هر بنده‌اى نعمتى مىدهد و آن را از وى نمىگيرد ، مگر اينكه گناهى مرتكب شود و در نتيجه خداوند نعمتها را از وى ميگيرد\r\n\r\n","description":"","footnote":"","page_name":" 641 ","page_number":641},
  {"content":"\r\n\r\n22 - ميثم بن واقد گويد : از امام صادق عليه السّلام شنيدم فرمودند : خداوند يكى از پيامبران خود را به طرف قومش فرستاد و به او گفت : به قومت بگو هر گاه اهل يك آبادى به طاعت من مشغول گردند و نافرمانى نكنند خير به آنها ميرسد مردمان آن ناحيه در خوشى و رفاه بسر خواهند برد ، گزندى به آنها نخواهد رسيد اما اگر دست از كارهاى نيك بردارند و كارهائى انجام دهند كه موجب ناخشنودى من گردد نعمتها را از آنها سلب خواهم كرد و به ناراحتى گرفتار خواهند شد كسانى كه اهل معصيت هستند و يا اهل آبادىها و خاندان‌هائى كه به گناه آلوده شده‌اند و در اثر گناه گرفتار مشكلاتى شده‌اند ، دست از گناه و فساد بردارند ، و به كارهاى نيك مشغول شوند سختيها را از آن‌ها بر ميدارم ، تا خوشحال گردند :\r\nبه آنها بگو رحمت من بر غضبم مقدم است ، شما از رحمت من نااميد نگرديد ، من گناهان بندگان خود را مىآمرزم ، و به آنها بگو به دشمنان من تعرض نكنند و دوستان مرا سبك نشمارند ، من اگر غضب كنم كسى نميتواند جلو آن را بگيرد 23 - سليمان جعفرى از امام رضا عليه السّلام روايت مىكند كه خداوند متعال به يكى از پيامبران وحى كردند ، هر گاه مردم مرا اطاعت كردند از آنها راضى ميكردم ، و هر گاه راضى شدم به آنها بركت مىدهم ، و بركت من پايان ندارد ، ولى هر گاه مردم مرا معصيت كردند من هم ناراحت ميگردم و هر گاه ناراحت شدم آنها را لعنت ميكنم و لعنت من فرزندان آنها را هم فرا ميگيرد 24 - يونس بن يعقوب گويد : امام صادق عليه السّلام فرمودند شما همه از ترس حكومت ناراحت ميباشيد ، و اين ترس به خاطر گناهان مىباشد ، اينك تا آنجا كه ميتوانيد دست از گناه برداريد و لجبازى نكنيد 25 - يونس در يك حديث از على عليه السّلام روايت مىكند كه فرمودند : دردى بالاتر از گناه براى قلب نيست ، و ترسى ناگوارتر از مرگ نميباشد ، از گذشته‌ها عبرت بگيريد و از مرگ پند فرا گيريد 26 - عباس بن هلال شامى كه يكى از مواليان ابو الحسن موسى عليه السّلام بود\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nگويد : از امام رضا عليه السّلام شنيدم فرمودند : هر چه مردم ندانسته بر گناهان خود افزوده كنند خداوند آنها را به گرفتاريهائى كه نميدانستند مبتلا خواهد كرد 27 - عباد بن صهيب گويد : امام صادق عليه السّلام فرمود : خداوند متعال فرمود :\r\nكسى كه مرا ميشناسد در عين حال مرا معصيت مىكند ، من هم كسى را كه مرا نميشناسد بر او مسلط خواهم كرد 28 - ابن عرفه از ابو الحسن عليه السّلام روايت مىكند كه فرمودند خداوند يك منادى دارد كه در هر شب و روز فرياد مىزند اى مردم از معصيت‌هاى خداوند دست برداريد ، آهسته حركت كنيد و تجاوز ننمائيد اگر نه اين بود كه در روى زمين چهار پايان و حيوانات چرنده نبودند ، و يا كودكان شيرخوار زندگى نميكردند ، و يا پير مردانى كه به عبادت و پرستش خداوند مشغول نبودند ، عذاب بر شما فرود مىآمد و شما را درهم ميشكست 29 - زيد شحام گويد : امام صادق عليه السّلام فرمودند از گناهان كوچك خوددارى كنيد كه آنها آمرزيده نميشوند ، راوى گويد : عرض كردم گناهان كوچك چه هستند ، فرمودند مردى گناه مىكند و ميگويد : خوشا به حال من كه اگر غير از اين را نداشتم 30 - سماعه گويد : از ابو الحسن عليه السّلام شنيدم فرمودند : كارهاى زياد را زياد ندانيد ، و گناهان اندك را هم اندك ندانيد ، زيرا گناهان كوچك بزرگ ميشوند ، در نهان از خداوند بترسيد تا خود به صداقت خود مطمئن گرديد 31 - زياد گويد : امام صادق عليه السّلام فرمودند : رسول اكرم صلى اللَّه عليه و آله در زمين خشكى فرود آمدند و به ياران خود گفتند براى ما هيزم بياوريد ، گفتند : يا رسول الله در اينجا هيزم نيست رسول اكرم صلى اللَّه عليه و آله فرمودند : هر چه ميتوانيد بياوريد و آنها رفتند و مقدارى هيزم آوردند و در مقابل رسول نهادند ، بعد از اين رسول خدا متوجه ياران خود شد و فرمود : گناهان هم اين چنين جمع ميگردند سپس به آنها گفتند : از گناهان كوچك دورى كنيد و بدانيد هر گناهى كه\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nمرتكب ميشويد از انظار دور نيست و كسانى آن را يادداشت ميكنند ، و گذشته و آينده شما را مينويسند ، و در كتابها ثبت ميكنند 32 - امام صادق عليه السّلام فرمودند : اگر خداوند عقوبت مىكند پس چرا بايد خدا را معصيت كرد 33 - امام صادق عليه السّلام روايت مىكند كه رسول خدا صلى اللَّه عليه و آله فرمودند : زاهدترين مردم كسى است كه از حرام دورى كند و استوارترين مردم هم كسانى ميباشند كه گناه ننمايند 34 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nتعجب دارم از كسانى كه غذا نميخورند چون ميترسند بيمار گردند ، ولى از گناهان كه آنها را وارد دوزخ مىكند اجتناب ندارند 36 - معاذ جوهرى از امام صادق و او از پدرانش عليهما السّلام روايت مىكند كه رسول خدا صلى اللَّه عليه و آله فرمودند : خداوند عالم ميفرمايد : هر كس گناه كوچك و يا بزرگى انجام دهد و نداند كه من او را عذاب ميكنم و يا عفوش مينمايم ، او را نخواهم آمرزيد اما هر گاه گناه كوچك انجام دهد ، و يا معصيت بزرگى از وى صادر گردد و بداند كه من ميتوانم او را عذاب و عقوبت نمايم و يا اينكه از وى درگذرم من هم او را مورد عفو قرار خواهم داد 37 - طلحة بن زيد از امام صادق عليه السّلام روايت مىكند كه پدرم فرمودند :\r\nفاسدترين چيزى كه قلب را تباه مىكند گناه است ، قلب با گناه مبارزه مىكند ، تا آن گاه كه گناه بر آن غلبه ميابد و در اين هنگام قلب را زير و رو ميسازد 38 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nهر كس از شيطان اطاعت كند خداوند را معصيت كرده است ، و هر كس خدا را معصيت كند خداوند او را عذاب مىكند 40 - امام عليه السّلام در تفسير آيه شريفه  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ  فرمودند : هنگامى كه باران نبارد حيوانات در بيابانها فاسد ميشوند و چهارپايان دريا هم همان گونه تباه ميگردند\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nامام صادق عليه السّلام فرمودند : زندگى حيوانات دريا به سبب باران مىباشد ، و هر گاه باران قطع گردد در بيابانها و درياها فساد پيدا مىشود ، و اين در هنگامى مىباشد كه گناه و معصيت زياد گردد 41 - ازدى از امام صادق عليه السّلام روايت مىكند كه دعاء قضاء را بر ميگرداند و مؤمن هر گاه مرتكب گناه شود از روزى محروم مىشود 42 - على عليه السّلام فرمودند خداوند خشم خود را در معصيت مخفى كرده است اينك هيچ گناهى را كوچك ندانيد ممكن است خداوند غضب كرده باشد و شما از آن اطلاع نداشته باشيد 43 - ابو شعيب از امام صادق عليه السّلام روايت مىكند كه فرمودند : پرهيزكارترين مردم كسى مىباشد كه در هنگام شبهه توقف كند ، عابدترين مردم كسى مىباشد كه واجبات را انجام دهد ، زاهدترين مردم كسى است كه حرام را ترك نمايد ، و شب زنده‌دارترين مردم آن است كه از گناهان دست بردارد 44 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : از نشانه‌هاى شقاوت خشك بودن ديدگان و قساوت دلها ، و حرص زياد در طلب روزى و اصرار بر گناهان مىباشد 45 - ابن صدقه از امام صادق عليه السّلام روايت مىكند كه رسول خدا صلى اللَّه عليه و آله فرمودند :\r\nچهار چيز دل را مىميراند ، گناه روى گناه ، با زبان زياد سخن گفتن ، با احمق رفاقت كردن كه ميگويد ولى در گفتن او خيرى نيست ، و هم‌نشينى با مردگان ، گفته شد يا رسول الله مردگان كدام افراد هستند فرمود هر توانگرى كه در لذتها فرو رفته است 46 - اصبغ بن نباته از على عليه السّلام روايت مىكند كه رسول خدا صلى اللَّه عليه و آله فرمودند :\r\nهر گاه خداوند بر يك امتى غضب كند و عذاب براى آنها نفرستد قيمت‌ها بالا ميروند و عمرها كوتاه ميگردند ، بازرگانان سود نميبرند ، و ميوه‌ها خوب نميشوند ، و آبها زياد نميگردند و اشرار بر آنها مسلط ميشوند 47 - على عليه السّلام فرمودند : از گناه خوددارى كنيد ، هر گرفتارى و نقصى كه در\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nزندگى پيدا شود به خاطر گناه مىباشد ، خداوند ميفرمايد  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  هر چه مصيبت به شما برسد به خاطر كارهائى مىباشد كه انجام داده‌ايد ، و خداوند از گناهان زياد در ميگذرد ، هر چه بر سر شما آيد از گناه مىباشد حتى زخم‌هاى جزئى و خراش‌هاى دست و پا و افتادن بر زمين على عليه السّلام فرمود : در توبه باز است براى هر كس كه بخواهد توبه كند ، اينك به درگاه خداوند توبه كنيد و نيتها را خالص گردانيد ، اميد است كه خداوند گناهان شما را بيامرزد و از شما درگذرد هر گاه با كسى عهد و پيمان بستيد به عهد خود وفا كنيد هر نعمتى كه از شما دور گردد و يا زندگى خوش شما تغيير يابد همه به خاطر گناه مىباشد و خداوند به بندگان خود هرگز ظلم روا نميدارد ، و با دعا و انابه ميتوان جلو عذاب و بلا را گرفت اگر آنها هنگامى كه بلا بر آنها فرود آمد و نعمت از آنها زائل شد با نيت‌هاى پاك به طرف خداوند رفته بودند و سست نميشدند خداوند كارهاى خراب آنها را به لطف خود اصلاح ميكرد و راه سعادت را به آنها نشان ميداد امام عليه السّلام فرمودند : اگر بنده‌اى از شيعيان گناهى كه ما او را از آن نهى كرده‌ايم مرتكب شود او قبل از اينكه از دنيا برود خداوند او را مبتلا مىكند تا گناهانش پاك گردد گرفتارىهاى او اين است كه يا مالى از او تلف مىشود و يا فرزندى از او جهان را وداع مىكند و يا خود بيمار ميگردد ، تا هنگامى كه به محضر خداوند ميرسد گناهى نداشته باشد و اگر گناهى از وى باقى مانده باشد هنگام مرگ بر وى سخت گرفته مىشود تا گناهانش آمرزيده گردد على عليه السّلام فرمودند : گناهان كم را كوچك مشماريد زيرا كوچك‌ها به شمارش در ميايند تا بزرگ گردند على عليه السّلام فرمودند : از گناهان بترسيد ، بنده‌اى گرفتار گناه ميگردد و روزى او حبس\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nمىشود 48 - فطر بن خليفه از امام صادق عليه السّلام روايت مىكند كه فرمودند : وقتى كه اين آيه شريفه نازل شد :  وَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّهَ فَاسْتَغْفَرُوا لِذُنُوبِهِمْ  شيطان بالاى كوهى در مكه رفت شيطان فريادى زد و همه شياطين جمع شدند ، آنها گفتند : اى سيد ما چرا ما را دعوت كرديد گفت اين آيه نازل شده است ، چه كسى حاضر است با او به مقابله برخيزد و نگذارد اين آيه اثر بگذارد در اين هنگام شيطانى برخاست و گفت من حاضر ميباشم ، ابليس گفت تو اهل آن نميباشى ، بعد از آن ديگرى برخاست به او هم گفت شما هم بنشين ، در اين جا وسواس خناس برخاست و گفت : من حاضرم ابليس گفت : تو چه‌گونه عمل ميكنى ، گفت : آنها را وعده مىدهم و به آرزوهاى دور و دراز مشغولشان ميكنم تا مرتكب گناه شوند ، هنگامى كه گناه كردند ، استغفار را از ياد آنها ميبرم گفت : تو شايسته هستى و اين كار تا روز قيامت به تو واگذار شد 49 - امام حسن عسكرى عليه السّلام از پدرانش عليهم السّلام روايت مىكند كه امام صادق عليه السّلام به مردى نوشتند اگر ميخواهى كارهايت به نيكى انجام گيرد و پايان زندگيت خير باشد تا هنگام مرگ حق خدا را مراعات كن نعمتهاى خداوند را در راه معصيت خرج نكن ، به حلم خداوند مغرور نباش ، به دوستان و طرفداران ما نيكى نما ، لازم نيست بدانى او راست ميگويد يا دروغ ، تو طبق نيت خود كار كن و او را به دروغش واگذار 50 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمودند :\r\nخداوند ميفرمايد اى فرزندان آدم تو با من با انصاف رفتار نميكنى ، من با محبت به تو نعمت مىدهم تو در عوض با من مخالفت ميكنى و مرتكب گناه ميشوى نيكيهاى من به طرف تو روان است ، ولى شرت به طرف من بالا مىآيد ، يك فرشته شريف هر روز و شب كارهاى تو را بر من عرضه مىكند و اعمال زشت تو را به من\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nميدهد اى فرزند آدم اگر وصفت را از ديگرى ميشنيدى و نميدانستى موصوف كدام است به سرعت بر وى غضب ميكردى 51 - ابو الحسن ثالث عليه السّلام از پدرانش از على عليهم السّلام روايت مىكند كه فرمودند :\r\nرسول خدا صلى اللَّه عليه و آله فرمود : امت من همواره در خير هستند مادامى كه يك ديگر را دوست بدارند و رفت و آمد نمايند تا آن گاه كه امانت‌ها را اداء كنند و از محرمات دست باز دارند ، و مهمانى كنند و از دوستان خود پذيرائى نمايند ، نماز بخوانند و زكات بدهند ، هر گاه اين كارها را نكنند به قحط و خشك سالى گرفتار ميگردند 52 - ابو الحسن سوم از امير المؤمنين عليهما السّلام و او از رسول خدا صلى اللَّه عليه و آله روايت مىكند كه فرمودند : اى على از كرامت مؤمن در نزد خداوند آن است كه براى او وقت معينى براى مرگ نگذاشته است ، تا آن گاه كه تصميم بگيرد گناهى بكند ، و هر گاه اراده كرد انجام دهد او را قبض روح مىكند 53 - امام صادق عليه السّلام فرمودند : از گناهان دورى كنيد تا زندگانى شما دراز گردد 54 - امام هادى عليه السّلام از على بن الحسين عليهما السّلام روايت مىكند كه فرمودند :\r\nاعمال اين امت در هر بامدادى به خداوند عرضه مىشود 55 - از سخنان امام رضا عليه السّلام است كه فرمودند : گناهان كوچك راه‌هائى بسوى گناهان بزرگ ميباشند هر كس از گناهان كوچك نترسد از گناهان بزرگ نخواهد ترسيد اگر خداوند مردم را به آتش دوزخ و يا رسيدن به بهشت انذار نميكرد ، باز هم واجب بود كه از خداوند اطاعت كنند و او را نافرمانى ننمايند ، چون خدا به مردم احسان كرده است ، و نعمتهائى به آنها داده كه استحقاق آن را ندارند 56 - بكر بن محمد گويد : امام صادق عليه السّلام فرمودند : دعاء قضاء خداوند را رد مىكند و مؤمن هنگامى كه گناه مىكند از روزى محروم مىشود 57 - امام صادق عليه السّلام ميفرمايد : هر گاه خداوند بر يك ملتى غضب كند عذاب\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nبر آنها نازل نميكند ، بلكه قيمتها را بالا ميبرد و عمرها را كوتاه مىكند بازرگانان سود نميبرند ، رودخانه‌ها آب ندارند ، ميوه‌ها خوب نميشوند ، و بدان مسلط ميشوند 58 - عباس شامى گويد : از امام رضا عليه السّلام شنيدم فرمودند : هر گاه بندگان از روى جهالت گناهانى مرتكب شوند خداوند بلاهائى براى آنها ميفرستد كه آنها از آن آگاه نميباشند 59 - مفضل بن عمر گويد : امام صادق عليه السّلام فرمودند : خداوند براى مؤمن وقت معينى براى مرگش نگذاشته و هر چه دوست بدارد باقى ميماند ، و هر گاه بداند او ميخواهد در گناهى گرفتار شود كه دينش تباه گردد او را قبض روح مىكند 60 - ابن نباته گويد : امير المؤمنين عليه السّلام فرمودند ديدگان خشك نميشوند تا آنگاه كه دل‌ها قساوت پيدا كنند و دلها هم به خاطر گناه قساوت پيدا ميكنند 61 - ابن مسكان از امام صادق عليه السّلام روايت مىكند كه على عليه السّلام فرمودند : هر بنده‌اى چهل پوشش دارد تا آن گاه كه چهل گناه كبيره انجام دهد ، و هر گاه چهل گناه انجام داد همه پرده‌ها كنار ميروند در اين هنگام فرشتگان حافظ او ميگويند بار خدايا اينك بنده‌ات همه پرده‌هايش را بالا رفت و اكنون چيزى نيست آن را بپوشاند ، خداوند به آنها دستور ميدهد بنده مرا با بالهاى خود بپوشانيد فرشتگان او را با بالهاى خود ميپوشانند و او باز هر كار زشتى مىكند و كارش به جايى ميرسد كه اعمال زشت خود را به رخ مردم ميكشد ، بار ديگر فرشتگان ميگويند بار خدايا اين بنده‌ات هر كار بدى را مرتكب ميگردد ، و ما از كارهاى او شرم داريم در اين جا خداوند امر مىكند بالهاى خود را از او برداريد و او بعد از اين به دشمنى ما اهل بيت مشغول ميگردد ، و بعد پرده‌هاى او را در آسمان بر ميدارند ولى در زمين همچنان مستور است ، فرشتگان ميگويند بار خدايا اين بنده‌ات بىپرده\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nمانده است خداوند ميفرمايد اگر من به او حاجتى داشتم به شما نميگفتم بالهاى خود را از آن برداريد 62 - در مناهى حضرت رسول صلى اللَّه عليه و آله آمده است كه بدها را كوچك ندانيد اگر چه در نظر كوچك جلوه كنند ، و كارهاى نيك را در نظرتان بزرگ نكنيد و بدانيد با استغفار گناه كبيره‌اى نخواهد بود ، و اگر هم اصرار بر گناه داشته باشيد در اين جا گناه كوچك وجود ندارد 63 - فضيل از امام باقر عليه السّلام روايت مىكند كه فرمود از گناهانى كه آمرزيده نميشود گفتار آن مردى است كه گويد : كاش مرا جز به اين گناه مواخذه نميكردند 64 - حفص از امام صادق عليه السّلام روايت مىكند كه فرمودند : اميد نجات براى كسانى كه حق ما را بشناسند دارم مكر سه نفر كه اميد نجات آنها نيست ، همنشين حاكم ستمگر ، اهل هوى و هوس ، كسى كه آشكارا گناه مىكند 65 - مردى از امام باقر عليه السّلام روايت مىكند كه آن حضرت به محمد بن مسلم گفتند فريب گفته‌هاى مردم را نخوريد ، عاقبت اعمال به شما ميرسد نه به آنان ، روزهاى خود را بدون هدف از دست مده زيرا كسانى كارهاى تو را زير نظر دارند اگر كار نيكى انجام دهى اگر چه كوچك باشد آن را اهميت بده زيرا روزى تو را خوشحال مىكند ، هر كار بدى را اگر چه كوچك باشد بزرگ بدان كه روزى تو را بد حال ميسازد هر چه ميتوانى كار نيك انجام بده و كار نيك زود به شما نتيجه ميدهد 66 - ابن عميره از امام صادق عليه السّلام روايت مىكند كه فرمودند كسانى كه باك ندارند چه ميگويند و يا در باره آنها چه گفته مىشود شيطان در آنها نفوذ مىكند و هر كس باكى نداشته باشد كه مردم او را در كارهاى زشت بنگرند او هم در دام شيطان است هر كس برادر مؤمن خود را غيبت كند و بدون اينكه بين آنها سخنى باشد از وى بدگوئى نمايد او هم در دام شيطان قرار دارد ، و هر كس اشتياق به مال حرام داشته باشد و يا علاقه‌مند به زنا گردد او هم در دام شيطان گرفتار است\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nبعد از آن فرمودند ولد الزنا نشانه‌هائى دارد كه يكى از آنها بغض ما اهل بيت مىباشد ، دوم اينكه او همواره ميل به حرام دارد چون از حرام خلق شده است ، سوم اينكه دين را سبك ميشمارد و به آن اهميت نميدهد ، چهارم مردم از ديدن آن ناراحت ميگردند ، و چهره‌اش گيرا نيست ، كسانى سوء منظر دارند و مصاحبان خود را ناراحت ميكنند كه در بسترى غير از بستر پدر خود به وجود آمده باشند ، و يا اينكه مادرش در ايام حيض او را حامله شده باشد 67 - عباس بن هلال گويد : امام رضا عليه السّلام فرمودند : كسى كه كارهاى نيك را مخفى بدارد خداوند هفتاد حسنه در نامه عمل او مينويسد ، و كسى كه كار بد را علنى انجام دهد مخذول مىباشد و كسى كه گناه را مخفى كند مورد آمرزش قرار ميگيرد 68 - جعفر جعفرى از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر كس در حال خنده گناهى بكند ، در حال گريه وارد جهنم ميگردد 69 - يكى از راويان از امام صادق عليه السّلام روايت مىكند كه فرمودند : هر كس قصد گناهى كرد بايد آن را انجام ندهد ، زيرا خداوند هر گاه بنده‌اى را در حال كار زشت بنگرد ميگويد : سوگند به عزت و جلالم او را نخواهم آمرزيد 70 - فضيل گويد : امام صادق عليه السّلام فرمودند : هر گاه گروهى سواره معصيت خداوند را انجام دهند از سواران شيطان به حساب ميايند ، و اگر پياده باشند از پيادگان او به شمار ميروند 71 - هيثم بن واقد گويد : از امام صادق عليه السّلام شنيدم فرمودند خداوند متعال پيامبرى را به طرف قومش فرستاد و به او فرمود : به قومت بگو اگر اهل يك آبادى و يا خانواده كه به طاعت من مشغول بوده‌اند در اثر رسيدن يك ناراحتى از طاعت من دست بردارند و كار ناشايسته انجام دهند من هم آنها را به ناراحتى ميكشانم 72 - بكر بن محمد از امام صادق عليه السّلام روايت مىكند كه امير المؤمنين عليه السّلام فرمودند : شك و معصيت در آتش هستند ، آنها از ما نيستند و به ما بستگى ندارند\r\n\r\n","description":"","footnote":"","page_name":" 651 ","page_number":651},
  {"content":"\r\n\r\n73 - امام حسن عسكرى عليه السّلام فرمودند : از گناهانى كه آمرزيده نميشوند قول آن شخصى است كه ميگويند : كاش من به همين يك گناه مواخذه ميشدم ، بعد فرمودند : شرك در انسان از حركت مورچه در شب تاريك روى فرش سياه هم مخفىتر است 74 - مردى از امام صادق عليه السّلام روايت مىكند كه فرمودند : مردى گناه مىكند و از نماز شب محروم مىشود و كارهاى بد به صاحب خود زود اثر مىكند همان گونه كه كارد بر گوشت اثر فورى دارد 75 - بكر بن محمد ازدى گويد : امام صادق عليه السّلام فرمودند : هر گاه مؤمن نيت گناه بكند از روزى محروم ميگردد 76 - ابو هاشم جعفرى گويد : از امام عسكرى عليه السّلام شنيدم فرمودند : از گناهانى كه آمرزيده نميگردند قول مردى است كه ميگويد : كاش من همين يك گناه را داشتم ، من با خود گفتم : اين مطلب بسيار دقيق است و بايد انسان هر روز مراقب خود باشد و بنگرد چه مىكند و از وى چه كارهائى ظاهر ميگردد در اين هنگام امام عليه السّلام متوجه من شدند و فرمودند درست فكر كرديد ، شرك در آدميان از حركت مورچه در يك شب تاريك روى يك فرش سياه نيز باريك‌تر است و بايد مواظب اعمال و اقوال خود باشيد 77 - زراره از امام باقر عليه السّلام روايت مىكند كه فرمودند : هر كس در معصيت خدا جرات كند و گناهان كبيره به جاى آورد كافر مىباشد ، و هر كس دينى جز دين خداوند را بياورد مشرك مىباشد 78 - عنبسه گويد : امام صادق عليه السّلام فرمودند : خداوند دوست ميدارد بنده‌اى از گناه بزرگ دست باز دارد ، و كسى كه از گناهان كوچك خوددارى نكند و آن را سبك بشمارد مورد بغض خدا مىباشد 79 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمودند :\r\nخداوند ميفرمايد اى فرزند آدم گناهان مردم تو را فريب ندهد و موجب نگردد كه تو از گناهان خود فراموش كنى\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nمتوجه باش كه نعمتهاى ديگران در نظرت بزرگ جلوه كند و از نعمتى كه خداوند به تو داده غفلت كنى ، و كارى نكنى كه مردم را از رحمت خداوند نااميد نمائى در حالى كه خودت به رحمت خدا اميدوار هستى 80 - ابو بصير گويد : از امام عليه السّلام شنيدم در تفسير آيه شريفه  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً  فرمودند : يعنى كسى كه شراب را حرام ميداند ولى آن را مىآشامد ، زنا را حرام ميداند ولى مرتكب ميگردد ، و زكات را حق ميداند اما آن را نميدهد 81 - رسول خدا صلى اللَّه عليه و آله فرمودند : اى بندگان خدا از فرو رفتن در معصيتها خوددارى كنيد ، اگر در گناه سستى به خرج دهيد گرفتار رسوايى خواهيد شد و آبروى شما خواهد رفت معصيت و نافرمانى كار را به جايى مىرساند كه اعتقاد به ولايت وصى رسول خدا را هم منكر مىشود و نبوت را هم قبول نميكند ، و كار را به جايى خواهد كشانيد كه وحدانيت خداوند را هم انكار مىكند و ملحد مىشود 82 - زيد شحام گويد : از امام صادق عليه السّلام شنيدم فرمودند : از غضب خداوند در شب و روز بترسيد گويد عرض كردم غضب خداوند چيست ، فرمودند هنگام معصيت خداوند بر شما غضب مىكند 83 - سماعه گويد : از امام عليه السّلام شنيدم فرمودند : چرا رسول خدا صلى اللَّه عليه و آله را اذيت ميكنيد ، گفتم : قربانت گردم ما چگونه او را اذيت ميكنيم ، فرمودند كارهاى شما بر رسول خدا عرضه مىشود ، هنگامى كه معصيتهاى شما را ملاحظه مىكند ناراحت ميگردد ، پس شما او را آزار ندهيد بلكه او را خوشحال سازيد 84 - امام باقر عليه السّلام فرمودند : بنده‌اى حاجتى از حاجتهاى دنيا را از خداوند ميخواهد ، و خداوند هم روى مصلحتى كه دارد حاجت او را برمياورد ولى آن را مقدارى تاخير مياندازد در اين فاصله بنده‌اى كه طلب حاجت كرده است مرتكب گناهى مىشود ، خداوند به فرشته‌اى كه مامور است خواسته‌هاى او را برآورد دستور ميدهد از\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nبر آوردن حاجت او خوددارى كند زيرا وى مرتكب گناه شده و محروم گرديده است 85 - ابو حمزه ثمالى گويد : امام باقر عليه السّلام فرمودند : هر بنده‌اى كه مرتكب گناهى شود و خداوند از آن راضى نباشد بار اول گناه را بر او ميپوشاند ، اگر بار دوم مرتكب شد باز هم مخفى ميدارد و در مرتبه سوم فرشته‌اى را به صورت آدمى ميفرستد و به مردم اطلاع ميدهد 86 - ابو حمزه ثمالى روايت مىكند كه امام باقر عليه السّلام فرمودند : خداوند به داود وحى كردند كه نزد بنده‌ام دانيال برويد و به او بگوئيد شما گناه كردى و من آن را آمرزيدم و تا سه بار گناهانت را بخشيدم اكنون اگر بار چهارم گناه كنى نخواهم آمرزيد داود نزد دانيال آمد و جريان را به او گفت دانيال جواب داد تو پيام خداوند را رسانيدى ، هنگام سحر دانيال با خداوند مشغول مناجات شد و گفت : بار خدايا داود پيامبرت به من خبر داد كه من تو را معصيت كردم و تو هم مرا آمرزيدى ، سوگند به جلالت اگر مرا نگه ندارى بار ديگر تو را معصيت خواهم كرد 87 - معاويه بن عمار گويد : خدمت امام صادق عليه السّلام رسيدم ، در حالى كه باد عمامه مرا در بيابان برده بود ، امام فرياد زد اى معاويه ، گفتم آرى قربانت گردم يا ابن رسول الله فرمودند : باد عمامه شما را برد گفتم آرى فرمودند : اين پاداش كسى مىباشد كه اعراب را طعام دهد 88 - ابو بصير از امام صادق عليه السّلام روايت مىكند كه فرمودند : از گناهان خوددارى كنيد ، هر گرفتارى كه براى انسان پيش آيد از گناه مىباشد ، و حتى اگر خراش بدن باشد و يا هر معصيت و نكبتى كه پيش آيد ، و اين است معنى آيه شريفه  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  89 - موسى بن جعفر از پدرانش از رسول خدا صلى اللَّه عليه و آله روايت مىكند كه فرمودند : مؤمن هفتاد و دو پرده دارد ، هنگامى كه يك گناه مرتكب شود يك پرده پاره مىشود اگر توبه كند خداوند آن را به وى بر ميگرداند ، و اگر اندك اندك معصيت\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nكرد ، پرده‌ها همه پاره ميگردند تا آن جا كه برايش پرده‌اى باقى نميماند ، در اين هنگام خداوند به فرشتگان امر مىكند با بالهاى خود او را بپوشانند - مترجم گويد :\r\nما اين حديث را چند صفحه قبل ترجمه كرده‌ايم 90 - على بن جعفر از برادرش موسى بن جعفر و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند هر رگى كه از شما از حال طبيعى بيرون گردد و يا قدم شما بلغزد به خاطر گناهى است كه انجام داده‌ايد و آن چه را كه خداوند عفو مىكند بيشتر مىباشد 91 - مفضل گويد : امام صادق عليه السّلام فرمودند : خداوند متعال براى مؤمن وقت معينى براى مرگ قرار نداده است ، تا هر گاه كه دوست ميدارد او را نگه مىدارد و هر گاه بخواهد دين خود را به خاطر گناه فاسد گرداند او را به اكراه خودش قبض روح مىكند 92 - على عليه السّلام ميفرمايد اگر خداوند به معصيت‌كاران وعده عذاب هم نداده بود باز هم بايد براى شكر نعمتهاى خداوند او را معصيت نميكردند فرمودند : گناه نكردن آسانتر است تا اينكه آدمى از گناه توبه كند فرمودند : از معصيت خداوند در خلوت پرهيز كنيد ، زيرا حاكم خودش در اين جا شاهد مىباشد كمترين چيزى كه بايد شما آن را ملاحظه كنيد آن است كه با نعمتهاى خداوند او را نافرمانى نكنيد فرمودند : يكى از وسايل نگهدارنده انسان از گناه اين است كه آدمى وسيله گناه نداشته باشد فرمودند : از پايان گرفتن لذتها و ماندن گناهها ياد كنيد فرمودند : اى مردم دنيا آرزوكنندگان خود را فريب ميدهد و آنها خيال ميكنند كه هميشه در دنيا خواهند بود ، او به كسانى كه به آن علاقه دارند علاقه ندارد و سرانجام بر همه پيروز ميگردد و همه مردم را از پا در مىآورد به خداوند سوگند هر قومى و ملتى از نعمتها بيرون نميگردند مگر اينكه به\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nخاطر گناه سلب نعمت ميگردند ، و خداوند به هيچ كس ظلم نميكند ، اگر مردم هنگامى كه عذاب بر آنها نازل ميگردد و يا نعمتها از آنها گرفته مىشود با نيت پاك در خانه خدا بيايند ، پروردگار نعمتها را به آنها ميدهد و رفع پريشانى مىكند فرمود : مردم در شب و يا روزها هر كارى بكنند خداوند آن را ميداند ، و از اعمال آنها آگاه و بصير مىباشد ، اعضاء و جوارح شما لشكريان او ميباشند ، و باطن شما بازرسهاى خداوند هستند ، و اسرار شما در نزد او روشن است 93 - داود بن سليمان از امام رضا عليه السّلام روايت مىكند كه رسول خدا صلى اللَّه عليه و آله فرمودند : خداوند ميفرمايد : اى فرزند آدم تو با من با انصاف رفتار نكردى من با محبت به تو نعمت مىدهم ولى تو دشمنى ميكنى و مرتكب معصيت من ميگردى و گناه ميكنى نيكيهاى من به طرف تو فرود مىآيد ، ولى از آن سو شرت به طرف من مىآيد ، آيا بايد هر روز يكى از فرشتگان شريف ، كارهاى ناشايست تو را بياورد ، اى فرزند آدم اگر كارهايت را از ديگرى ميپسندى و نميدانستى كه او كيست به سرعت او را نكوهش ميكردى امام صادق عليه السّلام فرمودند : هر كس توبه را عقب بياندازد فريب خورده است هر كس كارها را تاخير اندازد سرگردان ميگردد ، هر كس بخواهد نزد خداوند بهانه‌جوئى كند هلاك مىشود ، هر كس بر گناه اصرار داشته باشد از عقوبت خدا خود را نميتواند نگهدارد و كسانى از مكر خداوند خود را آرام مينگرند كه زيان كار باشند 94 - در زبور داود عليه السّلام آمده است كه خداوند ميفرمايد : اى فرزند آدم تو از من سؤال ميكنى ولى من ميدانم چه براى تو سودمند مىباشد ، ولى اگر اصرار نمائى هر چه بخواهى مىدهم ، ولى تو از آن در معصيت استفاده ميكنى من ميخواهم اسرار تو را حفظ كنم ، من كارهاى نيكى در باره‌ات انجام مىدهم ولى تو كارهاى بدى با من ميكنى ، نزديك است چنان بر تو غضب كنم كه ديگر رضايتى در بين نباشد\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nخداوند متعال به عيسى عليه السّلام وحى فرستاد : كسانى كه معصيت مرا ميكنند ، تو را فريب ندهند ، آن‌ها روزى مرا ميخورند و غير از مرا عبادت ميكنند ، بعد از آن هر گاه گرفتار شوند مرا ميخوانند من هم اجابت ميكنم او بار ديگر كه مشكلش رفع شد باز بر ميگردد و گناه مينمايد ، آيا او ميخواهد بار ديگر متعرض گناه شود ، به عزت خودم سوگند اين بار چنان او را گرفتار كنم كه راه خلاص نداشته باشد ، و پناهگاهى هم پيدا نميكند ، او هر جا برود ملك من مىباشد و زمين و آسمان به من تعلق دارد\r\n\r\n138 گرفتاريها و مصيبتها\r\n1 - رسول اكرم صلى اللَّه عليه و آله در يكى از سفرها در زمينى كه در آن گياه و علف نبود فرود آمدند ، فرمودند برويد مقدارى هيزم بياوريد ، اصحاب هر كدام به طرفى رفتند تا هيزم تهيه كنند و آنها مقدارى خار و خاشاك جمع كردند و در مقابل رسول خدا نهادند رسول اكرم صلى اللَّه عليه و آله هنگامى كه آن هيزمها را مقابل خود مشاهده كردند فرمودند ميخواهم براى شما در اينجا مثلى بزنم ، اكنون بدانيد كه نيكىها و بديها هم اين چنين جمع ميگردند ، خداوند بيامرزد كسى را كه براى خود فكرى بكند 2 - مردى از امام باقر عليه السّلام روايت مىكند كه رسول خدا صلى اللَّه عليه و آله فرمودند : اگر به چهار چيز گرفتار شديد به خداوند پناه بريد ، هر گاه فحشاء در ميان ملتى پديد آيد و آشكار گردد خداوند براى آنها طاعون مياورد و آنها گرفتار بيماريهائى ميشوند كه در ميان پدران آنها سابقه نداشته است هر گاه مردمى در وزن وكيل خيانت كنند ، گرفتار قحطى و فشار زندگى ميگردند و حاكم هم به آنها ظلم مىكند ، و هر گاه از دادن زكات خوددارى ورزند ، باران براى آنها نازل نميشود و اگر بارانى هم بيايد براى چهار پايان خواهد بود\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nهر گاه عهد و پيمانها را با خداوند انجام ندهند و به دستورات رسول خدا صلى اللَّه عليه و آله عمل نكنند و خداوند دشمن را بر آنها مسلط مىكند و هر چه دارند ميگيرند و كسانى كه بر خلاف امر خداوند دستورى بدهند ، خداوند عذاب و سختى را بر آنان مسلط ميسازد 3 - ابو حمزه گويد : امام باقر عليه السّلام فرمودند : در كتاب حضرت رسول صلى اللَّه عليه و آله آمده است كه هر گاه زنا بعد از من آشكار گردد ، مرگ ناگهانى زياد مىشود ، و هر گاه در وزن وكيل خيانت شود قحطى و خشكسالى مىآيد هر گاه مردم زكات ندهند زمين بركات خود را از مردم ميگيرد و زراعت و ميوه و معدنها نقصان پيدا ميكنند ، هر گاه حكم ظالمانه بدهند دشمنى و عناد در زمين زياد ميگردد و همه با هم دشمن ميگردند هر گاه نقض عهد كنند خداوند دشمنان را بر آنها مسلط مىكند ، هر گاه قطع رحم نمايند اموال آنها در دست دشمنان قرار ميگيرد ، هنگامى كه امر به معروف و نهى از منكر را ترك كنند ، و از نيكان خاندان من پيروى ننمايند خداوند بدها را بر آنها مسلط ميسازد و نيكان هر چه دعا كنند مستجاب نميگردد 4 - ابن زياد از امام صادق و او از پدرانش عليهم السّلام روايت مىكند كه فرمودند :\r\nخداوند به يكى از پيامبرانش كتابى نازل كرد و در آن فرمود : بعد از اين گروهى ميايند كه دنيا را بوسيله دين طلب ميكنند آنها لباس ميش را در بر ميكنند ولى دلهاى آنها مانند دل گرگ مىباشد ، زبان آنان از عسل شيرين‌تر ، ولى باطن آنها از مردار هم بدبوتر مىباشد ، آيا آنها مرا گول ميزنند و يا مرا ميخواهند فريب دهند ، و يا به من زور ميگويند به عزت و جلال خودم سوگند براى اين گونه مردمان حوادثى پديد مياورم كه آنها را در هم خورد كند ، و هر كدام را به جايى ببرد و پراكنده سازد ، به اندازه‌اى كه خردمندان و دانايان هم در آن متحير بمانند 5 - ابو حمزه ثمالى گويد : امام باقر عليه السّلام فرمودند : اين طور نيست كه باران يك سال ببارد و يك سال نبارد ، و خداوند هر گاه صلاح بداند و در هر جا كه بخواهد\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nباران رحمت خود را نازل مىكند ، مترجم گويد : ما اين حديث را در چند صفحه قبل ترجمه كرده‌ايم 6 - ابو اسحاق همدانى از پدرش روايت مىكند كه امير المؤمنين عليه السّلام فرمودند :\r\nسه گناه زود اثر ميگذارند و تاخير در آنها نميشود ، و آنها عبارتند از : عاق والدين ، ظلم به مردم و ناسپاسى 7 - ياسر از امام رضا عليه السّلام روايت مىكند كه فرمودند هر گاه حاكمان مردم دروغ بگويند باران نميبارد ، و هر گاه سلطانى ستم كند ، حكومت خوار ميگردد ، و هر گاه زكات پرداخت نشود گوسفندان ميميرند 8 - ابن عباس گويد : هر گاه ظلم و ستم در ميان ملتى پديد آيد ، مرگ در ميان آنها آشكار ميگردد ، و هر گاه كم فروشى زياد شد آنها زيان خواهند ديد و گرفتار خشكسالى خواهند شد ، و هر گاه نقض عهد كردند دشمن بر آنها تسلط پيدا خواهد كرد 9 - بكير از امام باقر عليه السّلام روايت مىكند كه فرمودند چهار چيز زود عقوبت مياورند ، مردى به ديگرى احسان مىكند و او در برابر بدى مينمايد ، مرديكه تو به او ستم نميكنى ولى او به تو ظلم مينمايد ، شخصى كه تو نسبت به او وفا ميكنى و او خيانت مىكند ، مرديكه با خويشاوندان رفت و آمد مىكند ولى خويشان با او قطع رابطه ميكنند 10 - مجاهد از پدرش از امام صادق عليه السّلام روايت مىكند كه فرمودند : گناهانى كه نعمتها را تغيير ميدهند ظلم مىباشد و گناهانى كه پشيمانى مىآورند قتل است ، گناهانى كه بدبختى مىآورند تجاوز مىباشد ، گناهانى كه پرده‌ها را پاره ميكنند آشاميدن شراب است گناهى كه روزى را حبس مىكند ، زنا هست گناهى كه آدميان را زود هلاك مىكند قطع رحم مىباشد ، گناهانى كه دعا را رد ميكنند ، و اوضاع زندگى را تيره ميسازند ظلم به پدر و مادر هستند 11 - ابو خالد كابلى گويد : از امام سجاد عليه السّلام شنيدم فرمودند : گناهانى كه\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nموجب تغيير نعمت ميشوند عبارتند از ظلم به مردم و ترك كارهاى نيك و احسان به مردم و كفر نعمت و ترك شكر و سپاس خداوند متعال ميفرمايد :  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  پروردگار چيزى از قومى نميگيرد مگر اينكه آنها خود اوضاع و احوال خود را تغيير دهند و به گناه و فساد آلوده شوند گناهانى كه موجب پشيمانى ميشوند كشتن كسى مىباشد كه قتل او حرام است همان گونه كه خداوند در داستان قابيل و هابيل بيان داشته ، او هنگامى كه برادرش را كشت پشيمان گرديد از گناهانى كه موجب پشيمانى ميشوند ترك صله ارحام مىباشد در آن هنگام كه نيازمند هستند ، و نخواندن نماز تا آنگاه كه وقت آن بگذرد و نيز ترك وصيت و ندادن مظالم و منع زكات تا هنگام مرگ و بسته شدن زبان همه اينها موجب پشيمانى مىشود گناهانى كه عذاب مىآورند عبارتند از ظلمى كه ظالم نسبت به آن شناخت داشته باشد ، و تجاوز و تعدى به مردم و ريشخند كردن آنها ، گناهانى كه روزى انسان را ميگيرند اظهار فقر و خوابيدن در هنگام نماز عشاء بطورى كه نماز قضاء گردد ، و همچنين است نماز صبح و كوچك شمردن نعمتها و شكايت از خدا گناهانى كه پرده‌ها را پاره ميكنند عبارتند از خوردن شراب ، و بازى كردن قمار ، و شوخى و مزاح با مردم و سخنان لغو و بىفايده و عيب‌جوئى از مردم و هم‌نشينى با مردان آلوده گناهانى كه موجب نازل شدن عذاب ميگردند كمك نكردن به ستم‌ديدگان و نرسيدن به حال محرومان و مهمومان و ترك امر به معروف و نهى از منكر مىباشد گناهانى كه موجب مىشود كه دشمنان بر انسان تسلط يابند ، عبارتند از ظلم آشكار و گناه علنى ، و ارتكاب محرمات و نافرمانى از نيكان ، و متابعت از اشرار گناهانى كه آدميان را زود هلاك ميكنند عبارتند از : قطع رحم ، سوگند دروغ ، و\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nگفتن سخنان غير واقع ، و زنا ، و سد راه مسلمانان ، و ادعاى امامت بدون لياقت و شايستگى گناهانى كه اميدها را قطع ميكنند عبارتند از نااميدى از رحمت خداوند ، ياس از درگاه خدا ، اطمينان و اعتماد به غير خدا ، و تكذيب وعده‌هاى خداوند گناهانى كه فضاء را تاريك ميكنند عبارتند از سحر و كهانت ، ايمان به ستارگان ، تكذيب قدر ، عقوق پدر و مادر ، گناهانى كه باطن آدميان را آشكار مينمايند عبارتند از : كسانى كه وام ميگيرند و قصد ندارند آن را برگردانند آنهائى كه در راه باطل اموال خود را اسراف ميكنند ، و نسبت به زن و فرزندان و خويشاوندان بخل ميكنند ، و يا بد اخلاق هستند و صبر ندارند ، و همواره كسل و تنبل ميباشند و به اهل ديانت به نظر خفت نگاه ميكنند گناهانى كه مانع قبولى دعا ميباشند عبارتند از سوء نيت ، خبث باطن و نفاق با برادران اجابت نكردن ديگران ، تاخير نمازهاى واجب تا آن گاه كه وقتش بگذرد و نيكى نكردن در راه خداوند و ندادن صدقه و احسان و زبان به فحش و ناسزا گشودن گناهانى كه موجب ميگردند باران قطع گردد ، عبارتند از جور حاكمان در كارهاى قضائى ، شهادت زور ، كتمان شهادت ، منع زكات و قرض و نرسيدن به نيازمندان قساوت قلب نسبت به فقراء ظلم به يتيمان و بيوه زنان و دور كردن سائل و رد كردن او 12 - ابان بن احمر از امام صادق عليه السّلام روايت مىكند كه فرمودند : رسول خدا صلى اللَّه عليه و آله فرمودند : اگر به پنج چيز گرفتار شديد به خداوند پناه بريد ، هر گاه در ميان قومى فحشاء علنى شد طاعون و دردهاى بىسابقه پيش مىآيد هر گاه آنها در وزن وكيل خيانت كردند گرفتار قحطى و خشكسالى ميشوند و سلطان به آنها ظلم خواهد كرد ، هر گاه زكات ندهند باران از آنها قطع خواهد شد و اگر چهار پايان نبودند بارانى نميامد هر گاه از عهد و پيمانهاى خدا و رسول دست بردارند ، و وظائف خود را انجام\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nندهند خداوند دشمنان آنها را بر آنان مسلط مىكند و اموال آنها را ميگيرند و هر گاه مردمانى بدون حكم خدا كارى بكنند در ميان آنها تيرهاى اختلاف گذاشته خواهد شد 13 - ابن كواء شنيدند امير المؤمنين عليه السّلام ميفرمايند : به خداوند پناه ميبرم از گناهانى كه آدمى را زود هلاك ميكنند ، ابن كواء گفت : مگر گناهى هست كه زود آدمى را نابود كند امام عليه السّلام فرمودند : آرى قطع رحم اين كار را مىكند خانواده‌اى همه پرهيزگار ميباشند ولى يكى از آنها قطع رابطه مىكند ، خداوند آنها را محروم مينمايد ولى خانواده‌اى بدكار به خاطر مواساة مورد لطف خداوند قرار ميگيرند 14 - ابن مسعود از حضرت رسول صلى اللَّه عليه و آله روايت مىكند كه فرمودند : از گناهان دورى كنيد كه گناه نيكيها را از بين ميبرد ، آدمى مرتكب گناهى ميگردد و در اثر آن علومى كه فرا گرفته بوده فراموش مىكند آدم گناهى مىكند و در اثر آن از خواندن نماز در شب محروم ميگردد ، و گناه موجب مىشود كه انسان از روزى محروم گردد ، در حالى كه زندگى برايش گوارا بوده است و بعد اين آيه شريفه را تلاوت كردند :  إِنَّا بَلَوْناهُمْ كَما بَلَوْنا أَصْحابَ الْجَنَّةِ \r\n\r\n139 مهلت دادن به بدكاران\r\n1 - ابراهيم بن زياد از امام صادق عليه السّلام روايت مىكند كه فرمودند : خداوند متعال فرشته‌اى را به زمين فرستاد و او مدتى در آن جا زندگى كرد و بار ديگر به طرف آسمان بالا رفت ، از آن فرشته سؤال كردند : در زمين چه ديدى فرشته گفت : در آنجا شگفتىهاى زيادى را مشاهده كردم ، يكى از آن عجائب بنده‌اى بوده كه در نعمتهاى شما غوطه‌ور بود ، او روزى شما را مىخورد ، و ادعاى خدائى هم ميكرد و من از اين جرات او در شگفت بودم\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nخداوند در پاسخ آن فرشته فرمودند : تو از حلم من در شگفت شدى گفت :\r\nآرى فرمود : من او را چهار صد سال مهلت دادم و در اين مدت هرگز بيمار هم نشد ، و هر چه از دنيا خواست به او رسيد ، و از خوردنيها و آشاميدنيها بهره‌مند گرديد 2 - حسين بن مصعب گويد : امام صادق عليه السّلام فرمودند : خداوند فرشته‌اى دارد كه در هر شب و روز فرياد مىزند اى بندگان خدا از معصيت كوتاه بيائيد و خداوند را نافرمانى نكنيد ، اگر چهارپايان و كودكان شيرخوار و پير مردان عابد نبودند عذاب بر شما فرود مىآمد و همه را خورد ميساخت 3 - ابن صدقه از امام صادق عليه السّلام از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر گاه خداوند مشاهده كند اهل يك آبادى به گناه آلوده شده‌اند و در معصيت زياده‌روى ميكنند اگر در آن ميان سه نفر مؤمن باشند ، خداوند به اهل آن آبادى خطاب مىكند اى معصيت‌كاران اگر در ميان شما اين چند نفر مؤمن كه به من محبت دارند و با نمازهاى خود مسجدها را آباد ميكنند نبودند شما را عذاب ميكردم ، عبادت و استغفار آنان در سحرها مانع عذاب شما ميگردد 5 - ابن نباته گويد : على عليه السّلام فرمودند : خداوند اراده مىكند مردمان روى زمين را عذاب كند ، و همه كسانى را كه معصيت و گناه ميكنند هلاك سازد ، ولى در آن هنگام مشاهده مىكند گروهى از پيرمردان و كودكان براى نماز و ياد گرفتن قرآن حركت ميكنند در اين جا ترحم مىكند و عذاب را به تاخير مياندازد 6 - يونس بن ظبيان از امام صادق عليه السّلام روايت مىكند كه فرمود : خداوند بخاطر نمازگزاران شيعيان ما را از شيعيانى كه نماز نميگذارند بلاها را دفع مىكند ، و اگر همه نماز را ترك كنند هلاك خواهند شد و هم از كسانى كه روزه نميگيرند بوسيله آنهائى كه روزه ميگيرند گرفتاريها را دور ميسازد ، و اگر همه روزه نگيرند نابود مىگردند همچنين است كسانى كه حج بجاى مياورند و يا زكات ميدهند خداوند به خاطر گروهى كه اين اعمال را به جاى مياورند از آنها كه اين كارها را ترك ميكنند\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nعذاب را دور مىكند و اين است معنى آيه شريفه  وَ لَوْ لا دَفْعُ اللَّهِ النَّاسَ بَعْضَهُمْ بِبَعْضٍ لَفَسَدَتِ الْأَرْضُ وَ لكِنَّ اللَّهَ ذُو فَضْلٍ عَلَى الْعالَمِينَ  و اين آيه در باره شما فرود آمده است 7 - عمر بن يزيد گويد : از امام صادق عليه السّلام شنيدم فرمودند : اگر در يك آبادى هفت نفر مؤمن باشند خداوند آنها را عذاب نميكند 8 - على عليه السّلام فرمودند : اى فرزند آدم هر گاه مشاهده ميكنى كه نعمتهاى خداوند به طرف تو مىآيد و تو هم او را معصيت ميكنى از او بترس على عليه السّلام فرمود : بترسيد ، به خداوند سوگند خداوند به اندازه‌اى كارهاى شما را پوشانيده كه گويا آن را آمرزيده است على عليه السّلام فرمودند : چه افرادى كه به آنها مهلت داده‌اند و به آنان نيكى هم ميكنند ، و چه بسا افراد مغرورى كه كارهاى آنها را پوشيده ميدارند و چه بسا آنهائى كه تحت نظر هستند و حتى از آنها تعريف و تمجيد هم ميكنند ، ولى روزى بيايد كه خداوند گريبان آنها را بگيرد و سزاى اعمالشان را بدهد على عليه السّلام فرمودند : اى مردم خداوند از نعمتهائى كه به شما عنايت كرده است واهمه داشته باشيد ، زيرا ممكن است خداوند براى امتحان و آزمون شما اين نعمتها را عطا كرده باشد ، پس از نعمت بترسيد همان گونه كه از فقر واهمه داريد اگر كسى اوضاع زندگيش بهتر شد و مال و نعمت بدست آورد ، احتمال نداد كه ممكن است براى آزمايش باشد از عواقب هولناك آن خود را در امن دانسته است و هر كس هم دنيا برايش تنگ شد و آن را هم براى خود امتحان تلقى نكرد ، او هم آرزوهاى خود را ضايع ساخته است\r\n\r\n140 سرزنش كردن مؤمن\r\n1 - مردى از امام صادق عليه السّلام روايت مىكند كه فرمودند هر كس مؤمنى را\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nملامت كند خداوند او را در دنيا و آخرت ملامت خواهد كرد 2 - اسحاق بن عمار گويد : امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس كارهاى زشت را اشاعه دهد مانند كسى مىباشد كه خود كار زشت را شروع كرده و هر كس مؤمنى را عيب‌جوئى كند از دنيا نخواهد رفت مگر اينكه از وى عيب‌جوئى خواهد شد 3 - معاوية بن عمار از امام صادق عليه السّلام روايت مىكند كه فرمود : هر كس مؤمنى را سرزنش كند خداوند در دنيا و آخرت او را سرزنش مىكند 4 - حذاء از امام باقر عليه السّلام روايت مىكند كه رسول خدا صلى اللَّه عليه و آله فرمودند : عيبى بالاتر از اين نيست كه آدمى كارهاى زشت ديگران را بنگرد ولى زشتىهاى خود را مشاهده نكند ، و يا ديگران را در كارهائى نكوهش كند در حالى كه خود آن كار را مىكند ، و يا همنشين خود را با سخنان بىمعنى ناراحت سازد 5 - ابو جارود از امام باقر عليه السّلام روايت مىكند كه آن جناب در تفسير آيه شريفه  يا عِبادِيَ الَّذِينَ آمَنُوا إِنَّ أَرْضِي واسِعَةٌ  فرمودند : يعنى از پادشاهان و حاكمان فاسد اطاعت نكنيد ، اگر ميترسيد آنها دين شما را به خطر اندازند ، زمين من فراخ است به هر جا ميخواهيد برويد خداوند متعال ميفرمايد :  فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ  پروردگار به آنها ميگويد : شما در چه حالى هستيد ، آنها ميگويند : ما در زمين مستضعف بوديم ، خداوند فرمود : مگر زمين من وسيع نيست شما براى حفظ دين خود مهاجرت كنيد 6 - زهرى از امام سجاد عليه السّلام روايت مىكند كه فرمود : آخرين وصيتى كه خضر به موسى عليه السّلام كرد اين بود اى موسى كسى را به خاطر گناه نكوهش مكن ، و بدان محبوبترين چيزها در نزد خداوند سه چيز هستند نخست ميانه روى در حال توانگرى ، و عفو و گذشت در حال توانائى و قدرت ، و محبت به بندگان خدا ، هر كس در دنيا با بندگان خداوند محبت كند خداوند روز قيامت با او محبت مىكند ، و بالاترين دستورات ترس از خدا مىباشد\r\n\r\n","description":"","footnote":"","page_name":" 665 ","page_number":665},
  {"content":"\r\n\r\n7 - سدير از امام باقر عليه السّلام روايت مىكند كه فرمودند هنگامى كه موسى از خضر جدا ميشد موسى به او گفت : مرا نصيحت كن ، خضر گفت : چيزى كه تو را زيان نميرساند از دست مده ، از لجاجت دورى كن و بدون احتياج جايى نرو ، بدون تعجب خنده نكن ، اى فرزند عمران كسى را به خاطر گناه سرزنش منما ، و براى گناهت گريه كن 8 - على عليه السّلام فرمودند : هيچ شهرى برايت سزاوارتر از شهر ديگر نيست ، بهترين شهر آنجائى است كه تو را در بر گرفته است\r\n\r\n141 سختگيرى بر گناهكاران\r\n1 - سفيان بن سمط گويد : امام صادق عليه السّلام فرمودند : هر گاه خداوند بخواهد به بنده‌اى خيرى برساند آن است كه اگر او مرتكب گناهى شد خداوند او را در مشكلى گرفتار مىكند و استغفار را به يادش مياورد اما هر گاه بخواهد او را گرفتار سازد ، اين است كه اگر از وى گناهى سرزد ، به او نعمت ميدهد ، و استغفار را از يادش ميبرد و به او مهلت عطا مىكند ، و اين است معنى آيه شريفه كه فرمود :  سَنَسْتَدْرِجُهُمْ مِنْ حَيْثُ لا يَعْلَمُونَ *  يعنى در هنگام گناه به آنها مهلت ميدهد 2 - برفى در يك حديث از امام صادق عليه السّلام روايت مىكند كه آن حضرت در تفسير آيه شريفه  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ  فرمود : آن توبيخ براى كسانى ميباشند كه به سن هيجده سالگى رسيده باشند 3 - محمد بن طلحه گويد : امام صادق عليه السّلام فرمودند : خداوند هفتاد سالگان را گرامى ميدارد و از هشتاد سالگان شرم مىكند 4 - اسحاق بن عمار از امام صادق و او از پدرانش عليهم السّلام روايت مىكند كه رسول خدا صلى اللَّه عليه و آله فرمودند : هر كس چهل سال از عمرش بگذرد از سه بيمارى\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nمصون ميگردد ، و آنها عبارتند از ديوانگى ، جذام و برص كسانى كه پنجاه سال از عمرشان گذشته باشد خداوند بازگشت به طرف خود را به او روزى مىكند ، و هر كس شصت سال از عمرش بگذرد ، خداوند روز قيامت حساب او را آسان مىكند ، و هر كس به هشتاد برسد گناهان گذشته و آينده‌اش را خدا مىآمرزد و با حال آمرزش زندگى مىكند و از خاندانش شفاعت مينمايد 5 - ابو بصير از امام صادق عليه السّلام روايت مىكند كه فرمودند : بندگان تا چهل سالگى وقت دارند كه به خود برسند و جبران گذشته‌ها را بكنند ولى هنگامى كه به چهل رسيدند خداوند به فرشتگان وحى مىكند بر او سختگيرى كنيد و هر چه انجام ميدهد چه بزرگ و يا كوچك و يا زياد و يا كم همه را يادداشت نمائيد 6 - ابو بصير گويد : امام صادق عليه السّلام فرمودند : هر گاه بنده‌اى به سى و سه سالگى برسد به رشد كامل رسيده است ، و هر گاه به چهل برسد به انتها ميرسد ، و هنگامى كه به چهل و يك سالگى برسد به نقصان قدم ميگذارد ، و كسانى كه پنجاه سال دارند بايد خود را در حال جان دادن بدانند 7 - ابو بصير گويد : امام باقر عليه السّلام فرمودند : هنگامى كه چهل سال از سن مردى بگذرد به او ميگويند احتياط كن كه ديگر عذرى ندارى ، و چهل ساله نبايد مانند بيست ساله عذرخواهى كند ، كسى كه طالب آن دو مىباشد يكى هست و مراقب آنها است ، از وحشتهائى كه در مقابل دارى بترس و كار كن ، و از گفتار زياد دست باز دار 8 - على بن مغيره گويد : امام صادق عليه السّلام فرمودند : هر گاه مردى به چهل سالگى رسيد خداوند او را از بيماريهاى جنون ، و پيسى مصون ميدارد ، و هر گاه به سن پنجاه سالگى رسيد خداوند در حساب او تخفيف ميدهد هنگامى كه به شصت رسيد او را به توبه موفق مىكند ، و هر گاه به هفتاد رسيد اهل آسمانها او را دوست ميدارند ، هنگامى كه هشتاد ساله شد خداوند امر مىكند نيكيهاى او را بنويسند و گناهانش را محو كنند ، و هر گاه به نود رسيد خداوند گناهان گذشته و آينده او را مىآمرزد و اسير خداوند در زمين به حساب مىآيد 9 - در يك حديث روايت شده هنگامى كه به صد سالگى رسيد به پايان زندگى\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nرسيده و عقلش در اين هنگام مانند عقل كودك هفت ساله مىباشد 10 - انس از حضرت رسول صلى اللَّه عليه و آله روايت مىكند كه فرمودند : هر گاه بنده‌اى به چهل سالگى رسيد تا آخر حديث كه ترجمه شد 11 - امام عليه السّلام فرمودند : پيرمردى را روز قيامت حاضر ميكنند و نامه اعمال او را به دستش ميدهند و پشت نامه به طرف مردم مىباشد ، او هنگامى كه نامه اعمال خود را مطالعه مىكند در آنجا كار نيكى مشاهده نميكند و از اين جهت ناراحت ميگردد در اين هنگام ميگويد : بار خدايا مرا به طرف دوزخ هدايت ميكنى ، در اينجا خداوند به او خطاب مىكند و ميگويد : اى پيرمرد من شرم دارم از اينكه تو را معذب سازم ، تو در دنيا نماز ميگذاردى ، و بعد به فرشتگان دستور ميدهد او را به طرف بهشت هدايت كنند 12 - رسول خدا صلى اللَّه عليه و آله فرمودند : خداوند متعال به صورت پيرمرد مؤمن در هر صبح و شب نگاه مىكند و ميگويد عمرت طولانى شده استخوانت باريك گرديده پوستت نازك شده و مرگت فرا رسيده و نزديك است قدم در آخرت گذارى ، اكنون از من شرم كن و من شرم دارم تو را در آتش عذاب دهم رسول اكرم صلى اللَّه عليه و آله گويد : خداوند متعال ميفرمايد : سفيدى محاسن نور من مىباشد و من شرم دارم كه نور خود را در آتش بسوزانم حازم بن حبيب گويد : امام صادق عليه السّلام فرمودند : هنگامى كه به شصت سال رسيدى خود را از مردگان به حساب آور رسول اكرم صلى اللَّه عليه و آله فرمود : كسانى كه سن آنها به چهل رسيده مانند زراعتى مىباشد كه هنگام برداشت او رسيده باشد ، به پنجاه ساله‌ها ميگويند : چه چيزى قبلا فرستاده‌ايد و چه چيز بعدا به شما خواهد رسيد ، به شصت ساله‌ها ميگويند به حساب خود برسيد كه عذر شما قبول نخواهد شد ، و هفتاد ساله‌ها بايد خود را جزء مردگان بدانند\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n\r\n142 رضايت مردم در برابر غضب خدا\r\n1 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس رضايت مخلوق را در برابر معصيت خداوند قبول كند ، كسانى كه او را ستايش ميكردند مذمتش خواهند كرد 2 - جابر از امام باقر عليه السّلام روايت مىكند كه فرمود : هر كس خوشنودى مردم را به غضب خداوند ترجيح دهد ، ستايشگران او كه در ميان مردم ميباشند او را مذمت خواهند كرد و نكوهش خواهند نمود اما هر كس از خداوند اطاعت كند و رضايت او را بخواهد اگر مردم هم با وى دشمنى كنند خداوند دشمنان را از او دفع مىكند ، و حاسدان را از وى دور ميگرداند ، و ستم ستمگران را از او دور ميسازد ، و خدا ياور و پشتيبان او مىباشد 3 - فضل بن ابى قره گويد : امام صادق عليه السّلام فرمود : مردى براى امام حسين عليه السّلام نوشت مرا دو كلمه موعظه فرمائيد : امام عليه السّلام فرمودند : هر كس قصد معصيت خدا را بكند آنچه را كه اميد داشته از دست ميدهد ، و از آنچه ميترسيده زودتر ميرسد 4 - محمد بن مسلم گويد : امام باقر عليه السّلام فرمودند : كسانى كه از گناهكاران اطاعت ميكنند دين ندارند ، آنها كه باطل را به خدا نسبت دهند دين ندارند ، آنها كه يكى از آيات خداوند را منكر گردند دين ندارند 5 - سكونى از امام صادق عليه السّلام روايت مىكند كه رسول خدا صلى اللَّه عليه و آله فرمودند : هر كس سلطان ستمگرى را خوشنود كند و خدا را به خشم بياورد از دين خدا خارج ميگردد 6 - امام رضا از پدرانش عليهم السّلام روايت مىكند كه على عليه السّلام فرمودند : دين ندارد كسى كه از مخلوقى اطاعت كند و خالق را معصيت نمايد\r\n\r\n","description":"","footnote":"","page_name":" 669 ","page_number":669},
  {"content":"\r\n\r\n7 - امام رضا عليه السّلام از پدرانش روايت مىكند كه رسول خدا صلى اللَّه عليه و آله فرمودند : هر كس سلطانى را خوشنود كند و خداوند را به غضب آورد از دين خدا بيرون مىباشد 8 - كنانى از امام صادق عليه السّلام روايت مىكند كه رسول اكرم صلى اللَّه عليه و آله فرمودند :\r\nخداوند را براى خوشنودى هيچ مخلوقى به غضب نياوريد و خود را با گفتن سخنان تملق‌آميز و خلاف حق به مردم نزديك نكنيد كه از خداوند دور خواهيد شد بين خداوند و مردم هيچ رابطه‌اى وجود ندارد ، با اطاعت خداوند ميتوان خود را به آن نزديك كرد و رضايت او را فراهم آورد ، اطاعت پروردگار آدمى را به هر خيرى مىرساند و از هر شرى نجات ميدهد خداوند كسانى را كه از وى اطاعت كنند حفظ مىكند ، و هر كس خدا را معصيت كند مورد حمايت او قرار نخواهد گرفت ، كسانى كه بخواهند از خداوند فرار كنند به جايى راه نخواهند برد ، و هر جا باشند گرفتار ميگردند ، اگر چه مردم اكراه داشته باشند ، هر چه خداوند اراده كند مىآيد و كسى قدرت ندارد جلو او را بگيرد\r\n\r\n143 در مشقت و سختگيرى\r\n1 - امام صادق عليه السّلام فرمودند : كسى كه خود را به زحمت اندازد و بخواهد از روى تكلف كارى انجام دهد اگر چه عملش با حق هم موافقت كند باز هم راه خطا رفته است و كسى كه از روى ميل و رغبت كارى كند اگر خطا هم بكند باز معصيت به حساب مىآيد آنها كه از روى تكلف و ظاهرسازى ميخواهند كارى بكنند اگر هم آن را به پايان برسانند باز هم خوار و حقير ميگردند ، و در نتيجه از آن سودى نخواهند برد جز اينكه براى آنها خستگى و مشقت آورده باشد\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nكسى كه از روى تكلف كارى مىكند و نظرش ظاهرسازى مىباشد ، كارهاى او در ظاهر به صورت ريا انجام مىشود و در باطن جزء منافقان به حساب مىآيد ، زيرا متكلفان همواره با اين دو بال رياء و نفاق حركت ميكنند و حقيقتى در كار آنها نميباشد روى هم رفته تكلف و ظاهرسازى از اخلاق صالحان و شعار پرهيزكاران نميباشد ، تكلف هر چه ميخواهد باشد خداوند در باره آن به رسول خود ميگويد :\r\n قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ  اى رسول ما به آنها بگوئيد من در باره تبليغ رسالت از شما مزدى نميخواهم و خود را هم به مشقت و سختى نمىاندازم رسول خدا صلى اللَّه عليه و آله فرمودند : ما انبياء و اولياء از تكلف بيزار ميباشيم از خدا بترسيد و خود را ثابت و مستقيم نگهداريد و در اين صورت نيازى به تكلف نخواهيد داشت ، و به طبيعت ايمان كار خواهيد كرد ، خود را به طعامى مشغول نكنيد كه پايان آن در بيت الخلاء باشد و يا لباسى كه كهنه گردد و يا خانه‌اى كه خراب شود و يا مالى كه به وارثان برسد ، و يا برادرانى كه از هم جدا ميگردند ، و يا عزتى كه پايان آن خوارى و وقارى كه آخرين آن جفا و زندگى كه پايان آن حسرت باشد 2 - امام صادق عليه السّلام فرمودند : ادعاء در حقيقت متعلق به انبياء و امامان و صديقان مىباشد ، كسى كه بدون حقيقت ادعا كند مانند شيطان لعين مىباشد كه بدون واقعيت مدعى زهد و عبادت شد در حالى كه او با خداوند به منازعه و جدال پرداخت و زهد او حقيقت نداشت و مخالفت امر خدا را كرد هر كس ادعائى داشته باشد دروغ آشكار گفته است و دروغگو هم امين و مورد اطمينان نخواهد بود ، هر كس مدعى مقامى شود كه شايسته آن نميباشد درهاى گرفتارى را براى خود باز مىكند ، و بايد براى ادعاى خود دليل بياورد ، او هم دليل ندارد و در نتيجه رسوا مىشود ، ولى از آدم راستگو برهانى نميخواهند امير المؤمنين عليه السّلام فرمودند : آدم راستگو را هر كس مشاهده كند از او ميترسد\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n3 - على عليه السّلام فرمودند : هر كس در كارها خود را به مشقت و تكلف وادارد هلاك خواهد شد ، و هر كس با گرداب‌ها و امواج دريا در آويزد غرق ميگردد\r\n\r\n144 در فساد و تباهى\r\n1 - امام صادق عليه السّلام فرمودند : اگر كسى ظاهرش فاسد است بايد باطن او هم فاسد باشد ، و هر كس باطن خود را پاك نگهدارد خداوند ظاهر او را اصلاح مىكند ، و هر كس در نهان از خداوند بترسد خداوند ظاهر او را حفظ ميسازد بزرگترين فساد آن است كه آدمى از وضع خود راضى باشد و از خداوند غافل شود اين حالت از حرص و تكبر و خودخواهى و فرو رفتن در آرزوها و هوسها پديد مىآيد همان گونه پروردگار در داستان قارون بيان داشته است خداوند متعال در قرآن مجيد در باره قارون ميفرمايد :  وَ لا تَبْغِ الْفَسادَ فِي الْأَرْضِ إِنَّ اللَّهَ لا يُحِبُّ الْمُفْسِدِينَ  اى قارون در روى زمين فساد نكن كه خداوند اهل فساد را دوست نميدارد و اين خصلتهاى پليد در قارون وجود داشت ريشه همه اين صفات از محبت دنيا و جمع كردن مال بدست مىآيد ، هواپرستى و پيروى از نفس موجب ميگردد كه اين خوىهاى پليد و زشت در انسان پديد آيند و آدمى از هواهاى نفس پيروى كند و دنبال هوسها برود مال‌پرستى و دنبال آمال و آرزوها رفتن و شهوت‌پرستى نمودن ، و اظهار خوشوقتى از ستايش و تعريف ديگران از خود موجب ميگردد كه آدمى در دام شيطان گرفتار گردد و در راه او گام بردارد ، و همه اينها از غفلت و فراموش كردن خدا حاصل ميگردد علاج همه اين دردها آن است كه انسان جامعه فاسد را ترك كند و از گرايش به دنيا دست باز دارد ، و از عادات ناپسند خود را خلاص سازد ، و شهوت‌ها و هوسها را از خود دور كند و به ذكر خدا مشغول گردد و طاعت خدا را گردن نهد\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nبايد مشقت‌ها و ناراحتيهائى كه از طرف مردم مىآيد ، و از آزار و اذيت آنها ناراحت نگردد ، و خود را به خداوند نزديك نمايد و از شماتت دشمنان و دوستان و خويشاوندان نهراسد و در راه خدا ثابت بماند هر گاه اين كارها را بكنى درهاى محبت خداوند روى شما گشوده خواهد شد و خداوند نظر لطف به شما خواهد داشت و شما را مورد رحمت و آمرزش خود قرار خواهد داد ، و در اينجا از زمره غافلان بيرون ميگردى و از اسارت شيطان خارج ميشوى اگر خود را پاك سازى در رحمت خداوند را پيدا ميكنى و با گروه پاكان به مقام قرب خدائى ميرسى و راه ورود به مقام كبريايى را بدست مياورى ، خدائى كه بخشنده و آمرزنده مىباشد ، در اين هنگام در بساط خداوندى قرار خواهى گرفت و از كرامتها و نعمتهاى او برخوردار خواهى شد و به فيض كامل خواهى رسيد\r\n\r\n145 در قساوت و جدل\r\n1 - يكى از راويان از امام صادق عليه السّلام روايت مىكند كه فرمودند : هر گاه خداوند بنده‌اى را در اصل خلقت كافر آفريده باشد ، او از دنيا نخواهد رفت مگر اينكه همه كارهاى زشت را در نظر او زيبا جلوه ميدهد و او هم به آنها نزديك ميگردد او مبتلا به تكبر و خودخواهى مىشود و ظلم و ستم مىكند و در نتيجه دلش قساوت پيدا مينمايد و اخلاقش فاسد مىشود و چهره‌اش زشت ميگردد ، و فحش مىدهد ، و بىحيائى مىكند و عصمت و عفت را از دست ميدهد هر گاه به اين صفات زشت گرفتار شد پرده‌هايش پاره ميگردد ، مرتكب گناه مىشود ، و به هر فسادى خود را آلوده مىكند ، از اطاعت خداوند دست بر ميدارد ، و با مردم دشمنى مينمايد ، شما از خداوند عافيت بخواهيد و حفظ دين خود را از او طلب كنيد\r\n\r\n","description":"","footnote":"","page_name":" 673 ","page_number":673},
  {"content":"\r\n\r\n2 - سكونى از امام صادق عليه السّلام روايت مىكند كه امير المؤمنين عليه السّلام فرمود : در انسان دو همت وجود دارد يكى از شيطان و ديگرى از فرشته ، همت فرشته درك و فهم و تيزهوشى و باريك‌بينى است ، ولى همت شيطان سهو و سهل‌انگارى و قساوت قلب مىباشد 3 - على بن عيسى در يك حديث روايت مىكند كه امام عليه السّلام فرمودند خداوند متعال در مناجات خود به موسى عليه السّلام فرمود : اى موسى در دنيا آرزوهاى دراز نداشته باش كه دلت قساوت پيدا مىكند ، و كسى كه دلش قساوت پيدا كرد از من دور ميگردد 4 - عبد الرحمن بن ابى ليلى از امام باقر عليه السّلام روايت مىكند كه فرمودند :\r\nهر كس گرفتار حماقت و كودنى شد به حقيقت ايمان نخواهد رسيد 5 - مسعدة بن صدقه از امام صادق عليه السّلام روايت مىكند كه امير المؤمنين عليه السّلام فرمودند : از مراء و جدال و دشمنى دورى كنيد ، كه آنها در دل برادران ايجاد بيمارى ميكنند و نفاق مياورند 6 - رسول اكرم صلى اللَّه عليه و آله فرمودند : سه نفر هستند كه به لقاء رحمت خداوند ميرسند و به آنها گفته مىشود از هر درى كه ميخواهيد وارد بهشت گرديد ، كسى كه خلقش نيكو باشد ، و در غيبت و حضور از خداوند بترسد و مراء و جدال را ترك گويد اگر چه حق با او باشد 7 - رسول خدا صلى اللَّه عليه و آله فرمودند : هر كس خداوند را در معرض دشمنىها قرار دهد از حق به طرف باطل انتقال پيدا مىكند 8 - عمار بن مروان گويد : امام صادق عليه السّلام فرمودند : با مردمان حليم و سفيه جدال نكن ، حليم تو را به خشم مياورد و سفيه هم تو را آزار ميدهد 9 - عمر بن يزيد از امام عليه السّلام روايت مىكند كه رسول خدا صلى اللَّه عليه و آله فرمود : جبرئيل همواره به من ميگفت اى محمد از دشمنى و كينه مردم دورى كن 10 - حسن بن حسين كندى از امام صادق عليه السّلام روايت مىكند كه جبرئيل به حضرت رسول صلى اللَّه عليه و آله فرمودند : با مردم با دشمنى سخن نگو\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n11 - عبد الرحمن بن سيابه گويد : امام صادق عليه السّلام فرمودند : از مجادله و بد گوئى با يك ديگر دورى كنيد ، كه آن موجب گناه و كشف اسرار يك ديگر ميگردد 12 - عنبسه عابد از امام صادق عليه السّلام روايت مىكند كه فرمود : از خصومت و عناد دورى كنيد كه آن دلها را مشغول مىكند و نفاق مياورد ، و دلها را نسبت به هم بدبين ميگرداند و موجب دشمنى مىشود 13 - عبد الله بن سنان از امام صادق عليه السّلام روايت مىكند كه رسول خدا صلى اللَّه عليه و آله فرمودند : جبرئيل همواره مرا موعظه ميكرد و آخرين سخنش اين بود كه گفت از جدال خوددارى كن كه عزت را ميبرد و اسرار را فاش ميسازد 14 - وليد بن صبيح گويد : از امام صادق عليه السّلام شنيدم گفتند : رسول اكرم صلى اللَّه عليه و آله فرمودند : جبرئيل همواره مرا توصيه ميكرد كه از دشمنى با مردم دورى كنم 15 - يكى از راويان گويد : امام صادق عليه السّلام فرمودند : هر كس بذر عداوت را در جايى افشانيد روزى حاصل آن را بدست خواهد آورد ترجمه اين كتاب شريف در روز جمعه 12 ماه صفر المظفر سال 1403 مطابق با 27 آبان ماه 1362 شمسى در شهر حيدرآباد دكن هندوستان در ساختمان مدينه پايان يافت .\r\nعزيز الله عطاردى\r\n\r\n","description":"","footnote":"","page_name":" 675 ","page_number":675},
  {"content":"\r\n . \r\n","description":"","footnote":"","page_name":" 676 ","page_number":676},
  {"content":"\r\n\r\n\r\nفهرست موضوعات\r\nدر نيت و شرائط و مراتب آن / 3 در اخلاص و تقرب به خداوند / 12 در مخفى داشتن عبادت / 24 در طاعت و تقوى / 27 در ورع و اجتناب از شبهات / 41 در زهد و درجات آن / 47 در خوف و رجاء و حسن ظن / 60 در صدق و اداء امانت / 90 در شكر و سپاس / 100 در صبر و پيروزى بر مشكلات / 118 در توكل ، رضا و تسليم / 136 در كوشش و عمل / 170 در اداء فرائض و دورى از حرام / 193 ميانه‌روى در عبادت / 196 در اعتراف به تقصير / 203 اثر صلاح انسان در فرزندان / 210 خداوند كسى را به عمل ديگرى تعقيب نمىكند / 210 نيكى پس از گناه / 211\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nنيت خير و پاداش حساب / 213 پاداش نيت‌هاى نيك / 216 خوشحالى از كارهاى نيك / 217 وفاء به عهد خداوند / 218 پاداش نيت خير / 218 آمادگى براى مرگ / 220 عفت شكم و دامن / 225 در سكوت و خوددارى / 228 در گفتار نيك / 247 در پند و عبرت / 249 حياء از خدا و خلق / 255 در آرامش و متانت / 258 حزم و احتياط در كارها / 259 غيرت و شجاعت / 262 اثر عبادت در چهره‌ها / 262 ميانه‌روى در زندگى / 263 سخاوت و بخشندگى / 267 خوددارى از غضب و شهوت / 274 قاطعيت در مسائل دينى / 275 پاكى دل و حسن عاقبت / 277 نام نيك و كار براى خدا / 282 در حسن خلق و گشاده‌روئى / 284 بردبارى و گذشت / 298 در فقر و فقراء / 315 در توانگرى و بىنيازى / 339\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nترك آسايش / 346 در حزن و اندوه / 347 كفر و اقسام آن / 348 ريشه‌هاى كفر و پايه‌هاى آن / 364 در وسوسه و حديث نفس / 372 كفر مخالفان و ناصبيان / 377 مستضعفان و اهل نجات / 411 در نفاق / 421 گروه‌هاى گمراه / 423 در اخلاق نكوهيده / 435 منافقان و رياكاران / 448 لعن و تكفير ناروا / 453 خصلت‌هائى كه در مؤمن نيست / 454 بدعت‌ها و دروغ‌ها / 454 مجازات گمراه‌كنندگان / 458 توصيف عدل / 461 سبك شمردن دين / 462 اعراض از حق / 463 دروغ و نقل آن / 463 داستانهاى دروغ / 471 در رياء و خودنمائى / 471 خوشحالى از اعمال خود / 486 در مذمت ستايش و شهرت / 495 در شكايت و اندوه / 496 نااميدى از رحمت خداوند / 500\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nدر كفران نعمت‌ها / 501 مكر و فريب دنيا و فناء آن / 501 در محبت مال / 581 حب رياست / 588 در غفلت و لهو و خوشحالى / 590 در مذمت عشق / 592 در تنبلى و كسالت / 592 در حرص و آرزوها / 593 در طمع و چاپلوسى / 598 در تكبر و نخوت / 604 در حسد / 611 در مذمت غضب / 616 در تعصب و زياده‌روى / 622 نهى از ستايش / 628 بد رفتارى و سوء خلق / 629 در بخل / 631 گناه و آثار آن / 638 گرفتاريها و مصيبت‌ها / 657 مهلت دادن به بدكاران / 662 سرزنش كردن مؤمن / 664 سختگيرى بر گناهكاران / 666 رضايت در برابر غضب خداوند / 669 در مشقت و سختگيرى / 670 در فساد و تباهى / 673 در قساوت و جدل / 674\r\n\r\n\r\n","description":"","footnote":"","page_name":" 680 ","page_number":680}
  ]