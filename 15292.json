[
  {"content":"\r\n\r\nاستفتاءات حج\r\nهزار مسأله\r\nمرجع عاليقدر\r\nحضرت آية الله العظمى\r\nآقاى حاج شيخ لطف الله صافى گلپايگانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامهء كتاب\r\nنام كتاب : استفتاءات حج\r\nمؤلف : حضرت آية الله العظمى حاج شيخ لطف الله صافى گلپايگانى\r\nناشر : مؤسسهء انتشارات حضرت معصومه سلام الله عليها\r\nچاپ اول : او ذيعقده 1422 ه‍ . ق / ديماه 1380 ه‍ . ش\r\nتيراژ : 2000 جلد\r\nچاپ : ثامن الحجج عليه السلام\r\nقيمت : 8000 ريال\r\nشابك : 9 - 80 - 6197 - 964\r\nisbn 964 - 6197 - 80 - 9\r\nايران - قم - خيابان ارم - مؤسسه انتشارات حضرت معصومه سلام الله عليها\r\nصندوق پستى 3939 / 37185 - تلفن : 734243\r\nآدرس اينترنت : www . aatulbat . org - www . al - shia . com / . org / . net\r\nپست الكترونيك : aalulbayt @ aalulbayt . org\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه\r\nبِسْمِ اللَّهِ الرَّحْمنِ الرَّحِيمِ\r\nاجتماع و كنگره بزرگ حج كه هر سال با شكوه بسيار زياد برگزار مىشود يكى از شعائر مقدس دين اسلام است كه عظمت و رفعت اين آئين بزرگ الهى را به جهانيان به نمايش مىگذارد مناسك حج داراى آثار تربيتى و اخلاقى فراوان است كه مشتمل بر هزاران مسأله و فرع فقهى است لذا بسيارى از علما و روحانيون محترم كه در طى ساليان متمادى به حج مشرف شده‌اند با مسائل جديد زيادى مواجه مىگردند كه آشنايى با آنان مىتواند مشكلات زائران و حجاج محترم را بر طرف نمايد اين كتاب كه دربرگيرنده قسمتى از استفتاءات حج است كه از محضر مرجع عاليقدر حضرت آية الله العظمى صافى گلپايگانى استفتاء شده است كه با سبكى نو و كاملا ابتكارى توسط چند تن از فضلاء محترم كه در مسائل حج تخصص دارند تنظيم و آماده طبع گرديد اميد است زائران بيت الله الحرام بخصوص آقايان روحانيون كه هدايت معنوى و شرعى حجاج را بر عهده دارند بتوانند از آن استفاده نمايند بر خود لازم مىدانيم از عزيزانى كه در تنظيم و تهيه اين مجموعه تلاش خستگىناپذيرى نمودند تشكر نموده و توفيق بيشتر آنان را در خدمت به اسلام و حوزه‌هاى علميه را مسئلت داريم\r\nبمنه و كرمه\r\nمؤسسه انتشارات حضرت معصومه\r\nاول ذىقعده 1422\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nفصل اول : استطاعت\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n1 استطاعت\r\n1 - استطاعت مالى\r\n2 - استطاعت طريقى\r\n3 - استطاعت بدنى\r\n4 - استطاعت ساكنان مكّه\r\n5 - شك در استطاعت\r\n6 - استقرار حج\r\n7 - مسائل متفرقه استطاعت\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nاستطاعت مالى\r\n\r\n1 س\r\n- كسى كه در آمد خود را ذخيره مىكند كه بعد از مدتى خانه كوچك خود را كه به سختى در آن زندگى مىكند تبديل به خانه وسيع نمايد ، حال اگر بتواند قبل از خريد خانه به حج برود ، آيا حج بر او واجب است ، يا اينكه لزوم خانه مانع از وجوب حج است ؟\r\n\r\nج\r\n- در مورد سؤال اگر سكونت در خانه فعلى حرجى و يا منافى با شأن او نباشد ، بايد به حج برود .\r\n\r\n2 س\r\n- شخصى كه طبق شئوناتش مىبايست براى فاميل سوغات بخرد ، و در صورت خريد سوغات ، فقط پول قربانى را ندارد و مىتواند روزه بگيرد ، آيا مستطيع است ، و حج بر او واجب است يا خير ؟\r\n\r\nج\r\n- شخص مذكور مستطيع است ، و حج بر او واجب است ، و بايد قربانى كند ، و روزه از او به جاى قربانى صحيح نيست .\r\n\r\n3 س\r\n- كسى كه چهار پسر دارد و براى همه آنان زن گرفته است ، و خرج سالانه خود را هم دارد و قرض هم ندارد ، و با پسرانش درآمدشان يكجاست ، الآن خرج دو نفر را دارند كه به حج بروند ، آيا حج واجب است يا نه ، و اگر واجب شده است آيا تنها بر پدر واجب شده ، يا بر پسر هم واجب شده است ، و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nاگر بر پسر هم واجب شده است كدامشان حقّ اولويّت دارند ؟\r\n\r\nج\r\n- اگر پدر مالك سرمايه است ، و فرزندان براى او كار مىكنند و پدر مخارج آنان را تأمين مىنمايد ، پدر مستطيع است ، و فرزندان از جهت اين سرمايه مستطيع نيستند ، بلى اگر هر يك از آنها را براى حج مهمان كند ، قبول واجب ، و حج بر او مستقرّ مىشود ، و اگر مال مشترك بين آنهاست ، هر يك بايد با توجه به سهم خودش از مال ، استطاعت را لحاظ كند .\r\n\r\n4 س\r\n- آيا هزينه مهمانىهاى قبل و بعد از حج و سوغات متناسب با شئونات شخص ، جزء هزينه حج محسوب مىشود ، كه شخص با نداشتن آن مستطيع نباشد ، و در هر صورت اگر كسى براى اين امور قرض كرد ، و به حج رفت حج او چه صورت دارد ؟\r\n\r\nج\r\n- جزء استطاعت محسوب نمىشود .\r\n\r\n5 س\r\n- شخصى براى خود و همسرش جهت مكه مكرمه ساليان قبل ثبت‌نام كرده و آن موقع مستطيع بوده ولى الآن وضع مادى او خوب نيست و قادر به حتى پرداخت پول ارز هم نيست كه پرداخت نمايد آيا مىتواند فيش‌هاى خود و همسرش را بفروشد و خرج زندگى كند يا خير ؟\r\n\r\nج\r\n- اگر در سال نام‌نويسى ، سال اول استطاعت مالى آنها بوده و به غير از ثبت‌نام راه ديگرى براى رفتن به مكه نداشته‌اند و فعلًا هم وضع زندگى آنها به نحوى است كه نوشته‌اند حج بر آنها واجب نيست .\r\n\r\n6 س\r\n- آيا كسى كه در سالهاى قبل « 10 سال پيش » مستطيع بوده اما به علت اينكه دولت سلف حج را تا 10 سال بعد يعنى تا سال 78 فروخته و امكانات رفتن براى مستطيع فراهم نبوده كه به حج برود اما هم اكنون دولت اقدام به ثبت‌نام براى حج تمتّع براى سالهاى آينده مىنمايد با توجه به مبلغ\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبسيار بالايى كه بطور على الحساب مىگيرد ! براى شخص مستطيع با اين مبلغ بسيار بالا مقدور نيست به مكه برود آيا حج از او ساقط مىشود يا خير ؟ در صورتى كه بخواهد ثبت‌نام كند هشت ميليون ريال ندارد ! و نمىتواند فراهم كند !\r\n\r\nج\r\n- در فرض سؤال ، شخص مذكور مستطيع نيست و حج بر او فعلًا واجب نيست .\r\n\r\n7 س\r\n- شوهرم حدود 5 ماه پيش دار فانى را وداع گفتند . ايشان در زمان حياتشان به حج مشرف شدند بار ديگر نام من و خودشان را براى تشرف به حج ثبت‌نام كرد . با توجه به اينكه پس از فوت شوهرم يك دانگ از خانه شش دانگى ( كه 2 ميليون تومان قيمت‌گذارى كرده‌اند ) به اضافه كل اثاث خانه به اين جانب تعلق گرفته است كه شش دخترم سهم ارث خانه را به من واگذار كرده‌اند خواهشمندم با توجه به اين موارد ، آيا هم اكنون حج براى اين جانب واجب است يا خير و اينكه آيا من از نظر شرعى مستطيع شناخته مىشوم يا خير ؟\r\n\r\nج\r\n- در مورد سؤال ، در صورتى كه متمكن از رفتن به حج مىباشيد و بعد از مراجعت نيز از لحاظ معاش در مضيقه و سختى واقع نمىشويد مستطيعه هستيد و حج بر شما واجب است .\r\n\r\n8 س\r\n- خانمى از اموال همسرش سهم يك فرزند كه پس از پدر مرحوم شده و نصف هشت يك سهم خود را دارد و غير از خانه‌دارى كسب و عايدى ندارد آيا مستطيع است يا خير ؟\r\n\r\nج\r\n- از مقدار ثروت آن خانم اطلاع نداريم ولى اگر بقدرى مال دارد كه مىتواند با آن به حج برود و برگردد و راه هم باز باشد و وضع معاش او مختل نمىشود بايد به حج برود .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\n9 س\r\n- پدر اين جانب در سال 75 دار فانى را وداع كردند . كل ما ترك مبلغ سه ميليون تومان مىباشد از طرفى يك پسر مجرد و يك دختر مجرد بالغ دارند . با توجه به اينكه منطقه ما اكثراً مقلد آيت اللَّه گلپايگانى ( قدس سره ) بودند ، لذا مستدعى است با دادن فتوا به صورت مكتوب در ذيل ورقه بفرمائيد پدر اين جانب ، آيا مستطيع بوده و بايد حج واجب را انجام مىدادند يا خير ؟\r\nتكليف وصى چه مىباشد .\r\n\r\nج\r\n- حقير اطلاع از شرايط زندگى مرحوم والد شما را ندارم تا با ملاحظه آن استطاعت او را تشخيص دهم ، بطور كلّى مستطيع كسى است كه علاوه بر باز بودن راه براى او و تمكّن از رفتن به مكه مخارج سفر مكه را داشته باشد به طورى كه سفر حج و مخارج لازمه آن باعث بروز نقص و اختلال در زندگى متعارف او نشود .\r\n\r\nرجوع به كفايت\r\n\r\n10 س\r\n- كسى كه با وجود تقليد صحيح قبلًا به حج مشرف شده ، و چون رجوع به كفايت را مجتهد او شرط استطاعت نمىدانسته ، حَجّة الإسلام را قصد نموده و بجا آورده است ، با اينكه رجوع به كفايت نداشته است ، و فعلًا همه شرايط استطاعت براى او موجود است ، و از حضرتعالى تقليد مىكند ، آيا بايد حج سابق را اعاده نمايد يا خير ؟\r\n\r\nج\r\n- نياز به اعاده حَجّة الإسلام نيست گرچه موافق با احتياط است .\r\n\r\n11 س\r\n- اگر شخص مقلد مرجعى بوده ، كه در استطاعت شرط مىكرده ( كه پس از رجوع از حج ، شخص نياز به استفاده از وجوهات شرعيه نداشته باشد ) ، از اين رو چون خود را مستطيع نمىدانسته براى حج نيابى اجير شده و حج نيابى بجا آورده است ، و اكنون از حضرتعالى تقليد مىكند ، و شما در رجوع به\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nكفايت در صورتى كه شهريه و يا وجوه شرعى دريافتى براى مخارج زندگى او كافى است او را مستطيع مىدانيد ، و استطاعت هم مانع از قبول نيابت است ، حال بفرماييد تكليف حج قبلى چه مىشود ؟ و وظيفه فعلى او چيست ؟\r\n\r\nج\r\n- نيابتى كه طبق فتواى مرجع قبلى انجام داده است صحيح مىباشد ، و اگر بعداً مستطيع شد بايد حَجّة الإسلام خود را بجا آورد .\r\n\r\n12 س\r\n- شخصى حج بجا آورده ، لكن چون رجوع به كفايت او از وجوه و امثال آن بوده ، و آن زمان نيز متذكّر مسأله مربوط به عدم استطاعت چنين شخصى طبق فتواى مرجع آن زمانش نشده ، و گمان كرده كه حج واجب خود را انجام داده است ، پس از آن و در حال استطاعت قطعى نيابتاً حج بجا آورده است ، آيا حج نيابتى وى صحيح است ، يا بايد پس از انجام حج واجب مستقر خودش ، نيابت را تكرار نمايد ؟\r\n\r\nج\r\n- در فرض سؤال اگر فعلًا از مرجعى تقليد مىكند كه امرار معاش از وجوه شرعيّه را مانع از صدق استطاعت نمىداند ، حَجّة الإسلام او صحيح و حج نيابى او نياز به تكرار ندارد .\r\n\r\n13 س\r\n- خدمهء كاروانها و پزشكان و امدادگران و افراد ديگرى كه با مأموريت به ميقات آمده‌اند آيا مستطيع هستند و بايد حَجة الإسلام بجا آورند يا نه ؟\r\n\r\nج\r\n- چنانچه اشخاص مذكور رجوع بكفايت داشته باشند مستطيع هستند و بايد حَجّة الإسلام بجاى بياورند .\r\n\r\n14 س\r\n- شخصى كه مخارج حج را دارد اما در برگشت از سفر حج براى دادن وليمه يا مخارج زندگى مقروض مىشود و يا به وجوه شرعى مانند خمس و زكات نيازمند است ، آيا چنين شخصى مستطيع است يا نه ؟\r\n\r\nج\r\n- در فرض سؤال ، وليمه دادن جزء استطاعت نيست و اما نسبت به\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاحتياج به وجوه شرعى در رجوع به كفايت چنانچه معاش او بطور مستمر از وجوه شرعى است مستطيع است .\r\n\r\n15 س\r\n- حقير داراى شغل « كارمند بانك » همه‌ساله بانك مبلغى را به عنوان وام قرض الحسنه و يا با سود كم به اين جانب پرداخت مىنمايد و بطور ماهيانه از حقوقم كسر مىنمايد آيا پس از گذشت سال طريقهء پرداخت سهم امام عليه السلام اين پول چگونه است ؟ آيا مىشود با اين پول كه تا ده سال بعد بدهكارم به حج رفت يا خير ؟ در صورتى كه اين حقير داراى چند فرزند هستم كه احتياج به خرجى و فراهم نمودن امكانات تحصيل و جهيزيّه براى زندگى آيندهء آنها و فراهم نمودن شوهر و يا همسر دارند آيا به نظر حضرتعالى فرزند و امكانات زندگى مانع از رفتن حج مىشوند يا خير ؟\r\n\r\nج\r\n- قرض با سود و لو سود آن كم باشد ربا و حرام است و اگر وام بدون سود باشد ، نسبت به خمس آن هر مقدار از وام اداء شود و مقابل آن مانده و سال بر آن گذشته خمس دارد و اما نسبت به وجوب حج چنانچه پولى كه فعلًا دارد كافى براى حج رفتن باشد و بتواند به سهولت قرض خود را هم اداء كند و سائر شرائط استطاعت مانند باز بودن راه و رجوع بكفايت موجود باشد حج بر او واجب است و اگر مصرف كردن آن پول باعث شود كه وقت مراجعت از حج زندگى او مختل شود حج بر او واجب نيست .\r\n\r\nاستطاعت با فروش ملك\r\n\r\n16 س\r\n- كسى ملكى دارد كه براى مخارجش كافى نيست ، و از سهم مبارك امام عليه السلام مصرف مىكند ، و اگر آن ملك را بفروشد به اندازه مخارج مكّه هست ، و لكن در مراجعت باز بايد از سهم مبارك امام عليه السلام مصرف نمايد ، آيا استطاعت براى چنين شخصى حاصل است يا نه ؟\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nج\r\n- لازم نيست شخص مذكور ملك را بفروشد ، بنابراين مستطيع نيست ، ولى در صورتى كه فروخت ، حَجّة الإسلام بر او واجب مىشود .\r\n\r\n17 س\r\n- زنى هستم كه مقدارى ملك دارم كه منبع درآمد سالانه‌ام مىباشد و جز اين درآمد ديگرى براى امرار معاش ندارم آيا فروش آن جهت رفتن به حج واجب است يا خير ؟\r\n\r\nج\r\n- واجب نيست .\r\n\r\nاستطاعت با فروش كتابهاى اضافى\r\n\r\n18 س\r\n- طلبه‌اى كه قيمت كتابهاى او از هزينه حج بيشتر است آيا واجب است كه كتابهايش را بفروشد ، يا قرض نمايد و به حج برود ، در حالى كه برايش ممكن است كه بعدها تدريجاً همان كتابها را تهيّه نموده ، و يا قرض را اداء نمايد ؟\r\n\r\nج\r\n- در صورتى كه كتابها مورد حاجت فعلى او نباشد ، و فروش آنها ممكن باشد ، واجب است ( و لو با استقراض ) به حج برود .\r\n\r\nاستطاعت با قرض\r\n\r\n19 س\r\n- شخص غير مستطيع وام گرفته ، و مىخواهد با آن به حج مشرف شود ، و اقساط آن را بعداً به تدريج بپردازد ، آيا حج او حَجّة الإسلام محسوب مىشود يا خير ؟\r\n\r\nج\r\n- در فرض سؤال كه به مقدار مؤونه حج ندارد ، و با وام قصد تشرف دارد ، مستطيع نيست و حَجة الإسلام محسوب نمىشود .\r\n\r\nاستطاعت با بذل و بخشش ديگران ( حج بذلى )\r\n\r\n20 س\r\n- در مواردى كه نهاد و يا ارگان دولتى ، فردى را به حج دعوت\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمىكند بدون اينكه ملزم باشد كارى را انجام دهد ، آيا از موارد حج بذلى است و قبول آن واجب است يا خير ؟\r\n\r\nج\r\n- در فرض سؤال چنانچه دعوت مشروع باشد ، حج بذلى است ، و قبول آن براى كسى كه حَجّة الإسلام خود را انجام نداده واجب است .\r\n\r\n21 س\r\n- در حج بذلى اگر شخص مىداند كه باذل بر او منّت مىگذارد ، و يا در بعض محافل مىگويد : من فلانى را به حج فرستادم ، و اين عمل موجب ذلت براى شخص باشد ، قبول واجب است يا خير ؟\r\n\r\nج\r\n- در فرض سؤال واجب نيست .\r\n\r\n22 س\r\n- كسانى كه مىخواهند براى حج مشرف شوند و استطاعت مالى ندارند آيا مىتوانند هر كدام مخارج حج ديگرى را متعهد شود اگر چه با وام گرفتن از شخص سوم باشد تا اينكه منطبق با حج بذلى شود و در نتيجه حج واجب خود را انجام داده باشد ؟\r\n\r\nج\r\n- بلى جايز است و حج بذلى محسوب مىشود و قبول آن واجب است مگر اينكه اطمينان حاصل شود كه طرف مقابل به تعهد خود عمل نمىكند و در اين صورت قبول واجب نيست .\r\n\r\n23 س\r\n- اشخاصى كه به عنوان روحانى و يا مدير و كارمند با كاروانها و يا سازمانهاى مربوط به حج ، به مكّه مىروند ، و فقط مخارج رفت و برگشت آنها به عهده گرفته مىشود ، در اين فرض حج بر آنها واجب مىشود يا نه ؟ و در صورت عدم وجوب ، آيا مىتوانند حج نيابى بجا آورند يا نه ؟\r\n\r\nج\r\n- در فرض سؤال ، اگر بعد از رسيدن به ميقات ، دارايى آنها وافى به لباس احرام و قربانى و مخارج عائله‌شان در اين مدّت باشد ، با رجوع به كفايت مستطيع مىباشند ، و واجب است براى خود حج بجاى آورند ، و اگر وافى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنيست يا در سالهاى قبل حج خود را انجام داده‌اند ، مىتوانند از ديگرى در حج نيابت نمايند .\r\n\r\n24 س\r\n- زنى هستم كه فرزندم مىخواهد مرا به حج ببرد ، در حالى كه استطاعت مالى ندارم و از طرفى شوهرم راضى نمىباشد تكليف من چيست ؟\r\n\r\nج\r\n- در فرض سؤال حج بر زن واجب است ، و زوج حق منع ندارد .\r\n\r\n25 س\r\n- در حج بذلى اگر زن بداند باذل ( كه شوهرش مىباشد ) بر او منّت مىگذارد و موجب ذلت او مىگردد آيا قبول واجب است يا نه ؟\r\n\r\nج\r\n- در فرض سؤال ، قبول واجب نيست .\r\n\r\nاستطاعت با ارث\r\n\r\n26 س\r\n- خانمى كه تمام مخارج او بر عهدهء شوهرش مىباشد اگر اموالى به ارث ببرد و به اندازه‌اى باشد كه بتواند به حج برود آيا رفتن حج بر او واجب است ؟\r\n\r\nج\r\n- اگر سائر شرايط استطاعت موجود باشد حج واجب است .\r\n\r\n27 س\r\n- چند سال قبل خانمى مقدارى ارثيه از پدرش بدست آورده در آن وقت ؛ يعنى 6 سال جلوتر خانه‌اى شوهرش داشته كه ماشين رو نبوده و در آن خانه به زحمت زندگى مىكردند آن را فروختند مبلغى شوهر داشته و مبلغى قرض گرفتند و با پول زن توانستند خانه‌اى نيمه تمام بخرند حال كه شوهر او كارمند بازنشسته است و خود زن هم خانه‌دار چيزى در دست ندارند آيا بر زن در آن موقع حج واجب بوده كه پول او روى هم در آن وقت حدود 400 هزار تومان بوده است و تا آن منزل را فروختند خانه جديد را فوراً با نرخى كه در بالا عرض شد خريدند لطفاً جواب مرقوم فرماييد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nج\r\n- اگر زمانى كه ارث به آن خانم رسيده شوهرش منزل مسكونى در حد شأن خود داشته و لو ماشين رو نبوده و آن خانم مىتوانسته با فروش ارث خود به مكه برود حج بر او مستقر شده و بايد به حج برود و اگر در وقتى كه ارث به آن خانم رسيده شوهرش خانه‌اى كه بر حسب حالشان رفع نياز بنمايد نداشته و در زحمت و حرج بوده‌اند و با آن پول خانه را خريده باشند حصول استطاعت معلوم نيست .\r\n\r\n28 س\r\n- زنى هستم كه بعد از فوت شوهرم از مال الارث به استطاعت مالى رسيده‌ام ولى شغل يا درآمدى كه بتوان بعد از برگشت از حج زندگىام را تأمين كند ندارم آيا بازهم بر من حج واجب است ؟\r\n\r\nج\r\n- در فرض سؤال حج بر شما واجب نيست .\r\n\r\n29 س\r\n- بعد از فوت شوهرم از مال الارث به استطاعت مالى رسيده‌ام ولى به علّت بيمارى نمىتوانم به حج مشرف شوم وظيفهء من چيست ؟\r\n\r\nج\r\n- چنانچه با استطاعت مالى استطاعت طريقى هم داشته باشيد ، يعنى در سال حصول استطاعت اگر بيمار نبوديد مىتوانستيد بدون اينكه ثبت نام براى سالهاى بعد نمائيد ، در همان سال به مكه مشرف شويد ، بايد بنابر احتياط نائب بگيريد و الّا گرفتن نائب و ثبت نام براى سالهاى بعد واجب نيست ، بلى اگر ثبت نام كرديد و در سالى كه اسم شما اعلام شد استطاعت مالى داريد در آن سال اگر در اثر بيمارى معذور از رفتن هستيد ، بنابر احتياط نائب بگيريد .\r\n\r\n30 س\r\n- زنى هستم كه مقدارى اموال غير منقول ( ملك ) از پدر به ارث برده‌ام كه عوائدى دارد ولى از آنجا كه شوهرم درآمدى ندارد مخارج سالانه زندگيمان از آن تأمين مىشود و در ضمن در ذمّهء شوهر نيز مهريه دارم آيا من\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمستطيعه هستم يا نه ؟\r\n\r\nج\r\n- در صورتى كه قبلًا حج بر شما مستقر نشده ، و فعلًا هم اگر بخواهيد برويد و برگرديد امر معاش شما و شوهرتان مختل مىشود استطاعت نداريد .\r\n\r\nاستطاعت بانوان\r\n\r\n31 س\r\n- آيا بر زنى كه شوهرش بدهكار مىباشد و ماهيانه مقدار زيادى نزول مىدهد حج واجب مىشود يا نه ؟\r\n\r\nج\r\n- اداء دين شوهر بر زن واجب نيست ، و اگر استطاعت دارد واجب است حج بجاى آورد ، مگر آنكه به واسطه حج و عدم تمكن شوهر از اداء نفقه ، امر معاش مختل شود .\r\n\r\n32 س\r\n- زنى كه مقدارى آب و ملك از ارثيه پدر دارد ، و در ذمّه شوهرش مهريه هم دارد ، و در ضمن ، عوائد اين آب و ملك مخارج سالانه او و شوهرش مىباشد ، زيرا شوهر او مالى از خود ندارد ، آيا اين زن مستطيعه است يا نه ؟\r\n\r\nج\r\n- در صورتى كه قبلًا حج بر او مستقر نشده ، و فعلًا هم اگر بخواهد برود و برگردد امر معاش او و شوهرش مختل مىشود ، استطاعت ندارد .\r\n\r\n33 س\r\n- زنى هستم كه با كسب مىتوانم مخارج خود را متكفل شوم ، در ضمن مخارج رفت و برگشت حج را نيز دارم ولى با رفتن من به حج شوهرم براى مخارج خود به زحمت مىافتد ، وظيفه من چيست ؟\r\n\r\nج\r\n- در فرض سؤال حج بر شما واجب است و تأمين مخارج شوهر به عهدهء شما نيست .\r\n\r\n34 س\r\n- پيرزنى هستم كه قبلًا شوهرم مرا نام‌نويسى كرده اما هم اكنون كه قرعه به نامم اصابت كرده فرزندم خرجى مرا مىدهد وظيفه من چيست ؟\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nج\r\n- در فرض سؤال چنانچه با فيشى كه به نام شما است مىتوانيد به حج برويد و برگرديد و ورثه با رفتن شما موافق هستند و پسر هم مخارج شما را تأمين مىكند حج بر شما واجب است .\r\n\r\n35 س\r\n- دخترى هستم كه قبل از بلوغ مادرم مرا به حج برده و تمام اعمال نيابت‌بردار را از طرف من انجام داده و اعمالى را كه خود مىتوانستم انجام دهم مرا وادار به انجام آن نموده است آيا هم اكنون كه استطاعت مالى نيز دارم باز حج بر من واجب است ؟ و در صورت عدم وجوب آيا من مىتوانم ازدواج كنم ؟\r\n\r\nج\r\n- قبل از بلوغ ، كفايت از حجّ واجب نمىكند و در صورت استطاعت بايد حجّ واجب را انجام بدهيد و ازدواج شما در صورتى كه مزاحمت نداشته باشد يا اينكه ضرورت داشته باشد اشكال ندارد .\r\n\r\n36 س\r\n- شوهرم با اينكه استطاعت داشت به عللى ثبت نام نكرد ولى من كه ثبت نام كرده‌ام هم اكنون اسمم درآمده آيا مىتوانم نوبت خود را به شوهرم بدهم به اميد آنكه در آينده هر دو با هم ثبت نام نماييم يا نه ؟\r\n\r\nج\r\n- اگر مستطيع باشيد جايز نيست .\r\n\r\n37 س\r\n- من و شوهرم هر دو به قالىبافى مشغوليم ، با درآمد مساوى و حال جهت يك حج استطاعت داريم بر كداميك از ما حج واجب است ؟\r\n\r\nج\r\n- اگر هيچ‌كدام به تنهائى مستطيع نيستيد بر هيچ‌كدام واجب نيست .\r\n\r\n38 س\r\n- زمانى كه شوهرم در قيد حيات بود براى حج مرا نام‌نويسى كرد حال بعد از چند سال قرعه به نام من درآمده در حالى كه چندين طفل صغير دارم و هيچ گونه درآمدى نيز ندارم آيا رفتن حج بر من لازم است ؟\r\n\r\nج\r\n- در فرض سؤال واجب نيست .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\n39 س\r\n- زنى هستم كه بعد از فوت شوهرم مقدارى پول جهت خريد ماشين به عنوان شراكت به پسرم داده‌ام كه ماهيانه درآمد آن را خرج زندگىام مىنمايم حال اگر پسرم به قدر مخارج حج از آن پول را بدهد آيا مستطيعه خواهم شد يا نه ؟ در حالى كه درآمدى جز اين ندارم ؟\r\n\r\nج\r\n- اگر با بقيه آن بتوانيد امرار معاش كنيد حج واجب مىباشد و گرنه واجب نيست .\r\n\r\nاستطاعت با مهريه\r\n\r\n40 س\r\n- اين جانب چند سال قبل ازدواج كرده‌ام ، و مهريه‌ام به مقدارى بود كه مىتوانستم در آن زمان با آن به حج بروم ، ولى چون شوهرم مهريه مرا نداده بود از تشرف محروم ماندم ، و اكنون هزينه حج سنگين شده و مهريه من وافى به آن نيست ، آيا حج بر من مستقر شده است يا نه ؟\r\n\r\nج\r\n- در فرض سؤال اگر شوهر شما متمكن بوده كه مهريه شما را بدهد ، و مع ذلك مسامحه كرده‌ايد و نگرفته‌ايد ، حج بر شما مستقرّ شده ، و بايد حج بجا آوريد ، و اگر متمكن نبوده و يا متمكن بوده ولى به هيچ وجه حاضر نبوده مهريه شما را ادا كند ، و شما هم قدرت بر گرفتن نداشتيد حج بر شما واجب نشده است .\r\n\r\n41 س\r\n- زنى كه مهريه‌اش به مقدار هزينه حج است ، و شوهرش هم قدرت بر اداء آن دارد ، آيا آن زن مستطيعه است ، و مطالبه نمودن مهريه - هر چند منجر به نزاع شود - واجب است يا نه ؟\r\n\r\nج\r\n- اگر شوهر قدرت بر اداء داشته باشد ، و زن بتواند از او وصول نمايد ، مستطيعه است ، و واجب است از او بگيرد و حج را بجاى آورد ، اگر چه با اوقات تلخى باشد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n42 س\r\n- زنى است كه مهريه‌اش وافى به حج است ، ولى احتمال دارد بعد از صرف مهريه در حج ، شوهر او را طلاق دهد ، و يا اينكه شوهر مىخواهد از مهريه او براى اداء ديون خود استفاده كند ، در اين صورت زن چه تكليفى دارد ؟\r\n\r\nج\r\n- در فرض سؤال كه مهريه وافى به مخارج حج باشد زن مستطيع است ، و واجب است مهريه خود را صرف حج نمايد ، و مجرد احتمال طلاق باعث عدم وجوب حج نيست ، بلى اگر صرف مهريه در حج باعث شود كه زندگى او مختل گردد ، حج بر او واجب نيست .\r\n\r\n43 س\r\n- زنى كه خودش استطاعت مالى جهت رفتن به حج دارد - و لو به اينكه مهريه خود را از شوهر بگيرد - ولى اگر اموال خود را صرف حج نمايد بعداً زندگى بر او سخت مىشود ، از اين نظر كه شوهرش نمىتواند وسائل زندگى او را مانند قبل فراهم نمايد ، آيا اين زن به حج برود يا نه ؟\r\n\r\nج\r\n- اگر طورى است كه با مصرف كردن اموال خود ، زندگى آنان مختل مىشود مستطيعه نيست .\r\n\r\n44 س\r\n- صداقيّهء زنى را يكصد عدد سكه طلا و يك سفر حج معين كرده‌اند زن فوت شده و وصيتنامه ندارد آيا اين سفر حج دين است ، و اگر دين است پول حج به وارثين مىرسد يا نه ؟ و آيا براى ميّت اين پول استطاعت نمىآورد تا براى او اجير بگيرند ؟\r\n\r\nج\r\n- در فرض سؤال ، سفر حج دين است و به ورثه مىرسد و چنانچه در زمان حيات او شوهر متمكن از پرداخت وجه بوده و با مطالبه پرداخت مىشده و از جهت طريق هم منعى نبوده است حج بر زوجه مستقر شده و فعلًا بايد براى او استيجار شود .\r\n\r\n45 س\r\n- اگر مهريه‌ام را از شوهرم بگيرم مىتوانم با آن به مكه مشرف شوم\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nآيا حق مطالبهء آن را دارم ؟\r\n\r\nج\r\n- بلى اگر شوهر قدرت بر اداء داشته باشد حق مطالبه داريد و بايد مطالبه كنيد و به حج برويد .\r\n\r\n46 س\r\n- با توجه به اينكه شوهرى ثروتمند دارم ولى مطالبهء مهريهء باعث نزاع و دلسردى او نسبت به من مىشود آيا جهت انجام حج مىتوانم او را مجبور به پرداخت نمايم ؟\r\n\r\nج\r\n- در فرض سؤال بر شوهر شما واجب است مهر شما را بپردازد و نبايد موجب دلسردى او شود و دلسردى او موجب سقوط حج از شما نمىباشد .\r\n\r\n47 س\r\n- در قباله‌هاى كنونى براى ازدواج مبلغ زيادى نوشته مىشود ، آيا زنى كه مىخواهد ازدواج كند طبق برنامهء مذكور واجب الحج مىشود يا خير ؟\r\n\r\nج\r\n- مادامىكه ازدواج نكرده ، حج بر او واجب نيست و بعد از ازدواج اگر بتواند به مقدار مخارج حج از مهر خود وصول كند واجب مىشود .\r\n\r\n48 س\r\n- زمانى كه ازدواج كرده‌ام با مهريه‌ام مىتوانستم به حج مشرف شوم ولى چون شوهرم آن را نداد از اين فيض محروم گرديدم و حال آنكه هزينه حج بسيار سنگين شده و مهريه‌ام وافى به آن نيست آيا وجوب حج بر من مستقر شده است يا نه ؟\r\n\r\nج\r\n- در فرض سؤال اگر شوهر شما متمكن بوده كه مهريهء شما را بدهد و با مطالبه مىپرداخته ، و مع ذلك مسامحه كرده‌ايد و نگرفته‌ايد ، حج بر شما مستقر شده و بايد حج بجا آوريد ، و اگر متمكن نبوده و يا متمكن بوده ولى به هيچ وجه حاضر نبوده مهريهء شما را ادا كند ، و شما هم قدرت بر گرفتن نداشتيد حج بر شما واجب نشده است و همچنين اگر با پرداخت مهريه بدون ثبت نام سالهاى بعد متمكن از حج نبوده‌ايد حج بر شما مستقر نشده است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n49 س\r\n- شوهرى دارم كه مقدار زيادى ديون دارد و قصد دارد مهريهء مرا جهت پرداخت ديون خود صرف كند و از طرفى احتمال مىدهم اگر مهريه را صرف حج كنم مرا طلاق دهد آيا من مستطيعه هستم ؟ و بفرمائيد آيا پرداخت ديون شوهرم مقدم است يا حج ؟\r\n\r\nج\r\n- در فرض سؤال مهريه وافى به مخارج باشد زن مستطيع است ، و واجب است مهريهء خود را صرف حج نمايد و مجرد احتمال طلاق باعث عدم وجوب حج نيست ، بلى اگر صرف مهريه در حج باعث شود كه زندگى او مختل گردد ، حج بر او واجب نيست .\r\n\r\nاستطاعت با فروش زيورآلات\r\n\r\n50 س\r\n- زنى مقدارى طلا دارد و از آن استفاده مىكند و مال ديگرى غير از آن ندارد و اگر آن را بفروشد ، توانايى رفتن به حج را خواهد داشت ، آيا زيور آلات زن مستثنى است يا اينكه به وسيله آنها زن مستطيع شده و بايد آنها را بفروشد به حج برود ؟\r\n\r\nج\r\n- در مورد سؤال ، چنانچه طلاهاى مذكور را فعلًا براى زينت مورد حاجت عرفى لازم داشته باشد فروش آنها جهت رفتن به حج واجب نيست .\r\n\r\n51 س\r\n- زن شوهردارى مىگويد كه شخصى كه تا حدى به نظر امين مىرسيد به من گفت كه شما زينت آلات خود را به فروش و پولش را به من بده تا شما را با جواز زوجه‌ام به مكه ببرم لكن شوهرم قبول نكرد به مكه بروم آيا رفتن به مكه بر من واجب بوده يا نه ؟\r\n\r\nج\r\n- فروختن زينت آلات مورد حاجت براى حج واجب نيست و داشتن زينت آلات مورد حاجت موجب استطاعت نمىشود .\r\n\r\n52 س\r\n- خانمى هستم كه مقدارى طلا دارم كه بعنوان زيور آلات از آنها\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاستفاده مىكنم اگر آنها را به فروشم توانايى رفتن به حج را دارم ، با توجه به اينكه مال ديگرى كه قابل توجه باشد ندارم آيا مستطيع هستم و بايد آنها را بفروشم و به حج بروم ؟\r\n\r\nج\r\n- اگر فعلًا از آنها به عنوان زينت استفاده مىكنيد و زائد بر شأن شما نيست فروختن آنها براى حج واجب نيست .\r\n\r\n53 س\r\n- زنى هستم كه مقدارى زيور آلات گران قيمت دارم كه با تبديل آنها به ارزانتر مىتوانم با تفاوت قيمت آن حج بجا بياورم اگر ساير شرائط استطاعت را داشته باشم آيا مستطيعه خواهم شد يا خير ؟ و بفرمائيد حد شأنيت در اين موارد چيست ؟\r\n\r\nج\r\n- اگر تبديل به طلاى ارزانتر خلاف شأن شما نباشد لازم است و تعيين حدود شأن ، موكول به نظر عرف است .\r\n\r\nوجود همراه و استطاعت بانوان\r\n\r\n54 س\r\n- خانمى است شوهردار و داراى چند فرزند اهل افغانستان مدّت بيست سال است كه يك مقدار زمين كشاورزى از پدرش برايش ارث رسيده كه در مدّت پانزده سال خودش با شوهر و فرزندانش روى زمين كار كرده و حاصلش را مصرف مىكرد اما پنج سال است كه به اجاره داده مىشود ، با توجه به اينكه نفقهء زن به گردن شوهر مىباشد و با توجه به اينكه اين خانم به تنهايى نمىتواند به زيارت خانه خدا مشرف گردد و از طرفى هم قدرت پرداخت مخارج سفر شوهر را ندارد كه همراه او به حج برود آيا اين خانم از بابت اين زمين موروثى مستطيع است و حج بر اين خانم واجب است يا نه ؟\r\n\r\nج\r\n- در مورد سؤال ، چنانچه قبلًا حج بر ذمّه نامبرده مستقر نشده و فعلًا هم تمكّن پرداخت مخارج شوهر را در سفر حج ندارد و خود نيز به تنهايى يا\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nهمراه مَحرم ديگر قادر به حج رفتن نيست مستطيعه نيست و حج بر او واجب نيست .\r\n\r\n55 س\r\n- زنى براى حج ثبت‌نام كرده است ، ولى شوهرش كه او هم استطاعت داشته به عللى ثبت‌نام ننموده است ، آيا زن مىتواند شرعاً نوبت خود را به شوهرش بدهد ، به اين اميد كه در آينده هر دو با هم ثبت‌نام نمايند ؟\r\n\r\nج\r\n- اگر زن مستطيع باشد جايز نيست .\r\n\r\n56 س\r\n- اگر زنى بتواند به تنهايى به حج برود و بر خود نترسد آيا همراه بودن محرمى شرط است يا نه ؟ و اگر نتواند و امنيّت نداشته باشد حج از او ساقط است يا نه ؟\r\n\r\nج\r\n- اگر زن نسبت به خود و عرض و آبرويش ايمن باشد همراهى مَحرَم با او شرط نيست ، چه شوهر داشته باشد و يا نداشته باشد و در صورت خوف ، همراهى محرم و لو با پرداخت اجرت در صورت تمكن واجب است و چنانچه قادر به پرداخت هزينه نباشد ، مستطيعه نيست و اگر تحصيل محرم تنها با ازدواج ميسّر است بنابر اقوى ازدواج واجب است مگر اينكه موجب اهانت و حرج باشد .\r\n\r\n57 س\r\n- اگر زنى نياز به همراه داشته باشد و همراه نيز مزد مىگيرد و او توانايى پرداخت مزد را ندارد آيا مستطيعه مىشود يا خير ؟\r\n\r\nج\r\n- مستطيعه نيست .\r\n\r\nاجازه شوهر\r\n\r\n58 س\r\n- اين جانب قصد زيارت بيت الله را دارم ، و با اينكه شوهرم ثروتمند است مانع از رفتن من به حج است ، و راضى نمىشود كه مقدارى از اموالم را\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nجهت حج به فروش برسانم ، در اين صورت تكليفم چيست ؟ اطاعت شوهر مقدّم است و يا حج ؟\r\n\r\nج\r\n- حج مقدّم است ، و در ترك واجب نبايد از شوهر اطاعت نمود .\r\n\r\n59 س\r\n- زنى كه مستطيع نيست ، فرزندش مىخواهد او را با خود به مكّه ببرد ، ولى شوهرش مىگويد : من راضى نيستم ، آيا حج بر اين زن واجب است يا نه ؟\r\n\r\nج\r\n- در فرض سؤال حج بر زن واجب است ، و زوج حق منع ندارد .\r\n\r\n60 س\r\n- با توجه به اينكه شوهر ثروتمندى دارم مانع از رفتنم به حج مىباشد و راضى نمىشود كه مقدارى از اموالم را جهت انجام فريضه الهى حج به فروش برسانم ، تكليف من چيست ؟ آيا اطاعت شوهر مقدم است يا حج ؟\r\n\r\nج\r\n- حج مقدّم است ، و در ترك واجب نبايد از شوهر اطاعت نمود .\r\n\r\n61 س\r\n- زنى هستم مستطيعه ، ولى جهت انجام حج ، شوهرم اجازه سفر نمىدهد ، وظيفهء بنده چيست ؟\r\n\r\nج\r\n- اجازهء او شرط نيست .\r\n\r\n62 س\r\n- اگر بدون اجازه شوهر جهت انجام حج مسافرت كنم يقين دارم بعد از برگشتن مرا طلاق مىدهد ( يا مشكل مهمّى در زندگى ما پيدا مىشود ) آيا بازهم حج بر من واجب است ؟\r\n\r\nج\r\n- اگر عواقب آن مستلزم عسر و حرج شديد باشد واجب نيست .\r\n\r\n63 س\r\n- آيا بدون اجازه شوهر مىتوانيم با نذر حج را بر خود واجب كنيم ؟\r\n\r\nج\r\n- نمىتوانيد .\r\n\r\n64 س\r\n- اگر خانمى قبل از ازدواج نذر كرده باشد كه حجى بجا بياورد و بعد\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاز آن ازدواج كند آيا بازهم جهت انجام فريضه حج اجازه شوهر لازم است ؟ و بفرمائيد آيا شوهر حق ممانعت دارد ؟\r\n\r\nج\r\n- در فرض سؤال ، اجازه زوج براى فريضه حجة الإسلام شرط نيست و حق ممانعت ندارد خواه نذر كرده باشد يا نذر نكرده باشد ، بلى اگر نذر كرده باشد كه پيش از ازدواج حج مستحبى بجا آورد و قبل از رسيدن موسم حج ازدواج كند اجازه زوج براى حج مستحبى لازم است و اگر پيش از ازدواج با تمكن در موسم حج بجا نياورد ظاهراً حنث نذر شده و كفارهء حنث نذر بايد بدهد .\r\n\r\n65 س\r\n- اگر زنى در عدّه طلاق رجعى باشد جهت حج مستحبى بايد از شوهر اجازه بگيرد ؟ در طلاق غير رجعى چطور ؟\r\n\r\nج\r\n- در طلاق رجعى بدون اذن شوهر جائز نيست بلكه با اذن او هم مشكل است ولى در طلاق غير رجعى اذن شوهر شرط نيست و خروج آن از خانه مانع ندارد .\r\n\r\nخارج ساختن خود از استطاعت مالى\r\n\r\n66 س\r\n- كسى كه مستطيع بوده ولى هنوز به مكّه مشرف نشده ، اگر در غير ماه‌هاى حج براى عمره مفرده به مكّه مشرف شود ، از استطاعت مالى مىافتد و نمىتواند در ايام حج به مكّه برود ، آيا مىتواند براى عمره برود ، يا نه ؟\r\n\r\nج\r\n- در فرض سؤال اگر در همان سال استطاعت پيدا كرده ، و هنگام فراهم نمودن مقدّمات سفر حج نرسيده ، و علم عادى به تمكّن از حج در وقت خود ندارد ، جايز است آن مال را صرف عمره مفرده نمايد ، و لكن اگر علم عادى دارد كه متمكن از حج در وقت آن است ، در اين صورت قبل از اوان حج ، احتياط واجب عدم صرف آن مال در عمره مفرده است و در اوقاتى كه بايد مقدمات و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nوسائل سفر حج را تهيّه نمايد جايز نيست .\r\n\r\n67 س\r\n- شخصى قبلًا حج بر او مستقرّ نشده ، اما در موقع ثبت‌نام جهت حج تمتّع مستطيع بوده و ثبت‌نام نموده ، ولى بعداً از نظر مالى محتاج شده ، آيا مىتواند پول سپرده را پس بگيرد يا خير ؟ و چنانچه در سال اوّل يا سالهاى بعد قرعه به نام او اصابت كند فرق دارد يا نه ؟\r\n\r\nج\r\n- در فرض سؤال اگر در سال اصابت قرعه براى رفتن به حج ، از استطاعت افتاده مىتواند پول سپرده را پس بگيرد و فرقى بين سال اول و غير آن نيست .\r\n\r\n68 س\r\n- مقدارى پول دارم كه براى رفت و آمد به سفر مكّه كافى است ، ولى هنوز از طرف دولت ، وقتى براى ثبت‌نام اعلام نشده است ، آيا نگهدارى آن پول لازم است ، و من مستطيع هستم يا نه ؟\r\n\r\nج\r\n- اگر اصل اعلام وقت و اجازه از طرف دولت معلوم نباشد نگهدارى آن لازم نيست و اگر معلوم باشد هر چند تاريخ آن هنوز معين نشده ، جواز صرف آن در راه ديگر محل تأمل است .\r\n\r\n69 س\r\n- كسى كه استطاعت مالى دارد ، اگر پس از ثبت‌نام و قرعه‌كشى نامش براى سالهاى بعد درآمد ، آيا مىتواند نسبت به سالهاى بعد خودش را از استطاعت بيرون بياورد ، و پول خود را از بانك پس بگيرد ؟ اگر چه ضرورت هم نباشد .\r\n\r\nج\r\n- در صورتى كه از راه‌هاى ديگر مثل خريد فيش حج ديگران يا از راه سوريه و غيره براى او رفتن به حج در همان سال فراهم نيست مىتواند پول خود را پس بگيرد چون استطاعت طريقى فعلى ندارد .\r\n\r\n70 س\r\n- اگر كسى در زمان معين حج بر او واجب شده است يعنى از نظر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمالى مستطيع شده بود و پس از مدتى به دليل نياز ، پول را خرج كرده و اكنون استطاعت رفتن به حج را از نظر مالى ندارد ، آيا اين فرد بايد حج برود يا خير ؟\r\n\r\nج\r\n- در صورتى كه وجوب حج بر او مستقر شده بهر نحو ممكن بايد به حج برود .\r\n\r\nانجام حج يا ازدواج\r\n\r\n71 س\r\n- شخصى عيال ندارد و به مقدار مخارج حج پول دارد ، آيا حج مقدم است يا ازدواج ، و در صورتى كه ترك ازدواج موجب عسر و حرج بر او باشد ، و يا موجب ارتكاب گناه گردد ، حكم او چيست ؟\r\n\r\nج\r\n- در صورتى كه عدم ازدواج او موجب حرج مىشود ، ازدواج مقدّم است ، و الّا بايد به حج برود .\r\n\r\n72 س\r\n- اين جانب داراى دو هكتار زمين كشاورزى هستم امرار معاش خود و عائله‌ام را از آن تهيه مىكنم و به گونه‌اى كه اگر چيزى از آن را به فروشم در زندگى دچار تنگنا مىگردم و تراكتور دارم كه هم كار كشاورزى خودم را انجام مىدهم و هم كمبود زندگيم را جبران مىكنم با چهار رأس گاو شيرده با تعداد 11 نفر عائله كه چهار نفر از آنان زندگى جدا دارند چون كه ازدواج كرده‌اند و سه پسر كه وقت ازدواج آنان گذشته است و سه دختر كه وقت ازدواج آنها فرا رسيده است حالا سؤال اين است كه اگر مخارج ازدواج پسر و دخترها را بخواهم فراهم كنم كه عرفاً بعهده‌ام است مخارج مكه را ندارم آيا با اين شرائط مستطيع هستم يا نه ؟\r\n\r\nج\r\n- در فرض سؤال ، حج مقدّم بر خرج ازدواج پسران و دختران است شما تصميم بگيريد بعض مخارج غير ضرورى را كه متأسفانه مرسوم شده در سفر حج و بعد از مراجعت از حج انجام ميدهند ، انجام ندهيد يا سبك بگيريد و\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nحج خود را بجا آوريد در حديث وارد شده كسى كه مستطيع شود و به حج نرود موقع مرگ به او خطاب مىشود ( يا نصرانى بميرد يا يهودى ) و خداوند ان شاء الله بركت مىدهد و وسائل ازدواج پسر و دختر فراهم مىشود .\r\n\r\n73 س\r\n- كسى كه واجد شرايط حج است ، و نوه او شرعاً و عرفاً نياز به ازدواج دارد ، و اگر ازدواج نكند به حرام مىافتد ، وظيفه پدر بزرگ چيست ؟\r\n\r\nج\r\n- اگر عرفاً مخارج ازدواج نوه به عهدهء پدر بزرگ باشد ، كه ترك اداء آن حرجى باشد ، عدم حصول استطاعت بعيد نيست .\r\n\r\n74 س\r\n- آيا كسى كه نياز به ازدواج دارد با توجه به اينكه پول رفت و برگشت حج را دارد مستطيع است ؟\r\n\r\nج\r\n- چنانچه تزويج موجب حرج و مشقّت بر اوست ، به طورى كه عرفاً او را مستطيع نمىدانند حج بر او واجب نيست ، و گرنه حج ، واجب و مقدّم است .\r\n\r\n75 س\r\n- كسى كه واجد شرايط حج باشد و نوه‌اى دارد كه شرعاً و عرفاً به زن احتياج دارد كه اگر زن نگيرد به حرام مىافتد ، آيا ازدواج براى نوه‌اش مقدّم است يا رفتن به حجّ ؟\r\n\r\nج\r\n- اگر عرفاً مخارج ازدواج نوه به عهده پدر بزرگ باشد كه ترك اداء آن حرجى باشد عدم حصول استطاعت بعيد نيست .\r\n\r\nانجام حج يا رسيدگى به امور ضعفاء\r\n\r\n76 س\r\n- با توجه به اينكه شرع مقدس اسلام تأكيد اكيدى بر رسيدگى به امور مسلمانان و جويا شدن از احوال آنان نموده است و پيامبر گرامى اسلام صلى الله عليه و آله شخص بىتفاوت نسبت به حوائج مسلمانان را ، مسلمان ندانسته‌اند ، خواهشمند است بفرمائيد كسانى كه چندين مرتبه به حج واجب\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو عمره مشرف شده‌اند و همچنان سالى حد اقل يك بار مبادرت به زيارت « بيت اللَّه الحرام » مىنمايند ، با اينكه مىدانند افرادى هستند كه به نان شب خويش محتاجند و مىتوانند با صرف نظر از سفر حج ، حوائج اين مستمندان و ضعفا از مسلمانان را برآورند ، آيا حج ايشان از نظر اسلام جائز است و وظيفه‌اى در قبال جامعه اسلامى ندارند ؟\r\n\r\nج\r\n- همانطور كه مرقوم فرموده‌ايد اسلام نسبت به رسيدگى به حال ضعفاء سفارش بسيار فرموده و در اين خصوص روايات فراوانى داريم و ثواب دستگيرى از فقراء و محرومان زياد است و حتى ثواب قضاء حاجت مؤمن از بيست حج مستحب بيشتر است اما انتخاب اعمال مستحب با خود افراد است و افضل بودن يك مستحب موجب سلب استحباب از مستحب ديگر نمىشود ، ساختن راهها و مراكز عام المنفعه علمى و دينى و ساختن بيمارستانها و صدها نمونه ديگر همه از مصاديق خير است كه نمىتوان به جهت وجود محرومان در جامعه تعطيل نمود . بلى سزاوار است افراد متمكن كه سفرهاى متعدّد به حج و يا عمره مشرف مىشوند به دستگيرى از محرومان و تهيه وسائل كار و گذران زندگى آنان نيز همت بگمارند تا به فيض عظيم‌تر نائل گردند خداوند متعال همگان را در انجام وظائف شرعى موفق و مؤيّد فرمايد .\r\n\r\nانجام حج يا پرداخت بدهى\r\n\r\n77 س\r\n- شخصى مديون است ، و زمان پرداخت دين رسيده ، و قادر بر اداء آن مىباشد ، و دائن جداً دين خود را مطالبه مىنمايد ، و به هيچ وجه راضى به تأخير نيست ، آيا جايز است چنين شخصى قبل از اداء دين به حج مشرف شود يا نه ؟ و حج واجب و يا مستحب از او صحيح است يا نه ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nج\r\n- در صورتى كه شخص مديون ، ثروتمند باشد ، اداء دين و بجا آوردن حج هر دو بر او واجب است ، و اگر عصياناً اداء دين نكرده مكّه برود ، گناه كرده ، ولى حج او صحيح است . بلى اگر قبلًا مستطيع نبوده و فعلًا هم اگر دين را اداء كند نمىتواند به مكّه برود حج بر او واجب نيست ، زيرا مستطيع نيست ، لكن مع ذلك اگر معصيت كند و حج برود حج او صحيح است ، ولى كفايت از حَجّة الإسلام نمىكند ، و پس از حصول استطاعت ، واجب است دوباره مكّه برود ، و در صحت حج ، فرقى بين حج واجب و مستحب نيست .\r\n\r\nانجام حج يا عمل به نذر\r\n\r\n78 س\r\n- اگر شخصى قبل از تحقق استطاعت نذر كرده است كه هر سال در ماه رمضان افطارى بدهد ، و يا مخارج عزادارى فلان هيئت و يا مجلس را در ماه محرم بپردازد ، و با پرداخت آن مخارج سنگين به طور معمول استطاعت مالى براى حج پيدا نمىكند ، در اين صورت عمل به نذر مقدّم است ، و يا آنكه بايد و لو در يك سال به نذر عمل ننمايد و به حج برود . و در هر صورت اگر قرض كرد و به حج رفت حج او چه صورتى دارد ؟\r\n\r\nج\r\n- در فرض مذكور اگر نذر ، نذر تبرّع باشد يا متعلق آن حاصل شده باشد و وقت عمل به نذر ، اوان حج نباشد به نذر عمل نمايد .\r\n\r\nاستطاعت طريقى\r\n\r\n79 س\r\n- بنده كه يكى از دبيران آموزش و پرورش تهران هستم ، در سال گذشته در اثر اضافه كارى كه يك جا دريافت نمودم پولم به اندازه سفر حج رسيد ، و من تصميم به ثبت‌نام گرفتم ، و تمام مدارك را حاضر كردم ، ولى در موقع ثبت‌نام گفتند بايد حتماً برگ پايان خدمت داشته باشى ، و چون من در\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nآن موقع خدمت سربازى را در وزارت آموزش و پرورش و محل كارم مىگذراندم ، از ثبت‌نام من جلوگيرى به عمل آمد . حال در خرداد ماه امسال سربازى من تمام مىشود ، در اين صورت آيا در سال گذشته ، واجب الحج بوده‌ام يا نه ، در صورتى كه در آن موقع تازه متأهل شده بودم ، و با پدرم زندگى مىكردم ، و خانه جداگانه نداشتم ، و بعد از رد شدن از سفر ، پول را صرف خريدن ماشين كه يكى از ضروريات زندگى من در آن موقع و در حال حاضر است نمودم ؟\r\n\r\nج\r\n- در فرض مرقوم ، اگر در سال گذشته متمكّن از رفع مانعى كه براى شما پيش آمده نبوده‌ايد ، تمكّن از سفر حج نداشته‌ايد ، و فعلًا هم كه استطاعت مالى نداريد حج بر شما واجب نيست و در آينده هر زمان كه ان شاء اللَّه مستطيع شديد مشرف شويد .\r\n\r\n80 س\r\n- اگر پدرى پس از ثبت‌نام براى حج فوت كرده است ، و چند پسر دارد ، و اجازه رفتن به حج به يكى از پسران داده مىشود ، در چنين موردى استطاعت طريقى براى كدام يك حاصل مىشود ؟\r\n\r\nج\r\n- اگر به عنوان نيابت پدر است بر هيچ يك از آنها رفتن به حج و قبول نيابت واجب نيست . مگر آنكه بالخصوص مورد وصيت باشد و اگر منظور اين است كه يكى از آنها مىتواند با استفاده از فيش پدر براى خود حج بجاى آورد ، در صورت داشتن ساير شرايط استطاعت بر هر كدام كه مىداند با استفاده از فيش مورد موافقت ديگران قرار مىگيرد حج واجب است و اگر همه در اين جهت مساوى باشند بر همه لازم است اقدام كنند و چنانچه يكى از آنها بدون مسامحه ديگران موفق به استفاده شد حج از ديگران ساقط است ولى با مسامحه حكم به استقرار حج بر ديگران كه مسامحه كرده‌اند خالى از وجه نيست ، اين در صورتى است كه فيش از تركه ميّت شمرده نشود و اگر از تركه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nميّت محسوب شود ، در صورتى كه هيچ يك از ورثه از حق خود نسبت به آن صرف نظر نكند بايد به فروش برسد و بهاى آن بين ورثه كما فرض الله تقسيم شود . و بنابراين هر يك از ورثه يا غير ورثه بايد اقدام به خريد فيش نمايد هر كس برايش فراهم شد حج بر او واجب است و چنانچه پدر واجب الحج بوده است ، بايد براى او استيجار نمايند هر چند به فروش فيش باشد .\r\n\r\n81 س\r\n- كسى كه در كشورهاى غير اسلامى زندگى مىكند ، اگر بخواهد به حج برود بايد مبلغ زيادى به آن حكومت كمك كند ، و قهراً آن پول براى تقويت چنين حكومتى مصرف خواهد شد ، در صورتى كه راه رفتن به حج منحصر به اين كار باشد ، آيا اوّلًا حج بر چنين شخصى واجب است يا نه ؟ و ثانياً اگر اين مقدار پول را بدهد و به حج برود از حَجّة الإسلام كفايت مىكند يا نه ؟\r\n\r\nج\r\n- اگر موجب تقويت كفر در برابر اسلام محسوب شود كه عرفاً آن بر ضرر اسلام و خلاف مصلحت مسلمين شمرده شود ، استطاعت حاصل نيست .\r\nولى اگر پولى را پرداخت و استرداد آن ممكن نبود پس از پرداخت اگر چه معصيت كرده ، استطاعت حاصل مىشود و بايد به حج برود .\r\n\r\n82 س\r\n- اگر شخصى مستطيع بود ، و در رفتن به حج مسامحه كرد ، تا نوبت او از دست رفت ، حال كه ثبت‌نام نمىشود ، آيا با كمك واسطه و سفارش در ايران يا خارج از ايران ، يا با صرف مبالغى زياد جايز و يا لازم است به حج مشرّف شود يا خير ؟ زيرا در غير اين صورت سالها فريضه او تأخير مىافتد ، و خوف اين را دارد كه خداى ناكرده از تاركين حج به حساب آيد ؟\r\n\r\nج\r\n- در صورت تمكّن اگر چه با صرف مبلغ زيادتر ، لازم است به حج برود .\r\n\r\n83 س\r\n- شخصى كه معتاد به خوردن ترياك است ، و دولت از رفتن او به حج جلوگيرى مىكند ، و همچنين زنى كه حامل است ، و يا مريضى كه به\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nجهت كسالت خاصّ ممنوع از سفر شده است ، از نظر شرعى تكليف او نسبت به حج چيست ؟ مستطيع است يا غير مستطيع ؟ و آيا جايز است با توسّل به بعض از حيله‌ها مشكل اعزام خود را حلّ كند ؟ و بر فرض آنكه چنين كرد ، آيا مجزى از حَجّة الإسلام هست يا خير ؟\r\n\r\nج\r\n- اشخاص مذكور در صورتى كه بتوانند با توسّل به طرق مشروعه به حج مشرّف شوند مستطيع هستند ، و بايد به حج بروند ، و حَجّة الإسلام محسوب مىشود ، لكن اگر شخص مريض و يا حامل ، خوف ضرر داشته باشد مستطيع نيست .\r\n\r\n84 س\r\n- در حال حاضر هر كسى كه بخواهد به حج مشرّف شود بايد قبلًا براى ثبت‌نام و مقدّمات حج اقدام نمايد ، اگر كسى ثبت‌نام كرد ولى نوبت او را براى چند سال ديگر اعلام نمودند ، اگر قبل از رسيدن آن نوبت ، از راه ديگر وسيله رفتن براى او فراهم شد ، و پول قرض كرد و به مكّه رفت ، آيا حج او حَجّة الإسلام است يا خير ؟\r\n\r\nج\r\n- در فرض سؤال اگر ارزش فيش و ساير اموال اضافى او معادل مخارج حج امسال اوست مستطيع بوده ، و كفايت از حَجّة الإسلام مىكند .\r\n\r\n85 س\r\n- اگر شخص مستطيع اقدام به ثبت‌نام كرده ، ولى اسمش براى سالهاى بعد اعلان شده است ، و يا با آنكه مستطيع بوده اهمال كرده و ثبت‌نام ننموده است ، و فعلًا با ثبت‌نام فوق العاده از طريق اداره اوقاف با مبلغ بيشتر ، و يا با خريد فيش به طور آزاد ، و يا با گرفتن گذرنامه براى كشورهاى ديگر و از آنجا با گرفتن ويزا براى كشور عربستان مىتواند به حج برود ، آيا بر او واجب است كه براى تعجيل در انجام حج از اين راه‌ها اقدام نمايد ، و يا وجوب ندارد و در صورت انجام مجزى از حَجّة الإسلام است يا خير ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nج\r\n- در فرض سؤال چنانچه متمكّن از انجام حج با صرف مبلغ بيشتر و يا خريد فيش حج باشد ، اقدام بر آن واجب است تا حج را زودتر انجام دهد ، و در صورت اهمال در ثبت‌نام و رسيدن اوان خروج براى حج ، بنابر احتياط حج بر او مستقرّ شده ، و به هر نحو ممكن بايد آن را بجا آورد .\r\n\r\n86 س\r\n- فردى براى حج ثبت‌نام نموده ولى هنوز قرعه به نام او نيافتاده آيا مىتواند نائب شود ؟\r\n\r\nج\r\n- حكم جواب اول را دارد .\r\n\r\n87 س\r\n- افرادى كه براى حج واجب ثبت‌نام نكرده‌اند اگر اندوخته‌اى فراهم كردند ولى نمىدانند كه در آينده تكافوى حج خواهد كرد يا نه و بر فرض تكافؤ در حال حاضر با مخارج فوق‌العاده مواجه شده‌اند مانند ازدواج دختر و پسر كه در بعضى بلاد رسم است كه پدر ملزم است براى پسر منزل مسكونى تهيه نمايد اگر پولها را خرج كند قطعاً در آتيه از استطاعت خارج مىشود و اگر خرج نكند با مشكلات عرفى و اخلاقى روبرو خواهد شد ، تكليف او چيست ؟\r\n\r\nج\r\n- اگر در سالى كه استطاعت مالى براى حج پيدا مىكنند راه بسته باشد و استطاعت طريقى نداشته باشند حج بر آنها مستقر نشده و چنانچه قبل از استطاعت طريقى وجوه مذكور را خرج كنند حج بر آنها واجب نيست .\r\n\r\n88 س\r\n- اگر كسى مستطيع باشد و از طريق حج و زيارت نتواند به حج رود مىتواند حج را ترك كند ؟\r\n\r\nج\r\n- در صورت استطاعت و عدم محذور شرعى بايد به حج برود .\r\n\r\n89 س\r\n- با توجه به اينكه به هنگام اعزام زائران به حج معاينات پزشكى صورت مىپذيرد و كسانى كه توانايى جسمى ندارند در معاينات پذيرفته نمىشوند ، آيا مردودين معاينات پزشكى كه تاكنون هم ، راه براى آنان باز\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nنبوده ، همچنان استطاعت شرعى دارند ؟ يا آنكه با پذيرفته نشدن ، استطاعت هم تحقّق نمىيابد ؟\r\n\r\nج\r\n- با فرض اينكه براى اشخاص مذكور تاكنون راه باز نبوده و اكنون نيز با ردّ پزشك راه براى آنها باز نيست حج مباشرة واجب نيست ولى چنانچه استطاعت مالى دارند با عدم علم به زوال عذر بنابر احتياط بايد نائب بگيرند .\r\n\r\nاستطاعت بدنى\r\n\r\n90 س\r\n- آيا شخص لال اگر مستطيع باشد واجب است براى انجام عمل حج به مكّه برود يا نه ؟\r\n\r\nج\r\n- بلى واجب است ، و در گفتن لبيك‌ها و قرائت نماز به اشاره اكتفا كند ، و در صورتى كه بتواند ، زبان را نيز به حركت درآورد .\r\n\r\n91 س\r\n- عده زيادى حدود 8 سال قبل براى مكه ثبت‌نام كرده‌اند و مبلغى حدود 27000 تومان واريز نموده‌اند عجالتاً بعضى فاقد نيروى جسمى و بعضى فقير شده‌اند كه تقاضاى كمك دارند و بعضى اظهار مىدارند آن زمان عائله نداشته‌ايم و فعلًا عائله‌مند و با وضع فعلى و عايدات و مداخل كم وضع زندگىمان روبراه نيست و بعضى چشم‌شان را از دست دادند وظيفهء چنين افرادى نسبت به فريضهء حج چيست ؟\r\n\r\nج\r\n- در مورد سؤال ، چنانچه حج قبلًا بر ذمّه اشخاص مذكور مستقر نشده بوده و فعلًا هم استطاعت مالى ندارند حج بر آنها واجب نيست بلى اگر كسى استطاعت مالى دارد ولى استطاعت بدنى ندارد و مأيوس از حصول استطاعت بدنى است احتياط واجب آن است كه براى حج نائب بگيرد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nاستطاعت ساكنان مكه\r\n\r\n92 س\r\n- آيا براى ساكنين مكّه مكرمه همه‌ساله حج واجب است يا نه ؟\r\n\r\nج\r\n- بر هر مستطيع خواه ساكن حرم باشد يا دور از حرم ، در تمام عمر ، بيش از يك مرتبه حَجّة الإسلام واجب نيست . بلى از جهات ديگر ممكن است در سالهاى ديگر ، حج بر بعضى واجب باشد .\r\n\r\n93 س\r\n- كسانى كه از هند و پاكستان به سعوديه مىآيند و در مكّه معظّمه مقيم مىشوند آيا حجشان تمتّع است ، يا وظيفه ديگرى دارند ؟\r\n\r\nج\r\n- چنانچه به قصد مجاورت در مكّه بمانند ، و بعد از دو سال مستطيع شوند ، حكم اهل مكّه را پيدا مىكنند .\r\n\r\n94 س\r\n- اگر شخصى در بين دو سال مجاورت خود در مكّه ، مستطيع شود ، يا در وطن خود مستطيع شود و بخواهد حَجّة الإسلام را بعد از دخول در سال چهارم مجاورت ، انجام دهد آيا حج تمتّع بجا آورد يا افراد ؟\r\n\r\nج\r\n- در فرض سؤال كه استطاعت در بين دو سال مجاورت حاصل شده ، واجب است حج تمتّع بجا آورد ، لكن اگر بعد از گذشتن دو سال حج را بجا آورد اولى مراعات احتياط است .\r\n\r\n95 س\r\n- اگر در سال چهارم مجاورت خود در مكّه مستطيع شود و قبل از اتيان حج واجب معرضاً عن المجاوره ، به وطن خود برگردد ، آيا حج مستقر در ذمّه را تمتّعاً بجا آورد يا افراداً ؟\r\n\r\nج\r\n- حج إفراد بجا آورد .\r\n\r\n96 س\r\n- اگر كسى در سال استطاعت به قصد استيطان در مكّه بدون\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاعراض از وطن اصلى به مكّه مشرف شود آيا حج تمتّع انجام دهد يا افراد ؟\r\n\r\nج\r\n- تمتّع بجا آورد .\r\n\r\nشك در استطاعت\r\n\r\n97 س\r\n- چند سال قبل شخصى به شبهه استطاعت رجاءً به حج مشرف شده ، و پس از مراجعت قرضهاى او اداء شده ، و اخلالى هم در امر معاشش پيدا نشده ، در اين صورت حج مذكور ، كفايت از حَجّة الإسلام مىكند يا نه ؟\r\n\r\nج\r\n- اگر فعلًا هم شك در استطاعت خود در آن سال دارد ، آن حج مجزى از حَجّة الإسلام نيست .\r\n\r\nاستقرار حج\r\n\r\n98 س\r\n- كسى كه حج بر او مستقر شده و مشرف نشده اكنون هم نمىتواند و هيچ راهى براى تشرّف ندارد آيا راهى به جز استغفار دارد يا خير ؟\r\n\r\nج\r\n- اگر تمكّن مالى هم جهت استنابه ندارد فعلًا تكليفى بر او نيست و اميد است با توبه و استغفار مورد مغفرت قرار بگيرد ولى اگر احتمال مىدهد كه كسى بعد از فوت براى او تبرعاً نيابت نمايد وصيّت نمايد .\r\n\r\n99 س\r\n- اشخاصى كه در وقت نام‌نويسى براى حج ، استطاعت مالى دارند ، و از طرف دولت براى پنج سال يا بيشتر اسم‌نويسى مىكنند ، آيا نام‌نويسى واجب است يا نه ؟ و بر فرض وجوب اگر مسامحه كردند و ننوشتند و بعد از مدّت پنج سال مردند ، و يا از استطاعت مالى افتادند ، فقط ترك واجب كرده‌اند ، يا اينكه حج هم بر آنان مستقرّ است ؟\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nج\r\n- در مورد سؤال وجوب نام‌نويسى محل تأمل است و چنانچه با ترك نام‌نويسى بعد از پنج سال فوت نمود استقرار حج بر او معلوم نيست ، اگر چه احتياط اين است كه براى او با بقاء استطاعت تا سال پنجم حجّ استيجار نمايند .\r\n\r\n100 س\r\n- پدر اين جانب قرار بوده كه امسال حج برود ولى به خاطر « مشكلات مالى » موفق نشده ايشان قبلًا تقريباً وضعشان خوب بوده و چون ديگر كار نمىكند گاهى اوقات مخارج را حتى از سرمايه كه در بانك دارد استفاده مىكند و به خاطر مخارج خانه و برادر و خواهر ، فيش حجّ را فروخته كه بتواند كارى يا غيره انجام دهد براى مخارج خانه و تحصيل آنها . لطفاً بفرماييد آيا فيش حج خمس دارد يا نه ( در حالى كه ايشان سالها قبل ثبت‌نام كرده بوده تا اينكه امسال نامشان درآمده است . )\r\n\r\nج\r\n- در مورد سؤال ، اگر استطاعت تشرف به مكه و انجام حج داشته و مسامحه كرده حج بر ذمّه او مستقر شده بايد حج را انجام دهد بهر حال پولى كه از درآمد سال به حساب مكه ريخته ولى فيش را بعد از گذشت سال فروخته خمس پولى كه به حساب ريخته بايد داده شود ولى زائد بر آن ربح سال فروش محسوب است كه اگر صرف مؤونه بشود خمس ندارد و اگر صرف مؤونه زندگى نشود و سال بر آن ربح هم بگذرد آن هم خمس دارد .\r\n\r\n101 س\r\n- اين حقير در سال 57 با همسرم ازدواج كردم و مبلغ 80000 هزار تومان مهريه من است و اكنون از شوهرم خواسته‌ام كه بجاى اين مبلغ مرا به سفر حج واجب ببرد ( البته عمره مفرده برده است ) و او مىگويد شما واجب الحج نيستيد زيرا با 80000 هزار تومان نمىشود به حج رفت و من مىگويم بايد به نرخ امروز حساب كنى ايشان مىگويد نه اين خلاف شرع است لطفاً\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجواب اين جانب را بفرمائيد .\r\n\r\nج\r\n- در مورد سؤال ، شما بيش از 80000 تومان بعنوان مهريه از شوهر طلب نداريد و هشتاد هزار تومان جهت استطاعت و وجوب حج كافى نيست بلى اگر قبلًا متمكّن بوده‌ايد كه با مبلغ مذكور به حج برويد و همسر شما در صورت مطالبه مهريه را در اختيار شما مىگذاشته كه به حج برويد و نرفته‌ايد حج بر ذمّه شما مستقر شده .\r\n\r\n102 س\r\n- در سال 1363 براى حج ثبت‌نام كرديم چون استطاعت مالى ما خوب بود ، اواخر سال 1374 موتور لنجمان در درياى خليج فارس به قعر دريا فرو رفت و برادرم و كليه ملوانان و تمام اجناس وارداتى همه از بين رفت كه بنده واقعاً با چند عيال سنگين ، ورشكست شده‌ام و قرضهاى سنگين دارم و دستم از بازار بريده شده الآن سخت در فشار قرض‌هاى بانكها و مردم هستم كه واقعاً كمرشكن است و امسال عيدى كه در پيش داريم نوبت زيارت مكه مكرمه بيت الحرام بنده رسيده است تكليف بنده چه مىباشد ؟\r\n\r\nج\r\n- در فرض سؤال ، چنانچه در همان سال 63 يا قبل از آن يا بعد از آن استطاعت مالى جهت رفتن به حج را حاصل كرده باشيد و بدون ثبت‌نام و قرار گرفتن نوبت در سال زمان حج امكان رفتن به حج از راههاى ديگر عادى و لو خريدن فيش و نوبت ديگران را داشته‌ايد و نرفته‌ايد و به انتظار نوبت سازمان مانده‌ايد حج بر شما مستقر شده و بايد فعلًا بهر نحو شده به حج برويد و اگر طريقى ديگر غير از ثبت‌نام در سازمان حج و انتظار نوبت برايتان فراهم نبوده و فعلًا براى رفع اختلالات معيشتى و اداره زندگى به فروش فيش حج احتياج داريد يا نمىتوانيد مبلغ بيشترى كه براى انجام سفر حج لازم است بدون استقراض تهيه كنيد و در امر معاش به زحمت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمىافتيد حج بر شما واجب نيست و فروش فيش مانعى ندارد ولى خمس مبلغى را كه به سازمان حج پرداخته‌ايد بايد بپردازيد و لازم بتذكر است كه در مخارج حج تمكن از خريد سوغات و برنامه‌هاى پذيرائى و مهمانى معتبر نيست .\r\n\r\n103 س\r\n- بنده زنى هستم از 24 سال قبل تاكنون مستطيع هستم ولى هرگاه كه قصد رفتن به مكه را داشتم مشكلاتى برايم پيش آمد تا اينكه دفعه آخر كه حدود 12 سال پيش بود و نام‌نويسى مىكردند ما هم اسم خود را نوشتيم و تاكنون اسممان در نيامده است ما اطلاع يافتيم كه تا 6 سال ديگر هم مكه به نام ما در نمىآيد هم اكنون بنده 55 سال سن داشته و از رفتن به مكه از اين راه مأيوسم و اگر هم بخواهم از طريق آزاد بروم نمىشود زيرا اگر تمام دارايى را بفروشم كلًا 400 هزار تومان شده در حالى كه مكه در حدود 700 هزار تومان مىشود از شما تقاضا دارم كه در اين باره ما را بطور واضح راهنمايى و ارشاد نمائيد .\r\n\r\nج\r\n- شما در حال حاضر وظيفه‌اى نداريد بلى اگر موقعيتى پيش آمد كه توانستيد بطور آزاد برويد و يا نوبت رفتن شما رسيد در آن وقت واجب است برويد و چون قبلًا مستطيع بوده و نرفته‌ايد حج بر شما مستقر شده و تا نرويد از ذمه شما ساقط نمىشود .\r\n\r\n104 س\r\n- شوهرم هنگام عقد ازدواج يك سفر حج را به من وعده داده است آيا حج بر ذمهء من استقرار پيدا كرده است ؟\r\n\r\nج\r\n- به مجرد وعده دادن او حج در ذمّهء شما مستقر نمىشود ، بلى اگر در ضمن عقد شرط كرده باشيد و با مطالبه بتوانيد او را حاضر به وفا به وعده بكنيد مطالبه و حج واجب مىشود .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nمسائل متفرقهء استطاعت\r\n\r\n105 س\r\n- كسى كه نوبت او قانوناً مربوط به سالهاى بعد مىشود ، آيا مىتواند به نحوى نوبت خود را جلو بيندازد ؟ و در صورتى كه چنين كرد حج او چه صورتى دارد ؟\r\n\r\nج\r\n- اگر به طرق متعارف و مشروع بتواند اقدام نمايد ، اقدام واجب ، و حج او صحيح است .\r\n\r\n106 س\r\n- آيا كسانى كه شرعاً مستطيع بوده و براى اولين بار در قرعه‌كشى شركت مىكنند ، نسبت به كسانى كه تصميم دارند حج مستحبى انجام دهند مىتوان در قرعه‌كشى اولويتى قائل شد ؟\r\n\r\nج\r\n- بلى در اولويت قرار دادن آنها جايز بلكه اولى است .\r\n\r\n107 س\r\n- استطاعت نسبت به حج منذور ، مقدمه وجوب است يا مقدمه واجب ، يا فرق است بين نذر حَجّة الإسلام و نذر غير آن ؟\r\n\r\nج\r\n- اگر نذر حَجّة الإسلام باشد ، استطاعت شرط وجوب حج است ، و موجب تحقق نذر ، و اگر نذر غير حَجّة الإسلام باشد ، استطاعت شرعيه نه شرط وجوب حج است ، و نه شرط صحت نذر ، بلكه قدرت عقليه بر حج ، شرط صحت و انعقاد نذر است .\r\n\r\n108 س\r\n- شخصى در حَجّة الإسلام بعد از اعمال عمره در روز هفتم در اثر تصادف با ماشين در حال بيهوشى او را به ايران آوردند ، حال آيا در سالهاى بعد بايد خودش به مكّه برود و يا نايب بگيرد ، و يا اصلًا برىء الذّمة شده و چيزى بر او واجب نيست ، و استقرار حج در سالهاى قبل براى او و يا عدم\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاستقرار ، فرق دارد يا نه ؟ و در صورت وجوب نيابت ، حج ميقاتى جهت او كافى است يا نه ؟\r\n\r\nج\r\n- در فرض سؤال اگر در سال اول استطاعت او بوده ، و فعلًا استطاعت ندارد حج بر او واجب نيست ، ولى اگر فعلًا استطاعت دارد واجب است عمره و حج تمتّع را ثانياً بجا آورد ، و همچنين اگر از سالهاى قبل مستطيع بوده بايد عمره و حج را بجاى آورد ، و با عذر شرعى گرفتن نايب كافى است ، و در مواردى كه جايز باشد نايب بگيرد حج ميقاتى كافى است .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nفصل دوم : نيابت\r\n1 - شرايط نايب\r\n2 - وظيفهء نايب\r\n3 - اجرت نايب\r\n4 - نيابت از امام زمان ( عج )\r\n5 - نيابت از حىّ\r\n6 - نيابت از ميّت\r\n7 - نيابت از چند نفر\r\n8 - نيابت از طفل\r\n9 - فوت نايب پس از احرام\r\n10 - پذيرفتن نيابت پس از عمره تمتّع\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nشرايط نايب\r\n\r\nاستطاعت و نيابت\r\n\r\n109 س\r\n- شخصى جهت اعمال حج نايب مىشود ، و پس از نايب شدن ، خودش استطاعت پيدا مىكند ، در اين صورت اجاره باطل مىشود يا نه ؟\r\n\r\nج\r\n- در فرض سؤال كه استطاعت از غير جهت اجاره حاصل شده ، كشف مىشود كه اجاره باطل بوده ، و بايد حج خود را بجاى آورد .\r\n\r\n110 س\r\n- اگر كسى چند سال قبل ، نيابت حج ميّتى را تعهد كرده ، و الآن خود مستطيع شده ، كدام يك از اينها را مقدّم بدارد ؟\r\n\r\nج\r\n- در فرض مسأله ، واجب است براى خودش حج بجا آورد .\r\n\r\n111 س\r\n- كسانى كه با فيش حج ميّت و به نيابت از وى به حج مىروند ، اگر خود نيز تمام شرايط استطاعت را دارا باشند ، بجز باز بودن راه ، كه آن هم با فيش حج ميّت حاصل شده است ، در صورتى كه بتواند مثلًا در مدينه يا جدّه ( قبل از ميقات ) براى متوفى نايب بگيرند و خودشان حج واجب خود را انجام دهند ، تكليف چيست ؟\r\n\r\nج\r\n- در فرض مرقوم اگر بر شخص مرقوم حج مستقر نشده و از هيچ طريقى تشرف به حج براى او غير از حج نيابتى با فيش حج ميّت فراهم\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنيست ظاهر اين است كه نيابت او از ميّت جايز است .\r\n\r\n112 س\r\n- شخصى داراى استطاعت مالى و بدنى بوده و لكن راه براى او باز نيست ، و فعلًا فيشى به او داده‌اند كه حج نيابتى انجام دهد ( استطاعت طريقى او فقط از طريق اين فيش است ) وظيفهء او چيست ؟\r\n\r\nج\r\n- اگر استطاعت طريقى ندارد مگر با فيش حج نيابتى مىتواند حج نيابتى انجام دهد .\r\n\r\n113 س\r\n- خانمى كه شوهرش فوت نموده تصميم دارد اگر مستطيع باشد با فيش حج متوفى براى خودش حج انجام بدهد و براى همسرش نايب تعيين كند آيا مىتواند يا خير ؟\r\n\r\nج\r\n- اگر استطاعت مالى دارد با توافق ورثه خريد فيش مانعى ندارد .\r\n\r\n114 س\r\n- فردى كه صرفاً از طريق فيش نيابتى راه براى او بازشده آيا مىتواند براى خود حج ( واجب يا مستحب ) انجام دهد و براى منوب عنه حج ميقاتى اجاره كند ، يا بر او واجب است كه فقط براى منوب عنه حج بجا آورد ؟\r\n\r\nج\r\n- اگر با فيش ديگرى اجير شده كه براى صاحب فيش مباشرةً حج انجام دهد نمىتواند ديگرى را براى منوب عنه اجير كند بلى اگر صاحبان فيش به او گفته‌اند كه مباشرت لازم نيست مىتواند از فيش جهت خود استفاده كند و براى منوب عنه ديگرى را از بلد و يا ميقات اجير بگيرد .\r\n\r\n115 س\r\n- آيا كسانى كه شرعاً مستطيع بوده و براى اولين بار قرعه‌كشى مىكنند ، نسبت به كسانى كه تصميم دارند به عنوان نايب شخص ديگر مشرّف شوند ، اولويت دارند يا خير ؟\r\n\r\nج\r\n- اوليت آنها نسبت به نائب‌هايى كه در حج واجب نايب شده‌اند معلوم نيست .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n116 س\r\n- افرادى كه هر سال به حج مىروند - از قبيل خدمه كاروانها - در محل خود از كسى نيابت قبول مىكنند ، ولى در ميقات بر اثر اشتغال زياد از نيابت غافل و محرم مىشوند ، بعد كه متوجه شدند دوباره نيّت نيابت مىكنند ، آيا حج نيابتى آنان درست است ، يا حج براى خودشان حساب مىشود ؟\r\n\r\nج\r\n- با فرض آنكه مستطيع نبوده ، و از قبل اجير براى انجام حج شده است ، نيّت احرام براى خود او منعقد نشده است ، و در صورتى كه مجدداً به نيّت منوب عنه محرم شده است ، حج نيابى او صحيح است .\r\n\r\n117 س\r\n- هرگاه كسى مريض شود ، به طورى كه بعد از احرام عمره قادر به انجام اعمال نباشد ، آيا كسى كه براى عمره تمتّع مستحبى محرم شده ، و عمره را انجام داده است ، مىتواند در حج نايب او شود يا خير ؟\r\n\r\nج\r\n- شخص مذكور نمىتواند نايب شود ، و شخص مريض بايد به وظيفه خود عمل نمايد .\r\n\r\n118 س\r\n- شخصى مستطيع است ، ولى هنوز حج خود را بجا نياورده ، وجهى از ورثه ميّتى قبول مىكند ، و در همان سال به مكّه مىرود ، و لكن آن سال حج نيابتى را انجام نمىدهد ، بلكه براى خودش مىرود ، و تصميم قطعى دارد سال آينده براى متوفى برود ، اين عمل جايز است يا نه ؟\r\n\r\nج\r\n- اجاره براى خصوص سال اوّل كه خود شخص مستطيع است باطل است ، و مال الاجاره را مالك نمىشود ، و پول نزد او غصب مىباشد ، و واجب است رد كند ، ولى حج خود او كه سال اوّل مشرف مىشود صحيح است ، و سال بعد اگر طرف مايل بود كه اين شخص مشرف شود بايد تجديد اجاره نمايند ، و اگر بدون اطلاع برود مال الاجاره را طلب ندارد .\r\n\r\n119 س\r\n- شخصى به عنوان نايب در مسجد شجره محرم شده ، و به مكّه\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآمده ، در مكّه فهميد كه خودش مستطيع بوده است . آيا بايد اعمال عمره را به قصد خود بجا آورد ، يا به قصد نيابت ، و اگر بايد حج را به قصد خود بجا آورد ، نسبت به حج نيابى چه وظيفه دارد ، و آيا مىتواند براى آن نايب بگيرد يا نه ؟\r\n\r\nج\r\n- احرام او باطل است ، و بايد به ميقات برگردد ، و براى خود محرم شود ، و در صورتى كه از طرف صاحبان وجه مجاز باشد براى حج منوب عنه خود ، نايب ديگرى بگيرد .\r\n\r\n120 س\r\n- آيا كسى كه تاكنون به حج نرفته است و اولين سفر اوست مىتواند از طرف شخص ديگرى براى انجام حج نايب شود يا نه ؟\r\n\r\nج\r\n- اگر خودش مستطيع نيست نيابت او مانعى ندارد .\r\n\r\n121 س\r\n- اگر ميّت يكى از ورثه را ( مثلًا پسر بزرگ خود را ) براى انجام حج مشخص كرده باشد ، يا تمام ورثه اتفاق كنند كه يكى از آنها از طرف ميّت به حج برود ، تكليف او چيست ؟\r\n\r\nج\r\n- كسى كه از طرف ميّت و يا ورثه جهت انجام حج ميّت معين شده چنانچه خود استطاعت مالى داشته باشد نمىتواند نيابت كند .\r\n\r\n122 س\r\n- شخصى مرحوم شده و در وصيت خود همسرش را معين كرده كه حج او را يا خودش انجام بدهد ، و يا كسى را ايشان معين كند حج انجام بدهد ، چون ثلث اموال متوفى را رد نكرده‌اند و تقسيم اموال نشده معلوم نيست اين خانم مستطيع هست يا نه و صروره هم مىباشد آيا مىتواند نيابت حج انجام بدهد يا خير ؟\r\n\r\nج\r\n- بايد سهم الارث همسر او رسيدگى شود در صورت تحقق استطاعت از همه جهت نمىتواند نيابت كند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\n123 س\r\n- خانمى بيوه در سالهاى قبل براى سفر حج ثبت‌نام كرده و مبلغ آن را پرداخته ولى قبل از اينكه نوبت او برسد فوت نموده است ، پنج دختر و دو پسر بزرگسال دارد كه داراى خانه و زندگى مىباشند بحث اين است كه :\r\nالف : يكى از دخترهايش كه اصلًا حج انجام نداده و به علاوه به علت سهم الارث پدرى هر چند كه هنوز تقسيم نشده در مظان استطاعت شرعى است آيا مىتواند به نيابت مادر به حج برود .\r\nب : يا فيش حج با رضايت وراث به يكى از علما و روحانيون متدين كه مكرّر به سفر حج رفته و از نظر انجام اعمال و مسائل حج اطمينان بالايى حاصل است نيابت داده شود ، براى متوفى كدام افضل و ارجح و اطمينان برئ الذّمة بودن بيشتر است ؟\r\n\r\nج\r\n- در مورد سؤال ، اگر دختر آن خانم خود مستطيعه باشد نيابت او از مادر در انجام حج صحيح نيست و بر فرض مستطيعه هم نباشد اگر براى متوفى يك نفر اهل علم كه وارد به مسائل حج باشد نائب بگيرند بهتر است .\r\n\r\n124 س\r\n- كسى كه خود از هر نظر مستطيع است آيا مىتواند حج واجب ديگرى را به صورت نيابتى بپذيرد و آن را بجاى آورد يا خير ؟\r\n\r\nج\r\n- در فرض سؤال ، تا حج خود را بجا نياورده نمىتواند نيابت كند .\r\n\r\n125 س\r\n- فرزند پدرى هستم كه مرحوم شده است و داراى فيش حج مىباشد و بعنوان وصيّت به من گفته است اگر مكه قسمت من نشد تو با مادرت مكه برو و اكنون كه نوبت حجّش شده است خودم استطاعت مالى مكه رفتن را دارم حال اگر بخواهم حج پدرم را بجا آورم تكليف خودم چگونه است و اگر بخواهم براى پدرم نائب بگيرم اشكالى ندارد ؟\r\n\r\nج\r\n- در مورد سؤال ، چنانچه مىتوانيد با خريدن فيش و لو به قيمت گران\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبراى خود حج انجام دهيد ، نمىتوانيد به نيابت پدر به حج برويد ، بلكه بايد براى خود حج برويد و براى پدر كسى را از بلد اجير كنيد و اگر به غير طريق فيش پدر متمكن از حج رفتن نيستيد مىتوانيد به نيابت پدر حج برويد .\r\n\r\n126 س\r\n- 1 : خانمى امسال نامش جهت فريضه حج واجب درآمده است و به علت پيرى و ناتوانى نمىتواند خودش برود . فرزندش مىگويد من مستطيع هستم مىتواند عوض ايشان جهت اعمال حج برود يا خير ؟\r\n2 : يا امسال بجاى او و سالهاى بعد نام‌نويسى كند به جاى خودش برود .\r\n3 : يا بجاى مادرش و خودش هر دو را همين امسال انجام دهد ؟\r\n\r\nج\r\n- 1 - 2 - 3 - كسى كه خودش مستطيع است قبل از انجام حج واجب خودش نمىتواند از ديگرى نيابت كند ، و در يك سال نمىشود دو تا حج انجام داد .\r\n\r\n127 س\r\n- شخصى از طرف پدرش با اجازه ورّاث مىخواهد به حج مشرف شود و ايشان مستطيع نمىباشد آيا مىتواند به نيابت از مرحوم پدرش حج انجام دهد يا خير ؟\r\n\r\nج\r\n- از قضيه شخصيّه اطلاع ندارم بطور كلى چنانچه نائب خود مستطيع نباشد و بتواند اعمال حج را صحيحاً انجام دهد نيابت او اشكال ندارد .\r\n\r\nنيابت معذور\r\n\r\n128 س\r\n- اگر كسى در موقع عمل حج و عمره ناچار است سر خود را بپوشاند ، يا زير سايه قرار بگيرد و نمىتواند در آفتاب باشد ، چنين شخصى مىتواند از ديگرى نيابت كند يا نه ؟\r\n\r\nج\r\n- در فرض سؤال كه نايب معذور در انجام بعض محرمات احرام است ، نيابت و استيجار او مانع ندارد ، و كفّاره آن بر عهده خود نايب است .\r\n\r\n129 س\r\n- كسى كه براى حج اجير مىشود ، اگر شرط كند كه مثلًا براى طواف\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nنساء يا يك عمل ديگرى كه نيابت‌بردار است نايب مىگيرم ، آيا اين شرط نافذ است ، و مىتواند عمل نمايد يا نه ؟\r\n\r\nج\r\n- اجير مىتواند براى ذبح قربانى نايب بگيرد ، لكن در ساير اعمال اجير بايد شخصاً اعمال را بجاى آورد ، و اگر كسى از اول معذور از مباشرت باشد ، استنابه او خلاف احتياط است ، و شرط مذكور نافذ نيست ، و موجب بطلان اجاره است .\r\n\r\n130 س\r\n- در مناسك آمده است كه معذور نمىتواند نايب شود ، معذور به چه كسى گفته مىشود ؟ لطفاً حد آن را معين كنيد ، مثلًا كسى كه نمىتواند نماز طواف را صحيح بخواند ، يا نمىتواند خودش رمى جمرات كند ، و يا نمىتواند قربانى نمايد ، و يا نمىتواند يكى ديگر از واجبات حج را - اعم از اركان و غير اركان - انجام دهد ، معذور است يا خير ؟\r\n\r\nج\r\n- در قربانى مباشرت شرط نيست ، و نايب هم مىتواند ديگرى را در قربانى وكيل نمايد ، ولى كسى كه از مثل نماز طواف و رمى جمرات معذور باشد ، استنابه او بنابر احتياط جايز نيست و نيابتش نيز كافى نيست .\r\n\r\n131 س\r\n- كسى كه احتمال قوى عقلايى مىدهد كه نتواند اعمال را به نحو عادى انجام دهد ، و ممكن است حج تمتّع را بدل به افراد كند ، آيا مىتواند از حج واجب نيابت كند ؟ و همچنين اگر يقين داشته باشد كه حج تمتّع او بدل به إفراد مىشود حكم او چيست ؟ و آيا زنها كه معمولًا يكى از دو فرض گذشته درباره آنها پيش مىآيد ، حكمشان با ديگران يكى است و يا فرق دارد ؟\r\n\r\nج\r\n- در فرض سؤال احوط ترك نيابت است .\r\n\r\n132 س\r\n- آيا معذورين مىتوانند از ائمه اطهار و انبياء و يا علماء ماضين و يا پدر و مادر تبرعاً نيابتاً حج بجا آورند ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nج\r\n- اگر تبرع از حج استحبابى باشد ، صحت آن بعيد نيست .\r\n\r\n133 س\r\n- شخصى كه قرائت و يا اذكار واجبه نمازش صحيح نيست ، آيا جايز است كه نيابت حج را قبول نمايد ، و بعد از اينكه خودش نماز طواف را خواند ، ديگرى را نيز براى نماز نايب كند يا نه ؟ و بر فرض عدم جواز چون جاهل به مسأله بوده ، و چنين كارى كرده ، تكليفش چيست ؟\r\n\r\nج\r\n- نيابت چنين شخصى صحيح نيست ، و در فرض دوم بايد از مستأجر استرضا كند ، و يا وجه را مسترد دارد .\r\n\r\n134 س\r\n- شخصى كه قرائت و يا اذكار واجبه نمازش صحيح نيست ، لكن فكر مىكرده است كه تصحيح نماز كار سهلى است ، و در فرصتى كه قبل از حج دارد مىتواند قرائت نمازش را اصلاح نمايد ، در هر صورت با اين گمان و يا با سهل انگارى نسبت به تكليف خود ، در ميقات به عنوان نيابت محرم شده است ، ولى وقت انجام نماز طواف هر چه سعى شده و لو با تلقين نتوانسته است نمازش را صحيح بخواند . بفرماييد فعلًا كه در مكّه است تكليف او چيست ؟\r\nآيا به طور قطع مقدارى را كه به نيابت انجام داده باطل است ، و اگر چنين است وظيفه بعدى او چيست ؟ آيا واجب است به ميقات و يا ادنى الحل برگردد ، و براى خودش - اگر چه به عنوان حج استحبابى - محرم شود ، و بدين وسيله جبران ورود به حرم را كه بدون احرام صحيح انجام داده است بنمايد ، و يا چنين كارى وجوب ندارد ، ولى مىتواند چنين كند ؟\r\nو يا با آنكه نبايد به آن حج اكتفاء شود ، بايد احتياطاً آن اعمال را با همان نيّت قبلى ادامه دهد ، و در مواردى كه مثل نماز طواف پيش مىآيد ، هم خودش تا حدى كه مىتواند بخواند ، و هم احتياطاً نايب بگيرد ؟ و يا آنكه وظيفه‌اش اين است كه احتياطاً به ميقات برگردد ، و براى عمرهء تمتّع به نيّت خود محرم شود ، و اعمال عمره تمتّع را انجام دهد ، ولى براى حج تمتّع نيّت ما\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nفى الذّمة كند ، كه اگر عمره تمتّع اول صحيح است اين حج مكمل آن باشد ، و اگر عمره تمتّع دوم كه براى خود انجام داده صحيح است باز اين حج بتواند آن را تكميل نمايد ؟\r\n\r\nج\r\n- در فرض سؤال ، صحت عمره مذكور براى منوب عنه محل اشكال است ، بنابر احتياط به قصد منوب عنه محرم به احرام حج شود ، و اعمال را به جاى آورد ، و نسبت به اجرت مصالحه نمايند و اگر حج نيابتى حَجّة الإسلام يا حج واجب ديگر بوده بايد مجدداً براى منوب عنه استيجار نمايند .\r\n\r\n135 س\r\n- زن و يا مردى كه روز دهم و يازدهم و دوازدهم قادر به رمى جمرات نيست ، ولى مىتواند شبها رمى جمره نمايد ، و يا در روز سيزدهم قضاى هر سه روز را بجاى آورد ، آيا مىتواند نيابت كند يا خير ؟ و در صورت امكان آيا همه صور مذكوره يكسانند و يا آنكه فرق دارند ؟\r\n\r\nج\r\n- بنابر احتياط چنين شخصى را اجير ننمايند .\r\n\r\n136 س\r\n- افرادى كه معذورند از واجباتى كه تركش و لو عمداً مضر به حج نيست ، مثل رمى جمرات در روز يازدهم و دوازدهم و مبيت به منى در شبهاى يازدهم و دوازدهم ، آيا مىتوانند اجير شوند و نيابت كنند يا نمىتوانند ؟\r\n\r\nج\r\n- ذوى الاعذار بنابر احتياط واجب با عدم انحصار به معذور نمىتوانند نايب شوند ، حتى اگر در مثل موارد مذكور عذر داشته باشند .\r\n\r\n137 س\r\n- افرادى كه بعنوان آشپز يا خدمه كاروان به مكه مىروند و شب عيد از مشعر الحرام نصف شب به منى مىروند جايز است كه آنها را اجير كنند يعنى پول بدهند كه به نيابت كسى عمل حج را انجام دهند يا نه چون نيمه شب از مشعر الحرام خارج مىشوند .\r\n\r\nج\r\n- در فرض سؤال ، نيابت اشخاص مذكور را مشهور صحيح نمىدانند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n138 س\r\n- يكى از خدمه كاروان نائب شده كه حج تمتّع انجام دهد و مدير كاروان به او مىگويد زنها را ببر در مشعر وقوف اضطرارى بده و به منى ببر و او هم بُرد وقتى خواست برگردد كه خود را به مشعر برساند براى وقوف تا طلوع آفتاب اذان صبح را گفتند و يا بعد از اذان صبح به مشعر الحرام رسيد آيا حج نائب درست است ؟\r\n\r\nج\r\n- در مورد سؤال ، اگر در موقع قبول نيابت مىدانسته كه برنامه همين است كه بايد زنها را ببرد مستحق اجرت نيست ولى حجى كه بجا آورده مبرء ذمّه منوب عنه است همچنين اگر بعد از قبول نيابت اين برنامه به او پيشنهاد شده باشد در اينكه استحقاق اجرت داشته باشد اشكال است ولى حجى كه نائب بجا آورده مبرء ذمه از منوب عنه است .\r\n\r\n139 س\r\n- خدمهء كاروانها و افرادى كه به جهتى ديگر ، شب عيد قربان را در مشعر الحرام نمىمانند و تنها براى انجام وقوف ، از اذان صبح تا طلوع آفتاب به مشعر مىآيند و يا وقوف اضطرارى مشعر را بجا مىآورند مىتوانند در حج نايب شوند يا نه ؟\r\n\r\nج\r\n- نيابت آنها مبرئ ذمهء منوب عنه مىشود ولى در صورتى استحقاق اجرت دارند كه آنها را با علم به اين حال اجير كرده باشند .\r\n\r\n140 س\r\n- خدمه‌اى كه از روى جهل به مسأله اجير شده‌اند ، و وقوف اختيارى مشعر را درك نكرده‌اند ، فعلًا تكليفشان چيست ، و همچنين ساير معذورينى كه حج ناقص از اين قبيل انجام داده‌اند - تبرعاً يا با اجرت - ؟\r\n\r\nج\r\n- اگر عذر آنان طارى نبوده ، صحّت حج و كفايت آن از منوب عنه محل اشكال است .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nعذر طارى\r\n\r\n141 س\r\n- نايبى كه در وقت قبول نيابت براى حج معذور نبوده است ، و بعد از عقد اجاره در موقع عمل يا قبل از محرم شدن جزء معذورين شده ، و در هر عذرى كه پيش آمده طبق وظيفه معذورين رفتار نموده ، آيا حج او از منوب عنه كافى است ؟ و آيا نسبت به نحوه عذر فرقى هست يا نه ؟ و آيا نسبت به اجرت استحقاق دارد يا ندارد ؟\r\n\r\nج\r\n- اگر نايب قبل از احرام عذر نداشته ، ولى بعد از محرم شدن عذرى براى او پيش آمده ، و به وظيفه معذور عمل كرده ، حج او صحيح و كفايت از منوب عنه مىكند ، و مستحق اجرت مىباشد .\r\n\r\n142 س\r\n- نايبى كه بيتوته در مشعر و منى را انجام نداده ، و يا نتوانسته انجام دهد ، حكمش چيست ؟\r\n\r\nج\r\n- اگر معذور عذرش طارى بوده ، حج او صحيح ، و مجزى از منوب عنه مىباشد ، و در غير اين صورت نيابت او محل اشكال است .\r\n\r\n143 س\r\n- زنى نايب است براى اعمال حج اين زن از اوّل عذر نداشته حالا عذر پيدا كرده و نمىتواند خودش رمى جمرات كند مىتواند نايب بگيرد ؟\r\n\r\nج\r\n- مانعى ندارد و عذر طارى مضرّ به نيابت نيست .\r\n\r\n144 س\r\n- نايب حج معذور به عذر طارى در رمى جمرات در روز موفق نبوده ولى در شب ممكن بوده و به جهت جهل به مسأله در روز نايب گرفته و انجام شده و در شب ترك كرده نيابتش چه حكمى دارد ؟ و با اينكه عمره مفرده هم بجا آورده از نظر محل شدن مشكلى ندارد ؟ و اگر جبرانى دارد از جهت مبلغ اجرت و نيابت به كسى براى رمى جمرات مجدد با اينكه عذرش باقى مىباشد يا در صورت رفع عذر چه وظيفه‌اى دارد و اگر منوب عنه حلالش كند چون\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاحتياطى بوده برىء الذّمة است ؟\r\n\r\nج\r\n- در فرض سؤال ، چنانچه شخص مذكور متمكّن از مراجعت به منى و رمى جمره و لو در شب باشد بايد جهت رمى در ايام تشريق به منى برود و رمى جمره را انجام دهد و حج نيابتى او صحيح است و مبرء ذمّه منوب عنه است و اگر نمىتواند به مكه مراجعت نمايد بايد جهت رمى جمرات نائب بگيرد تا از طرف او به نيابت از منوب عنه رمى جمرات را در روز انجام دهد و در اين صورت احتياطاً از اجيركننده حليّت بطلبد .\r\n\r\n145 س\r\n- زنى هستم كه نايب ديگرى شده‌ام وقتى به مكه رسيدم به سبب عادت ماهانه نتوانستم اعمال عمره تمتع را انجام دهم ، وظيفه من چيست ؟\r\n\r\nج\r\n- در فرض سؤال ، حجّ شما مبدّل به حج افراد شده ، پس اگر اعمال حج را بجا آورده‌ايد و بعد از اتمام آن عمره مفرده هم بجا آورده‌ايد ، صحيح است و چيزى بر شما نيست و اگر عمره مفرده بجا نياورده‌ايد بايد يك عمرهء مفرده به نيابت از منوب عنه بجا آوريد و لازم نيست در موسم حج باشد .\r\n\r\nنيابت بانوان\r\n\r\n146 س\r\n- كسانى كه مجاز هستند در شب عيد قربان بعد از درك اضطرارى مشعر به منى بروند ، آيا همه آنان از ذوى الاعذار مىباشند ، كه نيابت - و لو تبرعاً - مورد اشكال است ، يا نسبت به بعضى استثناء شده است ؟\r\n\r\nج\r\n- زنان از اين گروه مستثنى هستند .\r\n\r\n147 س\r\n- آيا زن مىتواند از طرف مرد و همين طور برعكس ، نيابتاً اعمال حج را انجام دهد ؟\r\n\r\nج\r\n- در نيابت مماثلهء نايب و منوب عنه شرط نيست ، بنابراين مرد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمىتواند به جاى زن نيابت كند و بالعكس اگر چه بعيد نيست كه نيابت مرد مطلقاً افضل باشد .\r\n\r\n148 س\r\n- با توجه به اينكه زنان ممكن است به عذرهايى دچار گردند آيا نيابت آنان صحيح است ؟\r\n\r\nج\r\n- اشكال ندارد .\r\n\r\n149 س\r\n- مردى براى انجام حج وصيّت كرده است ، آيا دختر يا همسر او هم مىتوانند به نيابت از او حج بجا آورند .\r\n\r\nج\r\n- اگر مانع ديگرى در بين نباشد دختر بودن و همسر بودن مانع نيست .\r\n\r\nوظيفهء نايب\r\n\r\n150 س\r\n- آيا بر نايب واجب است كه حج نيابى را خودش انجام دهد ، و يا مىتواند ديگرى را اجير كند كه حج را انجام دهد ؟\r\n\r\nج\r\n- جايز نيست كه نايب ، ديگرى را اجير كند ، مگر با اذن مستأجر .\r\n\r\n151 س\r\n- در حج نيابتى و عمره مفرده نيابتى طواف نساء و نماز آن را بايد نايب از طرف خود انجام دهد يا از طرف منوب عنه ؟\r\n\r\nج\r\n- بايد به قصد منوب عنه انجام دهد .\r\n\r\n152 س\r\n- بر نايب واجب است كه بر طبق فتواى مرجع تقليد منوب عنه اعمال حج را انجام دهد ، يا مطابق وظيفه خودش از تقليد يا اجتهاد ، عمل نمايد ؟\r\n\r\nج\r\n- اجير بايد مطابق وظيفه خودش عمل نمايد ، بلى اگر با او شرط كنند كه علاوه بر واجبات و شرايط صحت به نظر اجير ، بعضى از امور لازمه به نظر منوب عنه را نيز بجا آورد ، يا بعض منافيات به نظر او را ترك كند ، بايد به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nشرط عمل نمايد .\r\n\r\n153 س\r\n- نايب چند ماه قبل از حج به بلد منوب عنه مىرود ، و به عنوان نيابت حج حركت مىكند ، و به وطن خودش يا محل ديگرى مىرود ، و در ماه ذى حجه كه عازم حج مىشود ، ديگر به بلد منوب عنه نمىرود ، كافى است يا نه ؟ و چه وقت بايد برود ؟\r\n\r\nج\r\n- در فرض مذكور كافى است .\r\n\r\n154 س\r\n- در سالهاى اخير به طور معمول ذبح در منى ممكن نيست ، آيا لازم است نايب خود را به زحمت انداخته ، و از طرق غير معمول كارى كند كه ذبح در منى انجام گيرد ، و يا لزومى ندارد ، و در صورتى كه اين كار را نكرد ، حكم او چيست ؟\r\n\r\nج\r\n- با عدم تمكّن از ذبح در منى ، ذبح در مسلخ‌هاى موجود كافى است .\r\n\r\n155 س\r\n- كسى كه در انجام حج بلدى نيابت دارد ، آيا در برگشت از سفر حج نيز به شهر منوب عنه برگردد يا لزومى ندارد ؟\r\n\r\nج\r\n- برگشت به شهر منوب عنه لازم نيست بلكه در استيجار و تحقق نيابت شرط بازگشت از مكه مطلقاً معتبر نيست ولى اگر اجيركننده اجير را براى رفتن به حج و برگشتن به شهر منوب عنه اجاره كند اجير بايد طبق قرار اجاره عمل نمايد .\r\n\r\n156 س\r\n- كسى كه در انجام حج بلدى نيابت دارد ، چه مقدار از مستحبات مدينه و مكه را بايد به نيابت از منوب عنه انجام دهد ؟\r\n\r\nج\r\n- اگر در ضمن عقد اجاره نسبت به مستحبات ، خصوصياتى ذكر نشده باشد احتياط اين است كه مستحباتى را كه بطور متعارف همه يا اكثر حجاج\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nانجام مىدهند و زحمت معنى به ندارد ، لااقلّ يك بار به نيّت منوب عنه بجا آورد .\r\n\r\n157 س\r\n- شخصى در ميقات براى خودش محرم مىشود ، و تلبيه مىگويد ، بعد به فكر مىافتد كه چون خودش حج واجب را در سالهاى گذشته بجا آورده ، براى پدر يا مادر يا يكى از خويشاوندان ديگرش حج تبرعى بجا آورد ، آيا مىشود از نيّت عدول كند ، و دوباره به نيّت شخص مورد نظر محرم شود يا خير ؟\r\n\r\nج\r\n- بايد طبق احرامى كه براى خود بسته حج را تمام كند ، و رفع يد از آن جايز نيست ، و عدول از نيّت صحيح نيست .\r\n\r\n158 س\r\n- نايبى در احرام عمره تمتّع بعد از اينكه وارد مكّه شد ، شكّ مىكند كه نيّت نيابت كرده يا نه ، آيا بايد به ميقات بر گردد و مجدداً به نيابت محرم شود ، يا اصلًا حج براى خودش حساب مىشود ، و ديگر نمىتواند نايب باشد ؟\r\n\r\nج\r\n- در صورتى كه فعلًا خود را نايب مىداند ، و شكّ در نيّت احرام گذشته خود دارد ، وظيفه او حمل بر صحّت است ، و به عنوان نيابت بقيّه اعمال را بجا آورد\r\n\r\nاجرت نايب .\r\n\r\n159 س\r\n- اگر كسى چند سال قبل ، نيابت حج ميّتى را به مبلغى قبول كرده ، و الآن مخارج حج دو برابر شده ، فعلًا كه اجير مىخواهد حج را بجا بياورد مىتواند از ورثه ميّت بقيه مخارج را مطالبه كند يا نه ؟\r\n\r\nج\r\n- اگر نيابتى را كه قبول كرده و اجير شده ، مقيد به سال اوّل بوده ، و از بجا آوردن حج مانع داشته ، اجاره باطل شده ، و فعلًا بر ورثه است كه براى مورث به مقدارى كه وصيّت كرده حج ميقاتى يا از هر جا بشود حج استيجار\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nكنند . و اگر بدون عذر و مانع تأخير انداخته ، قيمت سال اول را كه او باعث فوت حج در آن سال شده ضامن است ، و اگر به نحو مطلق اجير شده باشد بر ذمه اجير است كه بعد از رفع مانع ، به هر قيمت كه باشد حج را بجا آورد ، و حق مطالبه بيش از مال الاجاره از ورثه ندارد و اگر نيابت مشروط به انجام آن در سال اوّل بوده مستأجر مىتواند اجاره را فسخ نمايد و مىتواند انجام آن را در سالهاى بعد مطالبه كند .\r\n\r\n160 س\r\n- شخصى را جهت اعمال حج اجير مىكنند ، مقدارى از مقدمات را انجام مىدهد ، بعداً از طريق دوائر دولتى ممنوع السفر مىشود ، و بجاى او ديگرى را مىفرستند ، آيا اين شخص در ازاء آن مقدار از مقدمات كه انجام داده استحقاق اجرتى دارد يا نه ؟ و آيا حق دارند ديگرى را بفرستند يا نه ؟\r\n\r\nج\r\n- در فرض سؤال كه اجير ممنوع السفر شده ، اجير كنندگان حق دارند كه شخص ديگرى را اجير كنند ، و راجع به استحقاق اجرت ، اگر او را براى خصوص اعمال حج در همان سال كه ممنوع السفر شده اجير كرده‌اند استحقاق اجرت ندارد ، مگر اينكه مقدمات را به امر مستأجر بجا آورده باشد ، كه چون عمل مسلم محترم است ، اجرة المثل عمل خود را استحقاق دارد ، و اگر او را اجير كرده‌اند براى حج و مقدمات ، مال الاجاره تقسيط مىشود ، و به مقدارى كه مقابل مقدمات واقع شده حق دارد .\r\n\r\n161 س\r\n- شخصى براى انجام حَجّة الإسلام اجير شده ، و تا سوريه رفته ، و موفق به انجام عمل نشده ، و به كشور خود مراجعت كرده ، آيا مىتواند بابت مخارجى كه در اين سفر نموده وجهى از منوب عنه مطالبه كند يا نه ؟\r\n\r\nج\r\n- اگر عدم توفيق بواسطه مانع عامى بوده و اجرت در مقابل رفتن و برگشتن و عمل حج معين شده باشد ، استحقاق اجير از اجرة المسمى به مقدار\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nراهى كه پيموده بعيد نيست ولى چون رفتن و برگشتن و عمل مشروط به يكديگر بوده ظاهراً مستأجر مىتواند اجاره را فسخ نمايد و اجرة المثل عمل اجير را بدهد و اگر عدم توفيق بواسطه عروض مانع خاصى براى شخص اجير بوده استحقاق اجرة المثل معلوم نيست بلكه ممكن است گفته شود در هر دو صورت چون رفتن و برگشتن و عمل هر يك مقيد به انجام ديگرى بوده كشف از عدم قدرت اجير و بطلان مىشود و اجير استحقاق چيزى را ندارد و اگر بر انجام حَجّة الإسلام اجير شده بطريق اولى انجام مقدمات آن كه در اجاره منوط نشده موجب استحقاق چيزى نيست .\r\n\r\n162 س\r\n- شخصى ملكى را جهت استيجار حج معيّن كرده ، و در موقع فروش ملك ، قيمت آن ، زائد بر مال الاجاره نيابت حج است ، در اين صورت بايد تمام آن را تسليم نايب بنمايند ، يا آنكه زائد آن را تسليم ورثه نمايند ؟\r\n\r\nج\r\n- در فرض سؤال ، در صورتى كه آنچه زائد بر مال الاجاره حج ميقاتى است بيشتر از ثلث نباشد چون ظاهر وصيّت ، وصيّت به حج بلدى است تمام آن را به نايب بدهند ، مگر آنكه معلوم باشد كه غرض او استيجار اصل حج است ، و خصوصيت استيجار آن به تمام قيمت ملك مذكور ، در نظر موصى نبوده است .\r\n\r\n163 س\r\n- پدر اين جانبان در سال 1363 دار فانى را وداع گفته و به لقاء الله پيوسته و وصيّت نموده كه بعد از فوت ايشان يك حج تمتّع بجا آورده شود يكى از وارثان در سال 70 در نيابت اعمال حج مبلغ چهل هزار تومان خرج پرداخته و الآن مىخواهند اموال متوفى را بين فرزندان تقسيم كنند آيا از اموال وارثان مبلغ چهل هزار تومان برداشته شود يا بيشتر ؟\r\n\r\nج\r\n- در مورد سؤال ، كسى كه در سال 70 به نيابت حج انجام داده اگر با\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nخواست ورثه حج انجام داده و مبلغ معيّنى را بعنوان اجرت قرارداد نكرده و به قصد تبرّع حج را انجام نداده مستحق اجرة المثل حج در سنه 70 است .\r\n\r\n164 س\r\n- طلبه سيّدى به نيابت شخصى كه مأيوس از سلامتى بوده به مكه آمده اعمال عمرهء تمتّع را انجام داده فعلًا به او خبر داده‌اند كه منوب عنه شما حالش خوب است و خودش بايد ، به مكه برود و نيابت شما صحيح نيست .\r\nتكليف شرعى اين نايب كه عمرهء تمتّع را به جا آورده از نظر اتمام عمل و عدم اتمام و از نظر اجرت حج چيست ؟\r\n\r\nج\r\n- در فرض سؤال ، چنانچه راه براى منوب عنه باز است و وقت هم براى عمره تمتّع باقى است و استطاعت مالى هم علاوه بر اجرة نايب دارد بايد خودش عمرهء تمتّع و حج را بجا آورد و در اين صورت نايب موظّف به انجام حج نيست بلكه حجّش براى منوب عنه صحيح نيست و اجرت انجام عمره و بازگشت را طلبكار است و اگر وقت عمره گذشته و يا راه براى منوب عنه مسدود است نايب بايد حج را هم انجام دهد و مجزى از منوب عنه و مستحق تمام اجرت است .\r\n\r\nنيابت از امام زمان ( عج )\r\n\r\n165 س\r\nبجا آوردن حج استحبابى به نيابت از طرف حضرت ولىّ امر عجّل اللَّه تعالى فرجه الشريف در شهر حج جايز است يا خير در حالى كه طبق روايات وارده آن حضرت همه‌ساله در ايام حج در مكه مكرّمه حضور داشته و مناسك حج را بجاى مىآورند ؟\r\n\r\nج\r\n- جواز آن بعيد نيست .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنيابت از حىّ\r\n\r\n166 س\r\n- شخصى تمام اختيارات اموال پدرش را دارد ، و پدر نمىتواند بالمباشره حج را بجا آورد ، پسر بدون تذكر دادن به پدر ، شخصى را اجير براى حج پدر نموده ، و خودش هم براى حج خود مشرف شده ، در اين فرض آيا حج اجير براى حج پدر مجزى است يا خير ؟ و هرگاه در مدينه تصميم بگيرد كه آنچه را از مال پدر به اجير داده است با پدر حساب نكند و از مال خودش باشد ، رفع اشكال مىشود يا نه ؟\r\n\r\nج\r\n- اجير گرفتن براى پدر از مال او بدون اطلاع پدر صحيح نيست ، بلى در صورتى كه مبلغ اجاره را از مال خود تبرّعاً بپردازد ، در فرض سؤال كه پدر عاجز از انجام حج است مانعى ندارد ، و مجزى از حَجّة الإسلام پدر مىباشد .\r\n\r\n167 س\r\n- شخصى چند سال قبل مستطيع بوده ، و حج نرفته ، و نزد چند نفر ظاهر الصلاح اقرار نموده : قدرت بدنى ندارم كه به حج مشرف شوم و نااميد هستم كه بعداً بتوانم حج نمايم ، لذا شخصى را اجير مىنمايد كه از طرف او حج كند ، و مبلغى تعيين مىكند و صيغه اجاره بين آنها جارى مىشود ، و اجير تمام مبلغ را در تصرف مىگيرد و مخارجى كه مقدمه گذرنامه و غيره است مىنمايد ، بعد از چند روز زيدى به منوب عنه مىگويد : برو ادعا كن كه خودم حج مىروم ، در صورتى كه از نقاهت بدنى كه داشته در سال گذشته نتوانسته به حج مشرف شود ، آيا اين صيغه فسخ مىشود يا خير ؟ و تكليف نايب درباره مخارجى كه نموده چيست ؟\r\n\r\nج\r\n- در فرض سؤال ، اگر براى حَجّة الإسلام اجير شده ، و بعد معلوم شود كه منوب عنه متمكّن از انجام حج شده ، اجاره باطل است ، و مقدارى كه اجير به امر مستأجر خرج كرده ، اجير ضامن نيست ، و اگر براى مطلق حج اجير شده -\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاعمّ از حَجّة الإسلام و غيره - ، و اختيار فسخ براى مستأجر قرار نداده باشند ، اجاره لازم است ، و منوب عنه نمىتواند فسخ كند ، و اجير بايد عمل را انجام دهد و همچنين اگر عجز و ناتوانى ، او از انجام حج باقى باشد نمىتواند اجاره را به هم بزند .\r\n\r\n168 س\r\n- شخصى پس از حصول استطاعت كارهاى سفر حج را انجام داده ، ولى در جده و يا قبل از احرام مبتلى به جنون شده است ، و چون از صحّت او نااميد شده‌اند او را به ايران اعزام كرده‌اند ، اگر جنون او طولانى شود وظيفه چيست ؟ آيا مىتوانند براى او نايب بگيرند ، يا خير ؟\r\n\r\nج\r\n- در مورد سؤال ، چنانچه سال اول استطاعت او بوده ، فعلًا چيزى بر او نيست ، پس اگر افاقه حاصل شد ، و استطاعت مالى باقى بود ، بايد حج را انجام دهد ، و الّا لازم نيست . و اگر حج قبلًا بر او مستقرّ بوده ، در صورت بهبودى خود او بجاى آورد ، و چنانچه با همان حال از دنيا برود ، بايد جهت او حج استيجار شود .\r\n\r\n169 س\r\n- شخصِ مريضى كه قبلًا مستطيع بوده و حج نرفته و فعلًا قادر به حركت نيست آيا به نيابت از وى مىتوان حج نمود ؟\r\n\r\nج\r\n- در فرض سؤال ، شخص مذكور اگر مأيوس از حصول بهبودى و تمكن تشرف به حج باشد واجب است نايب بگيرد .\r\n\r\n170 س\r\n- خانمى است از شهر اراك مستطيع شده و امسال نام او را اعلام نموده‌اند ، نامبرده بدليل اينكه نابينا شده ، فرزند خود را نايب نموده است .\r\nسؤال اين است كه آيا صرف نابينا شدن ، موجب اسقاط استطاعت است يا خير ؟ ضمنا نامبرده همراه ندارد و توان مالى براى پرداخت هزينهء همراه ندارد .\r\n\r\nج\r\nدر فرض سؤال ، كه مخدّره مذكوره ، نابينا است و توان مالى براى بردن\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nهمراه ندارد و بدون همراه عاجز از انجام مناسك است استنابه صحيح است ولى اگر پيش از نابينا شدن حج بر او مستقر نشده و متمكن از اداء حج نبوده فعلًا گرفتن نائب بر او واجب نيست .\r\n\r\n171 س\r\n- آيا كسانى كه در معاينات پزشكى رد مىشوند ، مىتوانند در زمان حيات خود فرد ديگرى را بعنوان نايب اعزام كنند يا نه ؟\r\n\r\nج\r\n- مىتواند .\r\n\r\n172 س\r\n- زنى هستم كه توانايى انجام اعمال حج را ، به علت كهولت سن ندارم ، با اينكه مستطيعه هستم بفرمائيد آيا مىتوانم در حال حيات كسى را به نيابت خود به حج بفرستم و حال آنكه اميد بهبودى در آينده را نيز ندارم ؟\r\n\r\nج\r\n- مانع ندارد . پس اگر حج در ذمّه شما مستقر بوده گرفتن نائب مسلّماً واجب است و اگر مستقر نبوده و در حال حصول استطاعت ماليّه راه باز باشد ، نائب گرفتن مطابق احتياط است .\r\n\r\nنيابت از ميّت\r\n\r\n173 س\r\n- اگر فيش حج متوفى به مبلغ زيادى در بازار خريدارى مىشود ، و به كمتر از آن مبلغ ، مىتوان براى حج ميّت نايب گرفت ، آيا مىتوان از آن فيش براى رفتن به حج استفاده كرد ، در حالى كه مازاد قيمت آن متعلق به ورثه است و در صورتى كه ميّت وارث صغير داشته باشد ، چطور ؟\r\n\r\nج\r\n- نايب گرفتن براى متوفى به كمتر از مبلغ ارزش و فروش فيش حج متوفى مانعى ندارد و زائد بر مبلغى كه صرف استيجار حج شده متعلّق به ورثه است و از خود فيش هم جهت استيجار با توافق ورثه مىشود استفاده\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nكرد بلى چنانچه متوفى ورثه صغير داشته باشد ، بايد حق او ملاحظه شود .\r\n\r\n174 س\r\n- شخصى بعد از آن‌كه از دنيا رفته است ورثه‌اش متوجه شدند اموال زيادى داشته و با آنكه مستطيع بوده حج نرفته است با توجه به اينكه وصيّتى هم نسبت به انجام نداشته آيا بر ورثه لازم است از طرف او حج بجا آورند ؟\r\n\r\nج\r\n- در فرض سؤال ، بر ورثه واجب است براى او حج بجا بياورند و يا استيجار كنند .\r\n\r\n175 س\r\n- شخصى در زمان حياتش براى زيارت مكه پول ريخته بود وثبت‌نام كرده بود زمانى كه نوبتش رسيد مرحوم شده و در زمان حياتش زنش مرحوم شده بود و زن ديگرى اختيار كرده از زن دومش هم دخترى دارد حالا اگر فرزند بزرگش بخواهد زيارت را بجاى آورد زن شخص مرحوم مىگويد من راضى نيستم بايد يك هشتم پول به من برسد و اگر چنانچه يكى از پسرانش هم بخواهد زيارت را بجا آورد بايد تمام خرج و مخارج از ارثيه مرحوم باشد يا نه ؟\r\n\r\nج\r\n- در فرض سؤال ، اگر شخص مذكور قبل از اينكه نام‌نويسى كند مستطيع و حج بر او واجب شده بوده بايد براى او حج استيجار شود و مخارج آن از اصل تركه برداشته مىشود و هيچ يك از ورثه نسبت به آن حقى ندارند و اگر در همان سال نام‌نويسى مستطيع شده و وصيتى هم نسبت به حج نكرده چنانچه ورثه بخواهند براى او حج بگيرند بايد با رضايت همه و از جمله همسر متوفى باشد و هر كس راضى نبود بايد سهم الارث او از قيمت فيش به او داده شود .\r\n\r\n176 س\r\n- در زمانى كه حج رفتن با قيمت و مبلغ كمى انجام مىشد ما احتمال مىدهيم ايشان مىتوانسته ولى اقدام ننموده آيا تدارك حج فوت شده\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nلازم است و آيا قبل از تخميس اين پول يا بعد از تخميس بايد باشد ، با توجه به رضايت كامل جميع وراث كه همگى كبير هستند ؟\r\n\r\nج\r\n- در صورتى كه شك در استقرار حج بر ذمّه او داريد چيزى بر شما نيست بلى اگر بخواهيد تبرّعاً حج بلدى يا حج ميقاتى استيجار نماييد ، خير و احسان به اوست ولى از خمس كه به او تعلّق گرفته نبايد چيزى كسر شود .\r\n\r\n177 س\r\n- شخصى در عام استطاعت مالى براى رفتن به حج ثبت‌نام كرده و قبل از اينكه نوبت حج او برسد فوت مىكند آيا در صورت عدم وصيّت بر ورّاث واجب است براى اين شخص نائب بگيرند يا نه ؟\r\n\r\nج\r\n- در فرض سؤال ، كه وجوب حج به ذمّه او مستقر نشده بوده استنابه واجب نيست .\r\n\r\n178 س\r\n- شخصى فوت نموده قبلًا وجوهى پرداخت و در نوبت حج قرار گرفته امسال نوبت حج آن مرحوم است آيا فرزند ايشان مىتواند بجاى پدر و به نيابت از ايشان اعمال حج را بجا آورد يا خير - توضيحاً اينكه سهم الارث ايشان به صورت ملكى است كه هنوز تقسيم نشده و در اختيارشان نيست ؟\r\n\r\nج\r\n- در فرض سؤال ، چنانچه متوفّى قبلًا به حج نرفته و حج هم بر او مستقر بوده واجب است براى او حج استيجار شود و ورثه مىتوانند به مقدار استيجار حج ميقاتى از اصل مال بردارند و اگر ورثه راضى به حج بلدى باشند اشكال ندارد بلى اگر صغير داشته باشد در صورت استيجار حج بلدى نمىتوانند چيزى از مال صغير بردارند و اگر حج بر متوفّى مستقرّ نبوده و يا آن را قبلًا انجام داده فعلًا استيجار حج واجب نيست مگر اينكه ورثه راضى باشند و راجع به نيابت در حج بايد كسى نايب شود كه بتواند حج صحيح انجام دهد بنابراين اگر فرزند متوفى مىتواند حج صحيح انجام دهد و\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nخودش هم مستطيع نيست نيابت او اشكال ندارد و در صورت وجوب حج ، تقسيم يا فروش ملك و استيجار حج واجب است و تأخير آن جايز نيست . بلى چنانچه فرزند بخواهد از فيش پدر براى انجام حج خود استفاده نمايد ما به التفاوت ارزش فيش و اجرت عمل نايب را به ورثه بپردازد .\r\n\r\n179 س\r\n- شخصى مريض بوده و ديگرى براى او نذر كرده كه اگر خوب شد او را به سفر مكه بفرستد روى همين حساب فيش حج را هم خريدارى كرده بودند بعد اين مريض از دنيا رفت حال اين فيش به وارث متوفى مىرسد و يا اينكه به آن كسى كه پول فيش را داده البته با توجه به اينكه كسى كه پول فيش را پرداخته فعلا نياز به پول دارد .\r\n\r\nج\r\n- در فرض سؤال ، اگر مريض مذكور به همان مرضى كه براى خوب شدنش نذر كرده‌اند از دنيا رفته استيجار حج لازم نيست و فيش حج متعلق به كسى است كه نذر كرده و اختيار دارد كه آن را براى خود بفروشد يا نه و اگر از آن مرض ، خوب شده و امكان فرستادن او به حج بوده و مسامحه در فرستادن كرده‌اند تا مجدداً مريض شده و از دنيا رفته احتياط آن است كه كسى كه نذر كرده ، كسى را به نيابت از متوفى براى حج بفرستد و لو براى انجام حج ميقاتى و مازاد بر حج ميقاتى ( آنچه از قيمت فيش اضافه بماند ) به خود نذركننده مىرسد .\r\n\r\n180 س\r\n- پدر اينجانب مرحوم شده‌اند ، در حالى كه در زمان حيات خودشان از تمكّن مالى براى انجام فريضهء حج برخوردار بودند ، ولى به علت يك سرى موانع مانند ثبت‌نام و . . . نتوانستند كه به مكه مشرف شوند آيا بر ما لازم است كه براى ايشان حج واجب را بخريم يا نيابتاً خودمان به مكه برويم يا نه ؟\r\n\r\nج\r\n- در مورد سؤال ، چنانچه آن مرحوم مىتوانسته به حج برود و لو از\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nغير طريق نام‌نويسى و مسامحه كرده و نرفته حج به ذمّه او مستقر شده بايد ورثه از اصل تركه جهت او حج استيجار نمايند و يا يكى از ورثه كه واجد شرايط نيابت باشد به نيابت آن مرحوم حج انجام دهد و اگر شرايط استطاعت و لو از جهت طريق موجود نبوده انجام حج براى آن مرحوم واجب نيست اگر ورثه احسان كنند و حج استيجارى كنند بسيار خوب است .\r\n\r\nحج بلدى يا ميقاتى\r\n\r\n181 س\r\n- زنى از دنيا رفته و به شوهرش وصيّت كرده كه براى او حج استيجار نمايند ، ولى قيد بلدى و يا ميقاتى نكرده ، و شوهرش قبول وصيّت او نموده ، لكن مسامحه كرده ، و جهت همسرش حج استيجار ننموده ، و اموال هم از بين رفته ، و شوهر آن زن كه وصى او بوده فوت كرده است ، و قبل از فوت به يك نفر وصيّت نموده كه حج همسرم در گردن من مانده اداء كنيد ، و آن شوهر متوفى داراى صغار است ، اگر خواسته باشند حج بلدى آن زن را از مال او بردارند صغار به زحمت مىافتند ، آيا اجازه مىفرماييد كه حج ميقاتى جهت آن زن بدهند يا نه ؟\r\n\r\nج\r\n- در فرض مسأله كه وصيّت به حج شده ، چون منصرف به بلدى است ، واجب است بر وصى حج بلدى استيجار نمايد ، و اگر مال را تلف كرده ضامن حج بلدى است ، و فعلًا بايد از مالش حج بلدى استيجار شود ، هر چند صغير داشته باشد .\r\n\r\n182 س\r\n- شخصى در زمان حياتش اهل نماز و روزه بوده ، و حج هم بجا آورده ، با اين حال وصيّت كرده كه براى او حج استيجار نمايند ، فعلًا فوت كرده ، و ورثه نمىدانند حجى كه وصيّت نموده براى اين است كه حَجّة الإسلام خود را باطل دانسته ، يا حج احتمالى و احتياط است ، تكليف چيست ؟\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nج\r\n- ظاهر آن است كه حج احتياطى است ، مگر قرينه باشد كه مستحبى و يا واجب است ، و در هر صورت بايد بر طبق وصيّت عمل شود و دانستن اين جهت لزومى ندارد فقط در نيّت بايد قصد كند امتثال امرى را كه فعلًا بر ميّت است .\r\n\r\n183 س\r\n- خانمى وصيت به حج نموده ولى قيد بلدى يا ميقاتى نكرده است در حالى كه شوهر او نيز فوت شده و داراى صغار مىباشد اگر خواسته باشند حج بلدى انجام دهند صغار دچار مشكل مىشوند بفرمائيد وظيفه چيست ؟\r\n\r\nج\r\n- در فرض مسأله كه وصيت به حج شده ، چون منصرف به بلدى است واجب است بر وصى حج بلدى استيجار نمايد هر چند صغير داشته باشد . در صورتى كه ما به التفاوت حج بلدى و ميقاتى زائد بر ثلث نباشد .\r\n\r\nوصيّت به حج .\r\n\r\n184 س\r\n- شخص مستطيع كه حج بر او مستقر شده فوت نموده ، و وصيّت كرده كه شخص معينى كه امسال اجير ديگرى است سال بعد از طرف او نيابتاً به حج برود ، و حال آنكه ممكن است امسال شخص ديگرى از او نيابت نمايد ، و نيز محتمل است سال آينده موانعى ايجاد شود كه نتوان استيجار كرد ، در اين صورت مطابق وصيّت ، بايد شخص معين نايب شود ، و يا امسال به ديگرى رجوع نمايند ؟\r\n\r\nج\r\n- ظاهر اين است كه عمل به اين وصيّت مشروع نيست ، و واجب است با تمكّن فوراً نايب بگيرند .\r\n\r\n185 س\r\n- شخصى وصيّت كرده كه فلان قسمت از ملك مرا بفروشيد ، و دو حج جهت خودم و پدرم خريدارى كنيد ، و اكنون ملك مورد وصيّت زائد بر قيمت دو حج است ، آيا مبلغ زيادى را واجب است در امور خيريه ديگر مانند نماز و روزه مصرف كنند ، يا به ورثه بر مىگردد ، با اينكه تمام ملك مورد\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nوصيّت ، از ثلث مالش بيشتر نيست ؟\r\n\r\nج\r\n- در اين صورت ممكن است بر كيفيت حج بيفزايند ، مثل اينكه شرط كنند بعض مستحبات انجام داده شود ، يا شخصى را كه عالم‌تر به مسائل و احكام باشد استيجار نمايند ، و اگر بازهم زياد آمد ملك ورثه است .\r\n\r\n186 س\r\n- اگر فرزند و يا شخص ديگرى كه وصيّت شده است به حج برود مستطيع باشد ، آيا با توجّه به اينكه حج واجب فورى است ، اين وصيّت باطل است ، و بايد هر چه زودتر ديگرى را استيجار نمايند ، و يا آن كه بايد صبر كنند كه او حَجّة الإسلام خود را انجام داده ، و پس از آن حج نيابتى را كه وصيّت شده است انجام دهد ؟\r\n\r\nج\r\n- تأخير جايز نيست و بايد شخص ديگرى را اجير كنند .\r\n\r\n187 س\r\n- مادرى داراى چهار فرزند ( يك پسر و 3 دختر ) مىباشد ايشان در سال 1363 طلا آلات خود را فروخته و براى حج تمتّع ثبت‌نام نمودند چون نوبت تشرف طولانى گرديد ايشان بر اثر بيمارى فوت نمودند و 6 ماه بعد نيز پسر ايشان فوت نمودند ، پسر داراى همسر و سه دختر 12 ، 15 و 20 ساله است . نوبت حجّ اين مادر در سال 1378 بوده كه دخترهاى آن مرحومه و خانم برادرش براى به جا آوردن حج ميّت به توافق نرسيدند در آخر تصميم به گرفتن نايب گرفتند فيش حجّ فروخته شد . دخترهاى مرحومه اصرار در به جا آوردن حجّ براى مادرشان از طريق گرفتن نايب دارند در حالى كه خانم و ورثه پسر آن مرحومه هيچ گونه تمايلى به اين كار ندارند و به اصطلاح حق خود را مىخواهند آنها اظهار مىدارند كه ما از چند روحانى سؤال نموده‌ايم گفته‌اند از زينت آلات ( طلا ) كسى واجب الحج نمىشود . از آن عالم بزرگوار در اين مورد تقاضاى دستور شرعى داريم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nج\r\n- در مورد سؤال چنانچه قبلًا حج بر ذمّه آن مرحوم مستقر نبوده و بعد از نام‌نويسى هم قبل از اينكه نوبت او برسد فوت نموده حج بر آن مرحومه واجب نشده و بر ورثه واجب نيست براى او حج استيجار نمايند و اگر مرحومه با اينكه حج بر او واجب نبوده وصيّت كرده كه براى او حج انجام دهند و اجرت حج با وصاياى ديگر او زائد بر ثلث تركه او نباشد واجب است براى او حج استيجار شود .\r\n\r\n188 س\r\n- شخصى وصيّت نموده بعد از من همسرم نيابت حج برود يا هر كه را ايشان تعيين نمود ، در حال حاضر اين خانم مستطيع شده آيا مىتواند نيابت انجام دهد يا نه ، آيا مىتواند اين فيش را از وارث بخرد براى خودش حج برود .\r\n\r\nج\r\n- در فرض سؤال ، آن خانم مىتواند آن فيش را از ورثه خريدارى كند و با آن فيش براى خودش به حج برود و براى متوفى شخص ديگرى را نايب بگيرند .\r\n\r\n189 س\r\n- شخصى مرحوم شده در وصيتنامه‌اش از نيابت حج اسم نبرده پسر بزرگ مرحوم كه وصى نيز مىباشد ادعا نموده كه پدرم مستطيع بوده ، بقيه وراث قبول ندارند آيا با بودن موافقت بقيه وراث ، وصى مىتواند زمين موصى را بفروشد يا نه ؟\r\n\r\nج\r\n- در فرض سؤال ، اگر وصى يقين به اشتغال ذمّه موصى ، به حَجة الإسلام دارد و مىداند كه ساير ورثه با علم به حكم و موضوع انكار مىنمايند و مىتواند بدون موافقت آنها حج براى موصى استيجار نمايد لازم است با برداشت از مجموع تركه حج ميقاتى براى او بگيرد و اين در صورتى است كه وصايت او به اطلاق شامل اين مورد باشد و الا با مراجعه به فقيه جامع الشرائط عمل نمايد .\r\n\r\n190 س\r\n- شخصى مستطيع شد و براى حج ثبت‌نام كرد قبل از آنكه نوبت او\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبشود فوت نمود وصيّت كرد بعد از مرگم حج مرا فرزندم به نام على بايد بجا آورد و به غير از على راضى نيستم شخص ديگرى بجا آورد و حال آنكه فرزندش على داراى سواد نيست ؟ و آگاهى به مسائل شرعى ندارد آيا مىشود طبق چنين وصيّت عمل كرد يا خير و اگر چنانچه فرزندش على ، نيابتاً با عدم آگاهى بجا آورد به شخص متوفى بر مىگردد يا خير مستدعى است آنچه را حكم خداست بيان فرمائيد .\r\n\r\nج\r\n- در مورد سؤال ، چنانچه فرزند موصى نتواند حج صحيح انجام دهد نيابت او از پدرش صحيح نيست و عمل او مبرء ذمّه پدرش نيست و وصيّت پدر هم در اين مورد اثرى ندارد بايد ورثه جهت انجام حج پدر شخصى را كه مىتواند حج صحيح انجام دهد اجير كنند و اگر فرزند مذكور بر حسب وصيّت حج را انجام دهد و ديگران شك در صحت عمل او داشته باشند مىتوانند عمل او را حمل بر صحت نموده و به آن اكتفاء كنند .\r\n\r\n191 س\r\n- شخصى وصى شده كه حج موصى را فى سنة الموت بجا آورد . و يا اينكه شخصى اجير شود در سال معين نيابتاً از طرف شخصى حج نمايد و اجير به غير وجه الاجاره مستطيع شود و يا وصى بعد از قبول وصايت مالى به او برسد كه بتواند حج برود آيا واجب است حج نيابتى را اجير مقدّم داشته و وصى به وصيّت عمل كند يا حج خود را انجام بدهد .\r\n\r\nج\r\n- در مورد هر دو سؤال وصى و نايب بايد حج خود را انجام دهد و براى موصى و منوب عنه ديگرى را اجير كنند .\r\n\r\n192 س\r\n- مادر اين جانب پرستارى مادر بزرگم را به عهده داشت و از او مواظبت مىكرد ، فريضه واجب زيارت بيت الله الحرام بر ذمّه مادرم بوده است كه متأسفانه بر اثر عارضه سكته قلبى قبل از مادر بزرگم به رحمت خدا و اصل\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nگشت لكن قبل از فوت وصيت كردند كه بعد از خود نگهدارى و مواظبت از مادر بزرگ را خواهرم ( دختر مرحومه ) به عهده بگيرند و مابقى وارثين حق الزحمه به ايشان بدهند و امر حج را هم ايشان انجام دهند ولى از اين امر ممانعت كردند نگهدارى مادر بزرگ را نپذيرفته‌اند على اىّ حال مدعى امر حج شده است ، تكليف چيست ؟\r\n\r\nج\r\n- در فرض سؤال ، چنانچه مادر شما وصيّت به انجام حج وسيله دخترش را مشروط به نگهدارى از مادر بزرگ نموده و دختر از نگهدارى امتناع مىنمايد مىتوانيد شخص ديگرى را براى انجام حج اجير نمائيد .\r\n\r\n193 س\r\n- آيا مادرمان مىتواند جاى پدرمان به مكه برود يا اولاد ارشد مىتواند ؟\r\n\r\nج\r\n- اگر مادر يا فرزند واجب الحج نباشند و اعمال حج را بتوانند صحيح انجام دهند هر كدام مىتوانند نيابتاً از طرف ميّت به حج بروند و تقدّمى بر يكديگر ندارند مگر آنكه در خصوص فردى وصيّت شده باشد .\r\n\r\n194 س\r\n- در سال 1355 مادر بزرگ اين جانب در وصيت‌نامه رسمى محضرى پسر خود را وصى انتخاب نمودند و در بندى از وصيت‌نامه مقرر نمودند كه از ثلث مال ايشان دختر مرحومه كه خواهر وصى مىباشد به نيابت يك حج تمتّع بجا آورد . وصى طبق دستور در سال 1363 جهت دختر مرحومه ثبت‌نام حج تمتّع نمودند ليكن نايب هم عمرشان كفاف نداد و در تيرماه 1377 به رحمت ايزدى پيوستند حال سؤال اين است با توجه به وصيت‌نامه و حضور وصى شرعاً چه كسى بايد نايب انتخاب نمايد آيا به عهده وصى مىباشد يا ورّاث نايب فوت شده ؟\r\n\r\nج\r\n- در فرض سؤال ، وصى مىتواند شخصى را كه صلاحيت براى نيابت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nداشته باشد تعيين كند و اين امر مربوط به ورثه نائب نيست ولى اگر در بين ورثه نايب ، شخص صالحى باشد او را انتخاب نمايد خوب است .\r\n\r\n195 س\r\n- پدرى بعد از ثبت‌نام براى حج فوت كرده است و به پسرش وصيّت كرده بجاى او حج انجام دهد و سازمان به او اجازه حج بجاى پدر داده است با اين فرض پسر براى خود بايد حج انجام دهد و يا بجاى پدر ؟\r\n\r\nج\r\n- در فرض سؤال ، چنانچه پسر خودش تمكّن مالى در حدّ استطاعت شرعى دارد و مىتواند به غير از طريق فيش پدر ، و لو با خريدن فيش ديگر ، به حج برود بايد براى خودش انجام دهد و براى پدر نائب بگيرد و اگر پسر راهى براى حج خود به غير از فيش پدر ندارد ، بايد براى پدر انجام دهد .\r\n\r\nنيابت از چند نفر\r\n\r\n196 س\r\n- آيا عمره مفرده يا طواف استحبابى را مىتوانيم به نيابت از چند نفر انجام دهيم ، و در اعمال آن - از جمله طواف نساء - نيّت همه بايد بشود ، يا نيّت بعضى كافى است ؟\r\n\r\nج\r\n- بلى مىتوانند ، و بايد در اعمال تمام افراد را در نيّت داشته باشد .\r\n\r\nنيابت از طفل\r\n\r\n197 س\r\n- آيا وَلّى در حالى كه محرم است قبل از انجام اعمال خود مىتواند نيابتاً از طرف طفل ، اعمال او را انجام دهد يا نه ؟\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nج\r\n- اولى و احوط اين است كه اوّل طواف و نماز آن و سعى خود را بجا آورد و بعد نيابتاً اعمال طفل را بجا آورد .\r\n\r\nفوت نايب پس از احرام\r\n\r\n198 س\r\n- اگر نائب بين عمره و حج بميرد آيا حج او كافى است و مبرء ذمّه منوب عنه مىباشد يا نه ؟\r\n\r\nج\r\n- در فرض سؤال ، كه بعد از محرم شدن و دخول حرم ، فوت نموده كافى است و ذمّه منوب عنه برى شده است .\r\n\r\nپذيرفتن نيابت پس از عمرهء تمتّع\r\n\r\n199 س\r\n- كسى كه به قصد حج مستحبى ، عمره تمتّع براى خود بجا آورده ، آنگاه در مكّه اجير شده ، و مجدداً به ميقات ادنى الحل برگشته ، و سپس عمره و حج تمتّع را به نيابت از شخص متوفى بجا آورده است ، تكليف او چيست ؟\r\n\r\nج\r\n- اجاره باطل ، و حج او نيز مجزى از حج منوب عنه نيست بنابر احتياط واجب ولى اگر عمره تمتّع دوم را كه به قصد نيابت بجاى آورده در غير ماهى كه عمره اولى را بجا آورده انجام داده كفايت آن از منوب عنه خالى از وجه نيست . و در اين صورت بطلان اجاره اگر بعد از خروج از مكّه و گذشتن ماه عمره واقع شده معلوم نيست و مع ذالك مسأله محتاج به تأمل است .\r\n\r\n200 س\r\n- كسى كه براى حج تمتّع استحبابى به مكّه رفته ، و عمره تمتّع را انجام داده ، و از روى جهل به مسأله براى حج تمتّع ميقاتى در مكّه اجير شده ، و به ميقات رفته ، و براى عمره تمتّع محرم شده ، و به مكّه آمده ، و اعمال\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nعمره را انجام داده ، سپس مسأله را فهميده ، معلوم است كه حج ميقاتى صحيح نيست ، بفرماييد نسبت به اعمال خود چه وظيفه‌اى دارد ؟\r\n\r\nج\r\n- احرام او براى عمره حج ميقاتى درست نبوده ، و بايد بقيه اعمال خود را بجا آورد ، يعنى در مكّه براى حج محرم شود ، و به عرفات برود ، و مناسك را انجام دهد ، و حج تمتّعش صحيح است ولى در اين فرض نظرى كه در ذيل فرع قبل بود جارى است .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nفصل سوم : اعمال عمرهء تَمتُّع\r\n1 - احرام\r\n2 - طواف\r\n3 - نماز طواف\r\n4 - سعى\r\n5 - تقصير\r\n6 - احكام بين عمره و حج تمتّع\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nاحرام\r\n\r\nمكان احرام\r\n\r\n201 س\r\n- شخصى در غير اشهر حج با احرام عمره مفرده ، وارد مكّه شد ، و اعمال عمره مفرده را بجا آورد ، و در مكّه ماند تا ايّام حج ، آيا براى احرام عمره تمتّع مىتواند از تنعيم محرم شود ، يا بايد به يكى از مواقيت برود ؟\r\n\r\nج\r\n- بايد به يكى از مواقيت پنج‌گانه برود ، و از آنجا محرم شود .\r\n\r\n202 س\r\n- كسانى كه ابتدا به جدّه رفته و سپس به مكّه مىروند ، آيا براى محرم شدن حتماً بايد به يكى از ميقاتها بروند ، يا مىتوانند در محاذات محرم شوند ؟\r\n\r\nج\r\n- بايد به يكى از مواقيت بروند .\r\n\r\n203 س\r\n- آيا زائران ايرانى بيت اللَّه الحرام در موسم حج و يا عمره مىتوانند از ميقات حديبيه محرم شوند ؟ و آيا حديبيه نيز مانند ساير مواقيت ( ميقات شجره و جحفه ) مىباشد يا خير ؟\r\n\r\nج\r\n- حجاج ايرانى براى انجام عمره تمتّع بايد از يكى از مواقيت پنج‌گانه معروفه محرم شوند مانند مسجد شجره و جحفه از حديبيه مجزى نيست و همين طور براى عمره مفرده لكن در عمره مفرده اگر عصياناً از ميقات عبور كرده و از حديبيه محرم شود عمره صحيح است و چيزى بر او نيست .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nاحرام در مسجد شجره\r\n\r\n204 س\r\n- آيا كسى كه از ميقات اهل مدينه مىگذرد ، حتماً بايد داخل مسجد شجره محرم شود يا بيرون مسجد در ذو الحليفة كافى است ؟\r\n\r\nج\r\n- بهتر و احوط اين است كه در داخل مسجد محرم شود و در بيرون مسجد هم كافى است .\r\n\r\n205 س\r\n- با توجه به توسعهء جديد مسجد شجره ، آيا احرام در قسمتهاى جديد التأسيس كفايت مىكند ، با توجه به اينكه محدودهء مسجد قديم مشخص نمىباشد يا تشخيص آن بسيار مشكل است ؟\r\n\r\nج\r\n- آنچه با توسعه جزء مسجد شده با قسمت اصلى در اين جهت فرقى ندارد .\r\n\r\nوظيفهء حائض نسبت به احرام در مسجد شجره\r\n\r\n206 س\r\n- هرگاه حائض يا جُنُب عصياناً وارد مسجد شجره شود ، و مانند ديگران توقف نمايد ، و محرم شود ، آيا احرام او صحيح است يا نه ؟\r\n\r\nج\r\n- چنانچه قصد قربت از او متمشى شود ، احرام صحيح است .\r\n\r\n207 س\r\n- وظيفهء زنان حائض و كسانى كه از وارد شدن به مسجد شجره معذورند ، نسبت به احرام چيست ؟\r\n\r\nج\r\n- اگر طورى باشد كه بتوانند از يك در وارد و از در ديگر خارج شوند و مكث نكنند مىتوانند در حال عبور محرم شوند و اگر نمىتوانند ، در بيرون مسجد پشت ديوار آن محرم شوند .\r\n\r\n208 س\r\n- بانوانى كه در بعض از شرايط جمع بين تروك حائض و اعمال مستحاضه مىنمايند در زمان حج در صورت عدم تمكن از صبر كردن تا معلوم\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nشدن حالشان اعمال عمره تمتّع يا حج را چگونه انجام دهند ؟\r\n\r\nج\r\n- در فرض سؤال ، وظيفه مردّد است بين اتمام عمره تمتّع به ورود در مسجد الحرام و انجام طواف و نماز طواف و سعى و تقصير و سپس احرام براى حج تمتّع و يا بقاء بر همان احرام كه به عنوان عمره انجام داده و قصد حج إفراد و رفتن به عرفات و انجام ساير مناسك تا طواف نساء و نماز آن و سپس انجام عمره مفرده تا طواف نساء و نماز آن و چون اكتفا به يكى از اين دو صورت اكتفا بامتثال احتمالى است و هر چند در صورت اولى مخالفت احتمالى نيز هست ، مع ذلك به نظر مىرسد چون عمل به احتياط و يقين به امتثال واجب با ارتكاب مخالفت احتمالى به لحاظ ورود در مسجد الحرام ممكن است و تعيّن صورت ثانيه تحرزاً عن الوقوع فى مخالفة الحرام الاحتمالى معلوم نيست و تحصيل قطع به امتثال واجب به ارتكاب حرام احتمالى مقدم بر اكتفا به امتثال احتمالى است به اين ملاحظه وظيفه اين است كه عمره را با دخول در مسجد الحرام و طواف و نماز به قصد احتياط تمام كند و به قصد حج تمتّع احتياطاً محرم شود و اعمال حج را به قصد ما فى الذّمة اعم از حج تمتّع يا إفراد تمام كند و قربانى بنمايد و سپس احتياطاً عمره مفرده به قصد ما فى الذّمة به جا آورد .\r\n\r\n209 س\r\n- اگر زن حائض نتواند تا وقت پاك شدن صبر كند و حتماً بايد از مدينه به مكه برود آيا مىتواند داخل مسجد شجره شود ؟\r\n\r\nج\r\n- اگر طورى باشد كه بتوانند از يك در وارد و از در ديگر خارج شوند و مكث نكنند مىتوانند در حال عبور محرم شوند و اگر نمىتوانند ، در بيرون مسجد پشت ديوار آن محرم شوند .\r\n\r\n210 س\r\n- زن حائضى در مسجد شجره در حال عبور احرام بست آيا هنگامى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكه به محاذات جحفه مىرسد تجديد احرام لازم است ؟\r\n\r\nج\r\n- لازم نيست .\r\n\r\n211 س\r\n- زن حائضى به خيال اينكه مىتواند در حال عبور در مسجد احرام ببندد وارد مسجد شد و بلافاصله احرام بست و تلبيه را نيز گفت و چند قدمى نيز به طرف درى كه مىخواست خارج شود رفت ولى چون ديد نمىشود عبور كرد برگشت و از همان درى كه وارد شده بود خارج شد احرامش چگونه است ؟\r\n\r\nج\r\n- احرامش صحيح است .\r\n\r\n212 س\r\n- زنى به اعتقاد اينكه حائض نمىتواند وارد مسجد شود بدون احرام از ميقات عبور كرد وقتى به مكه رسيد متوجه اشتباهش گرديد وظيفه‌اش چيست ؟\r\n\r\nج\r\n- اگر برگشتن به ميقات ممكن است ، برگردد و از ميقات محرم شود و اگر برگشتن به ميقات ممكن نيست ، احتياط واجب آن است كه هر مقدار ممكن است به سوى ميقات برگردد ، و از آنجا محرم شود و اگر برگشتن به هيچ وجه ممكن نيست از همان مكان احرام خود را ببندد .\r\n\r\n213 س\r\n- بانوانى كه عادت هستند جهت احرام داخل شدن آنان به مسجد شجره اشكال دارد آيا قبل از ميقات مىتوانند با نذر محرم شوند ؟\r\n\r\nج\r\n- اشكال ندارد بلى اگر شوهر دارند بايد با اجازه شوهر نذر كنند .\r\n\r\n214 س\r\n- زن حائضى كه از مدينه عازم مكه بود گمان مىكرد كه در حال عبور در مسجد شجره مىتواند محرم شود و وظيفه‌اش را انجام دهد ولى وقتى به محوطه حياط رسيد ديد به جهت ازدحام نمىتواند با عبور محرم شود لذا از شوهرش كه حاضر بود اجازه نذر گرفت و چند قدمى از مسجد فاصله\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nگرفت و با نذر محرم شد آيا كفايت مىكند يا خير ؟\r\n\r\nج\r\n- بلى كفايت مىكند . به نظر اين جانب احرام از پشت ديوار مسجد صحيح و كافى است .\r\n\r\nوظيفهء مستحاضه نسبت به احرام در مسجد شجره\r\n\r\n215 س\r\n- آيا زن مستحاضه ( قليله متوسطه كثيره ) جهت احرام مىتواند داخل مسجد شجره شود ؟\r\n\r\nج\r\n- در استحاضه قليله اشكال ندارد و در متوسطه و كثيره هم بعد از غسل اشكال ندارد .\r\n\r\nوظيفهء كسى كه نمىتواند به ميقات برود\r\n\r\n216 س\r\n- شخصى كه قبل از اشهر حج و يا در اشهر حج محرم به احرام عمره مفرده شده است ، و وارد مكّه گرديده ، و اعمال را انجام داده ، اكنون كه موقع حج رسيده مىخواهد براى حج تمتّع به ميقات برود ، و نمىگذارند ، يا خوف دارد او را دستگير كنند ، وظيفه‌اش چيست ؟\r\n\r\nج\r\n- در فرض سؤال به ادنى الحل ( ميقات عمره مفرده ) برود ، و محرم به احرام عمره تمتّع بشود و تمام اعمال حج تمتّع را انجام دهد ، و سال بعد هم احتياطاً حج تمتّع را بجا آورد .\r\n\r\nاحرام از جحفه و ادنى الحل\r\n\r\n217 س\r\n- نظر به اينكه مسجد جُحفه و مسجد تنعيم اخيراً تخريب و بازسازى شده ، و وسعت يافته است ، آيا حجاج يا معتَمرين بايد حتماً در حدود مسجد قبلى محرم شوند ، و يا محرم شدن در تمام مسجد فعلى معتبر است ؟\r\n\r\nج\r\n- ميقات در جُحفه خصوص مسجد نيست ، و از هر جاى جحفه مىتوانند\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمحرم شوند ، و همچنين مسجد تنعيم خصوصيت ندارد ، و احرام از ادنى الحل صحيح است ، هر چند در مسجد نباشد . بنابراين در صورت توسعه مسجد با صدق جحفه در اول ، و ادنى الحل در دوّم ، احرام اشكال ندارد .\r\n\r\nاحرام از جدّه\r\n\r\n218 س\r\n- كسى از جدّه محرم شده ، و اعمال عمره تمتّع را انجام داده است ، تكليف او چيست ؟\r\n\r\nج\r\n- اگر از رفتن به ميقات معذور نيست ، و وقت براى انجام عمره تمتّع هست ، بايد به ميقات برود و محرم شود ، و عمره تمتّع را اعاده كند ، و اگر رفتن به ميقات ممكن نيست ، به خارج حرم برود ، و از آنجا محرم شود ، و اگر احرام از ميقات را عمداً ترك كرده ، اقوى بطلان عمره و بنابر احتياط واجب اعاده حج تمتّع در سال آينده است .\r\n\r\n219 س\r\n- در تهران نذر مىكند كه من از جدّه محرم مىشوم آيا اين نذر صحيح است ؟\r\n\r\nج\r\n- صحيح نيست .\r\n\r\n220 س\r\n- از لبنان با هواپيما وارد جدّه شده و در طيّاره مقابل جحفه يا شجره احرام بسته كافى است يا نه و اگر اعمال عمرهء تمتّع را تمام كرده محكوم به صحت است يا نه ؟\r\n\r\nج\r\n- صحت احرام به نحو مذكور محل اشكال است .\r\n\r\nنذر احرام پيش از ميقات\r\n\r\n221 س\r\n- زن بدون اذن شوهرش نذر مىكند و با نذر محرم مىشود ، آيا احرامش درست است ؟ و چنانچه با همان احرام اعمالش را بجا آورده باشد\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nچگونه است ؟\r\n\r\nج\r\n- اگر قبل از ميقات محرم شده ، احرام او صحيح نيست ، اگر چه در صورتى كه بعد از تمام شدن حج فهميد عملش صحيح است ، ولى اگر بعد از عمره متوجه شد ، در صورتى صحيح است كه قابل جبران نباشد . و در صورتى كه مىتواند بايد به ميقات برود و از آنجا محرم شود ، و اگر نمىتواند به ميقات برود هر مقدار كه امكان دارد به طرف ميقات برود ، و الّا از خارج حرم محرم شود .\r\n\r\n222 س\r\n- زن نذر مىكند چند روز زودتر قبل از حركت از مدينه احرام ببندد تا محذورى برايش پيش نيايد آيا در اين فرض اجازه از زوج لازم است يا نه . و چنانچه شوهر همراه زن باشد و يا همراه او نباشد در حكم فرقى وجود دارد يا نه ؟\r\n\r\nج\r\n- بنابر اقوى نذر زن بايد به اذن زوج باشد و بدون اذن زوج صحيح نيست و فرقى بين صور مذكوره در سؤال نيست .\r\n\r\n223 س\r\n- زنهاى حايض براى محرم شدن از دخول به مسجد شجره عذر شرعى دارند بعضى از مراجع عظام كثر اللَّه امثالهم مىفرمايند چنين زنهائى مىتوانند قبل از ميقات در مدينه با نذر محرم شوند ( البته نظريه حضرتعالى را نمىدانم ) حقير اين نذر را نفهميدم چگونه نذر كند مگر احرام قبل از ميقات رجحان دارد كه با نذر صحيح شود .\r\n\r\nج\r\n- در مورد سؤال ، ( نذر براى محرم شدن قبل از ميقات ) بالخصوص روايت داريم و محل خلاف نيست .\r\n\r\n224 س\r\n- اگر كسى نذر احرام پيش از ميقات كرده باشد ، و پيش از ميقات محرم شود ، و بعد از ورود به جدّه وسائل حركت او به مدينه فراهم شود ، آيا\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمىتواند محل شود ، و به مدينه برود ، و بعد از آن از ميقات محرم شده ، و وارد مكّه شود ؟\r\n\r\nج\r\n- انصراف از نيّت احرام ، سبب بيرون آمدن از احرام نمىشود ، و با آنكه احرام بسته ، تجديد احرام به نحو جزم مشروع نمىباشد ، بلى اگر بخواهد رجاءً در مسجد شجره تجديد نيّت كند مانعى ندارد .\r\n\r\n225 س\r\n- آيا جايز است از جاهاى دور مثل تهران با نذر محرم شود ؟\r\n\r\nج\r\n- بلى جايز است ، ولى اگر روز زير سقف سفر مىكند بايد كفّاره بدهد .\r\n\r\n226 س\r\n- زنى هستم كه نيابتاً به حج مشرف شده‌ام آيا نذر احرام قبل از ميقات براى من جايز است ؟\r\n\r\nج\r\n- اگر شوهر نداريد يا اينكه مىخواهيد با اجازه شوهر نذر كنيد اشكال ندارد .\r\n\r\n227 س\r\n- آيا زن بدون اذن شوهر مىتواند با نذر جهت حج واجب يا مستحبى محرم شود ؟\r\n\r\nج\r\n- بدون اذن شوهر نمىتواند نذر كند مگر در حجة الاسلام در صورتى كه عبور از ميقات براى آنها متعذّر باشد .\r\nعبور از ميقات بدون احرام\r\n\r\n228 س\r\n- كسى كه عمره انجام داده ، آيا جايز است براى او قبل از يك ماه ، همه روزه از حدود ميقاتگاه خارج شود ، و بدون احرام وارد مكّه گردد يا نه ؟\r\n\r\nج\r\n- مانعى ندارد ، بلى بعد از عمره تمتّع ، خروج از مكّه بدون احرام براى حج تمتّع جايز نيست ، لكن اگر نسياناً يا عصياناً خارج شد ، قبل از يك ماه بدون احرام داخل مكّه شود ، و عمل حج را انجام دهد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n229 س\r\n- آيا نذر احرام قبل از ميقات براى نايب هم جايز است ؟\r\n\r\nج\r\n- اشكال ندارد .\r\n\r\n230 س\r\n- كسى كه در فاصلهء كمتر از يك ماه ، كه عمره مفرده انجام داده و به مدينه برگشته و بار ديگر قصد رفتن به مكه دارد ، آيا مىتواند بدون احرام از ميقات بگذرد و عمرهء مفرده‌اى نيز بجا نياورد ؟\r\n\r\nج\r\n- اگر در همان ماهى كه محرم شده و اعمال عمره مفرده انجام داده از ميقات عبور مىكند احرام براى عمره مفرده ديگر لازم نيست .\r\n\r\n231 س\r\n- اگر بعد از خروج از ميقات در بين راه متوجه شود كه تلبيه را نگفته ، يا نيّت نكرده ، و يا به جهت ديگر احرامش درست نيست ، و چنانچه بخواهد از همانجا به ميقات برگردد ميسّر نيست ولى اگر بيايد مكّه امكان دارد برگردد ، آيا مىتواند بيايد مكّه و به ميقات برگردد ، يا بايد از همان جا محرم شود ؟\r\n\r\nج\r\n- اگر مىتواند و لو از مكّه به ميقات بر گردد ، براى عمل واجب نمىتواند از غير ميقات محرم شود ، ولى براى دخول مكّه از ادنى الحل به نيّت عمره مفرده محرم شود ، و بعد از اعمال آن ، به يكى از مواقيت معروف برود ، و براى عمره تمتّع احرام ببندد .\r\n\r\nبرگشت از ميقات پس از احرام\r\n\r\n232 س\r\n- آيا جايز است كسى كه به احرام عمره تمتّع در يكى از ميقاتها محرم شده است به طرف خلاف مكّه برود ، و بعد از چند روز بيايد مكّه ، مثلًا از مسجد شجره به مدينه و بعد از همان راه يا راه ديگر به مكّه برود ؟\r\n\r\nج\r\n- مانع ندارد .\r\n\r\n233 س\r\n- كسى كه در ميقات براى عمره تمتّع ، و يا در مكّه براى حج ، محرم\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشد اگر بىاختيار او را از ميقات يا از مكّه بيرون ببرند و برگردانند چه صورت دارد ؟\r\n\r\nج\r\n- مانعى به نظر نمىرسد ، لكن در عمره تمتّع ، احتياط آن است كه در مراجعت و مرور به ميقات يا محاذى آن ، نيّت و تلبيه را تكرار كند .\r\n\r\nورود به مكه بدون احرام\r\n\r\n234 س\r\n- يكى از كارمندان سازمان حج و زيارت كه بيش از يك ماه در مكه بوده و همين مدت از عمرهء قبلى او گذشته ، براى كارى به جدّه مىرود و در برگشت ، بدون احرام وارد مكه شده است ، وظيفه‌اش چيست ؟\r\n\r\nج\r\n- بر چنين شخصى واجب بوده كه بدون احرام وارد حرم نشود و حال كه با علم و عمد و يا از روى جهل وارد حرم شده اگر موقع حج است و مىخواهد حج تمتّع انجام دهد بايد به يكى از مواقيت معروفه مانند : جحفه يا مسجد شجره برود و براى عمره تمتّع محرم شود و اگر موقع حج نيست يا نمىخواهد حج تمتّع بجا آورد فعلًا تكليفى ندارد .\r\n\r\n235 س\r\n- بيست و هشتم ذىقعده از عمرهء تمتّع فارغ شده و روز دوم ذيحجه به عرفات ميرود و بر مىگردد اضطراراً آيا در مراجعت به مكه بايد مجدداً براى عمرهء تمتّع محرم شود يا نه و بر فرض اول بايد به مواقيت معروفه برود يا نه ؟\r\n\r\nج\r\n- در فرض سؤال ، بنابر احتياط واجب بايد به ميقات برود و براى عمرهء تمتّع محرم شود و عمره اولى در اين صورت عمره مفرده مىشود .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nاحرام طفل\r\n\r\n236 س\r\n- اگر ولىّ طفل ، مقلّد مرجعى باشد كه به هنگام احرام ، پوشيدن لنگ و ازار را براى بانوان نيز لازم مىداند ، آيا هنگام محرم كردن دختر بچّه غير مميّز لازم است بر او لباس احرام بپوشاند ؟\r\n\r\nج\r\n- بلى لازم است .\r\n\r\n237 س\r\n- كودك مميّزى بدون امر ولىّ در ميقات محرم شده و تنها سعى و تقصير را انجام داده است . تكليف او يا وليّش نسبت به بقيهء اعمال چيست ؟\r\n\r\nج\r\n- در صحت احرام كودك مميّز اذن ولى شرط نيست بنابراين كودك مذكور كه محرم شده ، خودش و يا با كمك ديگرى و لو غير ولى اگر محتاج به راهنمايى باشد بايد اعمال عمره را از طواف شروع كند و اتمام نمايد .\r\n\r\nواجبات احرام\r\n\r\nپوشيدن لباس احرام\r\n\r\n238 س\r\n- اگر به واسطه عذرى مثل مرض نتواند لباس دوخته خود را بكند ، و لباس احرام بپوشد ، چه وظيفه‌اى دارد ؟\r\n\r\nج\r\n- بايد در ميقات يا محاذات آن نيّت عمره و يا حج كند ، و لبيك بگويد ، و كافى است و هر وقت عذرش بر طرف شد جامهء دوخته را بكند ، و اگر لباس احرام نپوشيده بپوشد ، و لازم نيست به ميقات برگردد ، ولى براى پوشيدن لباس دوخته بايد يك گوسفند قربانى كند .\r\n\r\n239 س\r\n- در غير حال طواف و نماز آن اگر جامه احرام يا بدن محرم نجس شود مثل نجس شدن بدن يا لباس در قربانگاه ، آيا براى احرام او اشكال دارد يا نه ؟\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nج\r\n- براى احرام او اشكال ندارد ، و لكن احوط و اولى آن است كه در صورت امكان ، تطهير يا تبديل نمايد .\r\n\r\n240 س\r\n- كسى كه جهلًا يا نسياناً در حال احرام تا مكّه شورت را بيرون نياورد چه صورت دارد ؟\r\n\r\nج\r\n- احرام ، صحيح است و كفّاره ندارد ، بايد شورت را فوراً از بدن بيرون كند .\r\n\r\n241 س\r\n- مردى كه مىخواهد محرم شود اگر لباس دوخته را بيرون نياورد و لباس احرام را روى آن بپوشد ، به احرامش ضرر مىزند يا نه ؟\r\n\r\nج\r\n- بنابر احتياط بايد لباس را بكند و محرم شود ، تا قطع به صحّت احرام نمايد .\r\n\r\n242 س\r\n- اگر لباس احرام كوتاهتر از حدّ شرعى باشد ، آيا احرام با آن محقّق مىشود يا نه ؟\r\n\r\nج\r\n- در صورت جهل ، احرام محقق مىشود ، و در صورت عمد نيز تحقق آن بعيد نيست ، هر چند در ترك شرايط لباس احرام معصيت كرده است .\r\n\r\n243 س\r\n- اگر جامه احرام را با پول خمس يا زكات نداده خريده باشند ، احرام در آن صحيح است يا خير ؟\r\n\r\nج\r\n- اگر معامله به عين پول خمس يا زكات نداده انجام شده است ، تصرف در آن بدون اذن از حاكم شرع يا مستحقين خمس و زكات جايز نيست .\r\n\r\n244 س\r\n- لباس احرامى كه معلوم نيست از درآمد منبر است يا وجوهات شرعيّه ، آيا لازم است خمس آن را بدهد ؟\r\n\r\nج\r\n- با فرض شك ، لازم نيست ، هر چند احتياط مطلوب است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\n245 س\r\n- مردها معمولًا براى احرام ، يك حوله به عنوان لنگ به كمر مىبندند ، و يكى هم بر روى شانه‌ها مىاندازند ، ولى بعضى افراد براى اينكه موقع وزش باد و يا سوار شدن ماشين عورت آنان ظاهر نشود اضافه بر آن دو حوله ، يك متر پارچه ندوخته از وسط پا عبور مىدهند به نحوى كه دو طرف پارچه از جلو و عقب زير حوله قرار مىگيرد ، آيا اين عمل صحيح است ، يا اشكال دارد ؟\r\n\r\nج\r\n- اشكال ندارد .\r\n\r\n246 س\r\n- اگر محرم ، زير لباس احرام شالى به گردن بيندازد ، و شال گردن را از زير بغل تا زير ناف چندين دور بپيچد ، اين عمل از جهت شبيه بودن به لباس دوخته موجب فديه مىشود يا نه ؟\r\n\r\nج\r\n- بستن شال به گردن و سينه به نحوى كه ذكر شده جايز نيست ، و لكن انداختن پارچه غير دوخته روى شانه نظير حوله مانعى ندارد ، و چنانچه به نحو مرقوم در سؤال ، شال به گردن و سينه ببندد احتياط لازم ، دادن كفّاره است .\r\n\r\n247 س\r\n- آيا بانوان هم براى احرام بايد لنگ و رداء يا مشابه آن را بپوشند و يا مىتوانند در لباس معمولى خود محرم شوند ؟\r\n\r\nج\r\n- براى بانوان پوشيدن لباس احرام مستحب است اگر چه در آوردن لباس دوخته بر آنها واجب نيست و در صورتى كه لباس احرام بپوشند شرائطى را كه براى لباس احرام مردها معتبر است رعايت كنند .\r\n\r\n248 س\r\n- آيا طهارت لباس احرام و يا ساير شرايط لباس نمازگزار ، شرط صحت احرام نيز هست ، و آيا با ترك عمدى ، آن ، احرام صحيح است ؟\r\n\r\nج\r\n- لباس احرام بايد واجد شرايط لباس مصلّى باشد و با عدم مراعات\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nاحرام صحيح نيست .\r\n\r\n249 س\r\n- آيا محرم مىتواند سنگى داخل حولهء احرام بگذارد و با كشى دور آن را ببندد يا بوسيله سنجاق دو طرف رداء را بهم متصل كند يا گره بزند .\r\n\r\nج\r\n- اين كار اشكال دارد و نبايد دو طرف رداء را به يكديگر متصل كنند .\r\n\r\n250 س\r\n- اگر لباس زن از حريم يا ابريشم خالص ( يا بطور ممزوج از حرير و غير آن ) و يا زربفت باشد آيا مىتواند احرام ببندد ؟ پوشيدن لباسهاى رنگى يا چادر مشكى چطور ؟\r\n\r\nج\r\n- احرام بايد در لباسى باشد كه نماز خواندن در آن صحيح باشد ، پس اگر لباس احرام حرير ( ابريشم ) خالص باشد احرام در آن صحيح نيست . بلكه احتياط آن است كه ساير لباسهاى او نيز از ابريشم خالص نباشد .\r\n\r\n251 س\r\n- اگر جامه احرام را با پول خمس يا زكات نداده خريده باشند احرام در آن صحيح است يا خير ؟ و بر فرض عدم صحت اگر با آن محرم شد وظيفه چيست ؟\r\n\r\nج\r\n- اگر به عين آن پول معامله واقع شده باشد احرام در آن جايز نيست و همچنين اگر جامهء احرام خودش متعلق خمس شده باشد محرم شدن در آن جايز نيست و طواف در آن باطل است ولى اگر آن را با پولى كلى خريده باشد احرام در آن ضررى ندارد هر چند در مقام پرداخت قيمت پول خمس يا زكات نداده را بدهد لكن ذمهء او به مقدار خمس برىء نمىشود و ضامن آن مقدار خمس هم مىباشد .\r\n\r\n252 س\r\n- اگر لباسى احرامى زنان به طورى نازك باشد كه بدن آنها نمايان گردد آيا به اعمال حج آنان ضرر مىرساند ؟\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nج\r\n- اگر با لباس ديگر بدن خود را پوشانده باشند به اعمال حجّ آنها ضرر نمىرساند .\r\n\r\nنيّت احرام\r\n\r\n253 س\r\n- آيا در نيّت احرام و ساير اعمال حج ، قصد انجام عمل بدون ريا و توجه به عملى كه انجام مىدهد ، كافى است و يا گذراندن از قلب ، يا به زبان آوردن لازم است ، اگر به زبان آوردن لازم است چه چيزى بايد بگويد ؟\r\n\r\nج\r\n- توجه به عمل كافى است و خطور قلبى يا به زبان آوردن لازم نيست بلى به زبان آوردن مستحب است و اگر خواست به زبان آورد براى عمره بگويد محرم مىشوم براى عمره تمتّع حَجة الإسلام براى اطاعت امر خداوند و براى حج بگويد محرم مىشوم براى حج تمتّع حَجة الإسلام براى اطاعت امر خداوند و معنى محرم شدن ملتزم شدن و بر خود قرار دادن ترك محرمات احرام است و اگر نايب است بگويد محرم مىشوم به نيابت از . . . و اگر حج مستحبى است بگويد محرم مىشوم براى عمره تمتّع يا حج تمتّع و حَجة الإسلام را نگويد .\r\n\r\n254 س\r\n- كسى كه با احرام عمره تمتّع وارد جدّه شد ، و چون وسيله يافت ، احرام را بهم زد ، و به مدينه منوره رفت ، كه در مراجعت از مسجد شجره محرم شود ، حكمش چيست ؟\r\n\r\nج\r\n- شخص مذكور اگر احرام اول او صحيح بوده ، تا اعمال عمره را تمام نكند از احرام بيرون نمىرود ، اگر چه قصد بهم زدن آن را كرده باشد ، و بايد با همان احرام ، عمره را تمام كند ، و تجديد احرام بعد از برگشتن از مدينه ، لازم نيست . بلى اگر رجاءً بخواهد در مسجد شجره تجديد احرام كند مانعى ندارد ، ولى لازم نيست ، و اگر به گمان اينكه احرامش به هم خورده ، مرتكب يكى از\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمحرمات شود ، حكم آن در كفارات محرمات احرام گفته شده است .\r\n\r\n255 س\r\n- شخصى براى حج تمتّع مشرف شد ، در موقع احرام نمىدانست بايد براى عمره محرم شود ، لذا نيّت كرد كه احرام براى حج مىبندم ، و اعمال را طبق دستور عمره انجام داد ، و تقصير كرد ، و محل شد ، بعد گفت شايد عمره من صحيح نباشد ، به علت اينكه در موقع احرام عمره نيّت حج كرده ، و دوباره در مسجد الحرام محرم شد ، و نيّت عمره كرد ، و دوباره عمره تمتّع بجا آورد ، و بعد حج تمتّع انجام داد ، در اين صورت عمره اول چون نيّت حج كرده ، چه صورت دارد ؟ و اگر عمره اول باطل است ، عمره دوم صحيح است يا نه ؟ چون به ميقات نرفته و از مكّه خارج نشده ، و مىدانست كه وقت بيرون رفتن را ندارد ، و امكان داشت كه گم هم بشود .\r\n\r\nج\r\n- در فرض سؤال ، اگر به نيّت حج تمتّع محرم شده ، عمره اول او صحيح است .\r\n\r\n256 س\r\n- كسى يك مرتبه به حج مشرف شده ولى مىگويد دلچسبم نيست مىخواهد دو مرتبه حج نمايد آيا نيّت احتياط كند يا ما فى الذّمة ؟\r\n\r\nج\r\n- قصد ما فى الذّمة نمايد .\r\n\r\n257 س\r\n- كسانى كه محرم به احرام عمره تمتّع مىشوند و بعد وظيفه آنها حجِ إفراد مىشود ، آيا بايد ثانياً به نيّت حج إفراد تلبيه بگويند و محرم شوند ، يا خود به خود عمره مبدّل به حج إفراد مىشود و تلبيه و احرام مجدّد لازم نيست ؟\r\n\r\nج\r\n- ثانياً تلبيه و احرام لازم نيست ، بلكه با همان احرام و تلبيه‌اى كه براى عمره تمتّع گفته با قصد حج إفراد ، به عرفات مىرود .\r\n\r\n258 س\r\n- زنى قبل از احرام براى عمره تمتّع مىدانست كه عادت ماهانه او ده روز است ، و قبل از احرام حج اعمال عمره تمتّع را نمىتواند انجام دهد ،\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمع ذلك ، نيّت عمره تمتّع كرد ، آيا در برگرداندن نيّت احرام عمره تمتّع به حج إفراد چه بايد كرد ؟\r\n\r\nج\r\n- نيّت را به حج إفراد برگرداند و اشكال ندارد ، بلى با التفات به اينكه نمىتواند عمره تمتّع را انجام دهد و اگر انجام دهد صحيح نيست ، اگر به نيّت عمره تمتّع محرم شود صحت اين احرام ، بلكه حصول جدّ به آن ، محل اشكال است .\r\n\r\n259 س\r\n- وظيفه زنى كه مىداند طبق عادت موفّق به انجام عمره تمتّع قبل از حج نمىشود در وقت احرام چيست ؟ آيا از اوّل نيّت احرام براى حج افراد كند ، و يا نيّت احرام براى عمره تمتّع نمايد ، و بعد در ضيق وقت به حج إفراد عدول نمايد ؟\r\n\r\nج\r\n- چون علمى كه براى زن در اين موارد از طريق عادت حاصل مىشود ، علم عادى است و امكان تخلّف از آن وجود دارد ، در وقت احرام قصد ما فى الذّمة كند ، و اگر از عادت ماهانه پاك شد عمره تمتّع بجا آورد ، و اگر تا ضيق وقت پاك نشد حج إفراد بجاى آورد .\r\n\r\n260 س\r\n- زنى كه مىداند با تأخير در تشرف به مكّه امكان انجام اعمال عمره تمتّع را از دست مىدهد ، وظيفه او چيست ؟\r\n\r\nج\r\n- در صورت تمكّن بايد زودتر به مكّه مشرف شود ، و مبادرت به انجام عمره تمتّع قبل از ايّام عادت بنمايد ، و چنانچه اقدام نكند معصيت كرده ، و با ضيق وقت بايد به نيّت حج إفراد محرم شود ، لكن احتياط واجب اعاده حج در سال آينده است .\r\n\r\n261 س\r\n- بنده پاسدار مىباشم در سال 63 بوسيلهء سپاه با خرج خودم حج واجب انجام دادم حال مجدّداً قصد انجام حج دارم اگر چنانچه ان شاء اللَّه موفق شوم بهتر است كه نيّت حج احتياطى كنم يا مستحب ؟\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nج\r\n- اگر احتمال مىدهيد كه حج قبلى اشكال داشته خوب است به نيّت امر فعلى متوجه بر شما ( اعم از واجب و مستحب ) انجام دهيد انشاء اللَّه موفق باشيد .\r\n\r\n262 س\r\n- معنى نيّة الاحرام هو توطين النفس على ترك المحرمات ، فعليه ان الشخص الّذى يحرم من بلده قبل الميقات بالنذر ، و هو يعلم انه يسافر بالطائرة ( تحت الظل ) ، فهل ينعقد نذره فى هذه الصورة ، و يصح احرامه أم لا ؟\r\n\r\nج\r\n- الظاهر انّ نيّة الاحرام لا يعتبر فيها العزم على ترك المحرمات ، و توطين النفس عليه ، بل هو إنشاء التحريم على نفسه ، و هو لا ينافى العلم بارتكاب بعضها و لو مختاراً ، فعلى هذا ينعقد النذر و يصح الاحرام .\r\n\r\n263 س\r\n- زن حائضى كه به سبب تنگى وقت نمىتواند عمرهء تمتع بجا بياورد با اينكه به نيّت عمره تمتع احرام بسته است وظيفه‌اش چيست ؟\r\n\r\nج\r\n- عدول به حج افراد نمايد .\r\n\r\nتلبيه\r\n\r\n264 س\r\n- مقدار واجب لبيك در هنگام احرام چيست ؟\r\n\r\nج\r\n- مقدار واجب آن است كه بگويد لبيك اللّهمّ لبيك لبيك لا شريك لك لبّيك و به احتياط واجب بعد از اين بگويد انّ الحمد و النّعمة لك و الملك لا شريك لك .\r\n\r\n265 س\r\n- شخصى خيال كرده كه تلبيه ، مختص به عمره است براى احرام حج ، تلبيه نگفته و بدون تلبيه محرم شده و به عرفات رفته و اعمال را تا آخر انجام داده ، بعداً فهميده كه بايد در احرام حج نيز تلبيه بگويد ، تكليف او چيست ؟\r\n\r\nج\r\n- در فرض سؤال ، كه بعد از اتمام اعمال فهميده كه تلبيه نگفته حج او صحيح است .\r\n\r\n266 س\r\n- بعد از محرم شدن و گفتن تلبيه ، مىتواند به عنوان احتياط ثانياً\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nتلبيه بگويد و محرم شود يا خير ؟ و آيا تكرار تلبيه مضر به حج او هست يا نه ؟\r\n\r\nج\r\n- اگر احتمال عدم صحّت تلبيه و احرام اول را بدهد رجاءً و احتياطاً مانعى ندارد .\r\n\r\n267 س\r\n- اگر زن تكبيرة الاحرام يا قرائت را در نماز ، و تلبيه را در موقع محرم شدن بلند بگويد بطورى كه اجنبى بشنود جايز است يا نه ؟ و بر فرض عدم جواز باطل است يا نه ؟\r\n\r\nج\r\n- اگر با شنيدن اجنبى جهر به تلبيه كرده ، احوط و اولى ، اعاده است .\r\n\r\n268 س\r\n- يك نفر از حجاج به كلّى شنوايى خود را از دست داده ، و زبان او هم لكنت دارد كه قادر به تكلّم صحيح نيست ، مسئولين و ساير حجاج همراه به اين موضوع توجّه نداشته‌اند ، و اين آقا بدون نيّت و تلبيه وارد مكّه شده است ، تكليف او و همراهانش چيست ؟\r\n\r\nج\r\n- بايد به ميقات برگردد ، و با نيّت و تلبيه محرم شود ، هر چند با بردن همراه باشد ، و اگر نمىتواند به ميقات برود بايد در خارج حرم محرم شود ، و اگر نمىتواند تلبيه را صحيح بگويد و لو با تلقين ، احوط آن است كه به هر نحو مىتواند بگويد ، و ترجمه‌اش را نيز بگويد .\r\n\r\n269 س\r\n- اگر كسى بداند در صورت صحيح نگفتن تلبيه محرم نمىشود ، و تلبيه را غلط بگويد ، و اعمال حج را انجام دهد ، آيا عمالش صحيح است يا نه ؟\r\n\r\nج\r\n- چنانچه از روى عمد بوده صحيح نيست ، و اگر عمدى نبوده و از روى فراموشى يا ندانستن مسأله بوده ، در فرض مرقوم صحّت عمل بعيد نيست .\r\n\r\n270 س\r\n- اگر كسى تلبيه را غلط بگويد ، و بعد از وقوفين و قبل از اتمام اعمال حج فهميد كه صحيحاً محرم نشده است ، وظيفه او نسبت به ساير اعمال ، و\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nهمچنين عمره قبلى او چگونه است ؟\r\n\r\nج\r\n- با فرض اينكه بعد از وقت جبران متوجه شده ، بعيد نيست صحّت عمل ، لكن احوط عدم اكتفاء به اين حج است ، و اين احتياط ترك نشود .\r\n\r\n271 س\r\n- ترجمه تلبيه « لبّيك اللهمّ لبّيك ، لبّيك لا شريك لك لبّيك ، انّ الحمدَ و النّعمةَ لك و المُلك لا شريك لك » چيست ؟\r\n\r\nج\r\n- ترجمه جمله مذكور چنين است : « خدايا دعوت تو را با كمال ميل اجابت مىكنم ، با كمال ميل اجابت مىكنم دعوت تو را ، اجابت مىكنم دعوت تو را با كمال ميل ، شريكى نيست مر تو را اجابت مىكنم با كمال ميل دعوت تو را ، همانا ستايش و نعمت و ملك براى تو است ، شريكى براى تو نيست . و اگر كلمه دعوت را هم نگويد ( در مواردى كه بايد ترجمه را بگويد ) كفايت مىكند .\r\n\r\n272 س\r\n- حاج در حج تمتّع يا عمره تمتّع قبل از وقوف به عرفات يا در عرفات فهميد كه تلبيه او چه در عمره تمتّع و چه در حج ، صحيح نبوده ، اكنون وظيفه او چيست ؟\r\n\r\nج\r\n- در فرض سؤال ، كه از جهت نسيان يا جهل بوده ، اگر قبل از اعمال عمره متوجه شود چنانچه ممكن است به ميقات برگردد و با تلبيه صحيح محرم شود و اگر ممكن نيست هر مقدار مىتواند به طرف ميقات برگردد و محرم شود و اگر آن هم ممكن نيست ، در همانجا كه مىفهمد محرم شود و عمره او صحيح است ، و همچنين اگر بعد از اعمال عمره بفهمد عمره او صحيح است ، و اگر در عرفات بفهمد و برگشتن ممكن باشد ، برگردد به مكّه ، و ثانياً محرم شود و اگر ممكن نيست هر قدر مىتواند به طرف مكّه برگردد و محرم شود و اگر آن نيز ممكن نيست در همان محل محرم شود و حج او صحيح است .\r\n\r\n273 س\r\n- وقف به حركت و وصل به سكون در تلبيه چه حكمى دارد ؟\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nج\r\n- اشكال ندارد اگر چه احوط و اولى مراعات عدم وصل به سكون و وقف به حركت است .\r\n\r\n274 س\r\n- برخى از زائران ايرانى در تلفّظ كلماتى مانند « لبّيك » ، « غَير » ، « يَوم » و . . . فتحه را به گونه‌اى ادا مىكنند كه گاهى حتى احساس مىشود كه به كسره و يا ضمه متمايل شده است و در مقابل ، بعضى از اهل دقّت و يا وسواس اظهار مىدارند كه : بايد فتحه كاملًا ظاهر شود و در تلفظ گاهى چنان اشباع مىكنند كه شبيه به « الف » مىشود ، در حالى كه در تلفظ برخى از اساتيد قرائت عرب زبان و ائمهء جماعت مكه و مدينه نيز به دقتى كه گروه دوم لازم مىدانند ، نمىباشد ، لطفاً نظر مبارك خود را در خصوص اداى صحيح اين كلمات مرقوم فرماييد .\r\n\r\nج\r\n- تلفظ در مورد سؤال ، بگونه‌اى كه گروه اول تلفظ مىكنند و عرفاً در نزد اهل لسان تلفظ به اين كلمات صادق است اشكال ندارد .\r\n\r\nعدول از تمتع به افراد\r\n\r\n275 س\r\n- زنى كه اعمال عمره تمتع خود را ، به جهت عادت شدن انجام نداده است صبح روز نهم ذى الحجّه در عرفات پاك مىشود و از طرفى آمده به مكه ، جهت انجام اعمال عمرهء تمتع به دليل ازدحام در مسير و يا نداشتن همراه امكان ندارد وظيفه‌اش چيست ؟\r\n\r\nج\r\n- بايد حج افراد و بعد از آن عمرهء مفرده بجا آورد .\r\n\r\n276 س\r\n- خانمى كه وظيفه‌اش حج افراد است ، عمره مفرده را تا چه وقتى بلاعذر مىتواند تأخير بيندازد ؟\r\n\r\nج\r\n- وجوب اداء عمره مفرده فوريت دارد و در اول ازمنهء امكان بايد بجاآورد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nعدول از افراد به تمتع\r\n\r\n277 س\r\n- زنى در ميقات با يقين به اينكه عمره تمتع را نمىتواند انجام دهد نيت حج افراد كرده و محرم شده ولى بعد از چند روز اقامت در مكه كشف خلاف شد ، وظيفه‌اش چيست ؟\r\n\r\nج\r\n- لازم است از اين حج افراد عدول به عمرهء تمتع كند .\r\n\r\nمحرّمات احرام\r\n\r\nاستفاده از بوى خوش\r\n\r\n278 س\r\n- صابون و بعضى از شامپوها كه بويى دارد ، و بوى خوشى هم نيست . آيا مىشود براى بدن استعمال كرد يا خير ؟\r\n\r\nج\r\n- اگر صدق بوى خوش مىكند ، از آن اجتناب كنند ، و در غير اين صورت مانع ندارد .\r\n\r\n279 س\r\n- آيا براى محرم استفاده از سيگارهاى خارجى كه آنها را خوشبو مىكنند جايز است يا خير ؟\r\n\r\nج\r\n- اگر استعمال بوى خوش صدق مىكند جايز نيست .\r\n\r\n280 س\r\n- خوردن نعناع و ساير سبزيهاى خوشبو در حال احرام چه حكمى دارد ؟\r\n\r\nج\r\n- بنابر احتياط از خوردن نعناع و سبزيهاى خوشبو اجتناب شود .\r\n\r\nنگاه در آينه\r\n\r\n281 س\r\n- در مورد نظر كردن در آينه ، گاهى نگاه مىكند كه خود را ببيند ، و گاهى براى ديدن ماشين و غيره و يا مثلًا براى علاج دردى ، آيا براى محرم فرق مىكند ، و يا يكسان است ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nج\r\n- نگاه كردن در آينه براى ديدن خود جايز نيست و در موارد ضرورت مانند علاج درد و يا نگاه كردن راننده موقع رانندگى اشكال ندارد .\r\n\r\n282 س\r\n- در حال احرام عده‌اى از همديگر عكس مىگيرند ، و در دوربين عكاسى كه آينه است و يا حالت شفاف و آينه مانندى دارد نظر مىكنند ، بفرمائيد اشكال دارد يا خير ؟\r\n\r\nج\r\n- اشكال ندارد .\r\n\r\n283 س\r\n- اگر چيزى غير شيشه ، مثل بعض فلزات ، استيل و غير ذلك را لعاب دهند و يا آن قدر صيقل دهند كه كاملًا حالت آينه به خود بگيرد حكم آينه را دارد يا خير ؟\r\n\r\nج\r\n- احوط آن است كه از نظر عمدى در آنها خوددارى شود .\r\n\r\nزدودن مو از بدن\r\n\r\n284 س\r\n- اگر غير محرم از محرم ، ازاله مو كند يا يكى از كارهايى كه بر محرم حرام است و كفّاره دارد انجام دهد ، چه حكمى دارد ؟\r\n\r\nج\r\n- اگر محرم به اختيار خود حاضر شود كه مثلًا مُحلّى سر او را بتراشد ، حرام است و بايد كفّاره بدهد ، ولى چنانچه بدون اختيار او باشد كفّاره ندارد .\r\n\r\nبيرون آوردن خون از بدن\r\n\r\n285 س\r\n- آيا خون گرفتن از بدن با سرنگ ، از مصاديق إدماء محرم است و در حال احرام پرهيز از آن لازم است يا خير ؟\r\n\r\nج\r\n- خون گرفتن با سرنگ نيز از مصاديق ادماء است و احكام آن مرتب است .\r\n\r\n286 س\r\n- اگر انسان در حال احرام به خودش آمپول تزريق نمايد چه صورت دارد ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nج\r\n- اگر موجب بيرون آمدن خون نشود براى احرام او اشكال ندارد .\r\n\r\n287 س\r\n- آمپول زدن محرم به ديگرى با علم به بيرون آمدن خون ، چه صورت دارد ؟ نسبت به محرم يا غير آن فرقى هست يا نه ؟\r\n\r\nج\r\n- اشكالى ندارد ، و فرقى بين آن دو نيست .\r\n\r\n288 س\r\n- آيا مىتوان پوست‌هاى زائد كه از لبها يا كنار ناخن‌ها برآمده است از بدن جدا كرد ؟\r\n\r\nج\r\n- اگر موجب بيرون آمدن خون نباشد اشكالى ندارد ، و اگر خون خارج شود حرام و بنابر احتياط مستحب موجب كفّاره است .\r\n\r\nروغن ماليدن به بدن\r\n\r\n289 س\r\n- بعضى به علت عرق‌سوز شدن بدن احتياج به پمادى دارند كه چربى دارد ، آيا محرم مىتواند از اين پماد به بدن خود بمالد يا خير ؟\r\n\r\nج\r\n- نمىتواند ، مگر در مورد ضرورت ، ولى كفّاره ندارد و لو در غير مورد ضرورت ، مگر آنكه بوى خوش داشته باشد كه كفّاره آن يك گوسفند است ، اگر چه از روى اضطرار باشد .\r\n\r\n290 س\r\n- ماليدن كِرِم‌هاى معطر و غير معطر آرايشى به دست و صورت براى زنان در حال احرام چه حكمى دارد ؟\r\n\r\nج\r\n- جايز نيست .\r\n\r\nناخن گرفتن\r\n\r\n291 س\r\n- آيا گرفتن ناخن توسط محرم از غير محرم جايز است ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nكشيدن دندان\r\n\r\n292 س\r\n- آيا در حال احرام مىتوان دندانى را كه شديداً درد دارد و دكتر سفارش مىكند كه آن را بكشيد ، كشيد ، گرچه باعث خونريزى شود ؟\r\n\r\nج\r\n- در صورت ضرورت مانع ندارد ، ولى بنابر احتياط مستحب كفّاره دارد .\r\n\r\nحرام بودن زن و مرد بر يكديگر\r\n\r\n293 س\r\n- اگر شخصى از روى علم و عمد در احرام حج ، قبل از وقوف به مشعر الحرام با زوجه خود جماع نمايد مسلماً حج او باطل است ، در صورت جهل چه حكمى دارد ؟\r\n\r\nج\r\n- در صورت جهل ، عمل او صحيح است و كفّاره هم ندارد .\r\n\r\n294 س\r\n- آيا شوهر پس از محل شدن مىتواند زوجه محرم خود را از روى التذاذ دست بزند ؟\r\n\r\nج\r\n- بر مرد مزبور منعى نيست ، ولى اگر زن نيز لذت مىبرد ، در فرض سؤال نبايد حاضر شود .\r\n\r\n295 س\r\n- اگر كسى العياذ باللّه در عمره تمتّع لواط و يا با زن جماع كند عمره‌اش باطل مىشود ، يا فقط موجب كفّاره است ؟\r\n\r\nج\r\n- اگر در عمره تمتّع پيش از سعى ، جماع يا لواط كند عمره‌اش باطل مىشود و يك شتر كفّاره بر او لازم است ، و واجب است همان عمره باطل را تمام كند ، و اگر وقت دارد به ميقات برود و عمره تمتّع را اعاده نمايد ، و اگر وقت اعاده ندارد واجب است حج إفراد بجا آورد ، و بعد عمره مفرده ، و احوط اعاده حج است در سال آينده ، و اگر بعد از سعى ، جماع يا لواط كرده عمره باطل نمىشود ، لكن يك شتر كفّاره بر او واجب است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n296 س\r\n- در بحث تروك احرام ، مسائل حرمت استمتاع از زوجه آمده است ، آيا انواع استمتاع از غير زوجه از تروك احرام نيست ؟ و فقط حرمت مخصوص به خود را دارد ؟ و يا آنكه تادباً لحرم اللّه استمتاع از غير زوجه ذكر نشده است و احكام مذكور نسبت به آن تعميم داشته و انجام هر مورد موجب ثبوت كفّاره مناسب با آن مورد است ؟\r\n\r\nج\r\n- ذكر زوجه خصوصيت ندارد و حكم شامل استمتاع از اجنبيه هم مىشود و حرمت در آن آكد است .\r\n\r\n297 س\r\n- اگر محرم نگاه كند به زن خود از روى شهوت و انزالش شود آيا بر اين زن هم كفاره‌اى لازم است ؟\r\n\r\nج\r\n- بر زن كفاره‌اى نيست ولى مرد بايد يك شتر كفاره دهد .\r\n\r\n298 س\r\n- مردى در حال احرام عمره تمتع از روى علم و عمد با زن محرمه‌اش نزديكى مىكند در حالى كه هنوز هيچ يك از اعمال را انجام نداده است و از طرفى زنش ابتدا ، راضى به اين كار نبوده ولى بعداً راضى شده است عمره و حج آنها چگونه است ؟\r\n\r\nج\r\n- اگر كسى با علم و عمد در عمرهء تمتع جماع كند ، اگر پيش از سعى باشد بنابر مشهور عمرهء او فاسد است ، و بايد احتياطاً آن را تمام كند و بعد از تمام كردن عمره پيش از حج واجب است عمره را اعاده نمايد و يك شتر كفاره بر او واجب است . و در صورتى كه همسر را مجبور كرده باشد دو كفاره بايد بدهد .\r\nو اگر در اثناء راضى شده باشد احتياطاً زن هم يك كفاره بدهد .\r\n\r\n299 س\r\n- اگر مردى بعد از احرام با زن محرمه‌اش بالاجبار نزديكى كند آيا به احرام اين خانم اشكالى وارد مىشود ؟\r\n\r\nج\r\n- اگر قدرت بر امتناع نداشته ، خلل به حجّ او نمىرساند و كفّاره او هم به\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nعهدهء مرد است .\r\n\r\n300 س\r\n- فردى كه از احرام در آمده زنش را كه محرم است مىبوسد اگر چه راضى نيست اين كار نسبت به مرد و زن چه حكمى دارد ؟\r\n\r\nج\r\n- اگر زن اختيار نداشته چيزى بر آنها نيست .\r\n\r\n301 س\r\n- اگر فردى بعد از وقوف به عرفات و قبل از وقوف به مشعر با زوجهء خود نزديكى نمايد در صورت علم و عمد وظيفه آن دو چيست ؟ و در صورت جهل چه حكمى دارد ؟\r\n\r\nج\r\n- بنابر اشهر حج او فاسد است و بايد آن را تمام كند و در سال ديگر قضاى آن را بجا آورد و بايد تا تمام شدن مناسك حج بين ايشان جدائى باشد يا شخص ثالثى نزد آنان باشد و اين حكم در سال بعد نيز كه حج مىكنند و به اين محل مىرسند درحق ايشان جارى است و حكم زن مثل حكم مرد است اگر راضى باشد و اگر مرد او را مجبور نموده حج زن صحيح است و دو كفاره بر مرد است .\r\n\r\nعقد كردن زن\r\n\r\n302 س\r\n- مردى زنى را در حال احرام براى خود عقد كرد با اينكه مىدانست در حال احرام عقد جايز نيست آيا اين عقد صحيح است ؟ احكام مترتبه بر آن چيست ؟\r\n\r\nج\r\n- عقد باطل است و موجب حرمت هميشگى مىباشد .\r\n\r\n303 س\r\n- آيا غير محرم مىتواند زن و مرد محرم را عقد كند ؟\r\n\r\nج\r\n- نمىتواند .\r\n\r\n304 س\r\n- آيا خواستگارى كردن در حال احرام جايز است ؟\r\n\r\nج\r\n- احتياط واجب آن است كه زن را خواستگارى هم نكند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nشكار\r\n\r\n305 س\r\n- آيا كشتن مارمولك و هزارپا و مورچه و از اين قبيل جانوران ، در حال احرام اشكال دارد ؟\r\n\r\nج\r\n- از محرمات احرام محسوب نيست .\r\n\r\n306 س\r\n- گاهى در شهر مكه به قدرى ملخ زياد است كه هنگام راه رفتن پا روى آنها گذاشته مىشود ، در اين گونه مواقع آيا مواظبت لازم است ، و در صورت لزوم اگر مراقبت نكند و ملخى كشته شود ، كفارهء آن چيست ؟\r\n\r\nج\r\n- در مورد سؤال ، مواظبت لازم است و چنانچه محرم ملخى را بكشد كفّاره دارد و كفّاره آن براى هر ملخ يك عدد خرما و يا يك مشت طعام مثل گندم و مانند آن است و اگر تعداد كشته شده زياد باشد يك گوسفند كفّاره دارد بلى چنانچه ملخ به قدرى زياد باشد كه محرم ناچار است كه از روى آنها راه برود اشكال ندارد و كفّاره هم ندارد .\r\n\r\nزير سايه رفتن ( استظلال )\r\n\r\n307 س\r\n- آيا استظلال ، مربوط به سايه بر سر مىباشد ، يا اگر سايه فقط بر شانه بيفتد هم استظلال صدق مىكند ؟\r\n\r\nج\r\n- صدق نمىكند .\r\n\r\n308 س\r\n- فرموده‌ايد استظلال در شب صادق نيست ، آيا در اين مسأله خاص ، بين الطلوعين خصوصاً زمانى كه نزديك به طلوع خورشيد است حكم شب را دارد ؟\r\n\r\nج\r\n- بلى حكم شب را دارد .\r\n\r\n309 س\r\n- اگر شخصى از مسجد شجره شب محرم شد ، و به خيال اينكه همه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمسير را در شب طى مىكند در ماشين مسقّف نشست ، ولى بعداً به روز برخورد كرد ، آيا به همين مقدار كه سر خود را از شيشه ماشين بيرون بياورد براى اينكه عدم استظلال را مراعات كرده باشد كافى است ؟ و آيا فرقى بين بيرون آوردن سر از طرفى كه آفتاب مىتابد و طرفى كه سايه است وجود دارد يا خير ؟\r\n\r\nج\r\n- در فرض سؤال ، كفايت مشكل است و احتياط به پرداخت كفّاره ترك نشود .\r\n\r\n310 س\r\n- آيا در روز ابرى استظلال صدق مىكند ؟\r\n\r\nج\r\n- استظلال در هواى ابرى در روز جايز نيست .\r\n\r\n311 س\r\n- اخيراً از حدود كشتارگاه تا نزديك جمرات ، مسقفى را درست كرده‌اند ، آيا عبور از اين راه براى محرمى كه هنوز منزل نكرده و از مشعر مستقيم به جمرات مىرود جايز است يا نه ؟\r\n\r\nج\r\n- پس از رسيدن به منى سير در مسير مسقف اشكال ندارد .\r\n\r\n312 س\r\n- در شهر مكّه تونلهاى طولانى احداث كرده‌اند ، آيا بعد از احرام حج ، جايز است از داخل آن با اتومبيل سفر كرد ، با علم به اينكه مسقف است ؟\r\n\r\nج\r\n- مكّه منزل است و در داخل مكّه مسير محرم از درون تونل اشكال ندارد .\r\n\r\n313 س\r\n- اگر ماشين از زير پلهايى كه در مسير واقع شده برود ، و به ناچار محرمين از زير پلها عبور كنند ، و يا در پمپ‌بنزين در زير سقف متوقف شود ، و محرمين زير سقف قرار گيرند اشكالى دارد ؟\r\n\r\nج\r\n- آنچه در حال احرام حرام است ، سايه بر سر قرار دادن است ، بنابراين در فرض سؤال براى محرم اشكال پيدا نمىشود ، و كفّاره ندارد .\r\n\r\n314 س\r\n- اين جانب يكى از خدمه كاروان حج هستم ، بعد از درك عرفات\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمدير كاروان و معاون و اين جانب و بانوان كاروان در يك اتوبوس سر بسته قرار گرفتيم ، و براى درك اضطرارى به مشعر الحرام رفته و چون در مسير مزدلفه به منى به راه بندان بر خورديم ، در هواى آفتابى در اتوبوس سر بسته بودم ، ناگاه به يادم آمد كه نبايد در زير سقف اتوبوس قرار بگيرم ، چند دقيقه‌اى با علم به اينكه اتوبوس سرپوشيده است مانده و پس از توقف اتوبوس بر اثر راه بندان پياده شدم ، و مابقى راه را تا محل چادر كاروان در منى پياده طى نمودم ، لذا از محضر آن بزرگوار تقاضا دارم بفرماييد :\r\n1 - كفّاره تعلّق مىگيرد يا نه ؟\r\n2 - در صورتى كه تعلّق گرفته باشد آيا بايد حتماً در منى ذبح گردد ؟\r\n3 - در حالى كه اكنون در تهران هستم آيا مىتوانم گوسفند كفّاره را در محل اقامتم ذبح نمايم ؟\r\n4 - در صورتى كه از خدمه كاروان بودم و به دستور مدير گروه براى كمك كردن به بانوان مسنّ براى رمى جمره عقبه عازم منى بودم ، و از خود استقلال نداشتم ، وجه اين گوسفند را چه كسى بايد بپردازد ؟ ستاد حج ، مدير گروه ، يا اين جانب ؟\r\n5 - چنانچه ستاد حج ذبح را تقبل نموده باشد ، آيا از عهده اين جانب ساقط مىگردد يا نه ؟\r\n\r\nج\r\n- كفّاره دارد ، و اگر چه بايد در منى ذبح نماييد ، لكن فعلًا كه به وطن مراجعت كرده‌ايد ذبح در محل خودتان هم براى كفّاره كفايت مىكند ، و مىتوانيد به مسئولين در ستاد نيابت دهيد كه براى شما ذبح كنند ، و در اين صورت ذبح آنها هم كافى است ، ولى بدون نيابت صحيح نيست .\r\n\r\n315 س\r\n- افرادى از مسجد شجره محرم شدند و شبانه براى مكّه حركت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nنمودند ولى نزديك طلوع آفتاب در ماشين سقف‌دار به خواب رفتند و بعد از طلوع آفتاب بيدار شدند و ماشين را نگاه داشتند ، آيا براى مدتى كه در حال سير در زير سقف بودند ، كفّاره دارد يا خير ، و الآن كه ماشين ايستاده ، و مىخواهند پياده شوند ، چه حكمى دارد ؟\r\n\r\nج\r\n- براى مدتى كه خواب بوده‌اند ، يا ماشين ايستاده ، كفّاره واجب نيست ، ولى اگر بعد از بيدار شدن و التفات و قبل از ايستادن ماشين ، استظلال شده و لو اضطراراً ، كفّاره واجب است .\r\n\r\n316 س\r\n- اگر سايه ديواره ماشينهايى كه سقف ندارند روى سر مرد محرم قرار بگيرد ، اشكال دارد ؟\r\n\r\nج\r\n- اگر ديوار ماشين ، مورّب باشد بطورى كه عرفاً صدق كند از بالاى سر استظلال شده جايز نيست ، و اگر از پهلو سايه بر سر محرم بيفتد جواز آن خالى از قوت نيست ، و لكن احوط ترك است .\r\n\r\n317 س\r\n- بر حسب فتواى حضرت مستطاب عالى جايز است كه محرم در منزل زير سقف و سايه برود يا چتر بر سر بگيرد ، آيا مراد از منزل ، شهر مكّه است ، يا منزلى كه در شهر مكّه دارد و همچنين در منى و عرفات ؟\r\n\r\nج\r\n- مراد از منزل محل نزول است در مقابل حال طى طريق ، پس در شهر مكّه و منى و عرفات و قهوه خانه‌هاى بين راه و امثال آن ، براى محرم بعد از منزل كردن تا قبل از كوچ كردن استظلال مانعى ندارد ، هر چند در حال آمد و شد براى حوائج باشد .\r\n\r\n318 س\r\n- كسانى كه از مسجد الحرام براى حج محرم مىشوند و از مسجد الحرام در ماشين سقف‌دار سوار مىشوند و مثلًا در عزيزيه كه منزل ايشان است پياده مىشوند ، سوار شدن در اتومبيل سقف دار از مسجد الحرام به\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمنزل چه صورت دارد ، و اگر پياده نشوند و از اول قصد عرفات داشته باشند حكم چيست ؟\r\n\r\nج\r\n- مانع ندارد .\r\n\r\n319 س\r\n- آيا محرم مىتواند در شب ، هنگام پيمودن راه ، زير سقف برود ، مثلًا فاصلهء ميقات تا مكّه را در ماشين سقف دار سوار شود ؟\r\n\r\nج\r\n- اگر در شب زير سقف برود اشكالى ندارد .\r\n\r\n320 س\r\n- آيا حرمت استظلال اختصاص به هنگام پيمودن راه دارد و يا در جايى كه منزل كرده و براى استراحت و غذا خوردن پياده شده و مانند آن هم نبايد زير سايه برود ؟\r\n\r\nج\r\n- حرمت استظلال مخصوص حال سير است و در موقع منزل كردن و يا پياده شدن براى بعض حوائج جائز است .\r\n\r\n321 س\r\n- آيا محرم به محض وصول به مكّه مىتواند استظلال نمايد ، و يا بايستى به منزل برسد و بعد از اتخاذ منزل جايز است ؟\r\n\r\nج\r\n- مكّه منزل است ، و با رسيدن به آن استظلال مانع ندارد .\r\n\r\n322 س\r\n- آيا محرم در شهر مكّه يا در حال پيمودن فاصلهء بين منى و مكّه مىتواند از داخل تونل حركت كند در حالى كه راه ديگرى هم كه دور تر است وجود دارد ؟\r\n\r\nج\r\n- در شهر مكّه تا وقتى كه حركت به سمت منى نكرده عبور از تونلها مانع ندارد ولى در موقع رفتن به منى و همچنين در تونلهاى بين راه اگر راه ديگرى وجود دارد و اختيار در دست خود اوست بايد از همان راه برود و اگر اختيار ندارد و او را حتماً از راه تونل مىبرند اشكال ندارد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n323 س\r\n- آيا محرم ، هنگام وقوف در عرفات ، در حال جابجا شدن مثلًا رفتن به راه مسجد نمره مىتواند زير سايه برود ؟\r\n\r\nج\r\n- مانع ندارد .\r\n\r\n324 س\r\n- در ايامى كه محرم در منى است و هنوز حلق نكرده ، آيا مىتواند هنگام رفتن به مسجد خيف و براى رمى جمره يا قربانگاه در بين راه زير سايه برود يا نه ؟\r\n\r\nج\r\n- بلى اشكال ندارد .\r\n\r\n325 س\r\n- پس از آنكه حاجى در ميقات محرم شد ، آيا به مجرد ورود به شهر فعلى مكّه ( با توجه به توسعهء آن ) تظليل بىمانع است يا بايد به محل اقامت وارد شود و از آن به بعد تظليل بىاشكال است ؟\r\n\r\nج\r\n- در صورتى كه جزء شهر مكّه شده باشد بطورى كه به آنجا هم شهر مكّه صدق كند اشكال ندارد .\r\n\r\n326 س\r\n- حاج در مسجد الحرام محرم مىشود به احرام حج تمتّع ، و چون فاصله منزلش تا مسجد يك يا دو فرسخ است سوار به ماشين مسقف مىشود ، و به خانه مىآيد ، و از آنجا عازم عرفات مىشود ، آيا اين استظلال كفّاره دارد يا خير ؟\r\n\r\nج\r\n- جواز استظلال در فرض سؤال بعيد نيست ، هرچند احتياط در ترك است .\r\n\r\n327 س\r\n- در حال حاضر مسجد تنعيم متّصل به مكّه بلكه داخل مكّه است ، آيا براى كسى كه بعد از حج جهت عمره مفرده محرم مىشود چون آنجا منزل محسوب مىشود استظلال جايز است يا نه ؟\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nج\r\n- با فرض اينكه جزء مكّه شده است ، و مكّه بر آن صدق كند ، استظلال مانع ندارد .\r\n\r\n328 س\r\n- شخصى روز هشتم ذى حجه براى رفتن به عرفات در مسجد الحرام احرام بست چون راه زياد بوده ناچار سوار اتومبيل مىشود ولى هنگام سير اتومبيل سرش را از پنجره ماشين بيرون آورده بود آيا كفّاره بايد بپردازد يا لزومى ندارد ضمناً اين شخص مقلد آيت اللَّه خوئى ( قدّس سره ) بوده ؟\r\n\r\nج\r\n- در فرض سؤال ، چنانچه قصد دارد به منزل برود و از آنجا به عرفات ، سوار شدن به ماشين مسقف اشكال ندارد و اين بر طبق نظر مرحوم آية اللَّه العظمى گلپايگانى و نظر خود حقير است و ظاهراً نظر مرحوم آية اللَّه العظمى خوئى هم همين است .\r\n\r\n329 س\r\n- شخصى در حال احرام ، داخل اتوبوس غير مسقف در حال طى مسير و روز ، مجبور است براى نوشيدن آب ، يا آوردن آب براى ديگر زائران به قسمت جلو اتوبوس كه مسقف است برود . آيا در اين صورت گناهى كرده يا خير ؟ و آيا كفّاره‌اى تعلق مىگيرد و يا خير ؟\r\n\r\nج\r\n- اگر وظيفه‌اش آوردن آب براى ديگران است و يا خود تشنه است و مىخواهد آب بخورد گناه ندارد ولى كفّاره دارد .\r\nپوشاندن سر\r\n\r\n330 س\r\n- محرم سرش تر است ، اگر بخواهد صبر كند تا خشك شود و وضو بگيرد آفتاب طلوع مىكند و نمازش قضا مىشود آيا وظيفه‌اش تيمم است ؟\r\n\r\nج\r\n- اگر خشك كردن سر با دست يا حوله موجب پوشاندن سر نشود مانعى ندارد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\n331 س\r\n- آيا براى كسى كه موى مصنوعى دارد و با همين حال براى عمره و حج محرم شده و اعمال خود را انجام داده است اشكالى هست ؟\r\n\r\nج\r\n- ضرر به عمره و حج ندارد ، بلى اگر مرد است بايد كفّاره بدهد ولى بايد موى مصنوعى ، مضرّ به صحّت غسل و وضويش نباشد .\r\n\r\n332 س\r\n- اگر حاجى در حال احرام براى سردرد دستمالى به دور سر ببندد چه صورت دارد ؟\r\n\r\nج\r\n- كفّاره دارد .\r\n\r\n333 س\r\n- در اثر هجوم جمعيت وقت بوسيدن حجر الاسود ممكن است جامه احرام بعض از حاجيان سر آنها يا سر ساير حجاج را بپوشاند اگر تصادفاً اينطور شد چه صورت دارد ؟\r\n\r\nج\r\n- در صورت تصادف ، اشكال ندارد .\r\n\r\n334 س\r\n- هرگاه محرم سر خود را با چيز دوخته بپوشاند آيا يك كفّاره بايد بدهد يا دو كفّاره ؟\r\n\r\nج\r\n- بايد دو كفّاره بدهد مگر در صورت جهل و نسيان .\r\n\r\nپوشيدن چيزى كه تمام روى پا را مىگيرد\r\n\r\n335 س\r\n- آيا پوشيدن نعلينى كه بندهاى عريضى داشته باشد ولى تمام روى پا را نمىگيرد در حال احرام مانعى دارد ؟\r\n\r\nج\r\n- اشكال ندارد .\r\n\r\n336 س\r\n- آيا زنها در حال احرام مىتوانند جوراب بپوشند ، يا بايستى روى پاى آنها مثل مردان باز باشد ؟\r\n\r\nج\r\n- اقوى جواز پوشيدن جوراب است براى زن .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\n337 س\r\n- پوشيده شدن روى پا در حال احرام در موقع نشستن ، يا آمدن جامه احرام روى پا در حال سير يا در منزل ، چه صورت دارد ؟\r\n\r\nج\r\n- اشكال ندارد .\r\n\r\nپوشيدن لباس دوخته\r\n\r\n338 س\r\n- بعضى از حجّاج در حال احرام در مشعر و منى از پتو و لحاف دوخته جهت ايمنى از سرما استفاده مىكنند ، آيا اين عمل جايز است يا نه ؟\r\n\r\nج\r\n- خوابيدن زير پتو و لحاف اگر طورى به خود نپيچند كه مثل لباس شود اشكال ندارد ولى در حال جلوس و قيام لحاف و پتوى دوخته روى خود نيندازند .\r\n\r\n339 س\r\n- حمل قمقمه آب كه در محفظه دوخته نگهدارى مىشود براى محرم چه صورت دارد ؟\r\n\r\nج\r\n- احتياط آن است كه آن را به دوش نيندازد و دست گرفتن آن مانع ندارد .\r\n\r\n340 س\r\n- اين جانب عازم حج بيت اللّه هستم و يك پايم مصنوعى است با اين خصوصيات :\r\n1 - بايد پاى مصنوعى بسته باشد تا بتوانم راه بروم و آن هم دوخته است .\r\n2 - به خاطر بستن پا بايد زير شلوارى وزير پيراهن بپوشم و آنها نيز دوخته است .\r\n3 - براى اينكه بهتر بتوانم راه بروم بايد كفش معمولى بپوشم و از دمپايى نمىتوانم استفاده نمايم .\r\n4 - بر اثر پاى مصنوعى بايد جوراب پا كنم ، بنابراين نظر مباركتان را مرقوم\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو مرا راهنمايى فرماييد كه محل حاجت است .\r\n\r\nج\r\n- ظاهر آن است كه براى پوشيدن جنس دوخته يك كفّاره بدهيد كافى است ، بنابراين بايد براى بستن پا با چيز دوخته و پوشيدن شلوار و پيراهن يك گوسفند كفّاره در احرام عمره و يك گوسفند كفّاره در احرام حج قربانى نماييد ، و چون پوشيدن روى پاى غير مصنوعى براى مرد محرم مستقلًا حرام است چنانچه روى آن پا نيز پوشيده شود بايد براى اين جهت هم يك كفّاره در احرام عمره ، و كفّاره ديگرى در احرام حج بدهيد .\r\n\r\n341 س\r\n- آيا آقايان در حال محرم بودن ، مىتوانند از كمر بند دوخته شده استفاده كنند ؟\r\n\r\nج\r\n- اشكال دارد مگر اينكه جاى پول باشد مانند هميانهائى كه نظير كمربند است و به دور كمر بسته مىشود كه در اين صورت اشكال ندارد .\r\n\r\n342 س\r\n- آيا آقايان در حال محرم بودن در حال طى طريق ، براى محافظت بدن از سرما مىتوانند از پتو كه حاشيه آن دوخته شده استفاده كنند و خود را بپوشانند ؟\r\n\r\nج\r\n- اگر ناچار باشند استفاده از پتوى دوخته اشكال ندارد ولى بايد كفّاره بدهند .\r\n\r\nپوشيدن زيور براى زينت\r\n\r\n343 س\r\n- آيا پوشيدن لباسى كه براى تزيين ، قسمتهايى از آن توردوزى شده براى زنها جايز است ؟\r\n\r\nج\r\n- اگر زينت محسوب شود جايز نيست .\r\n\r\n344 س\r\n- عينك زدن براى محرم چه حكمى دارد ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nج\r\n- اگر زينت حساب نشود اشكال ندارد .\r\n\r\n345 س\r\n- زيدى است براى مطالعه نياز به عينك دارد ولى در غير حال مطالعه نيز عينك مىزند زيرا اگر نزند تعادل در چشم بهم مىخورد و يكى از چشمها انحراف پيدا مىكند آيا اگر در حال احرام به قصد جلوگيرى از انحراف چشم كه موجب انگشت نما شدن اوست و تحمل آن براى او ناگوار است عينك بزند اشكال دارد يا خير و در صورت ممنوع بودن تكليف كفّاره او چه شده آيا با تكرار استعمال عينك كفّاره تكرار مىشود يا خير و در سفر قبل كه محرم شده عينك داشته آيا مصداق تزيين است يا نه و استعمال عينك كرده تكليفش چه مىباشد ؟\r\n\r\nج\r\n- در فرض سؤال ، عينك زدن براى شخص مذكور در حال احرام جائز است و كفّاره ندارد .\r\n\r\n346 س\r\n- آيا بيرون آوردن زينت‌هايى كه زنان قبل از احرام به پوشيدن آنان عادت داشته‌اند لازم است ؟ در صورت عدم لزوم آيا مىتوانند آنها را به محرمهاى خود نشان دهند ؟\r\n\r\nج\r\n- آنچه را عادت به پوشيدن آن پيش از احرام داشته لازم نيست بيرون بياورد ، ولى نبايد براى شوهرش يا مرد ديگر آن را نمايان سازد .\r\n\r\n347 س\r\n- آيا در حال احرام پوشيدن لباسهايى كه ، براى تزيين قسمتهايى از آن توردوزى يا گلدوزى شده براى زنها جايز است ؟ و بفرماييد آيا مقنعه جزء لباس مىباشد ؟\r\n\r\nج\r\n- اگر زينت محسوب شود جايز نيست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nحنا بستن و سرمه كشيدن\r\n\r\n348 س\r\n- آيا آرايش كردن در حال احرام جايز است ؟ رنگ كردن موها به غير از حنا چطور ؟\r\n\r\nج\r\n- هر چه تزيين محسوب مىشود احتياط در ترك آن است .\r\n\r\n349 س\r\n- امروزه بعضى از زنان بجاى سرمه كشيدن از وسايل ديگرى كه همانند سرمه است ( مانند مداد ) استفاده مىكنند آيا اشكالى دارد ؟ و در صورت عدم جواز آيا كفاره نيز واجب است ؟\r\n\r\nج\r\n- احتياط در ترك است ولى كفّاره ندارد .\r\n\r\n350 س\r\n- آيا مطلق سرمه حرام است يا فقط سرمهء سياه ؟ و آيا در حال اضطرار مىتوان استفاده نمود ؟\r\n\r\nج\r\n- احوط آن است كه به چيزى كه سياه هم نباشد به قصد زينت خصوصاً اگر بوى خوش داشته باشد سرمه نكشد .\r\nپوشاندن صورت\r\n\r\n351 س\r\n- آيا زن محرم مىتواند صورت خود را با حوله پاك كند ، يا حكم سر مرد را دارد كه نمىتواند روى آن را بپوشاند ؟\r\n\r\nج\r\n- احتياط مراعات شود .\r\n\r\n352 س\r\n- زنها كه در حال احرام براى پوشيدن و در آوردن مقنعه صورتشان پوشيده مىشود چه صورت دارد ؟\r\n\r\nج\r\n- بايد سعى كنند پوشيده نشود ، و اگر عامداً و از روى علم پوشيده شود مانع ندارد .\r\n\r\n353 س\r\n- با توجه به حرمت پوشيدن صورت براى زنان در حال احرام آيا\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nچانه هم جزء صورت محسوب مىشود و بايد باز باشد ، يا اينكه اگر مقنعه‌اى بر سر گذاشته شود كه چانه را تا لبها بپوشاند مانعى ندارد ؟\r\n\r\nج\r\n- پوشاندن چانه به نحو مذكور اشكال دارد ، و زير چانه جزء صورت نيست .\r\n\r\n354 س\r\n- آيا زن محرمه مىتواند صورت خود را با حوله پاك كند ؟\r\n\r\nج\r\n- احتياط مراعات شود .\r\n\r\n355 س\r\n- آيا پوشاندن قسمتى از صورت براى زنان نيز حكم تمام را دارد ؟\r\n\r\nج\r\n- بلى آن هم جائز نيست .\r\n\r\n356 س\r\n- آيا در حال خواب زنان مىتوانند صورت خود را با پارچه جهت جلوگيرى از آزار حشرات بپوشانند ؟\r\n\r\nج\r\n- جايز نيست .\r\n\r\n357 س\r\n- زنان در حال احرام براى پوشاندن صورت خود از نامحرم آيا مىتوانند صورتشان را با چادر يا چيزهاى ديگر بپوشانند و در صورت چسبيدن چادر به صورت آيا كفاره‌اى بر آنان لازم است ؟\r\n\r\nج\r\n- جايز است به جهت رو گرفتن از نامحرم مقدارى از چادر يا چيز ديگرى را كه به سر انداخته ، تا محاذى چانه پائين بيندازد ، ليكن احتياط لازم اين است كه آن را به دست يا به چوب دور از صورت نگاهدارد كه مثل نقاب نشود و در غير اين صورت يك گوسفند بر او لازم است .\r\n\r\n358 س\r\n- آيا پوشاندن صورت با چيزهاى غير متعارف مانند برگ درختان و . . . اشكال دارد ؟\r\n\r\nج\r\n- بلى اشكال دارد .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n359 س\r\n- آيا پوشاندن قدرى از صورت در نماز براى اينكه يقين شود كه مقدار واجب را پوشانده است جايز است ؟\r\n\r\nج\r\n- اشكال ندارد ولى بايد بعد از نماز فوراً آن مقدار را باز كند .\r\n\r\n360 س\r\n- آيا زن محرم مىتواند بعض يا نصف صورت خود را با دست يا چيزى ديگر بپوشاند ؟\r\n\r\nج\r\n- با دست اشكال ندارد ولى با چيز ديگر نبايد بپوشاند .\r\n\r\nكفارهء محرمات احرام\r\n\r\n361 س\r\n- اگر از حاجّ در حال احرام عملى سرزند كه موجب كفّاره است ، كفّاره را در كجا بايد ذبح يا نحر كند ؟\r\n\r\nج\r\n- در صورت تمكّن ، كفّارات در احرام عمره را بايد در مكّه و كفّارات در احرام حج را بايد در منى ذبح و يا نحر كنند ، و فديه‌ها را بپردازند ، و در صورت عدم تمكّن بايد در شهر خود تدارك نمايند .\r\n\r\n362 س\r\n- آيا كفّاره احرام عمره و يا حج را مىتوان در وطن ذبح نموده و به فقير داد ، يا خير ؟\r\n\r\nج\r\n- اگر ايصال كفّاره به فقير در حج مشكل باشد مانع ندارد كه در وطن ذبح كند و به فقير بدهد .\r\n\r\n363 س\r\n- مصرف كفّاره‌اى كه در احرام عمره و يا حج تعلّق گرفته چيست ؟\r\n\r\nج\r\n- مصرف كفّاره فقير غير سيّد است ، و اگر دهنده كفّاره سيّد باشد ، جايز است كه كفّاره خود را به سيّد فقير بدهد ، و بنابر احتياط واجب بايد فقير مؤمن باشد .\r\n\r\n364 س\r\n- آيا حاج مىتواند از گوشت گوسفندى كه به عنوان كفّاره مىدهد\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nخودش بخورد ؟\r\n\r\nج\r\n- خودش نمىتواند بخورد .\r\n\r\n365 س\r\n- آيا شخص فقير مىتواند گوشت كفّاره تقصير خود را به مصرف فقرايى كه نانخور او هستند برساند ؟\r\n\r\nج\r\n- براى كسانى كه نفقه آنان بر او واجب است نمىشود صرف نمود .\r\n\r\n366 س\r\n- آيا حيوانى كه به عنوان كفّاره محرمات احرام ذبح مىشود بايد داراى شرايط قربانى باشد ، و آيا در منى ذبح شود ، يا بعد از بازگشت به وطن خود هم مىتواند انجام دهد ؟\r\n\r\nج\r\n- كفّاره ، شرائط قربانى را ندارد و كفاراتى كه در احرام عمره واجب شده بايد در مكّه ذبح شود و آنچه در احرام حج بوده در منى ولى اگر ممكن نشد مىتواند در شهر خود ذبح كند .\r\n\r\n367 س\r\n- اگر كودك مميّزى ، بدون اذن ولىّ محرم شود و در حال احرام ، يكى از محرّمات را مرتكب شود ، كفارهء آن بر عهده كيست ؟\r\n\r\nج\r\n- در فرض سؤال كفّاره واجب نيست ولى احتياط آن است كه ولىّ بچه كفّاره را از مال خودش بدون اينكه قصد كند بر او واجب بوده يا بر صبى ، ادا نمايد .\r\n\r\n368 س\r\n- شخص محرم برايش غذا آورده‌اند و روى برنج ادويه ريخته‌اند و خورده در بين غذا متوجه شده باز باقى غذاى معطر را خورده آيا كفّاره دارد اگر دارد كفّاره‌اش چيست ؟\r\n\r\nج\r\n- كفّاره استعمال بوى خوش بنابر احوط يك شتر است .\r\n\r\n369 س\r\n- استفاده از روايات وارده و فتواى آيات عظام اين است كه اگر محرم\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nزوجه خود را در حال احرام تقبيل كند موجب كفاره مىشود سؤال اين است كه كه اگر زوجه شوهر خود را در حال احرام تقبيل نمايد آن هم موجب كفاره مىشود يا خير در صورت وجوب كفاره دليل فرع را بيان فرمائيد .\r\n\r\nج\r\n- در فرض سؤال ، كفاره واجب مىشود و دليل آن همان ادله‌اى است كه كفاره را براى مرد در صورت تقبيل او ، زوجه خود را واجب مىكند و علماء در مناسك فرموده‌اند : « و المرأة في ذلك كلّه كالرجل » .\r\n\r\n370 س\r\n- كفارهء پوشاندن صورت براى زنان از روى عمد چيست ؟\r\n\r\nج\r\n- كفارهء يك گوسفند است .\r\n\r\nمسائل متفرقهء محرمات احرام\r\n\r\n371 س\r\n- آيا سب و لعن غير مؤمنين و يا مفاخره بر كفّار و مخالفين از تروك احرام است ؟\r\n\r\nج\r\n- از تروك احرام نيست .\r\n\r\n372 س\r\n- گرفتن بينى از بوى بد در حال احرام چه حكمى دارد ؟\r\n\r\nج\r\n- جائز نيست .\r\n\r\n373 س\r\n- گرفتن بينى از دود گازوئيل و بنزين ماشينها در حال احرام چه صورت دارد ؟\r\n\r\nج\r\n- ظاهراً اشكال ندارد .\r\n\r\n374 س\r\n- آيا رجوع كردن به زنى كه طلاق رجعى داده شده است در حال احرام جايز است ؟\r\n\r\nج\r\n- رجوع به مطلقهء رجعيه در عده مانعى ندارد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nطواف\r\n\r\nشرايط صحّت طواف\r\n\r\nنيّت\r\n\r\n375 س\r\n- كسى نيّت طواف را در دل گذرانده و به قصد طواف حركت مىكند مقدارى كه مىآيد گمان مىكند نيّت طواف را بايد به زبان بگويد ، لذا بر مىگردد و نيّت را با زبان مىگويد و طواف را از نو شروع مىكند ، آيا طوافش صحيح است يا خير ؟\r\n\r\nج\r\n- صحت طواف بعيد نيست .\r\n\r\nطهارت\r\n\r\n376 س\r\n- كودكى را كه محرم كرده‌اند و طواف مىدهند ، آيا طهارت بدن و لباس كودك در حال طواف لازم است ، و چنانچه قبل از طواف او را تطهير كنند براى يك طواف كافى است و وارسى بين طواف لازم نيست .\r\n\r\nج\r\n- بايد شرايط طواف و نماز در طفل نيز مراعات شود و در صورت غير مميّز بودن طفل در صورت امكان او را وضو دهند لباس و بدن او را تطهير كنند و در صورت شك در عارض شدن حدث و خبث وارسى لازم نيست و حكم طهارت باقى است .\r\n\r\n377 س\r\n- آيا نجاست معفوّ در نماز ، در طواف نيز معفوّ است ؟ و حكم محمول متنجس در طواف چيست ؟\r\n\r\nج\r\n- بنابر احتياط ، نجاست معفوّ در نماز ، در طواف معفوّ نيست اما محمول متنجس اگر ساتر نباشد اشكال ندارد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n378 س\r\n- خانمى در سالهاى قبل به حج تمتّع رفته ولى در ابتداى طواف بر اثر فشار جمعيت طهارت خود را از دست داده و بدون تحصيل طهارت ادامه طواف داده و اعمال عمره تمتّع را به همين نحو تمام كرده و سپس اعمال حج را نيز بدون تدارك عمره انجام داده الآن كه سالى از آن گذشته هنوز ناراحت اين مسأله مىباشد بفرمائيد تكليف ايشان چيست ؟\r\n\r\nج\r\n- در فرض سؤال ، حج تمتّع او بدل به حج إفراد شده و با انجام اعمال حج از احرام درآمده ولى يك عمره مفرده بايد بجاى بياورد و حج تمتّع خود را نيز احتياطاً اعاده نمايد .\r\n\r\n379 س\r\n- كسى كه بعد از تقصير در عمره تمتّع متوجه شود كه وضوى او باطل بوده يا وضو نداشته ، و با اين حال طواف كرده و نماز طواف خوانده است ، وظيفه او چيست ؟\r\n\r\nج\r\n- طواف و نماز و سعى و تقصير را اعاده كند ، و عمره او صحيح است .\r\n\r\n380 س\r\n- كسى در شوط آخر محدث شده است ، و بدون طهارت شوط را اتمام كرده ، و بعد وضو گرفته و طواف را اعاده نموده است ، و نماز و سعى و تقصير را انجام داده است ، آيا صحيح است و وظيفه او چيست ؟\r\n\r\nج\r\n- اقوى صحّت عمره و حج تمتّع است ، ولى بايد قسمتى از طواف را كه بىوضو انجام داده با وضو بجا آورد ، و بعد از آن نماز طواف بخواند .\r\n\r\n381 س\r\n- كسى كه وظيفه او وضوى جبيره‌اى و تيمم است اما از روى جهل ، بدون تيمم ، اعمال عمره را انجام داده است ، وظيفه او چيست ؟\r\n\r\nج\r\n- اگر وقت انجام عمل نگذشته ، طواف و نماز آن و سعى و تقصير را اعاده نمايد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n382 س\r\n- كسى كه وظيفه او تيمم بدل از وضو و يا بدل از غسل است ولى بجاى تيمم وضو گرفته و يا غسل كرده است ، و طواف و نماز خود را بجاى آورده تكليفش چيست ؟\r\n\r\nج\r\n- اگر وقت انجام عمل نگذشته ، بايد تيمم كند و طواف و نماز و سعى و تقصير را اعاده نمايد .\r\n\r\n383 س\r\n- زنى كه در پشت ناخن و انگشتهاى او ، لاك چسبيده ، و با اين كيفيت ، اعمال حج را بجا آورده ، و نمىدانسته كه اين رنگ لاك ، مانع براى وضو و غسل مىباشد در اين صورت آيا اعمال او صحيح است يا خير ؟ و چنانچه پس از انجام اعمال حج ، متوجه شود چه وظيفه‌اى دارد ؟\r\n\r\nج\r\n- در فرض سؤال ، طواف او باطل است ، و احرام او باقى است ، و اگر در ذيحجه در مكّه متوجه شود بعد از ازاله مانع ، غسل كند يا وضو بگيرد ، و طواف حج و سعى و طواف نساء را بجا آورد و عمره مفرده نيز بجا آورد با طواف نساء ، و محل شود ، و در سال بعد حج واجب را بجا آورد ، و اگر بعد از ذيحجه متوجه بطلان طواف شود ، عمره مفرده بجا آورد ، و چنانچه در خارج از ميقات باشد لازم است مجدّداً در ميقات رجاءً محرم شود و به مكّه برود ، و اعمال عمره مفرده را با طواف نساء بجا آورد تا محل شود ، و در سال بعد حج واجب خود را بجا آورد .\r\n\r\n384 س\r\n- شخص حاج كه نمىتواند در حال طواف از ادرار خود جلوگيرى كند ، آيا بايد طواف را خودش انجام دهد يا نايب بگيرد ؟\r\n\r\nج\r\n- حكم طواف مسلوس حكم نماز است و مبطون نايب بگيرد ، و احتياط اين است كه خودش بجا آورد و نايب هم بگيرد .\r\n\r\n385 س\r\n- شخصى عمل جراحى انجام داده است ، و فعلًا كيسه‌اى بسته است\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nكه بول او قطره‌قطره در آن كيسه مىريزد ، لكن نه از مجراى بول ، بلكه از موضع جراحى كه در پهلو قرار داده‌اند ، آيا اين شخص حكم مسلوس را دارد ؟ و همچنين كسى كه در اثر جرّاحى مدفوع او در كيسه مخصوص مىريزد ، آيا حكم مبطون را دارد يا خير ؟\r\n\r\nج\r\n- حكم مسلوس و مبطون را دارد .\r\n\r\n386 س\r\n- شخصى هستم كه در هر پنج دقيقه الى ده دقيقه احتياج به آب دارم آيا مىتوانم با اين حال ، عمل حج انجام دهم ؟\r\n\r\nج\r\n- اگر توانستيد ، طواف و نماز آن را با وضو انجام دهيد ، و اگر فقط طواف را مىتوانيد با وضو انجام دهيد جايز است بعد از تمام شدن طواف وضو را تجديد كنيد ، و نماز آن را بخوانيد ، و اگر تمام طواف را نيز نمىتوانيد با يك وضو بجا آوريد چهار شوط آن را بجا آوريد ، و بعد تجديد وضو نموده ، سه شوط ديگر آن را انجام دهيد ، و نماز طواف را بخوانيد ، و اگر بتوانيد طواف و نماز طواف را به يكى از طرق مرقومه انجام دهيد طواف صحيح است ، و بقيه اعمال حج ، مشروط به طهارت نيست .\r\n\r\n387 س\r\n- شخصى غسل جنابت را فراموش كرده و با همان حال اعمال مكّه را بجا آورده ، و بعداً متذكر شده ، اكنون تكليف او چيست ، و بين كسى كه در ضمن اعمال حج ، غسل مستحبى نموده فرقى هست يا نه ؟ و بنابر لزوم قضاء نُسُك مشروط به طهارت ، معتبر است كه در طول ذيحجه باشد يا نه و وظيفه او نسبت به مباشرت با زنان چيست ؟\r\n\r\nج\r\n- به نظر حقير بنابر احتياط ، غسل مستحبى كفايت از غسل واجب نمىكند ، چنانچه قبل از شروع به اعمال ، غسل مستحبى بجا آورده ، در اين مسأله رجوع كند به كسانى كه غسل مستحبى را كافى از غسل واجب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمىدانند ، و در اين صورت حج صحيح و چيزى بر او نيست ، و اگر غسل مستحبى بجا نياورده نيز حج صحيح است ، ولى واجب است طواف عمره تمتّع و طواف حج را با نماز آنها قضا كند ، هر چند بعد از ماه ذيحجه باشد ، و احتياطاً سعى را بعد از هر يك از اين دو طواف بجا آورد ، و اگر نمىتواند نايب بگيرد ، و بايد از مباشرت با زن اجتناب كند ، تا طواف نساء را خودش و اگر نمىتواند نايبش بجا آورد .\r\n\r\n388 س\r\n- شخصى بين الاحرامين جُنب شده ، و فراموش كرده كه غسل كند و همه اعمال حج را با حالت جنابت انجام داده ، اكنون با توجه به اينكه جز طواف و نماز آن ، بقيّه اعمال حج مشروط به طهارت نيست ، و اينكه ترك طواف در صورتى مبطل است كه از روى عمد و جهل باشد نه صورت نسيان ، و ضمناً مىفرمايند غير متمكّن از طهورين ، در حكم غير متمكّن از طواف است ، آيا نمىشود ناسى شرط را در حكم ناسى اصل دانست ؟ و همان طورى كه نسيان اصل طواف به موجب روايات صحيح معتبر قابل تدارك و جبران است ، نسيان شرط را در حكم نسيان اصل ، بدانيم ؟ چه دليلى بر بطلان حج چنين آدمى است با آنكه به مقتضاى نفى حرج و حديث رفع ، معذور است ؟\r\n\r\nج\r\n- در فرض سؤال بعيد نيست كه نسيان شرط - طهارت - ملحق به نسيان اصل طواف باشد ، و على هذا حج صحيح است ، و بايد طواف حج و نماز آن و طواف نساء و نماز آن را با طهارت انجام دهد ، و احتياطاً سعى را نيز اعاده نمايد ، و اگر از مكّه برگشته و به وطن آمده ، در صورت تمكن خودش ، و الا نايب بگيرد تا طوافين و سعى را بجا آورد ، هر چند در غير موقع حج باشد ، و چون در اين مسأله به فتواى صحّت از علماء اعلام برخورد نكرده‌ام ، بلكه اطلاق كلماتشان ، ظهور در بطلان دارد ، احتياط مستحب آن است كه سال ديگر خودش ، و اگر خودش متمكّن نيست نايب بگيرد تا حج\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتمتّع بجا آورد ، و تمسّك به نفى حرج و حديث رفع در اين مورد به نظر حقير تمام نيست ، و تفصيل آن محتاج به مجال و بحث بيشتر است .\r\n\r\n389 س\r\n- شخصى سهواً غسل مس ميّت را نكرده بعد از اتمام اعمال حج در وطن يادش آمده كه غسل مس ميّت را انجام نداده ، آيا تكليف اين شخص ، حج مجدّد است يا نه ؟\r\n\r\nج\r\n- اگر بعد از مس ميّت و قبل از حج ، غسل جنابت بجا آورده باشد حج او صحيح است ، و اگر بجا نياورده باشد نظر به اينكه اين جانب اجزاء اغسال مستحبه را از غسل واجب مشكل مىدانم ، اگر براى احرام غسل كرده باشد ، يا غسل مستحبى ديگرى نموده باشد ، به هر يك از مراجع تقليد كه غسل مستحبى را از ساير اغسال مجزى مىدانند رجوع ، و بنا را بر صحت حج بگذارد .\r\n\r\n390 س\r\n- كسى در شوط ششم طواف ، نجاستى در بدن ديده ، و يقين كرده كه از شوطهاى قبل اين نجاست در بدن او بوده است ، بدون توجه به مسأله ، طواف را تكميل كرده ، و بعداً بدن را تطهير نموده ، و طواف را اعاده كرده است ، و عمره را تمام كرده است ، آيا عمل او صحيح است يا خير ؟\r\n\r\nج\r\n- بايد مقدارى از طواف را كه بعد از يقين به نجاست باقى مانده اعاده كند ، و بعد از آن نماز طواف را بخواند ، و ظاهر اين است كه از احرام خارج شده ، و عمل صحيح است .\r\n\r\n391 س\r\n- شخصى در حين طواف ، اندكى خون در بينى خود مىبيند ، و آن را با دستمال پاك مىكند ، و طواف خود را تمام مىنمايد ، آيا اين طواف صحيح است ؟\r\n\r\nج\r\n- اگر ظاهر بينى او نجس شده بايد بينى خود را آب بكشد ، و طواف را\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nتكميل يا اعاده كند به تفصيلى كه در محل خود ذكر شده ، و اگر بدون تطهير بينى ، طواف را ادامه داده ، احتياط آن است كه بعد از تكميل و نماز ، طواف و نماز را اعاده كند .\r\n\r\n392 س\r\n- حكم محمول متنجس در طواف چيست ؟\r\n\r\nج\r\n- اگر ساتر نباشد اشكال ندارد .\r\n\r\n393 س\r\n- شخصى روز عيد قربان رفت به رمى جمره عقبه و سنگ به سرش خورد بعد رفت سرش را شست و نمىدانسته كه خون آمده و بعد از نيمه شب از منى رفت به مكه كه اعمال حج را انجام دهد بعد از اعمال دست به سرش گذاشت ديد دلّه بسته معلوم شده خون آمده كه دلّه بسته تكليف اعمال او چيست ؟\r\n\r\nج\r\n- در فرض سؤال ، چنانچه يقين دارد كه خون از قبل بوده و با شستن زائل نشده و با همان حال وضو گرفته ، بايد خود را تطهير كند و مجدّداً وضو بگيرد و اعمال را اعاده كند .\r\n\r\n394 س\r\n- موقعى كه دستشويى مىروم ادرار كنم ادرارم به صورت قطره تا نيم ساعت الى 40 دقيقه مىآيد و بند مىآيد . به دستشوئى هم 2 ساعت الى 3 ساعت يك‌دفعه مىروم به مهمترين دكترهاى تهران هم مراجعه كرده‌ام يك دانه قرص هم نداده‌اند و مىگويند چاره‌اى ندارد موقعى كه ازدواج كنيد خودش خوب مىشود . موقعى كه منى از من خارج مىشود 2 الى 3 ساعت بعد موقعى كه ادرار مىكنم آب كشدارى از من خارج مىشود در مورد نماز خواندن من مشكلاتى ايجاد شده همينطور غسل كردن وقتى سركار مىروم جائى براى عوض كردن لباس و آب كشيدن ندارم - مهمانى هم همينطور - صبحها هم نمىتوانم اين كار را انجام بدهم لطفاً مسأله نماز خواندن من را روشن نمائيد\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمسأله دوم من در مورد رفتن به مكه براى عمره و حج تمتّع مىباشد كه اگر انشاء الله اين مسأله حل شود امسال به حج تمتّع مشرف شوم . در ضمن من تمام مسائل از قبيل بعد از ادرار استبراء كردن يا موقع غسل كردن قبل از آن ادرار و عمل استبراء كردن را انجام مىدهم ولى تا حالا هيچ مرجعى نتوانسته است در اين مورد جواب درستى به من بدهد .\r\n\r\nج\r\n- در مورد سؤال ، اگر بعد از خروج منى ادرار نمائيد و بعد از ادرار استبراء كرده باشيد آنچه به صورت آب كشدار خارج مىشود و بول و منى بودن آن هم معلوم نيست محكوم به طهارت است و موجب بطلان غسل و وضو نيست و در اعمال حج هم ضررى به اعمال شما ندارد .\r\n\r\n395 س\r\n- سه سال پيش به مكه رفتم و اين مسأله را كه زن هم مثل مرد جُنب مىشود نمىدانستم ، شبى كه در عرفات بوديم اين برنامه برايم پيش آمد گرچه نمىدانستم امّا خيلى ناراحت شدم براى اينكه محرم بودم در پاك بودنم اهميت مىدادم غسل كردن هم در آن مكان مشكل بود چند روز گذشت ما را براى طواف آوردند من در جلوى همان چادر ، روى خاك تيمم كردم ، نمىدانم درست انجام دادم يا نه ؟ مرا راهنمايى كنيد ؟\r\n\r\nج\r\n- اگر شك داشته باشيد كه منى خارج شده يا خير تكليفى نداريد و اگر يقين داشته باشيد و بدون غسل جنابت اعمال را انجام داده باشيد بايد برويد و طواف حج و نماز آن را و بعد از آن سعى را بنابر احتياط انجام بدهيد و سپس طواف نساء و نماز آن را بجا آوريد و اگر نمىتوانيد برويد بايد نائب بگيريد و مادامىكه خودتان يا نائبتان آنها را انجام نداده نسبت به همسر و بوى خوش از احرام خارج نشده‌ايد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nوظيفهء حائض\r\n\r\n396 س\r\n- زنى هستم كه چند سال قبل به مكّه مشرف شدم ، موقعى كه در مدينه بودم در روز ششم عادت زنانگى ، خود را پاك ديدم و عادت من هميشه بين هفت تا ده روز بوده است ، غسل كردم و عازم مكّه شدم ، و در مكّه مشاهده نمودم كه پاك هستم . پس از طواف ، لكه خونى ديدم ، غسل نموده به عرفات رفتم ، و در آنجا محتلم شدم ، و غسل كردم ، عصر همان روز مجدّداً در عرفات لكه خون ديدم و مجدّداً غسل كردم ، لكن نمىدانم غسل ما فى الذّمة كردم يا نه ؟ بفرماييد حج من چه صورت دارد ؟\r\n\r\nج\r\n- در فرض مسأله كه در ايّام عادت خودتان بين هفت تا ده لكه خون ديده‌ايد حج شما مبدّل به حج إفراد شده ، و چنانچه طواف زيارت و طواف نساء را با طهارت انجام داده باشيد حج شما بنابر احتياط صحيح است ، و آنچه فعلًا بنابر احتياط بر شما واجب است يك عمره مفرده است ، اگر متمكّن شويد خود بجا آوريد و الّا نايب بگيريد تا براى شما بجا آورد ، و احتياط استحبابى آن است كه مجدّداً حج تمتّع را علاوه بر عمره مفرده بجا آوريد .\r\n\r\n397 س\r\n- زنى به تصوّر اينكه پاك شده است ، طواف انجام مىدهد ، و در اثناء سعى متوجّه مىشود كه هنوز پاك نشده است ، آيا سعى او نيز باطل است ، و اگر بعد از سعى متوجّه شود چگونه است ؟\r\n\r\nج\r\n- در فرض اول سعى را قطع كند و پس از پاك شدن از حيض ، طواف و نماز را اعاده كند ، و احتياط آن است كه پس از اعاده طواف و نماز ، سعى را اتمام و اعاده نمايد ، و در فرض دوم نيز اعاده طواف و نماز لازم ، و اعاده سعى مبنى بر احتياط است .\r\n\r\n398 س\r\n- زنى عمره تمتّع را انجام داد ، بعد متوجّه شد كه طواف او باطل\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبوده است ، قبل از اعاده طواف ملاحظه نمود كه عذر زنانه دارد ، تكليف او چيست ؟\r\n\r\nج\r\n- هر وقت عذر او مرتفع شد ، طواف و نماز را اعاده كند ، و اگر قبل از وقوف ، پاك نمىشود و بطلان طواف از جهت جهل به مسأله باشد ، حج او قهراً مبدّل به إفراد شده ، و پس از حج بايد عمره مفرده بجاى آورد ، و احتياطاً حج را اعاده كند .\r\n\r\n399 س\r\n- تكليف زن مضطربه در طواف چگونه است ؟\r\n\r\nج\r\n- به نحوى كه در نماز عمل مىكند ، در طواف نيز عمل نمايد .\r\n\r\n400 س\r\n- اگر زن در شوط چهارم يا پنجم طواف عمره تمتّع حائض شود ، و مىداند تا قبل از عرفات پاك نخواهد شد آيا مىتواند نايب بگيرد يا حج او مبدّل به افراد مىشود ؟\r\n\r\nج\r\n- بعد از شوط چهارم اگر زن حائض شود عمره تمتّع او صحيح است ، و سعى و تقصير را با همان حال حيض انجام دهد ، و در موقع حج محرم به احرام حج تمتّع شود ، و بعد از پاك شدن ، قضاى باقيمانده از طواف عمره را بجا آورد ، و اگر تا وقت حركت همراهان از مكّه پاك نشد ، و ناچار است با آنها برود ، جايز است براى طواف حج و نماز آن و طواف نساء و نماز آن و همچنين قضاى باقيمانده طواف عمره و نماز آن نايب بگيرد .\r\n\r\n401 س\r\n- اگر زن در عمره تمتّع بعد از سه شوط و نيم و قبل از شوط چهارم ، حائض شد و تا قبل از رفتن به عرفات ، پاك نمىشود ، وظيفه او چيست ؟\r\n\r\nج\r\n- طواف را رها نموده ، سعى و تقصير را احتياطاً انجام دهد ، و تروك احرام را ترك نمايد ، و رجاءً محرم به احرام حج تمتّع شود ، و اعمال آن را به قصد ما فى الذّمة از تمتّع و إفراد انجام دهد ، و روز عيد قربان در منى قربانى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكند و پس از پاك شدن ، ابتدا طواف ناقص عمره را تكميل نموده ، نماز بخواند و سپس بقيه طوافها را بجاى آورد ، و احتياطاً عمره مفرده نيز انجام دهد .\r\n\r\n402 س\r\n- در صورتى كه زنها بتوانند با خوردن قرص ، عادت زنانه را عقب بيندازند تا بتوانند عمره را تمام نموده و محرم به حج شوند ، و مجبور نشوند احرام عمره را بدل به احرام حج نمايند ، آيا خوردن قرص و عقب انداختن عادت لازم است يا نه ؟\r\n\r\nج\r\n- تأخير انداختن عادت لازم نيست .\r\n\r\n403 س\r\n- زنى كه به واسطه خوردن قرص و يا تزريق آمپول جلو عادت زنانه را گرفته ، لكن در ايام عادت روزى يك لحظه خون مىبيند ، آيا طواف و نماز با وضع مذكور صحيح است يا خير ؟\r\n\r\nج\r\n- بايد اختبار كند ، اگر تا سه روز متوالى داخل آلوده به خون است حيض است ، و الّا با انجام اعمال مستحاضه طواف و نماز او صحيح است .\r\n\r\n404 س\r\n- زنى مسأله را نمىدانست ، بعد از پاك شدن از حيض ، خيال مىكرده جُنب است و لذا غسل جنابت را نيّت مىكرد و با همين حال حج انجام داد ، بفرماييد حج او چگونه است ؟\r\n\r\nج\r\n- اگر منظور او غسل براى حدثى كه از خون داشته است باشد و اسم آن را جنابت گذاشته ، عملش صحيح است .\r\n\r\n405 س\r\n- زنى كه حيض بوده و نمىدانست و اعمال عمره را كلًا بجا آورد ، بفرماييد بعد از پاكى بايد دوباره بجا آورد يا كافى است ؟\r\n\r\nج\r\n- اگر در وسعت وقت است بايد طواف و نماز و سعى و تقصير را اعاده كند ، ولى اگر زمانى كه پاك شد وقت ندارد ، وظيفه او حج إفراد ، و بعد از آن\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nانجام عمره مفرده است .\r\n\r\n406 س\r\n- در مواردى كه قرشيه و غير قرشيه بعد از پنجاه سال تا شصت سال بايد احتياط كند به جمع تروك حائض و اعمال استحاضه ، در طواف چه‌كار كند .\r\n\r\nج\r\n- در مورد قرشيه به نظر حقير ، جاى احتياط نيست و بطور كلى در هر موردى كه قائل به احتياط شديم وظيفه مردّد است بين اتمام عمره تمتّع به ورود در مسجد الحرام و انجام طواف و نماز طواف و سعى و تقصير و سپس احرام براى حج تمتّع و يا بقاء بر همان احرام كه به عنوان عمره انجام داده و قصد حج إفراد و رفتن به عرفات و انجام ساير مناسك تا طواف نساء و نماز آن و سپس انجام عمره مفرده با طواف نساء و نماز آن و چون اكتفاء به يكى از اين دو صورت اكتفاء به امتثال احتمالى است و هر چند در صورت اولى مخالفت احتمالى نيز هست ، مع ذلك به نظر مىرسد چون عمل به احتياط و يقين به امتثال واجب با ارتكاب مخالفت احتمالى به لحاظ ورود در مسجد الحرام ممكن است و تعيّن صورت ثانيه تحرّزاً عن الوقوع فى مخالفة الحرام الاحتمالى معلوم نيست و تحصيل قطع به امتثال واجب به ارتكاب حرام احتمالى مقدّم بر اكتفاء به امتثال احتمالى است به اين ملاحظه وظيفه اين است كه عمره را با دخول در مسجد الحرام و طواف و نماز به قصد احتياط تمام كند و به قصد حج تمتّع احتياطاً محرم شود و اعمال حج را به قصد ما فى الذّمة اعم از حج تمتّع يا افراد تمام كند و قربانى بنمايد و سپس احتياطاً عمره مفرده به قصد ما فى الذّمة بجا آورد .\r\n\r\n407 س\r\n- زنى كه براى عمرهء مفرده رفته و يقين دارد در تمام مدّت يك هفته كه در مكه مىماند حائض است و شخصاً نمىتواند طواف و نماز طواف را در مسجد الحرام انجام بدهد چه كند ؟ آيا مىتواند قصد عمره مفرده بكند ؟\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nج\r\n- در صورت مفروضه مىتواند نيّت عمره مفرده نموده و براى طوافها و نمازها نايب بگيرد و سعى را شخصاً بجا آورد و چنانچه قبل از وقت پاك شد احتياطاً طوافها را شخصاً بجا آورد .\r\n\r\n408 س\r\n- اگر در حين طواف و قبل از دور چهارم حيض عارض گردد وظيفهء چيست ؟\r\n\r\nج\r\n- اگر قبل از سه شوط و نيم حائض شود و تا گذشتن وقت عمره پاك نشود ، حكم حائض شدن قبل از طواف را دارد و عمرهء تمتع او باطل است و واجب است عدول به حج افراد نمايد به نحوى كه گذشت .\r\n\r\n409 س\r\n- اگر صاحب عادت وقتيه يا عدديه كه عددش مثلًا هفت روز است ، روز هفتم پاك شد و غسل كرد و اعمال حج را بجا آورد ولى بعداً لك ديد اعمالش چگونه است ؟\r\n\r\nج\r\n- اگر فقط يك بار لك ديد كه مجموع از ده روز تجاوز نكرد احتياط اين است كه به قصد ما فى الذمه از غسل حيض يا استحاضه اگر متوسطه يا كثيره باشد غسل نمايد و وضو بگيرد و الا احتياطاً غسل حيض كند و وضو هم بگيرد و طواف و نماز آن و سعى و تقصير و طواف نساء و نماز آن را اعاده نمايد .\r\n\r\n410 س\r\n- زنى كه در غير ايام عادت لك ديده و به اعتقاد پاكى طواف و نماز را انجام داده ولى شب بعد با شرائط حيض خون ديد وظيفه‌اش چيست ؟\r\n\r\nج\r\n- اگر بعد از ديدن لك تا شب پاك بوده حتى مجرى هم آلوده نبوده آن لك حكم استحاضه را داشته كه اگر به وظيفه مستحاضه عمل كرده باشد اعمالش صحيح است ؟\r\n\r\n411 س\r\n- اگر زنى بعد از شوط چهارم در طواف عمره تمتع حائض شد و تا\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nوقت وقوف به عرفه پاك نشد وظيفه‌اش چيست ؟\r\n\r\nج\r\n- اگر بعد از چهار شوط حائض شده واجب است فوراً از مسجد الحرام خارج شود و عمرهء تمتع او صحيح است ، سعى و تقصير را انجام مىدهد و از عمره محل مىشود و بعد در خارج از مسجد در مكه محرم مىشود به احرام حج و پس از مراجعت از منى هر وقت پاك شد پيش از طواف حج آنچه از طواف عمره و نماز باقى مانده آن را بجا آورد و احتياطاً سعى را هم اعاده نمايد هر چند لازم نيست .\r\n\r\n412 س\r\n- زنى عمره تمتع را انجام داده بعد متوجه شده كه طواف او باطل بوده است پس از اينكه متوجه شد ملاحظه نمود ديد عذر زنانه دارد تكليف چيست ؟\r\n\r\nج\r\n- هر وقت عذر او مرتفع شد طواف و نماز را اعاده كند و اگر قبل از وقوف پاك نمىشود و بطلان طواف از جهت جهل به مسأله باشد ، حج او قهراً مبدّل به افراد شده و پس از حج بايد عمره مفرده بجاى آورد و احتياطاً حج را اعاده كند .\r\n\r\n413 س\r\n- زنى به تصور اينكه از عادت ماهانه پاك شده است طواف انجام مىدهد و در اثناء سعى متوجه مىشود كه هنوز پاك نشده است ، آيا سعى او نيز باطل است ، و اگر بعد از سعى متوجه شود چگونه است ؟\r\n\r\nج\r\n- در فرض اول سعى را قطع كند و پس از پاك شدن از حيض ، طواف و نماز را اعاده كند و احتياط آن است كه پس از اعاده طواف و نماز ، سعى را اتمام و اعاده نمايد و در فرض دوم نيز اعاده طواف و نماز لازم و اعاده سعى مبنى بر احتياط است .\r\n\r\n414 س\r\n- هرگاه محرم به احرام عمره تمتع حائض باشد و آب براى او ضرر\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nداشته باشد يا آب ندارد و يا وقت عمره مىگذرد آيا طواف و نماز با تيمم كافى و مجزى است ؟ يا بايد نايب هم بگيرد ؟\r\n\r\nج\r\n- احتياط واجب آن است كه صبر كند تا عذرش بر طرف شود . و اگر عذرش تا تنگى وقت بر طرف نشود ، بايد براى طواف بدل از غسل يا وضو تيمم كند و احتياطاً نائب هم بگيرد .\r\n\r\n415 س\r\n- اگر زنى احرام بست و وقتى به مكّه وارد شد به واسطه حيض يا نفاس نتوانست طواف بجا آورد و اگر مىخواست بماند تا پاك شود ترس آن داشت كه وقت وقوف به عرفات بگذرد تكليف چيست ؟\r\n\r\nج\r\n- اگر تا تنگ شدن وقت پاك نشود بايد عدول به حج افراد كند و بعد از اعمال حج ، عمرهء مفردهء بجا آورد .\r\n\r\n416 س\r\n- زنى كه عادت ماهانه وقتيه و عدديه داشت و مثلًا روز هفتم ماه پاك مىشد همان روز هفتم پاك شد و غسل كرد و اعمال عمره‌اش را بجا آورد روز بعد لك ديد باز غسل كرد و اعمال را انجام داد تا روز دهم و براى عرفات حركت كرد روز يازدهم هم لك ديد آيا حجش افراد است يا تمتع ؟\r\n\r\nج\r\n- در مورد سؤال كه عادت عدديه او هفت روز فرض شده است ، عمرهء تمتع او صحيح است و لك‌هايى كه بعد از روز هفتم ديده ، محكوم به استحاضه است .\r\n\r\n417 س\r\n- زنى روز هشتم ذى الحجة خون ديد خيال كرد حيض است احرامش را تبديل به حج افراد كرد بعد كه به عرفات رفت متوجه شد كه استحاضه است وظيفه او چيست ؟\r\n\r\nج\r\n- طبق احكام عدول عمل كند بلى اگر وقتى پاك شده باشد كه مىتواند به مكه برگردد و اعمال عمره را انجام دهد و براى حج تمتع محرم شود و تا ظهر\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nروز نهم خود را به عرفات برساند بايد چنين كند .\r\n\r\nوظيفهء مستحاضه\r\n\r\n418 س\r\n- زنى در حال طواف ، مستحاضه قليله مىشود ، وظيفه او چيست ؟\r\n\r\nج\r\n- اگر بعد از تمام شدن دور چهارم باشد ، پس از تجديد وضو و تطهير بدن و لباس ، طواف را تمام كند ، و اگر در بين سه و نيم و چهار شوط باشد ، به احتياط واجب پس از تجديد وضو و تطهير ، آن را اتمام و نماز آن را بخواند و سپس طواف و نماز آن را اعاده نمايد ، و اگر قبل از سه و نيم شوط باشد ، اعاده لازم است .\r\n\r\n419 س\r\n- مستحاضه كثيره هرگاه براى نماز يوميه وظيفه‌اش را انجام داد ، تجديد غسل براى طواف لازم است يا نه ؟ و بر فرض لزوم غسل ديگرى براى طواف ، آيا همان غسل براى نماز طواف هم كافى است يا نه ؟\r\n\r\nج\r\n- اگر بعد از غسل براى نماز يوميه خون نبيند تجديد غسل ، لازم نيست ، و اگر خون ببيند براى هر كدام از طواف و نماز طواف ، يك غسل احتياطاً بجا آورد ، و اگر فاصله بين غسل و طواف زياد مىشود مثل اينكه در نزديك مسجد الحرام نتواند غسل كند ، احتياطاً در موقع ورود به مسجد تيمم بدل از غسل هم بنمايد .\r\n\r\n420 س\r\n- زن مستحاضه كه بايد براى هر نماز و طواف غسل كند طبق وظيفه‌اش غسل كرد و يا وضو گرفت و طواف را شروع كرد ، بين طواف نماز ظهر شروع شد ، نماز را خواند ، و با همان طهارت اول ، بعد از نماز ، طواف را ادامه داد ، آيا طواف و نماز آن صحيح است ؟\r\n\r\nج\r\n- اگر از هنگام غسل تا آخر طواف خون قطع بوده ، طواف صحيح است ، و در غير اين صورت احوط آن است كه اين طواف را تمام كند و نماز آن را\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nبخواند ، و پس از غسل طواف را با نماز آن اعاده نمايد .\r\n\r\n421 س\r\n- زن مستحاضه‌اى بعد از غسل و وضو مشغول طواف مىشود ، در اثناء طواف لك مىبيند ، وظيفه او چيست ؟\r\n\r\nج\r\n- اگر خون او مستمر است و به وظيفه عمل كرده ، با تحفظ از خروج خون چيزى بر او نيست ، و در غير اين صورت حكم حدث جديد را دارد .\r\n\r\n422 س\r\n- هرگاه زن قُرَشيه پس از شصت سال ، و غير قرشيه پس از پنجاه سال ، چند روز متوالى خون ببيند كه همه به اوصاف حيض باشد در طواف و نماز چه كند ؟\r\n\r\nج\r\n- حكم مستحاضه را دارد ، و حكم حيض بر خون مزبور مترتب نيست ، حتى در صورت توالى يا داشتن صفات .\r\n\r\n423 س\r\n- زنى به حساب شناسنامه ، بيش از پنجاه سال شمسى دارد ، و يك سال و نيم خون نديده است ، ولى در عرفات خون مىبيند ، و بنابراين آيا در يائسگى او مىتوان ترديد داشت يا نه ، و وظيفه او چيست ؟\r\n\r\nج\r\n- اگر اطمينان دارد كه پنجاه سال قمرى او تمام شده ، و سيّده نيست ، حكم مستحاضه را دارد .\r\n\r\n424 س\r\n- زنى كه حيض نمىشود ، ولى هر دو ماه يك بار دو سه روزى لك و ترشحات مىبيند ، وظيفه‌اش چيست ؟\r\n\r\nج\r\n- اگر خون تا سه روز استمرار ندارد ، و لو به اين نحو كه پس از خارج شدن تا اين مدت باطن فرج آلوده باشد ، حكم استحاضه را دارد .\r\n\r\n425 س\r\n- تكليف مستحاضه كثيره و متوسطه و قليله در طواف و نماز طواف چيست ؟\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nج\r\n- بنابر احتياط براى هر يك از طواف و نماز آن ، جداگانه اعمالى كه براى نماز لازم است انجام دهند . بلى اگر بعد از غسل و وضوئى كه براى نماز يوميه انجام داده‌اند تا هنگام طواف يا اينكه بعد از غسل و وضوئى كه براى طواف انجام داده‌اند تا هنگام نماز طواف خون قطع شده باشد حتى مجرى هم آلوده نباشد تجديد غسل لازم نيست و اگر حدث اصغر سر نزده باشد تجديد وضو هم لازم نيست .\r\n\r\n426 س\r\n- آيا نماز و طواف ، براى زن مستحاضه يك حكم دارند يا هر كدام از طواف و نماز جدا و مستقل هستند ؟\r\n\r\nج\r\n- بنابر احتياط براى هر كدام مستقلًا اعمال مستحاضه را انجام دهد .\r\n\r\n427 س\r\n- زنى در حال طواف مستحاضه قليله مىشود وظيفه او چيست ؟\r\n\r\nج\r\n- اگر بعد از تمام شدن دور چهارم باشد پس از تجديد وضو و تطهير بدن و لباس طواف را تمام كند و اگر در بين سه و نيم و چهار شوط باشد به احتياط واجب پس از تجديد وضو و تطهير آن را اتمام و نماز آن را بخواند و سپس طواف و نماز آن را اعاده نمايد . و اگر قبل از سه و نيم شوط باشد اعاده لازم است .\r\n\r\n428 س\r\n- زن مستحاضه كه بايد غسل كند و وضو بگيرد و با اين كار فاصله‌اى بين اعمال پيش مىآيد كه شايد طولانى ؛ مثلًا برود منزل غسل كند و بر گردد ، آيا اين فاصله اشكال ندارد ؟\r\n\r\nج\r\n- اگر نتواند در نزديك مسجد الحرام غسل كند ، احتياطاً در موقع ورود به مسجد تيمم بدل از غسل هم بكند .\r\n\r\n429 س\r\n- اگر مستحاضه متوسطه براى نمازهاى يوميّه غسل انجام داده باشد آيا مىتواند با آن غسل طواف را بجا بياورد ؟\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nج\r\n- اگر بعد از غسل تا هنگام طواف خون قطع نشده باشد بايد براى طواف هم غسل كند .\r\n\r\n430 س\r\n- آيا مستحاضه قليله بدون انجام وظيفه مىتواند طواف مستحبى انجام دهد ؟\r\n\r\nج\r\n- وضو لازم نيست ولى تطهير بدن لازم است و براى نماز آن ، وضو هم لازم است .\r\n\r\n431 س\r\n- آيا مستحاضه متوسطه يا كثيره جهت انجام طواف مستحبى نيز بايد به وظيفهء عمل كنند ؟ و بفرمائيد بدون غسل مىتوانند داخل مسجد الحرام شوند ؟\r\n\r\nج\r\n- تطهير بدن لازم است ولى غسل براى طواف مستحب لازم نيست لكن براى دخول به مسجد بنابر احتياط لازم است .\r\n\r\nبيرون بودن از حجر اسماعيل\r\n\r\n432 س\r\n- فتواى حضرت آية اللّه اين است كه در طواف اگر وارد حجر اسماعيل شود بايد آن شوط را از سر بگيرد ، بنابراين اگر مطوّفى يك نفر حاج را كه طواف مىدهد اشتباهاً وارد حجر نمود و بعد از متذكر شدن ، او را از حجر بيرون آورد و از همانجا طواف را تمام كرد ، اكنون پس از دو سال اين مطوّف متوجه فتواى حضرتعالى گرديد ، تكليف چيست ؟ آيا بايد به خود حاج بگويد ، يا لازم نيست ، و بدون گفتن به حاج مىتواند از طرف او طواف را انجام دهد ، و يا براى او نايب بگيرد ؟\r\n\r\nج\r\n- در فرض سؤال ، كفايت حج مزبور از حَجّة الإسلام محل اشكال است ، و احتياط لازم آن است كه اگر در غير اشهر حج مشرف شود عمره مفرده بجا آورد ، و در اشهر حج نيز حَجّة الإسلام خود را اعاده نمايد ، و اگر در اشهر حج\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمشرف شود ، اول عمره و حج تمتّع را بجا آورد و بعد عمره مفرده بجا آورد ، و در حال حيات منوب عنه جايز نيست مطوّف نايب بگيرد ، و لازم است خود حاج حكم مسأله را بداند و به وظيفه خود عمل كند .\r\n\r\n433 س\r\n- دور ششم طواف را از داخل حجر اسماعيل عليه السلام بجا آورده و نماز و سعى و تقصير را هم بعداً انجام داده و پس از فراغ عمره فهميده كه طواف ناقص بوده يك طواف هفت شوط كامل بجا آورده كافى است يا وظيفه ديگرى دارد ؟\r\n\r\nج\r\n- در فرض سؤال ، بنابر احتياط يك شوط به قصد اتمام طواف ناقص انجام و احتياطاً سعى و تقصير را نيز اعاده كند .\r\n\r\n434 س\r\n- حاج پس از محل شدن از عمره تمتّع قبل از وقوف به عرفات يا در عرفات يا بعد از حج متوجه مىشود كه طواف را از ميان حجر اسماعيل انجام داده و لباس پوشيده ، اكنون حج او صحيح است يا نه ؟ و در هر حال كفّاره آن چيست ؟\r\n\r\nج\r\n- در فرض سؤال ، طواف او باطل است و احرام عمره او باقى است ، و بايد طواف و نماز آن و سعى را ثانياً بجا آورد ، و بعد تقصير نمايد ، و آنگاه محرم به احرام حج شود ، و براى وقوف عرفات برود و اگر وقت او تنگ است بطورى كه اگر بخواهد اعمال مزبوره را بجا آورده و عمره را تمام كند وقوف ركنى عرفات را درك نمىكند با همان احرام عمره ، نيّت خود را تبديل به حج إفراد نمايد ، و حج را تمام كند ، و بعد عمره مفرده بجا آورده و اگر وقت او به قدرى است كه مىتواند اعمال عمره تمتّع را تمام كند و از اعمال حج وقوف ركنى عرفات را درك كند اعمال عمره تمتّع را تمام كند و باز محرم به احرام حج تمتّع شود . و وقوف عرفات را بجا آورد و كفّاره تقصير چون جاهل به مسأله بوده\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبر او واجب نيست . و همچنين ، اگر جماع كرده باشد و اگر بعد از حج متوجه شده حج او مبدل به حج إفراد شده و بايد عمره مفرده بجا آورد . و در سال بعد هم حج تمتّع را انجام دهد و اگر از اعمال حج فقط اضطرارى آن را درك مىكند احتياط اين است كه با همان احرام رجاءً نيّت خود را تبديل به حج إفراد نمايد و اعمال اضطرارى حج را انجام دهد و طواف و نماز آن و سعى را به قصد ما فى الذّمة انجام دهد و تقصير نمايد و طواف نساء و نماز آن را نيز به قصد ما فى الذّمة بجا آورد ، و احتياطاً كفّاره حلق را بدهد و سپس يك عمره مفرده بجا آورد و سال بعد هم حج تمتّع را اعاده نمايد .\r\n\r\n435 س\r\n- طواف عمره تمتّع را از داخل حجر اسماعيل انجام داد و تقصير كرد و از احرام خارج شد و در وقت طواف حج متوجه شده اكنون تكليف او چيست ؟\r\n\r\nج\r\n- حج او مبدل به حج إفراد شده و بايد بعد از اكمال حج ، عمره مفرده بجا آورد ولى مجزى از حَجّة الإسلام نيست و بايد سال بعد حج تمتّع را بجا آورد .\r\n\r\n436 س\r\n- شخصى در عمره تمتّع ، حجر اسماعيل را داخل در طواف ننموده ، و نماز طواف عمره تمتّع و سعى و بين صفا و مروه را بجا آورده ، و تقصير كرده ، و لباس مخيط نيز پوشيده ، و پس از التفات مجدّداً لباس احرام پوشيده ، و اعمال را به وجه صحيح دوباره بجا آورد ، آيا حج او صحيح است يا نه ؟\r\n\r\nج\r\n- در فرض سؤال ، عمره او صحيح است ، و در صورت جهل به مسأله چنانچه ظاهر سؤال است كفّاره هم ندارد ، و همين طور اگر از جهت نسيان باشد .\r\n\r\nبودن شانهء چپ به طرف كعبه\r\n\r\n437 س\r\n- شخصى كه كودك را در بغل گرفته و طواف مىدهد ، آيا بايد شانه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nچپ كودك نيز به طرف كعبه باشد ؟\r\n\r\nج\r\n- بنابر احتياط شانه چپ كودك نيز به طرف بيت باشد .\r\n\r\nبه اختيار خود طواف كردن\r\n\r\n438 س\r\n- شخص در حالى كه مشغول طواف است در شوط پنجم يقين كرد كه 5 متر در شوط اول و 5 متر در شوط سوم بىاختيار طواف كرده است ، تكليف او چيست ؟\r\n\r\nج\r\n- بايد طواف را تماماً اعاده نمايد .\r\n\r\n439 س\r\n- اگر به علت ازدحام جمعيّت ، ما را چند قدمى بدون اختيار بردند نظرتان چيست بعد از دور چهارم يا قبل از دور چهارم ؟\r\n\r\nج\r\n- اگر در آن چند قدم به كلى سلب اختيار شده طواف آن مقدار اشكال دارد .\r\n\r\n440 س\r\n- شخصى در اثناء طواف بر اثر فشار جمعيّت چند گام به جلو رانده شده است . پس از آن به جاى اينكه همان مقدار را جبران كند ، شوط ديگرى آورده ، كه مجموعاً هفت شوط تمام و يك شوط ناقص مىشود ، آيا اين طواف صحيح است ؟\r\n\r\nج\r\n- طواف او اشكال دارد و بايد آن را اعاده كند .\r\n\r\n441 س\r\n- كسى كه مىداند يا احتمال مىدهد كه مقدارى از طوافش را بدون اختيار انجام مىدهد ، يعنى جمعيت او را مىبرند ، آيا مىتواند از اول نسبت به آن مقدارى كه جمعيت او را مىبرند نيز قصد طواف كند ، و آن مقدار را مثل طواف سواره حساب كند ؟\r\n\r\nج\r\n- بايد طواف را شروع كند ، و اگر در اثناء بدون اختيار او را بردند همان مقدار را جبران كند و طواف را ادامه دهد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\n442 س\r\n- كسى توهّم كرده است كه در طواف ، مقدارى در اثر فشار جمعيت برده شده ، ولى براى او جزمى نيست ، و چون نمىتوانسته برگردد و تدارك كند ، بقيه شوط تا محلّ تدارك را به قصد احتياط و رجاء انجام مىدهد ، كه اگر شوط او باطل است زيادى لغو باشد ، و اگر شوط او صحيح است زياده از طواف باشد ، و بعد بقيه اشواط طواف را بجا آورده و اين شوط را به حساب نياورده است ، آيا اين طواف صحيح است يا خير ؟\r\n\r\nج\r\n- صحيح نيست .\r\n\r\nحدّ مطاف\r\n\r\n443 س\r\n- طواف از پشت مقام ابراهيم آيا اشكال دارد ؟\r\n\r\nج\r\n- اگر به خاطر ازدحام متمكّن از طواف در بين مقام و كعبه نباشد طواف در پشت مقام به شرط اتصال طائفين كه طواف صدق كند اشكال ندارد .\r\n\r\n444 س\r\n- اگر طواف حتماً بايد در محدودهء ( 5 / 26 ذراع ) فاصلهء كعبه و مقام ابراهيم انجام شود ، آيا در طرف حجر اسماعيل اين فاصله از ديوار كعبه محاسبه مىشود يا از خارج حجر ؟\r\n\r\nج\r\n- بنابر احتياط واجب از ديوار كعبه محاسبه مىشود يعنى در آن طرف بايد بيش از حدود 5 / 26 ذراع از ديوار كعبه فاصله نداشته باشد .\r\n\r\n445 س\r\n- اگر به علت ازدحام جمعيت كمى از مقام ابراهيم تجاوز كرديم يعنى عقب‌تر رفتيم نظرتان چيست ؟ چه بعد از دور چهارم و چه قبل از دور چهارم ؟\r\n\r\nج\r\n- در فرض سؤال ، با ازدحام و عدم تمكّن از طواف در مسافت معيّنه و حفظ اتصال به جمعيت طواف‌كننده طواف اشكال ندارد و فرقى بين بعد از شوط چهارم و قبل از آن نيست .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\n446 س\r\n- آيا طواف مستحب هم در همان محدوده بايد انجام شود ؟\r\n\r\nج\r\n- طواف واجب و مستحب در اين جهت تفاوت ندارد .\r\n\r\n447 س\r\n- خانمها در هنگام زيادى جمعيت اگر بخواهند طواف را در محدودهء 5 / 26 ذراع بجا آورند يا نماز را پشت مقام ابراهيم بجا آورند ، مردان نامحرم به آنها تنه مىزنند ، تكليف در اين صورت چيست ؟\r\n\r\nج\r\n- اين امر به تنهايى مجوز طواف در خارج محدوده نيست .\r\n\r\n448 س\r\n- اخيراً در مسجد الحرام به علت تعميرات ، امكان طواف در محدودهء 5 / 26 ذراع از ديوار ممكن نيست ، مستدعى است نظر مبارك را در اين شرايط مرقوم فرماييد .\r\n\r\nج\r\n- در فرض سؤال ، كه طواف در محدودهء 5 / 26 ذراع ممكن نيست بعيد نيست طواف در خارج محدوده مجزى باشد لكن اگر در بعض اطراف امكان طواف در محدوده باشد بايد در آن قسمت طواف را در محدوده انجام دهد .\r\n\r\n449 س\r\n- گاهى مأمورين نظافت مسجد الحرام از كنار كعبه دست به دست هم مىدهند و همانطور توسعه مىدهند تا انسان از مطاف خارج مىشود آيا به همين مقدار بيرون كردن از مطاف ضرورت حاصل است كه طوافش در خارج از مطاف صحيح باشد ، يا بايد صبر كند تا نظافت تمام شود ، و اگر افرادى گمان مىكردند كه ضرورت است و طواف را انجام دادند ، حال تكليفشان چيست ؟\r\n\r\nج\r\n- اگر امكان دارد كه در حد ، طواف كند بايد صبر كند و در حد طواف كند ، و در اين صورت در خارج حدّ صحيح نيست .\r\n\r\n450 س\r\n- آيا واجب است براى درك خلوتى مطاف و طواف در محدوده بيت\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nو مقام ، طواف را تأخير بيندازد ، يا مستحب است يا رجحان دارد ، خصوصاً اگر پس از ايّام تشريق مطاف خلوت نشود ؟\r\n\r\nج\r\n- تأخير لازم نيست ، اگر چه مطابق با احتياط است .\r\n\r\n451 س\r\n- آيا يقين به هُل خوردن در حين طواف ، در محدوده معين ، مجوّز براى تجاوز به غير اين محدوده مىشود يا خير ؟\r\n\r\nج\r\n- تا مقدارى كه اتّصال به طواف كنندگان محفوظ است مىتواند دور تر از بيت طواف كند .\r\n\r\n452 س\r\n- در صورتى كه يقين دارد در حال طواف در محدوده معين با اجنبى يا اجنبيه برخورد مىكند بازهم واجب است در محدوده معين طواف كند ؟\r\n\r\nج\r\n- تا مقدارى كه اتّصال به طواف كنندگان محفوظ است مىتواند دور تر از بيت طواف كند .\r\n\r\n453 س\r\n- زنى است كه قادر بر طواف كردن نيست ، امر دائر است بين اينكه با تخت در خارج مطاف طواف دهند ، و يا نامحرم او را پشت كند و در مطاف طواف دهد ، وظيفه چيست ؟\r\n\r\nج\r\n- با توجّه به اينكه طواف با اتصال به طواف كنندگان از هر فاصله صحيح است ، با تخت طواف دهند .\r\n\r\n454 س\r\n- همسر اين جانب كه يكى از مقلّدين شما مىباشد براى بار دوم قصد زيارت بيت الله الحرام را دارد ولى چون بيمار مىباشد نمىتواند طواف را از آن حدّى كه فرموده‌ايد و شخصاً سعى صفا و مروه را خود انجام دهد لذا آيا اين جانب مىتوانم اعمال مذكور و ساير اعمال ديگر ايشان را به نيابت همسرم انجام دهم ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nج\r\n- در مورد سؤال ، كسى كه نمىتواند طواف را در حدّ تعيين شده انجام دهد مىتواند طواف را در دور تر از اين حدّ با صدق طواف و اتصال به طواف كنندگان انجام دهد و نسبت به سعى هم چنانچه خودش و لو بوسيله چرخهائى كه فعلًا متداول است مىتواند سعى كند بايد خودش سعى كند بلى اگر به هيچ وجه و لو با وسيله خودش قادر بر انجام طواف و يا سعى نباشد شما و يا ديگرى مىتوانيد به نيابت از ايشان و به اذن ايشان طواف و سعى انجام دهيد .\r\n\r\n455 س\r\n- در طبقه دوم و سوم طواف كردن چه صورت دارد ؟\r\n\r\nج\r\n- اگر منظور اين است كه در طبقات دوم و سوم شبستانهاى اطراف صحن مسجد الحرام طواف كند ، صحيح نيست و اگر منظور اين است كه چنانچه در محدودهء بين مقام و كعبه طبقاتى شود طواف چطور است در صورتى كه بالاتر از خانهء كعبه نباشد اشكال ندارد .\r\n\r\nختان\r\n\r\n456 س\r\n- شخصى در حين تولد سر حشفه او مقدارى ختنه بوده ، و به اصطلاح مختون غيبى بوده ، ديگر او را ختنه نكردند و به همان اكتفا شده ، و با اين حال حج نموده ، در اين صورت حج او از جهت طواف و نماز و ساير مناسك اشكالى دارد يا نه ؟ و اگر اشكال پيدا كرده با اتيان عمره مفرده ، جبران مىشود يا نه ، و نسبت به زن چه حكمى دارد ، به او حرام مىشود يا نه ؟\r\n\r\nج\r\n- اگر حشفه در غلاف نباشد و صدق اغلف نكند طواف و نماز او صحيح است و اگر صدق كند كه اغلف است بعد از ختنه شدن طواف حج و طواف عمره و طواف نساء و نمازهاى آنها را مجدّداً بايد خودش ، و در صورت عدم تمكّن نايبش بجا آورد ، و تا طواف نساء را بجا نياورد زن بر او حلال نمىشود .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\n457 س\r\n- بچه‌اى كه ختنه نشده و محرم شده ، آيا ولىّ او مىتواند بعد از احرام طفل ، از جانب طفل نيابت كند يا نه ؟\r\n\r\nج\r\n- نيابت قبل از ختنه صحيح نيست و بعد از ختنه تا وقتى كه آن طفل خودش يا نايبش طواف را بجا نياورد از احرام خارج نمىشود .\r\n\r\n458 س\r\n- اگر از قول اهل خبره اطمينان پيدا كند كه ختان براى او ضرر دارد ، تكليفش در طواف چيست ؟\r\n\r\nج\r\n- خودش طواف كند ، و بنابر احتياط واجب نايب هم بگيرد .\r\n\r\nپوشش\r\n\r\n459 س\r\n- اگر مقدارى از موهاى سر زن يا جاهاى ديگر بدن او كه بايد در حال طواف بپوشاند ظاهر باشد ، آيا به طواف او ضرر مىرساند يا نه ؟ و اگر با ظاهر بودن موى سر طواف را انجام داده ، طواف او باطل است يا نه ؟\r\n\r\nج\r\n- طواف حكم نماز را دارد ، و عدم رعايت ستر اگر عمدى باشد موجب بطلان طواف است ، و لو جاهل باشد .\r\n\r\n460 س\r\n- حمل مغصوب در حال احرام خصوصاً در حال طواف چه صورت دارد ؟\r\n\r\nج\r\n- اگر طواف موجب تصرّف در مغصوب شود ، باطل است .\r\n\r\n461 س\r\n- شخصى كه با پول خمس نداده لباس احرام بخرد و با آن محرم شده و طواف و نماز بجا آورد ، وظيفه‌اش چيست ؟\r\n\r\nج\r\n- اگر با عين پول خمس نداده لباس احرام بخرد اشكال دارد .\r\n\r\n462 س\r\n- اگر با پولى كه معلوم نيست متعلق خمس است يا نه ، لباس احرام بخرد ، آيا لازم است خمس آن را بدهد ، و اگر نداد طواف با آن چه صورت دارد ؟\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n\r\nج\r\n- با فرض شك لازم نيست خمس بدهد ، و طواف صحيح است ، هر چند احتياط مطلوب است .\r\n\r\n463 س\r\n- پوشش دختر بچه در حال طواف چه اندازه است ؟\r\n\r\nج\r\n- ستر سر و گردن لازم نيست .\r\n\r\n464 س\r\n- اگر خانمى در حال طواف عمداً قسمتى از موهاى خود را نپوشاند طوافش چه حكمى دارد ؟\r\n\r\nج\r\n- طواف او اشكال دارد .\r\n\r\n465 س\r\n- آيا حجاب زن در طواف مثل حجاب او در نماز است يا فرق مىكند ؟\r\n\r\nج\r\n- احتياط واجب مراعات ستر صلاتى است .\r\n\r\nنقص در طواف\r\n\r\n466 س\r\n- شخصى در عمره تمتّع پس از هفت شوط طواف ، قبل از بجا آوردن نماز طواف ، سعى نموده ، و تقصير هم كرده ، و شخص ديگر طواف را يك شوط ناقص نموده ، مع ذلك نماز خوانده ، و پس از سعى تقصير كرده ، و لباسهاى عادى خود را پوشيده ، اكنون وظيفه آنها چيست ؟ مخصوصاً شخص دوم آيا هنوز محرم است و مىتواند عمل را اعاده كند ؟ و همچنين جهت تقصير و پوشيدن لباس مخيط بايد كفّاره بدهد يا نه ؟\r\n\r\nج\r\n- در فرض اول اگر نماز طواف را هر وقت يادش آمد و لو در وطن بجا آورد كفايت مىكند ، و در فرض دوم اگر در مكّه يادش آمد و يك شوط را بجا آورد اشكال ندارد ، و اگر بعد از برگشتن در وطن يادش آمد ، كسى را نايب كند از طرف او يك شوط را بجا آورد ، و در هر دو صورت شخص مذكور محرم نيست و محل شده ، و چون جهلًا تقصير نموده ، و مخيط پوشيده ، كفّاره ندارد .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n467 س\r\n- شخصى در عمره تمتّع ، طواف را چهار شوط بجا آورده و متذكر اين معنى نشده تا بعد از اعمال عرفات و منى ، حال آيا همان طواف ناقص را بايد اعاده كند ، و به سبب تقصير از احرام بيرون آمده ، يا آنكه قهراً مبدّل به إفراد شده ، البته دستورى از طرف يكى از روحانيين به شخص مزبور داده شده به اين نحو كه يك عمره مفرده بجا آورد ، و آورده ، ولى باز نگران اعمال حج خود است ، اكنون تكليف او را معين فرماييد .\r\n\r\nج\r\n- در فرض سؤال ، اگر از جهت فراموشى ، طواف را ناقص نموده ، عمره و حج او صحيح است ، و بعد از تذكر ، سه شوط باقى را بايد قضاء نمايد ، و اگر از جهت جهل به حكم بوده حج تمتّع باطل است ، و بايد سال بعد بجا آورد .\r\n\r\n468 س\r\n- اگر يكى از دورها قبل و يا بعد از دور چهارم به عللى ناقص شد مسلماً به عقب نمىشود برگشت بايد دور را تمام كرد اين دور را كه فرض دور سوم است از سر بگيريم و دور سوم حساب كنيم يا بايد از دور اول شروع كنيم و دورهاى قبلى هم باطل مىشود ؟\r\n\r\nج\r\n- در فرض سؤال ، از سرگرفتن طواف لازم نيست بلكه در بعض موارد اشكال دارد بلكه مقدار ناقص شده را از هر دور كه باشد بايد تكميل نمائيد به اين طريق كه مثلًا اگر در وسط دور سوم نقص پيش آمده بقيه دور سوم را بدون نيّت طواف ادامه دهيد تا نقطه اول حدوث نقص و از آنجا به نيّت ادامه دور سوم طواف را انجام دهيد .\r\n\r\nزياده در طواف\r\n\r\n469 س\r\n- كسى در شوط چهارم از حجر الاسود تا اول حجر اسماعيل را پيمود ، و فكر كرد ، چون اول شوط چهارم نيّت جدا در اين شوط نداشته بايد اين قسمت شوط را اعاده كند لذا بقيه شوط را بدون نيّت رفته ، و از حجر الاسود\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبه قصد شوط چهارم طواف كرده است ، آيا اشكالى در طواف حاصل مىشود ؟\r\n\r\nج\r\n- اشكال دارد .\r\n\r\n470 س\r\n- شخصى جهلًا در عمره تمتّع طواف را قبل از حجر الاسود شروع نموده ، در همان مكان شروع ، ختم كرده ، تكليف اين شخص چيست ؟\r\n\r\nج\r\n- در فرض سؤال ، كسى كه جهلًا يك شوط از طواف عمره را ناقص نموده ، اگر قبل از فوت موالات حكم را بفهمد واجب است شوط ناقص را تكميل كند و عمره او صحيح است ، و اگر بعد از فوت موالات بفهمد احتياطاً اول شوط ناقص را تكميل نمايد ، و نماز طواف را بخواند ، و دو مرتبه طواف و نماز آن را اعاده نمايد ، و همچنين سعى را ، و اگر وقتى بفهمد كه از جهت ضيق وقت نمىتواند عمره تمتّع را تمام كند ، وظيفه او مبدل به حج إفراد مىشود ، بنابراين در مورد سؤال كه طواف عمره را جهلًا ناقص كرده ، بعد از اعمال حج احتياطاً عمره مفرده بجا آورد ، و سال بعد مجدّداً عمره و حج تمتّع را بجا آورد .\r\n\r\n471 س\r\n- شخصى خيال مىكرده كه طواف هشت شوط است ، و طواف عمره را هشت شوط انجام داده ، و پس از تقصير و محرم شدن براى حج فهميده كه هفت شوط است ، و اگر بعد از اعمال حج فهميده باشد يعنى تمام طوافها را به اين نحو انجام داده و محل شده ، چه وظيفه‌اى دارد ؟ و اگر بعد از محل شدن از احرام عمره تمتّع و قبل از احرام حج بفهمد تكليف چيست ؟\r\n\r\nج\r\n- ظاهر نص و فتوى بطلان چنين طوافى است ، بنابراين در فرض سؤال اگر براى انجام طواف و سعى وقت باشد بايد طواف و نماز و سعى را مجدّداً بجا آورد ، چه قبل از احرام باشد ، و چه بعد از آن ، و اگر وقت نباشد حج او مبدّل به إفراد شده بايد بعد از حج ، عمره مفرده بجا آورد ، و اگر طواف حج را هم هشت شوط انجام داده باشد حج او مجزى نيست و بايد در سال بعد حج\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nنمايد ، و براى بيرون آمدن از احرام بايد اعمال عمره مفرده را به نحو صحيح خودش و با عدم تمكّن نايبش بجا آورد .\r\n\r\n472 س\r\n- شخصى چند متر از يك شوط را خراب كرده است و چون دقيقاً اول و آخر آن معلوم نيست ، و يك شوط كامل از حجر الاسود شروع و به آنجا ختم مىكند ، به قصد اينكه آنچه خراب شده به نحو صحيح انجام شود ، و زيادى قبلى و بعدى مقدمه علميه باشد ، آيا اين طواف صحيح است ؟\r\n\r\nج\r\n- صحيح نيست ، مگر آنكه چند قدم جلوتر از محلّى كه طواف خراب شده است به عنوان مقدمه علميه طواف را شروع كند ، و ادامه آن را به عنوان وظيفه واجب طواف ، بجا آورد .\r\n\r\n473 س\r\n- اگر در هنگام خروج از مطاف ، بعد از پايان هفت شوط مقدارى مسافت را به قصد جزئيت بجا بياورد ، آيا مبطل طواف است ؟\r\n\r\nج\r\n- اگر عمدى باشد مبطل است ، و در صورت سهو آن را قطع كند ، و طوافش صحيح است .\r\n\r\n474 س\r\n- شخصى طواف خود را انجام داده است ، و بعداً دو شوط طواف رجاءً براى جبران نقص احتمالى بجا مىآورد ، آيا اين عمل خللى به طواف او مىرساند ؟\r\n\r\nج\r\n- ضرر ندارد ، ولى جبران نقص نمىكند .\r\n\r\nقِران در طواف\r\n\r\n475 س\r\n- قِران كه در طواف حرام است آيا طواف را باطل مىكند يا خير ؟\r\n\r\nج\r\n- اگر عمداً يك دور يا بيشتر از يك دور زياد كند به قصد آن كه جزء طواف ديگر باشد قِران بين طوافين است ، كه در طواف مستحب مكروه ، و در\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nطواف واجب حرام است ، بلكه بنابر احتياط لازم سبب بطلان طواف مىشود ، چه آنكه از اول طواف اين قصد را كرده باشد ، يا در بين يا در آخر ، و اگر به قصد لغويّت آن را بجا آورده باشد ضررى به طواف نمىزند ، و اگر به قصد آنكه جزء طواف اول باشد بجا آورد ، اگر از ابتداى طواف قصد داشته قطعاً طوافش باطل است ، و اگر در بين طواف قصد كند از همان وقت باطل مىشود ، و اگر در آخر طواف قصد كند مشهور فرموده‌اند طوافش باطل است ، ولى احتياط اين است كه نماز طواف را بخواند ، و بعد طواف را با نماز آن اعاده نمايد .\r\n\r\n476 س\r\n- شخصى در عمره تمتّع طواف را تمام كرده است ، ولى مىگويد دلچسب نشد ، لذا يك طواف ديگر بدون خواندن نماز طواف اول بجا مىآورد ، و نماز و سعى بجا مىآورد و تقصير مىكند ، آيا عملش صحيح است يا نه ؟\r\n\r\nج\r\n- اگر طواف دوم را به جهت احتمال خلل در طواف اول بجا آورد مانع ندارد ، و احتياط آن است كه براى هر دو طواف نماز بخواند ، و اگر احتمال خلل در طواف اول نمىدهد و مع ذلك طواف دوم را بدون نماز طواف اول بجا آورد جايز نيست ، بلكه بنابر احتياط باعث بطلان طواف مىشود ، و اگر فقيه جامع الشرائطى فتوى به جواز بدهد مىتواند به او رجوع نمايد .\r\n\r\n477 س\r\n- كسى كه در عمره تمتّع موقع طواف كارى كند كه لازم باشد احتياطاً طواف را تمام نموده و نماز آن را بخواند ، و بعد هم طواف و نماز را اعاده نمايد ، هرگاه پس از اتمام طوافى كه مشغول آن بوده عمداً يا نسياناً يا جهلًا بدون خواندن نماز آن ، طواف دوم را بجا آورد ، و بعد از آن دو نماز طواف بخواند چه صورت دارد ، و آيا قِران بين طوافين است يا خير ؟\r\n\r\nج\r\n- قران نيست و اشكال ندارد ، مگر در صورت علم و عمد كه تأخير نماز از\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nطواف ممكن است معصيت باشد ، لكن در همين صورت هم به طواف ضرر نمىزند .\r\n\r\n478 س\r\n- زنى همراه شوهرش كه يك دور طواف را انجام داده بود نيّت طواف كرد و با او ادامه داد و بعد از دور آخرِ مرد كه دور ششم زن بود بجاى اينكه يك دور ديگر بياورد تا طوافش كامل شود طواف را از سرگرفت ، طواف او و دوم اين زن چگونه است ؟\r\n\r\nج\r\n- در فرض سؤال بنابر احتياط يك شوط بعنوان تتميم طواف اول كه شش شوط آن را انجام داده بجاى بياورد و نماز آن را نيز بخواند .\r\n\r\nقطع طواف\r\n\r\n479 س\r\n- آيا مىشود طواف يا سعى را پس از يك يا دو شوط عمداً رها كرد و از سر گرفت ، و اگر كسى چنين كند طواف و سعيش صحيح است يا نه ؟ و همينطور رها نمودن طواف يا سعى در كمتر از يك شوط چه صورت دارد ؟\r\n\r\nج\r\n- در فرض مذكور صحّت طواف و سعى بعيد نيست .\r\n\r\n480 س\r\n- آيا مىشود قبل از شوط چهارم ، طواف را بدون عذر بهم زد ، و آن را كأن لم يكن دانست ، و يا مانند نماز قطع كردن آن جايز نيست ؟\r\n\r\nج\r\n- طواف واجب را نبايد بدون عذر قطع كند ، و قطع طواف استحبابى بدون عذر جايز است .\r\n\r\n481 س\r\n- محرم به عمره تمتّع در شوط چهارم در صورتى كه از نصف گذشت ، فرضاً نماز جماعت شروع شد ، و طواف را رها كرد ، و از مطاف خارج گرديد ، و به اتمام نرساند ، بلكه طواف را از سر گرفت ، و اعمال عمره تمتّع را بجا آورد ، عمره تمتّع صحيح است يا نه ؟\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nج\r\n- اقوى صحت عمره و حج تمتّع است ، و نقصان طواف قطع شده را واجب است بجا آورد ، و اگر بجا نياورده و به وطن آمده ، سال ديگر برود و بجا آورد ، و اگر زحمت است نايب بگيرد كه او بقيه طواف را با نماز آن بجا آورد .\r\n\r\n482 س\r\n- اگر در اثناء طواف ، نماز جماعت بر قرار شد و شخص از ادامه طواف معذور شد تكليف چيست ، و اگر در اثناى سعى باشد وظيفه چيست ؟\r\n\r\nج\r\n- اگر بعد از شوط چهارم طواف يا سعى قطع شده ، از همان جايى كه قطع شده طواف يا سعى را تمام كند ، و اگر قبل از شوط چهارم طواف بوده و فاصله طولانى شده طواف را از سر بگيرد ، هر چند احتياط آن است كه طواف را اتمام ، و پس از خواندن نماز آن ، طواف را اعاده كند ، و نماز طواف ديگرى بخواند ، و در سعى نيز احتياط در اتمام و اعاده است .\r\n\r\n483 س\r\n- تعدادى مشغول طواف عمره يا زيارت بودند ، كه شروع كردند مسجد را نظافت كنند ، ناچار طواف كننده‌ها از مطاف خارج شدند ، مدتى طول كشيد خيال كردند موالات عرفيه به هم خورده است ، طواف را از سرگرفتند ، بفرماييد در صورتى كه بهم خوردن موالات مشكوك باشد ، طوافشان درست است يا نه ؟\r\n\r\nج\r\n- اشكال ندارد .\r\n\r\n484 س\r\n- شخصى به علت مريضى يا مسن بودن در دور اول طواف خسته شده ، و از مطاف بيرون آمد ، و بعد از كمى استراحت از همانجا كه طواف را قطع نموده بود شروع مىكند ، آيا چون به دور چهارم نرسيده است طوافش باطل است ؟\r\n\r\nج\r\n- اگر موالات بهم نخورده ، صحيح است .\r\n\r\n485 س\r\n- كسى كه در شوط ششم ، طواف خود را رها كرد ، و نتوانست كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nادامه دهد ، و ديگرى به جاى او بقيه را بجا آورد ، و ليكن نماز طواف را خودش خوانده ، و بعداً متوجه شده است كه استراحت در خلال طواف ، به طواف ضرر نمىرساند ، و او با استراحت مىتوانست خودش طواف خود را تمام نمايد ، اكنون تكليف او چيست ؟\r\n\r\nج\r\n- بقيه طواف را تمام كند ، و نماز را اعاده نمايد .\r\n\r\n486 س\r\n- محرم به عمره تمتّع ، در شوط چهارم در حالى كه از نصف تجاوز كرده ، و يا قبل از رسيدن به نصف ، چنانچه بدون عذر طواف را رها كرد و استيناف نمود ، و مجدداً هفت شوط را انجام داد ، و اعمال عمره را بجا آورد ، و محرم به حج گرديد ، و اعمال حج را انجام داد حجش صحيح است يا نه ؟\r\n\r\nج\r\n- در فرض سؤال ، كه طواف اول را ناقص گذاشته ، و ثانياً طواف تمام بجا آورده ، اقوى صحت عمره و حج تمتّع است ، و اگر بخواهد احتياط كند سال بعد عمره تمتّع و حج را اعاده كند ، و نقصان طوافى كه قطع كرده بجا آورد ، و بعد از حج يك عمره مفرده بجا آورد ، و يك شتر هم قربانى كند .\r\n\r\n487 س\r\n- كسى كه وظيفه‌اش اتمام و اعاده طواف است ، اتمام كرد و مشغول اعاده بود كه دوباره در يكى از شوطها طواف قطع شد مثل اول ، آيا اين طواف را نيز بايد اتمام و اعاده نمايد ؟\r\n\r\nج\r\n- فرقى نيست بايد اتمام و اعاده نمايد .\r\n\r\n488 س\r\n- شخصى در حال طواف غش كرد ، و چند ساعت بعد به هوش آمد ، آيا مىتواند از همانجا كه طواف قطع شده بود شروع كند ، و باقى اعمال را ادامه دهد يا نه ؟\r\n\r\nج\r\n- اگر قبل از شوط چهارم بوده ، وضو بگيرد و طواف را اعاده نمايد ، و اگر بعد از شوط چهارم بوده ، بايد وضو بگيرد و طواف را اتمام كند .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\n489 س\r\n- كسى به جهتى طواف يا سعيش قطع مىشود و به جلو مىرود ، مىخواهد از همانجا كه قطع شده شروع كند ولى در اثر ازدحام نمىتواند خود را به آنجا برساند ، و در مُحاذى آنجا به طرف چپ يا راست قرار مىگيرد ، آيا مىتواند از محاذى جايى كه قطع شده شروع كند ، يا بايد همان نقطه باشد ؟\r\n\r\nج\r\n- لازم نيست همان نقطه باشد ، بلكه محاذات كافى است ، و بايد طواف تكميل شود .\r\n\r\n490 س\r\n- اگر حاجى در طواف واجب خانه كعبه در حال طواف مقارن با نماز واجب شود يقيناً حضرت مستطاب عالى مشاهده فرموده يا مستحضر هستيد بلافاصله از طواف كنندگان جلوگيرى مىشود تكليف او چيست ؟\r\nمثلًا اگر در شوط اول يا دوم يا سوم يا چهارم يا پنجم و يا ششم حتى شوط هفتم باشد ، آيا بايد از سر شروع كند يا از همانجا از ابتداى حجر يا از همان مكان كه رفته بوده و اكنون نشسته و نماز را تمام نموده است .\r\n\r\nج\r\n- در مورد سؤال ، اگر موالات به هم خورده چنانچه چهار شوط كامل يا بيشتر انجام داده و نماز جماعت شروع شود بعد از نماز از همان نقطه‌اى كه طواف را قطع كرده آن را ادامه دهد و به آخر برساند و اگر قبل از سه شوط و نيم بوده ، طواف را از سر بگيرد و اگر از سه شوط و نيم گذشته و به چهار نرسيده بوده احتياط آن است كه طواف را از آنجائى كه قطع كرده به آخر برساند و نماز طواف را بخواند و بعد طواف را با نماز آن مجدّداً بجا آورد .\r\n\r\nترك طواف\r\n\r\n491 س\r\n- اگر كسى در حج تمتّع به تصور اينكه فقط طواف نساء واجب است طواف زيارت را ترك نموده ، و تنها طواف نساء و نماز آن را انجام داده تكليفش چيست ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\nج\r\n- در فرض سؤال ، كه طواف حج از جهت جهل به مسأله ترك شده حج باطل است ، و بايد در سال بعد بجا آورد ، و نظر به اينكه محتمل است از احرام بيرون نيامده باشد ، احتياطاً از نزديكى با زن قبل از انجام اعمال عمره مفرده دورى كند .\r\n\r\n492 س\r\n- شخصى در سال گذشته كه حج تمتّع واجب خود را انجام مىداده ، تنها نماز طواف را به گمان اينكه كفايت مىكند بدون طواف ، انجام داده است و سپس باقى اعمال را انجام داده ، آيا چه وظيفه‌اى دارد ؟\r\n\r\nج\r\n- با فرض اينكه طواف حج را از روى جهل به مسأله ترك كرده ، و به محلش برگشته است بايد حج را اعاده كند . و احتياطاً از نزديكى با زن قبل از انجام اعمال عمره مفرده دورى كند .\r\n\r\n493 س\r\n- اگر كسى طواف را فراموش كند ، آيا مىتواند در ماه‌هاى غير حج انجام دهد ؟\r\n\r\nج\r\n- مانع ندارد ، و پس از انجام طواف ، سعى را اعاده نمايد .\r\n\r\n494 س\r\n- اگر كسى طواف عمره را فراموش كرد ، و يا آن را ناقص انجام داد و در عرفات به ياد آورد ، تكليف چيست ؟ و آيا انجام و يا تتميم آن فوريّت دارد ؟\r\n\r\nج\r\n- اگر امكان مراجعت و انجام اعمال و رسيدن به وقوف را دارد بايد برگردد ، و الا مىتواند بعد از اعمال منى آن را تدارك كند .\r\n\r\nشكيات طواف\r\n\r\n495 س\r\n- شخصى در شوط دوم طواف شك مىكند كه آيا طواف را به نيّت منوب عنه يا به نيّت خود آغاز كرده است ، وظيفه او چيست ؟\r\n\r\nج\r\n- احتياط آن است كه طواف را به نيّت منوب عنه اتمام كند و پس از نماز ،\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nدو مرتبه آن را با نماز ديگر اعاده كند .\r\n\r\n496 س\r\n- شخصى در اثناء طواف به خاطر تقبيل و لمس بيت اللّه الحرام از مسير خود منحرف شده ، و نمىداند در بازگشت ، طواف را از همان نقطه كه رها كرده بود ادامه داده است يا نه ، آيا طوافش صحيح است ؟\r\n\r\nج\r\n- اگر ملتفت بوده از همان محلى كه طواف را رها كرده شروع كند ، و بعداً شك عارض شده ، حكم به صحت نمايد ، و در غير اين صورت اكتفا به طواف مزبور محل اشكال است .\r\n\r\n497 س\r\n- شخصى در حال طواف ، كعبه را بوسيده است و احتمال مىدهد كه در آن حال چند قدم راه هم رفته باشد ، فعلًا وظيفه او چيست ؟ و البته اين شك بعد از عمل براى او حادث شده است .\r\n\r\nج\r\n- طواف او صحيح است .\r\n\r\n498 س\r\n- كسى كه به حدود مطاف آگاهى ندارد ، بعد از فراغ از طواف شك مىكند كه در مطاف بوده است يا نه ، آيا طوافش صحيح است ؟\r\n\r\nج\r\n- اگر از اول در مطاف بوده و شك در خارج شدن دارد ، طوافش صحيح است . و اگر از اول شك دارد ، با جهل مذكور در سؤال نمىتواند به طواف مزبور اكتفا كند .\r\n\r\n499 س\r\n- كسى كه در حال طواف شخصى را از روى زمين بلند مىكند ، و ممكن است در اين حال گامى به طرف جلو بر دارد ، و در اين حال توجه به طواف ندارد ، در نتيجه نمىداند كه آيا مقدارى از مسافت را بدون قصد طواف آمده است يا نه ، تكليف او چيست ؟\r\n\r\nج\r\n- بايد آن مقدار را احتياطاً تدارك كند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\n500 س\r\n- مواردى كه بايد احتياطاً طواف را تمام كند و نماز طواف بخواند و طواف را با نمازش اعاده كند ، آيا اگر يك طواف به قصد اعم از تمام و اتمام ( يعنى چنانچه آن مقدار انجام شده ، باطل بوده تمام هفت شوط را قصد طواف داشته باشد ، و چنانچه صحيح بوده به متمم آن قصد طواف داشته باشد ) انجام دهد و دو ركعت نماز بخواند ، كافى است يا خير ؟\r\n\r\nج\r\n- اين عمل صحيح نيست و ترديد در نيّت است .\r\n\r\n501 س\r\n- اگر كسى در آخر يكى از شوطهاى طواف شك كند بين تمام شدن شوط هفتم و شوط پنجم و يا ظن به هفت شوط پيدا كند ، و در هر دو صورت بنا را بر اقل گذاشته ، و بقيه را رجاءً بجا آورده ، و بعد از اتمام بدون نماز طواف يك دور لغواً دور زده تا نزديك حجر الاسود ، و بعد تمام اشواطى را كه بجا آورده به خيال آنكه شايد آنها درست نشده همه آنها لغو حساب كرده مجدّداً هفت شوط ديگر به قصد وجوب ، طواف كرده است آيا طواف او صحيح است يا نه ؟\r\n\r\nج\r\n- صحت آن بعيد نيست .\r\n\r\n502 س\r\n- مظنه در طواف ، حكم شك را دارد يا يقين ؟\r\n\r\nج\r\n- ظن در طواف ، حكم شك دارد .\r\n\r\n503 س\r\n- معيار در كثير الشك بودن در طواف چيست ؟\r\n\r\nج\r\n- عرفى است .\r\n\r\n504 س\r\n- گاهى انسان شك مىكند كه اين شوط طواف به هم خورد يا نه ، آيا مىشود بعد از طواف يك شوط هم به عنوان احتياط ، اضافه بر هفت شوط آورد ، و بعد نماز بخواند يا خير ؟\r\n\r\nج\r\n- به وسوسه نبايد اعتنا كرد ، و اگر قسمتى از طواف اشكال پيدا كند\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nهمان قسمت بايد تصحيح شود ، و ادامه بعد از آن به قصد طواف ، بدون تصحيح آن قسمت ، موجب اشكال در طواف مىشود ، و با آوردن يك شوط بعد از طواف احتياطاً ، اشكال رفع نمىشود .\r\n\r\n505 س\r\n- اگر در حال طواف يا سعى يا در نماز شك كند كه شوط چندم و يا ركعت چند است ، و با همين حال طواف و سعى و نماز را ادامه دهد ، بعد به يك طرف شك يقين كند ، و اعمال را تمام نمايد ، آيا عملش به نحوى كه ذكر شد صحيح است ؟\r\n\r\nج\r\n- اگر طواف يا سعى را در حال شك ادامه داد ، و بعد يقين به صحت پيدا كرد اشكال ندارد ، و طواف و سعى صحيح است ، ولى در نماز بدون تروّى محل اشكال است ، و احوط اعاده آن است .\r\n\r\n506 س\r\n- اگر در اثناء طواف شك در صحت شوط سابق يا جزئى از شوطى كه مشغول است و محل آن گذشته است بكند چه حكمى دارد ؟ مثلًا نمىداند كه از مقابل حجر كه عبور كرده از حدّ مطاف خارج بوده است يا نه ؟\r\n\r\nج\r\n- اگر مسأله را مىدانسته و مىخواسته است عمل صحيح را انجام دهد ، يعنى غافل نبوده ، طواف صحيح است .\r\n\r\n507 س\r\n- اگر كسى در عدد اشواط طواف و سعى و عدد سنگهاى رمى به ديگرى اعتماد كند كافى است ؟\r\n\r\nج\r\n- اگر اطمينان به عدد پيدا كند مانع ندارد .\r\n\r\n508 س\r\n- در مواردى كه شخص شك در اشواط كند حكم به بطلان طواف مىفرماييد ، حال اگر كسى تجديد طواف نمود و در اين ميان كشف شد كه طواف اول شش شوط ، و از طواف جديد نيز سه شوط انجام داده است ، تكليف او چيست ؟\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nج\r\n- بايد احتياط كند به اينكه طواف جديد را رها كند ، و طواف قبلى را تكميل نمايد ، و پس از نماز طواف قبلى ، طواف و نماز را بطور كامل اعاده نمايد .\r\n\r\n509 س\r\n- كسى در وقت طواف شك در اشواط پيدا كرد ، و چون گمانش به يك طرف بيشتر بود بنا را بر آن طرف گذاشت ، و بعد از انجام اعمال يقين به صحت طواف خود پيدا كرد ، آيا طواف او صحيح است ؟\r\n\r\nج\r\n- صحيح است .\r\n\r\n510 س\r\n- شخصى در پايان يكى از اشواط طواف ، آن را رها كرده و لحظه‌اى استراحت مىكند و هنگامى كه براى تكميل آن بر مىگردد ، شك مىكند كه شوط پنجم بوده يا ششم ، تكليفش چيست ؟\r\n\r\nج\r\n- در فرض سؤال ، ظاهراً طواف مذكور باطل است بايد از آن طواف صرف نظر كند و طواف ديگر انجام دهد .\r\n\r\n511 س\r\n- شخصى در يكى از اشواط ، گامهايى را در اثر فشار جمعيت بىاختيار پيموده و به همان نحو ادامه داده و طواف را پايان برده است ، اكنون كه مسأله را فرا گرفته ، نه جاى آن مقدار را مىداند و نه شوط را ، تكليف او چيست ؟\r\n\r\nج\r\n- از طواف مذكور صرف نظر كند و طواف ديگر انجام دهد .\r\n\r\n512 س\r\n- اگر در بين طواف نداند چند شوط بجا آورده ، وظيفه‌اش چيست ؟\r\n\r\nج\r\n- طواف باطل است .\r\n\r\n513 س\r\n- اگر در حين طواف شك كرد كه غسل حيض يا نفاس را انجام داده يا نه وظيفه چيست ؟\r\n\r\nج\r\n- بايد طواف را قطع كند و فوراً از مسجد خارج شود و بعد از غسل طواف را از سر بگيرد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nنيابت در طواف\r\n\r\n514 س\r\n- شخصى كه در طواف حج يا عمره مفرده يا عمره تمتّع نايب شده ، آيا بعد از اداء مناسك خود ، آن را بجا آورد ؟ يا مخير است در تقديم و تأخير طواف نيابتى ؟\r\n\r\nج\r\n- در فرض سؤال اگر در طواف عمره مفرده يا عمره تمتّع نايب شده است احوط و اولى آن است كه بعد از فراغ از اداء مناسك خود ، طواف نيابتى را قبل از تقصير و خروج از احرام انجام دهد ، و اگر در طواف حج نايب شده است پس از انجام اعمال حج خود ، طواف نيابى را انجام دهد .\r\n\r\n515 س\r\n- آيا جايز است براى نايب در طواف عمره تمتّع يا حج كه طواف را در غير موسم بجا آورد يا نه ؟\r\n\r\nج\r\n- طواف عمره تمتّع و طواف حج به عنوان نيابت از غير ، واجب است در موسم حج انجام بگيرد ، يعنى طواف عمره تمتّع را در اشهر حج و طواف حج را در ذيحجه روز عيد و بعد از آن بايد بجا آورد ، مگر اينكه منوب عنه طواف را فراموش كرده باشد ، و بعد از گذشتن موسم متذكر شود ، كه در اين صورت خود او و در فرض عدم تمكن ، نايب او مىتواند طواف را در غير اشهر حج بجا آورد .\r\n\r\n516 س\r\n- اگر بر حسب ظاهر وظيفه او براى طواف و سعى و رمى استنابه بود ولى با عسر و حرج خودش‌بجا آورد آيا عمل او صحيح است و مجزى يا نه ؟\r\n\r\nج\r\n- در فرض سؤال ، عمل صحيح و مجزى است .\r\n\r\n517 س\r\n- كسى كه از طواف حتى در خارج مطاف عاجز است ، و بخاطر گرانى طواف با تخت روان ، انجام آن براى او مشكل است ، آيا طواف نيابى در محدوده از او كفايت نمىكند ؟\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nج\r\n- اگر از طواف با تخت روان نيز معذور است نايب بگيرد .\r\n\r\n518 س\r\n- آيا محرم قبل از انجام طواف واجب خود ، چه طواف عمره يا حج و چه طواف نساء ، مىتواند همين طواف‌ها را براى معذور نيابت كند ؟\r\n\r\nج\r\n- مانع ندارد .\r\n\r\n519 س\r\n- كسى نتوانسته است بيش از دو شوط از طواف خود را انجام دهد ، و بقيه اشواط را ديگرى بجاى او انجام داده است وظيفه‌اش چيست ؟\r\n\r\nج\r\n- در فرض سؤال ، احتياط در استيناف طواف و نماز است .\r\n\r\n520 س\r\n- كسى كه از ابتدا مىداند بيش از دو شوط از طواف و سعى را نمىتواند انجام دهد ، آيا مىتواند طواف و سعى را شروع كند ، و از موضعى كه قادر نيست به ديگرى نيابت بدهد ؟\r\n\r\nج\r\n- در فرض مذكور بنابر احتياط طواف و سعى را شروع كند ، و چنانچه پس از انجام بعض اشواط و لو با استفاده از چرخ و يا حمل بر دوش قادر به انجام طواف نيست ، ديگرى را نايب قرار دهد ، و بعداً نايب طواف و نماز و يا سعى را اعاده نمايد .\r\n\r\n521 س\r\n- آيا مىتواند بعض از اشواط را به يك نفر و بعض ديگر را به ديگرى نيابت داد ؟\r\n\r\nج\r\n- طواف يك عمل است و بايد تمام آن را به يك نفر نيابت داد .\r\n\r\n522 س\r\n- آيا مىتوان طواف را به شخصى كه نماز طواف را نمىتواند صحيح بخواند ، و نماز طواف را به ديگرى كه قرائتش مورد اطمينان است نيابت داد ؟\r\n\r\nج\r\n- مانعى ندارد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\n523 س\r\n- آيا احرام در نيابت براى طواف عمره تمتّع و مفرده و حج تمتّع لازم است يا نه ؟\r\n\r\nج\r\n- احرام در نيابت طواف عمره تمتّع و مفرده واجب است ، و در طواف حج لازم نيست .\r\n\r\nطواف مستحب\r\n\r\n524 س\r\n- در طواف مستحبى زنان مىدانند كه به بدن مردان نگاه مىكنند و احياناً هم در بين فشار مردان قرار مىگيرند ، آيا از نظر شرع اشكال ندارد ؟\r\n\r\nج\r\n- اگر عمداً نگاه به نامحرم نكنند اشكال ندارد ، ولى در ازدحام مراعات كنند . و در هر صورت طواف صحيح است .\r\n\r\n525 س\r\n- محرم وارد مكّه شد ، آيا مىتواند قبل از اعمال عمره تمتّع يا قبل از اعمال عمره مفرده ، و همچنين پس از محرم شدن به احرام حج تمتّع و قبل از رفتن به عرفات ، طواف مستحبى بجا آورد يا خير ؟ و اگر بجا آورد به عمره و حجش ضرر مىزند يا نه ؟\r\n\r\nج\r\n- اقوى جواز و احوط ترك طواف مستحبى است ، ولى به عمره و حج ضرر نمىزند .\r\n\r\n526 س\r\n- آيا يك شوط و دو شوط طواف هم استحباب دارد ، يا بايد طواف هفت شوط باشد ، و اگر كسى گمان داشت كه مستحب است و بعد از هفت شوط طواف واجب ، يكى دو شوط طواف مستحبى بجا آورد ، و بعد نماز طواف را خواند ، آيا طوافش اشكالى دارد ؟\r\n\r\nج\r\n- استحباب آن ثابت نيست ، ولى طواف واجب او صحيح است .\r\n\r\n527 س\r\n- آيا مىشود هر شوط از طواف مستحب را به نيّت يكى از مؤمنين\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبجا آورد ، يا بايد مجموع هفت شوط را براى يك نفر بجا آورد ؟\r\n\r\nج\r\n- استحباب اين گونه طواف ثابت نيست ، ولى مىتواند مجموع را به نيّت چند نفر انجام دهد .\r\n\r\n528 س\r\n- كسى كه از منى برگشته ، و هنوز اعمال واجب مكّه را انجام نداده ، آيا مىتواند طواف مستحبى انجام دهد ، و نيز در حال احرام عمره تمتّع آيا مىتواند قبل از انجام عمره ، طواف مستحبى انجام دهد ؟\r\n\r\nج\r\nاحتياطاً ترك نمايد .\r\n\r\n529 س\r\n- طواف مستحبى بعد از احرام حج تمتّع جايز است يا خير ؟\r\n\r\nج\r\n- اقوى جواز و احوط ترك آن است .\r\n\r\nمسائل متفرقهء طواف\r\n\r\n530 س\r\n- در مطاف چيزهايى از افراد مىافتد از قبيل ساعت ، احرامى ، و غيره ، و كسانى كه طواف مىكنند پا روى آن مىگذارند ، آيا براى طواف ضرر ندارد و موجب بطلان آن نمىشود ؟\r\n\r\nج\r\n- موجب بطلان طواف نمىشود .\r\n\r\n531 س\r\n- اگر انسان مىداند كه پا گذاشتن روى احرامى ديگران موجب اذيّت و عدم رضايت او مىگردد ، آيا اين عدم رضايت او به طواف ضرر ندارد ؟\r\n\r\nج\r\n- به طواف ضرر نمىزند ، ولى نبايد موجب اذيّت ديگران را فراهم آورد .\r\n\r\n532 س\r\n- شخصى با علم به حرمت تماس با بدن زن در حين طواف از روى شهوت با بدن زنى تماس حاصل مىنمايد و از اين تماس متلذذ مىگردد ، آيا طواف او اشكال پيدا مىكند يا نه ، تكليف او چيست ؟ و آيا طواف مستحبى با واجب فرق دارد ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\nج\r\n- مضر به طواف نيست ، و اگر كارى كه موجب كفّاره است انجام داده بايد كفّاره بدهد .\r\n\r\n533 س\r\n- اگر كودك را در حال خواب ، طواف يا سعى دهند يا بخشى از طواف و سعى را در خواب باشد چه حكمى دارد ؟\r\n\r\nج\r\n- اشكال ندارد .\r\n\r\n534 س\r\n- شخصى مقلد حضرت امام خمينى ( قدس سره ) بوده و بعد به حضرتعالى رجوع كرده و در نماز طواف حج تمتّع و نساء احرامش را گذاشته و در پشت مقام ابراهيم بر آن سجده نموده و بعد نمازها را اعاده كرده آيا كافى است يا تمام اعمال را بايد انجام دهد .\r\n\r\nج\r\n- در فرض سؤال ، كه نمازها را اعاده نموده اعمالش صحيح است .\r\n\r\nحضور قلب در طواف\r\n\r\n535 س\r\n- اگر در حال طواف يا سعى ، انسان مقدارى غافل شود مثلًا در مقدارى از يك شوط يا در مقدارى از هر يك از اشواط فكرش متوجه موضوعات ديگر شود و از سعى يا طواف غافل شود ، همان طورى كه در نماز هم اتفاق مىافتد چه صورت دارد ؟\r\n\r\nج\r\n- حضور قلب در طواف و نماز آن لازم است ، و شرط قبول و كمال است ، ولى غفلت در آن احياناً موجب بطلان نيست ، در صورتى كه اصل طواف را با توجه و شرايط شروع كرده باشد ، و اگر از او سؤال شود كه چه‌كار مىكند بگويد طواف مىكنم ، و همين طور در سعى .\r\nوسواس در طواف\r\n\r\n536 س\r\n- به خاطر اهميت زيادى كه در اعمال حج داده مىشود ، و به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nخصوص در طواف‌ها و نماز آن ، غالباً يك عملى را به عنوان احتياط و رجاء چندين بار بجا مىآورند ، و لو اينكه عمل نزد خودشان نقصى ندارد ، البته به حد وسواس هم نمىرسد ، آيا اين گونه تكرار در اعمال ، اشكالى دارد ؟\r\n\r\nج\r\n- وسواس همين است ، و نبايد به وسوسه اعتنا شود ، بلى انجام عمل احتياطى بدون وسوسه مانع ندارد .\r\n\r\nطواف عمره بدون لباس احرام\r\n\r\n537 س\r\n- هرگاه محرم لباس احرام را كنار بگذارد ، و با لباس دوخته اعمال عمره را از طواف و سعى انجام دهد ، جهلًا يا عمداً آيا طواف و سعى او صحيح است ؟ و عمره او مجزى است يا نه ؟\r\n\r\nج\r\n- لازم است كه در لباس احرام طواف و سعى كند ، ولى در صورت تخلّف طواف و سعى مزبور صحيح و عمره مذكور مجزى است ، و اگر عمداً لباس دوخته پوشيده بايد كفّاره بدهد .\r\n\r\nبطلان طواف\r\n\r\n538 س\r\n- اگر كسى در عمره تمتّع بعد از انجام اعمال عمره محل شده ، و لباس خود را پوشيد ، بعد يقين كرد به اينكه طواف او و يا سعى او باطل بوده ، در صورتى كه وقت براى تجديد عمره تمتّع ، باقى است مراجعت به ميقاتگاه براى او واجب است يا نه ؟\r\n\r\nج\r\n- در فرض سؤال ، اگر مىداند كه سعى او باطل بوده ، سعى خود را با لباس احرام اعاده نمايد ، و اگر يقين به بطلان طواف دارد طوافش را به جا آورد ، و احتياطاً سعى را اعاده نمايد ، و در هر دو صورت تقصير را نيز بنابر احتياط اعاده نمايد ، و احتياج به رفتن ميقات نيست ، و در صورتى كه از روى جهل مخيط پوشيده كفّاره بر او واجب نيست .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\n539 س\r\n- آيا رياء در ادعيه طواف موجب بطلان طواف مىشود ؟\r\n\r\nج\r\n- اگر طورى باشد كه در حقيقت به انجام اصل طواف و لو به لحاظ شكل خارجى آن ، در انظار مردم كه خوب و زيبا جلوه داده شود بر گردد طواف باطل است .\r\n\r\n540 س\r\n- اگر شخصى در عمره تمتّع پس از تقصير متوجه شود طواف و سعيش باطل بوده چه تكليفى دارد ؟\r\n\r\nج\r\n- بايد عمل باطل را صحيحاً انجام دهيد اگر طواف بوده سعى را هم دوباره انجام دهيد سپس تقصير كنيد .\r\n\r\nنماز طواف\r\n\r\nمكان نماز طواف\r\n\r\n541 س\r\n- در مقام ابراهيم عليه السلام به واسطه ازدحام و كثرت جمعيت ممكن نمىشود كه در موقع نماز طواف مرد يا زن طورى بايستند كه محاذى هم نباشند ، و يا زن جلوتر از مرد مشغول نماز نباشد در اين صورت نماز آنها صحيح است يا خير ؟\r\n\r\nج\r\n- بلى صحيح است ، و لكن محاذى بودن مرد با زن و همچنين جلوتر ايستادن زن در حال نماز اگر فاصله بين آنها كمتر از ده ذراع باشد نزد حقير مكروه است .\r\n\r\n542 س\r\n- در صورت عدم امكان نماز در نزديك مقام ، آيا تا آخر مسجد الحرام فعلى بايد ركعتين طواف را خلف مقام خواند ، و يا در جاى ديگر از مسجد الحرام هم مىتوان خواند ؟\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nج\r\n- بايد تا آخر مسجد الحرام ، نماز طواف ، خلف مقام يا جانبين آن خوانده شود .\r\n\r\n543 س\r\n- چند روزى اطراف كعبه به قدرى شلوغ است كه صف طواف تا پشت مقام ابراهيم عليه السلام مىآيد ، و نماز خواندن پشت مقام و نزديك آن ممكن نيست ، مگر اينكه چند نفرى اطراف انسان بايستند تا انسان نماز طوافش را بخواند ، بفرماييد آيا حتماً نماز بايد خلف مقام و نزديك آن باشد و لو به اين صورت ، يا دور تر تا هر جا كه مىتواند به تنهايى نماز بخواند ، كافى است ؟\r\n\r\nج\r\n- اگر امكان دارد و محذورى در بين نيست ، بايد خلف و نزد مقام نماز بخواند .\r\n\r\n544 س\r\n- اگر پشت مقام ابراهيم عليه السلام دو طبقه شود ، آيا نماز در طبقه بالا يا زير زمين صحيح است ؟\r\n\r\nج\r\n- در صورتى كه احراز نشود ، خلف مقام نماز خوانده ، صحيح نيست .\r\n\r\n545 س\r\n- اگر كسى نماز را در خلف مقام ابراهيم نخواند ، و با اعتقاد به صحت آن بقيه اعمال را انجام دهد ، وظيفه او چيست ؟\r\n\r\nج\r\n- فقط نماز را بايد اعاده كند .\r\n\r\n546 س\r\n- زنى نماز طواف خود را در حجر اسماعيل خوانده است ، و چون به منزل آمده ، ملتفت شده كه حائض شده است ، و تا وقوف به عرفات پاك نمىشود ، وظيفه او نسبت به نماز چيست ، و آيا عمل او صحيح است يا خير ؟\r\n\r\nج\r\n- عمره او صحيح است ، و بايد براى حج تمتّع محرم شود ، و وقتى خواست طواف و نماز حج را انجام دهد قبل يا بعد از آن نماز طواف عمره تمتّع را بجا آورد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\n547 س\r\n- در مسجد الحرام معمولًا افرادى زيادى در پشت مقام همزمان مشغول نماز طواف هستند ، و در آن محدوده مانع طواف مىباشند ، اولًا نماز آنها صحيح است يا خير ، و ثانياً با توجه به آنچه فرموده‌ايد كه در صورت ازدحام و كثرت مطوفين طواف از پشت مقام اشكال ندارد ، به شرط اينكه طواف كنندگان متصل باشند ، آيا نماز خواندن در محدوده مذكوره مانع اتصال هست يا نه ؟\r\n\r\nج\r\n- نماز در آنجا اشكال ندارد ، و در صورتى كه از بقيه جوانب اتصال محفوظ باشد ، مضر به اتصال نيست .\r\n\r\n548 س\r\n- گاهى اوقات اگر بخواهد نماز طواف را نزد مقام يا پشت آن بجا آورد ، طواف كنندگان به او تنه مىزنند و از حال نماز خارج مىشود ، آيا مىتواند در فاصلهء دورترى نماز را بجا آورد .\r\n\r\nج\r\n- در مواقع مذكوره اگر طرفين مقام هم همين محذور را دارد مىتواند در فاصله دورترى با رعايت الاقرب فالاقرب بخواند .\r\n\r\n549 س\r\n- در پشت مقام ابراهيم عليه السلام به واسطه ازدحام ممكن نمىشود كه در موقع نماز طواف مرد يا زن طورى بايستند كه محاذى هم نباشند و يا زن جلوتر از مرد مشغول نماز نباشد در اين صورت نماز آنها صحيح است يا خير ؟\r\n\r\nج\r\n- بلى صحيح است .\r\n\r\n550 س\r\n- گاهى در پشت مقام ابراهيم عليه السلام جمعيت زياد است و چون زن و مرد كنار هم قرار مىگيرند احياناً مورد فشار ازدحام واقع مىشوند ، بدون اينكه ريبه و فسادى در بين باشد ، آيا به نماز طواف ضرر نمىرساند ؟\r\n\r\nج\r\n- اگر نماز را با استقرار بخواند صحيح است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nشرايط نماز طواف\r\n\r\n551 س\r\n- احياناً انسان مىداند كه اگر نماز طواف را شروع كند ، طواف كنندگان او را حركت مىدهند و جابجا مىكنند ، در عين حال نماز را شروع مىكند ، آيا اگر اين نماز را تمام كند ، صحيح است ؟\r\n\r\nج\r\n- اگر صحيحاً تمام كند ، مانع ندارد .\r\n\r\n552 س\r\n- در نماز طواف كه انسان مشغول ذكر بود ، او را حركت دادند ، ذكر را تكرار كرد ، دوباره تكان دادند و تكرار كرد ، آيا مانعى ندارد ؟\r\n\r\nج\r\n- اگر طورى حركت كرده كه استقرار او از بين رفته ، مانع ندارد ، و در غير اين صورت تكرار نكند ، مگر به قصد احتياط ، به شرط آنكه وسوسه نباشد .\r\n\r\n553 س\r\n- آيا محمول نجسى كه در طواف معفو نيست در نماز طواف مثل نمازهاى يوميه معفو است يا نه ؟\r\n\r\nج\r\n- نماز طواف حكم نمازهاى يوميه را دارد .\r\n\r\nوظيفه كسى كه قرائتش صحيح نيست\r\n\r\n554 س\r\n- شخص حاج كه قرائت وى درست نيست نماز طواف نساء را خودش خوانده ، و شخصى را كه نمىداند قرائتش درست است يا نه نايب گرفته ، در اين صورت مجزى است ، يا بايد در ولايت خود نايب بگيرد و دوباره بخواند ؟\r\n\r\nج\r\n- اگر در وقت عمل ، متمكّن از صحيح كردن قرائت نبوده ، به همان نحوى كه متمكّن بوده كفايت بعيد نيست ، ولى فعلًا كه متمكّن از صحيح كردن است بعد از تصحيح احتياطاً نمازهاى طواف را در ولايت خود بخواند ، و اگر فعلًا هم نمىتواند صحيح نمايد ، در ولايت خود نايب بگيرد كه به نيابت او بخواند .\r\n\r\n555 س\r\n- شخصى محرم به احرام عمره تمتّع وارد مكّه شده است ، و هفت\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nروز مثلًا در مكّه توقف دارد ، و نماز او غلطهاى زيادى دارد ، آيا واجب است كه تا آخر وقت در احرام بماند ، و نمازش را اصلاح كند ، و بعد شروع به طواف كند ، يا وظيفه ديگرى دارد ؟\r\n\r\nج\r\n- لازم نيست تا آن وقت صبر كند ، و اگر بعد از طواف تا قبل از فوات موالات عرفيه ، بين طواف و نماز ، نتواند غلطهاى خود را درست كند ، به هر نحو مىتواند و لو با تلقين نماز بخواند ، و بنابر احوط و اولى نايب هم بگيرد .\r\n\r\n556 س\r\n- كسى كه نمازش را غلط مىخواند ، و وقت تصحيح آن را ندارد ، مىفرماييد نماز طواف را به همان كيفيت كه مىتواند خودش بخواند ، آيا چنين كسى مىتواند عمره مفرده مستحبى بجا بياورد ؟\r\n\r\nج\r\n- اشكال ندارد ، لكن بنابر احوط و اولى براى نماز طواف نايب بگيرد .\r\n\r\n557 س\r\n- آيا كسانى كه قادر به خواندن نماز به طور صحيح نيستند مىتوانند تبرعاً حج استحبابى ، و يا عمره مفرده استحبابى ، و يا طواف استحبابى از جانب ديگرى بجا آورند ؟\r\n\r\nج\r\n- اشكال ندارد .\r\n\r\n558 س\r\n- كسى كه مطمئن باشد قرائتش يا ذكرى كه در نماز مىگويد درست است ، و نماز طواف را اعم از طواف زيارت و نساء همان گونه بخواند ، بعد معلوم شود كه اشتباه بوده است ، بايد چه كند ؟\r\n\r\nج\r\n- اگر احتمال غلط بودن آن را نمىداده ، نمازش صحيح است .\r\n\r\n559 س\r\n- كسى كه قرائت او صحيح نيست چنانچه در تصحيح نكردن قرائت مقصر باشد ، تكليفش نسبت به نماز طواف چيست ؟\r\n\r\nج\r\n- در فرض سؤال ، در صورتى كه وقت ندارد و عاجز از تصحيح است\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nبايد نماز را به همان نحوى كه مىداند حتماً بخواند و احوط و اولى اين است كه در صورت امكان به جماعت هم بخواند و نايب هم بگيرد .\r\n\r\n560 س\r\n- اگر شخصى در مقام ابراهيم در حج ، حمد و سوره‌اش را غلط بخواند آيا زنش براى او حرام مىشود ؟\r\n\r\nج\r\n- اگر سهواً غلط بخواند و بعد از نماز متوجه نشود نماز صحيح است و اگر توجه دارد لكن حمد و سوره‌اش غلط دارد پس اگر قدرت بر تصحيح داشته باشد واجب است قبل از نماز آن را تصحيح كند و اگر قدرت ندارد و كسى هم كه در حال نماز كلمه كلمه به او به طور صحيح تلقين كند نباشد همان نماز با غلط را بخواند و بعد از نماز هم بنابر احوط و اولى شخص صحيح القرائه را نائب قرار دهد كه از طرف او بخواند و زن بر او حرام نمىشود لكن چنين كسى خودش نمىتواند در انجام اعمال حج براى ديگرى نايب شود .\r\n\r\nوظيفه حائض نسبت به نماز طواف\r\n\r\n561 س\r\n- زنى محرم به احرام عمره تمتّع شده ، و پس از ورود به مكّه و انجام طواف ، قبل از اينكه نماز طواف بخواند حائض گرديده ، چه وظيفه‌اى دارد ؟\r\n\r\nج\r\n- اگر وقت وسعت دارد صبر كند تا پاك شود و نماز را بخواند و بقيه اعمال را انجام دهد ، و چنانچه وقت تنگ باشد سعى و تقصير عمره تمتّع را انجام دهد و محرم شود به حج تمتّع ، و بعد از طواف حج يا قبل از آن ، نماز را پشت مقام بخواند ، و سپس بقيه اعمال را انجام دهد .\r\n\r\n562 س\r\n- اگر بعد از انجام طواف يا نماز آن شك كند كه در هنگام طواف يا نماز حائض بوده يا نه ؟ آيا اعمالش صحيح است ؟\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nج\r\n- بلى اعمالش صحيح است و اعاده ندارد .\r\n\r\nنيابت در نماز طواف\r\n\r\n563 س\r\n- شخصى نماز طواف را بلافاصله بجا آورده ، و بعد از سعى و تقصير چون قرائتش درست نبوده ، براى نماز طواف نايب گرفت ، آيا اين نماز صحيح است يا نه ؟ و به حج او ضرر مىزند يا نه ؟\r\n\r\nج\r\n- شخص بايد خودش نماز را با قرائت صحيح بخواند و اگر قرائتش صحيح نيست بايد آن را تصحيح نمايد و اگر عاجز از تصحيح قرائت است بهر نحو مىتواند بايد خودش بخواند و در اين صورت اگر احتياطاً خواست نايب بگيرد احتياط اين است كه نايب بعد از طواف نماز را بخواند . و در فرض مسأله كه بعد از تقصير بجا آورده خلاف احتياط عمل كرده ولى مضر به حج نيست و اصل رعايت اين احتياط لازم نيست .\r\n\r\n564 س\r\n- آيا در نيابت از چند نفر در يك عمره ، يك نماز كفايت مىكند ؟ و يا مىبايست به تعداد منوب عنه نماز طواف به جاى آورد ؟\r\n\r\nج\r\n- در فرض سؤال ، كه يك عمره به نيابت از چند نفر ، انجام شده يك نماز به نيابت از آنها كافى است بلكه ممكن است در اين فرض اگر چند نماز بخواند به وظيفه عمل نكرده باشد .\r\n\r\n565 س\r\n- آيا نائب مىتواند نماز طواف منوب عنه را بعد از رفتن وى به مسعى و انجام سعى توسط منوب عنه ، به جا آورد ؟\r\n\r\nج\r\n- نايب نماز را بايد قبل از سعى منوب عنه انجام دهد بلى اگر نايب نماز را فراموش كرده و وقتى كه منوب عنه فارغ از سعى شده يادش آمده همان وقت بخواند اشكال ندارد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\n566 س\r\n- اگر نايب ، نماز طواف منوب عنه را با فاصله بجا آورد ، چه صورت دارد ؟\r\n\r\nج\r\n- بايد بدون فاصله بجا آورد ، ولى اگر با فاصله انجام داد مضر نيست .\r\n\r\n567 س\r\n- حاج هنوز نماز طواف خود را نخوانده ، مىتواند نيابتاً نماز طواف ديگرى را بخواند يا نه ؟\r\n\r\nج\r\n- نماز طواف را بنابر احتياط واجب بعد از طواف بايد فوراً بجا آورد ، بنابراين ، نيابت از ديگرى در نماز ، منافات با فوريت دارد ، لكن اگر قبلًا خواند ، نماز صحيح است .\r\n\r\n568 س\r\n- آيا زن به نيابت از ديگرى مىتواند نماز طواف بخواند ؟\r\n\r\nج\r\n- بلى مىتواند .\r\n\r\n569 س\r\n- زنى كه نايب است آيا مىتواند از طرف ديگرى نماز طواف بخواند ؟\r\n\r\nج\r\n- اگر مانع ديگرى در بين نباشد زن بودن و نائب بودن مانع نيست .\r\n\r\nاقتدا در نماز طواف\r\n\r\n570 س\r\n- شخص روحانى كه سفر او سفر دوم و استحبابى است ، مىشود در نماز طواف به او اقتداء كرد يا نه ؟\r\n\r\nج\r\n- نماز طواف در حج واجب و مستحب واجب است ، و اقتدا مانعى ندارد ، ولى در هر دو صورت لازم است كه بطور فرادى هم خوانده شود .\r\n\r\n571 س\r\n- براى كسانى كه قرائتشان درست نيست و عاجز از تصحيح آن هستند و مىخواهند نماز طوافشان را به جماعت بخوانند ، آيا مىتوانند نماز طواف حج را به نماز طواف نساء يا بالعكس ، و يا كسى كه نايب است به كسى كه نايب نيست ، و يا نماز طواف واجب را به مستحب و بالعكس اقتداء كنند يا نه ؟\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nج\r\n- اقتداء به نماز طواف در صور مذكوره مانعى ندارد ، ولى اكتفاء به آن نكند ، و خود نيز نماز را به نحو ميسور بخواند .\r\n\r\nترك نماز طواف\r\n\r\n572 س\r\n- شخصى مشغول سعى شده و از نصف تجاوز كرده ، و يا پيش از رسيدن به نصف ، متوجه شده كه نماز طواف نخوانده ، وظيفه‌اش چيست ؟\r\n\r\nج\r\n- سعى را رها نموده ، نماز طواف بخواند ، و بعد در صورت تجاوز از نصف بقيه سعى را ، و در كمتر از نصف همه آن را مجدداً بجا آورد .\r\n\r\n573 س\r\n- شخصى نماز طواف عمره را فراموش كرده ، و بعد از تقصير متوجه شده ، آيا بايد نماز را با لباس احرام بجا آورد يا لازم نيست ؟\r\n\r\nج\r\n- لزوم آن معلوم نيست ، اگر چه احتياط آن خوب است .\r\n\r\n574 س\r\n- شخصى طواف عمره را بجا آورده ، و بدون نماز و سعى ، تقصير كرده است ، تكليف او چيست ؟\r\n\r\nج\r\n- بايد نماز و سعى و تقصير را بجا آورد ، و با فرض جهل يا نسيان اعاده تقصير لازم نيست ، اگر چه احوط است .\r\n\r\n575 س\r\n- شخصى بعد از طواف وضوى او باطل شده ، و خجالت كشيده كه بپرسد ، و نمازش را بىوضو خوانده است ، و بعد از آن سعى و تقصير را انجام داده و مُحل شده است ، وظيفه او چيست ؟\r\n\r\nج\r\n- نماز را صحيحاً بجاى آورد و بنابر احتياط سعى و تقصير را اعاده نمايد .\r\n\r\nموالات بين طواف و نماز طواف\r\n\r\n576 س\r\n- اگر در خلف مقام ابراهيم عليه السلام براى نماز طواف واجب جا نباشد ، و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nتقريباً يك ربع ساعت صبر كند تا جا پيدا شود ، آيا اين مقدار زمان با موالات عرفيه ، منافات دارد يا نه ؟\r\n\r\nج\r\n- در فرض مرقوم اين مقدار فاصله مضر به موالات عرفيه نيست .\r\n\r\n577 س\r\n- آيا فاصله انداختن بين طواف و نماز به مقدار دو ركعت نماز اشكال دارد ، و اصولًا چه مقدار فاصله مُخلّ است ؟\r\n\r\nج\r\n- مانع ندارد ، و ميزان مبادرت عرفيه است . و در هر صورت با تأخير نماز ، اعاده طواف لازم نيست .\r\n\r\nترتيب بين طواف و نماز طواف و سعى\r\n\r\n578 س\r\n- اگر نماز طواف حج را بعد از سعى بجا آورد ، آيا لازم است براى حفظ ترتيب ، سعى را اعاده نمايد ؟\r\n\r\nج\r\n- احتياط مستحب اعاده سعى است .\r\n\r\n579 س\r\n- در صورتى كه جهلًا نماز را قبل از طواف بجا آورد ، تكليف او چيست ؟\r\n\r\nج\r\n- نماز را دوباره بجا آورد .\r\n\r\nنماز طواف مستحب\r\n\r\n580 س\r\n- نماز طواف مستحب واجب است يا مستحب ؟\r\n\r\nج\r\n- مستحب است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nسعى\r\n\r\nكيفيّت سعى\r\n\r\n581 س\r\n- اگر سر خود را در سعى بين صفا و مروه به پشت برگرداند ، و بدن به سمت يمين يا يسار كج شود اما به پشت برنگردد سعى او اشكالى دارد يا نه ؟\r\n\r\nج\r\n- اگر در حال رفتن به صفا مقاديم بدن متوجه به صفا و در حال رفتن به مروه متوجه مروه باشد ، و هنگام برگرداندن سر ، توقف كند اشكال ندارد .\r\n\r\n582 س\r\n- اگر شخصى در سعى بين صفا و مروه به اطراف نظر نمود ، مىتواند همان وقت سعى را از اول شروع كند ، يا بايد صبر نمايد تا موالات به هم بخورد ؟\r\n\r\nج\r\n- نظر كردن به اطراف در حال سعى ضرر ندارد ، فقط بايد وقت رفتن به صفا رو به صفا برود ، يعنى قهقرا نرود ، يا آنكه طرف يمين يا يسارش به سمت صفا نباشد ، و اگر كسى به نحو باطل مقدارى رفت ، برگردد و همان مقدار را صحيحاً اعاده كند ، و موالات بهم نمىخورد ، و از سر شروع كردن ، صحيح نيست .\r\n\r\n583 س\r\n- شخصى به اعتقاد اينكه هر شوط سعى رفت و برگشت از صفا و مروه است سعى را شروع مىكند ، و در شوط سوّم متوجه مسأله مىشود ، و سعى خود را به هفت شوط خاتمه مىدهد ، سعى او چه حكمى دارد ؟\r\n\r\nج\r\n- سعى او صحيح است .\r\n\r\n584 س\r\n- شخصى به جهت كنترل همراهان خود در حين سعى گاهى به عقب بر مىگشته و بدون توجه مجدداً همان مسافت را طى مىكرده ، آيا سعى\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nاو صحيح است ؟\r\n\r\nج\r\n- اشكال دارد ، و بايد سعى را اعاده كند .\r\n\r\n585 س\r\n- كودكى كه محرم به احرام عمرهء مفرده بود ، گاهى در حال سعى مىدويد و گاهى به عقب بر مىگشت و با همين وضعيّت اعمال عمره را به پايان برده است ، اكنون چه وظيفه‌اى دارد ؟\r\n\r\nج\r\n- در فرض سؤال ، چنانچه مميّز است بايد سعى را صحيحاً اعاده نمايد و بقيه اعمال مرتبه را نيز انجام دهد و اگر غير مميّز است ولىّ او دوباره او را سعى دهد و همچنين بقيه اعمال مرتبه را .\r\n\r\n586 س\r\n- سعى بين صفا و مروه براى زائران سالم و توانمند با چرخ ( ويلچر ) چه صورتى دارد ؟\r\n\r\nج\r\n- اشكال ندارد .\r\n\r\nابتدا و انتهاى سعى\r\n\r\n587 س\r\n- چرخهايى كه در مسعى رفت و آمد مىكنند محل معيّنى دارند ، و احياناً مشكوك است كه به ابتداء و يا به انتهاى مسعى مىرسند يا نه ؟ تكليف چيست ؟\r\n\r\nج\r\n- بايد سعى كامل انجام شود ، هر چند با پرداخت اجرت بيشتر باشد . و اگر مقدارى از سراشيبى بالا بروند كافى است ، و لازم نيست به آخر سنگفرش كه متّصل به كوه است برسند .\r\n\r\nشروع سعى از مروه\r\n\r\n588 س\r\n- كسى كه مىدانسته در سعى بايد از صفا شروع و به مروه ختم كند ، ولى جاى آنها را نمىدانسته و از كسى پرسيده و او مروه را به جاى صفا به او\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nنشان داده ، و بنا به گفته او از مروه سعى را شروع كرده ، و پس از اينكه هفت مرتبه سعى انجام داد ملتفت اشتباه خود شد ، و يك مرتبه ديگر سعى نمود ، آيا سعى او صحيح است يا خير ؟\r\n\r\nج\r\n- اقوى صحت آن است هر چند احوط اعاده سعى است .\r\n\r\n589 س\r\n- اگر از مروه شروع و به صفا ختم كرده و بعد فهميده است ، وظيفه او چيست ، به خصوص اگر تقصير كرده باشد ؟\r\n\r\nج\r\n- بايد سعى را اعاده كند ، و اگر تقصير نكرده تقصير كند .\r\n\r\nخواب رفتن در سعى\r\n\r\n590 س\r\n- شخصى قادر بر سعى نبوده ، او را سوار چرخ كرده‌اند ، در حال سعى خوابش برده ، مقدارى از سعى را خواب بوده ، و بعد او را بيدار كرده‌اند ، و بقيه سعى را بيدار بوده ، آيا سعى او صحيح است يا نه ؟\r\n\r\nج\r\n- صحت سعى در حال خواب معلوم نيست ، بنابراين اگر بعد از نصف خواب رفته ، چنانچه بقيه سعى را از جايى كه به خواب رفته است ، بجا آورده باشد كافى است ، و احتياطاً اصل سعى را اعاده نمايد ، و در غير اين صورت لازم است سعى را از سر بگيرد .\r\n\r\nسعى در طبقه دوم\r\n\r\n591 س\r\n- روى صفا و مروه طاقى زده شده محاذى زير ، آيا سعى را در طبقه فوقانى صحيح مىدانيد يا خير ؟\r\n\r\nج\r\n- در صورتى كه فوقانى بلندتر از كوه صفا و مروه نباشد كه سعى بين دو كوه صدق بكند مانعى ندارد .\r\n\r\n592 س\r\n- امروزه كه فاصله بين صفا و مروه به صورت سالن دو طبقه‌اى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nساخته شده است انجام سعى در طبقهء دوم چه حكمى دارد ؟\r\n\r\nج\r\n- اگر طبقه دوم بين كوه صفا و مروه قرار گرفته باشد و بلندتر نباشد مانع ندارد .\r\n\r\nموالات بين اشواط سعى\r\n\r\n593 س\r\n- آيا موالات در تمام اشواط سعى معتبر است ، و يا اختصاص به بعض دارد ؟\r\n\r\nج\r\n- موالات در تمام اشواط مراعات شود بلى استراحت براى رفع خستگى به مقدار ضرورت اشكال ندارد .\r\n\r\nزمان سعى\r\n\r\n594 س\r\n- كسى كه طواف و نماز آن را انجام داده ، و سعى را به روز بعد يا روزهاى بعد به تأخير انداخته است ، آيا طواف و نماز را بايد اعاده كند ؟\r\n\r\nج\r\n- لازم نيست ، ولى اختياراً نبايد سعى را به روز بعد تأخير بيندازد .\r\n\r\nزياده در سعى\r\n\r\n595 س\r\n- يكى از آقايان مراجع در مناسك خود فرموده : اگر يك شوط به سعى ، اضافه كرده مستحب است شش شوط ديگر اضافه كند تا سعى دومى شود ، بفرماييد كه مقصود ايشان چيست ؟ با اينكه سعى مستحب نداريم .\r\n\r\nج\r\n- در خصوص مورد ، روايتى هست كه بعضى از علماء ( رضوان اللَّه تعالى عليهم اجمعين ) به آن عمل نموده‌اند ، و بعضى به جهت ضعف سندش بر طبق آن ، فتوى نداده‌اند و لكن عمل به آن ، مطابق احتياط مستحبى است .\r\n\r\n596 س\r\n- شخصى در سعى بين صفا و مروه كه تكليفش هفت مرتبه است اگر جهلًا چهارده مرتبه سعى نمايد تكليفش چيست ؟\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nج\r\n- در فرض سؤال ، كه به واسطه جهل به مسئله زيادتر سعى نموده ، سعى او صحيح است ، و اعاده واجب نيست ، و همچنين است حكم در صورت نسيان .\r\n\r\n597 س\r\n- آيا زيادى در سعى جهلًا ، حكم زيادى سهوى را دارد يا عمدى ؟\r\n\r\nج\r\n- حكم سهو را دارد و مضرّ نيست .\r\n\r\nنقص در سعى\r\n\r\n598 س\r\n- اگر كسى يقين كند كه هفت شوط سعى بين صفا و مروه را تمام كرده است ولى بعد از تقصير متوجه مىشود كه پنج شوط بوده ، اولًا آيا كل سعى را بايد از سر بگيرد ، يا دو شوطى را كه ناقص بوده است بايد تكميل كند ؟\r\nو ثانياً آيا تقصير هم بايد بكند ، يا تقصير اول كافى است ؟\r\n\r\nج\r\n- بايد سعى را اتمام كند ، و احتياطاً تقصير را اعاده نمايد .\r\n\r\n599 س\r\n- حاج در عمره تمتّع پس از آنكه محل شد و لباس دوخته پوشيد متوجه مىشود كه سعى را شش مرتبه انجام داده ، حال اگر قبل از وقوف به عرفات متوجه شد چه كند ، و اگر در عرفات يا بعد متوجه شد چه تكليفى دارد ، و اگر جماع كرده كفّاره آن چيست ؟\r\n\r\nج\r\n- اگر وقت دارد كسرى سعى را تمام كند ، و اگر وقت ندارد به طورى كه اگر بخواهد برود و كسرى سعى را تمام كند به وقوف عرفات نمىرسد وقوف عرفات و اعمال حج را بجا آورد ، و بعد از مراجعت به مكّه ، كسرى سعى عمره را بجا آورد ، و در فرض سؤال ، اگر جماع كرد كفّاره آن بنابر احتياط يك گاو است ، و همچنين است حكم ناخن گرفتن .\r\n\r\n600 س\r\n- كسى بعد از اتمام شوط ششم سعى در صفا گمان تمام شدن هفت شوط را كرد ، و تقصير نمود ، ولى فوراً به او گفته‌اند كه بايد يك شوط ديگر\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبياورى ، او هم انجام داد ، و بعد بار ديگر تقصير نمود ، آيا عمل او صحيح است يا خير ، و كفّاره دارد يا نه ؟\r\n\r\nج\r\n- عمل صحيح است و كفّاره ندارد .\r\n\r\nقطع سعى\r\n\r\n601 س\r\n- كسى در اثناء سعى براى آب خوردن از مسير منحرف شده ، و پس از خوردن آب ادامه داده است چه صورت دارد ؟\r\n\r\nج\r\n- اگر سعى را قطع نكرده ، و به نيّت سعى حركت را ادامه داده است و در بين راه آب خورده ، يا اگر قطع كرده ، و از جايى كه سعى را قطع كرده يا محاذى آن سعى را تمام كرده ، صحيح است .\r\n\r\n602 س\r\n- شخصى شوط سوم سعى را بهم زد ، و با فاصله اندكى هفت شوط ديگر بجا آورد ، و تقصير نمود ، آيا اين سعى صحيح است ؟\r\n\r\nج\r\n- صحّت آن بعيد نيست .\r\n\r\n603 س\r\n- شخصى به تصور اينكه سعى نيز نياز به وضو دارد بعد از يك شوط و نيم ، سعى خود را قطع مىكند و وضو مىگيرد ، و هفت شوط ديگر سعى مىنمايد ، تكليف او چيست ؟\r\n\r\nج\r\n- اشكال ندارد .\r\n\r\n604 س\r\n- زنى در شوط ششم سعى حالش به هم خورده در عمرهء تمتّع او را به ايران فرستادند تكليف او در فرض مذكور چيست ؟\r\n\r\nج\r\n- در فرض سؤال ، چنانچه برگشتن و تتميم عمره برايش ممكن نيست بايد شخصى را نايب بگيرد كه بقيه سعى را به نيابت از او انجام دهد و بعد از آن به منوب عنه اطلاع دهد تا منوب عنه خودش تقصير كند و از احرام خارج\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nشود و تا اين اعمال انجام نشده به حال احرام باقى است و چون عمره مذكور مبدّل به عمرهء مفرده شده لازم است منوب عنه بعد از تقصير كسى را نايب كند كه از طرف او طواف نساء و نماز آن را هم بجا آورد .\r\n\r\nترك سعى\r\n\r\n605 س\r\n- اگر كسى سعى را به طور كلى فراموش كرد و تقصير نمود ، تكليف او چيست ؟\r\n\r\nج\r\n- از احرام خارج شده ، و هر وقت يادش آمد سعى را بجا آورد .\r\n\r\n606 س\r\n- شخصى بعد از طواف عمره تمتّع گم شده ، و بعد از پيدا شدن به رفقايش گفته كه سعى صفا و مروه را بجا آورده‌ام ، و تقصير نمود ، و محرم شد براى حج تمتّع ، ولى بعد از مراجعت از عرفات و منى و موقع طواف و سعى صفا و مروه و اعمال حج اظهار كرده : مثل اينكه من در اعمال عمره به صفا نيامده‌ام ، همين طور گفته‌اند ان شاء الله آمده‌اى ، بعد از مراجعت به ايران چند بار به پسرانش گفته اعمال من ناقص شده ، و قبل از فوتش وصيّت نموده است براى او نايب بگيرند ، اگر عمل شخص فوق الذكر باطل باشد ورّاث او حاضرند نايب بفرستند تا اعمال حج او را انجام بدهد ، نظر حضرتعالى چيست ؟\r\n\r\nج\r\n- با فرض ترك سعى از جهت ندانستن مسأله ، بايد احتياطاً عمره مفرده براى او بجا آورند ، و بعد از آن حج او را اعاده نمايند .\r\n\r\nنيابت در سعى\r\n\r\n607 س\r\n- آيا زنهايى كه از جهت عادت ماهانه براى طواف نايب مىگيرند در سعى هم مىتوانند نايب بگيرند ؟\r\n\r\nج\r\n- محل سعى مسجد نيست ، و سعى را بايد خودشان بجا آورند ، با\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمراعات ترتيب بين طواف و سعى .\r\n\r\n608 س\r\n- كسى كه نمىتواند بدون سوار شدن در چرخهاى معمولى در مسعى سعى كند ، و تمكن مالى ندارد ، چون ارز خود را صرف سوغات كرده ، وظيفه‌اش چيست ؟\r\n\r\nج\r\n- اگر مىتواند با چرخ سعى كند ، ( و لو با فروش چيزى ، يا قرض ) استنابه صحيح نيست مگر آن كه مشقّت و حرج در كار باشد .\r\n\r\nشكيات سعى\r\n\r\n609 س\r\n- شخصى در حال سعى شك مىكند شوط سوّم است يا پنجم ، و در حالى كه فكر مىكند سعى را ادامه مىدهد ، و پس از مقدارى از سعى يقين مىكند شوط سوّم است ، آيا اين سعى صحيح است يا بايد از سر بگيرد ؟\r\n\r\nج\r\n- در فرض سؤال ، كه شك او مبدّل به يقين شده ، و احراز عدد اشواط نموده ، و به سعى ادامه داده است به رجاء كشف حال ، سعى او صحيح است .\r\n\r\n610 س\r\n- اگر كسى قبل از رسيدن به مروه ، بين هفت و نه شوط شك كرد ، تكليف او چيست ؟\r\n\r\nج\r\n- مبطل است ، بايد سعى را اعاده كند .\r\n\r\nوظيفه حائض نسبت به سعى\r\n\r\n611 س\r\n- گاهى انسان در اثر ازدحام ، جهت رفتن براى سعى ناچار است از مسجد الحرام عبور كند ، در اين صورت تكليف حائض و نفساء چيست ، و آيا براى سعى هم مثل طواف نايب بگيرند ؟\r\n\r\nج\r\n- اگر امكان نداشته باشد كه از راه ديگرى بروند بايد تأخير بيندازند ، و اگر آن هم ممكن نيست نوبت به نيابت مىرسد ، و بر فرض مخالفت ، چنانچه از\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nآن راه رفت و خودش سعى كرد سعيش صحيح است ، هر چند گناه كرده است .\r\n\r\n612 س\r\n- آيا زنان حائض يا نفساء براى انجام سعى بايد نايب بگيرند ؟\r\n\r\nج\r\n- محل سعى مسجد نيست و سعى را بايد خودشان بجا آورند با مراعات ترتيب بين طواف و سعى .\r\n\r\n613 س\r\n- آيا بر زنان حائض يا نفساء حين سعى وضو لازم است ؟\r\n\r\nج\r\n- در سعى ، وضو و غسل و پاك بودن بدن و لباس شرط نيست ، ولى احتياط مستحب آن است كه با غسل يا وضو باشد .\r\n\r\n614 س\r\n- گاهى انسان در اثر ازدحام جهت رفتن براى سعى ناچار است از مسجد الحرام عبور كند ( يعنى خودش را به صفا برساند و سعى را شروع كند ) در اين صورت تكليف حائض و نفساء چيست ؟ و آيا براى سعى هم مثل طواف نايب بگيرند ؟\r\n\r\nج\r\n- اگر امكان نداشته باشد كه از راه ديگرى بروند بايد تأخير بيندازند و اگر آن هم ممكن نيست نوبت به نيابت مىرسد . و بر فرض مخالفت چنانچه از آن راه رفت و خودش سعى كرد سعيش صحيح است هر چند گناه كرده است .\r\n\r\nهروله در سعى\r\n\r\n615 س\r\n- شخصى در حال سعى كردن بود ، يك وقت ديد مقدارى را كه براى هروله علامت‌گذارى كرده‌اند به طور عادى سير كرده است ، گمان كرد لازم است هروله كند و لذا برگشت و مقدارى را كه عادى رفته بود ، به هروله تكرار كرد ، آيا سعيش اشكال دارد ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nپوشش بانوان در سعى\r\n\r\n616 س\r\n- اگر در سعى ، بعضى مواضع بدن زن غير از وجه و كفين پيدا باشد آيا به سعى او ضرر مىزند يا نه ؟\r\n\r\nج\r\n- ضرر نمىزند .\r\n\r\n617 س\r\n- اگر در سعى بعضى از مواضع بدن زن ، غير از وجه و كفين پيدا باشد ، آيا به سعى او ضررى مىزند يا نه ؟\r\n\r\nج\r\n- ضرر نمىزند .\r\n\r\nتقديم سعى بر طواف\r\n\r\n618 س\r\n- اگر جهلًا سعى را بر طواف زيارت مقدم داشت چه حكمى دارد ؟\r\n\r\nج\r\n- احتياط واجب آن است كه سعى را اعاده نمايد .\r\n\r\nاعادهء سعى\r\n\r\n619 س\r\n- در مواردى كه اصلاح يا تكميل طواف لازم است اعادهء سعى هم لازم است يا نه ؟\r\n\r\nج\r\n- بنابر احتياط در مورد اعاده طواف بايد سعى را هم اعاده كند ولى اگر تكميل طواف مربوط به اشواط بعد از شوط چهارم باشد اعاده سعى لازم نيست .\r\n\r\nتقصير\r\n\r\nكيفيّت تقصير\r\n\r\n620 س\r\n- شخصى چند سال قبل به حج مشرف شد ، و در عمره تمتّع بعد از سعى چند دانه موى ريش را به نيّت تقصير كند ، و حج را تمام نمود ، آيا حج\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nتمتع او صحيح است يا نه ؟ ضمناً بعد از اين سفر چند مرتبه ديگر به حج مشرف شده ، اگر حج اول اشكالى داشته باشد حج سالهاى بعد صحيح است يا نه ؟ و چنانچه در واقع حج اوّل او مبدّل به افراد شده باشد اگر امسال به مكّه برود و بعد از اتمام اعمال حج ، يك عمره مفرده انجام دهد براى حج سال اول كافى است يا نه ؟\r\n\r\nج\r\n- در فرض سؤال ، كه حج تمتّع را ثانياً بجا آورده ، اگر عمره مفرده نيز احتياطاً بجا آورده كافى است ، و اگر بعد از حج سال اول در سالهاى بعد ، عمره بجا آورده باشد ، نيز كافى است .\r\n\r\n621 س\r\n- شخصى در عمره تمتّع به جاى تقصير ( چون تقصير را به معنى گناه تصور كرده ) چند مو از سينه خود كنده ، و بعد هم براى حج تمتّع محرم شده ، و حج تمتّع را انجام داده ، آيا حلق كه بعد انجام گرفته كفايت از تقصير مىكند يا نه ؟ و آيا فعلًا زن بر او حلال است يا هنوز از احرام خارج نشده ؟\r\n\r\nج\r\n- در فرض سؤال ، كه از جهت جهل به مسأله قبل از محل شدن از عمره ، محرم به احرام حج شده ، عمره تمتّع او باطل ، و حج او مبدّل به حج إفراد شده ، و بعد از اعمال حج ، و تقصير يا حلق ، و طواف نساء زن بر او حلال است ، و واجب است بعد از حج ، عمره مفرده بجا آورد ، و اگر نياورده هر وقت متمكّن شد انجام دهد ، و احتياط لازم آن است كه در سال بعد حج تمتّع بجا آورد .\r\n\r\n622 س\r\n- اگر شخص محرم به احرام حج يا عمره ، محرم ديگرى را با كوتاه كردن موى او تقصير نمايد ، شخص تقصير شده از احرام خارج مىشود يا نه ؟ و در صورت خارج شدن از احرام ، بر او و بر تقصيركننده كفّاره لازم مىشود يا نه ؟\r\n\r\nج\r\n- اگر جاهل به حكم باشند ، تقصير صحيح است ، و از احرام خارج مىشوند ، و بر تقصيركننده نيز كفّاره لازم نيست .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\n623 س\r\n- در مناسك آمده كه در صورت نسيان تقصير در عمره ، و توجّه پيدا كردن به آن بعد از احرام حج ، عمره او صحيح است ، و بايد يك گوسفند كفّاره بدهد ، و راجع به انجام تقصير و عدم آن چيزى مرقوم نشده ، آيا همان كفّاره كافى است ؟\r\n\r\nج\r\n- بلى در صورت نسيان ، كفّاره كافى است .\r\n\r\n624 س\r\n- بنابر عدم كفايت نتف ( كندن مو ) در مورد تقصير در عمره تمتع چه تكليفى دارد ؟ آيا حج و عمره او صحيح است ؟ و اگر صحيح است كفّاره دارد يا نه ؟ و در صورت داشتن كفّاره ، كفّاره‌اش چيست ؟\r\n\r\nج\r\n- در فرض سؤال ، حج او بدل به أفراد شده و با انجام اعمال حج از احرام خارج شده و بنابر احتياط عمرهء مفرده نيز بجاى بياورد و اگر جهلًا بجاى تقصير نتف نموده كفّاره ندارد بهر حال اين حج بنابر احتياط لازم كفايت از حج تمتّع نمىكند .\r\n\r\n625 س\r\n- آيا زنان به كوتاه كردن ناخن مىتوانند اكتفاء كنند ؟\r\n\r\nج\r\n- بلى ، گرفتن ناخن در تقصير كفايت مىكند .\r\n\r\n626 س\r\n- آيا پس از تقصير هر گونه لذت بدن از همسر حرام است يا فقط اختصاص به آميزش دارد ؟\r\n\r\nج\r\n- در غير عمرهء تمتع ، التذاذات ديگر نيز قبل از طواف نساء جايز نيست .\r\n\r\nزمان تقصير\r\n\r\n627 س\r\n- كسى كه به واسطه جهل به مسأله بعد از طواف و قبل از سعى ، تقصير كرده ، و بعد از آن با زن نزديكى كرده ، تكليفش چيست ؟\r\n\r\nج\r\n- بايد سعى را به نحو صحيح بجا آورد ، و رجاءً تقصير كند ، و بنابر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاحتياط واجب يك گاو كفّاره بدهد .\r\n\r\n628 س\r\n- آيا لازم است تقصير در عمره تمتّع را بعد از سعى بدون فاصله بجا آورد يا نه ؟\r\n\r\nج\r\n- اگر قبل از احرام حج تقصير نمايد كافى است ، و مدركى براى فوريّت آن به نظر نرسيده است .\r\n\r\nمكان تقصير\r\n\r\n629 س\r\n- اگر كسى تقصير عمره مفرده را فراموش كرد ، آيا مىتواند در هر جايى تقصير كند ؟ و آيا نياز به طواف نساء مجدد هست ؟\r\n\r\nج\r\n- تقصير را در هر جا مىتواند انجام دهد ، ولى بنابر احتياط لازم طواف نساء و نماز آن را اعاده كند . و اگر خودش نمىتواند ، نايب بگيرد .\r\n\r\n630 س\r\n- كسى كه بعد از انجام اعمال عمره در منزل تقصير كرده است ، وظيفه‌اش چيست ؟\r\n\r\nج\r\n- مانع ندارد .\r\n\r\n631 س\r\n- گاهى مشاهده مىشود بانوان پس از سعى در عمره بر مروه براى تقصير موى خود را مىچينند و بدين سبب موهاى آنها ظاهر مىشود و نامحرم مىبيند لطفاً نزد مبارك را مرقوم فرماييد .\r\n\r\nج\r\n- لازم نيست در مروه تقصير كنند بلكه اگر با اينكه ميدانند نامحرم مىبيند در آنجا تقصير كنند معصيت است و مىتوانند در منزل تقصير كنند و براى مردان نيز تقصير در منزل بلااشكال است .\r\n\r\n632 س\r\n- زنى به خاطر اينكه ممكن است ، تقصير كردن موجب نمايان شدن موى سر او گردد تقصير را بعد از سعى در منزل انجام داد آيا محرمات بر\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاو حلال مىگردد ؟\r\n\r\nج\r\n- مىتواند در منزل تقصير كند و براى مردان نيز تقصير در منزل بلااشكال است . بلكه اگر ميداند نامحرم مىبيند در آنجا تقصير كند معصيت است .\r\n\r\nنيابت در تقصير\r\n\r\n633 س\r\n- پس از تمام شدن سعى ، بعضى از اشخاص ، مو و شارب و ناخن ديگران را به عنوان تقصير كوتاه مىكنند ، آيا وكالت در اين كار از آنها لازم است ، يا سكوت و رضايت آنها كافى است ؟\r\n\r\nج\r\n- خود محرم بايد نيّت تقصير را كه از اعمال حج است بنمايد ، و اگر با رضايت ، خودش را در اختيار ديگرى قرار دهد كه موى او را كوتاه كند كافى است .\r\n\r\n634 س\r\n- آيا محرم قبل از آنكه خودش تقصير كند و از احرام خارج شود مىتواند براى ديگرى تقصير كند ( مو بچيند ) ؟\r\n\r\nج\r\n- جايز نيست .\r\n\r\n635 س\r\n- آيا محرم مىتواند ناخن محرم ديگر را به قصد تقصير بگيرد يا نه ؟\r\n\r\nج\r\n- اشكال ندارد .\r\n\r\n636 س\r\n- اگر سنّى براى شيعه تقصير نمايد چه صورت دارد ؟\r\n\r\nج\r\n- اشكال ندارد .\r\n\r\n637 س\r\n- كسى كه در حج نايب ديگرى است ، گرچه نايب سال اول او نيست ولى منوب عنه تاكنون حجى بجا نياورده آيا بايد حلق كند يا تقصير هم\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nكفايت مىكند ؟\r\n\r\nج\r\n- در فرض سؤال ، تقصير كفايت مىكند .\r\n\r\n638 س\r\n- آيا زن مىتواند از ديگرى خواهش كند كمى از موى او را براى تقصير كوتاه كند و لو آن شخص مُحرم باشد ؟\r\n\r\nج\r\n- اشكال ندارد .\r\n\r\nشكيات تقصير\r\n\r\n639 س\r\n- كسى كه بعد از سعى در عمره تمتّع تقصير كرد ، و بعداً به شك افتاد كه آيا تقصيرى كه كردم صحيح است يا نه ، وظيفه‌اش چيست ؟\r\n\r\nج\r\n- اگر در حال عمل ، عالم به مسأله و ملتفت بوده ، اشكال ندارد .\r\n\r\nحلق به جاى تقصير\r\n\r\n640 س\r\n- اگر كسى به جاى تقصير ، حلق نمود آيا كفايت مىكند ؟\r\n\r\nج\r\n- در عمره تمتّع كفايت نمىكند ، و بايد يك گوسفند كفّاره بدهد .\r\n\r\nاحكام بين عمره و حج تمتّع\r\n\r\nتراشيدن سر\r\n\r\n641 س\r\n- آيا در عمره تمتّع پس از انجام تقصير تراشيدن سر جايز است يا نه ؟\r\n\r\nج\r\n- جايز نيست .\r\n\r\n642 س\r\n- شخصى بعد از عمره تمتّع ( كه در روز چهارم ذيحجه انجام داده ) قبل از حركت به عرفات و منى براى اعمال حج تمتّع ، سر خود را با تيغ يا ماشين يك يا دو يا سه كوتاه كرده است ، آيا اين عمل ضررى به حج او\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمىرساند و كفّاره دارد يا نه ؟\r\n\r\nج\r\n- اگر با تيغ ، سر خود را بين عمره تمتّع و حج تمتّع بتراشد ، بنابر احتياط ، يك گوسفند كفّاره دارد ، هرچند جاهل يا ناسى باشد و ماشين كردن سر در فرض مزبور موجب كفّاره نمىشود هر چند احوط دادن كفّاره است . و در هر حال ضررى به حج او نمىرساند .\r\n\r\n643 س\r\n- همچنان كه تراشيدن سر بعد از عمره تمتّع و قبل از احرام حج حرام است و كفّاره دارد ، آيا تراشيدن صورت نيز همين حكم را دارد ؟\r\n\r\nج\r\n- غير از حرمت تراشيدن ريش ، در اين مورد حكم خاصى ندارد .\r\n\r\nخارج شدن از مكه\r\n\r\n644 س\r\n- خدمه كاروانها كه پس از انجام عمره تمتّع براى ديدن چادرها و كارهاى ديگر بايد به عرفات و منى بروند و برگردند ، وظيفه آنان چيست ؟\r\n\r\nج\r\n- بنابر احتياط واجب نمىتوانند از مكّه خارج بشوند مگر در مورد ضرورت ، و در اين صورت بايد براى حج محرم شوند و بيرون بروند . بلى اگر احرام براى آنان حَرَجى باشد ، و رفتن به عرفات و منى براى آنان ضرورت دارد مىتوانند بدون احرام به آنجا بروند .\r\n\r\n645 س\r\n- آيا لازم است خدمه كاروان‌هاى حج در صورتى كه عمره مفرده بجا آورده‌اند براى خروج و ورود به مكّه محرم شوند ؟\r\n\r\nج\r\n- در فرض سؤال ، براى خروج از مكّه احرام لازم نيست ، و براى ورود به مكّه نيز اگر قصد انجام حج ندارد ، و سى روز از احرام قبل نگذشته است ، احرام لازم نيست .\r\n\r\n646 س\r\n- بعضى از حجاج منزلشان از مكّه خارج است ، بعد از عمره تمتّع و\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nقبل از احرام به حج تمتّع ، خارج شدن آنان از مكّه چه حكمى دارد ؟\r\n\r\nج\r\n- خروج از مكّه بعد از عمره تمتّع جايز نيست على الاحوط ، مگر در مورد ضرورت كه در اين صورت هم بايد محرم شوند به احرام حج ، و خارج شوند ، و اگر با احرام بودن براى شخص حرجى باشد ، بدون احرام نيز مىتواند خارج شود .\r\n\r\n647 س\r\n- كسى كه وسائلش در جحفه مانده است ، آيا مىتواند براى آوردن وسائل خود از احرام خارج گردد ، در حالى كه براى عمره تمتّع محرم شده ، و وارد حرم گرديده است ؟\r\n\r\nج\r\n- مىتواند قبل از خروج از احرام عمره ، برود و وسائل خود را بياورد ، و اگر اعمال عمره تمتّع را انجام داده و مُحل شده است ، نمىتواند از مكّه خارج شود ، مگر در حال ضرورت ، محرماً به احرام حج على الاحوط .\r\n\r\n648 س\r\n- جماعتى از راه طائف عازم مكّه بودند ، قبل از رسيدن به قَرن المنازل آنان را از راه وادى عقيق فرستادند ، و از راه قرن المنازل منع كردند ، و لذا در وادى عقيق محرم شدند . احرام آنان چه صورت دارد ؟\r\n\r\nج\r\n- صحيح است .\r\n\r\n649 س\r\n- بعضى از مديران كاروان حج ، يا بعض كارمندانى كه سالهاى زياد به حج مشرف مىشوند ، و حج واجب خود را انجام داده‌اند ، در بعضى از سالها اگر چه در اشهر حج باشد فقط يك عمره مفرده بجا مىآورند و مُحل مىشوند ، و به منظور سهولت رسيدگى به حجاج براى رفتن به عرفات هم محرم نمىشوند ، آيا اشكالى دارد يا خير ؟\r\n\r\nج\r\n- در فرض سؤال ، كه واجبى در ذمّه آنها نيست ، بعد از بجا آوردن عمره مفرده جايز است از مكّه خارج گردند ، و تا يك ماه بعد جايز است بدون احرام\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nداخل مكّه شوند .\r\n\r\n650 س\r\n- آيا بعد از انجام اعمال منى و قبل از انجام اعمال مكّه مىتوان از مكّه خارج شد يا خير ؟\r\n\r\nج\r\n- مانع ندارد .\r\n\r\n651 س\r\n- با توجه به عدم جواز خروج از مكه بعد از عمرهء تمتّع گاهى خروج قهرى است مثلًا منزلى كه براى حجاج گرفته‌اند از مكه بلكه از حرم خارج و يا اينكه راننده از طريق خارج مكه مسافر را به مقصد مىرساند مثلًا او را از طريق منى و مشعر به مكه مىبرد - با توجه يا بىتوجّه - تكليف چيست و اگر اين خروج بعد از خروج از احرام باشد احرام مجدّد لازم است يا نه ؟\r\n\r\nج\r\n- در فرض سؤال ، عمره و حجش صحيح است لكن در صورت توجه نبايد خارج شود و اگر مضطر به خروج باشد و محرم شدن براى حج برايش حرجى است با توجه هم مىتواند خارج شود و در اين صورت اگر از عمره اولى سى روز گذشته باشد بايد در صورت ممكن به ميقات برود و الا به هر مقدارى كه ممكن است به طرف ميقات برود و اگر آن هم ميسّر نيست از ادنى الحلّ براى عمره تمتّع محرم شود و عمرهء اولى مفرده مىشود و اگر فاصله كمتر از سى روز باشد و در غير آن ماهى كه عمرهء اوّلى را بجا آورده وارد شود به احتياط واجب در ميقات محرم به احرام عمره تمتّع شود و بعد از انجام اعمال عمره تمتّع محرم به احرام حج تمتّع بشود و كسى كه بعد از عمرهء تمتّع بدون احرام از مكه خارج شده و پس از گذشت يك ماه و يا بيشتر عصياناً و يا جهلًا يا نسياناً بدون احرام وارد مكه شده همان عمرهء اوّلى كه انجام داده عمرهء تمتّع محسوب است و كافى است .\r\n\r\n652 س\r\n- اگر زنى براى عمره مفرده به مكه رفته است و محرم شده است\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nولى حائض است هنوز نتوانسته اعمال را انجام بدهد آيا مىتواند با حالت احرام قبل از اعمال خارج از مكه برود مثلًا برود جدّه ؟\r\n\r\nج\r\n- در فرض سؤال ، خروج او از مكه مانع ندارد ولى بايد براى اتمام اعمال به مكه برگردد .\r\n\r\n653 س\r\n- محل توزيع گوشت در مكهء مكرمه ، حدود يك كيلومتر بعد از مسجد تنعيم قرار دارد ، با توجه به اينكه عوامل خدماتى مجبورند براى گرفتن سهميهء كاروان به آن محل تردد كنند ، آيا به عمرهء تمتّع آنها يا حج واجب خودشان اشكالى وارد مىشود ؟ به علاوه حكم مسأله در خصوص كسانى كه حج مستحبى يا نيابتى بجا مىآورند چگونه است ؟\r\n\r\nج\r\n- در مورد سؤال ، چنانچه محلّ مذكور از توابع مكه مكرمه محسوب باشد تردد اشكال ندارد و اگر از توابع محسوب نشود بايد محرماً به احرام حج ، خارج شود ولى اگر خروج با احرام حرجى باشد مىتواند بدون احرام برود و در هر حال ضررى به عمره يا حج نمىزند و در اين احكام تفاوتى بين اقسام حج ( مستحبى يا نيابتى يا غير اينها ) نيست بلى اگر با اجير در حج شرط كرده باشند كه بعد از عمره و قبل از حج از مكه خارج نشود و يا اينكه نفس استيجار و لو با قرائن انصراف به آن داشته باشد و اجير خارج شده باشد بايد رضايت اجيركننده را نسبت به اجرت حاصل نمايد .\r\n\r\n654 س\r\n- آيا در فاصله بين اتمام عمرهء تمتّع و احرام حج تمتّع مىتوان از شهر مكّه خارج شد و در صورتى كه عمداً يا جهلًا يا سهواً از مكّه خارج شود تكليف چيست ؟\r\n\r\nج\r\n- چنانچه از پاسخ سؤال قبلى دانسته شد كسى كه عمرهء تمتّع انجام داده جايز نيست بدون ضرورت از مكّه خارج شود و در صورت ضرورت بايد\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبا احرام حج خارج شود ولى اگر بدون احرام خارج شده در صورتى كه عالم به مسأله بوده معصيت كرده و بايد توبه كند و اگر جهلًا يا سهواً خارج شده گناهى نكرده ولى در تمام صور ضررى به حج او نميزند .\r\n\r\n655 س\r\n- كسى كه از طرف ديگرى در حج نايب است ، و بين عمرهء تمتّع و حج تمتّع از شهر مكّه بيرون رفته ، آيا ضررى به نيابت او مىزند يا نه ؟\r\n\r\nج\r\n- مضرّ به نيابت او نيست .\r\n\r\nرفتن به غار حرا\r\n\r\n656 س\r\n- با توجّه به اينكه خانه‌هاى مكّه تا پايين كوه حرا ادامه پيدا كرده است ، آيا بين عمره و حج تمتّع مىتوان به غار حرا رفت يا خير ؟\r\n\r\nج\r\n- اگر فعلًا هم خارج مكّه محسوب شود ، رفتن جايز نيست .\r\n\r\n657 س\r\n- شخصى از روى جهل و ندانستن مسأله تقريباً پانزده سال قبل مشرف به زيارت بيت الله الحرام شده بود ما بين عمره تمتّع و حج تمتّع به كوه نور و غار حرا رفته فعلًا برخورد به مسأله مىكند مىبيند بايد با احرام حج از مكه بيرون برود از اين قضيه بسيار نگران است لطفاً حكم آن را بيان فرمائيد .\r\n\r\nج\r\n- در مورد سؤال ، حج شخص مذكور اشكالى ندارد .\r\n\r\nرفتن به كوههاى اطراف مكه\r\n\r\n658 س\r\n- بعضى از منازل مسافران در محله‌هاى كنار شهر در دامنه كوه قرار دارد ، آيا حجاج مىتوانند از اين كوهها بالا بروند يا خير ؟ و آيا فرقى بين كوههايى كه پشت آن را نيز خانه‌هاى مكّه گرفته و كوههايى كه پشت آن ديگر خانه‌اى وجود ندارد هست يا خير ؟\r\n\r\nج\r\n- اگر خروج از مكّه محسوب نشود ، اشكال ندارد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nانجام عمره مفرده\r\n\r\n659 س\r\n- شخصى در اوّل ماه ذيحجه وارد مكّه شده ، آيا بعد از خاتمه عمره تمتّع و قبل از انجام حج تمتّع مىتواند عمره مفرده انجام دهد يا نه ؟ و همچنين بعد از اعمال حج تمتّع مىتواند بدون فاصله عمره مفرده را انجام دهد يا نه ؟\r\n\r\nج\r\n- بعد از احرام عمره تمتّع ، جايز نيست بدون حاجت از مكّه بيرون برود ، و جايز نيست قبل از حج ، عمره مفرده بجا آورد ، ولى بعد از اتمام حج تمتّع ، عمره مفرده جايز است ، و فاصله لازم نيست .\r\n\r\n660 س\r\n- اگر جهلًا عمره مفرده را بعد از عمره تمتّع و قبل از حج بجا آورد تكليف او نسبت به حج چيست ؟\r\n\r\nج\r\n- بايد حج تمتّع را بجا آورد و حج او صحيح است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nفصل چهارم : اعمال حج تمتّع\r\n1 - احرام\r\n2 - وقوف به عرفات\r\n3 - وقوف به مشعر الحرام\r\n4 - اعمال روز عيد قربان\r\n5 - اعمال بعد از منى\r\n6 - بيتوته در منى\r\n7 - رمى جمرات\r\n8 - كوچ از منى\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nاحرام حج\r\n\r\n661 س\r\n- آيا احرام حج حتماً بايد در مكّه قديم يا مسجد الحرام باشد ، يا در محله‌هاى نوساز هم كفايت مىكند ؟\r\n\r\nج\r\n- بنابر احتياط واجب احرام حج را تا مىتواند در مكّه قديم بجا بياورد .\r\n\r\n662 س\r\n- اگر احرام حج را فراموش كرد و متذكّر نشد مگر بعد از اعمال منى و قبل از اعمال خمسهء مكه ، تكليف چيست ؟ اگر به همين حال باقى اعمال را انجام دهد حج مجزى است يا نه و آيا در مسأله فرقى است بين اينكه اصيل باشد يا نائب ؟\r\n\r\nج\r\n- در فرض مذكور بايد به محض اينكه يادش آمد محرم شود يعنى لبيك‌ها را بگويد و اعمال را تمام كند و در اين حكم فرقى بين نائب و اصيل نيست و احتياط آن است كه بعد از محرم شدن اعمال منى را ( رمى و قربانى و حلق يا تقصير ) دوباره در حال احرام انجام دهد و از احرام خارج شود سپس اعمال مكه را انجام دهد و اگر قبل از ظهر متوجه شود كه احرام را فراموش كرده بعد از محرم شدن وقوف اضطرارى مشعر را نيز انجام دهد .\r\n\r\n663 س\r\n- دو سال قبل مشرف به حج شدم و به خاطر ناتوانى و مريضى و خوف از ازدحام و ترس از حيض اعمال بعد از منى را قبل از وقوفين بجا آوردم\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nلكن در اثر جهل به مسأله كه مىبايست با احرام انجام مىدادم بدون احرام آنها را انجام دادم و بعد محرم به احرام حج شدم و به عرفات و مشعر رفتم و اعمال منى را انجام دادم الآن متوجه اشتباه كار خودم شده‌ام لطفاً تكليف حج بنده را روشن فرماييد با توجه به اينكه از تشرف مجدّد عاجزم يعنى استطاعت مالى ندارم حالا آيا بايد نائب بگيرم تا برايم انجام دهد و در صورت لزوم نايب بايد در ماه ذيحجه نيابتاً بجا آورد يا در غير آن هم مىتواند ؟\r\n\r\nج\r\n- در فرض سؤال ، كه بعد از خاتمه اعمال متوجه اشتباه خود شده‌ايد ظاهراً عمل شما صحيح است و اگر بخواهيد احتياطاً نائب بگيريد لازم نيست در ماه ذيحجه باشد و نائب بايد اول طواف حج و نماز آن و بعد سعى بين صفا و مروه و بعد طواف نساء و نماز آن را بجا آورد و محرم بودن نايب هم لازم نيست هر چند بهتر است .\r\n\r\n664 س\r\n- در حج مستحبى كه فرموده‌ايد افراد هم ممكن است اگر در مسجد شجره محرم به حج إفراد شود به محض ورود به مكه قبل از رفتن به عرفات چه وظيفه‌اى دارد و آيا راهى دارد كه از احرام خارج شود يا حتماً بايد همچنان در احرام بماند تا عازم عرفات شود ؟\r\n\r\nج\r\n- در فرض سؤال ، بايد با همان احرام بماند تا براى اعمال حج به عرفات برود .\r\n\r\nوقوف به عرفات\r\n\r\n665 س\r\n- حدودى كه براى عرفات و مُزدَلِفه و منى مشخص شده است جهت انجام مناسك اعتبار دارد يا نه ؟\r\n\r\nج\r\n- چنانچه مورد اطمينان يا تصديق اهل محل باشد معتبر است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\n666 س\r\n- كراهت صعود به جبل الرّحمه ، آيا قبل از نيّت وقوف به عرفات است يا بعد از آن ؟\r\n\r\nج\r\n- در وقت وقوف كراهت دارد كه از جبل بالا رود .\r\n\r\n667 س\r\n- شخصى وقوف اختيارى عرفات را درك كرده ، و قبل از رفتن به مشعر ، مغمى عليه شده است . بفرماييد اگر به همين حال تا آخر اعمال باقى باشد ، وظيفه چيست ؟ و اگر بعد از اغماء او را به ايران آورده باشند چه حكمى دارد ، و نيز اگر بعد از ايام تشريق در ماه ذيحجه به هوش بيايد ، در مكّه باشد يا در ايران ، چه بايد كرد ؟\r\n\r\nج\r\n- پس از به هوش آمدن اگر مىتواند خودش ، و گر نمىتواند نايبش بقيه اعمال را انجام دهد و حج صحيح است .\r\n\r\n668 س\r\n- اگر اول ماه ذيحجّه نزد شيعيان ثابت نشد تكليف آنان نسبت به وقوف و اعمال منى چيست آيا مىتوانند به حكم قاضى اهل سنّت عمل كنند ؟\r\n\r\nج\r\n- در فرض سؤال احتياط واجب آن است كه اگر ممكن است وقوف اختيارى عرفات را در روزى كه پيش شيعه نهم است انجام دهند و اگر ممكن نشد اضطرارى آن را درك كنند و به مشعر رفته و وقوف در آنجا را نيز درك كنند و اعمال روز عيد را در منى بجا آورند ، و اگر درك اضطرارى عرفات هم ممكن نباشد درك اختيارى مشعر كافى است و حجش صحيح است . و درك اضطرارى عرفه و اضطرارى مشعر نيز بنابر اقوى كفايت مىكند و اگر درك هيچ يك از اين مواقف ميسر نشود و از جهت تقيّه ناچار به متابعت باشند و از عمل به وظيفه خود خائف باشند اقوى صحت و كفايت همين حج است هر چند عالم بخلاف باشند و اگر بدون خوف متمكن از عمل به وظيفه باشند احوط آن است كه با آنها رجاءً متابعت كنند و بعد واجب است عمل به وظيفه خود\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nنمايند حتى با عدم علم به خلاف .\r\n\r\n669 س\r\n- زنى كه عادت ماهانه‌اش مثلًا شش روز بوده است در حال عادت زنانه براى عمره تمتّع محرم مىشود ، و در روز هشتم ذيحجه كه روز ششم عادت او است پاك مىگردد ، و غسل مىكند ، و اعمال عمره تمتّع را انجام مىدهد ، و براى حج تمتّع محرم مىشود ، ولى ظهر روز نهم در عرفه لك مىبيند ، و نمىداند كه آيا ادامه دارد تا پس از ده روز ، تا استحاضه حساب شود ، و اعمال قبلى او صحيح باشد ، يا قبل از تمام شدن ده روز اول عادت قطع مىشود تا حكم حيض را داشته باشد ، وظيفه او چيست ؟ و در همين فرض اگر در مشعر لك ديد چه كند ؟\r\n\r\nج\r\n- عمل به احتياط كند ، و راه احتياط انجام اعمال بدون قصد تمتّع و افراد ، بلكه به قصد ما فى الذّمة با قربانى در منى است . و پس از گذشت ده روز از اول حيض وظيفه او روشن مىشود ، كه اگر از ده روز تجاوز نكرد و خون قطع شد ، حج بدل به إفراد شده ، و لازم است عمره مفرده بجاى آورد ، و اگر از ده روز تجاوز كرد كشف از استحاضه بودن مىكند ، و حج تمتّع او صحيح است .\r\n\r\n670 س\r\n- در فرض مسأله فوق اگر در عرفات يا مشعر لك ديد و همان وقت يقين پيدا كرد كه خون حيض است و قبلًا پاك نبوده ، بايد چه كند ، با توجه به اينكه وقت وقوفين اختيارى و يا اضطرارى آن باقى است ، ولى وقت برگشتن به مكّه و انجام اعمال عمره تمتّع را ندارد ؟\r\n\r\nج\r\n- بقيهء اعمال را به قصد ما فى الذّمة - اعم از تمتّع و إفراد - بجا آورد و بعد از اتمام حج نيز بنابر احتياط واجب عمره مفرده بجا آورد .\r\n\r\n671 س\r\n- آيا شرط وقوف در عرفه و مشعر طهارت از حيض يا نفاس است ؟\r\n\r\nج\r\n- شرط نيست .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nوقوف به مشعر الحرام\r\n\r\n672 س\r\n- آيا حاج مىتواند شب براى كارى و يا بدون كار از مشعر به منى برود و قبل از فجر ، براى درك اختيارى مشعر برگردد يا جايز نيست ؟\r\n\r\nج\r\n- براى غير معذور ، جايز نيست و اگر رفت و قبل از طلوع فجر مراجعت نمود معصيت نموده ، و لكن وقوف او صحيح است .\r\n\r\nحدود مشعر الحرام\r\n\r\n673 س\r\n- در حدود مشعر مىفرمايد ( من المازمين الى الحياض الى وادى محسر ) حياض كجا است و مقصود چيست ؟\r\n\r\nج\r\n- مقصود از حياض حوضهايى است كه در وادى محسر بوده است و حدّ مشعر همان بين المأزمين الى وادى محسّر است و لذا در صحيحه زراره از حضرت باقر عليه السلام والى الحياض ، و در صحيحه اسحاق بن عمار ما بين المأزمين الى وادى محسر است .\r\n\r\nوقوف اضطرارى\r\n\r\n674 س\r\n- كوچ كردن از مشعر به منى قبل از نيمه شب يا بعد از آن ، به جهت خوف ازدحام جمعيت براى پيرمردها و بيماران و زنان جايز است يا خير ؟\r\n\r\nج\r\n- براى مضطر و خائف و صاحب عذر و زنان ، افاضه از مشعر به منى در شب جايز است ، هر چند قبل از نصف شب باشد .\r\n\r\n675 س\r\n- اگر به گفته مدير گروه كه مىگويد درك وقوف اختيارى مشعر براى او مشكل است و نمىتواند آن را درك نمايد اعتماد كند ، و وقوف اختيارى را ترك نمايد ، آيا اشكالى ندارد ؟\r\n\r\nج\r\n- اگر براى شخص از گفته او اطمينان به وجود عذر حاصل شده ، درك\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nوقوف اضطرارى كفايت مىكند .\r\n\r\n676 س\r\n- كسى كه نمىدانسته وقوف اختيارى مشعر بين الطلوعين است ، پس از آن وقوف اضطرارى را درك كرده ، وظيفه او چيست ؟\r\n\r\nج\r\n- اگر جهل او قصورى و عذرى باشد نه تقصيرى ، و ترك وقوف اختيارى از روى عذر باشد ، مانع ندارد .\r\n\r\n677 س\r\n- شخصى وقوف عرفات و مقدارى از وقوف ليلى مشعر را درك كرده ، و عمداً قبل از طلوع فجر ، براى بردن اثاث و كار ديگرى به منى رفته است ، و قصد داشته كه مجدداً به مشعر برگردد ، ولى در منى خوابش برده ، وظيفه او چيست ؟\r\n\r\nج\r\n- با فرض اينكه ترك اختيارى مشعر عمدى نبوده ، در فرض مرقوم ، اضطرارى كافى است ، و چون شب نيّت وقوف نداشته بايد اضطرارى روز را درك كند .\r\n\r\n678 س\r\n- آيا بانوان ، مطلقاً مىتوانند وقوف اضطرارى ليلى مشعر را انجام دهند و قبل از اذان صبح از مشعر بروند يا اختصاص به معذورين دارد ؟\r\n\r\nج\r\n- بلى براى بانوان مطلقاً جايز است .\r\n\r\n679 س\r\n- در مراسم حج تمتّع سال جارى پس از وقوف در عرفات عده‌اى از برادران و خواهران واجد شرايط با علم و نيّت وقوف اضطرارى از عرفات به سوى مشعر الحرام حركت نموده و مسئول كاروان آنها را بدون توقف در مشعر الحرام و جمع‌آورى سنگ مستقيماً شبانه به چادرهاى منى برده و فرداى آن روز همراه با ساير افراد كاروان به طور اختيارى رمى جمره نموده‌اند توضيح اينكه سنگهاى آنها به وسيله ساير زوار جمع‌آورى شده بود . خواهشمند است در پاسخ مرقوم فرمائيد حج اين افراد صحيح است يا خير ؟\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nج\r\n- در فرض سؤال ، چنانچه وقوف اضطرارى وظيفه آنها بوده و انجام شده حج آنها صحيح است و مراد از وقوف ، بودن حاج در مشعر است و لو در حال حركت باشد و سنگها را لازم نيست خود شخص جمع كرده باشد .\r\n\r\n680 س\r\n- پسر 12 ساله‌اى را محرم كرده‌اند به احرام حج و براى رعايت حال او از مشعر الحرام به همراه بانوان و معذورين فرستاده‌اند و در تمام شب در حال خواب بوده و پس از منقضى شدن وقت وقوف اضطرارى متوجه شده‌اند آيا مجرّد عبور از مشعر الحرام كفايت از وقوف مىكند يا نه و بر فرض ثانى آيا وقوف اختيارى عرفه تنها كفايت نمىكند و در هر حال حج را با اين به نحو به اتمام رسانده چه تكليفى بر اين صبى مميّز است و آيا تكليفى بر ولىّ هست يا نه ؟\r\n\r\nج\r\n- اگر قبل از وقت وقوف مشعر قصد وقوف مشعر را نموده و بخواب رفته تا وقت وقوف تمام شده صحت وقوف ، بعيد نيست و اگر موقعى كه از مشعر عبور مىنموده قصد وقوف نموده همان وقوف در حال عبور كافى است و حجّش صحيح است و از جهت ترك وقوف بين الطلوعين بايد يك گوسفند بعنوان كفّاره ذبح كند و در صورتى كه از روى عذر ، وقوف به مشعر ترك شده و فقط وقوف اختيارى عرفه انجام شده باشد احتياط ترك نشود به اينكه اعمال را به قصد ما فى الذّمة از عمره و حج انجام دهد و پس از آن چون هنوز مكلّف نيست وظيفه ديگرى ندارد .\r\n\r\n681 س\r\n- آيا زنان مىتوانند مقدارى از شب را در مشعر بمانند و ذكر خدا بگويند و سپس به منى بروند ؟ قبل از نيمه شب چطور ؟\r\n\r\nج\r\n- براى مضطر و خائف و صاحب عذر و زنان افاضه از مشعر به منى در شب جائز است ، هر چند قبل از نصف شب باشد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nوظيفهء كارمندان كاروانها نسبت به وقوف مشعر الحرام\r\n\r\n682 س\r\n- كاركنان و اعضاء كاروانى كه موظف به پذيرايى حجاج هستند ، آيا مىتوانند وقوف اضطرارى مشعر را انجام داده ، و همان شب عيد را به منى بروند و برنگردند يا نه ؟\r\n\r\nج\r\n- اگر طورى است كه ناچارند بعد از وقوف مقدارى از شب در مشعر ، شبانه به منى بروند ، و نمىتوانند ثانياً به مشعر برگردند ، مانعى ندارد ، و لكن اكتفا به مقدار ضرورت نمايند .\r\n\r\n683 س\r\n- كارمند كاروان ، اثاث را از عرفات به مكّه برد ، و در مشعر توقف نكرد و از مكّه به مشعر برگشت ، و تا صبح ماند چه صورت دارد ، و اگر وقوفش فقط به اندازه جمع كردن سنگ براى رمى جمرات باشد ، تكليفش چيست ؟\r\n\r\nج\r\n- حج او صحيح است ، و به مقدار جمع كردن سنگ براى رمى جمرات ، اگر به قصد وقوف توقف كند ، ركن به عمل آمده است .\r\n\r\n684 س\r\n- خدمه كاروانها و كسانى به جهت همراهى بانوان پس از نصف شب ، قبل از اذان صبح پس از انجام وقوف اضطرارى از مشعر به منى مىروند ، آيا بايد براى وقوف اختيارى از اذان صبح تا طلوع آفتاب به مشعر الحرام برگردند .\r\n\r\nج\r\n- بلى واجب است براى درك وقوف اختيارى مشعر در صورت تمكّن ، برگردند .\r\n\r\nترك وقوف به مشعر الحرام\r\n\r\n685 س\r\n- عده‌اى در شب دهم ذيحجه عازم مشعر بودند ، از افرادى كه آنجا بودند سؤال نمودند مشعر كجا است ؟ جواب دادند اينجا است ، اطمينان پيدا\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nكردند كه مشعر است ، نيّت بيتوته و قصد وقوف كردند ، بعد كه وقت وقوف اضطرارى مشعر هم گذشته بود معلوم شد مشعر نبوده ، نسبت به باقى اعمال حج و سال آينده وظيفه چيست ؟\r\n\r\nج\r\n- در مورد سؤال ، چنانچه وقوف اختيارى عرفات را درك كرده‌اند احتياط اين است كه بقيّهء اعمال را به قصد ما فى الذّمة از عمره و حج بجا آوردند و در سال بعد نيز در صورتى كه حج بر آنها مستقر بوده و يا استطاعتشان باقى باشد حج بجا آورند .\r\n\r\nكوچ از مشعر الحرام\r\n\r\n686 س\r\n- آيا پس از طلوع آفتاب روز دهم ذى الحجّه بايد از مشعر الحرام مستقيماً همانند بقيه حجاج وارد منى شد يا اينكه مىشود از مشعر به طرف مكه ( خيابان عزيزيه ) رفته و از طرف انتهاى منى و جمرهء عقبه وارد منى شده و جمره عقبه را رمى كرد و در صورت جواز با توجه به اينكه مقصد منى هست عبور از زير سايه كناره‌هاى كوه چه حكمى دارد ؟\r\n\r\nج\r\n- بايد از مشعر ، به قصد منى حركت كند و رفتن به طرف مكه و ورود از طرف انتهاى منى اشكال ندارد و لكن نبايد زير سايه برود .\r\n\r\nاعمال روز عيد قربان\r\n\r\nرمى جمرهء عقبه\r\n\r\nكيفيّت رمى\r\n\r\n687 س\r\n- رمى جمره عقبه از همه اطراف چه حكمى دارد ؟\r\n\r\nج\r\n- مانعى ندارد ولى مستحب است رامى پشت به قبله بايستد و حصاة را\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبه قسمت رو به قبله جمره بزند .\r\n\r\n688 س\r\n- آيا زياده از هفت رمى ، مخل به رمى است ؟\r\n\r\nج\r\n- اگر از اول قصد زيادتر از هفت داشته باشد صحيح نيست ، و بايد رمى را اعاده كند ، ولى اگر بعد از تمام شدن هفت سنگريزه كه به قصد هفت بوده ، اضافه زده ضرر ندارد .\r\n\r\nرمى در طبقهء دوم\r\n\r\n689 س\r\n- رمى از طبقه فوقانى چه حكمى دارد ؟\r\n\r\nج\r\n- بنابر احتياط واجب بايد قسمت پايين جمره را رمى كند .\r\n\r\n690 س\r\n- رمى جمرات از طبقهء فوقانى جايز و كافى است يا نه ؟ و چنانچه بر اثر ازدحام جمعيت رمى در طبقهء پايين مشكل باشد تكليف چيست ؟\r\n\r\nج\r\nرمى آنچه بر ستون جمره اضافه شده خلاف احتياط است ولى اگر از طبقه فوقانى به قسمت قبلى جمره رمى كنند اشكال ندارد .\r\n\r\nشرايط ريگها\r\n\r\n691 س\r\n- سنگريزه‌هايى كه از مشعر الحرام جمع‌آورى شده ، در راه گم شده ، و از همان منى دور تر از جمره عقبه سنگريزه جمع مىكنند ، آيا با اين سنگريزه‌ها مىشود رمى كرد يا نه ؟\r\n\r\nج\r\n- مطلق سنگريزه حرم كافى است ، و بودن سنگريزه از مشعر ، حكم استحبابى است .\r\n\r\n692 س\r\n- سنگريزه‌هايى كه در مشعر موجود است و معلوم است كه از خارج از مشعر آورده‌اند ، و معلوم نيست كه آيا از حرم است يا از خارج از حرم ، آيا مىتوان از آنها براى رمى استفاده نمود ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nج\r\n- در مورد سؤال ، اگر معلوم است كه از خارج حرم آورده‌اند استفاده نكنند ، مگر آنكه طورى باشد كه جزء مشعر محسوب شود .\r\n\r\nنيابت در رمى\r\n\r\n693 س\r\n- آيا جايز است از طرف زنان ، به خاطر ازدحام فوق العاده‌اى كه در اين سالها وجود دارد ، در رمى نيابت كرد و يا بايد آنها رمى كنند ، و همچنين در مورد طواف ، با اين تفاوت كه ازدحام در رمى جمرات در شب تخفيف پيدا مىكند ، ولى ازدحام در طواف شبانه روز تخفيف پيدا نمىكند .\r\n\r\nج\r\n- زنها در فرض مرقوم مىتوانند رمى را تا آخر ايام تشريق به تأخير بيندازند ، و خودشان در صورت امكان در روز رمى كنند ، و گرنه شب رمى نمايند ، و اگر اين هم ممكن نيست مىتوانند نايب بگيرند كه در روز رمى كند ، و طواف را مىتوانند در خارج از بيست و شش ذراع و نيم در صورت اتّصال طائفين به يكديگر انجام دهد .\r\n\r\n694 س\r\n- سنگ زدن در روز سيزدهم براى همه به سهولت ممكن است ، در اين صورت شخصى كه از رمى در روز معذور و ناتوان است ، و مىتواند قضاى همه روزها را تماماً در روز سيزدهم انجام دهد ، آيا مىتواند شب دهم مثلًا رمى كند ، كه فرداى آن بتواند قربانى و تقصير و يا حلق نمايد ؟ و همچنين با فرض اينكه روز سيزدهم مىتوانند به آسانى جمره را رمى كنند ، آيا نوبت به نيابت دادن به ديگرى مىرسد ؟\r\n\r\nج\r\n- اگر از رمى در شب و روز معذور است ، نايب بگيرد تا براى او در روز رمى نمايد ، و در صورت تمكّن قضاى آنها را شخصاً در روز سيزدهم بجاى آورد .\r\n\r\n695 س\r\n- حاج پيش از رمى خود مىتواند براى ديگرى رمى نمايد يا نه ؟\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nج\r\n- مانعى ندارد .\r\n\r\n696 س\r\n- شخصى در اثر ناتوانى نتوانسته رمى جمره كند ، رفيقى داشته او را نايب گرفته ، به عوض او هر سه جمره را زده ، لكن اگر شب مىرفت براى او ممكن بود كه جمره را رمى كند ، فعلًا ملتفت مسأله شده ، كه حضرتعالى در مناسك فرموده‌ايد : « اگر زن عاجز باشد مىتواند كسى را اجيز بگيرد كه به عوض او سنگ بزند ، ولى اگر شب ممكن شود مىتواند برود سنگ بزند ، نمىدانيم اين حكم حتمى است و يا اختيارى ، چون نفرموده‌ايد كه بايد برود ، فرموده‌ايد مىتواند برود و سنگ بزند ، لذا مسأله را واضح‌تر بفرماييد .\r\n\r\nج\r\n- در فرض سؤال ، چنانچه رمى در شب براى خودش ممكن باشد بايد خودش در شب رمى كند ، و اگر ممكن نيست نايب بگيرد ، كه در روز از طرف او رمى كند ، و اگر به وطن برگشته احتياطاً اگر بتواند خودش به منى برود ، و قضاى آن را روز بجا آورد ، و اگر متمكّن نيست نايب بگيرد كه روز از طرف او رمى كند ، و در هر صورت بايد رمى در ايام تشريق باشد .\r\n\r\n697 س\r\n- در سال گذشته عده‌اى زن و مرد به مكّه مشرف شديم ، يك نفر از اهل علم فرمودند زنها را براى رمى جمرات با خود نبريد ، چون بر اثر تراكم جمعيت براى آنها مشكل است ، و شما از طرف آنها نيابتاً رمى نماييد ، و ما هم اين عمل را انجام داديم ، ولى اطمينان نداريم اسقاط تكليف از آنها شده ، و حج صحيح باشد ، نظر مبارك را مرقوم فرماييد تا براى ما اطمينان حاصل شود .\r\n\r\nج\r\n- در فرض مذكور ، حج صحيح است ولى مجرد ازدحام ، در صورتى كه موجب عدم تمكن نشود ، مجوز ترك رمى و نايب گرفتن نيست ، و فعلًا بر آنها لازم است در صورت تمكن خودشان به مكّه بروند ، و رمى را در وقت آن انجام دهند ، و در صورت عدم تمكّن نايب بگيرند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\n698 س\r\n- اگر در نيابت رمى جمرات در صورت معذوريت به بيش از يك نفر نيابت بدهد از باب احتياط جايز است يا حتماً بايد به يك نفر امين و معتمد باشد ؟ و همچنين نسبت به بقيه مناسك مانند قربانى و چه بسا همزمان انجام بدهند ؟\r\n\r\nج\r\n- نيابت دادن به بيش از يك نفر به عنوان احتياط در امورى كه قابل نيابت است مانند مسأله مذكوره در سؤال اشكال ندارد .\r\n\r\n699 س\r\n- خانمى كه نيابتاً به حج آمده و قادر به رمى جمرات نمىباشد آيا مىتواند نايب بگيرد ؟\r\n\r\nج\r\n- اگر نمىتواند خود رمى مىكند بايد نائب بگيرد .\r\n\r\nرمى در شب\r\n\r\n700 س\r\n- آيا بانوان مىتوانند در شب رمى كنند ؟ و در صورت جواز ، آيا اين امر اختصاص به بانوانى دارد كه از رمى در روز معذورند ، يا بطور مطلق براى بانوان رمى در شب جايز است و آيا اختصاص به رمى روز دهم دارد يا نه ؟\r\n\r\nج\r\n- زنها در صورتى كه معذور نباشند بايد در روز رمى كنند و اگر به خاطر ازدحام فوق العاده نتوانند در روز رمى كنند جايز است در شب رمى كنند ولى نسبت به شب دهم در صورت عدم عذر هم مىتوانند شب رمى كنند .\r\n\r\n701 س\r\n- آيا پرستار مثل مريض جايز است كه در شب عيد ، رمى جمرات كند يا نه ؟\r\n\r\nج\r\n- پرستار اگر با وصف پرستارى بتواند در روز رمى كند رمى در شب براى او جايز نيست . ولى اگر با اين وصف نتواند در روز رمى نمايد حكم مريض را دارد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\n702 س\r\n- در صورت جواز رمى در شب ، آيا شب قبل بايد انجام دهند و يا شب بعد هم مىتوانند انجام دهند ؟\r\n\r\nج\r\n- در صورت وجود عذر از رمى در روز ، رمى در شب قبل و يا شب بعد هر دو جايز است .\r\n\r\n703 س\r\n- در صورتى كه بتوانند رمى روز قبل و بعد را در يك شب انجام دهند ، آيا مىتوانند هر دو را قبل از نصف شب انجام دهند ، مثلًا رمى روز يازدهم و دوازدهم را در شب دوازدهم ، قبل از نصف شب انجام دهند يا نه ؟\r\n\r\nج\r\n- اگر يقين داشته باشند كه رمى روز بعد را هم نمىتوانند در روز انجام دهند مىتوانند در فرض مرقوم در شب دوازدهم رمى كنند .\r\n\r\n704 س\r\n- شخصى كه نائب است زنها را بعد از نيمه شب از مشعر به منى براى رمى جمره برد آيا خودش هم مىتواند رمى جمره نمايد يا حتماً بايد در روز عيد جمره عقبه را رمى نمايد .\r\n\r\nج\r\n- شخص مذكور بايد در روز عيد رمى جمره عقبه را انجام دهد .\r\n\r\n705 س\r\n- كسانى كه با عذر از رمى در روز مىتوانند شب رمى كنند ، آيا لازم است شب رمى كنند ، يا مىتوانند همان روز نايب بگيرند ؟\r\n\r\nج\r\n- بايد شب رمى كنند .\r\n\r\n706 س\r\n- اگر مردى كه مىتواند در روز رمى نمايد ، براى رمى زنى نايب شود ، آيا مىتواند رمى زن را در شب انجام دهد ؟\r\n\r\nج\r\n- نمىتواند ، و بايد رمى را در روز انجام دهد .\r\n\r\n707 س\r\n- آيا بدون عذر مىتوان در شب رمى كرد يا كافى نيست ، و اگر در شب صحيح است آيا گناهى هم مرتكب شده است ، و همچنين تأخير ذبح از\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nروز عيد قربان هر چند صحيح است ، ولى آيا گناهى هم مرتكب شده است ؟\r\n\r\nج\r\n- بدون عذر ، رمى در شب واقع نمىشود ، و اگر بدون عذر رمى در روز را ترك نمايد گناه كرده است ، و همچنين اگر ذبح را عمداً از روز عيد تأخير بيندازد - على الاحوط - معصيت نموده است ، هر چند ذبح صحيح است .\r\n\r\n708 س\r\n- همراهان زنان و معذورين كه بعد از نيمه شب از مشعر به منى كوچ مىكنند ، آيا مىتوانند شبانه ، رمى جمره عقبه كنند ؟ يا بايد صبر كنند و بعد از طلوع آفتاب ، رمى كنند ؟\r\n\r\nج\r\n- اشخاص مذكور ، بايد بعد از طلوع آفتاب رمى كنند .\r\n\r\n709 س\r\n- زنانى كه در روز عيد به خاطر ازدحام نمىتوانند رمى كنند وظيفه‌شان چيست ؟\r\n\r\nج\r\n- شب رمى كنند .\r\n\r\n710 س\r\n- آيا زنان مىتوانند در صورت ازدحام و عدم تمكن از رمى نايب بگيرند ؟\r\n\r\nج\r\n- اگر در شب هم متمكن نباشند بايد نائب بگيرند .\r\n\r\n711 س\r\n- بانوانى كه توانايى رمى جمرهء عقبه را در روز عيد ندارند آيا مىتوانند در شب عيد رمى كنند ؟\r\n\r\nج\r\n- بلى ، در صورت عدم عذر هم مىتوانند شب رمى كنند .\r\n\r\n712 س\r\n- آيا زنها مطلقا مجازند همان شب دهم رمى نمايند يا نه ؟\r\n\r\nج\r\n- بلى ، مطلقا مجاز هستند .\r\n\r\n713 س\r\n- آيا كوچ كردن شب دهم و درك كردن وقوف اضطرارى مشعر و رمى در شب دهم براى زنان جايز است و آيا با اين حال زنان مىتوانند نايب\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nشوند ؟\r\n\r\nج\r\n- جايز است و نيابت آنها اشكال ندارد .\r\n\r\n714 س\r\n- چون روز عيد ، رمى جمره براى زنها بسيار كار دشوارى است و شبها هم اياب و ذهاب خيلى مىشود آيا زنها مىتوانند جهت رمى نايب بگيرند كه اصلًا خودشان از خيمهء منى بيرون نروند يا نه ؟\r\n\r\nج\r\n- اگر به حدّ عسر و حرج برسد مىتوانند نائب بگيرند و الّا بايد خودشان رمى نمايند .\r\n\r\n715 س\r\n- زنى كه احتمال بدهد رمى ، باعث قاعدگى او مىشود آيا كافى است در رمى نايب بگيرد ؟\r\n\r\nج\r\n- كافى نيست مگر اينكه حائض شدن در آن حال براى او مستلزم عسر و حرج باشد .\r\n\r\n716 س\r\n- آيا مىشود كه زنها را شب دهم بعد از نصف شب از مشعر به منى بياورند و همان شب آنان را به جمرهء عقبه ببرند و رمى كنند و بعد به خيمه برگردانند و نزديك غروب روز يازدهم مجدداً آنان را به جمرات ببرند تا شب دوازدهم هم رمى يازدهم انجام دهند و هم رمى روز دوازدهم را ، با توجه به ازدحام و خطرهاى احتمالى ؟\r\n\r\nج\r\n- براى زنها رمى جمره عقبه پس از وقوف به مشعر و آمدن به منى در همان شب عيد قربان مانع ندارد ولى رمى روز يازدهم و دوازدهم در صورتى براى آنان در شب صحيح است كه از رمى روز معذور باشند .\r\nبرخى از مسائل رمى در بحث رمى جمرات خواهد آمد .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nقربانى\r\n\r\nشرايط قربانى\r\n\r\n717 س\r\n- شخصى در منى گوسفندى خريدارى كرده ، و صاحب گوسفند گفته سال او تمام است و قربانى كرده ، فعلًا شك مىكند كه آيا سالش تمام بوده يا نه ؟ آيا در صورتى كه سال او تمام نبوده ، ضررى به حَجّة الإسلام او وارد مىآيد يا نه ؟\r\n\r\nج\r\n- در اين موارد قول ذى اليد با احتمال صدق معتبر است ، و چنانچه معلوم شود كه قربانى واجد شرط نبوده موجب بطلان حج نيست ، و اگر بخواهد احتياط كند كسى را وكيل كند كه از طرف او در روز عيد آينده قربانى كند .\r\n\r\n718 س\r\n- آيا در شرايط قربانى تحقيق لازم است ، كه يقين به بودن شرايط حاصل شود يا لازم نيست ؟\r\n\r\nج\r\n- در شرايطى كه مربوط به نقص عارض بر حيوان بعد از تمام بودن آن است ، مثل خصىّ نبودن ، يا معيوب نبودن حيوان ، فحص لازم نيست ، و در صورت شك مىتواند بدون تحقيق ذبح كند ، ولى در شرايط ديگر مثل سن حيوان ، لازم است يقين حاصل شود .\r\n\r\n719 س\r\n- اگر كسى پس از ذبح قربانى ، و انجام بقيّهء مناسك و يا قبل از آن متوجه شد كه سن هدى كمتر از حد نصاب است وظيفه چيست ؟\r\n\r\nج\r\n- اعاده لازم است .\r\n\r\n720 س\r\n- حاج از روى غفلت و يا جهل به مسأله در روز عيد ، گوسفند بىشاخ ( كل ) كشته است ، و بعد به مسأله توجه پيدا كرده ، آيا در صورت تمكّن از\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nمسافرت حج ، واجب است حج را اعاده كند ، و يا قربانى بفرستد كافى است ؟\r\n\r\nج\r\n- لازم نيست مجدداً حج برود ، فقط قربانى صحيح بفرستد كافى است .\r\n\r\n721 س\r\n- اگر حيوانى را با ظنّ به صحّت و سلامت ذبح كند سپس كشف خلاف شود تكليف چيست ؟\r\n\r\nج\r\n- كافى نيست .\r\n\r\nشرايط ذابح\r\n\r\n722 س\r\n- آيا شرط است كه ذابح هدى مؤمن باشد ، يا غير مؤمن هم كافى است ؟\r\n\r\nج\r\n- مسلمان بودن كافى است .\r\n\r\nزمان قربانى\r\n\r\n723 س\r\n- اگر حاجى در روز عيد موفق به قربانى نشد ، آيا مىتواند شب انجام دهد و يا بايد در روزهاى آينده ذبح كند ؟\r\n\r\nج\r\n- ذبح در شب بر خلاف احتياط است مىتواند در روز بعد ذبح كند .\r\n\r\n724 س\r\n- كسى كه نمىتواند در روز عيد قربان ، قربانى كند يا مثلًا مىخواهد در خود منى ذبح كند ( در روز بعد ) آيا جايز است بعد از رمى جمره عقبه حلق كند و ذبح را بعداً انجام دهد ؟\r\n\r\nج\r\n- شخص مذكور مىتواند روز عيد به حلق از احرام خارج شود .\r\n\r\nذبح در شب\r\n\r\n725 س\r\n- در شب يازدهم بعد از اينكه در روز عيد موفق به ذبح و حلق نشده است ذبح و حلق را شب يازدهم انجام داده است آيا اين عمل از ايشان مجزى\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاست يا خير ؟\r\n\r\nج\r\n- در مورد سؤال ، چنانچه جهلًا و يا نسياناً ذبح و حلق را شب يازدهم انجام داده اشكال ندارد .\r\n\r\n726 س\r\n- آيا در منى جايز است كه اگر روز موفق نشده باشد يا در زحمت زياد باشند شب قربانى كنند و در شب رمى جمرات بكنند يا نه ؟\r\n\r\nج\r\n- در فرض سؤال قربانى را در روز بعد انجام دهد و رمى در شب در صورتى كه در روز متمكن از آن باشد هر چند با زحمت مجزى نيست .\r\n\r\nمكان قربانى\r\n\r\n727 س\r\n- چون محل قربانى را از منى تغيير داده‌اند ، و در وادى محسر برده‌اند ، آيا مىشود قربانى را در غير منى انجام داد ، يا حتماً بايد در خود منى انجام دهند ؟ و چنانچه نتوانست ذبح كند ، آيا در مكّه و يا در وطن مىتواند قربانى كند ؟\r\n\r\nج\r\n- تا قربانى در منى ممكن است ، قربانى در غير منى مجزى نيست . بلى اگر به كلى ممنوع شود ، اقوى كفايت آن است در وادى محسر ، و قربانى در مكّه يا وطن مجزى نيست .\r\n\r\n728 س\r\n- سرپرست و يا روحانى كاروان كه به اوضاع منطقه منى آشناست ، شايد بتواند با تحمّل مشكلات و يا احياناً به راحتى با تأخير قربانى خود ، تا روز سيزدهم و يا ديرتر در منى قربانى كند ، مثل اينكه اگر خودش تنها باشد مىتواند گوسفند را به دوش بگيرد ، و به قسمتهايى از مسلخ كه بعض اهل خبره مىگويند منى است بياورد ، و در آنجا ذبح كند ، و يا با توسل به بعض حيله‌ها گوسفند را از خارج منى خريده ، و از ديد مأمورين مخفى كرده ، و آن را زير چادر و يا جاى ديگرى ذبح كند ، ولى اگر سرپرست و يا روحانى كاروان\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nچنين عملى را انجام دهد ، موجب محاذيرى مىشود :\r\nاولًا : اگر افراد كاروان بفهمند موجب اختلاف شديد و سلب اعتماد و به وسوسه افتادن نسبت به صحّت اعمال خودشان مىشود .\r\nثانياً : اگر براى افراد كاروان نيز بخواهد همين طور عمل كند عادتاً امكان ندارد .\r\nثالثاً : اگر اين همه حاجى ايرانى بخواهند در هر گوشه‌اى از منى قربانى كنند ، موجب حساسيت شديد مسئولين و مأمورين عربستان شده ، و مشكلات فراوانى را در پى خواهد داشت ، و شايد حتى در روزهاى سيزدهم به بعد هم كاملًا منطقه را كنترل كنند ، و موجب دستگيرى بعض حجاج گردد .\r\nرابعاً : شايد اگر تعداد كثيرى از حجاج بخواهند سيزدهم به بعد ذبح كنند ، قربانى به اندازه كافى پيدا نشود .\r\nخامساً : اين عمل موجب وهن نسبت به عقائد شيعه و تبليغات بر عليه آنها مىگردد .\r\nحال با توجه به اين مشكلات بفرماييد كه وظيفه سرپرست و يا روحانى كاروان ( با توجه به پاسخ استفتايى كه در اين زمينه فرموده‌ايد : « اگر به كلى در منى ميسر نبود در وادى محسر مجزى است » آيا بازهم قربانى خود را براى اينكه در منى واقع شود به تأخير اندازد يا خير ؟ و در صورتى كه به تأخير نينداخت آيا مجزى است يا خير ؟ و آيا قربانى در هر قسمت از مسلخهاى فعلى جايز است يا خير ؟\r\n\r\nج\r\n- اگر ذبح در منى مستلزم مفاسدى باشد عدم تمكن صادق است ، و قربانى در مذابح معموله كافى است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\n729 س\r\n- اخيراً مذابح مكانيزه در وادى معيصم تأسيس شده ، با توجه به آنكه مسلخ‌هاى ديگر هم ، خارج منى است ولى به منى نزديكتر است ، و نيز گوشت حاصل از قربانى در مسلخ جديد با وسائل پيشرفته بسته‌بندى شده ، و براى نيازمندان كشورهاى اسلامى ارسال مىشود ذبح در اين گونه مسلخ‌ها چه حكمى دارد ؟\r\n\r\nج\r\n- در فرض سؤال ، چنانچه ساير شرائط ذبح قربانى رعايت شود ، رعايت اقربيت به منى واجب نيست اگر چه اولى و احوط است .\r\n\r\n730 س\r\n- مذبح فعلى خارج از منى است و در وادى محسر واقع است ، آيا مىشود ذبح را از روز عيد تأخير بيندازد و در فرض تأخير آيا حلق و تقصير را بايد در روز عيد انجام دهد و ترتيب ساقط مىشود يا نه ؟\r\n\r\nج\r\n- بلى در فرض مذكور با امكان ذبح را از روز عيد به تأخير بيندازد و در منى ذبح نمايد و ترتيب رعايتش لازم نيست .\r\n\r\n731 س\r\n- همانگونه كه مستحضر هستيد اخيراً دولت عربستان قربانگاه واقع در منطقه وادى محسر را تخريب و به منطقهء ديگرى به نام معيصم منتقل كرده است . خواهشمند است بفرماييد :\r\n1 - در صورتى كه اجازهء ذبح به زائران ايرانى مباشرةً داده نشود تكليف حجّاج چيست ؟\r\n2 - آيا مىتوانند به بانك توسعهء سعودى نيابت دهند و سپس بقيهء اعمال روز عيد را انجام دهند و از احرام خارج شوند ؟ با اينكه مطمئن نيستند كه ذبح در روز عيد انجام شده باشد ؟\r\n\r\nج\r\n- چون در اين صورت اطمينان به مراعات شرايط معتبره در نزد شيعه حاصل نمىشود بلكه اطمينان بعدم مراعات است نيابت مذكور كافى نيست\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nوظيفه شرعى مسئولين جمهورى اسلامى و مديريت امور حاج اين است كه براى تأمين اين جهات شرعيه با مسئولين عربستان مذاكره و اقدام نماييد .\r\n\r\n732 س\r\n- قربانى كردن در قربانگاه‌هاى منطقه مُعَيصم چه صورتى دارد ؟\r\n\r\nج\r\n- در صورت عدم امكان ذبح در منى و وادى محسّر ذبح در محل مذكور مانعى ندارد .\r\n\r\n733 س\r\n- با اينكه جا و مكان قربانى هم اكنون در خارج از منى مىباشد و جاى بسيار شلوغ و همانطور كه مستحضر هستيد از روى لاشه‌ها و خونها و غيره بايد گذشت و ذبح انجام گيرد . در بعضى موارد هم ذابح شيعه نمىباشد و بعد از ذبح گوسفند را همانجا رها كرده و بعد بتوسط تراكتورها جمع‌آورى و در جايى مدفون مىكنند و يا اگر هم در آينده بخواهند بعنوان كمك به كشورهاى فقير بدهند باعث تبليغ وهابيت مىشود و با قربانى در ايران مىتوان از اسراف جلوگيرى و به فقرا كمك كرد و حتى خارج از ايران هم به همين صورت عمل كرد و باعث تبليغ مذهب ناب محمدى شد .\r\n\r\nج\r\n- در فرض سؤال ، كه ذبح در منى ممكن نباشد ذبح در اقرب به منى مجزى است كه همين قربانگاهها باشد و لازم نيست ذابح شيعه باشد و مسلمان بودن كافى است علاوه بر اينكه هميشه ذبح به وسيله شيعه ممكن است . هدف از قربانى تنها ، كمك به فقراء نيست بلكه خون ريختن در راه خدا است و لذا اگر بجاى قربانى كردن گوسفند زنده را به فقير بدهد مجزى نمىباشد بلى بعد از ذبح چنانچه دسترسى به فقير باشد بايد ثلث آن به فقير داده شود و اگر دسترسى نبود تكليف ساقط است .\r\n\r\n734 س\r\n- خانمى اظهار مىدارد شوهرش به او گفته من در فلان موقع مقرر عمل قربانى را به نيابت از شما در ايران انجام مىدهم لذا راضى نيستم شما\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاين كار را در منى انجام دهى بفرمائيد تكليف او چيست ؟\r\n\r\nج\r\n- ذبح در وطن مجزى نيست .\r\n\r\nنيابت در ذبح\r\n\r\n735 س\r\n- شخصى بدون گرفتن وكالت در ذبح ، از طرف عيالش يا شخص ديگرى قربانى مىنمايد ، به اين خيال كه اذن فحوى از او دارد ، و مطمئن است كه وقتى به طرف بگويد راضى است و خوش‌حال مىشود ، اين نحو قربانى مجزى است يا نه ؟\r\n\r\nج\r\n- مجزى نيست .\r\n\r\n736 س\r\n- روز عيد بعض اشخاص به قربانگاه مىروند ، و بدون اينكه در قربانى نيابت داشته باشند خودشان براى رفقايشان قربانى مىكنند ، آيا اين قربانى كافى است يا نه ؟ و اگر كافى نيست ، پول قربانى به عهده چه كسى است ؟\r\n\r\nج\r\n- كفايت نمىكند ، و پول از مال كسى خارج مىشود كه خرج كرده است ، مگر آنكه غرورى در بين باشد .\r\n\r\n737 س\r\n- شخصى در قربانى كسى را نايب خود كرد ، و پس از آن به ديگرى نيابت داد ، ولى شخص اول ذبح نمود ، آيا صحيح است ؟\r\n\r\nج\r\n- اگر اولى را از وكالت عزل نكرده كافى است ، و مجرد نيابت دادن به دومى ، عزل اولى از نيابت نيست .\r\n\r\n738 س\r\n- كسى را وكيل در قربانى نموده ، آيا وكيل مىتواند به ديگرى وكالت دهد ؟\r\n\r\nج\r\n- اگر وكالت داده كه وكيل خودش قربانى كند ، نمىتواند به ديگرى وكالت بدهد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n739 س\r\n- اگر انسان مريض نتواند در حج تمتّع قربانى كند ، و به ديگرى نيابت دهد ، و نايب و وكيل فراموش كند ، و در مدينه يا در ايران يادش بيايد كه قربانى نكرده است ، وظيفه‌اش چيست ؟\r\n\r\nج\r\n- بر حج او اشكالى نيست ، ولى قربانى بر ذمه‌اش باقى است كه بايد در سال آينده در منى انجام دهد ، و اگر در ماه ذيحجه فهميد بايد در صورت امكان در همان ماه قربانى كند .\r\n\r\n740 س\r\n- مردى دو گوسفند قربانى خريده ، كه يكى را براى خود و ديگرى را براى زنش ذبح كند ، آيا تعيين قربانى لازم است يا نه ؟\r\n\r\nج\r\n- بلى تعيين لازم است ، و بدون آن كفايت نمىكند .\r\n\r\n741 س\r\n- شخصى اجير شده تا حج نيابتى براى كسى انجام دهد ، خود اين نايب براى قربانى كردن نايب مىگيرد ، اكنون آيا شخصى كه قربانى مىكند منوب عنه خود را قصد كند يا منوب عنه اول را ؟\r\n\r\nج\r\n- احتياط آن است كه نيّت كند كه از طرف منوب عنه خودم براى منوب عنه اول ، قربانى مىكنم .\r\n\r\n742 س\r\n- حاج پيش از قربانى خودش ، مىتواند جهت ديگران قربانى كند يا نه ؟\r\n\r\nج\r\n- مانعى ندارد .\r\n\r\n743 س\r\n- كسى كه حج نيابتى انجام مىدهد ، اگر در قربانى شخصى ثالثى را وكيل كرد ، ذابح چگونه نيّت كند ؟ آيا بايد نيّت كند كه به وكالت از ميّت قربانى مىكنم ، يا بايد نيّت وكالت از نايب ميّت كند ؟ در هر صورت آيا بايد نام ميّت را هم ببرد ؟\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n\r\nج\r\n- ذابح نيّت كند : ذبح مىنمايم اين گوسفند را براى آنچه در ذمه موكّل من است قربة الى اللّه و اگر نام ميّت را هم ذكر كند بهتر است .\r\n\r\n744 س\r\n- اگر زنى بتواند خود عمل قربانى ( ذبح ) را انجام دهد مجزى است يا بايد نايب بگيرد ؟\r\n\r\nج\r\n- بلى ، مجزى است .\r\n\r\n745 س\r\n- آيا زنى كه نيابتاً به حج آمده در قربانى مىتواند نايب بگيرد ؟\r\n\r\nج\r\n- در قربانى مباشرت شرط نيست و نائب هم مىتواند ديگرى را در قربانى وكيل نمايد .\r\n\r\nكيفيّت ذبح\r\n\r\n746 س\r\n- ذبيحه را بايد در موقع ذبح ، رو به قبله كرد ، حال به طرف راست و يا چپ بخوابانند و يا ايستاده ذبح كنند تفاوت مىكند ؟\r\n\r\nج\r\n- ظاهراً تفاوت نمىكند .\r\n\r\n747 س\r\n- حيوانى را كه براى هدى ذبح مىكنند ، اگر قطع اوداج اربعه بكنند ، و آن را رها نمايند ، و حيوان به خودى خود پشت به قبله شود ، و يا بعد از قطع اوداج اربعه ، قبل از جان دادن ، حيوان را روى بقيه اجساد حيوانات ذبح شده پرت نمايند ، و حيوان در اثر اين كار از قبله منحرف شود ، و در آن حال جان دهد ، حكمش چيست ؟\r\n\r\nج\r\n- رو به قبله بودن در حال قطع اوداج اربعه كافى است .\r\n\r\n748 س\r\n- بعد از فرى اوداج اربعه ، اگر گردن قربانى و يا رگ نخاع را در حالى كه هنوز زنده است قطع نمود چه صورت دارد ؟\r\n\r\nج\r\n- كار حرامى است ، لكن ذبيحه حلال است ، و كفايت از قربانى مىكند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nذبح با چاقوى استيل\r\n\r\n749 س\r\n- ذبح حيوان با چاقوى استيل چه حكمى دارد ؟ با توجه به اينكه اهل خبره استيل را هم نوع آهن مىدانند .\r\n\r\nج\r\n- ذبح بايد با حديد باشد و تشخيص آن با عرف است و اگر كسى يقين كند استيل حديد است براى او اشكال ندارد .\r\n\r\nمصرف گوشت قربانى\r\n\r\n750 س\r\n- لطفاً بفرمائيد هم اكنون كه خوردن گوشت قربانى مشكل و ممكن است باعث پديد آمدن بيماريهاى ميكروبى بشود ، تكليف چيست ؟\r\n\r\nج\r\n- احتياط واجب خوردن است . و در صورتى كه معرض بيمارى باشد خوردن آن لازم نيست .\r\n\r\n751 س\r\n- حاج در روز عيد در منى ، قبل از آنكه قربانى ذبح كند ، كه چيزى به عهده‌اش نيست ، و بعد از ذبح ، قيمتى ندارد در اين صورت لازم است احتياطاً با فقير ، سهميه او را حساب و مصالحه نمايد يا خير ؟\r\n\r\nج\r\n- با فرض اينكه قيمت ندارد ، و فقير مؤمنى نباشد كه آن را اگر به او صدقه بدهند قبول كند ، رعايت اين احتياط ، واجب نيست .\r\n\r\n752 س\r\n- اگر به شيعه دسترس و شناخت نداشته باشد و مستحق غير شيعه هم نباشد و آن لاشه گوسفند را همانجا ترك كند آيا جايز است كه به فرزندانش بگويد كه در روز عيد قربان روى افق حجاز و ساعت معين براى او يك گوسفند قربانى كنند يا نه در وطنش ؟\r\n\r\nج\r\n- سفارش قربانى به فرزند بنحو مذكور در سؤال مجزى نيست بنابراين اگر دسترسى به فقير شيعه ندارد اين تكليف ساقط است ولى ثلثى را كه بايد\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبه مؤمن هديه بدهد مىتواند به يكى از حجاج شيعه كه همراه اوست بدهد .\r\n\r\n753 س\r\n- در مناسك مرقوم فرموده‌ايد : « واجب است كه صاحب قربانى قدرى از قربانى را بخورد » . انجام اين مطلب در آن هواى گرم با فراهم نبودن وسايل طبخ ميسر نيست ، و چه بسا كه نايب مىرود براى صد نفر قربانى مىكند ، و نمىشود از هر گوسفندى قدرى بياورد ، يا اگر بياورد مخلوط مىشود ، بفرمائيد كه ترك اين واجب چه صورت دارد ؟\r\n\r\nج\r\n- رعايت اين امر بنابر احتياط است و در صورت امكان ، مراعات آن احتياط لازم است و با فراهم نبودن امكانات رعايت آن لازم نيست .\r\n\r\n754 س\r\n- كسى كه از فقيرى وكالت گرفته كه ثلث قربانى خود يا ديگران را براى او قبول كند ، آيا قيمت ثلث گوسفند زنده را بايد به فقير بدهد ، يا قيمت ثلث گوسفند ذبح شده را ؟ چنانچه قيمت ذبح شده مراد باشد در مسلخ به هيچ قيمتى نمىخرند ، پس اين وكالت براى موكّل چه سودى دارد ؟\r\n\r\nج\r\n- قيمت ثلث ذبح شده را بپردازد ، و در صورتى كه هيچ گونه قيمتى ندارد ضامن قيمت آن نيست ، و در صحت وكالت ، رجوع سود مادى به موكل معتبر نيست ، و همين قدر كه وكالت به واسطه بعض دواعى عقلايى باشد صحيح است .\r\n\r\n755 س\r\n- شخص حاج كه قربانى مىكند ، آيا بايد گوشت قربانى را بين مستحقين تقسيم كند ، و در صورتى كه براى قربانى ، نايب بگيرد ، و مطمئن نباشد از اين جهت كه نمىداند اولًا نايب گوسفند نر قربانى كرده يا ماده ، ثانياً گوشت را بين مستحقين تقسيم كرده يا نه ؟ آيا بر شخص حاج واجب است پس از رسيدن به وطن خود گوسفند بخرد ، و قربانى كرده بين مستحقين تقسيم كند ، يا عمل نايب مجزى است ؟\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nج\r\n- قول نايب اگر خودش گفت به وظيفه عمل كرده‌ام كافى است ، و لازم نيست گوسفند قربانى نر باشد .\r\n\r\n756 س\r\n- كسى كه رفته است به مكه معظمه و تمام اعمال حج را بجا آورده ولى بنا بر فرمايش و نظريه حضرتعالى قربانى را بايد سه تقسيم شود يكى براى هديه و سهم دوم براى خودش و سهم سوم مال فقرا يا محل سكونت دستگردان كند حالا اين شخص از مكه برگشته و قربانى ذبح كرده و سهم فقرا را دستگردان نكرده آيا چيزى بر عهده اين شخص هست يا خير بيان فرمائيد .\r\n\r\nج\r\n- در مورد سؤال ، حج شخص مذكور صحيح است و اگر در محل ذبح قربانى اعطاء سهم فقير به فقير ممكن بوده ولى مسامحه نموده و يا در اثر جهل به مسأله سهم فقراء را نداده بنابر احتياط قيمت سهم فقراء را در محل خودش به فقير بپردازد .\r\n\r\n757 س\r\n- آيا مىتوان قيمت گوشت گوسفند قربانى را به هر صورت در راه مشروعى مصرف نمود يا لازم است فقط به فقير داده شود ؟\r\n\r\nج\r\n- صرف قيمت آن در مصارف ديگر ، كافى نيست و بايد به فقير داده شود .\r\n\r\nترتيب اعمال روز عيد\r\n\r\n758 س\r\n- كسى كه از رمى جمره عقبه در روز عاجز است ، و بايد روز بعد آن را قضا نمايد ، آيا جايز است كه قربانى و حلق روز عيد را بدون رمى جمره عقبه انجام دهد ، يا بايد آنها را نيز به تأخير اندازد .\r\n\r\nج\r\n- ترتيب بين رمى جمره ، قربانى ، حلق و يا تقصير واجب است ، ولى در صورتى كه عاجز از روى در روز عيد و ايام تشريق و شبهاى آن باشد مىتواند نايب بگيرد ، و پس از رمى نايب در روز ، قربانى كند .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\n759 س\r\n- با امكان اطلاع‌رسانى سريع توسط تلفن همراه و فاكس و غيره مىتوان خبر قربانى را به حجاج رساند تا اينكه آنها بتوانند اعمال ديگر حج را كه بعد از قربانى است به جا بياورند ( براى حفظ ترتيب اعمال حج ) .\r\n\r\nج\r\n- جايز نيست .\r\n\r\n760 س\r\n- چنانچه محرم در روز عيد قربان به علّت ازدحام يا كسالت نتواند رمى كند ، و قصد دارد روز يازدهم قضا كند ، و از طرفى چون قربانى در منى در روز عيد ممكن نيست ، قربانى را هم تا روز سيزدهم تأخير بيندازد ، آيا اجازه مىفرماييد كه در روز عيد حلق يا تقصير نموده ، و از احرام خارج شود ، و در روزهاى بعد رمى و قربانى را انجام دهد ؟\r\n\r\nج\r\n- در صورت مفروضه مىتواند با حلق و يا تقصير از احرام خارج شود .\r\n\r\n761 س\r\n- كسى كه نمىتواند در روز عيد رمى كند ، آيا مىتواند قبل از رمى و قربانى حلق نمايد و روز ديگر رمى كند ؟\r\n\r\nج\r\n- بلى مىتواند .\r\n\r\nحلق يا تقصير قبل از قربانى\r\n\r\n762 س\r\n- شخصى قربانى نمىكند به اعتقاد اينكه گوشت گوسفند تلف مىشود ، و از آنها استفاده‌اى نمىشود ، و با همين كيفيت تقصير كرده اعمال حج را انجام مىدهد ، وظيفه او چيست ؟\r\n\r\nج\r\n- در فرض سؤال ، از احرام خارج شده ، ولى قربانى بر ذمه او است .\r\nذبح قبل از رمى\r\n\r\n763 س\r\n- شخصى به اعتماد نايب خود در رمى ، ذبح كرده و حلق نموده است ، بعد معلوم شده كه نايب از جانب او رمى ننموده است ، آيا ذبح و حلق او\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nصحيح است ؟\r\n\r\nج\r\n- كفايت مىكند .\r\n\r\nمسائل متفرقه\r\n\r\n764 س\r\n- كسانى كه جهت ذبح قربانى ، به مذبح مىروند ، و قهراً لباس احرام و بدنشان آلوده به خون مىشود ، و غالباً تطهير برايشان ميسور نيست تا به مكّه برگردند ، آيا گناهى بر آنان هست يا نه ؟\r\n\r\nج\r\n- رفتن به مذبح براى قربانى نمودن حرام نيست ، و لكن اگر لباس يا بدن محرم نجس شود احوط تطهير آن است با امكان ، اگر چه مستلزم رفتن به مكّه باشد .\r\n\r\n765 س\r\n- در قربانگاه ده نفر حاجى با صاحب گوسفند قرار مىگذارند كه ده گوسفند را جدا مىكنيم و قربانى مىنماييم ، از قرار يكى دويست ريال سعودى مثلًا ، در اين بين چند نفر ديگر از رفقاى آنان مىآيند ، و بدون قرار جديد با صاحب گوسفند ، به تعدادشان گوسفند قربانى مىكنند ، و بنا دارند كه بعد از قربانى ، طبق قرار داد ساير افراد ، به صاحب گوسفند پول بدهند ، آيا قربانىهاى آنان درست است يا خير ؟\r\n\r\nج\r\n- بدون استيذان از مالك كافى نيست ، اگر چه بعداً راضى شود .\r\n\r\n766 س\r\n- در قربانگاه ، حاج و صاحب گوسفند يك قرارى با هم مىگذارند كه هر چند رأس گوسفندى كه مىخواهند هر يكى به فلان مبلغ معين ، حاجى هم قبول مىكند ، و يكى يكى را به نيّت افرادى كه وكالت دارد مىكشد ، بعد مىرود با صاحب گوسفند حساب مىكند ، آيا در قربانى اشكال نيست ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\n767 س\r\n- جمعى از حجاج پول روى هم مىگذارند ، و كسى با پول مشترك براى همه آنان تعدادى گوسفند مىخرد ، و در وقت ذبح هر گوسفند را براى يك نفر قصد مىكند ، و قربانى مىكند ، آيا اين ترتيب ذبح اشكال دارد يا خير ، و آيا در صورت تفاوت گوسفندان در قيمت ، با اينكه همه به يك اندازه پول داده‌اند چه وضعى پيدا مىشود ؟\r\n\r\nج\r\n- در فرض سؤال ، اگر صاحبان پول راضى باشند و ذابح وكالت مطلق در افراز داشته باشد ، اشكال ندارد .\r\n\r\n768 س\r\n- اگر قربانى از وجه غير مخمّس باشد چه صورت دارد ؟\r\n\r\nج\r\n- اگر معامله عين به عين باشد ، كفايت نمىكند .\r\n\r\n769 س\r\n- در مكّه جيب كسى را زدند ، و پولش را بردند ، شكايت كرد ، بعد طى مراحل قانونى حاكم آنجا حكم كرد پولش را از دزد بگيرند ، و به او بدهند ، آيا جايز است پول را بگيرد و گوسفند قربانى را با آن بخرد يا نه ؟\r\n\r\nج\r\n- اگر مىداند كه عين پول را از ديگران دزديده ، نمىتواند بگيرد ، و الّا گرفتن وجه و صرف در قربانى مانعى ندارد .\r\n\r\n770 س\r\n- اگر كسى ذبح و يا حلق را نتوانست در روز عيد انجام دهد ، آيا در روز يازدهم بايد ابتدا ذبح و حلق را كه از وظايف روز قبل است انجام دهد ، و بعد به رمى جمرات برود ، و يا آنكه مىتوان اول رمى جمرات را در روز يازدهم انجام دهد ، و سپس به قربانگاه برود ؟\r\n\r\nج\r\n- احوط و اولى انجام ذبح يا حلق ، و سپس رمى است .\r\n\r\n771 س\r\n- افرادى كه مىگويند ما نمىتوانيم بياييم رمى جمرات آيا نياز است كه روحانى كاروان اصرار نمايد عذر شما چيست ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nج\r\n- چون غالباً اشخاص عذرهاى غير موجه براى نرفتن به جمرات ذكر مىكنند و جاهل به مسأله هستند تذكر و پرسش بهتر است مخصوصاً كه گاهى بعد از تمامى اعمال به مناسبتهايى معلوم مىشود عملشان صحيح نبوده و اين كار گاهى تبعاتى دارد .\r\n\r\nحلق يا تقصير\r\n\r\nمكان حلق و تقصير\r\n\r\n772 س\r\n- كسى كه جهلًا بالحكم ، در خارج منى حلق كرده ، و طواف حج و سعى و طواف نساء را انجام داده ، بعد متوجه مسأله شده ، وظيفه‌اش چيست ، و چنانچه از جهت جهل به موضوع باشد ، و يا اصلًا غافل از حلق در منى باشد تكليف چيست ؟\r\n\r\nج\r\n- در فرض مسأله كه از جهت جهل به مسأله و غفلت ، در غير منى حلق كرده ، اجزاء بعيد نيست ، هر چند احتياط آن است كه در صورت تمكّن به منى برگردد ، و حلق كند ، ( امرار موسى نمايد ) و اعمال بعدى را اعاده كند ، و با عدم تمكّن ، هرجا كه هست همانجا حلق كند ، و استحباباً موى خود را به منى بفرستد .\r\n\r\n773 س\r\n- شخصى سال گذشته قربانى و حلق را در خارج از منى انجام داده ، و پس از خاتمه اعمال ، به ايران برگشته است ، و امسال نيز به مدينه مشرف شده ، و قصد حج دارد ، بفرماييد وظيفه او چيست ؟ و آيا مىتواند براى خود يا ديگرى حج بجا آورد يا نه ؟\r\n\r\nج\r\n- صحت حج سال گذشته بعيد نيست ، و اگر با عدم تمكن از ذبح در منى قربانى را در مذابح معمول انجام داده ، اعاده لازم نيست .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n774 س\r\n- كسى كه غير از وقوفين اضطرارى را نمىتواند درك كند ، و براى بقيهء اعمال خود نايب مىگيرد ، آيا مىتواند حلق را در غير از منى انجام دهد ؟\r\n\r\nج\r\n- بايد در منى حلق كند ، و حلق در غير منى كافى نيست ، مگر آنكه نتواند به منى برود .\r\n\r\nزمان حلق و تقصير\r\n\r\n775 س\r\n- پس از وكالت دادن براى قربانى ، آيا حلق جايز است يا خير ؟\r\n\r\nج\r\n- اگر حاجى براى قربانى به كسى وكالت دهد ، تا وكيل او قربانى نكرده ، نمىتواند حلق كند ، ولى اگر با اعتقاد به اينكه وكيل او براى او قربانى كرده حلق كرد ، بعد معلوم شد كه وكيل او هنوز قربانى نكرده ، حلق مزبور كافى است ، و اگر بعد از حلق ، اعمال مكّه را هم انجام داده باشد كفايت مىكند ، و لازم نيست آنها را اعاده كند .\r\n\r\n776 س\r\n- شخصى در روز عيد قربان در حال رمى جمره عقبه پول خود را گم كرد ، و چون پول براى هدى نداشت آن را مبدل به روزه كرد ، و تصميم دارد بعد از ايام تشريق شروع به سه روز روزه نمايد ، آيا چنين شخصى تقصير يا حلق را پس از سه روز روزه انجام دهد ، يا همان روز عيد حلق يا تقصير نمايد ؟\r\n\r\nج\r\n- مىتواند روز عيد حلق يا تقصير نمايد ، ولى اگر اشيايى داشته باشد كه با فروش آنها بتواند قربانى تهيه كند ، متمكن از هدى محسوب مىشود ، و بايد قربانى كند ، و روزه براى او مجزى نيست .\r\n\r\nحلق در شب\r\n\r\n777 س\r\n- كسانى كه در شب دهم - شب عيد - جايز است از مشعر كوچ كنند ، آيا مىتوانند رمى جمره عقبه را هم در شب دهم انجام دهند يا نه ؟ و حكم\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nقربانى و حلق و تقصير را هم در شب بيان فرماييد .\r\n\r\nج\r\n- كسى كه معذور است و نمىتواند در روز عيد رمى كند ، جايز است در شب عيد رمى نمايد ، و همچنين اگر از حلق و تقصير در روز عيد ، معذور است مثل خائف از فجأهء حيض كه بخواهد همان شب به مكّه برود ، بعيد نيست جايز باشد بعد از رمى جمره كسى را وكيل كند كه در روز عيد براى او قربانى نمايد ، و خود تقصير و چنانچه معذورى باشد كه وظيفه‌اش حلق است ، حلق نموده و به مكّه برود ، و قربانى نمودن در شب عيد ، بنابر احوط جايز نيست .\r\n\r\n778 س\r\n- در روز دهم اگر حاج صروره متمكن از حلق نشود ، شب مىتواند حلق نمايد ، يا بايد روز يازدهم حلق نمايد ؟\r\n\r\nج\r\n- حلق در شب خلاف احتياط است ، و اگر در روز عيد ترك نمود ، روز يازدهم بايد حلق كند ، و اگر به جاى حلق تقصير كرد ، وقتى كه متمكن از حلق شد در طول ذيحجه حلق نمايد .\r\n\r\n779 س\r\n- شخصى در اعمال روز عيد در منى در اثر گم كردن منزل و يا عذر ديگر حلق يا تقصير را تأخير انداخته ، و شب حلق نموده ، يا فرداى آن روز ، مقارن طلوع آفتاب حلق كرده ، صحيح است يا نه ؟\r\n\r\nج\r\n- در صورتى كه معذور بوده مجزى است .\r\n\r\n780 س\r\n- حلق نمودن در غروب و بعد از غروب آفتاب چه صورت دارد ؟\r\n\r\nج\r\n- حلق در غروب عرفى كه هنوز مغرب نشده اشكال ندارد و حلق در شب خلاف احتياط است .\r\n\r\n781 س\r\n- زائرى اعمال رمى جمره عقبه و قربانى را روز عيد انجام داد ، آيا مىتواند حلق يا تقصير را بعد از اذان مغرب و عشاء ( هنگام شب ) انجام دهد ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nيا بايد روز انجام دهد ؟\r\n\r\nج\r\n- احتياط واجب اين است كه روز انجام دهد .\r\n\r\nنيّت حلق و تقصير\r\n\r\n782 س\r\n- عصر عيد قربان بعد از هَدى كه دوستان سر مىتراشيدند ، و من هم به اين فكر كه بايد سر را تراشيد ، رفتم سر خود را تراشيدم ، و نگفتم كه سر مىتراشم براى حج تمتّع ، فقط سرم را تراشيدم ، در اين صورت وظيفه من چيست ؟\r\n\r\nج\r\n- اگر سر را به عنوان اينكه وظيفه شما سرتراشى است ، و از اعمال حج است تراشيده‌ايد صحيح است ، هر چند نيّت را نگفته باشيد .\r\n\r\nكيفيّت حلق\r\n\r\n783 س\r\n- اگر كسى مقدارى از سر خود را با تيغ بتراشد ، و بقيه را ماشين كند ، آيا جايز است ، و حلق صدق مىكند ؟ ضمناً بعد از ماشين ، بقيه سر را نيز مىتراشد .\r\n\r\nج\r\n- تا حلق تمام نشده ، كوتاه كردن موى سر جايز نيست ، و اگر تمام سر را تراشيده از حلق كافى است .\r\n\r\n784 س\r\n- شخصى كه صروره نيست و مىتواند تقصير كند ، آيا اگر ريش بتراشد ، صرف نظر از حرمت ، اين كار كفايت از تقصير مىكند يا نه ؟\r\n\r\nج\r\n- كفايت نمىكند .\r\n\r\n785 س\r\n- ماشين كردن موى سر قبل از حلق به جهت زيادى مو ، چه حكمى دارد ؟\r\n\r\nج\r\n- در صورت علم به حرمت ، اگر عمداً انجام دهد كفّاره دارد .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nوظيفهء صروره و غير صروره\r\n\r\n786 س\r\n- كسى كه سال اول حج اوست آيا در حج بايد سر بتراشد ، يا تقصير هم كفايت مىكند و آيا در اين مسأله بين حَجة الإسلام و غير آن فرقى است يا نه ؟\r\n\r\nج\r\n- به احتياط واجب بايد سر بتراشد و فرقى بين حَجة الإسلام و غير آن نيست .\r\n\r\n787 س\r\n- آيا حلق نمودن براى افرادى كه سال اولشان است واجب است ؟\r\n\r\nج\r\n- احتياط واجب حلق نمودن است .\r\n\r\n788 س\r\n- اگر حاج صروره ، علم داشته باشد كه حلاق ، سر او را خونى مىكند على تقدير تعيّن الحلق عليه ، وظيفه‌اش چيست ؟\r\n\r\nج\r\n- بر فرض انحصار حلاق به كسى كه سر او را خونى مىكند بعيد است ، بايد فحص نمايد و حلاق ماهر پيدا كند ، اگر فرضاً پيدا نشد ، تقصير نمايد ، و بعد در ماه ذيحجه هر وقت متمكّن از حلق شد حلق نمايد ، هر چند به مكّه آمده باشد ، و مو را به منى بفرستد .\r\n\r\n9 78 س\r\n- صبى مميّزى تمام اعمال حج را بنحو صحيح انجام داده است ، آيا از صروره بودن ، خارج مىشود يا نه ؟\r\n\r\nج\r\n- بلى ، خارج مىشود .\r\n\r\n790 س\r\n- كسى كه حج واجب را بجا آورده مىخواهد نيابتاً از طرف خانمش برود مكه آيا سر تراشيدن براى او واجب است يا خير ؟\r\n\r\nج\r\n- در مورد سؤال ، بر شخص مذكور تراشيدن سر واجب نيست مىتواند تقصير كند .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\n791 س\r\n- كسى كه سفر اول حج او است در وقتى كه سلمانى براى او حلق مىكرده ، مشغول گرفتن ناخنهاى خود بوده ، و غافل بوده كه نبايد اين كار را بكند ، آيا كفّاره دارد يا خير ؟\r\n\r\nج\r\n- چيزى بر او نيست .\r\n\r\n792 س\r\n- اگر در موردى كه حاجى بايد حلق كند به جاى حلق تقصير كرده است ، وظيفه‌اش چيست ، آيا كفّاره دارد يا نه ؟\r\n\r\nج\r\n- اگر جاهل به مسأله بوده كفّاره ندارد ، و در فرض علم پرداخت كفّاره احوط است ، و در فرض مسأله بنابر احتياط بايد حلق را انجام دهد ، و چنانچه اعمال مكّه را به جا آورده اعاده كند .\r\n\r\nوظيفه خُنثى\r\n\r\n793 س\r\n- كسى كه تشخيص مرد يا زن بودنش مشكل است وظيفه‌اش در تقصير چيست ؟\r\n\r\nج\r\n- اما النساء فيتعيّن التّقصير و ليس عليهن الحلق بل يحرم عليهن فيأخذن شيئاً من شعرهن او اظفارهن و لو حلقت المرأة فلا يكفى حلقها عن التقصير و كذلك الخنثى و الاحوط الجمع بين الحلق و التقصير .\r\n\r\nوظيفهء معذور\r\n\r\n794 س\r\n- كسى كه وظيفه او حلق است و ليكن از حلق معذور است ، وظيفه او چيست ؟\r\n\r\nج\r\n- بعيد نيست لزوم و كفايت تقصير در اين مورد ، ولى احوط آن است كه احتياط را به غير رجوع كنند .\r\n\r\n795 س\r\n- شخصى دو موضع در سرش شكسته است ، ممكن است كه حلق\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nروز عيد باعث پاره شدن پوست گردد ، اگر تقصير نمايد مجزى است ، يا وظيفه ديگرى دارد ؟\r\n\r\nج\r\n- اگر اميد خوب شدن در حدى كه بتواند حلق كامل نمايد تا آخر ايام تشريق دارد تأخير بيندازد ، و اگر اميد ندارد يا پس از تأخير خوب نشد ، احتياط آن است كه هر مقدار سر را مىتواند بتراشد و تقصير هم بكند .\r\n\r\nترك حلق و تقصير\r\n\r\n796 س\r\n- كسى كه حلق را فراموش كرده و به ايران بازگشته است ، وظيفه او چيست ؟\r\n\r\nج\r\n- بايد به منى برگردد و در آنجا حلق كند و اعمال مترتبه بر حلق را انجام دهد ، و اگر نمىتواند خودش به مكّه برود ، در محل خودش حلق كند ، و موى خود را به منى بفرستد على الاحوط الاولى ، و براى اعاده اعمال مكّه نايب بگيرد .\r\n\r\n797 س\r\n- كسى را روز عيد قبل از حلق دستگير كرده‌اند ، و او را به ايران فرستاده‌اند ، آيا رفقاى او مىتوانند از او نيابت كنند ، و بقيه اعمال را انجام دهند يا خير ، و چگونه از احرام خارج مىشود ؟\r\n\r\nج\r\n- بدون اينكه خودش نايب بگيرد صحيح نيست ، و براى خارج شدن از احرام بايد به منى بيايد ، و حلق يا تقصير كند ، و اعمال مترتبه را انجام دهد ، و اگر نمىتواند ، در محل خودش حلق يا تقصير نمايد ، و بنابر احتياط مستحب موهاى خود را به منى بفرستد ، و براى اعمال مترتبه نايب بگيرد .\r\n\r\n798 س\r\n- شخص محرم هنوز حلق يا تقصير نكرده ، سر ديگرى را مىتراشد ، بايد كفّاره بدهد يا نه ؟\r\n\r\nج\r\n- كفّاره ندارد ، هر چند اين عمل براى او جايز نيست .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nخروج از احرام حج\r\n\r\n799 س\r\n- اگر حاج در منى بعد از رمى جمره عقبه و قربانى ، قبل از حلق و يا تقصير عالماً يا جاهلًا از احرام بيرون بيايد ، و لباس عادى بپوشد ، تكليفش چيست ؟\r\n\r\nج\r\n- بايد حلق يا تقصير را به جا آورد ، و اگر عالماً عامداً اين كار را كرده ، يك گوسفند براى پوشيدن لباس دوخته قبل از احلال قربانى كند ، و اما نسياناً يا جهلًا كفّاره ندارد .\r\n\r\n800 س\r\n- كسانى كه اعمال حج را بر وقوفين مقدم مىدارند ، اگر بعد از سعى تقصير نمودند ، آيا موجب محل شدن و يا كفّاره مىگردد ؟\r\n\r\nج\r\n- محل نمىشوند ، و اگر جاهل يا ساهى بوده‌اند ، كفّاره ندارد .\r\n\r\n801 س\r\n- زنى كه محرم شده به احرام عمرهء تمتّع و تا آخرين فرصت موفق به اعمال عمره نشده است و عدول به حج إفراد كرده چه وقت از احرام خارج مىشود و در صورت محلّ شدن بعد اعمال حج إفراد آيا واجب است فوراً پس از تقصير در منى براى مناسك باقيمانده به مكه برود يا تا آخر ذيحجه فرصت دارد ؟\r\n\r\nج\r\n- در صورت مفروضه پس از تقصير در منى هر چه بر او در احرام حرام شده بود حلال مىشود مگر صيد و بوى خوش و تمتّع از زوج و بعد از بجا آوردن طواف زيارت و نماز آن و سعى بين صفا و مروه بوى خوش نيز حلال مىشود و بعد از طواف نساء و نماز آن همه محرمات احرام حلال مىگردد غير از صيد در حرم و بعد از اتمام حج ، عمره مفرده بجا آورد و احتياط اين است كه پس از اعمال منى در روز عيد براى بقيه اعمال حج به مكه برود و مىتواند تأخير نمايد تا آخر ذيحجه .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\n802 س\r\n- آيا كسى كه حجش را باطل كند اگر حج فاسد شده را به اتمام رساند ، از احرام خارج مىشود ؟\r\n\r\nج\r\n- اگر حج فاسد شده را به اتمام رسانده ، از احرام خارج شده ، و الا در احرام باقى است .\r\nبرخى از مسائل تقصير در بحث اعمال عمرهء تمتّع گذشت\r\n\r\nاعمال بعد از منى ( اعمال مكه )\r\n\r\nترتيب اعمال مكه\r\n\r\n803 س\r\n- اگر كسى در حج تمتّع از جهت نسيان حكم ، اول طواف نساء را بجا آورد ، و بعد طواف زيارت را ، سپس متذكّر شود ، يا اينكه قبل از انجام طواف زيارت ملتفت گردد ، و يا از جهت نسيان موضوع يعنى به خيال اينكه طواف زيارت را انجام داده فقط طواف نساء را بجا آورد ، چه تكليفى دارد ، و نيز اگر جهلًا طواف نساء را قبل از طواف زيارت بجا آورد ، حكمش چيست ؟\r\n\r\nج\r\n- لازم است طواف نساء بعد از طواف زيارت واقع شود ، بنابراين در تمام صور مذكوره بايد طواف نساء را بنابر احوط دو مرتبه بجا آورد .\r\n\r\n804 س\r\n- در حج لازم است كه طواف نساء و نماز آن را بعد از طواف حج و نماز و سعى بجا آورد يا خير ؟\r\n\r\nج\r\n- بلى لازم است طواف نساء را بعد از سعى بجا آورد ، و اگر عمداً مقدّم داشت اعادهء آن با نمازش بعد از سعى لازم است ، و در صورت جهل و فراموشى اعاده آن احوط است ، و اگر خودش نمىتواند اعاده كند نايب بگيرد .\r\n\r\n805 س\r\n- آيا در صورت ترس از عادت مىتوان طواف نساء را بر سعى مقدم\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nداشت ؟\r\n\r\nج\r\n- احتياط در اين است كه مقدّم بدارد و اگر حائض نشد بعد از سعى اعاده نمايد و اگر حائض شد نائب بگيرد .\r\n\r\n806 س\r\n- اعمال حج را به جهت خوف از عادت بر اعمال منى مقدم داشت ولى چون طواف يا سعى را قطع كرده بود به طورى كه مىبايد اتمام و اعاده كند و چنين كرد ، آيا بعد از اعمال منى بر او چيزى نيست ؟\r\n\r\nج\r\n- اگر طبق وظيفه‌اش عمل كرده باشد چيزى بر او نيست .\r\n\r\n807 س\r\n- آيا تقديم اعمال مكه براى ذوى الاعذار ، جايز است يا لازم است ؟\r\n\r\nج\r\n- لازم نيست مگر در صورتى كه يقين داشته باشد كه بعد از اعمال منى قدرت بر انجام آنها نخواهد داشت .\r\n\r\nموالات بين اعمال مكه\r\n\r\n808 س\r\n- آيا انسان در عمره مفرده يا عمره تمتّع يا حج تمتّع مىتواند اعمال را با فاصله انجام دهد ، مثلًا يك روز طواف كند و روز ديگر نماز آن را بخواند ، و روز ديگر سعى ، و روز ديگر تقصير ، و روز بعد طواف نساء را بجا آورد يا نه ؟\r\n\r\nج\r\n- اگر چنين كند عمل صحيح است ، لكن در بعض صور مثل تأخير نماز از طواف و تأخير سعى معصيت كرده است .\r\n\r\nزمان اعمال مكه\r\n\r\n809 س\r\n- وقت اعمال بعد از منى تا چه زمانى است ؟\r\n\r\nج\r\n- واجب نيست كه بعد از اعمال منى فوراً به مكّه برگردد بلكه مىتواند تا روز يازدهم برگشتن بمكّه را تأخير بيندازد و بلكه بعيد نيست جايز باشد تا\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nآخر ذيحجه اعمال مكّه را تأخير بيندازد اگر چه احوط عدم تأخير است .\r\n\r\n810 س\r\n- معذورين كه وقوف اضرارى مشعر الحرام را شب درك نموده و به منى مىروند ، و رمى جمره مىكنند ، و وكالت براى قربانى مىدهند و تقصير مىنمايند ، آيا جائز است در همان شب ، طواف زيارت و طواف نساء را بجا آورند يا نه ؟\r\n\r\nج\r\n- با عذر مانعى ندارد كه شب طواف زيارت و سعى بين صفا و مروه و طواف نساء را انجام دهند .\r\n\r\n811 س\r\n- در مناسك فرموده‌ايد : « حاج مىتواند در شب يازدهم و دوازدهم بعد از نصف شب براى بقيه اعمال حج به مكّه برود ، و احتياط آن است كه قبل از طلوع فجر داخل مكّه نشود ، عرض مىكنم اگر بعد از طلوع فجر داخل شود به ازدحام جمعيت برخورد مىكند ، و هوا گرم مىشود ، و انجام طواف حج و طواف نساء مشكل خواهد شد ، حال آيا جايز است قبل از طلوع فجر شروع به اعمال حج كند يا نه ؟\r\n\r\nج\r\n- بلى مىتواند قبل از طلوع فجر مشغول طواف شود ، و عمل به احتياط ، واجب نيست .\r\n\r\nتقديم اعمال مكه بر وقوف\r\n\r\n812 س\r\n- هرگاه شخصى از روى جهل به حكم ، قبل از وقوف به عرفات ، طواف و نماز آن ، و سعى را به جا آورد ، و بعد از اتمام مناسك حج ، متوجه اشتباه خود شد ، آيا خللى به حج او وارد مىشود يا نه ؟ و آيا كفّاره بر او واجب است يا نه ؟\r\n\r\nج\r\n- اگر تقديم بدون عذر بوده ، واجب است طواف و سعى را اعاده نمايد ، و اگر با عذر بوده احتياطاً اعاده كند ، و كفّاره در صورت جهل واجب نيست .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\n813 س\r\n- كسى كه معذور باشد ، و يا احتمال عذر بدهد مثل زن كه احتمال بدهد در اثر عادت زنانگى نتواند پس از مراجعت از منى طواف نساء بجا بياورد ، آيا جايز است طواف نساء را بر وقوف به عرفات مقدم بدارد يا نه ؟\r\n\r\nج\r\n- در صورت مذكوره مىتواند طواف نساء را بعد از سعى ، مقدم بر وقوف عرفات بدارد ، بلكه با خوف از عدم تمكن لازم است ، و احوط اعاده آن است در صورت تمكن بعد از مراجعت ، و در صورت عدم تمكّن احوط آن است كه براى اعاده نايب بگيرد .\r\n\r\n814 س\r\n- در مواردى كه تقديم طواف بر وقوفين در حج تمتّع جايز است ، آيا قبل از احرام حج تمتّع مىتوان انجام داد يا بعد از احرام واقع شود ؟\r\n\r\nج\r\n- تقديم طواف و سعى حج تمتّع بدون احرام ، جايز نيست .\r\n\r\n815 س\r\n- شخصى كه مىتواند اعمال مكّه را بر وقوفين مقدم بدارد اگر جهلًا بدون احرام ، اعمال مكّه را انجام داد چه صورتى دارد ؟\r\n\r\nج\r\n- كفايت نمىكند و بايد يا قبل از وقوفين آنها را با احرام اعاده كند ، و يا بعد از وقوفين و اعمال منى ، آنها را بجا آورد .\r\n\r\n816 س\r\n- زنى كه اعمال حج خود را بر وقوفين مقدّم داشته ، بعد از سعى حائض مىشود ، شوهرش در همان وقت به نيابت از او طواف نساء را انجام مىدهد ، آيا اين نيابت صحيح است ؟\r\n\r\nج\r\n- صحيح نيست و تقديم براى كسى است كه خودش طواف مىكند . و احتياط آن است كه اكتفاء به آنچه مقدّم داشته هم نكند .\r\n\r\n817 س\r\n- كسانى كه اعمال حج را قبل از اعمال منى انجام مىدهند ، آيا مىتوانند سعى را بعد از برگشتن از منى انجام دهند و باقى اعمال را قبل از آن ؟\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nج\r\n- بنابر احتياط سعى را تأخير نيندازند .\r\n\r\n818 س\r\n- اگر كسى تنها اين ترس را داشته باشد كه بعد از برگشت از منى در اثر ازدحام نتواند طواف كند ، يا به مشقّت بيفتد ، آيا مىتواند اعمال حج را مقدم دارد يا نه ؟\r\n\r\nج\r\n- مورد جواز تقديم نيست ، و نمىتواند مقدم بدارد .\r\n\r\n819 س\r\n- كسانى كه اعمال حج را مقدم بر وقوفين مىنمايند ، آيا بايد اقرب زمان به موقفين را رعايت كننند ؟\r\n\r\nج\r\n- لازم نيست .\r\n\r\n820 س\r\n- كسى كه او را به وسيله طَبَق طواف مىدهند ، آيا مىتواند اعمال حج خود را بر وقوفين مقدم بدارد ؟\r\n\r\nج\r\n- اگر در هر صورت بايد او را طواف دهند ، و عذر ديگرى نيست ، نمىتواند مقدّم بدارد .\r\n\r\n821 س\r\n- تشخيص عذر براى كسانى كه اعمال حج را مقدم مىدارند ، بر عهده خود آنان است ، يا بر عهده گردانندگان گروه و مسئولين ؟\r\n\r\nج\r\n- تشخيص با خود مكلّف است .\r\n\r\n822 س\r\n- تقديم اعمال مكّه براى ذوى الاعذار جايز است يا لازم ؟\r\n\r\nج\r\n- جايز است ، و لازم نيست مگر در مورد كسى كه يقين دارد اگر اعمال مكّه را قبل از وقوفين انجام ندهد ، تا آخر ذيحجه امكان انجام آن را ندارد و يا بعد از مراجعه از منى فرصت انجام ندارد در اين صورت تقديم واجب است .\r\n\r\n823 س\r\n- آيا نايب هم اگر خوف حيض يا مرض داشته باشد مىتواند اعمال حج را بر وقوفين و اعمال منى مقدّم بدارد يا نه ؟\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\nج\r\n- مانع ندارد .\r\n\r\n824 س\r\n- زنى كه خوف حيض داشته اعمال حج تمتّع را قبل از عرفات انجام داده رفته عرفات و منى و برگشته به مكه حيض نشده آيا واجب است اعمال را دوباره انجام دهد ؟\r\n\r\nج\r\n- بنابر احتياط واجب بايد دوباره بجا آورد .\r\n\r\n825 س\r\n- زنى كه به خاطر ترس از حائض شدن اعمال حج را پس از احرام بستن بر وقوفين مقدم داشته اگر بعد از سعى تقصير نمايد آيا موجب محل شدن و يا كفاره مىگردد ؟\r\n\r\nج\r\n- در فرض سؤال محل نمىشود اگر سهواً يا جهلًا تقصير كرده باشد كفاره هم ندارد .\r\n\r\n826 س\r\n- زن‌هايى كه ترس دارند كه هنگام برگشتن از منى گرفتار عادت ماهانه يا وضع حمل شوند و نتوانند تا پاك شدن در مكه بمانند وظيفه‌شان چيست ؟\r\n\r\nج\r\n- جايز است پيش از رفتن به عرفات و مشعر و منى ، طواف و سعى را بجا آورند و احتياط آن است كه بعد از برگشتن اگر ممكن شود در ايام تشريق و اگر نه ، تا آخر ذى الحجّه طواف و سعى را دوباره بجا آورند .\r\n\r\n827 س\r\n- زنى به خاطر ترس از حيض اعمال مكه را جلو انداخت ولى بعداً عادت نشد آيا اعادهء اعمال بر او لازم است ؟\r\n\r\nج\r\n- واجب نيست هر چند احوط است .\r\n\r\n828 س\r\n- بانوانى كه به واسطه خوف از عادت ماهانه ، طواف زيارت و طواف نساء را مقدم مىدارند ، آيا تمام محرمات بر آنها حلال مىشود و حتى بوى\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nخوش يا نه ؟\r\n\r\nج\r\n- قبل از تقصير حلال نمىشود .\r\nنيابت در اعمال مكه\r\n\r\n829 س\r\n- آيا مىتواند اعمال مكّه را به نايب واگذارد ، در صورتى كه مىتواند تأخير بيندازد تا خود بجا آورد ؟\r\n\r\nج\r\n- با فرض اينكه مىتواند خودش بجا آورد ، و لو با تأخير تا آخر وقت ، نمىتواند نايب بگيرد .\r\n\r\nبيتوته در منى\r\n\r\n830 س\r\n- چه مىفرماييد نسبت به شخصى كه قبل از غروب آفتاب شب سيزدهم از منى كوچ كرده ، و بعد از ساعتى مثلًا مراجعت به منى مىنمايد ، آيا واجب است شب را بماند و فردايش رمى جمرات نمايد يا نه ؟\r\n\r\nج\r\n- واجب نيست .\r\n\r\n831 س\r\n- زنان و پيرمردان و بيماران و كسانى كه خوف از مشقّت و ازدحام دارند ، آيا جايز است شب دوازدهم بعد از بيتوته در منى رمى جمرات را شبانه انجام داده ، به مكّه معظمه بروند ، و ديگر به منى بر نگردند ، يا خير ؟\r\n\r\nج\r\n- جايز است .\r\n\r\n832 س\r\n- كسى كه بدون عذر نصف اول شب را در منى نبود ، آيا واجب است نصف دوم را در منى ، بماند ، آيا كفّاره ترك مبيت را نيز بايد بدهد يا خير ؟\r\n\r\nج\r\n- بايد كفّاره هم بدهد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\n833 س\r\n- كسانى كه مقدارى از اول شب با عذر يا بدون عذر در خارج منى بودند ، يا قبل از نصف شب خارج شدند ، آيا كفّاره واجب است يا خير ؟\r\n\r\nج\r\n- در صورت عذر كفّاره واجب نيست ، و بدون عذر احتياط ترك نشود .\r\n\r\n834 س\r\n- علامت‌گذارى حدود منى در سالهاى قبل با علامت‌گذارى كنونى كه به وسيله حكومت انجام گرفته فرق مىكند ، و اين جانب كه شغلم حمله‌دارى است در سالهاى قبل با حجاج در قطعه زمينى بيتوته كرده‌ايم كه اگر تعيين فعلى حكومت صحيح باشد ، بيتوته ما در خارج از منى بوده ، و اگر تعيين قبلى صحيح باشد كه ما يقين به آن داريم طبق علامت قبلى و نظر پيران اهل مكّه بيتوته ما صحيح است ، حال بنابراين كه تعيين حكومت صحيح باشد ، آيا تكليف ما نسبت به بيتوته سالهاى قبل چيست ؟ و در صورت وجوب كفّاره ، آيا ابلاغ به همه حجاج لازم است يا نه ؟\r\nو آيا با توجه به اينكه در فرض مسأله بيتوته ترك نشده ، بلكه اشتباه در مصداق بوده است ، نسبت به حجاج ضامن مىباشم يا نه ؟\r\n\r\nج\r\n- اگر در محلى بيتوته كرده‌ايد كه يقين به منى بودن آن داشته‌ايد تا يقين پيدا نكنيد كه خارج منى بوده ، قربانى لازم نيست ، و در اين صورت ابلاغ و اعلام ضرورت ندارد .\r\n\r\n835 س\r\n- آيا در مناطق افزوده شده به منى مىتوان بيتوته كرد ؟\r\n\r\nج\r\n- با امكان بيتوته در منى بيتوته در خارج منى جايز نيست .\r\n\r\n836 س\r\n- اين جانب شغلم حمله‌دارى است ، چندين سال قبل جايى را كه يقين داشتم جزء منى است با حاجىها بيتوته نموده‌ام ، و سالهاى بعد فهميدم و برايم يقين حاصل شد جايى كه سالهاى قبل بيتوته نموده‌ايم خارج از منى است ، آيا كفّاره بر اين جانب و همه حجاج واجب است يا نه ؟ و در صورتى كه\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nكفّاره واجب باشد ، آيا كفّاره حجاج بر عهده خودشان است يا بر عهده من ؟ و آيا ابلاغ به حجاج واجب است يا نه ؟ و اگر بعضى از آنان مرده باشند يا دسترسى به آنان نباشد تكليف چيست ؟\r\n\r\nج\r\n- كفّاره ترك بيتوته خود شما بر شما واجب است ، و كفّاره ديگران بر شما واجب نيست ، و لازم نيست به آنان اعلام نماييد و اگر فهميدند كفّاره بر خود آنان واجب است .\r\n\r\n837 س\r\n- در سفر حج امسال روز يازدهم ذيحجه بعد از ظهر در حرم خدا طواف حج انجام دادم و چون مسئوليت روحانيت كاروان به عهده من بود تا حجاج را جمع و جور كردم حدود يك ساعت به مغرب به طرف « منى » حركت كردم . متأسفانه اتوبوس خط واحد به ترافيك سنگينى در حوالى « منى » برخورد كرد . پس از مأيوس شدن از رسيدن به اول منى در مغرب ، از ماشين پياده شدم و دوان دوان آمدم « منى » ولى متأسفانه حدود يك ساعت و نيم از مغرب گذشته بود كه ما در اول منى بوديم . حال با توجه به اينكه احتياطاً نيمه دوم شب دوازده ، نيّت بيتوته در منى را كرده‌ام و موفق به درك وقوف اول شب نشدم بفرماييد آيا كفّاره بر من واجب شده است يا نه ؟\r\n\r\nج\r\n- در فرض سؤال ، كه در مراجعت به منى كوتاهى و مسامحه نكرده‌ايد و قسمتى از شب را بيتوته نموده‌ايد كفّاره ندارد .\r\n\r\n838 س\r\n- كسى كه در حال احرام با زوجه‌اش آميزش كرده وظيفه‌اش در بيتوته چيست ؟\r\n\r\nج\r\n- بايد شب سيزدهم را نيز در منى بيتوته نمايد .\r\n\r\n839 س\r\n- اگر كسى با زوجه خود در حال احرام كارهاى غير از آميزش انجام داده باشد تكليف خود و زوجه‌اش در بيتوته چيست ؟\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\nج\r\n- در فرض سؤال بنابر احتياط ، شب سيزدهم را نيز بيتوته نمايد گرچه اقوى عدم وجوب بيتوته است .\r\n\r\n840 س\r\n- زنى هستم كه به همراه مادر پيرم به مكه آمده‌ام و تمام كارهاى مادرم به علت ضعف و ناتوانى او بر عهده من است آيا بر من هم ماندن در منى واجب است ؟\r\n\r\nج\r\n- بلى ، واجب است ، مگر اينكه بواسطه پرستارى او نتوانيد بمانيد كه در اين فرض ، بنابر احتياط براى هر يك از شب يازدهم و دوازدهم يك قربانى ذبح كنيد و به فقراء بدهيد .\r\n\r\nعبادت در مكّه به جاى بيتوته\r\n\r\n841 س\r\n- حاج مىخواهد بعد از اعمال ثلاثه روز عيد براى طوافها به مكّه برود ، ولى مىداند در صورت رفتن به مكّه سه ساعت از مبيت اول شب را درك نمىكند ، آيا برود يا نه ؟ و اگر رفت كفّاره دارد يا خير ؟\r\n\r\nج\r\n- رفتن از منى به مكّه براى انجام واجبات مكّه مانع ندارد ، ولى بايد قبل از نصف شب در منى حاضر باشد ، و در فرض سؤال كه قسمتى از نيمه اول شب را درك نكرده است بايد تا طلوع فجر در منى بماند .\r\n\r\n842 س\r\n- كسى كه در شب يازدهم و دوازدهم بايد در منى باشد ، يا در مسجد الحرام مشغول عبادت گردد ، در مسجد الحرام مشغول عبادت مىشود ، ولى در بين آن از خستگى مرتب چرت مىزند و بيدار مىشود ، وظيفه او چيست ؟ و آيا عبادت در پشت بامهاى كنونى مسجد الحرام كافى است يا نه ؟\r\n\r\nج\r\n- اگر به قدرى خواب مىرود كه صدق نمىكند كه تمام شب مشغول به عبادت بوده ، كافى نيست ، و بايد كفّاره بدهد ، و عبادت در هر جاى مكّه كافى است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\n843 س\r\n- مقدار شب براى كسى كه در مكّه به جاى بيتوته در منى به عبادت مشغول مىشود چقدر است ؟ از مغرب تا طلوع فجر است ، يا طلوع آفتاب ؟\r\n\r\nج\r\n- تا طلوع فجر حساب مىشود .\r\n\r\nرمى جمرات\r\n\r\nنيابت در رمى جمرات\r\n\r\n844 س\r\n- كسى كه به نيابت ديگرى رمى جمره مىكند ، آيا كافى است كه اول براى خودش هر جمره‌اى را رمى كند ، و پس از آن به نيابت ديگران و لو ده نفر باشند يك جا رمى كند ، بعد جمره وسطى را هم همين طور ، و در پايان براى جمره عقبه نيز چنين كند ، يا اينكه بايد اول هر سه جمره را براى خودش ، و بعد هر سه را براى دومى ، و همچنين به ترتيب براى ديگران رمى نمايد ؟\r\n\r\nج\r\n- هر دو صورت صحيح است .\r\n\r\n845 س\r\n- چنانچه كسانى صبح روز دهم از رمى كردن معذور باشند ، ولى اطمينان دارند كه بعد از ظهر خلوت است و قادر به رمى هستند ، بفرماييد صبح مىتوانند نايب بگيرند ، يا بايد صبر كنند تا خلوت شود و رمى نمايند ؟\r\n\r\nج\r\n- اگر مىتواند در روز رمى كنند ، نمىتوانند نايب بگيرند .\r\n\r\n846 س\r\n- كسى كه در رمى جمرات نايب شده ، آيا مىتواند شب رمى كند يا نه ، و همچنين كسى كه در اصل حج نايب باشد ، و از ابتدا مىدانسته كه نمىتواند رمى كند ، يا نمىتواند روز رمى كند ، و يا در رمى در روز مسامحه و اهمال كند ، حكمش چيست ؟\r\n\r\nج\r\n- نايب بايد اعمال اختيارى حج را انجام دهد ، و اگر معذور باشد\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nنمىتواند نايب شود ، و كسى كه در رمى نايب شده بايد روز رمى كند ، و مسامحه و اهمال جايز نيست .\r\n\r\n847 س\r\n- شخصى در روز عيد قربان به جمره عقبه رفته است ، و رمى را انجام داده ، ولى رمى دو روز بعد را در اثر كسالت وكالت داده ، و روز سيزدهم خودش براى قضاى رمى جمرات رفته ، ولى اول رمى جمره عقبه نموده بعداً برگشته ، و از جمرهء اولى شروع كرده ، و روز يازدهم و دوازدهم را يك مرتبه چهارده سنگ زده ، هفت عدد براى روز يازدهم ، و هفت عدد براى روز دوازدهم ، و جمره وسطى را همچنين دوازده سنگ زده ، و جمره عقبه را نيز دوازده سنگ زده است ، و الآن به ايران برگشته است ، وظيفه او چيست ؟\r\n\r\nج\r\n- اگر كسالت داشته و معذور بوده و وكالت داده عمل او صحيح است ، و نياز به تكرار نداشته است ، و در هر صورت تكرار به نحو مرقوم صحيح نيست .\r\n\r\n848 س\r\n- زنى به همراه شوهرش در روز يازدهم جهت رمى به طرف جمرات حركت مىكند كه بر اثر شدت گرمى هوا و كثرت جمعيت شوهر خود را گم مىكند حالت اضطراب و شوكه شدن به او دست مىدهد و به زمين مىافتد مأمورين او را به بيمارستان منتقل مىكنند بعد از چهار روز تفحص در بيمارستان پيدا مىشود كه قادر به انجام بقيهء اعمال حج نمىباشد و در فاصله مزبور شوهرش به نيابت از او بقيه اعمال را انجام مىدهد ، آنچه مسلم است اين بوده كه شوهر در حال ناراحتى و حواس‌پرتى بوده ولى از او كه سؤال مىشود اعمال نيابتى را انجام داديد يا نه مىگويد بلى انجام داده‌ام ، پس از مراجعت از حج قسم جلاله ياد مىكند كه من حالم بجا نبود و اعمال نيابتى را انجام ندادم و اظهار مىكند كه اجتماع ما با هم حرام است آيا حج صحيح است\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nيا نه ؟ و در صورت عدم صحت آيا با نيابت كفايت مىكند يا اينكه لازم است خودش بقيهء اعمال را انجام دهد و قربانى كه بواسطهء عدم بيتوته در منى مىباشد آيا در محل خودش ذبح كند كافى است و يا بايد به منى فرستاده شود ؟\r\n\r\nج\r\n- هر چه از اعمال مانده باشد اگر بتواند بايد خودش برود و انجام دهد و اگر نتواند بايد نائب بگيرد و قضاى رمى جمرات بايد در ايام تشريق باشد و قربانى مورد سؤال را اگر در محلّ خودش ذبح كند و به فقراء بدهد كافى است .\r\n\r\n849 س\r\n- زنى هستم كه به نيابت از ديگرى به حج مشرف شده‌ام ولى به دليل ازدحام از رمى معذور مىباشم آيا مىتوانم به ديگرى جهت انجام رمى نيابت بدهم ؟ آيا در اين صورت نيابت من باطل نمىگردد ؟\r\n\r\nج\r\n- اگر اجير براى نيابت شده باشيد و از اوّل مىدانستيد كه معذور از رمى هستيد و بايد نائب بگيرد چنانچه شخصى كه شما را اجير كرده هم مىدانسته ، نائب گرفتن براى رمى اشكال ندارد ولى اگر او نمىدانسته و ظاهر اجاره اين است كه شما به مباشرت خودتان انجام دهيد ، حج صحيح و مبرء ذمّه منوب عنه است ولى در اينكه استحقاق اجرت داشته باشيد اشكال است ، بايد به كسى كه شما را اجير كرده رجوع نمائيد . و اگر اتفاقاً معذور از رمى شويد اشكال ندارد و اگر تبرّعاً نيابت كرده‌ايد هم اشكال ندارد .\r\n\r\nترك رمى\r\n\r\n850 س\r\n- اگر كسى مىداند يك روز رمى را ترك كرده است ، ولى نمىداند كه روز دهم بوده يا يازدهم ، يا دوازدهم ، وظيفه‌اش چيست ؟\r\n\r\nج\r\nاحوط آن است كه رمى سه جمره را به ترتيب به قصد ما فى الذّمة انجام دهد ، اگر چه در صورتى كه شك بعد از روز دوازدهم باشد بيش از قضاى رمى جمره عقبه واجب نيست .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nشكيّات رمى\r\n\r\n851 س\r\n- شخصى وقت رمى جمرات شك كرد كه چند سنگ زده‌ام ، پس آن مقدار را رها كرد ، و دوباره از اول شروع نمود ، آيا رمى او اشكال دارد يا نه ؟\r\n\r\nج\r\n- اشكال ندارد ، هر چند رها نمىشود .\r\n\r\n852 س\r\n- حكم شك قبل از دخول در جمره بعدى در مقدار ريگهاى جمره قبلى چيست ؟\r\n\r\nج\r\n- بنابر احتياط جمره قبلى را تكميل كند .\r\n\r\n853 س\r\n- شخصى در رمى جمرات چنين تصور مىكرده است كه بايد سنگريزه به خود سنگهاى نصب شده جمرات بخورد ، نه به ملات لاى سنگها كه به وسيله آن ملات بندكشى شده است ، لذا براى اطمينان كه به خود سنگها بخورد ، يازده سنگريزه انداخته و هفت عدد از آنها را رمى صحيح محسوب داشته است ، آيا اين رمى صحيح است يا نه ؟\r\n\r\nج\r\n- اگر مواردى را كه شك داشته احتياطاً زده ، مانع ندارد ، و چنانچه شك نداشته و قصد زياده هم نداشته است صحيح است ، هر چند در اين صورت احتياط مطلوب است .\r\n\r\nقضاى رمى\r\n\r\n854 س\r\n- اگر شخصى بعد از نيمه شب از منى رفت به مكه كه اعمال حج را انجام دهد موقع برگشت هنگام اذان مغرب يا بعد از مغرب به منى رسيد تكليفش چيست ؟\r\n\r\nج\r\n- در فرض سؤال ، بايد رمى آن روز را در روز بعد قضا كند .\r\n\r\n855 س\r\n- شخصى رمى جمره عقبه را در روز عيد غلط انجام داده است ، و در\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nروز سيزدهم متوجه مىشود ، آيا بعد از قضاى جمره عقبه ، بايد رمى روز يازدهم و دوازدهم را نيز تكرار كند ؟\r\n\r\nج\r\n- لازم نيست .\r\n\r\n856 س\r\n- يكى از زائرين بيت الله الحرام در حج تمتّع سال گذشته در روز يازدهم به دليل ترافيك سنگين نتوانسته رمى جَمرات را انجام دهد . روز دوازدهم جهت رمى روزهاى 11 و 12 عزيمت نموده ولى به دليل ناآگاهى به مسأله در جمرهء اولى اول براى يازدهم و بعد براى دوازدهم نيّت كرده و رمى نموده و بعداً به جمره وسطى رفته و براى دو روز نيّت كرده و پشت سر هم رمى نموده و سپس به جمره عقبه رفته و بشرح فوق رمى نموده است . شب چهاردهم ذى الحجّه متوجه شده كه مىبايست اول در سه مكان براى روز يازدهم رمى كند و برگردد دو بار به نيّت دوازدهم رمى نمايد . لذا روز چهاردهم به منى رفته و به نيّت روز دوازدهم رمى جمار را انجام داده است . آيا كفايت مىكند يا نه ؟\r\nچنانچه ضرورى باشد در حج آينده نايب بگيرد بفرمائيد اولًا آيا نايب مىتواند در هر وقت از سه روز اقامت در منى اين كار را انجام دهد يا نه ؟\r\nو ثانياً آيا حتماً بايد در روز انجام دهد يا شب هم مىتواند رمى نمايد ؟\r\n\r\nج\r\n- در فرض سؤال رمى روز يازدهم صحيحاً انجام شده فقط بايد قضاى رمى روز دوازدهم را بجا آورد .\r\nبرخى از مسائل رمى در بحث رمى جمرهء عقبه گذشت\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nكوچ از منى\r\n\r\n857 س\r\n- آيا زنها مىتوانند شب دوازدهم ذى الحجّه رمى جمرات نمايند ، و همان شب به مكّه بروند ، و ديگر به منى برنگردند ، يا بايد مانند مردان تا ظهر در منى بمانند ؟\r\n\r\nج\r\n- بايد مانند مردان تا ظهر روز دوازدهم در منى بمانند ، مگر از ماندن تا ظهر معذور باشند .\r\n\r\n858 س\r\n- حاج وظائف منى را انجام داده ، و صبح دوازدهم براى بعض حوائج به مكّه آمده ، آيا لازم است قبل از ظهر براى نفر بعد از ظهر به منى برگردد يا خير ؟\r\n\r\nج\r\n- اگر قبل از ظهر نفر كرد ضررى به حج او نمىرسد ، هر چند عمداً باشد ، و لكن معصيت كرده ، و لازم است در صورت امكان ، قبل از ظهر به منى برگردد ، و در صورت جهل و نسيان چيزى بر او نيست .\r\n\r\n859 س\r\n- مدير كاروانى زنها را قبل از ظهر دوازدهم ، از منى خارج نمود ، وظيفه آنان كه از مسأله اطلاع نداشتند ، و يا اگر متوجه مسأله بودند ، نمىتوانستند بدون مدير كاروان و همراهان در منى بمانند چيست ؟\r\n\r\nج\r\n- با فرض اين كه عذر داشته مانع ندارد .\r\n\r\n860 س\r\n- قبلًا سؤال شده است كه آيا كسانى كه خوف مشقّت دارند مىتوانند شب دوازدهم رمى جمره نموده ، به مكّه رفته ، و ديگر به منى برنگردند ، و حضرت عالى جواب فرموده‌ايد : « در صورت عذر اشكال ندارد ، ولى قبل از نصف شب نبايد بيرون بروند » . با توجه به اين مسأله اين سؤال مطرح\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمىشود كه آيا خدمه كاروانها نيز براى پذيرايى از اين قبيل زائرين مىتوانند به همراه آنان در شب رمى نموده و به مكّه بروند و براى وقوف تا وقت شرعى روز دوازدهم ديگر به منى برنگردند ؟\r\n\r\nج\r\n- وقوف در روز دوازدهم واجب نيست ، و آنچه واجب است كوچ نكردن قبل از زوال است ، و اشخاص ذكر شده مىتوانند بعد از نصف شب از منى بروند ، و روز دوازدهم براى رمى به منى برگردند ، و رمى شب براى آنها كافى نيست .\r\n\r\n861 س\r\n- اگر حاج شب دوازدهم بعد از نصف شب از منى خارج شد و به مكه رفت آيا لازم است قبل از ظهر ( براى نفر بعد از ظهر از منى ) به منى برگردد ؟\r\n\r\nج\r\n- بايد قبل از ظهر به منى برگردد .\r\n\r\n862 س\r\n- حاج شب 12 بعد از نيمه شب از منى خارج مىشود به مكه مىرود و پيش از ظهر به منى مىآيد و رمى جمرات مىنمايد و بعد از اذان ظهر از منى خارج مىشود آيا اشكال دارد ؟\r\n\r\nج\r\n- اشكال ندارد .\r\n\r\n863 س\r\n- بانوانى كه پس از روز دوازدهم به سبب زيادى فوق العاده جمعيت در رفتن از منى به مكه بسيار به مشقت مىافتند آيا مىتوانند پيش از اذان ظهر حركت كنند ؟\r\n\r\nج\r\n- حكم مردها را دارند كه مادامىكه ماندن آنها مستلزم عسر و حرج نباشد بايد تا ظهر بمانند .\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\n5 عمرهء مفرده\r\n1 - استحباب عمرهء مفرده\r\n2 - اعمال عمرهء مفرده\r\n3 - عمرهء مفردهء بانوان\r\n4 - نيابت در عمرهء مفرده\r\n5 - فاصلهء دو عمره\r\n6 - مسائل متفرقهء عمرهء مُفرده\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nاستحباب عمرهء مفرده\r\n\r\n864 س\r\n- آيا استطاعت براى انجام عمره مفرده سبب وجوب آن براى كسى كه استطاعت انجام حج را ندارد مىباشد يا نه ؟\r\n\r\nج\r\n- عمره مفرده براى اشخاصى كه شانزده فرسخ و بيشتر با مكّه فاصله دارند واجب نيست .\r\n\r\nاعمال عمرهء مفرده\r\n\r\nاحرام\r\n\r\n865 س\r\n- كسى كه براى عمره مفرده عازم مكّه است ، آيا جايز است كه از جدّه - با نذر يا بدون نذر - احرام ببندد ؟ و بر فرض جواز ، آيا جايز است از حديبيّه و يا ادنى الحلّ احرام ببندد ؟ صور مسأله را بيان فرماييد .\r\n\r\nج\r\n- عبور از ميقات يا محاذى آن براى قاصد مكّه ، بدون احرام جايز نيست ، هر چند بخواهد عمره مفرده بجا آورد ، و لكن اگر معصيت نمود و از ادنى الحل كه ميقات عمره مفرده است محرم شد ، عمره او صحيح است ، و كسى كه عازم\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nعمره مفرده است جايز است قبل از رسيدن به ادنى الحل نذر كند و محرم شود ، خواه در جدّه باشد ، و يا قبل از آن ، و همچنين است اگر عابر ، قاصد مكّه نبوده ، و بعد از عبور از ميقات يا محاذى آن قصد نمايد به مكّه مشرّف شود جايز است با نذر از جده مثلًا براى عمره مفرده محرم شود .\r\n\r\n866 س\r\n- آيا مراد از ادنى الحل كه در مواقيت فرموده‌ايد ، ادنى الحل فى كلّ جانب است كه با حدود حرم منطبق مىشود ، و جعرانه و وادى نمره را شامل مىشود ، و يا مراد فقط همان حدى است كه مسجد تنعيم در آن بنا شده است ، و نزديكترين حِلّ نسبت به كعبه محسوب مىشود ؟\r\n\r\nج\r\n- ادنى الحل من كلّ جانب است ، و منحصر به مسجد تنعيم نيست .\r\n\r\n867 س\r\n- زيد بعد از اتمام اعمال حج به دستور مطوّف با جمعى از حجاج و خود مطوّف عمره مفرده بجا آورده ، و چون عمل مستحبى بوده لباس احرامى كه نجس بوده تطهير نكرده ، و با همان جامه احرامى ، عمره مفرده بجا آورده ، و نيز خيال مىكرده كه طواف نساء در عمره مفرده لازم نيست ، بعد از مراجعت فهميده كه عمره مفرده طواف نساء دارد ، و يقين ندارد كه با مطوف طواف نساء را انجام داده يا نه ؟ اكنون وظيفه او را بيان فرماييد .\r\n\r\nج\r\n- در فرض مذكور اگر مىتواند واجب است خودش به مكّه برود ، طواف عمره را با لباس احرام پاك انجام بدهد ، و نماز طواف و سعى و تقصير و طواف نساء و نماز آن را بجا آورد ، و اگر نمىتواند نايب بگيرد .\r\n\r\n868 س\r\n- اگر حمله دار و يا كارگران كاروان حج ، براى اجاره منزل به مكّه بروند ، و در مسجد تنعيم به نيّت عمره مفرده محرم شوند ، و بعد از اعمال حج و عمره تمتّع از ميقات محرم شوند ، جايز است يا خير ؟\r\n\r\nج\r\n- مانعى ندارد ، به شرط آن كه اجير براى حج تمتّع بلدى نباشد -\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبنابر احتياط - لكن عبور از ميقات بدون احرام معصيت دارد .\r\n\r\n869 س\r\n- بعضى از زائران بيت الله الحرام يك ماه « 30 روز » پس از انجام عمره مفرده از محدوده حرم خارج شده « مثلًا به عرفات رفته » و بر مىگردند ، آيا در ورود به حرم نياز به احرام دارند يا خير ؟ و آيا صورت اضطرار و غير اضطرار با هم فرق دارد يا نه ؟\r\n\r\nج\r\n- در فرض سؤال ، بايد هنگام ورود به حرم مجدّداً محرم شود و فرقى بين اضطرار ورود به حرم و عدم اضطرار نيست .\r\n\r\nسعى\r\n\r\n870 س\r\n- شخصى در اثناء عمره مفرده در شوط پنجم سعى ، مريض شده و نتوانسته است عمره را تمام كند ، او را به ايران برده‌اند ، و بعد از بهبودى هم نتوانسته به مكّه بيايد ، فعلًا وظيفه او چيست ؟\r\n\r\nج\r\n- با فرض اينكه خود شخص نمىتواند مراجعت كند ، نايب براى خروج منوب عنه از احرام ، سعى را تمام كند ، و آن را اعاده نمايد ، و به منوب عنه خبر دهد كه تقصير نمايد ، و بنابر احتياط بعد از تقصير براى طواف نساء نايب بگيرد ، و در طواف نساء نايب لازم نيست مُحرِم باشد ، و توضيح آنكه مسأله از موارد حصر نيست ، چون شخص مريض فعلًا خوب شده ، و اينكه نمىتواند به مكّه بيايد از جهت مرض نيست .\r\n\r\nتقصير\r\n\r\n871 س\r\n- شخصى در عمره مفرده تقصير را فراموش كرده يا جهلًا تقصير ننموده ، بعد از طواف نساء و نماز آن يادش آمده يا متوجه شد كه تقصير نكرده ، حكمش چيست ؟\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nج\r\n- تقصير نمايد ، و به احتياط لازم طواف نساء و نماز آن را اعاده كند .\r\n\r\n872 س\r\n- در عمره مفرده اگر كسى تقصير را عمداً يا از روى جهل و نسيان ترك نمود و طواف نساء را انجام داد ، چه وظيفه‌اى دارد ؟\r\n\r\nج\r\n- بايد تقصير نمايد ، و طواف نساء را اعاده كند ، و فرقى بين صور عمد و سهو و علم و جهل نيست على الاحوط .\r\n\r\nطواف نساء\r\n\r\n873 س\r\n- كسى كه اعمال عمرهء مفرده را كاملًا انجام داده و فقط طواف نساء و نماز طواف نساء را انجام نداده است آيا مىتواند محرم به احرام عمرهء مفرده به نيابت از كسى ( مثلًا پدر و مادر و يا چهارده معصوم عليهم السلام و يا غير اينها بشود ؟\r\n\r\nج\r\n- در فرض سؤال ، محرم شدن شخص مذكور به عمره مفردهء ديگر اشكال ندارد ولى بايد طواف نساء را كه از عمره قبلى بذمه او است انجام دهد و طواف نساء ديگرى براى عمره‌اى كه دوباره محرم شده انجام دهد .\r\n\r\n874 س\r\n- شخصى چند مرتبه عمره مفرده بجا آورده ، و در هيچ كدام طواف نساء نكرده ، آيا يك طواف نساء براى تمام عمره‌ها كفايت مىكند ، يا بايد براى هر كدام طواف جداگانه انجام دهد ؟\r\n\r\nج\r\n- يك طواف كافى نيست .\r\n\r\n875 س\r\n- كسى كه عمره مفرده استحبابى بجا مىآورد اگر طواف نساء آن را عمداً يا جهلًا يا سهواً ترك كند آيا زن بر او حرام است ؟\r\n\r\nج\r\n- بلى تا طواف نساء را بجا نياورد زن بر او حلال نمىشود ، و از اين جهت فرقى ميان عمره مفرده واجب و مستحب نيست .\r\n\r\n876 س\r\n- كسى عمره مفرده بجا آورده ، و بدون انجام طواف نساء به مدينه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nآمده است ، فعلًا مىخواهد براى عمره تمتّع محرم شود ، آيا جايز است بدون انجام طواف نساء محرم شود ، و بعد از انجام عمره تمتّع ، طواف نساء را بجا آورد ؟\r\n\r\nج\r\n- مانع ندارد .\r\n\r\n877 س\r\n- شخصى در عمره مفرده طواف نساء و نماز آن را فراموش مىكند و طبق وظيفه كه بايد در صورت امكان خودش و يا نائب طواف نساء و نماز آن را بجا آورد طواف و نماز آن بجا آورده نشده و اين شخص سال بعد موفق به حج تمتّع مىشود آيا با بجا آوردن طواف نساء حج تمتّع كفايت از طواف نساء عمره مفرده مىكند بدون اينكه طواف نساء عمره مفرده بجا آورده شود و در اين فرض زن بر او حلال مىشود يا نه ؟\r\n\r\nج\r\n- در مورد سؤال ، طواف النساء حج تمتّع از طواف النساء عمره مفرده كه به ذمّه او است كفايت نمىكند بلكه بايد طواف النساء عمره مفرده را نيز كه به ذمّه او است انجام دهد .\r\n\r\n878 س\r\n- شخصى طواف نساء عمره مفرده و يا طواف حج را فراموش كرده و بعد از مراجعت به وطن يادش آمده درحالىكه نه خودش قدرت رفتن به مكه را دارد و نه مىتواند كسى را براى بجا آوردن طواف نساء نايب بگيرد آيا در اين فرض طواف نساء ساقط مىشود و زن بر او حلال است يا نه لطفاً جواب فرع‌هاى فوق را با اشارهء جمالى به ادلّه بيان فرماييد سپاسگزاريم .\r\n\r\nج\r\n- شخص مذكور تا طواف النساء و يا طواف حج را خودش و يا نائبش ( در مورد صحت نيابت ) انجام ندهد زن براى او حلال نمىشود و دليل مطلب روايات وارده از معصوم عليه السلام است .\r\n\r\n879 س\r\n- اگر شوهر از مجتهدى تقليد كند و زن از مجتهدى ديگر تقليد كرده باشد در اين فرض اگر مقلَّد زن طواف نساء را در عمره مفرده واجب نداند و زن\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nطبق وظيفه خود در عمره مفرده طواف نساء را بجا نياورد ولى مقلَّد مرد طواف را در عمره واجب بداند آيا زوج مىتواند از زوجه خود استمتاع و به او نزديكى نمايد يا خير و وظيفه زوجه در فرض سؤال چه خواهد بود ؟\r\n\r\nج\r\n- اگر چه اين فرض نادر است زيرا قول به عدم وجوب طواف نساء در عمرهء مفرده نادر است مع ذلك در اين فرض كه زوج خودش طواف نساء را بجا آورده يا اصلًا محرم نشده استمتاع او از زوجه ظاهراً جايز است .\r\n\r\n880 س\r\n- اگر كسى چند عمره مفرده براى خودش بجا آورده باشد يا از طرف چند نفر اجير شود كه عمره براى آنان بجا آورد تصادفاً در هيچ كدام از عمره‌ها طواف نساء را بجا نياورده باشد برخى از فقهاء فتوى داده‌اند كه يك طواف براى چند عمره كفايت خواهد كرد و در كتاب فتوايى از حضرت آية الله العظمى گلپايگانى ( قدس سره ) آمده است در حالى كه عمره مفرده مركب از چند عمل است بنابراين به نظر مىرسد براى هر سعى يك طواف نساء لازم باشد . مگر اينكه نصّ خاص در خصوص فرع وارد شده باشد مستدعى است نظر مبارك در مورد فرع مرقوم و دليل فقهاء را بيان فرمائيد .\r\n\r\nج\r\n- ظاهر اين است كه در عمره مفرده طواف نساء واجب است و ترك عمدى آن جايز نيست اگر چه در صورتى كه چند عمره انجام داده و طواف نساء را عمداً و يا سهواً ترك كرده باشد بعيد نيست كه براى خروج از احرام طواف نساء عمره آخرى كافى باشد و ضمناً اگر اجير در عمره مفرده استيجارى طواف نساء را ترك كرده باشد استحقاق اجرت ندارد .\r\n\r\n881 س\r\n- در صورتى كه زوج شيعه و زوجه از اهل سنّت باشد و زوجه طواف نساء را انجام ندهد آيا تكليف شوهرش از حيث جواز استمتاع و عدم جواز استمتاع از زوجه مذكوره چيست ؟\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nج\r\n- در هر دو مورد سؤال ، براى زوج و زوجه استمتاع اشكال ندارد .\r\n\r\n882 س\r\n- جوانى شيعه‌اى در يك خانواده از برادران اهل تسنن كار مىكرده ، چون وقت حج مىرسد با آن جماعت به زيارت خانه خدا مىرود ، و اعمال حج را مطابق دستورات آنها انجام داده ، و طواف نساء را بجا نياورده ، و بعد از مراجعت از سفر ازدواج كرده ، و صاحب اولاد شده است ، در اين صورت حج او چه صورت دارد ، و ازدواج او صحيح است يا نه ؟\r\n\r\nج\r\n- در فرض مسأله چنانچه اركان حج را مطابق فتواى علماى شيعه انجام داده حج او صحيح است ، و واجبات غير ركنى اگر مطابق نظر فقهاى شيعه انجام نشده ، در صورت تمكن خودش ، و الّا نائبش انجام دهد ، لكن تا طواف نساء بجا نياورده زن بر او حرام است ، و اگر خودش نمىتواند بجا آورد يك نفر شيعه را وكيل كند كه نيابتاً از طرف او طواف نساء بجا آورد ، و بعد از انجام طواف ، عقد را تجديد كند ، و اولاد آنها در حكم حلال زاده است .\r\n\r\n883 س\r\n- زن و شوهرى به مكّه رفتند ، و مناسك حج را بجا آوردند ، لكن چون زن شوهرش را نمىخواست ، طواف نساء و نماز آن را بجا نياورد ، و شوهر هم اين طواف و نماز را ترك كرده ، و به وطن خود برگشته‌اند ، اكنون وظيفه آن زن از نظر محرميّت و بودنش در خانه شوهر چيست ؟\r\n\r\nج\r\n- بر هر دو واجب است به مكّه برگردند ، طواف نساء و نماز آن را بجا آورند ، و اگر رفتن به مكّه مشقّت دارد نايب بگيرند ، كه طواف نساء و نماز آن را بجا آورد ، و تا وقتى كه طواف نساء و نماز آن را بجا نياورده‌اند ، هر گونه استمتاع زن و مرد از يكديگر حرام است ، و لكن عقد باطل نيست و زن بر مرد محرم است ، و در اين مورد كه زن به قصد فرار از تمكين ، طواف نساء بجا نياورده ، استحقاق نفقه و سكنى ، محل اشكال است و احتياط در ترك مطالبه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nاست ، هر چند بر زوج نيز احتياط در صورت مطالبه ، بذل نفقه است .\r\n\r\n884 س\r\n- شخصى به واسطه ندانستن مسأله طواف نساء را بجا نياورده ، ولى نيّت طواف مستحب كرده به اين نحو كه اين طواف را براى هر نقصانى كه در طواف داشته‌ام قربة الى اللّه بجا مىآورم ، و بعد از گذشتن يك سال ملتفت شده ، تكليفش چيست ؟\r\n\r\nج\r\n- در مورد سؤال ، احوط آن است كه بعد از التفات با زن نزديكى نكند ، و در صورت تمكن طواف نساء را خودش بجا آورد و اگر مشقّت دارد نايب بگيرد كه براى او طواف نساء و نماز آن را بجا آورد ، اگر چه در غير ماه حج باشد .\r\n\r\n885 س\r\n- فرموده‌اند اگر كسى طواف نساء را در حج نياورد زن بر او حرام مىشود ، بفرماييد كه آيا مقصود فقط مقاربت است ، و يا ساير استمتاعات نيز حرام خواهد بود ، و اگر اولادى به وجود بيايد حلال زاده است يا نه ، ارث مىبرد يا نمىبرد ؟\r\n\r\nج\r\n- در فرض سؤال ، با محرم شدن به احرام حج و عمره مفرده ، ازدواج با زن و هر گونه استمتاع از او حرام مىشود ، و تا طواف نساء بجا آورده نشود هيچ يك از استمتاعات بر او حلال نيست ، و در صورت عصيان و مقاربت با زن ، اولاد ملحق به آنها است ، و توارث نيز بين آنها ثابت است .\r\n\r\n886 س\r\n- شخصى پس از مراجعت از مكّه شك مىكند كه طواف نساء حج يا عمره مفرده را بجا آورده يا نه ، چه وظيفه‌اى دارد ؟\r\n\r\nج\r\n- اگر التفات به وجوب طواف نساء نداشته ، بايد طواف نساء را انجام دهد ، ولى اگر التفات به وجوب آن داشته ، و شك دارد كه انجام داده يا نه ، بعيد نيست انجام آن واجب نباشد ، اگر چه احتياط خوب است .\r\n\r\n887 س\r\n- مردى به زنش گفت وظيفه من طواف نساء است ، ولى تو بايد\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nطواف رجال را بجا آورى ! زن به جاى نيّت طواف نساء نيّت طواف رجال كرد ، آيا كافى است يا نه ؟\r\n\r\nج\r\n- اگر منظورش اداء وظيفه بوده است ، كفايت مىكند .\r\n\r\n888 س\r\n- پير مردان و پير زنانى كه عمل زناشوئى از آنان ممكن نيست ، و ازدواج هم نمىكنند ، و نيز كسى كه عنين است آيا اگر طواف نساء را بجا نياورند اشكال دارد ؟\r\n\r\nج\r\n- بر اشخاص مذكور نيز واجب است طواف نساء را انجام دهند .\r\n\r\n889 س\r\n- شخصى بعد از حج ازدواج كرد ، و داراى اولاد شد ، بعداً متوجه مىشود كه در حج طواف نساء را بجا نياورده است . و حال كه متوجه شده است ، حكم زن و فرزند او چگونه است . و نسبت به طواف بايد چه كند ؟\r\n\r\nج\r\n- با فرض جهل ، فرزند او حكم حلال زاده را دارد ، ولى عقد ازدواج باطل است ، و بايد طواف نساء را انجام دهد ، و عقد را تجديد نمايد .\r\n\r\n890 س\r\n- اگر نايب ، طواف نساء را بجا نياورد ، آيا فقط زن بر او حرام است يا ذمه‌اش هم مشغول است ، هر چند بعد از مردن باشد ، كه بايد براى او قضاء كنند ؟\r\n\r\nج\r\n- ذمه او هم مشغول است ، و خودش بايد در حياتش انجام دهد ، و اگر نمىتواند نايب بگيرد ، و اگر قبل از انجام آن فوت كند ، بايد براى او نايب بگيرند .\r\n\r\n891 س\r\n- آيا طواف نساء بر زنان واجب است ؟\r\n\r\nج\r\n- بلى ، واجب است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nنماز طواف نساء\r\n\r\n892 س\r\n- چه مىفرماييد درباره كسى كه در عمره مفرده نماز طواف نساء را نخوانده و به ولايت خود مراجعت كرده ؟\r\n\r\nج\r\n- اگر برگشتن به مسجد الحرام براى او دشوار باشد مىتواند آن را در هر محلى كه يادش آمد بخواند ، هر چند در شهر ديگر باشد .\r\n\r\nعمره مفرده بانوان\r\n\r\n893 س\r\n- اگر زوج ، زوجهء عقد بستهء خود را از رفتن به عمره منع كند ، با توجه به اين نكته كه هنوز زوجه در خانهء پدرش هست و نفقه خور همسرش عرفاً به حساب نمىآيد ؛ عازم سفر عمره گرديد . آيا سفر زوجه سفر معصيت است يا نه ؟\r\nو آيا احرام او صحيح مىباشد ؟ به هر حال وظيفهء حاليهء زوجه چيست ؟\r\n\r\nج\r\n- در فرض سؤال ، ظاهراً سفر او سفر معصيت است و صحّت احرام و عمرهء او نيز مورد اشكال است .\r\n\r\n894 س\r\n- زنى كه بدون اذن شوهر براى انجام حج مستحبى به مدينه آمده و شوهر مىگويد راضى نيستم عمره يا حج مستحبى بجا آورى آيا اين زن مىتواند بدون احرام وارد مكه شود يا نه در حالى كه نمىتواند از كاروان جدا بماند و بايد با كاروان باشد .\r\n\r\nج\r\n- در فرض سؤال ، كه زن براى عبور از ميقات مضطر است بايد محرم شود به عمره مفرده و چون عبور از ميقات بدون احرام جايز نيست شوهر حق نهى از محرم شدن زوجه‌اش كه مضطر براى عبور است ندارد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\nوظيفهء حائض\r\n\r\n895 س\r\n- زنى كه احتمال مىدهد خون حيض ببيند و نتواند داخل مسجد الحرام شود ، آيا مىتواند براى عمره مفرده مستحبى محرم شود ، و اگر خون ديد براى طواف و نماز نايب بگيرد ، و همچنين مريض اگر احتمال مىدهد نتواند اعمال عمره مفرده را انجام دهد ؟\r\n\r\nج\r\n- اشكال ندارد ، و چنانچه وظيفه او نايب گرفتن شد ، عمل به وظيفه نمايد .\r\n\r\n896 س\r\n- اگر زنى به نيّت عمره مفرده محرم و بعد از آن عادت شود ، و درهمه روزهايى كه مىتواند در مكّه باشد حيض است ، براى عمره مفرده بايد چه كند ؟ و اگر آنجا اعمالى انجام نداده و فعلًا به ايران آمده ، چه وظيفه‌اى دارد ؟\r\n\r\nج\r\n- در فرض سؤال ، بايد براى طواف و نماز نايب بگيرد ، و بقيه اعمال عمره را خودش بجا آورد ، و چنانچه به ايران آمده اقدام كند و بر گردد ، و اگر نمىتواند ، براى اعمال عمره نايب بگيرد ، ولى بايد خودش تقصير كند ، و ترتيب بين آن و ساير اعمال مراعات شود ، و تا اعمال را بجا نياورد آنچه به وسيله احرام بر او حرام شده بر او حلال نمىشود .\r\n\r\n897 س\r\n- آيا طواف در عمره مفرده استحبابى حكم طواف واجب را دارد ، كه بايد نماز آن خلف مقام باشد ، يا حكم طواف استحبابى را دارد ، و در هر جاى مسجد الحرام مىتوان نماز آن را خواند ؟\r\n\r\nج\r\n- حكم طواف واجب را دارد ، و بايد نماز آن خلف مقام باشد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nنيابت در عمرهء مفرده\r\n\r\n898 س\r\n- انجام عمره مستحبى به قصد خود و غير صحيح است يا خير ؟\r\n\r\nج\r\n- صحّت آن بعيد نيست .\r\n\r\n899 س\r\n- شخصى عمرهء مفرده‌اى به نيابت از پدرش انجام داده و روز بعد به نيابت مادرش محرم مىشود . و در اثناى آن ، متوجه مىشود كه در عمرهء اول طواف و نماز آن را بدون وضو انجام داده است ، وظيفهء او در اين صورت چيست ؟\r\n\r\nج\r\n- در فرض سؤال ، طواف و نماز عمره‌اى را كه به نيابت پدر انجام داده اعاده نمايد .\r\n\r\n900 س\r\n- آيا انجام يك عمره با قصد خود كه اصيل است و قصد نيابت براى ديگرى صحيح است يا خير ؟\r\n\r\nج\r\n- اشكال ندارد .\r\n\r\nفاصلهء دو عمره\r\n\r\n901 س\r\n- فاصلهء بين دو عمره چقدر است ، و آيا اين امر اختصاص به دو عمره مفرده دارد يا در فاصلهء بين عمرهء تمتّع و مفرده هم مراعات آن لازم است و آيا در عمرهء نيابتى هم مراعات فاصله لازم است يا نه ؟\r\n\r\nج\r\n- اگر عمره مفرده را براى خودش انجام داده باشد و بخواهد مكرّراً براى خودش بجا آورد يا اگر براى ديگرى بجا آورده و بخواهد دوباره براى همان شخص بجاى آورد چنانچه در همان ماهى است كه عمرهء اوّلى را بجاى آورده عمرهء دوم را رجاءً بجاى آورد ولى در تكرار عمره به قصد اشخاص مختلف و\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nهمچنين يكى براى خودش و يكى را براى نيابت از ديگرى و نيز بين عمره مفرده و تمتّع فصل معتبر نيست .\r\n\r\n902 س\r\n- فردى قبل از غروب آفتاب شب اول ماه به احرام عمرهء مفرده محرم شده و طبعاً اعمال مكه را در ساعات اوّليه ماه جديد انجام داده است ، آيا اين عمره به حساب كدام ماه لحاظ مىشود ؟ در همين فرض اگر بعد از غروب آفتاب محرم شد ، چگونه محاسبه مىشود ؟\r\n\r\nج\r\n- در مورد سؤال ، اگر قبل از غروب شرعى ( مغرب ) محرم به احرام عمره شده ، عمره همان ماهى كه هنوز آفتاب روز آخر آن غروب نكرده بوده حساب مىشود ، و اگر بعد از غروب شرعى محرم شده عمرهء ماه بعد محسوب مىشود .\r\n\r\n903 س\r\n- شخصى در اول ماه ذيحجه وارد مكّه شده ، آيا بعد از خاتمه عمره تمتّع و قبل از انجام حج تمتّع مىتواند عمره مفرده انجام دهد يا نه ؟ و همچنين بعد از اعمال حج تمتّع مىتواند بدون فاصله عمره مفرده را انجام دهد يا نه ؟\r\n\r\nج\r\n- بعد از احرام عمره تمتّع ، جايز نيست بدون حاجت از مكّه بيرون برود ، و جايز نيست قبل از حج عمره مفرده بجا آورد ، ولى بعد از اتمام حج تمتّع ، عمره مفرده جايز است و فاصله لازم نيست .\r\n\r\nمسائل متفرقه عمرهء مفرده\r\n\r\n904 س\r\n- انجام عمره مفرده در ماه‌هاى حج پيش از عمره تمتّع جايز است يا خير ؟ و در اين مسأله فرقى بين صروره و غير صروره هست يا نه ؟\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nج\r\n- براى كسى كه نايب در حج بلدى نباشد ، و بر خودش حج واجب نشده ، و يا حج واجب خود را انجام داده ، اشكال ندارد .\r\n\r\n905 س\r\n- شخصى از ايران حركت مىكند كه براى خود ، يا به نيابت از ديگرى حَجّة الإسلام بجا آورد ، حال مىخواهد كه قبل از حج براى خود يا ديگرى عمره مفرده بجا آورده ، و بعد برگردد به مدينه و احرام حج ببندد ، بفرماييد كه اين عمل جائز است يا نه ؟ و اگر چنين كرد حج از ذمه خود او و يا از ذمّه منوب عنه ساقط مىشود يا نه ؟\r\n\r\nج\r\n- كسى كه حج واجب خود را بجا نياورده جايز نيست در ايام حج ، عمره مفرده بجا آورد ، و همچنين كسى كه نايب حج بلدى است ، جايز نيست عمره مفرده را قبل از اعمال حج بجا آورد ، و در صورتى كه قبل از حج بجا آورد عمره مفرده او باطل است ، و لكن حج صحيح است ، و از ذمه او يا منوب عنه ساقط مىشود . بلى اگر نايب حج بلدى بوده ، استحقاق اجرت ندارد . ولى اگر براى حج ميقاتى اجير شده باشد ، استحقاق اجرت دارد ، و عمره مفرده او هم صحيح است .\r\n\r\n906 س\r\n- آيا طفل مميّز يا غير مميّز مىتواند محرم شود به عمره مفرده ، و آيا امكان دارد كه ولىّ ، او را محرم كند يا نه ؟\r\n\r\nج\r\n- ظاهر اخبار جواز است و اختصاص به حج ندارد .\r\n\r\n907 س\r\n- تأخير عمره مفرده در حج إفراد تا چه وقتى بلا عذر جايز است ؟\r\n\r\nج\r\n- تأخير تا سال بعد جايز است ، اگر چه احوط و اولى انجام آن بدون تأخير است .\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\n\r\n6 - مصدود و محصور و . . .\r\n1 - مصدود\r\n2 - محصور\r\n3 - نماز زائران در مكه و مدينه\r\n4 - نماز در عرفات ، مشعر الحرام و منى\r\n5 - اعتكاف در مسجد الحرام\r\n6 - خمس پول حج\r\n7 - فروش فيش حج\r\n8 - فيش حج متوفى\r\n9 - - مسائل متفرقهء عمره و حج\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nمصدود\r\n\r\n908 س\r\n- هرگاه مصدود از دخول مكّه يا از طواف و غير آن از اعمال عمره مفرده - جهلًا بالحكم - در محل صدّ ، ذبح و تقصير ننمود ، و بعد از مراجعت به وطن عالم به حكم شد ، تكليفش نسبت به خروج از احرام چيست ؟\r\n\r\nج\r\n- در هر جا متذكّر شد چنانچه فرستادن هدى به مكّه يا منى ممكن باشد بفرستد ، و اگر فرستادن هدى به مكّه يا منى ممكن نباشد ، در محل تذكر ذبح كند ، و تقصير نمايد ، و از احرام خارج شود .\r\n\r\n909 س\r\n- شخصى در ميقات براى عمرهء تمتّع محرم شده است و پس از احرام و قبل از ساير اعمال دستگير و زندانى شده و پس از گذشت ايام تشريق او را آزاد كرده‌اند ، ولى در زمان صدّ ، به وظيفهء مصدود عمل نكرده ، حال يا جاهل به مسأله بوده يا نمىتوانسته عمل كند ، ولى اكنون مىتواند عمرهء مفرده انجام دهد ، وظيفهء او براى خروج از احرام چيست ، و در صورتى كه نتواند عمرهء مفرده انجام دهد ، تكليفش چيست ؟\r\n\r\nج\r\n- شخص مذكور اگر قدرت بر اعمال عمره مفرده دارد بايد با اعمال عمرهء مفرده از احرام خارج شود و اگر از انجام عمره مفرده نيز ممنوع است به وظيفه مصدود عمل كند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nمحصور\r\n\r\n910 س\r\n- شخصى بعد از اتمام اعمال عمره تمتّع و قبل از احرام براى حج تمتّع ، مريض و بىهوش گرديده ، به طورى كه قادر بر رفتن به عرفات و انجام اعمال نبوده ، البته اگر مُحرم بود حكم محصور را داشت و لكن در فرض سؤال كه محرم نشده تكليف چيست ؟\r\n\r\nج\r\n- در فرض مذكور عمره او مفرده شده ، ولى وجوب طواف نساء در اين مورد معلوم نيست ، اگر چه احتياط خوب است ، و اگر رفتن خودش متعذر است نايب بگيرد كه طواف نساء را از طرف او انجام دهد ، و اگر استطاعت دارد بايد در سال آينده حج كند ، و همچنين اگر قبلًا حج بر او مستقر بوده ، بايد حج بجا آورد .\r\n\r\n911 س\r\n- شخصى به نيّت عمره تمتّع استحبابى براى يكى از معصومين عليهم السلام يا يكى از شهدا محرم شد ، و طواف و نماز طواف عمره را بجا آورد ، و قدرت بر اتمام عمل از او سلب شد ، آيا همان حكم محصور و مصدود را دارد ؟\r\n\r\nج\r\n- اگر مريض شده يا دشمن او را منع كرده ، و نمىتواند اعمال عمره را تمام كند نايب بگيرد ، و اگر قدرت انجام اعمال حج را ندارد ، واجب نيست محرم به احرام حج گردد .\r\n\r\n912 س\r\n- شخصى بعد از آنكه براى حج محرم شده ، دچار سكته قلبى مىشود ، به گونه‌اى كه هر نوع حركت براى او ضرر دارد ، وظيفه او چيست ؟\r\n\r\nج\r\n- اگر نمىتواند وقوفين را درك كند ، حكم محصور را پيدا مىكند ، و چنانچه وقوفين را درك كرده ، نسبت به بقيه اعمال نايب بگيرد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\n913 س\r\n- اگر پس از انجام اعمال عمره تمتّع و خارج شدن از احرام آن محصور شود ، و نتواند براى حج محرم شود ، آيا حج از او ساقط است ، يا نه ، و وظيفه او چيست ؟\r\n\r\nج\r\n- از احرام خارج شده است ، ولى كفايت از حج نمىكند ، و چنانچه سال اول استطاعت او باشد حج بر او واجب نشده است .\r\n\r\n914 س\r\n- شخصى در مدينه مصدوم مىشود ، او را به مسجد شجره مىآورند و محرم مىنمايند ، آيا احرام او صحيح است و وظيفه بعدى او چيست ؟ و اگر نتواند حج انجام دهد تكليف او چيست ؟\r\n\r\nج\r\n- احرام او صحيح است . و اگر مىتواند كه عمره و حج را انجام دهد - و لو با استنابه در طواف و سعى - حج او صحيح است ، و اگر محرم به حج شده و نمىتواند حج بجا آورد احوط آن است كه وظيفه محصور را انجام دهد ، و با احرام مزبور عمره مفرده هم انجام دهد .\r\n\r\n915 س\r\n- آيا تصادف در احرام حصر است ، و بايد عملى كه محصور انجام مىدهد بجا آورد ؟\r\n\r\nج\r\n- در موارد مشكوك به حصر ، علاوه بر انجام وظيفه محصور ، با عمره مفرده از احرام خارج شود .\r\n\r\n916 س\r\n- جوانى پس از احرام و ورود به مكّه ، مجنون مىشود ، و جنون او ادوارى است ، البته چنين شخصى براى سالهاى آينده اگر افاقه پيدا كرد ، و استطاعت باقى بود ، حكمش معلوم ، ولى در همان سال كه جنون عارض شده ، آيا حكم موت را دارد ، و يا حكم مصدود و محصور را ؟\r\n\r\nج\r\n- در فرض سؤال ، شخص مزبور به حال احرام باقى است ، و اگر بعد از گذشتن ايام حج افاقه پيدا كرد ، بايد به اعمال عمره مفرده محل شود ، و اگر حج\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبر او مستقر بوده ، واجب است بعد از افاقه بجا آورد ، و در صورت استقرار حج و ادامه جنون تا زمان موت ، بر ورثه لازم است از تركه او حجش را بجا آورند .\r\n\r\n917 س\r\n- در جحفه حالش بهم خورد و از ادامه برنامه احرام مأيوس شد فقط اين مقدار شد كه به زيد وكالت داد براى نيابت حج ، نائب براى آن مريض به مكه آمد و عمرهء تمتّع را تمام كرده پس از چند روز كه در مكه معالجه شد بهتر شد خود آن مريض را مجدّداً به جحفه بردند و محرم شد و آمد مكه متأسفانه مجدداً قبل از شروع به عمره حالش به هم خورد و او را كه محرم شده بود به ايران برگرداندند مريض مزبور چه تكليفى دارد و نائب چه تكليفى دارد باقى اعمال را انجام دهد يا نه اجرت دارد يا نه ؟\r\n\r\nج\r\n- در فرض سؤال ، نائب بايد حج تمتّع را به نيابت از منوب عنه انجام دهد و مستحق اجرت است و بر منوب عنه حكم محصور مترتب است و احتياط اين است كه منوب عنه علاوه بر انجام وظيفه محصور كسى را نائب بگيرد كه به نيابت از او اعمال عمره را يعنى طواف و نماز طواف و سعى را انجام دهد سپس به منوب عنه اطلاع دهند كه جهت خروج از احرام تقصير كند و بعد نائب طواف نساء را نيز احتياطاً به نيابت از او انجام دهد .\r\n\r\nنماز زائران در مكه و مدينه\r\n\r\nنماز در مسجد الحرام و مسجد النبى صلى الله عليه و آله\r\n\r\n918 س\r\nكسى خيال مىكرد كه بر سنگهاى فرش شده در مسجد الحرام - زاده اللّه شرفاً - سجده صحيح نيست ، و بر پشت دست سجده مىكرده است ، نمازهايى كه به اين نحو خوانده چه حكمى دارد ؟\r\n\r\nج\r\n- صحيح نيست .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\n919 س\r\n- اخيراً پشت‌بام مسجد النبى هم براى نمازگزاران مهيا شده است ولى ديوار اطراف پشت بام بيش از قامت انسان بلند است و هيچ طرف صفهاى جماعت مسجد پيدا نيست ، آيا اقتدا با اين وضع در پشت بام صحيح است ؟\r\n\r\nج\r\n- در صورتى كه خود اهل سنّت با همين وضع اقتدا مىكنند شيعيان نيز شركت كنند .\r\n\r\n920 س\r\n- با توجه به اينكه برخى از فقهاى بزرگوار ، حجر اسماعيل را جزو كعبه مىدانند ، خواندن نمازهاى واجب ، داخل حجر چه حكمى دارد ؟\r\n\r\nج\r\n- خواندن نمازهاى واجب در داخل حجر اسماعيل مانع ندارد .\r\n\r\nنماز جماعت با اهل سنّت\r\n\r\n921 س\r\n- آيا مىشود در غير حج و در غير موارد تقيه هم به سنّىها اقتدا كرد يا نه ؟\r\n\r\nج\r\n- در غير موارد تقيه جايز نيست هر چند در هنگام حج باشد .\r\n\r\n922 س\r\n- شركت در نماز جماعت اهل سنّت و خواندن نمازهاى يوميه با آنها ، آيا كفايت از نماز واجب مىنمايد يا نه ؟\r\n\r\nج\r\n- نماز با عامه در حال ضرورت بىاشكال است و در غير حال ضرورت هم شركت در جماعات آنان اگر موجب تأليف قلوب آنها و دفع اتهام به شيعه باشد خوب است و اعادهء آن لازم نيست اگر چه موافق با احتياط است .\r\n\r\n923 س\r\n- شركت در نماز جماعت اهل سنّت ، آيا اختصاص به مسجد الحرام و مسجد النبى دارد ، يا در مساجد ديگر هم كافى است ؟\r\n\r\nج\r\n- در تمامى مساجد حكم همان است كه در جواب سؤال قبل گفته شد .\r\n\r\n924 س\r\n- هرگاه براى تحبيب قلوب و وحدت مسلمين در نماز جماعت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nبرادران اهل تسنن شركت كنيم كه قهراً نماز فاقد جزء يا شرط يا همراه با مانع باشد ، آيا اين نماز در وسعت وقت صحيح است و مجزى و اعاده و قضا ندارد ، با فرض اينكه اضطرار و ضرورتى نيست و مىتواند در مكان ديگر يا زمان ديگر بدون هيچ اشكالى نماز به طريق شيعه بخواند و همچنين در تقيه در موضوعات مثل وقوف در عرفات در روزى كه قاضى عامه حكم كرده با اينكه شك دارد ، يا يقين به خلاف دارد ، آيا وقوف با برادران اهل تسنن مجزى است ؟\r\n\r\nج\r\n- اگر شركت در جماعت موجب تأليف قلوب و دفع اتهام به شيعه باشد اعاده لازم نيست و نسبت به وقوف مشروحاً در جواب سؤال 668 تحت عنوان وقوف بيان شد .\r\n\r\n925 س\r\n- گاهى در نماز جماعت اهل سنّت پس از ركوع قنوت مىخوانند ، تكليف شيعيانى كه در نماز جماعت آنها شركت كرده‌اند ، چيست ؟\r\n\r\nج\r\n- تبعيّت كنند .\r\n\r\n926 س\r\n- بعد التحيّة و السّلام معروض مىدارد همانگونه كه مستحضريد تقيّه در جايى است كه طرف مقابل از مذهب و عقيده انسان هيچ گونه آگاهى نداشته باشد و اگر از عقيده و مذهب انسان اطلاع پيدا كند باعث خطر براى انسان بشود لازم است كه انسان در اينجا تقيه كند تا جان و مالش از خطر محفوظ بماند ، اما در مكه چنين چيزى وجود ندارد به اين معنى كه سنّيهاى مكه همه مىدانند كه هر سال حجاج زيادى از شيعه به مكه مىآيند و مىدانند كه شيعيان در نماز مهر مىگذارند ، موقع نماز دستها را روى هم نمىگذارند ، بعد از حمد آمين نمىگويند وضو را به طريق ديگر مىگيرند . . . . و اگر چنانچه در نماز آنها شركت نكنيم خطرى ما را تهديد نمىكند ، پس آنها از مرام و مسلك ما باخبرند ، بنابراين تقيه در آنجا موضوعيتى ندارد فقط اين\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاحتمال وجود دارد كه اگر ما در نماز آنها شركت كنيم باعث تأليف قلوب آنها بشود ، حال اگر به اين عنوان در نماز آنها شركت كرديم آيا لازم است دوباره نمازمان را اعاده كنيم يا خير ؟ چون بعضى از فقها در اين صورت اعاده نماز را لازم مىدانند نظر مبارك حضرتعالى در اين زمينه چيست ؟\r\n\r\nج\r\n- ممكن است مخالف ، با اطلاع از عقيده عكس العملى نشان ندهد ولى اظهار عقيده و مخالفت عملى با او موجب فتنه و خطر گردد از اين جهت تقيه و موافقت با مخالف در عمل براى دفع خطر جائز و بلكه واجب مىگردد و بعبارة اخرى تحقق موضوع جواز تقيه در صورت اطلاع طرف مقابل از عقيده و عدم آن هر دو ممكن است و اما عمل به تقيه و شركت در نماز اگر موجب تأليف قلوب شود نيز جايز است ، و قضا و اعاده لازم ندارد ولى وجوب آن براى مجرّد تأليف قلوب معلوم نيست .\r\n\r\n927 س\r\n- در مسجد النبى صلى الله عليه و آله يا در بيت اللَّه الحرام اتصال نيست براى نماز جماعت بخصوص براى بانوان پس اقتداء چه صورتى دارد ؟\r\n\r\nج\r\n- اگر اتصال نباشد اقتداء صحيح نيست و در اين صورت نماز را در بين جمع به قصد فرادى بخوانند .\r\n\r\n928 س\r\n- نماز جماعت در خانه خدا به صورت استداره چه صورتى دارد ؟\r\n\r\nج\r\n- مانع ندارد لكن نبايد مأموم به حسب دائره بر امام مقدّم باشد و احتياط آن است كه علاوه بر اين امام بر حسب دائره مقدّم بر مأموم و به خانه كعبه نزديكتر باشد بنابراين اگر امام جماعت در پشت حجر اسماعيل ايستاده باشد بايد مأمومين از تمام اطراف بيت فاصله بين حجر اسماعيل و خانه را رعايت نمايد .\r\n\r\n929 س\r\n- شركت در نماز جماعت اهل تسنّن ( در صورت مجزى بودن ) بدون\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nرعايت اتصال صفوف چگونه است ؟\r\n\r\nج\r\n- ملحق شدن به جماعت آنان ، در مواضعى از جماعت منعقده كه اتصال بر قرار است بر خلاف تقيّه نيست و لازم است رعايت شود .\r\n\r\nسجده بر مهر و حصير\r\n\r\n930 س\r\n- حصيرهايى كه در حجاز مورد استفاده حجاج ايرانى و غير ايرانى واقع مىشود ، سجده بر آن جايز است يا خير ، با ملاحظه اينكه حصير مزبور با نخ مخلوط است ؟\r\n\r\nج\r\n- اگر عرفاً روى حصير سجده مىشود مانع ندارد .\r\n\r\n931 س\r\n- سجده كردن بر مهر يا حصير و باد بزن در مساجد مكه و مدينه در صورتى كه انگشت نما و سبب وهن به مسلمين بشود چه حكمى دارد ؟\r\n\r\nج\r\n- در آن اماكن همه نوع فرقه‌اى با روشهاى گوناگون وجود دارد اگر طورى باشد كه موجب وهن نشود اشكال ندارد و اگر موجب وهن شود از آن خوددارى كنند و چنانچه ديده شده اهالى آنجا بر روى حصير نماز مىخوانند .\r\n\r\nسجده بر فرش\r\n\r\n932 س\r\n- بعضى از روحانيون كاروانها به حجاج گفته‌اند كه اصلًا در طول سفر حج از مهر استفاده نكنند لذا خيلى ديده شده است كه حجاج حتى در هتلها كه همه شيعه هستند مهر نمىگذارند و بر روى فرش سجده مىكنند آيا اين كار از نظر شرعى صحيح است يا خير ؟\r\n\r\nج\r\n- اشتباه شده ، سجده بر غير ما يصح السجود عليه در غير مورد تقيه جايز نيست .\r\n\r\n933 س\r\n- سجده بر فرش داخل حرمين و مساجد چه حكمى دارد ؟ با توجه\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nبه اينكه در صورت استفاده از مهر يا كاغذ و يا سجاده حصيرى موجبات انگشت نما شدن فراهم مىشود ؟\r\n\r\nج\r\n- استفاده از سجاده حصيرى مانع ندارد و در بين خود اهل تسنن هم انداختن سجاده بصورتهاى مختلف رايج است .\r\n\r\n934 س\r\n- در مسجد الحرام و مسجد النبى و ساير مساجد مكّه و مدينه بعضى از جاها مفروش است و بعضى غير مفروش و با سنگ ساخته شده است ، آيا لازم است براى انجام نماز جماعت يا فرادا به جائى برود كه بر سنگ سجده كند و يا مىتواند بر فرش سجده نمايد ؟\r\n\r\nج\r\n- اگر فرادى مىخواند و ضرورتى نباشد نبايد به فرش سجده كند و اگر جماعت مىخواند حكم آن از جوابهاى قبلى معلوم شد .\r\n\r\n935 س\r\n- هنگام شركت در نماز جماعت مسجد الحرام و مسجد النبى يا ساير مساجد مكه و مدينه آيا مىتوان بر فرش سجده كرد يا نه ، و در صورتى كه بر فرش سجده نمايد آيا اعادهء آن لازم است يا نه ؟\r\n\r\nج\r\n- سجده بر فرش در مواردى كه به خاطر تقيه ضرورت داشته مانع ندارد ، و حكم لزوم و عدم لزوم اعاده در جواب 864 گذشت .\r\n\r\nوقت نماز مغرب\r\n\r\n936 س\r\n- عامّه نماز مغرب را زودتر از وقت شرعى مىخوانند اگر چنانچه ما به آنها اقتدا كرديم در غير موارد تقيه آيا لازم است كه نمازمان را اعاده كنيم يا خير مستدعى است نظر مبارك خودتان را در مورد مسائل فوق بيان فرماييد ؟\r\n\r\nج\r\n- بلى در غير مورد تقيه مجزى نيست و بايد اعاده شود .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nبرگزارى نماز جماعت توسط شيعيان\r\n\r\n937 س\r\n- برگزار كردن نماز جماعت توسط شيعيان در هتلها و مسافرخانه‌ها در مكه و مدينه چه حكمى دارد ؟\r\n\r\nج\r\n- در صورتى كه انعكاس خارجى آن در نظر اهل سنّت زشت باشد ترك آن بهتر است .\r\n\r\nخارج شدن از مسجد ، هنگام نماز\r\n\r\n938 س\r\n- گاهى مشاهده مىشود كه هنگام برپايى نماز جماعت در مسجد الحرام و مسجد النبى ، بعضى از حجاج از مسجد خارج مىشوند و يا در كنارى ايستاده و تماشا مىكنند ، لطفاً نظر مبارك را در اين باره مرقوم فرمائيد .\r\n\r\nج\r\n- خروج از مسجد در هنگام اقامه جماعت و يا ايستادن و شركت نكردن شايسته نيست بلى اگر ضرورتى ايجاب كند مانع ندارد .\r\n\r\nنماز مسافر\r\n\r\n939 س\r\n- حكم تخيير بين قصر و اتمام ، اختصاص به مسجدين قديم دارد يا شامل مقدار توسعه‌يافتهء مسجدين هم مىشود ؟ و آيا براى شهرهاى مدينه و مكه قديم يا جديد نيز جارى است ؟\r\n\r\nج\r\n- مسافر مىتواند در مسجد الحرام و مسجد پيغمبر اكرم صلى الله عليه و آله بلكه در تمام شهر مكه معظمه و مدينه طيبه نماز را تمام بخواند .\r\n\r\n940 س\r\n- به خيال آنكه ده روز در مدينه مىماند نماز را تمام خوانده بعد از دو روز معلوم مىشود كه مجموع وقوف در مدينه هشت روز است وظيفه او نسبت به نمازهاى گذشته و آينده چيست ؟\r\n\r\nج\r\n- نمازهايى كه تماماً خوانده صحيح است و تا در مدينه است هم بايد تمام بخواند .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\n941 س\r\n- با توجه به اينكه فاصله عرفات با مكه ، كمتر از مسافت شرعى است ، آيا مىشود با احتساب ايام عرفات و مشعر و منى ، قصد عشره كرد يا خير ؟\r\n\r\nج\r\n- قصد عشره به نحو مذكور در سؤال ، صحيح نيست .\r\n\r\n942 س\r\n- بعضى از حجاج را در نُه كيلومترى مسجد الحرام و دوازده كيلومترى عرفات منزل مىدهند ، تكليف اقامه و نماز آنها از نظر قصر و اتمام و احرام حج تمتّع كه بايد از مكّه باشد چيست ؟\r\n\r\nج\r\n- دائر مدار صدق عرفى است ، در صورتى كه بر مجموع محلّات عنوان مكّه صدق كند ، قصد اقامه در تمام نقاط زمين مكّه صحيح است ، بلى اگر منزل حجاج ، خارج از حدّ مكّه باشد مثل منى يا حديبيّه و حدّه و بحره ، كه به آن‌ها محلّات مكّه نمىگويند ، و شخص حاج بخواهد هم در مكّه باشد و هم در ملحقات مكّه كه صدق محلّات مكّه نكند ، قصد اقامه ، در دو محلّ محقق نمىشود ، و احرام حج هم از آنجاها كافى نيست . و بنابر احتياط واجب احرام حج را تا ممكن است در مكّهء قديم انجام دهند .\r\n\r\nنماز در عرفات و مشعر و منى\r\n\r\n943 س\r\n- اگر شخص ده روز در مكه قصد نمود و نمازش را تمام خواند و بعد از ده روز به عرفات و منى رفت آنجا نمازش به چه صورت است و حالا برگشت در مكه تكليفش درباره نماز چيست ؟\r\n\r\nج\r\n- چنانچه فاصله بين مكه مكرمه و عرفات كمتر از چهار فرسخ باشد در بين راه تا عرفات و خود عرفات نمازش تمام است و در بازگشت اگر از عرفات به قصد رفتن به وطن حركت مىكند بايد در بين راه و در مكه نمازش را به قصر بخواند ولى اگر به قصد رفتن به مكه بر مىگردد و عازم به بازگشت به\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nوطن نشده اگر چه بداند ده روز هم نمىماند بايد نماز را در مكه تمام بخواند و اگر فاصله بين مكه معظمه و عرفات چهار فرسخ است نمازش در رفتن و در عرفات و برگشتن به مكه و در مكه اگر قصد اقامه ده روز ندارد شكسته است .\r\n\r\nاعتكاف در مسجد الحرام\r\n\r\n944 س\r\n- شخصى قصد اعتكاف در مسجد الحرام را دارد ، آيا مىتواند قبل از اذان صبح در تنعيم محرم شود و بقيهء اعمال را در حال اعتكاف انجام دهد ، با توجه به اينكه محل سعى جزو مسجد نيست ؟\r\n\r\nج\r\n- صحت احرام قبل از شروع به اعتكاف ، بعيد نيست .\r\n\r\nخمس پول حج\r\n\r\n945 س\r\n- پولى كه براى ثبت‌نام سفر حج پرداخت شده و سال خمسى بر آن گذشته و هنوز قرعه به نام او اصابت نكرده مشمول خمس مىباشد يا نه ؟\r\n\r\nج\r\n- اگر از ارباح بين همان سالى كه نام‌نويسى كرده بوده خمس ندارد .\r\n\r\n946 س\r\n- پولى كه به عنوان وديعه براى ثبت‌نام حج به بانك پرداخت مىشود ، اگر سال بر آن بگذرد ، آيا خمس به آن تعلّق مىگيرد يا نه ؟ و همچنين پول ديگرى كه براى مخارج حج كنار گذاشته شده است ، و در صورتى كه خمس به آن تعلّق بگيرد اگر پرداخت خمس موجب سلب استطاعت شود ، حَجّة الإسلام بر او واجب است يا خير ؟\r\n\r\nج\r\n- پولى كه براى حج واريز كرده ، اگر از درآمد همان سال باشد صرف در مؤونه شده و خمس ندارد ، ولى اگر متعلّق خمس باشد ( مثل آنكه قبلًا سال بر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nآن گذشته است ) پرداخت خمس مقدّم است ، اگر چه موجب سلب استطاعت شود . و پولى كه براى مخارج حج كنار مىگذارد ، اگر سال بر آن بگذرد ، و قبلًا خمس آن را نداده باشد ، واجب است خمس آن را بپردازد ، اگر چه موجب سلب استطاعت شود .\r\n\r\n947 س\r\n- شوهرم يك فيش حج را به عنوان هديه و بخشش به من داده است لكن مىدانم او اهل خمس نبوده است و نمىدانم كه آيا از درآمد بين سال هديه كرده است .\r\nالف - آيا خمس اين فيش هديه‌اى را بايد پرداخت نمايم ؟\r\nب - آيا اگر شوهر قبول كند كه خمس آن را پرداخت نمايد كافى است يا اينكه من بايد علم داشته باشم كه او حتماً پرداخت مىنمايد .\r\n\r\nج\r\n- الف : در فرض سؤال ، خمس آن بر شما واجب نيست\r\nب : اگر بدانيد به پولى كه شوهر بابت فيش داده خمس تعلق گرفته و او نداده بايد يقين كنيد كه او خمسش را مىدهد ولى چون نمىدانيد كه آيا از ارباح بين سال داده يا غير آن شما تكليفى نداريد چنانچه در جواب الف به آن اشاره شد .\r\n\r\n948 س\r\n- افرادى براى تشرف به مكه معظمه قبلًا بايد پول به حساب سازمان حج و زيارت واريز نمايند و بر حسب قرعه‌كشى در سالهاى بعد مشرف مىشوند ، پرداخت خمس وجوه واريز شده به حساب مذكور در كداميك از حالات زير واجب است ؟\r\nالف : حج واجب و در همان سال اول مشرف مىشود .\r\nب : حج واجب و در سالهاى بعد مشرف مىشود .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nج : حج و يا عمره مستحبى است و در همان سال اول مشرف مىشود .\r\nد : حج يا عمره مستحبى است و در سالهاى بعد مشرف مىگردد .\r\n\r\nج\r\n- در مورد سؤال ، چنانچه از درآمد بين سال به حساب حج يا عمره پولى واريز نموده و به حج يا عمره و لو در سالهاى بعد مشرف شده در هر چهار صورت الف - ب - ج - د - خمس ندارد .\r\n\r\n949 س\r\n- اگر شخصى نوبت حج يا عمره خود را به مبلغى زائد بر ثبت‌نام در سالهاى بعد بفروشد ، پرداخت خمس قيمت دريافتى واجب است يا خير ؟\r\n\r\nج\r\n- در فرض سؤال ، خمس مقدارى كه به حساب حج واريز نموده بايد داده شود و اما زائد بر آن ربح سال فروش فيش محسوب است كه در صورت صرف در مؤونه قبل از گذشت سال خمس ندارد و الا خمس دارد .\r\n\r\n950 س\r\n- خانمى زمينى به ارث از پدرش بدست آورد . زمين را فروخته و با پول آن ، براى خود و همسرش و فرزندانش ثبت‌نام نمود ، و امسال اسامى آنان اعلام شده است . سؤال اين است كه آيا در صورت گذشتن يك سال يا بيشتر بر زمين يا پول زمين ، خمسى به آن تعلق مىگيرد يا خير ؟ و در صورت نگذشتن يك سال چگونه ؟\r\n\r\nج\r\n- در فرض سؤال ، چنانچه بعد از فروش زمين قبل از اينكه سال بر آن پول بگذرد ثبت‌نام نموده است خمس به آن تعلق نمىگيرد هر چند نوبت حج او در سالهاى بعد از سال ثبت‌نام باشد و اگر بعد از گذشتن سال بر آن پول ، ثبت‌نام نموده بايد خمس مقدارى از پول فروش زمين را كه به بيشتر از قيمت زمين در روز ارث بردن است بدهند هرچند درهمان سال ثبت‌نام به حج بروند .\r\n\r\n951 س\r\n- سال گذشته مىخواستم به مكّه مكرّمه جهت انجام فريضهء حج مشرف گردم ، متأسفانه در اثر مشكلات ادارى به خاطر نداشتن مدارك از\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nوزارت كشور ايران توفيق حضور حاصل نشد و سال آينده نيز تلاش خواهيم كرد ، تا شايد بتوان راه و چاره‌اى پيدا كرد آيا على الحساب سهمين را مىبايست از هزينهء سفر حج به مجتهد داد و رسيد دريافت كرد يا خير ؟\r\n\r\nج\r\n- اگر پولى كه بابت هزينهء حج به مصرف ميرسد از عوائد سالى باشد كه به حج مىرود سهمين آن واجب نيست و اگر از عوائد سالهاى قبل باشد واجب است .\r\n\r\n952 س\r\n- چندين سال قبل شوهرم براى حج مرا نام‌نويسى كرد و هم اكنون كه نوبتم رسيده او فوت كرده است نمىدانم آيا خمس مبلغ ثبت نام را داده يا نه تكليف چيست ؟\r\n\r\nج\r\n- در اين فرض تخميس آن بر شما واجب نيست .\r\n\r\n953 س\r\n- تمام مخارج حج را شوهرم بر عهده گرفته ولى مىدانم كه اهل خمس نيست و من نيز از خود مالى ندارم ، بفرمائيد تكليف من در ارتباط با هزينه رفت و برگشت ، ارز ، لباس احرامى و قربانى چيست ؟ و خمس اينها بر عهده كيست ؟\r\n\r\nج\r\n- مخارجى كه براى شما متحمل مىشود اگر ندانيد به عين آن خمس تعلّق گرفته يا خير براى شما اشكال ندارد و اگر بدانيد مادامىكه تخميس نكرده است ، نمىتوانيد بپذيريد .\r\n\r\nفروش فيش حج\r\n\r\n954 س\r\n- زنى استطاعت پيدا كرده براى رفتن به مكه معظّمه از مال خودش پول مكه را داده در قرعه‌كشى قرعه به نام او درآمده و فوت شده است هشت\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنفر اولاد دارد پنج نفر اولادها موافق هستند كه نايب بگيرند براى مادر خود ، سه نفر از آنها مخالفند براى نايب گرفتن ميل دارند جواز و گذرنامه را بفروشند آيا جايز است جواز و گذرنامه را بفروشند يا واجب است نايب بگيرند و حج او را ادا نمايند .\r\n\r\nج\r\n- در مورد سؤال چنانچه در سال اول استطاعت اقدام به نام‌نويسى نموده ولى قبل از آنكه نوبت حج برسد و متمكن از مكه رفتن بشود فوت نموده در اين صورت اگر وصيت به حج نكرده باشد نائب گرفتن بر ورثه واجب نيست ولى اگر قبلًا مستطيع بوده و حج به ذمّه او مستقر شده چنانچه وصيّت به حج كرده در صورتى كه تعيين حج بلدى يا ميقاتى نكرده بايد ورثه حج بلدى استيجار نمايند و اگر وصيّت به حج نكرده استيجار حج ميقاتى كافى است و در صورت استقرار حج ، رضايت ورثه شرط نيست .\r\n\r\n955 س\r\n- كسى كه پنج سال قبل مبلغ دويست هزار تومان براى سفر حج به حج و اوقاف واريز نموده آيا جايز است كه اكنون نوبت خود را به ديگرى به ششصد هزار تومان بفروشد ؟ حج شخص ديگر بر اساس چنين معامله‌اى چه صورتى دارد ؟ بطور كلى رباى معاملى در چنين معامله‌اى متصور است يا خير ؟\r\n\r\nج\r\n- معامله مذكور به صورت مصالحه اشكال ندارد و مستلزم ربا نيست .\r\n\r\nفيش حج متوفى\r\n\r\n956 س\r\n- در سال 1363 كه از طرف دولت جمهورى اسلامى جهت انجام فريضه حج از متقاضيان ثبت‌نام آغاز شد پدرم ملكى داشت كه قرار شد اين ملك را به شوهر خواهرم بدهد و او در عوض عمل ثبت‌نام حج را براى ايشان انجام بدهد و او اين كار را انجام داد . ولى پس از مدتى پدرم از ثبت‌نام منصرف\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nشد و گفت بنده مستطيع نمىباشم و ملك را نمىدهم و پدرم بر اين شد كه فيش را بفروشد و پول او را بدهد كه شوهر خواهرم گفت فيش مال خودش باشد و پدرم نيز قبول كرد ولى كار انتقال اين فيش از طريق دفاتر اسناد رسمى در آن زمان انجام نشد و پدرم در سال 1365 دار فانى را وداع گفت اكنون دو سال از قرعه بنام او مىگذرد و سازمان حج و زيارت حق تشرف را به وراث قانونى او مىدهد و مىگويد مسأله تشرف شوهر خواهرتان فقط از طريق فروش فيش به او قابل حل است از آنجا كه اختلافات شخصى يكى از وراث نيز موجب ممنوع المعامله شدن آن شده است و سال آينده آخرين سال اعزام اين دسته از متقاضيان نيز مىباشد ، چند سؤال است كه از حضرتعالى استدعا دارم .\r\n1 - آيا با توجه به اوصاف مذكور پدرم حج واجب و يا دينى بر ذمّه دارد يا خير ؟\r\n2 - نهايتاً مالك اصلى اين فيش چه كسى است آيا شوهر خواهرم كه در سال 63 پول فيش را داده است يا وراث .\r\n\r\nج\r\n- در استطاعت مالى به حج شرط اين است كه شخص به مقدارى دارائى داشته باشد كه اگر آن را در حج صرف نمايد زندگى معاش او مختل نشود ، در اين صورت اگر راه هم باز بوده و حج نرفته باشد بايد از تركه‌اش حج براى او استيجار نمايند و حج ميقاتى كافى است و اگر خود او مىگفته مستطيع نيستم و ورثه هم شك در استطاعت او داشته باشند تكليفى ندارند .\r\n2 - ظاهراً اين فيش ملك كسى است كه سازمان حج نام او را اعلام مىكند و به ورثهء او مىرسد ولى در اين مورد كسى كه پول براى ثبت‌نام او داده مبلغى را كه داده طلبكار است .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\n957 س\r\n- در سالى كه براى حجاج ثبت‌نام مىكردند از مال خودم براى ( همسرم ) حج ثبت‌نام كردم و ايشان فوت نمودند آيا ساير ورثه از اين فيش حج سهم مىبرند يا متعلق به شخص خودم مىباشد و اين فيش حج در ورقه وصيتنامه ذكر نشده حكمش را بفرمائيد .\r\n\r\nج\r\n- چنانچه مبلغى كه جهت حج زوجه به حساب ريخته‌ايد به زوجه خود تمليك نكرده‌ايد سائر ورثه حقى به آن مبلغ ندارند ، ولى منهاى آن مبلغ قيمت فيش بايد بين ورثه كما فرض الله تقسيم شود .\r\n\r\n958 س\r\n- پدرى براى فرزندش براى حج بيت الله الحرام ثبت‌نام كرد اما اين پسر بعد از چند سال بر اثر حادثه‌اى فوت نمودند اكنون كه نام اين فرزند براى شركت در مراسم حج اعلام شده پدر او قصد دارد با توجه به فوت فرزندش فيش حج او را بفروشد و پول او را به يك خانواده بىبضاعت بدهد براى تهيّه مسكن براى خودشان .\r\nحال با توجه به اينكه پسر اين شخص همسر داشته و هم اينك زنده است ( البته فرزند از او ندارد ) آيا از اين پول چيزى به اين همسر تعلق مىگيرد يا نه ؟\r\nقابل ذكر است كه پدر از پول خودش براى فرزندش نام‌نويسى كرد و فرزندش استطاعت استقرارى پيدا نكرده بود .\r\n\r\nج\r\n- در فرض سؤال ، كه فرزند قبل از رسيدن نوبت او براى حج فوت نموده حج بر او مستقر نشده بنابراين چنانچه پولى را كه پدر براى نام‌نويسى فرزندش داده به پسر تمليك نموده يعنى پول تمليك شده به پسر را بابت نام‌نويسى او داده ، وجه حاصل از فيش مذكور متعلق به ورثهء پسر است و بايد بين ورثه او كه از جمله آنها خود پدر و همسر است كما فرض الله تقسيم شود و دادن آن به خانواده بىبضاعت جايز نيست ، مگر اينكه همه ورثه راضى\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nباشند و اگر پول را تمليك ننموده و به عنوان اين كه پسر براى حج رفتن مهمان او باشد داده و نام‌نويسى كرده در اين صورت احتياط اين است كه بعد از كسر اصل پولى كه پدر داده ، پدر و ساير ورثه متوفّى از زوجه و غيرها با يكديگر مصالحه نمايند و الّا كما فرض اللَّه تقسيم نمايند .\r\n\r\n959 س\r\n- شخصى چندين سال قبل براى حج نام‌نويسى كرد ولى به شدّت مريض شد به طورى كه قدرت بر حج نداشت لذا فيش حج خود را در محضر به نام برادر زاده خود نمود تا به نيابت از او حج انجام دهد ولى برادر زاده از آنجا كه خود مستطيع بود به عمو گفت من چون خودم مستطيع هستم هنگامى كه نامش در اداره حج در آمد نوبت شما رسيد آيا اجازه مىدهى من از فيش شما براى حج خودم استفاده كنم و براى شما عالمى را به نيابت از شما استيجار كنم تا حج شما را انجام دهد ؟ عمو در جواب گفت راضى هستم اكنون عمو مرده است و در دو سه سال آينده نوبت حج او مىرسد در سال گذشته پس از فوت عمو برادر زاده ، عالمى را اجرت حج نيابتى داده و به نيابت از عمويش حج صحيح و كامل انجام شده است .\r\nامسال برادر زاده مىخواهد حج استطاعت خود را از طريق ديگرى ( غير فيش حج عمو ) انجام دهد .\r\nسؤال اين است كه آيا برادر زاده مىتواند فيش عموى خود را كه در محضر به نام او شده است بطور آزاد بفروشد و پول آن را تملك كند مشكل اين است كه عموى مرحوم از طرف ، حج نيابتى خواسته بود كه انجام شد حتى چندين سال زودتر از وقت درآمدن نام او در حج و قبل از فرا رسيدن نوبت فيش آن ، و خود عمو هم كه فوت شده بود برادر زاده عالمى را به عنوان حج نيابتى او اجير كند عمو هم به اين امر راضى شده بود كه برادرزاده‌اش از فيش حج او برود و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nهيچ صحبتى از فروش فيش حج در ميان نبود . با توجه به خصوصيات ياد شده :\r\n1 - آيا برادر زاده حق دارد فيش حج عمو را كه در محضر بنام او شده به طور آزاد بفروشد با اينكه قيمت آن چندين برابر حج نيابتى است كه پرداخته يا اينكه بايد فيش حج عمو در طريق استطاعتى برادر زاده به كار رود و يا اگر برادر زاده حج خود را از طريق ديگر انجام داده حج مستحبى انجام دهد .\r\n2 - اگر فروش فيش حج عمو جايز است آيا ورّاث عمو حقّى دارند .\r\n3 - اگر فروش جايز نيست آيا برادر زاده مىتواند از طريق همان حج نيابتى ديگرى براى عمو انجام دهد .\r\n\r\nج\r\n- در فرض سؤال كه فيش خود را به برادر زاده ، واگذار كرده كه برادرزاده‌اش نايب بگيرد . بنابراين با اينكه برادر زاده حج براى عمو گرفته فيش متعلق به برادر زاده است و مختار است كه آن را بفروشد يا خودش با آن به حج برود ولى بهتر اين است كه اگر فروخت نسبت به زائد بر مبلغى كه جهت حج نيابتى براى عمو پرداخت كرده با ورثه او مصالحه نمايد و مخصوصاً اگر در ورثه عمو صغير باشد اگر سهم او را از مازاد بدهد مطابق با احتياط است .\r\n\r\nمسائل متفرقه عمره و حج\r\n\r\nبقاء بر تقليد ميّت\r\n\r\n960 س\r\n- قبلًا از حضرت امام خمينى ( قدس سره ) تقليد مىكردم و در حال حاضر به شما مراجعه نمودم و از جنابعالى تقليد مىكنم آيا اجازه مىدهيد به\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nتقليد قبلى خودم باقى باشم و اجازه مىدهيد در اين موضوع جديد ( مسائل مربوطه به حج و سفر خانه خدا ) نيز از امام خمينى تقليد كرد .\r\n\r\nج\r\n- بقاء بر تقليد آن مرحوم مانعى ندارد و لو در مسائل جديد . خداوند ان شاء اللَّه شما و همه حجاج را موفق به انجام فريضه مهم الهى ( حج ) بگرداند و ان شاء اللَّه با حج مبرور و سعى مشكور سالماً به وطن خود رجعت دهد .\r\n\r\nتأخير حج\r\n\r\n961 س\r\n- خانمى با استطاعت مالى و بدنى ثبت‌نام نموده و امسال نام او را اعلام نمودند ، بعد از اعلام ، حادثه‌اى براى ايشان پيش آمد و در چند جاى بدنشان ، شكستگى بوجود آمد و در حال حاضر توان حركت و شستشو و طاهر كردن خود را ندارد و ممكن است اين وضعيت تا موسم حج ادامه يابد . سؤال اين است كه آيا نامبرده با همين وضع و با بدن نجس بايد به حج برود و طواف و نماز را با همين وضع بجا آورد ؟ يا اينكه بايد صبر كند تا سال بعد وضعش مساعد شود ؟\r\n\r\nج\r\n- در فرض سؤال ، اگر حركت براى او ضرر دارد و با اين حال و لو با كمك ديگران رفتن حج براى او حرجى است مىتواند صبر كند تا پس از بهبودى به حج برود .\r\n\r\nاعلام اول ماه توسط حاكم سعودى\r\n\r\n962 س\r\n- اگر از سوى حاكم عامه اول ماه رمضان اعلام شود ، براى كسانى كه در آن بلاد هستند و تقيّه‌اى هم در تبعيّت نيست و براى خود فرد هم يقين به اول ماه نيست ، آيا تبعيّت لازم است ؟\r\n\r\nج\r\n- در فرض سؤال ، تبعيّت واجب نيست ولى به قصد شعبان روزه گرفتن مستحب است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nاحكام بانوان\r\n\r\n963 س\r\n- زنى در عرفات ديوانه شد و تا آخرين وقت خوب نشد ، آيا شوهرش كه با اوست مىتواند براى او نائب بگيرد و يا خودش بايد باقى اعمال را انجام دهد ؟\r\n\r\nج\r\n- نيابت صحيح نيست و مادامىكه ديوانه است تكليف ندارد و بعد از رفع جنون بايد خودش به وظيفه خود عمل كند .\r\n\r\n964 س\r\n- خانمى در ايام حج براى آن كه بتواند اعمال را انجام دهد ، از قرص استفاده كرد ، ليكن در ايام عادت يا خارج آن خون مىبيند و نمىداند كه اين جريان خون تا سه روز ادامه پيدا مىكند يا نه ؟ يا حتى احتمال مىدهد كه تا سه روز ادامه پيدا نكند ، در فرض داشتن صفات يا نداشتن صفات حيض ، تكليف چيست ؟\r\n\r\nج\r\n- در فرض مذكور ، اگر تا سه روز متوالى خون در باطن جريان نداشته باشد محكوم به حيض نيست و لو اينكه اوصاف حيض را داشته باشد پس اگر سه روز ادامه پيدا نكرد محكوم به استحاضه است و تا سه روز نگذشته بنابر احتياط بايد جمع كند بين تروك حائض و اعمال مستحاضه .\r\n\r\n965 س\r\n- اگر زن پس از اعمال حج ، اثر عادت در خود ببيند ، و شك كند كه پيش از انجام عمل حايض شده ، يا بعد از تمام شدن اعمال ، حج او صحيح است يا خير ؟\r\n\r\nج\r\n- اعتنا به اين شك نكند ، و حج او محكوم به صحت است .\r\n\r\n966 س\r\n- با توجه به اينكه پزشكان خوردن قرص را جهت جلوگيرى از عادت ماهانه تجويز نمىكنند آيا خوردن چنين قرص‌هايى جايز است ؟\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nج\r\n- اگر ضرر متعدّ به داشته باشد جائز نيست .\r\n\r\n967 س\r\n- زنى كه مىداند در ايام انجام اعمال حج عادت مىشود آيا مىتواند با خوردن قرص و مانند آن از عادت ماهانهء خود جلوگيرى كند ؟\r\n\r\nج\r\n- تأخير انداختن عادت لازم نيست . ولى جايز است و اشكال ندارد ، مگر ضرر معتنى به داشته باشد .\r\n\r\n968 س\r\n- جهت جلوگيرى از عادت ماهانه ، از قرص استفاده نمودم در حين انجام اعمال لك ديدم ، با اينكه در ايام عادت هستم وظيفه من چيست ؟\r\n\r\nج\r\n- بايد اختبار كنيد اگر تا سه روز متوالى داخل آلوده به خون است حيض است و الّا با انجام اعمال مستحاضه طواف و نماز شما صحيح است .\r\n\r\n969 س\r\n- در فرض سؤال فوق اگر بعد از اعمال لك ببينم حكمش چيست ؟\r\n\r\nج\r\n- اگر حدّ اقل سه روز و لو با آلوده بودن مجرى ادامه داشته باشد . حيض است و گرنه استحاضه است و در هر حال اعمال گذشته شما صحيح است .\r\n\r\n970 س\r\n- بعضى از زنان به جهت خوردن قرص ، نظم عادت ماهانه شان برهم مىخورد به طورى كه گاهى در مدت طولانى مرتب خون و لك مىبينند وظيفهء اين گونه زنان در حج چيست ؟\r\n\r\nج\r\n- اگر شرائط حيض را نداشته باشد بايد طبق وظيفه مستحاضه عمل نموده و اعمال حج را انجام دهند .\r\n\r\n971 س\r\n- خانمى در زمان حج قرص مىخورده كه حيض نشود تا بتواند اعمالش را انجام دهد اما از موقعى كه قرص خوردن را شروع كرده هميشه ترشحاتى زرد رنگ مىديده كه احتمال مىداده خون باشد و چون در زمان حيض ايشان بوده شك مىكرده كه آيا استحاضه است يا نه و چون قدرت\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nتشخيص نداشته ، بنا را بر اين گذاشته كه مستحاضه نيست و مسائل مربوط به آن را رعايت نكرده و طواف و نماز طواف بجا آورده است با اين وضع اعمالش صحيح است يا خير ؟\r\n\r\nج\r\n- اگر احتمال مىداده كه خون نباشد و فعلًا هم احتمال مىدهد اعمالش صحيح است .\r\n\r\n972 س\r\n- بعضى از خانمها در سفر حج براى پيشگيرى از عادت ماهانه ، قرص مىخورند گاهى با خوردن قرص بازهم عادت مىشوند . اما بوسيله آمپول از ادامهء آن جلوگيرى مىكنند ، آيا با جلوگيرى به وسيلهء آمپول حكم طهارت از حيض بر آن مترتب مىشود و مىتوانند اعمالى را كه متوقف طهارت از حيض است انجام دهند ؟ و پس از جلوگيرى از ادامهء عادت به چه عنوان بايد غسل كنند ؟\r\n\r\nج\r\n- خون كمتر از سه روز هر چند بواسطه آمپول و دارو قطع شده باشد حكم استحاضه را دارد كه با عمل به احكام استحاضه اعمالش صحيح است و غسل را هم بايد به نيت غسل استحاضه انجام دهد .\r\n\r\n973 س\r\n- آيا پوشيدن دستكش براى زنان در حال احرام جايز است ؟\r\n\r\nج\r\n- بايد از پوشيدن قُفّازين كه دستكش مخصوصى است خوددارى نمايند .\r\n\r\n974 س\r\n- زنى غسل مس ميت به گردنش بوده ، ولى به علت حيض غسل را انجام نداده و در نظر داشته وقتى كه پاك شد همراه با غسل حيض آن را هم انجام دهد ولى هنگام غسل حيض آن را فراموش كرد و بعد از انجام اعمال حج متذكّر گردد وظيفه او چيست ؟\r\n\r\nج\r\n- اگر بعد از غسل مس ميّت غسل جنابت نكرده باشد ، مسأله محل اشكال است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\n975 س\r\n- آيا زن مستحاضه بدون بجا آوردن غسل‌هايى كه بر او لازم است مىتواند وارد مسجد الحرام شود ؟\r\n\r\nج\r\n- در استحاضه قليله كه غسل ندارد اشكال ندارد ، ولى در متوسطه و كثيره بنابر احتياط نبايد بدون غسل داخل شود .\r\n\r\n976 س\r\n- آيا زن مستحاضه قليله يا كثيره مىتواند در مسجد النبى صلى الله عليه و آله بدون انجام غسل يا وضو توقف كند ؟ ساير مساجد چطور ؟\r\n\r\nج\r\n- براى مستحاضه قليله مانعى ندارد ولى متوسطه و كثيره نمىتوانند بدون غسل وارد مسجد النبى ( ص ) بشود .\r\n\r\n977 س\r\n- با توجه به اينكه امروزه زنان را به‌بقيع حرم امامان عليهم السلام راه نمىدهند آيا توقف آنان كنار ديوار بقيع براى زيارت در حال عادت ماهانه جايز است ؟\r\n\r\nج\r\n- جايز است .\r\n\r\n978 س\r\n- آيا زن حائض و نفساء مىتوانند در ساير مساجد مدينه منوّره غير از مسجد النبى صلى الله عليه و آله عبور كنند ؟\r\n\r\nج\r\n- مانع ندارد .\r\n\r\nمهريه قرار دادن حج\r\n\r\n979 س\r\n- با توجه به اينكه حج نمىتواند به تملك درآيد و منفعت مال نيز نمىباشد آيا مىتوان آن را مهريه قرار داد يا نه ؟ و در صورتى كه تعدادى سكه و حج به عنوان مهريه قرار داده باشند و پس از چند ماه از ازدواج مىخواهند از همديگر جدا شوند تكليف مرد از نظر شرعى چيست ؟ با توجه باينكه معادل مالى نيز قرار داده نشده و شوهر از ابتداى عقد تاكنون هرگز توانائى پرداخت\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nهزينه حج را پيدا نكرده است ؟\r\n\r\nج\r\n- مهريّه قرار دادن حجّ ( يعنى زوجه را به حج ببرد ) اشكال ندارد و در صورت جدا شدن بايد زوج مخارج متعارف حج را به زوجه بپردازد و يا او را به مكه بفرستد .\r\n\r\nآوردن خاك و ريگ از حرمين شريفين\r\n\r\n980 س\r\n- آوردن خاك ، ريگ و سنگ از عرفات ، مشعر الحرام ، منى ، صفا ، مروه يا منطقهء حرم چه حكمى دارد ؟ و چنانچه عمداً يا جهلًا آورده باشد ، برگرداندن آن واجب است يا نه ؟\r\n\r\nج\r\n- بنابر احتياط از آوردن خاك و ريگ حرم خوددارى شود و اگر آورده در صورت تمكّن به حرم برگرداند .\r\n\r\n981 س\r\n- آيا مقدارى از سنگ صفا و مروه را مىشود با خود آورد يا نه ؟ و اگر آورده وظيفه‌اش چيست ؟\r\n\r\nج\r\n- از صفا و مروه جايز نيست ، و بايد برگرداند .\r\n\r\nجلوگيرى از معتادان از سفر به حج\r\n\r\n982 س\r\n- نظر به اينكه ايران اسلامى با صرف هزينه‌هاى هنگفت از بودجهء بيت المال مسلمين و تقديم شهداى گرانقدر در راه مبارزه با مواد مخدر از اين پديدهء خانمانسوز جلوگيرى مىكند ولى با كمال تأسف انتقال اين مواد توسط اندكى از زائرين و دستگير شدن آنها توسط پليس سعودى ، به همراه تبليغات مسمومى كه در كنار اين قضيه به راه مىاندازند تمام زحمات فرزندان رشيد اين مرز و بوم و هزينه‌هاى فراوانى كه صرف اين كار شده به هدر مىرود ، از طرف ديگر قوانين سخت كشور عربستان كه هر چند ماه يك بار در ميادين\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nشهرهاى بزرگ تعدادى از مردم مليتهاى مختلف را به جرم حمل مواد مخدر گردن مىزنند اقدامهاى پيشگيرانه براى حفظ آبرو و حيثيت تشيع و كشور امام زمان ( عج ) را اجتناب‌ناپذير مىنمايد اولًا : عمل اين دسته از زائرين از نظر شرع اسلام چه حكمى دارد ثانياً : سازمان حج و زيارت مىتواند پس از تذكر به كليه زائران در اين خصوص ، نسبت به افرادى كه با علم و اطلاع از چنين عواقب سوئى اقدام به بردن مواد مخدر مىكنند ، از رفتن آنها به حج در\r\nآن سال جلوگيرى كند ، يا نه ؟ آيا اين امر نسبت به كسانى كه حج واجب بجا مىآورند يا استحبابى يا عمرهء مفرده تفاوتى دارد يا خير ؟\r\n\r\nج\r\n- در مورد سؤال ، سازمان حج بايد تذكّرات لازم را بدهد و اما ممانعت از تشرّف به حج واجب جايز نيست و از حج و عمره مستحب نيز جواز آن بعنوان مجازات مشكل است .\r\n\r\nچند استفتاء\r\n\r\n983 س\r\n- گرفتن قرآنهاى ممهور به مهر وقف ، از مسئولين سعودى چگونه است ؟\r\n\r\nج\r\n- قرآنهاى مذكوره حكم وقف را دارد و اگر مقيد بوقفيت براى مسجد الحرام يا مسجد نبوى صلى الله عليه و آله نباشد استفاده از آنها در هر جا و براى هر كس جايز است و اگر اين امر ، رعايت شود گرفتن آن اشكال ندارد .\r\n\r\n984 س\r\n- قرآنهايى كه در مسجد الحرام است ، بر بعضى نوشته شده كه وقف است ، ولى بر بعضى ديگر نوشته نشده ، و شايع است كه اگر كلمه وقف و يا عبارت ديگرى كه مفهم وقف بودن باشد بر آنها نوشته نشده باشد جايز است بردارند ، و چنين كارى احياناً شده است ، بفرماييد جايز است يا نه ؟\r\n\r\nج\r\n- برداشتن آنها بدون اينكه از متصدى ذى ربط اجازه بگيرند ، جايز\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nنيست ، و بايد برگردانده شود .\r\n\r\n985 س\r\n- تكليف كسانى كه مقدارى از پرده كعبه را به عنوان تبرك كنده‌اند چيست ؟\r\n\r\nج\r\n- كسى كه آن را كنده به نسبت خسارتى كه بر پرده وارد آورده ضامن است پس اگر پرداخت خسارت به مسئولين مربوطه امكان دارد بايد بپردازد و الّا با اجازه مجتهد جامع الشرائط به مصرف مورد مشابه آن صرف كند .\r\n\r\n986 س\r\n- آيا مصرف كنسروهاى گوشت و ماهى خارجى كه در بازار مسلمين به فروش مىرسد ، جايز است يا نه ؟\r\n\r\nج\r\n- اگر ندانند از كجا وارد شده ، يا بدانند كه از بلاد مسلمين است مانع ندارد ، و اگر بدانند از بلاد كفر وارد مىشود ، در صورتى محكوم به حلّيت است كه واردكننده مسلمان باشد ، و احتمال بدهند كه احراز تذكيه آن را كرده ، و در دسترس مسلمين قرار داده است .\r\n\r\n987 س\r\n- شخصى مقلد هيچ يك از فقها نبوده ، حال مىخواهد تقليد كند ، در اين مدت مكّه هم رفته است ، آيا عبادت‌هاى او مثل نماز و روزه و حجش صحيح است يا نه ؟\r\n\r\nج\r\n- اگر اعمالش مطابق فتواى كسى كه بايد از او تقليد كند باشد صحيح است .\r\n\r\n988 س\r\n- چنانچه شخص بداند قسمتى از مخارج حج وى از محل منفعت سپردهء او به حج و اوقاف تدارك مىگردد ، حج او چه حكمى دارد ؟\r\n\r\nج\r\n- حج او اشكال ندارد\r\n\r\n989 س\r\n- شخص محتاط كه مقلّد خاصى ندارد از لحاظ خمس چه تكليفى دارد ؟\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nج\r\n- به يكى از مجتهدين جامع الشرائط كه نظر او در مصرف سهم امام عليه السلام موافق با احتياط است مراجعه نمايد و سهم سادات گرام را نيز با اجازه او و يا توسط او به سادات فقير بپردازد .\r\n\r\n990 س\r\n- در تطهير مسجد الحرام به نحوى كه عين نجاست را بر طرف مىكنند و بعد با ظرف آب مىريزند و مىشويند و از هر طرف با آب قليل شسته مىشود ، انسان به نجاست تمام مسجد علم عادى پيدا مىكند ، آيا جواز سجده بر آن سنگها از باب عسر و حرج است يا جهت ديگر ؟\r\n\r\nج\r\n- علم پيدا نمىشود ، و با فرض شك نبايد اعتناء شود .\r\n\r\n991 س\r\n- شخصى اعمال عمرهء تمتّع را به پايان برده و اكنون نمىتواند حج تمتّع بجا آورد ، مثلًا براى خدمت به حجاج از سوى سازمان حج و زيارت به حج آمده و اكنون سازمان مذكور او را مأمور كرده كه در ايام تشريق در مكه بماند ، وظيفه‌اش چيست ؟\r\n\r\nج\r\n- در فرض سؤال ، در حج تمتّع واجب ( حَجة الإسلام ، حج واجب به نذر و غيره ) ترك حج تمتّع جايز نيست ، و در حج تمتّع مستحبى نيز با عدم ضرورت عرفى يا شرعى احتياط واجب انجام حج تمتّع است .\r\n\r\n992 س\r\n- آيا حائض و جُنب مىتوانند از مقدار توسعه‌يافته مسجد الحرام و مسجد النبى صلى الله عليه و آله عبور كنند يا خير ؟\r\n\r\nج\r\n- نمىتوانند .\r\n\r\n993 س\r\n- در موردى كه عمره تمتّع فاسد مىشود ، مثل مورد جماع قبل از سعى ، چنانچه فرصت براى اتمام و اعاده باقى باشد ، و با اين حال عمره فاسده را تمام نكند ، و اكتفاء به اعاده عمره نمايد ، مجزى است يا خير ؟\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nج\r\n- اگر چه ممكن است گفته شود كه عمل مزبور صحيح ، و مجزى از حَجّة الإسلام است ، لكن احتياط آن است كه حج تمتّع را در سال بعد اعاده نمايد ، و يك عمره مفرده به قصد ما فى الذّمة بجا آورد .\r\n\r\n994 س\r\n- آيا قاعده تجاوز را در اعمال و افعال عمره و حج جارى مىدانيد يا خير ؟\r\n\r\nج\r\n- بلى جارى است .\r\n\r\n995 س\r\n- آيا بيابان عرفات و مشعر و منى جميعاً حرم محسوب است يا آنكه عرفات خارج از حرم است ؟\r\n\r\nج\r\n- حدود حرم مشخص است ، عرفات جزء حرم نيست ، و منى و مشعر جزء حرم است .\r\n\r\n996 س\r\n- شخصى مؤسس سينما است ، و امسال به حج مشرّف شده ، و در مراجعت از حج بازهم به كار خود ادامه مىدهد ، اكنون راجع به اين شخص چه مىفرماييد ؟\r\n\r\nج\r\n- تأسيس و بناء مؤسساتى كه سبب گمراهى و فساد اخلاقى جامعه اسلام است و كمك به آن به هر نحو باشد حرام است . اميد است ان شاء الله شخص مذكور با مشاهده نمونه‌هاى عالم قيامت از اين اجتماع دينى در مكّه معظمه متنبه گردد .\r\n\r\n997 س\r\n- از بعض علما شنيده شده : « روايت داريم موقعى كه حاج از مكّه برگشت تا چهار ماه گناهى بر او نوشته نمىشود » ، از مقام شامخ مستدعى هستم اولًا بفرماييد كه آيا اين طور روايتى داريم يا نه ، و بر فرض بودن روايت ، سندش صحيح است يا نه ؟ و در صورت صحت سند آن روايت را چطور معنى نماييم ؟\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nج\r\n- بلى اين مضمون در احاديث شريفه وارد شده ، ولى در بعضى احاديث مقيد به عدم اتيان كبيره شده ، و در بعض ديگر مقيد شده به عدم اتيان موجبه .\r\nشيخ الطائفه قدس سرّه در تهذيب جلد پنجم ، صفحه نوزده و بيست ، طبع جديد - در باب ثواب الحج - به سند صحيح از معاوية بن عمّار از حضرت صادق عليه السلام حديثى روايت كرده ، كه در ذيل آن مىفرمايد :\r\n« أنّى لك أن تبلغ ما يبلغ الحاج ، قال ابو عبد الله عليه السلام : و لا تكتب عليه الذنوب اربعة اشهر ، و تكتب له الحسنات الّا أن يأتى بكبيرة » .\r\nبنابراين گناهى كه در اين چهار ماه نوشته نمىشود صغيره است ، و اين مطابق با مفاد آيه كريمه « إن تَجتَنِبوا كَبائِرَ ما تُنهُونَ عَنه نُكفِّر عَنكُم سَيّئاتكُم » مىباشد .\r\nو ثقة الاسلام كلينى رضوان الله عليه در جامع كافى جلد چهارم صفحه دويست و پنجاه و چهار ، طبع جديد - باب فضل الحج و العمره و ثوابها - به سند خود از سعد اسكاف از حضرت ابو جعفر عليه السلام روايتى در فضل حاج نقل كرده است ، كه در ذيل آن امام عليه السلام مىفرمايد :\r\n« فاذا قضى نسكه غفر اللّه له ذنوبه و كان ذو الحجة و المحرم و صفر و شهر ربيع الأوّل اربعة اشهر تكتب له الحسنات ، و لا تكتب عليه السيئات الّا أن يأتى بموجبة ، فاذا مضى الأربعة اشهر خلط بالنّاس » .\r\nهر چند علامه مجلسى عليه الرحمه در مرآت العقول دو احتمال در موجبه داده ، يكى آن كه مراد كبيره است كه موجب آتش است ، ديگر آن كه گناهى است كه موجب كفر شود . و فرموده : احتمال اوّل اظهر است .\r\nولى با توجه به روايت معاوية بن عمّار اطمينان حاصل مىشود كه مراد\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاز موجبه ، كبيره است . بنابراين گناهى كه نوشته نمىشود گناهى است كه در كتاب و سنّت موجب دخول در آتش نشده باشد .\r\nشيخ الطائفة در تهذيب ، صفحه نوزده ، جلد پنج ، اين حديث را از سعد اسكاف روايت فرموده ، به عبارتى كه با اين عبارت اختلاف دارد ، و جمله « الّا يأتى بموجبة » را ندارد . و ايشان ذيل حديث را اين نحو روايت فرموده‌اند :\r\n« فاذا قضى نسكه غفر اللّه له بقية ذى الحجة و المحرم و صفر و شهر ربيع الاوّل ، فاذا مضت اربعة اشهر خلط بالنّاس » .\r\nولى معتمد همان روايت كافى است ، زيرا معلوم است كه در نقل تهذيب ، روايت مختصر شده ، و مثل نقل به مضمون است ، و علاوه جمله « الّا أن يأتى بموجبة » از آن اسقاط شده ، و در دوران امر بين زياده و نقيصه ، اصالت عدم زياده بر اصل عدم نقيصه مقدم است . و فرضاً هم اين دو اصل را حجت ندانيم در خصوص مورد با توجه به روايت معاوية بن عمار ظاهر اين است كه اين جمله اسقاط شده ، و نسخه كافى صحيح است . و احتمال اينكه جمله « الّا أن يأتى بكبيرة » يا « الّا يأتى بموجبة » در اين دو روايت از بعض روايت به عنوان شرح و تفسير حديث اضافه شده باشد بسيار بعيد است .\r\nو اگر فرضاً هم اين نحو باشد از رحمت و مغفرت و كرم و فضل خداوند متعال ، بعيد نيست كه مقرر فرمايد تا چهار ماه مؤمنى كه حج بجا آورده مطلق گناهانى كه تحت فشار تسويلات نفس و غلبه هوا از او صادر شده ( نه به نحو بىاعتنايى و استخفاف به امر خداوند ) مورد آمرزش واقع شود . و كسى نمىتواند رحمت واسعه و تفضل خدا را محدود كند .\r\nبلى اين حديث كسى را كه از روى بىاعتنايى و استخفاف به امر و نهى خدا معصيت نمايد ، يا اينكه بخواهد با تشبّث به اين حديث در اين چهار ماه هر\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nگناه و معصيتى را مرتكب گردد ، شامل نمىشود و از ابتدا تا حال هم هيچ كس از اين اخبار استفاده نكرده ، كه حاج تا چهار ماه مرخص و آزاد است . و با اتكاء به اين حديث مرتكب هر معصيتى بخواهد بشود . كه اين برداشت و تلقى البته صحيح نيست .\r\n\r\n","description":"","footnote":"","page_name":" 308 ","page_number":308},
  {"content":"\r\n . \r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n . \r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n . \r\n","description":"","footnote":"","page_name":" 319 ","page_number":319},
  {"content":"\r\n . \r\n\r\n","description":"","footnote":"","page_name":" 320 ","page_number":320}
  ]