[
  {"content":"\r\n\r\nپيشوايان صديقين\r\nامام حسين عليه السلام\r\nتجلى حقيقت\r\nآيت الله العظمى حاج سيد محمدتقى مدرسى\r\nمترجم :\r\nانتصا شوشترى زاده\r\nچاپ سوم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 م -\r\nپيشوايان صديقين ، امام حسين عليه السلام تجلى حقيقت / محمدتقى مدرسى ، - مترجم : انتصار شوسترى زاده - تهران : محبان الحسين عليه السلام 1381 .\r\n348 ص -\r\n6500 ريال : 9 - 27 - 7373 - 964 isbn\r\nفهرستنويسى براساس اطلاعات فيپا .\r\nعنوان اصلى : الامام الحسين عليه السلام قدوة الصديقين .\r\nكتابنامه به صورت زيرنويس .\r\nچاپ سوم : 1385\r\n1 . حسين بن على عليه السلام ، امام سوم ، 4 - 61 ق . 2 . واقعه كربلا ، 61 ق . الف . شوشترى زاده ، انتصار ، 1357 - مترجم . ب . عنوان .\r\n77041 / الف 38 م / 4 / 41 bp\r\n953 / 297\r\n1381\r\nكتابخانه ملى ايران\r\n2766 - 81 م\r\nانتشارات محبان الحسين\r\nپيشوايان صديقين\r\nامام حسين عليه السلام تجلى حقيقت\r\nآيت الله العظمى سيد محمدتقى مدرسى\r\nمترجم : انتصار شوشترى زاده\r\nناشر : انتشارات محبان الحسين عليه السلام\r\nچاپ سوم : بهار 1386 - 3000 نسخه\r\nقيمت : 12500 ريال\r\nآدرس : قم - خيابان انقلاب - كوچه 47 - پلاك 5\r\nمركز پخش : تهران - خيابان ناصر خسرو - كوچهء حاج نايب\r\nتلفن 3907181 - همراه 09123356948\r\nشابك 9 - 27 - 7373 - 964\r\n9 - 27 - 7373 - 964 isbn\r\nليتوگرافى : نينوا - قم 7833432 چاپخانه : عترت - قم 6672551\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nبسم الله الرحمن الرحيم\r\nسخن ناشر\r\nخواننده گرامى :\r\nيكى از بزرگترين آرزوهاى شيطان آشتى دادن ميان حق و باطل است ، كه در اين صورت حق پايمال مىشود .\r\nامام حسين عليه السلام با به وجود آوردن حماسه شگفت انگيز عاشورا اين آرزو را تا قيامت در دل شيطان به ارمغان گذاشت و معيار حق و باطل را در آن روز بيادماندنى مشخص نمود .\r\nترنم انقلاب پربركت حسينى است كه آتش عشق را در دل دوست داران مخلص اهل بيت تبوت شعله ور مى سازد .\r\nعلى رغم گذشت بيش از چهارده قرن از نهضت امام حسين عليه السلام باز هم حقايق فراوانى وجود دارد كه ناگزير بايد آنها را از دل اين نهضت خارج سازيم .\r\nكتاب ( امام حسين عليه السلام تجلى حقيقت ) كه حاصل سخنرانيهاى فقيه عاليقدر حضرت آيت الله العظمى مدرسى ( حفظه الله ) مى باشد ، گزيده اى از اين حقايق را براى اذهان\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپرسشگر خوانندگان ارجمند به تصوير مى كشد ، كتاب حاضر براى اولين بار در سال 1381 در فاصله كمتر از شش ماه در دو نوبت چاپ شد ، وچاپ سوم آن با يك وقفه چند ساله كه ناشى از تحولات سياسى عراق بود در بهار 1386 زينت بخش پيشخوان كتابفروشيها مى گردد .\r\nانتشارات محبان الحسين عليه السلام\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nسخن گفتن پيرامون امام حسين عليه السلام دلها را فرا مىگيرد ، نفسها را به سوى خود مىكشاند ، آزادگان را شيفته مىسازد و مؤمنين را جذب مىنمايد . . . چرا ؟\r\nزيرا او حسين است ، و تو چه دانى كه حسين كيست . . .\r\nاوست دارنده فضيلتها ، اخلاق نيكو ، رتبه‌ها و درجاتى كه هر انسانى آرزو دارد تنها يكى از آنها را دارا باشد تا او را در شرف و سربلندى ، بزرگوارى و عزّت بسنده باشد .\r\nبنابراين هرگاه به سويى از روش و منش مبارك وى مىنگرى ، كرامات و بزرگواريهاى او چنان در برابر ديدگانت مىدرخشند كه در تشخيص برترينها و نيكوترينهاى آنها سرگردان مىگردى .\r\nبدين‌سان او را - گذشته از بلند آوازى او در شرف و نسب - چون قلّهء بلندى در دانش ، عبادت ، بخشش ، از خودگذشتگى ، شجاعت و رهبرى مىيابى .\r\nاوست سراسر خير و نيكى و سرشار از بركت .\r\nلكن در زندگى اين امام محورى وجود دارد كه نمىتوان از آن چشم‌پوشى نمود و آن كربلاست ؛ آنجايى كه گرد آورنده فضيلتهاى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين امام و چكيده نشانه‌هاى شخصيّت وى مىباشد .\r\nبنابراين بدون شناخت كربلا نمىتوان امام حسين عليه السلام را به درستى شناخت .\r\nهمانا كربلا حماسهء اهل‌بيت نبوّت است ، در ستيز با سركشان ونبرد با گمراهى . . . به راستى آن ، جدا سازنده حق و باطل است . . .\r\nكربلا سنجه‌اى است در تمييز ايمان از شرك و نفاق . . .\r\nاز اين رو سخن گفتن پيرامون امام حسين عليه السلام - از هر سمت و سو كه باشد - ناگزير بايد با كربلا پيوند داده شود . به همين خاطر كربلا صورتى است برجسته از زندگانى امام حسين عليه السلام و درى است گشاده ، كه مردم از آن وارد فضا و حال امام حسين عليه السلام مىگردند .\r\nدر گذر تاريخ ، انسانهاى فراوانى را مىيابيم كه بر آستانه راه امام حسين عليه السلام ايستاده‌اند و مىخواهند به گونه‌اى به او نزديك شوند تا از شراب معرفت او بنوشند ، و دانش وى را فرا بگيرند ، و اخلاق او را بياموزند و به دنبال نشانه‌هايش روانه گردند . . .\r\nهيچ جاى شگفتى در آن وجود ندارد ، زيرا امام حسين عليه السلام افسانه يا اسطوره‌اى تاريخى نمىباشد بلكه ، او راه روشنى است كه رودى را در دل امّت جارى ساخته ، كه هرگز و علىرغم وجود سلطهء طاغوتيان بر آن ، مسدود نمىگردد .\r\nتاكنون كه بيش از هزار و سيصد سال از شهادت او مىگذرد ، هرگز پيروانش او را از ياد نبرده‌اند و هميشه فرياد مىزنند كه : به خدا ، هرگز حسين را فراموش نخواهيم كرد !\r\nپس ، ياد او سخنى است كه هرگز از آن خسته نمىگرديم ، و فضيلتهايش آموزه‌هايى هستند كه هميشه بدان نيازمنديم وسخنانش\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمدرسه‌اى است كه هرگز نمىتوان آن را ترك نمود .\r\nاز اين رو ، انديشمندان و فرهيختگان مبادرت به نگارش هزاران كتاب درباره شخصيّت امام حسين عليه السلام در تمامى ابعاد آن نموده‌اند ؛ همچنين قريحهء شاعران هرگز از سرودن قصيده‌ها و اشعار در رثا و مدح اين امام باز نمىايستند .\r\nاين گزافه نيست كه بگوييم ، آنچه در طول تاريخ در مورد اين امام به زبانهاى گوناگون نگاشته شده است ، نسبت به ديگر شخصيّتها كم نظير مىباشد ، اگر نگوييم كه از همهء آنها پيشى گرفته است . و اين به دليل آن است كه امام حسين عليه السلام همان جان‌بخش شريعت ، روشنى ساز فضيلت ، حجّت خدا بر خلق و دروازه نجات امّت است . او تكيه‌گاه انديشه خردمندان و خاستگاه ايمان مؤمنان مىباشد .\r\nما هم اكنون در آستانه اين امام ايستاده‌ايم تا جرعه نوش شناخت و معرفت شخصيّت او باشيم و با استفاده از آن ، درس زندگى را بياموزيم .\r\nبنابراين ما مبادرت به گردآورى مجموعه‌اى از سخنان حضرت آيت اللَّه سيّد محمّدتقى مدرسى دراين باره نموديم و آنها را در قالب اين كتاب ارائه مىدهيم .\r\nپس اين كتاب را به هركه جوياى حقيقت و خواهان فضيلت است تقديم مىنماييم . به اميد پذيرش آن از سوى خداوند متعال !\r\nبخش فرهنگى\r\nدفتر آيت اللَّه سيّد محمّدتقى مدرسى\r\nتهران 2 / ربيع الاوّل / 1422 ه . ق\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nاين حسين كيست\r\n؟ 1 - ابوالعباس روايت كرده است كه : نزد پيامبر اكرم صلى الله عليه و آله بودم ، بر پاى چپ خود ، فرزندش ابراهيم و بر پاى راست خويش ، حسين بن على را نشانده بود . پيامبر لحظه‌اى ابراهيم را مىبوسيد و لحظه‌اى ديگر حسين را . دراين هنگام جبرئيل كه حامل وحى بود ، از سوى خداوند متعال نازل گشت . هنگاميكه جبرئيل رفت ، پيامبر فرمود :\r\n« جبرئيل از سوى پروردگارم آمد و فرمود : اى محمّد ، پروردگارت به تو درود فرستاده و مىفرمايد : اين دو را باهم برايت نگهدارى نمىكنم . پس يكى را فداى ديگرى كن . » آنگاه پيامبر به ابراهيم نگاه كرد و گريه نمود . سپس فرمود :\r\n« هرگاه ابراهيم بميرد ، كسى جز من بر او اندوهگين نمىگردد . حال اينكه مادر حسين ، فاطمه و پدرش على ، پسر عمويم مىباشد كه از خون و گوشت من است ؛ و اگر حسين فوت نمايد ، دخترم و پسر عمويم و من بر او اندوهگين مىگرديم ؛ و من اندوه خويش را بر اندوه ايشان ايثار مىنمايم . اى جبرئيل ، جان ابراهيم گرفته شود . ابراهيم را فداى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nحسين نمودم . » پس از سه روز ابراهيم درگذشت . بنابراين هرگاه حسين به سويش مىآمد ، او را مىبوسيد و در آغوش مىكشيد و لبانش را تر مىنمود ؛ و مىفرمود :\r\n« قربان كسى بروم كه پسرم را فدايش نمودم . » « 1 »\r\n2 - سلمان فارسى اين گونه روايت نموده است كه : بر پيامبر صلى الله عليه و آله وارد شدم در حالى كه حسين بن على را بر پايش نشانده بود و لبانش را مىبوسيد و مىفرمود :\r\n« تو آقا و فرزند آقايى ، تو امام و فرزند امام و برادر امام هستى ، تو پدر ائمه و حجّت خدا و فرزند حجّتهاى او ، و پدر نُه حجّت از صلب خود كه نهمين آنها قائم است ، مىباشى . » « 2 »\r\n3 - از جابر بن عبداللَّه اين گونه نقل شده است كه فرمود : هركه دوست دارد به مردى از اهل بهشت بنگرد ، پس به حسين بن على بنگرد . زيرا شنيده‌ام كه رسول اكرم مىفرمايد :\r\n« هركه دوست دارد به سرور جوانان اهل بهشت بنگرد ، پس به او بنگرد . » « 3 »\r\n4 - از على ( بن مره ) عامرى اين گونه روايت شده است كه او روزى همراه پيامبر به يك مهمانى دعوت شده بود . در آنجا پيامبر اكرم ، در برابر ديدگان مردم مىخواست حسين را كه با كودكان بازى مىكرد ،\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقرشريف القرشي ، ج 1 ، ص 95 ، از تاريخ بغداد ، ج 2 ، ص 204 .\r\n( 2 ) - همان ، ج 1 ، ص 95 ، از المراجعات ص 228 .\r\n( 3 ) - ذخائر العقبى ، محبّ الدين طبرى ، ص 129 - 130 .\r\n","page_name":" 16 ","page_number":16},
  {"content":"\r\n\r\nبگيرد . امّا پسر كوچولو از وى فرار مىنمود . بالاخره پيامبر خنده‌كنان وى را گرفت . سپس دستى را بر پس‌گردن او نهاد و دستى ديگر را به زير چانه ، سپس لبان حسين را بوسيد . آنگاه فرمود :\r\n« حسين از من است و من از حسين ؛ هركه او را دوست بدارد ، خداوند او را دوست مىدارد ؛ حسين سبطى است از اسباط . » « 1 »\r\n5 - حذيفه چنين از پيامبر اكرم نقل مىنمايد كه ، رسول خدا مىفرمود :\r\n« اگر از جهان تنها يك روز باقى بماند ، خدا آن را طولانى مىگرداند تا مردى از فرزندانم را كه هم نام من است ، برانگيزد . » سپس سلمان گفت : اى رسول خدا ، از كدام فرزندانت ؟ پيامبر فرمود :\r\n« اين فرزندم . » آنگاه با دستش به شانه حسين بن على زد . « 2 »\r\n\r\n\r\n","description":"","footnote":"\r\n( 1 ) - فرائد السمطين ، جوينى ، ج 2 ، ص 131 .\r\n( 2 ) - ذخائر العقبى ، محبّ الدين طبرى ، ص 136 - 137 .\r\n","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش اوّل : همگام با امام حسين عليه السلام\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nامام حسين عليه السلام نشانه راه يكتاپرستى\r\nاين پرچمهاى غم و اندوه است كه بر گوشه‌گوشه سرزمين ولايت برافراشته شده است ؛ و ترنم انقلاب پر بركت حسينى است كه آتش عشق و شيفتگى را در دل دوستداران مخلص اهل‌بيت نبوّت شعله‌ور مىسازد .\r\nعلىرغم گذشت بيش از 14 قرن از نهضت امام شهيد ، بازهم حقايق فراوانى وجود دارند كه ناگزير بايد آنها را از دل اين نهضت خارج سازيم . اكنون گزيده‌اى از اين حقايق را براى شما بيان مىنماييم :\r\n\r\n1 - امام حسين عليه السلام آموزگار دين مبين اسلام\r\nآيا هيچ مىدانى چرا بنى اميّه - همچون ديگر طاغوتيان زمان - انسانها را از آموختن حقيقت شرك و مسؤوليّت انسان در برابر انحراف و فساد يا كفر و گمراهى بازداشتند ؟ چنان كه در روايتى از امام صادق عليه السلام آمده است كه :\r\n« إِنَّ بَنِي امَيَّةَ أَطْلَقُوا لِلنّاسِ تَعْلِيمَ الإيمانِ وَلَمْ يُطْلِقُوا تَعْلِيمَ الشِّرْكِ\r\n؛\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nلِكَي إذا حَمَلَوهُمْ عَلَيْهِ لَمْ يَعْرِفُوهُ » « 1 »\r\n. « همانا بنىاميّه اجازه آموختن ايمان را به مردم مىدادند ، ولى نگذاشتند مردم شرك را بياموزند تا اگر آنها را وادار به شرك ورزيدن نمودند ، مردم شرك را نشناسند . »\r\nو چرا هيچكس به جز اميرالمؤمنين على بن ابيطالب عليه السلام به اذن خداوند متعال ، سورهء برائت - كه سبب دور نمودن نهائى مشركان از جزيرةالعرب گشت - را در روز حجّ بزرگ و پس از فتح مكّه ، به سوى مشركين حمل ننمود ؟ كه صدالبتّه اين امر از عظيم‌ترين فضيلتهاى وى بود .\r\nو چرا در عبارت « لا إله الّا اللَّه » شهادت دادن به توحيد ، با كلمهء نفى آغاز مىگردد . و چرا هر روز بر ما واجب است كه آن را چندين مرتبه آشكارا بانگ زنيم كه : « أَشْهَدُ أَنْ لَاإِلهَ إِلَّا اللَّه » ؟\r\nبراى يافتن پاسخ ، ناگزير بايد اين حقيقت پيش رو را بيان نماييم :\r\nهمانا لغزشگاه خطرناك بشريت ، كه همهء تلاش شيطان اين است كه انسان را در آن بيفكند ، همان آروزى آشتى دادن ميان حق و باطل ، ميان خداوند متعال و شريكان غير از او ، مىباشد . كافران گمان مىكنند كه مىتوانند بندگان خدا را ، به جاى خداوند ، اولياء خويش قرار دهند ؛ ولى اينان نمىدانند كه اين امر اساساً به معناى لغو ايمان به خداوند مىباشد .\r\nخداوند متعال مىفرمايد :\r\n\r\n\r\n","description":"","footnote":"\r\n( 1 ) - كافى ، ج 2 ، ص 415 .\r\n","page_name":" 22 ","page_number":22},
  {"content":"\r\n\r\nأَفَحَسِبَ الَّذِينَ كَفَرُوا أَن يَتَّخِذُوا عِبَادِي مِن دُونِي أَوْلِيَاءَ إِنَّا أَعْتَدْنَا جَهَنَّمَ لِلْكَافِرِينَ نُزُلًا « 1 » .\r\n« آيا كافران پنداشته‌اند كه بندگان مرا به ناحق به جاى من به دوستى بگيرند ، بايد بدانند كه ما جهنّم را چون منزلگاهى براى كافران آماده كرده‌ايم . »\r\nهمانا توحيد و نفى خدا واره‌هايى كه مردم آنان را شريك خداوند متعال قرار داده بودند ، محور نبرد بزرگ ميان رسالتها و امّتهاى گمراه بود . هيچيك از دشمنان پيامبران ، ربوبيت پروردگار متعال را نفى نمىكردند ، امّا بر وجود خدايان ديگر در كنار خداوند متعال اصرار مىورزيدند . لكن هنگاميكه پيامبران اين امر را نپذيرفتند و از آن تبرى جستند ، نبرد بزرگ به وقوع پيوست كه در نتيجهء آن ، پيامبران خدا ، به يارى او پيروز گشتند و مشركان شكست خوردند ؛ حال اينكه از آنها جز نامهايى كه شايسته نفرين هستند ، به جاى نمانده است .\r\nرسالتى كه خداوند متعال بر دوش حضرت نوح عليه السلام نهاد ، دراين عبارت خلاصه مىگرديد :\r\nأَن لَاتَعْبُدُوا إِلَّا اللَّهَ إِنِّي أَخَافُ عَلَيْكُمْ عَذَابَ يَوْمٍ أَلِيمٍ « 2 » .\r\n« كه جز خداوند را مپرستيد ، كه من بر شما از عذاب روزى سهمگين مىترسم . »\r\nهمچنين خلاصهء رسالت خدا ، كه آن را بر دوش حضرت هود\r\n\r\n\r\n","description":"","footnote":"\r\n( 1 ) - سورهء كهف ، آيهء 102 .\r\n( 2 ) - سورهء هود ، آيهء 26 .\r\n","page_name":" 23 ","page_number":23},
  {"content":"\r\n\r\nنهاد ، اينچنين بود :\r\nوَإِلَى عَادٍ أَخَاهُمْ هُوداً قَالَ يَاقَوْمِ اعْبُدُوا اللَّهَ مَا لَكُم مِن إِلهٍ غَيْرُهُ إِنْ أَنتُمْ إِلَّا مُفْتَرُونَ « 1 » .\r\n« و به سوى قوم عاد برادرشان هود را فرستاديم . گفت : اى قومِ من ، خداوند را كه خدايى جز او نداريد ، بپرستيد ؛ شما جز قومى افترا زن نيستيد . »\r\nو همين نيز ، رسالت حضرت صالح عليه السلام بود :\r\nوَإِلَى ثَمُودَ أَخَاهُمْ صَالِحاً قَالَ يَا قَوْمِ اعْبُدُوا اللَّهَ مَا لَكُم مِن إِلهٍ غَيْرُهُ . . . « 2 » .\r\n« و به سوى قوم ثمود برادرشان صالح را فرستاديم . گفت : اى قومِ من ، خداوند را كه خدايى جز او نداريد بپرستيد . »\r\nهمچنين رسالت ابراهيم بت‌شكن :\r\nوَإِذْ قَالَ إِبْرَاهِيمُ لِأَبِيهِ آزَرَ أَتَتَّخِذُ أَصْنَاماً آلِهَةً إِنِّي أَرَاكَ وَقَوْمَكَ فِي ضَلَالٍ مُبِينٍ « 3 » .\r\n« و چنين بود كه ابراهيم به پدرش آزر گفت : آيا بتان را به خدايى مىگيرى ؟ من ، تو و قومت را در گمراهى آشكار مىبينم . »\r\nحضرت موسى عليه السلام نيز ، سركشى فرعون را نپذيرفت و از او تبرى جست و اين گونه به او فرمود :\r\n\r\n\r\n","description":"","footnote":"\r\n( 1 ) - سورهء هود ، آيه 50 .\r\n( 2 ) - سورهء هود ، آيهء 61 .\r\n( 3 ) - سورهء انعام ، آيهء 74 .\r\n","page_name":" 24 ","page_number":24},
  {"content":"\r\n\r\nفَفَرَرْتُ مِنكُمْ لَمَّا خِفْتُكُمْ فَوَهَبَ لِي رَبِّي حُكْماً وَجَعَلَنِي مِنَ الْمُرْسَلِينَ « 1 » .\r\n« آنگاه چون از شما ترسيدم از شما گريختم ، سپس پروردگارم به من حكمت بخشيد و مرا از پيامبران گردانيد . »\r\nاز آن سو ، فرعون وى را به زندان تهديد نمود و به او گفت :\r\nقَالَ لَئِنِ اتَّخَذْتَ إِلهاً غَيْرِي لَأَجْعَلَنَّكَ مِنَ الْمَسْجُونِينَ « 2 » .\r\n« فرعون گفت : اگر خدايى جز من برگزينى ، تو را از زندانيان خواهم ساخت . »\r\nامّا سرانجام ، خداوند متعال ، موسى عليه السلام و قومش را پيروز گردانيد و دشمنان را غرق نمود :\r\nوَأَنجَيْنَا مُوسَى وَمَن مَّعَهُ أَجْمَعِينَ * ثُمَّ أَغْرَقْنَا الْأَخَرِينَ « 3 » .\r\n« و موسى و همراهانش ، همگيشان را رهانيديم . سپس ديگران را غرق كرديم . »\r\nو اكنون رسالت پيامبر عظيم‌الشأن اسلام ، محمّد مصطفى صلى الله عليه و آله در اعلان برائت از مشركين خلاصه مىشود :\r\nوَأَذَانٌ مِنَ اللَّهِ وَرَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ . . . « 4 » .\r\n« و اين اعلامى از سوى خداوند و پيامبر اوست به مردم در روز حجّ اكبر كه\r\n\r\n\r\n","description":"","footnote":"\r\n( 1 ) - سورهء شعراء ، آيهء 21 .\r\n( 2 ) - سورهء شعراء ، آيهء 29 .\r\n( 3 ) - سورهء شعراء ، آيهء 65 - 66 .\r\n( 4 ) - سورهء توبه ، آيهء 3 .\r\n","page_name":" 25 ","page_number":25},
  {"content":"\r\n\r\nبدانند خداوند و پيامبر او از مشركان برى و بيزارند . »\r\nو هرگز پيامبر اكرم با آنها مدارا ننمود ؛ بلكه آشكارا به ايشان فرمود :\r\nقُلْ يَا أَيُّهَا الْكَافِرُونَ * لَاأَعْبُدُ مَا تَعْبُدُونَ * وَلَا أَنتُمْ عَابِدُونَ مَا أَعْبُدُ * وَلَا أَنَا عَابِدٌ مَا عَبَدتُّمْ * وَلَا أَنتُمْ عَابِدُونَ مَا أَعْبُدُ * لَكُمْ دِينُكُمْ وَلِيَ دِينِ « 1 » .\r\n« بگو هان اى كافران * من معبود شما را نمىپرستم * و شما هم پرستندگانِ معبود من نيستيد * و من پرستندهء آنچه شما مىپرستيد نيستم * و شما هم پرستندگان معبود من نيستيد * شما را دين شما ، و مرا دين من . »\r\nو اگر امام على عليه السلام به امر پيامبر اكرم صلى الله عليه و آله ، تمامى بتهاى قريش را در كعبه و پيرامون آن سرنگون ساخت و همچنين آيات سورهء برائت را بر مشركين تلاوت نمود ، بدين‌سان او نيز پس از پيامبر اسلام وارد نبردى بىوقفه بر عليه پيروان شركى شد كه به اسلام تظاهر مىكردند .\r\nجنگهايى چون : جنگ جمل بر عليه ناكثين ( عهدشكنان ) ، و جنگ صفّين بر ضد قاسطين ( ستمگران ) ، و جنگ نهروان بر عليه مارقين ( خوارج ) براى دفاع از يكتاپرستى و ازرشهاى توحيد برپا شده بودند .\r\nائمّهء اطهار عليهم السلام در برابر پرچمهاى شركى كه با ظاهر فريبنده‌اى از دين رنگ آميزى شده و توسّط بنىاميّه برافراشته شده بودند ، ايستادگى و پايدارى نمودند . در همين راستا امام على عليه السلام با ايشان\r\n\r\n\r\n","description":"","footnote":"\r\n( 1 ) - سورهء كافرون .\r\n","page_name":" 26 ","page_number":26},
  {"content":"\r\n\r\nبا شمشير خود در صفّين جنگيد و با كلام و سخن پا برجاى خود ، با آنان به مبارزه برخاست . همچنين امام حسين عليه السلام گاهى با شمشير و گاهى با سخنانش با آنها پيكار نمود . امام حسين عليه السلام نيز همين خط مبارزه را پيگرى نمود ؛ زيرا در آغاز با بانگى بلند آواز و سپس با قيامى الهى و در پايان با شهادت خويش ، آنها را به انجام رسانيد . دورى جستن و برائت از شرك و نبرد با طاغوتيان ، ميراث ائمهء اطهار ، شيعيان ، دوستداران و پيروان ايشان مىباشد و همچنان ادامه خواهد يافت تا خداوند براى زمين و ساكنان آن جانشينى قرار دهد .\r\nپس همچنان ، نبرد خط توحيد بر عليه شرك پا برجاست ، و همچنان فريضه‌اى كه خداوند براى آن جايگزينى نمىپذيرد ، تبرّى جستن از خدايانى است كه به غير از او پرستش مىگردند . بنابراين آنچه دل را از شرك پاك مىنمايد و آن را از نور توحيد روشن مىسازد ، كفر ورزيدن به طاغوت است . آيا فرموده خداوند سبحان را خوانده‌اى كه مىفرمايد : لَاإِكْرَاهَ فِي الدِّينِ قَد تَبَيَّنَ الرُّشْدُ مِنَ الْغَيِّ فَمَن يَكْفُرْ بِالطَّاغُوتِ وَيُؤْمِن بِاللَّهِ فَقَدِ اسْتَمْسَكَ بِالْعُرْوَةِ الْوُثْقَى لَاانفِصَامَ لَهَا وَاللَّهُ سَمِيعٌ عَلِيمٌ « 1 » .\r\n« در قبول دين ، اكراهى نيست . ( زيرا ) راه درست از راه انحرافى ، روشن شده است . بنابراين ، كسى كه به طاغوت [ / بت و شيطان ، و هر موجود طغيانگر 
  ] كافر شود و به خدا ايمان آورد ، به دستگيرهء محكمى چنگ زده است ، كه گسستن براى آن نيست . و خداوند ، شنوا و داناست . »\r\n\r\n\r\n","description":"","footnote":"\r\n( 1 ) - سورهء بقره ، آيهء 256 .\r\n","page_name":" 27 ","page_number":27},
  {"content":"\r\n\r\nبه راستى ، طاغوت چيست ؟ آيا هر سنگ يا هر بشرى نمىباشد كه به غير از خدا پرستش مىگردد و مردم در برابر آن تسليم مىشوند ؟\r\nطاغوت در بحارالانوار اين گونه تفسير مىگردد كه : طاغوت همان شيطان ، بتها و هر معبودى جز خداوند است و هر اطاعت شونده باطلى به جز اولياء خدا مىباشد . همچنين ائمهء اطهار عليهم السلام در بسيارى از روايات و زيارتها ، از دشمنان خود با نامهاى « جبت » و « طاغوت » و « لات » و « عزى » ياد كرده‌اند . « 1 »\r\nاين نبرد گرم - در آغاز - در ژرفاى دل بشر اوج مىگيرد ، تا آنجا كه انسانهاى مؤمن ، درايده و انديشه ، دورى جستن از طاغوت هوى و هوس و تسليم شدن در برابر پروردگار جهانيان و پذيرش حق از سوى دعوت كنندگان به آن را برمىگزيند . چنان كه خداوند متعال در مورد چنين انسانهاى برگزيده مىفرمايد :\r\nوَالَّذِينَ اجْتَنَبُوا الطَّاغُوتَ أَن يَعْبُدُوهَا وَأَنَابُوا إِلَى اللَّهِ لَهُمُ الْبُشْرَى فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَدَاهُمُ اللَّهُ وَأُولئِكَ هُمْ أُولُوا الْأَلْبَابِ « 2 » .\r\n« و كسانى كه از عبادت طاغوت پرهيز كردند و به سوى خداوند بازگشتند ، بشارت از آنِ آنهاست ؛ پس بندگان مرا بشارت ده . همان كسانى كه سخنان را مىشنوند و از نيكوترين آنها پيروى مىكنند ؛ آنان كسانى هستند كه خدا هدايتشان كرده ، و آنها خردمندانند . »\r\n\r\n\r\n","description":"","footnote":"\r\n( 1 ) - بحارالانوار ، ج 24 ، ص 83 .\r\n( 2 ) - سورهء زمر ، آيات 17 و 18 .\r\n","page_name":" 28 ","page_number":28},
  {"content":"\r\n\r\nاز اين رو خداوند متعال آن كسى را كه ادّعاى داشتن فرهنگ و دانش مىكند و سپس به جبت و طاغوت ايمان مىآورد ، پيروز نمىگرداند ، بلكه بر او نفرين فراوان مىفرستد . چنان كه مىفرمايد :\r\nأُولئِكَ الَّذِينَ لَعَنَهُمُ اللَّهُ وَمَن يَلْعَنِ اللَّهُ فَلَن تَجِدَ لَهُ نَصِيراً * أَم لَهُمْ نَصِيبٌ مِنَ الْمُلْكِ فَإِذاً لَايُؤْتُونَ النَّاسَ نَقِيراً « 1 » .\r\n« آيا نديدى كسانى را كه بهره‌اى از كتاب ( خدا ) به آنان داده شده ، ( با اين حال ، ) به « جبت » و « طاغوت » [ / بت و بت‌پرستان 
  ] ايمان مىآورند ، و دربارهء كافران مىگويند : آنها ، از كسانى كه ايمان آورده‌اند ، هدايت يافته‌ترند ؟ ! آنها كسانى هستند كه خداوند ، ايشان را از رحمت خود ، دور ساخت است ؛ و هر كس را خدا از رحمتش دور سازد ، ياورى براى او نخواهى يافت . »\r\nوصد البتّه اين نفرين ، دامان همهء ادّعا كنندگان دانش را كه دين خويش را به بهاى ناچيزى مىفروشند و در برابر در بار شاهان سرفرود مىآورند ، و به خاطر مال و ثروت و مقام به سجده مىافتند ، در برمىگيرد .\r\nخداوند متعال به مؤمنين امر فرموده كه به طاغوت كفر بورزند . از اين رو ، ايمان كسانى كه ادّعاى ايمان به خدا و رسالتهاى الهى را دارند ، ولى به طاغوت كافر نشده‌اند بلكه مىخواهند براى داورى نزد طاغوت بروند ، پذيرفته نخواهد شد . زيرا داورى خواستن از طاغوت ، خود دليلى است بر رضايت آنها به وجود طاغوت . چنان كه\r\n\r\n\r\n","description":"","footnote":"\r\n( 1 ) - سورهء نساء ، آيات 51 و 52 .\r\n","page_name":" 29 ","page_number":29},
  {"content":"\r\n\r\nپروردگار متعال مىفرمايد :\r\nأَلَمْ تَرَ إِلَى الَّذِينَ يَزْعُمُونَ أَنَّهُمْ آمَنُوا بِمَا أُنْزِلَ إِلَيْكَ وَمَا أُنْزِلَ مِن قَبْلِكَ يُرِيدُونَ أَن يَتَحَاكَمُوا إِلَى الطَّاغُوتِ وَقَدْ أُمِرُوا أَن يَكْفُروا بِهِ وَيُرِيدُ الشَّيْطَانُ أَن يُضِلَّهُمْ ضَلَالًا بَعِيداً « 1 » .\r\n« آيا نديدى كسانى را كه گمان مىكنند به آنچه ( از كتابهاى آسمانى كه ) بر تو و به آنچه پيش از تو نازل شده ، ايمان آورده‌اند ، ولى مىخواهند براى داورى نزد طاغوت و حكّام باطل بروند ؟ ! با اينكه به آنها دستور داده شده كه به طاغوت كافر شوند . امّا شيطان مىخواهد آنان را گمراه كند ، و به بيراهه‌هاى دوردستى بيفكند . »\r\nانسان هرگز به اوج قلّهء ايمان دست نخواهد يافت ، مگر آنكه كفر ورزيدن او به طاغوت به اندازه‌اى رسد كه ، از مشركين و آنان كه طاغوت را پرستش مىنمايند ، هر چند از نزديكترين انسانها به او باشد ، تبرى جويد ؛ و حق تعالى مىفرمايد :\r\nقَدْ كَانَتْ لَكُمْ أُسْوَةٌ حَسَنَةٌ فِي إِبْرَاهِيمَ وَالَّذِينَ مَعَهُ إِذْ قَالُوا لِقَوْمِهِمْ إِنَّا بُرَآءُ مِنكُمْ وَمِمَّا تَعْبُدُونَ مِن دُونِ اللَّهِ كَفَرْنَا بِكُمْ وَبَدَا بَيْنَنَا وَبَيْنَكُمُ الْعَدَاوَةُ وَالْبَغَضاءُ أَبَداً حَتَّى تُؤْمِنُوا بِاللَّهِ وَحْدَهُ . . . « 2 » .\r\n« براى شما سرمشق خوبى در زندگى ابراهيم و كسانى كه با او بودند وجود داشت ، در آن هنگامى كه به قوم ( مشرك ) خود گفتند : ما از شما و آنچه غيراز خدا مىپرستيد بيزاريم ؛ ما نسبت به شما كافريم ؛ و ميان ما و شما عداوت\r\n\r\n\r\n","description":"","footnote":"\r\n( 1 ) - سورهء نساء ، آيهء 60 .\r\n( 2 ) - سورهء ممتحنه ، آيهء 4 .\r\n","page_name":" 30 ","page_number":30},
  {"content":"\r\n\r\nو دشمنى هميشگى آشكار شده است ؛ تا آن زمان كه به خداى يگانه ايمان بياوريد . »\r\nبدين سان اوّلين و مهمترين فريضه‌اى كه هر انسانى براى طى نمودن راه هدايت بايد آن را انجام دهد ، همان شكستن بتهاى بشرى و سنگى و نفى پذيرش قدرت طاغوتيان و دست زدن به جهادى بزرگ در راه خدا مىباشد ؛ در غير اين صورت در گمراهى دورى به سر خواهد برد .\r\nامام حسين عليه السلام كه ميراث‌دار پيامبران خدا بود ، با همه شجاعت و پاكى خويش ، درس نفى طاغوت را به انسانها آموخت ؛ و به ايشان سنجه تبرّى جستن از طاغوتيان را بخشيد . به آنها آموخت كه شرك چيست ، و چگونه بشريت مىتواند زندگى خويش را از آن پاك سازد تا به ايمانى راستين دست يازد .\r\nبنابراين هرگز با طاغوتيان نبايد سازش كرد و در برابر گناهكاران نبايد ساكت نشست . و هرگز از فريضه نبرد بر عليه ستم نبايد دست كشيد و هيچگاه در انجام فريضهء قيام الهى و برپايى عدل و داد و گواهى دادن براى حق ، نبايد كوتاهى كرد و همانگونه كه پروردگار متعال فرموده است ، بايد عمل نمود :\r\nيَا أَيُّهَا الَّذِينَ آمَنُوا كُونُوا قَوَّامِينَ للَّهِ شُهَدَاءَ بِالْقِسْطِ . . . « 1 » .\r\n« اى كسانى كه ايمان آورده‌ايد ! همواره براى خدا قيام كنيد ، و از روى عدالت ، گواهى دهيد . »\r\n\r\n\r\n","description":"","footnote":"\r\n( 1 ) - سورهء مائده ، آيهء 8 .\r\n","page_name":" 31 ","page_number":31},
  {"content":"\r\n\r\nاين امر مهمترين بعد ، از دو بعد ايمان است . امّا هميشه انسانها به خاطر سنگينى و عظمت اين مسؤوليت ، از انجام آن شانه خالى مىنمايند .\r\nدر دوران امام حسين عليه السلام بسيارى از افراد بودند كه ادّعا مىكردند از ياران اسلام و رهبران جهاد و انديشمندان دين هستند . امّا در برابر توطئه‌هاى بنىاميّه - با اينكه مىدانستند كيان اسلام را مورد تهديد قرار داده است - عقب‌نشينى كردند و بدين‌سان زندگى دنيا را بر آخرت ترجيح داده و زندگانى آسوده را برگزيدند .\r\nامّا ، امام حسين عليه السلام با قيام الهى خويش ، ميان حق و باطل ، ياران حق و مدّعيان حق و نيز راه رسالت كه از گوهر دين محافظت مىنمايد و راه نفاق كه تظاهر به دين مىكند ، جدايى افكند .\r\nبه انسانها آموخت كه همهء آيات جهاد و حقايق دين مبين اسلام و تمامى آموزه‌هاى پيامبر ، هنوز پا برجا هستند و در گذر عصرها و دورانها نيز پا برجا خواهند ماند . همچنين به ايشان آموخت كه خداوند متعال هرگز قرآن را نازل ننموده تا تنها آيات آن ، در دوران رسول اكرم پياده شوند و سپس پايان يابند و سرانجام به يك كتاب تاريخى غير قابل اجرا تبديل گردد . هرگز چنين نيست ؛ بلكه آن ، رسالت پروردگار در تمامى زمانها و براى همه بشريت مىباشد .\r\nامام حسين عليه السلام اين حقيقت را در سخنى كه با علما به ميان آورده است ، بيان مىنمايد :\r\n« أَمّا بَعْدُ فَقَدْ عَلِمْتُمْ أَنَّ رَسُولَ اللَّهِ صلى الله عليه و آله قَدْ قَالَ فِي حَياتِهِ : مَنْ رَأَى سُلْطاناً جائِراً مُسْتَحِلًا لَحُرَمِ اللَّهِ ، ناكِثاً لَعَهْدِ اللَّهِ ، مُخالِفاً\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nلِسُنَّة اللَّهِ ، يَعْمَلُ فِي عِبادِ اللَّهِ بِالْإِثْمِ وَالْعُدْوانِ ثُمَّ لَمْ يُغَيِّرْ بِقَوْلٍ وَلَا فِعْلٍ ، كانَ حَقِيقاً عَلَى اللَّهِ أَنْ يُدْخِلَهُ مَدْخَلَهُ » « 1 »\r\n. « مىدانيد كه رسول اكرم در زندگى خويش فرموده است كه : هركه فرمانروايى ستمگر را ببيند كه حرامهاى خدا را حلال مىشمرد ، پيمان خدا را مىشكند ، با سنّت رسول خدا مخالفت كرده در ميان بندگان خدا با گناه و تجاوز رفتار مىكند و او با كردار و گفتار خود بر او نشورد ، بر خداست كه او را در جايگاه ( پست و عذاب‌آور ) آن ستمگر در آورد . »\r\nكسانى كه اين حقيقت را از نهضت امام حسين عليه السلام درمىيابند ، خود به تنهايى پاسداران جهاد و وارثان جان‌نثاريها و برپا دارنده‌هاى نهضت آن امام و الا مقام مىباشند . و بدين‌سان مسلمانان هر سال ، بلكه هر روز ياد و خاطرهء عاشورا را زنده نگه‌مىدارند ؛ زيرا مىدانند كه عاشورا انقلابى است پايان‌ناپذير و جزئى است از حكمت و فلسفهء زندگانى . ايشان مىدانند كه يك مؤمن هرگز در برابر حكومت طاغوت ، هركه و هر كجا باشد ، تسليم نخواهد شد ؛ بلكه با او به مقاومت و مبارزه بر خواهد خواست و اينكه با يارى جستن از عاشورا و نهضت امام حسين عليه السلام زمينه اين پيكار مقدّس را فراهم مىآورد ؛ زيرا امام حسين عليه السلام زينت‌بخش آسمانها و زمين و چراغ راه مجاهدين است . چنان كه در حديث شريفى از پيامبر اكرم آمده است كه دربارهء امام حسين عليه السلام در سمت راست عرش الهى چنين نگاشته شده\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 382 .\r\n","page_name":" 33 ","page_number":33},
  {"content":"\r\n\r\nاست : او\r\n« مِصْباحُ هُدىً وَسَفِينَةُ نَجَاةٍ » « 1 »\r\n؛ « چراغ هدايت و كشتى نجات است . »\r\nآرى ، كدامين چراغ روشنتر از چراغ شهادت و كدامين كشتى براى رهايى بشريت ، شتابانتر و بزرگتر از كشتى كفر و رزيدن به طاغوت و قيام الهى بر عليه ستمگران است ؟ بدين‌سان دههء عاشورا از ايّام اللَّه مىباشد ؛ زيرا دوستداران و پيروان اهل‌بيت عصمت و طهارت عليهم السلام دراين روزها با روح كربلا زندگى مىكنند . كربلايى كه جايگاه سرافرازى ايمان و جهاد فى سبيل اللَّه است ، جايى كه آكنده از ياد بود فداكاريها و ايثارگريهاى امام حسين عليه السلام اهل بيت او و ياران و فادارش مىباشد .\r\nهمانا ، روزهاى نزول رحمت الهى است ، تا آنجايى كه بسيارى از نيك صفتان از رحمتهاى الهى دراين روزها همچون بارانى كه بر زمينهاى حاصلخيز مىبارد ، بهره‌مند مىگردند .\r\nبنابراين ، بياييم و ما نيز همگام با مؤمنين راستين ، هر سال مشتاقانه و عاشقانه به استقبال دههء عاشورا برويم ؛ تا از آن ، توشهء عزم ، استقامت و عرفان را برگيريم ؛ شايد كه لطف و رحمت الهى شامل حال ما گردد و اوضاع پريشان ما روبه بهبود گذارد .\r\nحال چگونه از اين ماه حرام استقبال نماييم و چگونه از آن توشه برگيريم ؟ در بصيرتهاى پيش رو مىتوان پاسخ اين پرسش را يافت .\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 184 .\r\n","page_name":" 34 ","page_number":34},
  {"content":"\r\n\r\n\r\n2 - كلمه مسؤوليّت‌ساز\r\nدل پاك ، كلمهء نيكو را مىروياند زيرا كلمهء نيكو چون درخت بلندى است كه هر زمان ميوهء خود را به اذن پروردگارش مىدهد . در حالى كه دل ناپاك چون زمين خبيثى است كه جز درخت پليد نمىروياند و هر آينه بر گمراهى انسانها مىافزايد .\r\nنهضت امام حسين عليه السلام كلمهء نيكو و پاكى بود كه امّت اسلامى همچنان از ميوه‌هاى پر بركت آن بهره مىجويد . از اين رو منبرهاى حسينى چون سفره‌هاى اين ميوه‌هاى پر بركت ، خطيبان و سخنرانان منبرهاى حسينى چون شاخه‌هاى اين درخت مبارك و مجالس عزا و مرثيه‌سرايى ، آموزشگاه اين كلمه‌هاى مبارك مىباشند .\r\nبنابراين بر خطيبان منبرهاى حسينى است كه موقعيّت ويژه خود را درك نمايند و بدانند اگر كوتاهى و يا تقصيرى از آنها سربزند ، عواقب خطرناكى خواهد داشت .\r\nامّت اسلامى در فرهنگ مكتبى برگرفته شده از حقايق قرآن و بينشهاى سنّت پيامبر و اهل‌بيت او و واقعيتهاى زمانهء خود ، از كمبود بسيار چشمگيرى رنج مىبرد . و منبرها حسينى همچنان بهترين ، پاكترين و خالصترين راه براى اشاعهء اين فرهنگ مىباشد .\r\nهمچنين خطيبان بايد بدانند كه مردم هر آنچه را كه از منابر حسينى مىشنوند ، به عنوان سخنان اسلام مبين و راستين مىپذيرند و بدان اطمينان دارند .\r\nمهمترين نكته‌اى كه امروزه بايد مردم آن را بشناسند ، همان ميزان مسؤوليت ايشان در برابر واقعيت بد پيرامون خويش ، مىباشد\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو اينكه هرگز نمىتوانند از اين واقعيت شوم رهايى يابند مگر آنكه تك‌تك آنها سعى و كوشش نمايند . و اين كه ايده‌هاى منفى و انديشه‌هاى خود باختگى ، دليل همهء اين مصيبتهاست ؛ زيرا همين انديشه‌ها مىباشند كه انسانها را سست مىنمايند و سكوت ، بىمسؤوليتى و بىتفاوتى در برابر اوضاع را براى ايشان توجيه مىكنند .\r\nما فرهنگ راستين و درست را به ميزان برانگيختن همتها و تيز نمودن ارادتها و نيروى آگاه ساختن مردم از مسؤوليتهاى حياتى ايشان ، مىشناسيم . امّا فرهنگ بزدلى و نادانى كه فرهنگى است توجيه‌گر ، انسانها را سست مىنمايد ، آنها را با غرور مىپروراند ، زندگى دنيا را براى ايشان زينت مىبخشد و اين مطلب را كه دنيا ، تنها مزرعهء آخرت و بوتهء آزمايش و امتحان است ، براى آنها يادآور نمىسازد . . . همانا آن فرهنگ يزيدى است كه با منبر حسينى و روح عاشورا هيچگونه رابطه‌اى ندارد . بنابراين مردم بايد در انتخاب مجلس و منبر حسينى ، به اين امر توجّه داشته باشند كه مجلس دربارهء حسين شهيد و راه او باشد و خطيب آن از طاغوتيان وستمگران دورى جويد و رفتار شخصى وى نمايانگر يك دوستدار و پيرو واقعى اهل‌بيت نبوّت باشد .\r\n\r\n3 - رهبرى ربّانى\r\nامام حسين عليه السلام با نهضت خويش ، پرچم اسلام را در زمينى محكم و استوار ، برافراشت و به مردم نشان داد كه چه كسى رهبرى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحق و چه كسى رهبرى باطل را بر دوش دارد . در آغاز نهضت خويش ، سخنان پرآوازه خود را كه همچنان در طول تاريخ طنين افكن بود ، بيان نمود و با اين سخنان دليل عدم پذيرش بيعت با يزيد را هنگاميكه حاكم اموى از او درخواست بيعت نمود ، آشكار ساخت و با شفافيّت تمام به آن ستمگر فرمود :\r\n« إِنّا أَهْلُ بَيْتِ النُّبُوَّةِ ، وَمَعْدِنُ الرِّسالَةِ ، وَمُخْتَلَفُ الْمَلائِكَةِ ، وَبِنا فَتَحَ اللَّهُ وَبِنا خَتَمَ اللَّهُ ، وَيَزِيدُ رَجُلٌ فاسِقٌ شارِبُ الْخَمْرِ قاتِلُ النَّفْسِ الْمُحَرَّمَةِ مُعْلِنٌ بِالْفِسْقِ . . . وَمِثْلي لَايُبايِعُ مِثْلَهُ . . . » « 1 »\r\n. « ما خاندان نبوّت و معدن رسالت و موضع رفت و آمد فرشتگان هستيم . خدا به ما آغاز فرمود و به ما نيز ختم كرد ، يزيد مردى است تبهكار ، شرابخوار و كشندهء انسانها محترم ( و پاك ) كه آشكارا گناه مىكند ، و مثل من با چون اويى بيعت نخواهد كرد . »\r\nبدين‌سان به ما آموخت كه رهبرى بايد از اهل‌بيت نبوّت باشد ، اهل‌بيتى كه خداوند آنها را از آلاينده‌ها پاك گردانيد و پليدى را از ايشان دور نمود ، همچنين رهبرى بايد در دست كسانى باشد كه در راه آنان حركت مىكنند و در مسير ايشان گام برمىدارند .\r\nاز آنجايى كه امروزه با گوناگونى انديشه‌ها و راه‌حلها ، و پراكندگى نيروها روبرو هستيم ، ناگزير بايد به دنبال آن رهبرى خدا گونه‌اى جستجو نماييم كه در راه خدا از سرزنش هيچ ملامت كننده‌اى نهراسد و اينكه در مسير زندگى خويش افراد با كفايت و امين در راه دينِ خدا\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 325 .\r\n","page_name":" 37 ","page_number":37},
  {"content":"\r\n\r\nرا انتخاب نماييم ؛ افرادى كه خداوند متعال آنها را در قرآن كريم چنين توصيف مىنمايد :\r\nيَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَن دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكَافِرينَ يُجَاهِدُونَ فِي سَبِيلِ اللَّهِ وَلَا يَخَافُونَ لَوْمَةَ لَائِمٍ ذلِكَ فَضْلُ اللَّهِ يُؤْتِيهِ مَن يَشَاءُ وَاللَّهُ وَاسِعٌ عَلِيمٌ * إِنَّمَا وَلِيُّكُمُ اللَّهُ وَرَسُولُهُ وَالَّذِينَ آمَنُوا الَّذِينَ يُقِيمُونَ الصَّلَاةَ وَيُؤْتُونَ الزَّكَاةَ وَهُمْ رَاكِعُونَ « 1 » .\r\n« اى كسانى كه ايمان آورده‌ايد ! هركس از شما ، از آيين خود بازگردد ، ( به خدا زيانى نمىرساند ؛ ) خداوند جمعيتى را مىآورد كه آنها را دوست دارد و آنان ( نيز ) او را دوست دارند ؛ در برابر مؤمنان متواضع ، و در برابر كافران سرسخت و نيرومندند ؛ آنها در راه خدا جهاد مىكنند ، و از سرزنش هيچ ملامتگرى هراسى ندارند . اين ، فضل خداست كه به هر كس بخواهد ( و شايسته ببيند ) مىدهد ؛ و ( فضلِ ) خدا وسيع ، و خداوند داناست .\r\nسرپرست و ولىِ شما ، تنها خداست و پيامبر او و آنها كه ايمان آورده‌اند ؛ همانها كه نماز را برپا مىدارند ، و در حال ركوع ، زكات مىدهند . »\r\nبدين‌سان بر ما واجب است كه در موضوع رهبرى سهل‌انگارى نكنيم ؛ بلكه به دنبال آن جستجو نماييم و آن را براساس راه خدا و بينشهاى سنّت شريف كه در قيام الهى ، گواهى دادن به عدل و داد ، عدم ترس ازغير خدا و عدم صلح با طاغوتيان خلاصه مىگردد ، انتخاب كنيم . . . همانا چنين رهبرى ، كليد حلّ مشكلات امّت است ؛\r\n\r\n\r\n","description":"","footnote":"\r\n( 1 ) - سورهء مائده ، آيات 54 و 55 .\r\n","page_name":" 38 ","page_number":38},
  {"content":"\r\n\r\nزيرا اين رهبرى ربّانى با پيروزى خداوند تأييد خواهد گشت و از نور تقوى و پرهيزگارى بهره خواهد جست و محورى خواهد شد براى فعاليّتهاى مردم .\r\nاز سويى ديگر تسليم شدن در برابر حقّ و رهبرى ربّانى ، تسليمى كه از روى باور و ايمان ، و خالص براى خداوند متعال باشد ، تسليمى كه برخاسته از هوى و هوس ، تعصّب ، روحيهء حزب‌گرايى وگروه‌گرايى و تعصّبات جاهلى نباشد ، اين تسليم همان چيزى است كه امّت را هم سطح ياران پيامبران و اوصياء مىگرداند . . . يارانى كه قرآن حكيم دربارهء ايشان اين گونه مىفرمايد :\r\nمُحَمَّدٌ رَّسُولُ اللَّهِ وَالَّذِينَ مَعَهُ أَشِدَّاءُ عَلَى الْكُفَّارِ رُحَمَاءُ بَيْنَهُمْ تَرَاهُمْ رُكَّعاً سُجَّداً يَبْتَغُونَ فَضْلًا مِنَ اللَّهِ وَرِضْوَاناً سِيَماهُمْ فِي وُجُوهِهِم مِن أَثَرِ السُّجُودِ . . . « 1 » .\r\n« محمّد صلى الله عليه و آله فرستادهء خداست ؛ و كسانى كه با او هستند در برابر كفّار سرسخت و شديد ، و در ميان خود مهربانند ؛ پيوسته آنها را در حال ركوع و سجود مىبينى در حالى كه همواره فضل خدا و رضاى او را مىطلبند ؛ نشانهء آنها در صورتشان از اثر سجده‌نمايان است . »\r\nاز اين رو سنجهء شناخت رهبرى رشد يافته ، فروتنى در برابر مؤمنين و ايستادگى در مقابل كافرين و فاسقين و همچنين پيكار در راه خدا در تمامى شرايط مىباشد .\r\nو امام حسين عليه السلام سنجه‌اى است براى رهبرى ربّانى ؛ پس فردى\r\n\r\n\r\n","description":"","footnote":"\r\n( 1 ) - سورهء فتح ، آيهء 29 .\r\n","page_name":" 39 ","page_number":39},
  {"content":"\r\n\r\nشايستهء رهبرى است كه ، منش و روش وى به امام حسين عليه السلام نزديكتر باشد ؛ و خداوند متعال هرگز امّتى را كه خالصانه و به خاطر خداوند متعال تسليم رهبرى الهى شود ، گمراه نخواهد ساخت . . . .\r\n\r\n4 - راه روشن و آشكار\r\nاگر مردم بدانند كه خود مسؤول هستند ، و از اين سنّت الهى كه در هستى تا ابد جريان دارد آگاهى يابند ، سنّتى كه قرآن كريم آن را چنين بيان مىنمايد :\r\n. . . إِنَّ اللَّهَ لَايُغَيِّرُ مَا بِقَوْمٍ حَتَّى يُغَيِّرُوا مَا بِأَنفُسِهِمْ . . . « 1 » .\r\n« ( امّا ) خداوند سرنوشت هيچ قوم ( و ملّتى ) را تغيير نمىدهد مگر آنكه آنان آنچه را در خودشان است تغيير دهند . . . »\r\nسپس رهبرى ربّانى را بشناسند و درپى آن روانه گردند . دراين راستا اهل حلّ و عقد ( بزرگان و خبرگان امّت ) و مجاهدان ، انديشمندان و نيكوسرشتان پيشتاز با يكديگر به مشورت مىنشينند تا راهكارى درست و روشى آشكار را در راه اصلاح ، برنامه‌ريزى نمايند .\r\nهمانا خداوند متعال بندگان خويش را با صفات نيكو توصيف مىنمايد كه بارزترين آنها مشورت است . پس اگر بعداز مشورت دربارهء امرى به توافق و وحدت نظر رسيدند ، همگى و به طور يكدست براى تحقّق بخشيدن به آن تلاش مىنمايند ، و دراين راستا\r\n\r\n\r\n","description":"","footnote":"\r\n( 1 ) - سورهء رعد ، آيهء 11 .\r\n","page_name":" 40 ","page_number":40},
  {"content":"\r\n\r\nنيز دست خداوند متعال با ايشان مىباشد . دراين باره خداوند متعال مىفرمايد :\r\nوَالَّذِينَ اسْتَجَابُوا لِرَبِّهِمْ وَأَقَامُوا الصَّلَاةَ وَأَمْرُهُمْ شُورَى بَيْنَهُمْ وَمِمَّا رَزَقْنَاهُمْ يُنفِقُونَ « 1 » .\r\n« و كسانى كه دعوت پروردگارشان را اجابت كرده و نماز را برپا مىدارند و كارهايشان به صورت مشورت در ميان آنهاست و از آنچه به آنها روزى داده‌ايم انفاق مىكنند . »\r\nپس توافق امّت در انتخاب راهى آشكار براى فعاليّتهاى دگرگون‌ساز بنيادين ، والاترين محورى است براى وحدت كوششها و پيروزى تلاشها و تحقّق آرزوهاى امّت . اين راه آشكار همان ميراث هدايت خداوند ، پرهيزكارى ، چنگ زدن به ريسمان الهى و انباشتن تجربه‌ها از راه شورى مىباشد .\r\nچنان كه مىبينيم امّت ما به خاطر گمراهى از هدايت وحى ، پيروى از هوى و هوسها ، دورى جستن از نور خرد ، و اهمّيت ندادن به علمى بودن تصميمها ، دچار شكستهاى پىدرپى گشته است .\r\nامروزه ما در شرايط دشوارى زندگى مىنماييم و هرگز نمىتوانيم از آنها رهايى يابيم ؛ مگر آنكه به خداوند متعال پناه بجوييم و راه خرد را براى رسيدن به شناخت حقايق زندگانى در پيش بگيريم .\r\nدههء عاشورا - كه يادآور بزرگترين مصيبت تاريخى مىباشد - ايّامى است كه در آن ابعاد روحى و عاطفى مردم بسيج مىگردند . امّا\r\n\r\n\r\n","description":"","footnote":"\r\n( 1 ) - سورهء شورى ، آيهء 38 .\r\n","page_name":" 41 ","page_number":41},
  {"content":"\r\n\r\nعواطف در نزد انسان مؤمن ، از چارچوب وحى و خرد و احكام دين مبين اسلام تجاوز نمىكنند ؛ بلكه انسان مؤمن را به سوى اجراى احكام الهى و عمل نمودن به شريعت خداوند ، فرامىخوانند . از اين رو بر خطيبان منابر حسينى واجب است كه احساسات شورانگيز امّت را وسيله‌اى براى دعوت مردم به سوى پرهيزگارى ، تقوى و عمل نمودن به مسؤوليتهاى شرعى ايشان قرار دهند .\r\nامام حسين عليه السلام كلمه‌اى گويا ، دعوت الهى روشن و ابلاغ كننده آشكار رسالت خداوند بود . آيا در روز عرفه دعاى او را كه بدون شك آموزشگاهى است پر بركت در يكتاپرستى خداوند و شناخت اسماء الهى ، خوانده‌ايد ؟ همچنين آيا با نامه‌هايى كه امام حسين عليه السلام آنها را همچون شلاق آتشين بر سر معاويه كوفت ، آشنا هستيد ؟ همانا اين دعا و آن نامه‌ها آموزشگاهى هستند در آگاهى بخشيدن مكتبى ، رسوا نمودن نظامهاى گمراه كننده و رويارويى با طاغوتيان زمان .\r\nسخنان نورانى امام حسين عليه السلام از هنگام خروج وى از مدينه منوّره و توقّف در مكّه مكرّمه و سپس حركت او به سوى عراق و سرانجام روز عاشورا ، روشنى بخش راه مجاهدين فى سبيل اللَّه بوده است .\r\nبنابراين ما بايد سخنان گهربار امام حسين عليه السلام را كه تفسير كننده نهضت بزرگ و عظيم او مىباشند ، براى مردم بازگو كنيم ، و اجازه ندهيم كه قيام ابىعبداللَّه الحسين عليه السلام دست خوش تفسيرهايى براساس هوى و هوسهاى نفسانى گردد . بلكه به واسطهء سخنان ژرف امام حسين عليه السلام دلايل ، عوامل و اهداف اين قيام را با زيباترين بيان و نيكوترين شكل بازگو نماييم .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nبدين‌سان احساسات را در خدمت خرد ، عشق را در خدمت حقّ ، گريستن را در راه اصلاح نفس قرار مىدهيم . همچنين مجالس عزادارى را به آموزشگاهى براى آموختن فقه دينى و هيئتها را به جايگاهى براى دفاع از مؤمنين كه دوستداران و پيروان امام شهيد مىباشند و نيز مظلومين سراسر جهان تبديل مىنماييم ؛ و اگر چنين نكنيم ، سيل جوشان و شورانگيز احساسات مردم ، بىهدف پيش خواهد رفت .\r\n\r\n5 - پايدارى تا شهادت يا پيروزى\r\nاينك ما پس از آشكار ساختن راه ، و روش نمودن راهبرد كار بايد استقامت و پايدارى را از رويداد عاشورا و سخنانى كه چون آذرخش ويرانگر بودند ، الهام بگيريم . چنان كه امام حسين عليه السلام مىفرمايد :\r\n« أَلَا وَإِنَّ الدَّعِيَّ ابْنَ الدَّعِي قَدْ تَرَكَنِي بَيْنَ اثْنَتَيْنِ : بَيْنَ السِّلَّةِ وَالذِّلَةِ\r\n. وَهَيْهَاتَ لَهُ ذ لِكَ ، هَيْهَاتَ مِنِّي الذِّلَّةُ ؟ أَبَى اللَّهُ ذ لِكَ وَرَسُولُهُ وَالْمُؤْمِنُونَ وَجِدُودٌ طَهُرَتْ ، وَحُجُورٌ طَابَتْ ، أَنْ نُؤْثِرَ طاعَةَ اللِّئامِ عَلى مَصارِعِ الْكِرامِ » « 1 » .\r\n« آگاه باشيد ! كه زنا زاده فرزند زنا زاده ، مرا ميان دو چيز مخيّر كرده است ؛ ميان شمشير كشيدن و خوارى ديدن ! و چه دور است آن از من ! چه دور است كه ما ذلّت را بپذيريم ! خدا و پيامبر و مؤمنان و امّتهاى پاك و نياكان پيراسته ما ، آن را براى ما نپسندند ( آرى ) نخواهند پذيرفت\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 83 .\r\n","page_name":" 43 ","page_number":43},
  {"content":"\r\n\r\nكه پيروى فرومايگان بر قتلگاه بزرگواران گزيده آيد ! »\r\nهمچنين مىفرمود : « آنچه كه شاعر اوسى سروده ، براى شما بازگو مىنمايم :\r\nمن به اين راه مىروم كه مرگ بر جوانمرد ننگ نيست . جوانمردى كه آهنگ حق كند و در راه اسلام پيكار كند . و نيز در راه مردان صالح جانبازى نمايد و از هر ناشايستى جدا شده باشد ، با هر تبهكارى ناسازگارى كند . اگر زنده ماندم پشيمان نيستم و اگر جان باختم سرزنشى ندارم . تو را همين بس كه ناخواسته و باخته زنده بمانى . » « 1 »\r\nو امام حسين عليه السلام فرمود :\r\n« اگر دنيا گرانبها به شمار آيد ، حقّاً كه پاداش اخروى خدا عالىتر و شريفتر است . و اگر بدنها پديد آمده‌اند تا سرانجام بميرند ، پس در راه خدا با شمشير كشته شدن بهتر است . » « 2 »\r\nو نهضت الهى خويش را با اين سخن معروف خود ، آغاز نمود :\r\n« خُطَّ الْمَوْتُ عَلى وُلْدِ آدَمَ مَخَطَّ الْقِلادَةِ عَلى جِيْدِ الْفَتاةِ ، وَما أَوْلَهَنِي إِلى أَسْلافِي إِشْتِياقَ يَعْقُوبَ إِلى يُوسُفَ » .\r\n« مرگ ، چون گردنبندى كه بر گردن دختر آويخته شده است ، فرزند آدم را\r\n\r\n\r\n","description":"","footnote":"\r\n( 1 )\r\n 1 - سَأَمْضِي وَمَا بِالْمَوْتِ عارٌ عَلَى الْفَتى * إِذا مَا نَوى حَقّاً وَجاهَدَ مُسْلِما\r\nوَآسَى الرِّجالَ الصَّالِحِينَ بِنَفْسِهِ * وَفَارَقَ مَثْبُوراً وَوَدَّعَ مُجْرِما\r\nفَإِنْ عِشْتُ لَمْ أَنْدَم وَإِنْ مُتُّ لَمْ أَلَمُ * كَفى بِكَ ذُلّاً أَنْ تَعِيْشَ وَتُرْغَما \r\nبحارالانوار ، ج 44 ، ص 378\r\n( 2 )\r\n 2 - وَإِنْ تَكُنِ الْأَبْدانُ لِلْمَوْتِ أُنْشِئَتْ * فَقَتْلُ امْرَءٍ بِالسَّيْفِ فِي اللَّهِ أَفْضَلُ \r\nهمان ، ص 374\r\n","page_name":" 44 ","page_number":44},
  {"content":"\r\n\r\nفراگرفته و من چونان اشتياق يعقوب به يوسف ، ديدار گذشتگان خود را چه مشتاقم ! »\r\nسپس فرمود :\r\n« مَنْ كانَ فِينا باذِلًا مُهْجَتَهُ ، وَمُوَطِّناً عَلى لِقَاءِ اللَّهِ نَفْسَهُ فَلْيَرْحَلْ مَعَنا ، فَإِنَّنِي راحِلٌ مُصْبِحاً إِنْ شاءَ اللَّهُ » « 1 » .\r\n« هركس خون خويش را در راه ما ( كه راه خداست ) مىبخشد و خود را آماده ديدار خدا كرده است ، با ما رهسپار شود كه من - به خواست خدا - فردا رهسپارم . »\r\nهمانا رابطهء صبر و استقامت با ايمان ، به منزلهء رابطه سر با بدن است ؛ زيرا ايمانى كه با اوّلين سختى فرومىريزد ، اصلًا ايمان نيست . بنابراين فائده ايمان ، ايستادگى در برابر مشكلات و مقاومت در مقابل سختيهاست .\r\nحال كسانى كه در برابر طاغوت تسليم مىگردند ، يا در مقابل مشكلات مهاجرت در راه خدا از هم فرومىپاشند ، يا كوششهاى خود در راه خدارازيان و ضرر به شمار مىآورند و يا روزهاى جهاد كردن خود را بىحاصل مىپندارند ، چگونه ايمان را تفسير نمايند ؟\r\nآيا ايمان در نزد ايشان محدود به زمان يا ويژه شرايط خاص بوده است ؟ آيا معناى ايمان - در نزد آنان - دستاوردهاى مادى و جاه ومقام بوده است ؟ يا در آسايش و رفاه و يا شغلها و حقوقهاى ماهانه خلاصه\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 366 - 367 .\r\n","page_name":" 45 ","page_number":45},
  {"content":"\r\n\r\nمىشده است ؟\r\nو چگونه اين افراد شرم نمىكنند كه خود را از دوستداران و پيروان ابا عبداللَّه الحسين عليه السلام مىخوانند . امامى كه هرچه و هركه داشت ، حتّى نوزاد كوچكش را در راه اسلام قربانى نمود ، سپس فرمود :\r\n« صَبْراً عَلى قَضائِكَ يا رَبِّ ، لَاإِلهَ سِواكَ يا غياثَ الْمُسْتَغِيثِين ، ما لِي ربٌّ سِواكَ ولَا مَعْبُودٌ غَيْرَك . . . » « 1 »\r\n. « صبر بر تقديراتت پروردگارا ! اى كه هيچ معبود به حقّى جز تو نيست ، اى فريادرس فريادخواهان ، هيچ صاحب اختيار و معبودى جز تو ندارم . »\r\nاين گونه افراد برجسته‌ترين مصداق اين فرموده خداوند هستند كه :\r\nوَمِنَ النَّاسِ مَن يَقُولُ آمَنَّا بِاللَّهِ فَإِذَا أُوذِيَ فِي اللَّهِ جَعَلَ فِتْنَةَ النَّاسِ كَعَذَابِ اللَّهِ وَلَئِن جَاءَ نَصْرٌ مِّن رَّبِّكَ لَيَقُولُنَّ إِنَّا كُنَّا مَعَكُمْ أَوَلَيْسَ اللَّهُ بِأَعْلَمَ بِمَا فِي صُدُورِ الْعَالَمِينَ « 2 » .\r\n« و از مردم كسانى هستند كه مىگويند : به خدا ايمان آورده‌ايم . امّا هنگامى كه در راه خدا شكنجه و آزار مىبينند ، آزار مردم را همچون عذاب الهى مىشمارند ( و از آن سخت و حشت مىكنند ) ؛ ولى هنگاميكه پيروزى از سوى پروردگارت ( براى شما ) بيايد ، مىگويند : ما هم با شما بوديم ( و دراين پيروزى شريكيم ) . آيا خداوند به آنچه در سينه‌هاى جهانيان است آگاه‌تر نيست ؟ ! »\r\n\r\n\r\n","description":"","footnote":"\r\n( 1 ) - مقتل المقرّم ، ص 357 .\r\n( 2 ) - سورهء عنكبوت ، آيهء 10 .\r\n","page_name":" 46 ","page_number":46},
  {"content":"\r\n\r\nهنگامى مصداق ايمان تجلّى مىيابد كه حق از مصلحت ، هدايت از هوى و هوس ، رسالت از سياست و پيكار در راه خدا از آسايش و رفاه ، فاصله مىگيرد .\r\nبنابراين ، پس از شهادت امام حسين عليه السلام هيچ‌كس نمىتواند از نبرد با طاغوت سرباززند و آن را با اين بهانه‌ها كه آوازه‌اش به خطر مىافتد ، يا طاغوت زندگى او و خانواده و يا دوستانش را تهديد مىكند و يا اينكه ممكن است با چنين فداكارى به پيروزى نرسد ، توجيه نمايد ؛ زيرا امام حسين عليه السلام با قيام خويش جاى هيچگونه بهانه‌اى را باقى نگذاشته است .\r\nدر همان زمانى كه مردم كوفه از پيرامون سفير امام حسين عليه السلام ، مسلم بن عقيل پراكنده شدند ، بهانه‌اى چون اين بهانه‌ها آوردند .\r\nاينان به نمونه‌هاى زشتى تبديل شدند و هركه مىخواهد از آنان پيروى كند ، پيروى نمايد ؛ امّا بداند كه سرانجامش در دنيا و آخرت بهتر از سرانجام آنها نخواهد بود . زيرا در دنيا دچار نفرين و لعنت و در آخرت گرفتار بدترين مجازاتها مىگردد .\r\nاينك هركه مىخواهد خود را فريب دهد ، يا خود را ببازد ، يا با طاغوت صلح نمايد و يا در برابر آن تسليم گردد ، پس همان كند ؛ امّا بداند كه خداوند در كمين ستمگران است ؛ و بداند كه خداوند كسانى را كه به هر بهانه‌اى امر به معروف و نهى از منكر را كنار گذاشته‌اند ، از چيرگى ظالمين و فتنه‌اى كه تنها به ستمكاران ايشان نمىرسد - بلكه همه را فراخواهد گرفت ، چرا كه ديگران سكوت اختيار كردند - آگاه ساخته است . چنان كه خداوند متعال مىفرمايد :\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nيَا أَيُّهَا الَّذِينَ آمَنُوا اسْتَجِيبُوا للَّهِ وَلِلرَّسُولِ إِذَا دَعَاكُمْ لِمَا يُحْيِيكُمْ وَاعْلَمُوا أَنَّ اللَّهَ يَحُولُ بَيْنَ الْمَرْءِ وَقَلْبِهِ وَأَنَّهُ إِلَيْهِ تُحْشَرُونَ * وَاتَّقُوا فِتْنَةً لَاتُصِيبَنَّ الَّذِينَ ظَلَمُوا مِنكُمْ خَاصَّةً وَاعْلَمُوا أَنَّ اللَّهَ شَدِيدُ الْعِقَابِ « 1 » .\r\n« اى كسانى كه ايمان آورده‌ايد ! دعوت خدا و پيامبر را اجابت كنيد هنگامى كه شما را به سوى چيزى مىخواند كه شما را حيات مىبخشد ؛ و بدانيد خداوند ميان انسان و قلب او حايل مىشود ، و ( همهء شما در قيامت ) نزد او گردآورى مىشويد . و از فتنه‌اى بپرهيزيد كه تنها به ستمكارانِ شما نمىرسد ؛ ( بلكه همه را فراخواهد گرفت ؛ چرا كه ديگران سكوت اختيار كردند . ) و بدانيد خداوند سخت كيفر است ! »\r\nهمانا امام حسين عليه السلام درس برائت از شرك و مشركين را كه تنها شرط يكتاپرستى است ، به ما آموخت . او امام ، الگو و اسوهء مسلمين بود . رهبرى خداگونه ، راه آشكار الهى و ايستادگى وى كه به شهادت پايان يافت ، همان درسهاى عزّت ، پيشرفت و پيروزى و راه هدايت ، رحمت و رستگارى مىباشند .\r\n\r\n\r\n","description":"","footnote":"\r\n( 1 ) - سورهء انفال ، آيات 24 - 25 .\r\n","page_name":" 48 ","page_number":48},
  {"content":"\r\n\r\n\r\nامام حسين عليه السلام چراغ راه هدايت و كشتى نجات بخش\r\nاين روز عاشوراست كه با تمامى فداكاريها و دلاوريهاى خود ، از افقى دور دست پيش مىآيد و عظمت آن هرگز نمىگذارد كه روز عاشورا با گذشت زمان از ذهنها زدوده شود . زيرا عاشورا رسالتى است براى تمامى نسلها . پس اينك به كاوش در روز عاشورا و رسالت آن مىپردازيم .\r\n\r\nالف - روز حسين عليه السلام\r\n1 - روز امام حسين عليه السلام آمده است . روز ديدار با اين امام بر سر سفرهء نيكوكارى و فداكارى ؛ روز رهايى از بند هوى و هوس و زنجيرهاى شهوات ؛ روزى كه در آن بشر احساس مىكند كه شيفته خير و نيكى است و دوستدار فضيلت . روزى كه از بخشش نمودن لذّت مىبريم و درك مىنمائيم كه شهادت و مرگ در راه حقّ ، چه زيباست .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nآرى ، در اينچنين مناسبتهاى عظيم است كه بشر ، انسانيّت را مىيابد و با فطرتش درمىآميزد و پرده هوى و هوسهاى آنى و تعصّبات دروغين از برابر ديدگانش فرومىافتد .\r\n2 - همانا دوستداران و پيروان امام حسين عليه السلام عشق سوزان به اين امام را در دلها مىپرورانند و اشتياق فراوانى براى شنيدن حماسهء شهادت او دارند . زيرا امام حسين عليه السلام در رويداد عاشورا فطرتى را نشان داد كه در درون و باطن همهء افراد بشريت نهفته است . او ارزشهاى تلاش ، مجاهدت و فداكارى را تجسّم بخشيد و شجاعت ، پايدارى و ايثارگرى را به نمايش گذاشت . آرى او در كربلا و عاشورا صورت والايى از انسانيّت را در هر انسان كامل به جهانيان معرفى نمود . پس به همين خاطر است كه مردم مشتاقانه درپى شناخت حماسهء كربلا هستند ؛ و هر دلى كه به انسانيّت نزديكتر باشد ، براى شنيدن حماسهء كربلا مشتاقتر مىگردد .\r\n3 - عاشورا و هر آنچه كه از داستانهاى قهرمانان و درخشش والاى ايمان و پرواز روح در افقهاى دوردست آن به همراه دارد ، همان اشراف بشريت بر جهان غيب مىباشد ؛ و همچون پنجره‌اى است كه در برابر ديدگانمان گشوده مىگردد تا جهان ديگر را به ما نشان دهد .\r\nجهانى كه بايد به زودى به سوى آن باز گرديم . جهانى كه در آن حسابهاى بانكى ، دارائيها و سنجه‌هاى نيروى مادى نقشى ندارند .\r\nبلكه سخن راستين ، كردار نيك و ميزان پرهيزكارى و يقين همان سنجهء تفاوت در آن جهان مىباشند .\r\nبنابراين هركه در حال و هواى عاشورا زندگى مىكند ، فرصت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمىيابد كه لحظاتى را هر چند اندك به آن جهان بيانديشد تا دوباره مسير زندگيش را دراين دنيا ، پيش از كوچ كردن به جهان آخرت ، جهان غيب و زندگانى ابدى باز يابد .\r\n4 - هر فردى - به هنگام ادّعا نمودن - گمان مىكند كه خود بهترين عمل كننده به وظايف است ؛ ولى هنگاميكه با حماسهء عاشورا آشنا مىشود و به خويشتن باز مىگردد مىبيند كه چه اندك تلاش و مجاهدت نموده است . پس در نزد خويش آنچنان كوچك مىشود كه احساس پشيمانى مىنمايد . به همين خاطر عزم خود را بر مجاهدت و كوشش بيشتر ، دو چندان مىكند و تصميمش براى ايثارگرى و فداكارى فزونى مىيابد .\r\n5 - اين انگيزه‌ها و خواسته‌هاى انسان هستند كه او را به جلو مىرانند . پس هركه بىهدف زندگى مىكند ، چون درخت كرمزده‌اى است كه از درون تهى مىگردد .\r\nبنابراين بياييم و در ركاب عاشورا برخواسته و اراده خود بيافزاييم ، تا نه تنها با ناتوانى نفسمان در برابر شهوات مبارزه كنيم بلكه ، بتوانيم ضعف امّت خويش را در برابر مشكلات حادّ آن ، از ميان برداريم .\r\nدر حماسهء عاشورا مىبينيم كه آن جوانمرد هاشمى ، حضرت قاسم بن الحسن عليه السلام چگونه با آغوش باز به استقبال مرگ مىرود و آن را چون عسل شيرينى ، در راه پيروزى عمو و امام بزرگوارش مىبيند .\r\nهمچنين آن دلاور مرد علوى ، حضرت على اكبر را مىبينيم كه چگونه سوار بر مركب شهادت به سوى دشمن يورش مىبرد و بدن\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمباركش را با نيزه‌هاى سهمناك آنها آشنا مىسازد و پس از پاره‌پاره شدن پيكر شريفش ، با نوشيدن شراب گوارا از دستان جدّ بزرگوارش ، سيراب مى گردد و به سوى شهادت عروج مىنمايد . از سويى ديگر ، عموى او ، قمر بنىهاشم ، اباالفضل عبّاس را مىبينيم كه در اوج وفادارى پرواز مىنمايد . در آن هنگاميكه به آب فرات دست يافت ومشتى از آب را در حالى كه جانش از عطش مىسوخت ، بر كف گرفت ؛ ناگهان برادرش حسين عليه السلام را به ياد آورد و آن آب را رها كرد و آرزو نمود كه اى كاش بتوانم اندكى از اين آب را به خيمه‌گاه حسين عليه السلام برسانم . ولى با فرودآمدن آن تير شيطانى ، آرزويش نقش بر آب گشت .\r\nامّا او تسليم نشد و موجهاى بلا را با كوههاى اراده طى نمود تا اينكه پاى در ركاب شهادت نهاد .\r\nهمانا هريك از تصاوير اين حماسه ، آموزه‌اى است بزرگ براى اراده و پايدارى .\r\n6 - هنگامى سود بزرگ يك قطره كوچك آشكار مىگردد كه به درياى متلاطم بپيوندد . دربارهء انسان نيز امر اين گونه است . پس هنگاميكه يك شخص به جريان جامعه وارد و با آن يكى مىشود ، توانايى و نيرومندى او نمايان مىگردد . و حماسهء عاشورا بوته‌اى است كه مردم را براى همبستگى آماده مىسازد تا به نيروى بزرگى تبديل گردند .\r\n7 - هنگاميكه روح انسان در برابر كوه مشكلات و مصيبتها خرد مىگردد و افسردگى بر روح او چيره مىشود و آن را از درون چون خوره مىخورد ؛ حماسهء عاشورا با آن شجاعتها ، قهرمانيها و عوامل\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمثبت سرشارش مىتواند اين ناملايمات روحى را كه متأسفانه امروزه در برخى جامعه‌ها - كه با شرايط سختى روبرو هستند - ريشه دوانده است ، درمان كند .\r\n8 - عاشورا نقش بزرگى در تربيت انسانى دارد كه در بند بودن را نمىپذيرد ، با نااميدى مبارزه مىكند ، مشكلات را به سخره مىگيرد ، دلش با نور الهى در پيوند است و بر خداوند متعال توكّل مىنمايد ؛ اين انسان همان سخنى را مىگويد كه حضرت زينب ( س ) به طاغوت زمان ، يزيد فرمود :\r\n« أَظَنَنْتَ يا يَزِيدُ - حَيْثُ أَخَذْتَ عَلَيْنَا أَقْطَارَ الْأَرْضِ وَآفاقَ السَّماءِ ، فَأَصْبَحْنا نُساقُ كَما تُساقُ الْإِماءِ - أَنَّ بِنا عَلَى اللَّهِ هَواناً ، وَبِكَ عَلَيْهِ كَرامَةً ! ! وَأَنَّ ذ لِكَ لِعَظِيمِ خَطَرِكَ عِنْدَهُ ! ! فَشَمَخْتَ بِأَنْفِكَ ، وَنَظَرْتَ في عَطْفِكَ جَذْلانَ مَسْرُوراً ، حِينَ رَأَيْتَ الدُّنْيا لَكَ مُسْتَوْسِقَةً ، وَالْأُمُورَ مُتَّسِقَةً ، وَحِينَ صَفا لَكَ مُلْكُنا وسُلْطانُنا . . . » « 1 »\r\n. « اى يزيد ! اكنون كه به گمان خويش بر ما سخت گرفته‌اى و راه اقطار زمين و آفاق آسمان را به روى ما بسته‌اى ، و ما را مانند اسيران به گردش در آورده‌اى ، مىپندارى كه خدا تو را عزيز و ما را خوار و ذليل ساخته است ؟ ! و اين پيروزى به خاطر آبروى تو در نزد خداست ؟ ! و از اين رو ، باد در بينى خود انداخته‌اى و مغرورانه به اطراف خود مىنگرى در حالى كه مسرورى از اين كه دنيايت آباد شده و كارها بر مراد تو پيش مىرود ، و ملك و سلطنت ما را براى خود مصفّا مىشمارى ؟ ! »\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 3 ، ص 378 .\r\n","page_name":" 53 ","page_number":53},
  {"content":"\r\n\r\nبدين‌سان عاشورا ، نور اميدى در دلهاى انسانهاى نااميد بوده و خواهد بود ؛ زيرا عاشورا نسيم الهى است بر اهل زمين . مگرنه آنكه امام حسين عليه السلام چراغ راه هدايت و كشتى نجات انسانهاست ؟ !\r\n\r\nب - رسالت عاشورا\r\n1 - رسالت عاشورا ، همان رسالت منبر حسينى است كه با بالا رفتن امام زين‌العابدين ، على بن الحسين عليهما السلام بر منبر مسجد شام - در پايتخت امويان - در اوّلين رويارويى در برابر يزيد ، آغاز گشت كه به واسطهء آن ، آل ابىسفيان را رسوا ساخت و فضايل اهل نبوّت را آشكار نمود . اكنون كه 1361 سال ( قمرى ) از آن روز مىگذرد ، هنوز منبر حسينى تابشى است از چراغ هدايت حسينى و شعله‌اى است از آتش سوزان قيام حسينى و شايد يكى از دلايل ماندگارى اين صفت بر منبر حسينى در طول تاريخ ، همان شور و حماسه‌اى باشد كه نقش به سزايى در بيان عاشورا و تجلّى بخشيدن به بينشهاى هدفمند و حقايق دين دارا مىباشد .\r\n2 - از آنجايى كه دوران كنونى به نام عصر ارتباطات نامگذارى شده است و مسلمانان با شديدترين صورتهاى تهاجم فرهنگى روبرو مىباشند ، منبر حسينى بايد نه تنها سدّى در برابر يورش فرهنگى دشمنان بر ارزشهاى دينى باشد ، بلكه بايد دژهاى دشمنان را بشكافد و ارزشهاى دينى را براى ملّتهاى جهان آشكار سازد . مگرنه اين است كه سخن خداوند برترين سخن است . چنان كه خداوند مىفرمايد :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nوَقُلْ جَاءَ الْحَقُّ وَزَهَقَ الْبَاطِلُ إِنَّ الْبَاطِلَ كَانَ زَهُوقاً « 1 » .\r\n« و بگو : حق آمد ، و باطل نابود شد ؛ يقيناً باطل نابود شدنى است . »\r\n3 - از اين رو بر خطيبان و آموزشگاههاى دينى - كه محل آموزش خطيبان مىباشند - واجب است كه بيشترين تلاش و كوشش خود را براى دگرگونى در روشها و برنامه‌هاى سخنرانىها به كار گيرند و مجالس وعظ را هرچه بيشتر به حقايق روز ، نزديك سازند و اين امر از گذر راهكارهايى كه ان شاء اللَّه بعداً بيان خواهم كرد ، امكان‌پذير است . اين كوشش مىتواند هم فردى و هم از گذر تشكيل نشستها و مراكز بحث و گفتگويى باشد كه در آن خطيبان و مخاطبان با آراء و نظريات خود به تبادل نظر بپردازند .\r\n4 - مجالس حسينى بايد برخاسته از نهاد مردم و پاسخگوى نيازهاى آنها به ويژه نسل آينده - كه امور جامعه را در آينده به دست خواهد گرفت - باشد . بدين‌سان اگر مجالس حسينى همگام و همسو با مردم پيش روند ، مردم نسبت به آن آگاهتر و براى پذيرش ارشادات آن ، آماده‌تر مىگردند .\r\n5 - منبر حسينى ، پيام رسان عاشوراست و عاشورا درياى متلاطمى است كه بايد از آن ، هر آنچه را كه متناسب شرايط و پاسخگوى نيازهاى امروزى ما مىباشد ، الهام بگيريم . بنابراين سخنران بايد براساس وقايع روزمرّه جامعه ، رويداد كربلا را تبيين نمايد . پس اگر جامعه از گسستگى در كانون خانواده رنج مىبرد ،\r\n\r\n\r\n","description":"","footnote":"\r\n( 1 ) - سورهء اسرا ، آيهء 81 .\r\n","page_name":" 55 ","page_number":55},
  {"content":"\r\n\r\nسخنران بايد ز فداكارى اهل‌بيت در راه هدف و ميزان وفادارى تك‌تك افراد براى آقا و امام ايشان ، امام حسين عليه السلام بهره بجويد ؛ يا اگر جامعه از بىهدفى و تهى بودن مقاصد زجر مىكشد ، بايد محور بنيادين سخنرانى برگرفته شده از هدفمند بودن راه ياران امام حسين عليه السلام چه كوچك و بزرگ و چه مرد و زن باشد . همچنين اگر جامعه از بيمارى روحى مزمنى همچون : منفى بافى ، فرار از مسؤوليّت ، خودخواهى ، تعصّب و گناهان آشكار و نهان ، رنج مىبرد ؛ گوشه‌گوشهء حماسهء كربلا مىتواند الهام‌بخش و مرهم اين بيماريها باشد .\r\n6 - امام حسين عليه السلام گوهرى است از مجموعهء گوهرهاى تابناك رسالت . پس بر ماست كه مردم را با تمامى اين گوهرها از جدّش پيامبر اكرم صلى الله عليه و آله و پدرش على مرتضى عليه السلام و برادرش امام حسن مجتبى عليه السلام و فرزندان معصومش گرفته تا امام مهدى ( عج ) آشنا سازيم .\r\nبنابراين ، همهء اهل بيت عصمت و طهارت ، بايد محور اساسى مجالس و سخنرانيها باشند و بايد به واسطهء منبرها پايه‌هاى ايمان به آنان را استوار سازيم ، و دوستى آنها و عشق به آنان را تعميق نماييم ، و گوش فرادادن به سفارشات ايشان و مطالعه راه و روش ايشان به ويژه آخرين اختر تابناك آسمان ولايت و امامت ، امام مهدى ( عج ) را پيش روى خود قرار دهيم .\r\n7 - منبر حسينى ، حركت احساسى و پرشور بزرگى را شكوفا مىنمايد و درياى محبّت را در دلهاى با معرفت و دوستداران\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاهل‌بيت عليهم السلام متلاطم مىسازد . امّا در عين حال بايد خردهاى خفته را بيدار گرداند ، شعله‌هاى بصيرت را تجلّى سازد و مردم را به مكارم اخلاق و زيباييهاى آداب آراسته نمايد . زيرا احساسات بدون بينشهاى خرد ، به سيل ويرانگرى مىماند كه جويبارها گنجايش آن را نخواهند داشت .\r\nهمانا مذهب اهل‌بيت ، بشريت را با دو بال احساسات و خرد به عروج مىبرد . نخستين بال آن در مظلوميت حضرت زهرا ( س ) ، رنجهاى امام على عليه السلام ، غربت امام حسن عليه السلام ، عاشوراى امام حسين عليه السلام و هر آنچه كه بر ائمهء اطهار از فرزندان او تحميل شده است ، تجلّى مىيابد . امّا بال دوّم ، در خطبهء فدك حضرت زهرا ( س ) ، نهج البلاغه امام على عليه السلام ، سخنان دو سرور جوانان اهل بهشت ، صحيفهء سجّاديه كه بر زبان بهترين پرستش كنندگان ، زين‌العابدين عليه السلام جارى گشت و سفارشات و آموزه‌هاى امام باقر و امام صادق عليهما السلام و سپس امام كاظم و امام رضا عليهما السلام . . . و ديگر سخنان گهربار ائمهء اطهار عليهم السلام آشكار مىگردد .\r\nو اگر خللى در زندگى برخى از پيروان اهل‌بيت عليهم السلام ديده مىشود به اين خاطر است كه اينان از سخنان امامان خود كه نشانگر روشهاى زندگى ، برنامه‌هاى جهاد ، راههاى هدايت و ابزار پيشرفت دورى نموده‌اند .\r\nمن مصرّانه از سخنرانان و خطباى بزرگوار دعوت مىنمايم كه مردم را به دامان اهل‌بيت بازگردانند و از كلمه كلمهء سخنان گهربار ايشان بهره بجويند ؛ تا مردم كوششهاى خود را وحدت ببخشند و زندگى را بر\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nپايه‌هاى خرد برتر و در سايه سفارشات ائمهء اطهار بنا سازند و تك‌تك افراد بدون توجيه و بهانه ، بلكه با همّت و ارادهء و الا به مسؤوليّتهاى خود عمل نمايند .\r\nهمچنين متواضعانه از فقها و انديشمندان درخواست مىكنم كه از آيات قرآن كريم ، احاديث پيامبر گرامى اسلام و سخنان اهل‌بيت عصمت و طهارت عليهم السلام احكام روشنى را در زمينه‌هاى زندگى روزمرّهء جامعه استنباط نمايند همانگونه كه احكام مسائل دينى را استنباط نموده‌اند . و در آن هنگام بر سخنرانان و نويسندگان است كه از راهنمائيها و ارشادات فقيهان پيروى نمايند و آن را به طور گسترده منتشر سازند .\r\nما امروزه نياز شديدى به آن حكمتى داريم كه ما را به سوى چگونه زيستن ، مبارزه كردن با مشكلات و چگونگى نقش آفرينى در استوار ساختن زندگانى رهنمون سازد ؛ و اين حكمت ، حكمتى است بس بزرگ كه ناگزير بايد آن را از منابع وحى ، تجربه‌هاى خرد و نظر عرف رشد يافته ، الهام بگيريم . و خداوند يارى دهندهء همهء انسانهاست !\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nامام حسين عليه السلام ضمير آگاه امّت‌و مسؤوليّت آينده\r\nامام حسين عليه السلام همچنان از گذر راه روشنىبخش و نهضت مكتبى خويش كه سرچشمهء راستى و فداكارى و سيلاب احساسات نيكوست ، ضمير آگاه اين امّت مىباشد . زيرا او - در زمينهء خرد - چراغ راه هدايت و - در زمينهء احساسات - كشتى نجات‌بخش است ؛ اوست كرامت به پا خواسته در نزد مستضعفين و فرياد انقلابى در پيشگاه ستمديدگان ؛ اوست بيدارى سرزنش كننده راحت‌طلبان و تازيانهء آتشين فرود آمده بر سر طاغوتيان .\r\nاوست راه و روشى ويژه ، كه امّت در هنگام درگيرى با تنگناها و مشكلات پيرامون زندگى ، به آن پناه مىبرد .\r\nدر آنجاست كه امّت موانع ترس و تسليم را پشت سر مىنهد ، دشواريها را آسان مىبيند و مرگ را شيرينتر از خوارى و ذلّت زندگى مىداند ؛ تا آنجا كه هنوز بانگ\r\n« هَيْهات مِنّا الذِّلَّة » «\r\nذلّت از ما دور باد ! » اين امام شهيد ، در گوش روزگار طنين مىاندازد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nضمير به پاخواسته\r\nاگر مىبينيم كه امّت اسلامى در گذر تاريخ خود ، با سر بلندى به مبارزه با طوفان جنگهاى صليبى پرداخته و با شكيبايى و سرافرازى بر گردباد حملهء مغولها چيره گشته و بر يورشهاى شرقى كافر ، پيروز شده است ؛ و امروزه همچنان در برابر تهاجم صليبى غربى كه سرپل آن ، رژيم نژادپرست صهيونيستى است ، نبرد مىنمايد همه و همه به اين خاطر است كه ، امّت داراى ضميرى است زنده كه از ارزشهاى قرآن كريم و تاريخ پر بار جهاد كه در سرلوحهء آن ، تاريخ نهضت حسينى قرار دارد ، سرچشمه گرفته است .\r\nو اگر مىبينيم كه انقلابهاى آزاديبخش ، نشانه آشكار اين امّت به ويژه پيروان اهل‌بيت عليهم السلام مىباشد به اين دليل است كه همچنان امام حسين عليه السلام در روحشان فرياد « نه » بزرگى است ، بانگى است كرامت آميز و دعوتى است بلندآواز به سوى رهايى و ايثار !\r\nامّا اين ضمير به پاخواسته و اين روح بزرگ ، تمامى نيرو و قدرت خويش را به كار نگرفته و از آن بهره نجسته است . چرا كه طاغوتيان ، و سخنرانان و قلم به دستان مزدور دنباله‌رو آنها و دانشمندان خودكامه كه حق را پنهان مىدارند ، بسيار تلاش نمودند تا اين ضمير زنده و آن روح انقلابى را از وقايع و دشواريهاى روزمرّهء زندگى امّت دور سازند و به سوى بىراهه‌هاى تاريخ و سردرگميهاى تنهايى بكشانند ؛ كه متأسّفانه اينان تا به حال در انجام اين كوششها - به گونه‌اى - پيروز گشته‌اند .\r\nبنابراين انديشمندان و رهبران امين حاضر در صحنه ، قلمهاى آزاد\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو سخنرانان مسؤول ، بايد وظيفهء تاريخى خود را در بازگرداندن امّت به سوى خط امام حسين عليه السلام كه همان خط اسلام مبين و قرآنى است كه قيام حسينى و شهادت اين امام به خاطر پاسدارى از آن بوده ، به بهترين صورت تحمّل نمايند .\r\n\r\nماه محرّم . . . آستانهء رحمت\r\nماه محرّم ، پل امّت به سوى تاريخ جهادى آن و آستانهء رحمت به سوى هدايت قرآن است . آن ، فرصتى است براى محاسبهء خود ودادرسى واقعيّت موجود در سايه‌سار قرآن ، سنّت معصومين وتاريخ جهاد امّت و ائمّهء اطهار عليهم السلام .\r\nبنابراين بايد با بهره جويى از اين ماه ، ضمير امّت را براى رويارويى با دشواريهاى حادى كه در آن به سرمىبرد ، آماده سازيم و با يارى خداوند متعال آن را به امّتى ميانه دگرگون نماييم . امّتى كه گواه كرامت ، عدالت و آزادى بشريت در سرتاسر گيتى باشد .\r\nدراين راستا ملّت لبنان در آخرين تجربه رويارويى خود با رژيم نژادپرست صهيونيستى توانسته است ضمير امّت را با استفاده از آموزه‌هاى عاشورا فعّال و آماده سازد .\r\nامّت ما نيازمند اين است كه نكات زيرا را از درسهاى عاشورا بياموزد :\r\nالف - بايد بياموزد كه هريك از فرزندان امّت مسؤول واقعيت خويش و جامعه‌اش مىباشد و اينكه بىمسؤوليتى ، لا ابالىگرى ، سستى ، شكست‌پذيرى و فرهنگ توجيه گرايانه راهى است منفى كه\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n- به درستى - خواسته طاغوتيان و ستمگران براى اين امّت مىباشد .\r\nهمچنين امّت ما بايد اين را بداند كه گوشه گزينى ، عقب‌نشينى ، كاهلى و منفىگرايى از وحى شياطين جن و انس است . در حالى كه خداوند متعال كرامت ، پيشرفت ، بلندپروازى و . . . را براى انسان مىخواهد .\r\nاى مسلمان ! تو چه بزرگ باشى و چه كوچك ، و چه زن باشى و چه مرد و يا از كدام گروه ، نژاد و يا قومى باشى ولى اين را بدان كه زندگى نمونه بستگى به كوشش ، بلندپروازى و پيكار تو دارد و هرگز تلاش ديگران به تو بهره‌اى نخواهد رساند .\r\nبدين‌سان بايد فرزندانمان را با فرهنگ ايثار و اجتهاد براى پيشرفت و جهاد به خاطر كرامت و نيز شهادت در راه خدا آشنا سازيم .\r\nپس هر فرهنگى كه مشوق امّت به سوى كاهلى ، تسليم شدن ، ترديد ، شرك ، تعصّبات و اميدهاى واهى باشد هر آينه فرهنگى است باطل كه ضمير امّت آن را نمىپذيرد ؛ زيرا اين فرهنگ در نشر ظلم و ستم و اشاعه بىبند و بارى و منكرات سهيم است .\r\nب - همانا امّت اسلامى در آگاهى و ضمير باطن خود داراى سرچشمه‌هاى ايثار ، معدنهاى شكيبايى ، اصول پيروزى و ارزشهاى نهضت مىباشد ؛ امّا براى رهبرى خود ، نياز به وجود افرادى مجتهد ، خالص ، شجاع و با كفايت دارد . حوادث تاريخ معاصر ما به اثبات رسانده است كه هرچه دراين سطح ، پيشتازان مكتبى آماده و مهيّا بوده اند به همان ميزان ، امّت با آنها همكارى مىكرده و زمام\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nامور را به آنها مىسپرده است و اگر گاهى در سرشت اين پيشتازان نابسامانى پيش مىآمده ، بحرانى در سطح امّت ، و اعتماد به نفس ، تلاش و ايثار آن بوجود مىآمده است .\r\nبنابراين آماده سازى پيشتازان و رشد تواناييهاى آنها و رسيدگى به آن تواناييها از بارزترين واجبات امّت و فعّالان راستين از فرزندان اين امّت مىباشد .\r\nاز سويى ديگر پيشتازان بايد در انجام مسؤوليّتهاى خود سستى ننمايند ، نقش خود را كوچك نشمارند و در راه خدا و صعود و پايدارى تا پيروزى ، از سرزنش هيچ ملامت كننده‌اى نهراسند .\r\nج - بر امّت ، رهبران و برگزيدگان از فرزندان صالح امّت است كه نشستهاى دينى ، خانوادگى ، قبيله‌اى و اجتماعى را به نشستهايى فعّال دگرگون سازند ؛ تا به واسطهء آن ، حقوق به غارت رفته ، كرامت از دست رفته و آزادى ذبح شده را باز يابند و در تمامى زمينه‌ها مشاركت نمايند و به درستى نقش اسلامى و انسانى خواسته شده را ايفا كنند .\r\nاز اين رو راه مناسب براى شرايط كنونى ، و راهى كه به يارى خداوند متعال به سوى تحقّق اين هدفهاى و الا رهنمون مىسازد ، در نكات پيش رو خلاصه مىگردد :\r\n\r\n1 - بازگشت به سوى قرآن\r\nدر ابتدا بايد از كتاب خدا كه در بردارندهء مرهم دردها ، شفاى دلها ، راه اصلاح تباهى اوضاع و احكام مورد نياز جامعه مىباشد ، الهام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمستقيم گرفت . همانا پرده‌هايى كه ما را از تلاوت قرآن - همانگونه كه شايسته‌آن است - بازمىدارند و بر ما تحميل مىگردند ، علّت همه اين مصيبتها و مشكلاتمان مىباشند . بنابراين بياييم و همهء اين پرده‌ها را كنار بزنيم و از گذر قرآن كريم به سوى پروردگار خود بازگرديم . زيرا آن - به تنهايى - به راهى كه استوارترين راههاست ، هدايت مىكند و به زندگى نيكو در دنيا و رستگارى در جهان آخرت بشارت مىدهد .\r\nبدين‌سان خطيبى كه ياد كتاب خدا را در دلهاى مردم زنده مىسازد ، عالمى كه آنها را به سوى تدبّر در آيات مبارك قرآن فرا مىخواند و رهبرى كه پيراونش را به تداوم زندگى با خدا و كتاب او امر مىنمايد . . . همگى كليدهاى دانش و پايه‌هاى حكمت را به مردم اهدا مىنمايند و آنها را به سوى معدن معرفت و سرچشمهء ايمان و روشنايى يقين سوق مىدهند .\r\nبنابراين جامعه‌اى كه چگونگى قرائت قرآن ، بهره جستن از فرهنگ درست آن و درمان مشكلاتش در سايه اين كتاب الهى را مىداند ، جامعه‌اى است كه در برابر تهاجم فرهنگى بيگانه مصونيت يافته .\r\n\r\n2 - بينش درست و سالم\r\nبا الهام گرفتن از كتاب خدا و تدبّر نمودن در آن ، و با پژوهش پيرامون سنّت نبوى و اهل‌بيت عليهم السلام و كاوش پويا در تايخ گذشته و حوادث امروز و نيز بررسى شيوه‌مند و دقيق اخبار آنها به دور از\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشتابزدگى ، احساسات و پيش داوريهاى مطلق ، به واسطهء همهء اينهاست كه جامعهء ما ، داراى بينش سياسى و تمدّنى سالم ، شناخت كامل دوران و حركت به سمت و سويى درست و به دور از هياهو ، آشوب و احساسات هيجانى ، خواهد شد .\r\nهمانا دانش ، بردبارى ، حكمت و بصيرت از مشخّصات جامعهء فاضل است . امّا جامعهء ما به خاطر نادانى ، پيروى از ياوه‌گويان ، شتابزدگى ، داوريهاى مطلق و ساده انگاشتن تبليغات تحميل شده دچار عقب‌افتادگى گرديده و مصونيّت خود را در برابر انديشه‌هاى بيگانه و شايعه‌هاى مغرضانه از دست داده است .\r\n\r\n3 - دژ ايمان\r\nبر هريك از ما لازم است كه دژ ايمان را از گذر وابستگى به هيئتى دينى ، يا مجموعه‌اى مكتبى يا گروهى مذهبى و يا انجمنى انسانى مستحكم سازيم تا برابر تلاطم آزمايشها و موج چالشها تنها نمانيم .\r\nپس ، از گذر اين وابستگى كه هدف آن رسيدن به رضوان الهى است ، بايد هر فردى به وظايف سپرده شده به او همچون مشاركت در احسان و پرهيزكارى ، امر به معروف و نهى از منكر ، جهاد در راه خدا با مال و نفس خويش ، پيروى از اولياء خدا ، تبرّى جستن از دشمنان خدا و اهميّت بخشيدن به امور مسلمانان بپردازد و به انجام وظايفى كه يك سرپرست بايد در حق زيردستان خود ايفا كند ، بنابه فرموده پيامبر اكرم صلى الله عليه و آله عمل نمايد :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n« مَنْ أَصْبَحَ لَايَهْتَمُّ بِامُورِ الْمُسْلِمِينَ فَلَيْسَ بِمُسْلِمٍ » « 1 »\r\n. « هر آنكه به امور مسلمين اهمّيت نبخشد ، مسلمان نيست . »\r\nهمچنين مىفرمايد :\r\n« كُلُّكُمْ راعٍ وكُلُّكُمْ مَسْؤُولٌ عَنْ رَعِيَّتِهِ » « 2 »\r\n. « همهء شما ( نسبت به دين و جامعه ) نگهبانيد و همهء شما ( نسبت به آنچه كه نگهبانيد ) مسؤوليّت داريد . »\r\n\r\n4 - مسؤوليّتهاى اجتماعى\r\nروزى خواهد رسيد كه در برابر پروردگار بلندمرتبه مىايستيم و از ما دربارهء مسؤوليّتهاى اجتماعى پرسش مىشود ، همانگونه كه در مورد نماز و روزه سؤال مىگردد . امّا در آنجا توجيهات پوچى كه ، برخى براى رهايى از اين مجموعهء گسترده و مهم از واجبات شرعى - چون دوستى اهل‌بيت ، برائت از مشركين ، جهاد ، امر به معروف و . . . - ايراد مىكنند ، سودمند نخواهد بود .\r\nپس هريك از ما بايد هر روز خود را در مورد اينكه در راه خدا ، نجات امّت خود از مشكلات گوناگون ، تضييع حقوق و پايمال شدن كرامت و آزادى چه كرده است ، محاسبه نمايد . آيا تا به حال انديشيده‌ايم به اينكه زندگى بدون مسؤوليّت اجتماعى چه مفهومى دارد ؟ و آيا خداوند ما را آفريده تا هر روز تنها براى به دست آوردن\r\n\r\n\r\n","description":"","footnote":"\r\n( 1 ) - اصول كافى ، ج 2 ، ص 163 .\r\n( 2 ) - ميزان الحكمه ، ج 4 ، ص 327 .\r\n","page_name":" 66 ","page_number":66},
  {"content":"\r\n\r\nنانى كه آغشته به خون و اشك ، ذلّت و خوارى ، سكوت در برابر گناهكاران و فروتنى در مقابل سلطه‌جويان است ، تلاش نماييم ؟ آيا از امام حسين عليه السلام كه او را امام ، رهبر و روشنىبخش راه خود قرار داده‌ايم - و اميدواريم كه شفاعت كنندهء ما در روز قيامت باشد - نمىآموزيم كه چگونه آزاده زندگى كنيم يا بزرگوارانه بميريم ؟ !\r\nهنوز همچنان بانگ فرياد امام حسين عليه السلام كه عشقش در رگهايمان چون خون جريان دارد ، وجدان هر انسان با وجدانى را به لروزه درمىآورد كه :\r\n« أَلَا وَإِنَّ الدَّعِيَّ ابْنَ الدَّعِي قَدْ رَكَزَ بَيْنَ اثْنَتَيْنِ : بَيْنَ السِّلَّةِ وَالذِّلَةِ\r\n. وَهَيْهَاتَ مِنَّا الذِّلَّةُ .\r\nيَأْبَى اللَّهُ لَنا ذ لِكَ وَرَسُولُهُ وَالْمُؤْمِنُونَ ، وَحُجُورٌ طابَتْ وَطَهُرَتْ ، وَأُنُوفٌ حِمِيَّةٌ ، وَنُفُوسٌ أَبِيَّةٌ ، مِنْ أَنْ تُؤْثِرَ طاعَةَ اللِّئامِ عَلى مَصارِعِ الْكِرامِ » « 1 »\r\n. « آگاه باشيد ! كه زنازاده فرزند زنازاده ميان دو چيز پا فشرده است :\r\nكشتن ما و ذلّت ما ! چه دور است كه ما ذلّت را بپذيريم ! خدا و پيامبران و مؤمنان و دامنهاى پاك و نياكان پيراسته ما و سرافرازان غيور و دلاوران با رشك آن را براى ما نمىپسندند . ( آرى ) پيروى فرومايگان را بر قتلگاه بزرگواران نگزينند ! »\r\nآرى ، ما به يارى خداوند متعال ، شيعهء راستين اين امام غريب كه\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 3 ، ص 193 ، عن تاريخ ابن عساكر 13 : 74 - 75 .\r\n","page_name":" 67 ","page_number":67},
  {"content":"\r\n\r\nدر صحراى كربلا نداى :\r\n« أَما مِنْ ناصِرٍ يَنْصُرُنا » « 1 » «\r\nكجاست آن يارى كننده‌اى كه ما را يارى نمايد ؟ » را سرداد ، باقى خواهيم ماند ؛ و دلاورانه بانگ خواهيم زد كه : ما ياران خدا و شيعهء ابا عبداللَّه الحسين هستيم . ما جلوهء ايثاريم و با تكيه و توكّل بر خداوند توانايى كه ما را به سوى عمل نيكو امر فرموده و پيروزى را نويد داده است ، به همهء وظايف اجتماعى خويش مىپردازيم . چنان كه خداوند مىفرمايد :\r\nوَقُلِ اعْمَلُوا فَسَيَرَى اللَّهُ عَمَلَكُمْ وَرَسُولُهُ وَالْمُؤْمِنُونَ . . . « 2 » .\r\n« بگو : عمل كنيد ! خداوند و فرستادهء او و مؤمنان ، اعمال شما را مىبينند ! »\r\nهمچنين مىفرمايد :\r\n. . . إِن تَنصُرُوا اللَّهَ يَنصُرْكُمْ وَيُثَبِّتْ أَقْدَامَكُمْ « 3 » .\r\n« اگر ( آيين ) خدا را يارى كنيد ، شما را يارى مىكند و گامهايتان را استوار مىدارد . »\r\n\r\n\r\n","description":"","footnote":"\r\n( 1 ) - مجمع مصائب اهل‌البيت عليهم السلام ، ص 236 .\r\n( 2 ) - سورهء توبه ، آيهء 105 .\r\n( 3 ) - سورهء محمّد صلى الله عليه و آله ، آيهء 7 .\r\n","page_name":" 68 ","page_number":68},
  {"content":"\r\n\r\n\r\nامام حسين عليه السلام ، آن شهيد شاهد\r\nهنگامى كه خداوند از امام حسين عليه السلام ، جان و هر آنچه را كه دارا بود ، خريدارى نمود پاداشى بزرگ نصيب او گردانيد . آرى ، امام حسين عليه السلام شهيد گشت و در مقابل ، خداوند او را شاهد و گواهى بر تاريخ ، پدر ائمهء اطهار و سرورى بر امّت آگاه گردانيد .\r\nو كربلا - سرزمين جان فشانيها امام حسين عليه السلام - ميدان معركه‌اى بود كه به نشان راه مبدّل گشت . . . حادثه‌اى بود كه به پرچم اين راه مبارك مبدّل گشت .\r\nحقّ تعالى ، ائمهء اطهار را از ميان بندگان نيكو كردارش برگزيد و اينان را نشانه‌هاى آشكار بر تمامى آفريده‌هايش گردانيد و فرمود :\r\nوَجَعَلْنَا مِنْهُمْ أَئِمَّةً يَهْدُونَ بِأَمْرِنَا لَمَّا صَبَرُوا وَكَانُوا بِآيَاتِنَا يُوقِنُونَ « 1 » .\r\n« و از آنان امامان ( و پيشوايانى ) قرار داديم كه به فرمان ما ( مردم را ) هدايت مىكردند ؛ چون شكيبايى نمودند ، و به آيات ما يقين داشتند . »\r\n\r\n\r\n","description":"","footnote":"\r\n( 1 ) - سورهء سجده ، آيهء 24 .\r\n","page_name":" 69 ","page_number":69},
  {"content":"\r\n\r\nهمچنين فرمود :\r\nأُولئِكَ الَّذِينَ هَدَى اللَّهُ فَبِهُدَاهُمُ اقْتَدِهْ . . . « 1 » .\r\n« آنها كسانى هستند كه خداوند هدايشتان كرده ؛ پس به هدايت آنان اقتدا كن . »\r\nچرا ؟ آيا وجود يك پيامبر براى روشنايى راه بشريت در طول دورانها كافى نمىباشد ؟\r\nبياييم براى يافتن پاسخ ، به سرآغاز بازگرديم . آيا مىدانى چه هنگامى عقربه‌هاى زمان از حركت باز مىايستند ، دوران سنگواره مىگردد ، انسان منجمد مىشود ، عقب ماندگى حكمفرما مىگردد ، وحشت همه جا را فرا مىگيرد و ستمگران تسلّط مىيابند ؟\r\nدرست همان زمانى كه مىبينيم لايه‌اى تيره از انديشه‌هاى توجيه گرايانه و عذرهاى فريبنده بر دلها نشسته است و مردم با عذر و توجيه‌هاى دروغين از زير بار مسؤوليّتهاى خويش شانه خالى مىنمايند . از اين رو ساده‌لوحان و آنان كه دچار فقر فرهنگى گشته‌اند ، مىگويند : ما راهى براى مبارزه با ستم پيشگان نمىشناسيم ؛ زيرا ما مصيبت زدگان محرومى هستيم كه از بزرگان و سروران يا گذشتگان و اجداد خويش پيروى مىنماييم . همانگونه كه قرآن اينان را توصيف مىنمايد :\r\nأَوْ تَقُولُوا إِنَّمَا أَشْرَكَ آبَاؤُنَا مِن قَبْلُ وَكُنَّا ذُرِّيَّةً مِن بَعْدِهِمْ . . . « 2 » .\r\n\r\n\r\n","description":"","footnote":"\r\n( 1 ) - سورهء انعام ، آيهء 90 .\r\n( 2 ) - سورهء اعراف ، آيهء 173 .\r\n","page_name":" 70 ","page_number":70},
  {"content":"\r\n\r\n« يا بگوييد : پدرانمان پيش از ما مشرك بودند ، ما هم فرزندانى بعداز آنها بوديم ؛ ( و چاره‌اى جز پيروى از آنان نداشتيم . ) »\r\nاز سويى ديگر ثروتمندان هراسان از تنگدستى و بيمناك از مساوات و از خشم محرومين مىباشند و مىگويند :\r\nوَقَالُوا إِن نَتَّبِعِ الْهُدَى مَعَكَ نُتَخَطَّفْ مِن أَرْضِنَا أَوَ لَمْ نُمَكِّن لَهُمْ حَرَماً آمِناً يُجْبَى إِلَيْهِ ثَمَرَاتُ كُلِّ شَيْءٍ رِزْقاً مِن لَدُنَّا وَلكِنَّ أَكْثَرَهُمْ لَا يَعْلَمُونَ « 1 » .\r\n« آنها گفتند : ما اگر هدايت را همراه تو پذيرا شويم ، ما را از سرزمينمان مىربايند . آيا ما حرم امنى در اختيار آنها قرار نداديم كه ثمرات هر چيزى ( از هر شهر و ديارى ) به سوى آن آورده مىشود ؟ ! رزقى است از جانب ما ؛ ولى بيشتر آنان نمىدانند . »\r\nهمچنين مىگويند :\r\nقَالُوا أَنُؤْمِنُ لَكَ وَاتَّبَعَكَ الْأَرْذَلُونَ « 2 » .\r\n« گفتند : آيا ما به تو ايمان بياوريم در حالى كه افراد پست و بىارزش از تو پيروى كرده‌اند ؟ ! »\r\nهمچنين شبه فرهيختگان ومدّعيان دين را مىيابيم كه در برابر باطل ، سكوت اختيار مىكنند و با ستمكاران مدارا مىنمايند و به گوشه چشمى از قدرت ، خشنود مىباشند . چنان كه قرآن در مورد اينان مىفرمايد :\r\n\r\n\r\n","description":"","footnote":"\r\n( 1 ) - سورهء قصص ، آيهء 57 .\r\n( 2 ) - سورهء شعرا ، آيهء 111 .\r\n","page_name":" 71 ","page_number":71},
  {"content":"\r\n\r\nفَوَيْلٌ لِلَّذِينَ يَكْتُبُونَ الْكِتَابَ بِأَيْدِيهِمْ ثُمَّ يَقُولُونَ هذَا مِنْ عِندِ اللَّهِ لِيَشْتَرُوا بِهِ ثَمَناً قَلِيلًا . . . « 1 » .\r\n« پس واى بر آنها كه نوشته‌اى با دست خود مىنويسند ، سپس مىگويند :\r\nاين ، از طرف خداست . تا آن را به بهاى كم بفروشند . »\r\nهمچنين مىفرمايد :\r\n. . . يُحَرِّفُونَ الْكَلِمَ عَن مَوَاضِعِهِ . . . « 2 » .\r\n« سخنان ( خدا ) را از موردش تحريف مىكنند . »\r\nهمانا اينان خطرناكترين گروه در يك جامعه مىباشند . زيرا اينان سلاح دين و دانش را از محرومان مىربايند و به ازاى بهاى ناچيزى به دست سلطه‌جويان و طاغوتيان مىسپارند .\r\nآنها نه تنها در برابر ستم و استكبار مقاومت نمىكنند بلكه ، مردم را مىهراسانند و انديشه‌هاى منفى بافى و خود باختگى را در ميان اينان پراكنده مىسازند . اين ضرب‌المثلهاى جاهلى كه تا به امروز در ميان طبقات محروم شايع است چيزى نيست مگر تفاله‌هاى فرهنگ خطيبان دربارى و بندگان طاغوتيان از شبه فرهيختگان خيانت پيشه گرفته تا مدّعيان دين .\r\nبدين‌سان اينان ضرب‌المثلهايى چون : شاه سايه خداست ، هركه زور و شمشير دارد شايسته فرمابنردارى است ، خواهى نشوى رسوا همرنگ جماعت شو ، حتّى اگر به سوى دوزخ بروند ! تقيه يعنى\r\n\r\n\r\n","description":"","footnote":"\r\n( 1 ) - سورهء بقره ، آيهء 79 .\r\n( 2 ) - سورهء مائده ، آيهء 13 .\r\n","page_name":" 72 ","page_number":72},
  {"content":"\r\n\r\nسكوت در برابر طاغوتيان و اينكه دستبوس دستى باش كه نمىتوانى آن را قطع كنى و دهها انديشهء شيطانى دروغين از اين نوع را در ميان مردم پراكنده نمودند .\r\nعلّت اين دسته از توجيهات شيطانى دروغين و انديشه‌هاى خود باختهء مزوّرانه كه در دلهاى بسيارى ازم ردم نفوذ كرده است فساد حكومت ، انحراف فرهنگ ، نادرستى تربيت و اخلاق ، تنگدستى ، ستم ، محروميت و هر آنچه كه درپى آن از سركشى ، شرك و كفر بروز مىيابند ، مىباشد .\r\nحال اينكه آيا راه نجاتى از آن ، وجود دارد ؟\r\nخداوند متعال در ضمير بشر ، فطرتى آشكار ، خردى نورانى و نفسى سرزنشگر به وديعت گذاشته است . تا آنجا كه مىفرمايد :\r\nوَنَفْسٍ وَمَا سَوَّاهَا * فَأَلْهَمَهَا فُجُورَهَا وَتَقْوَاهَا « 1 » .\r\n« و قسم به جان آدمى و آن كس كه آن را ( آفريده و ) منظم ساخته ، سپس فجور و تقوا ( شرّو خيرش ) را به او الهام كرده است . »\r\nو آن ضمير را با رسالتهاى پياپى و كتابهايى كه فرستاده تأييد نموده است . بدين‌سان كه هرچه دست تحريف به سوى رسالتى دراز شده ونوكران حكمرانان فاسد به نادرستى آن را تفسير نموده‌اند ، خداوند به ازاى آن ، فرستاده‌اى يا رسالت الهى به سوى آنها برانگيخته تا حجّتى آشكار باشد برايشان .\r\nسپس حجّت خويش را به واسطهء اوصيا هدايتگر و راست‌پيشگان\r\n\r\n\r\n","description":"","footnote":"\r\n( 1 ) - سورهء شمس ، آيات 7 و 8 .\r\n","page_name":" 73 ","page_number":73},
  {"content":"\r\n\r\nگواهى دهنده‌اى كه در برابر تأويلهاى باطل و تفسيرها انحراف گرايانه سينه سپر كرده بودند تا حقّ را بيان و آشكار سازند و باطل را شكست داده و سرنگون كنند ، تكميل نمود .\r\nبزرگترين محورهاى رسالتها و هدفهاى فرستادگان خدا و جانشينان ايشان ، زدودن تفسيرهاى باطل و دروغين از دين و نفى عذرهاى شيطانى - كه مردم به خاطر آن از دين عقب مىمانند - مىباشد .\r\nدراين راستا پيامبران خدا و اوليا مؤمن او به خاطر متلاشى ساختن عذرها و تفسيرهاى دروغينى كه مدّعيان دين در ميان مردم منتشر كرده‌اند ، مبازره‌اى دشوار نمودند و چه بسيار تلاش كردند تا مشعل رسالت ، پاك ، خالص ، روشن و به دور از توجيهات دروغين وتفسيرهاى منحرف باقى بماند تا اينكه بعداز ايشان ، ديگر عذر وحجّتى براى مردم بر خدا به جاى نماند .\r\nايشان با جهاد و تلاش و خون پاكشان ، راه و رسالتى را ترسيم نمودند كه به واسطهء آن به مبارزه با طاغوتيان سلطه‌جو ، زورگويان ودشمنان انسانها ، ستم پيشگان ، استثمار كنندگان سعى و تلاش مستضعفين و دانشمندان فاسد راحت‌طلب نااميد ، به پا خواستند .\r\nنهضت و قيام ابا عبداللَّه الحسين عليه السلام پرچمى آشكار دراين راه پر مشقّت بود . چه ، اين كه رسالت جدّ بزرگوارش ، رسول اكرم صلى الله عليه و آله بزرگترين جنبش ضمير ، برافروختن خرد و والاترين خيزش دين پاك خدا از زنجير تأويل و توجيه منحرف و دروغين بود .\r\nرسالت پيامبر گرامى اسلام همچون مشكات زلالى بود كه از گذر آن ، چراغ وحى تمامى افقها را روشن ساخت .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nامّا درخت اموى نفرين شده در قرآن ، كه در جزيرةالعرب نقش فرعونهاى قدرت و ثروت و سياستبازان فريبكار و گمراه كننده را بازى مىكرد و در بدر و حنين و احزاب از راه خدا و رسالت روى برگرداند ، هنوز پا برجا و استوار است . از اين رو مسؤوليّت ريشه كنى اين درخت و زدودن رسوبات جاهليّتى كه آن را تغذيه مىنمودند به جانشينان رسول اكرم صلى الله عليه و آله واگذار شد .\r\nامّا اين درخت شوم ، به آرامى در جامعه نوپا نفوذ مىكند تا تخم نفاق و اختلاف را بكارد . اينان چون سلولهاى سرطانى مىباشند كه در هر نفس آزمند و دل كينه توز ، مستكبر و ستم‌پيشه‌اى كه به قدرت چنگ انداخته و تنها به دنبال مصلحتهاى خويش است ، رخنه مىنمايند .\r\nدر برهه‌اى از زمان رؤياى پيامبر خدا كه روزى ياران خويش را از آن آگاه ساخته بود ، تحقّق يافت . رويايى كه در آن مىبيند ميمونها بر منبرش جست و خيز مىكنند . . . و به ناگاه اين حزب استكبارى از اوضاع بحرانى در زمان خليفهء سوم استفاده نموده و به شبه كودتاى نظامى به سرگردگى معاويه پسر ابى سفيان دست زد ؛ در مقابل ، ياران راستين پيامبر اكرم به رهبرى سرور و سالارشان امام اميرالمؤمنين على بن ابيطالب عليه السلام وارد نبردى سخت در صفّين در مقابل اينان كه بىشباهت به پيكارهاى رسول اكرم صلى الله عليه و آله بر عليه قدرت قريش نبود ، گشتند .\r\nو اگر دراين راه ، امام على عليه السلام در محراب كوفه با شمشير مسموم برانى كه بنىاميّه آن را آماده ساختند به شهادت رسيد ، و اگر فرزندش\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nامام حسن عليه السلام طى توطئه‌اى اموى مسموم گشت ، امام حسين عليه السلام نقش ويژه‌اى را در كربلا ايفا نمود ، آنجا كه گام در ريشه كن ساختن اين درخت ناپاك با يارى خداوند متعال نهاد و آن به واسطه ريخته شدن خون مظلوم خود كه به شكست شمشير ستم و تجاوز انجاميد ، آنجا كه نه راهى براى ترور ابن ملجمى بود و نه شيوه مسموم نمودن جعده‌اى ، بلكه دريك پيكار رو در رو .\r\n\r\nكربلا كليد رويارويى\r\nبدين‌سان حماسهء كربلا نمادى گشت براى مبارزه ميان دين مبين اسلام و شرك پنهان ، ميان حقّ پاك راستين و باطل آلوده دروغين ، نبرد شجاعت و دلاورى و چالش در برابر دو دلى ، فروبستگى و توجيه . . .\r\nو امام حسين عليه السلام پرچم برافراشته‌اى گشت براى آنان كه مىخواهند در برابر حكومتهاى پنهان شده در پس دين ، پايدارى نمايند و با تحريف علماى خيانت پيشه و سكوت تظاهر كنندگان به ديندارى ، به مقاومت برخيزند . و دريك سخن براى هر كسى كه مىخواهد در برابر دين روغين و تظاهر كنندگان به دين كه صدالبتّه آشكارا مخالف خط و راه ايمان راستين هستند ، ايستادگى و پايدارى نمايد .\r\nاين گونه بود كه امام حسين عليه السلام در طول تاريخ روشنىبخش راه مؤمنين مستضعفى گشت كه گرفتار توطئه مثلث نفاق ، تزوير و بز دلى شده بودند . محرومانى كه ديوانگان قدرت و خطيبان دربارى و ستم\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nپيشگان خونخوار بر عليه ايشان برخاستند .\r\nاز اين رو هر پرچم حقّى كه در راه خدا برافراشته شد ، شعار خود را « يا لثارات الحسين » نهاد ؛ و هر مجموعه‌اى كه مبارزه را انتخاب كرد ، آموزه‌هاى كربلا را پيش روى خود نهاد ؛ و هر آزاده‌اى كه عزم بر جان فشانى در راه دينش نمود ، امام حسين عليه السلام را نمونه والاى خود قرار داد .\r\nو ما تا زمانى كه با نفاق اموى ، تزوير شريح گونه و خيانتى همچون خيانت اهل كوفه روبرو هستيم ، به مشعل نورانى سيّدالشهدا نيازمند مىباشيم . به راستى آيا روزى خواهد رسيد كه از اين مثلث ناپاك رهايى يابيم ؟\r\nخير ، هرگز ! تا وقتى گيتى برپاست ، فتنه‌هاى شيطانى و وسوسه‌هاى ابليس پا برجاست .\r\nالبتّه لازم نيست كه منافق آشكار اموى گونه ، همچون صدام ظاهر شود و يا از ميان خطيبان سلاطين همچون شُرَيْح قاضى باشد ، و يا بزدلانى تظاهر كننده به خيانت باشند كه مىخواهند همچون افرادى كه از روى آگاهى و عمد و پافشارى زير پرچم ظلم و سركشى به جنگ حسين بن على عليه السلام رفتند ، رفتار نمايد .\r\nخير ، لازم نيست ضرورتاً اين گونه باشد . زيرا ممكن است منافق تظاهر به عشق امام حسين عليه السلام نمايد ، و دروغگوى فريبنده به نام اين امام سخن گويد و فرد بزدل زير پرچم ابا عبداللَّه پنهان شود . مگرنه اينكه آن دروغگوى مكّار بر منبر حسينى چنين گفت : كه با حاكمان و فرمانروايان كارى نداشته باشيد و در سياست دخالت نكنيد ! آيا او\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nنمىانديشد كه اين منبر حسينى ، حاصل خون شهداى كربلاست ؟ آيا نمىداند كه امام حسين عليه السلام آشكارا بيعت نمودن با يزيد را نفى نمود .\r\nچنان كه فرمود :\r\n« مَنْ كانَ فِينا باذِلًا مُهْجَتَهُ ، وَمُوَطِّناً عَلى لِقَاءِ اللَّهِ نَفْسَهُ فَلْيَرْحَلْ مَعَنا ، فَإِنَّني راحِلٌ مُصْبِحاً إِنْ شاءَ اللَّهُ » « 1 » .\r\n« هركس خون خودرا در راه ما ( كه راه خداست ) مىبخشد و خود را آماده ديدار خدا كرده است ، با ما رهسپار شود كه من - به خواست خدا - فردا رهسپارم . »\r\nآيا اين عملى جداى از سياست است ؟ چه سياستى بزرگتر از قيام شمشير حقّ بر عليه حكومت طاغوت مىباشد ؟\r\nهرگز چنين نيست ؛ وَكَانَ الْإِنسَانُ أَكْثَرَ شَيْءٍ جَدَلًا « 2 » « ولى انسان بيش از هر چيز ، به مجادله مىپردازد . »\r\nاز اين رو بر كسانى كه از حكمت شهادت حسينى آگاهى يافتند و با وجود مشكلات ، عزم نمودند كه شيوه سيّدالشهدا را در زندگى پياده نمايند و همچنين بر كسانى كه تا رسيدن به گوهر اسلام ، روح ايمان و چكيدهء تاريخ انبيا و تا مبارزه بر عليه جبت و طاغوت صعود نموده‌اند ، لازم است كه نگذارند پرچم حسينى از جانب فريبكاران ، منافقان و ستم پيشگان كه به نام حسين به مبارزه عليه راه حسين برخاستند ، ربوده شود ؛ زيرا اينان همچون بنىاميّه - لعنت خدا\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 367 .\r\n( 2 ) - سورهء كهف ، آيهء 54 .\r\n","page_name":" 78 ","page_number":78},
  {"content":"\r\n\r\nبر آنها باد ! - مىباشند كه عليه راه رسول اللَّه و كتاب خدا با نام رسول اللَّه و كتاب خدا مبارزه مىكردند .\r\nلذا بر اين مؤمنان واجب است كه به سوى حمل پرچم حسينى و به اهتزاز درآوردن آن پيش بروند و اينكه با نام او سخن بگويند ؛ زيرا تنها ايشان شايسته آن هستند كه با نام حسين بر منابر حسينى سخنرانى كنند ، مجالس حسينى را آباد سازند ، عزاداريها را آكنده از جمعيت نمايند ، دربارهء امام شهيد فراوان بنگارند و واقعهء كربلا را - چه پيش از آن و چه پس از آن - با تكيه بر تاريخ درست و احاديث نقل شده از شخص امام حسين عليه السلام و زيارتهاى روايت شده از اهل‌بيت عليه السلام تفسيرى راستين نمايند . و هرگز نبايد به آنچه در مورد امام و واقعهء كربلا كه در ميراث به جاى مانده از فرهنگهاى بيگانه يا انديشه‌هاى خود باخته آمده است ، بسنده نمايند و راضى باشند .\r\nبر علماى گرامى و صاحبان قلمهاى آزاد لازم است كه داستان كربلا را در پرتو بينشهاى وحى و روش و منش امام حسين عليه السلام بازنويسى نمايند و از آن انديشه‌هايى كه امام شهيد را دريك تراژدى يا فلكلور ( فرهنگ عاميانه ) خلاصه كرده‌اند ، دورى گزينند .\r\n\r\nامام حسين عليه السلام نورى در تاريكى راه\r\nامام حسين عليه السلام همانگونه كه در حديث جدِ بزرگوارش آمده :\r\nچراغ راه هدايت و كشتى نجات است . او از پيامبر است و پيامبر از او ؛ اوست امام مسلمين و حجّت خدا ؛ او بزرگتر از آن است كه تنها يك تراژدى باشد ، همانگونه كه كربلايش بزرگتر از اين است كه تنها\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nيك فلكلور باشد . اوست وارث انبيا ، سخنگوى اوصيا و اسوه پرهيزكاران . آرى ، او آموزشگاه توحيد است .\r\nآيا دعاى او را در روز عرفه نخوانده‌اى ؟ آيا شايسته است كه راه امام حسين عليه السلام تنها در چند كلمهء تراژدى خلاصه گردد ؟\r\nاوست تجلّىگاه اسلام . مگر او امام امّت و حجّت خدا نيست ؟\r\nپس ما بايد به شرح تمامى جوانب زندگانى او كه سراسر جهاد و ايثار بود و با شهادت در كربلا شكوفا گشت ، بپردازيم و روشها و راههاى او را در زندگى خويش پياده كنيم :\r\nالف - در آن هنگاميكه او از چشمهء زلال عشق خداوند ، رسول اكرم و عترت پاكش نشأت گرفت ، و هر آينه روح او از هرگونه آلودگى شرك ، وسوسه‌هاى ترديد ، انگيزه‌هاى شرّ ، زنجير رشك و كينه و تعصّبات مادى پاك بود . چنان كه او را اين گونه در كنار ضريح مباركش مىخوانيم :\r\n« أَشْهَدُ أَنَّكَ طُهْرٌ طاهِرٌ مُطَهَّرٌ مِنْ طُهْرٍ طاهِرٍ مُطَهَّرٍ ، طَهُرْتَ وَطَهُرَتْ بِكَ الْبِلَادُ ، وَطَهُرَتْ أَرْضٌ أَنْتَ بِها » « 1 » .\r\n« شهادت مىدهم كه وجود تو در منتهاى پاكى است و از خاندان پاك عصمت و طهارت است و از كمال پاكى و پاكيزگى تو بلاد اسلام ، همه از لوث كفر و شرك پاك شد و بلكه سرزمينى كه تو در آن بودى . . . »\r\nب - و در آن هنگامى كه با عزمى راستين و نيّتى پاك در كنار\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام روز اوّل رجب و نيمهء آن و نيمهء شعبان .\r\n","page_name":" 80 ","page_number":80},
  {"content":"\r\n\r\nمادرش فاطمهء زهرا ( س ) در نبرد فدك و در كنار پدرش امام على عليه السلام در روز جمل ، صفّين و نهروان ايستاد و همچنين در كنار برادرش امام حسن عليه السلام در هنگام جنگ و صلح پايدارى نمود .\r\nبدين‌سان اطاعت او از رهبرى الهى ، از هرگونه شائبه تهى بود و همچون قطرهء آب زلالى كه در درياى گوارا ذوب مىگردد دراين رهبرى الهى ذوب گشت .\r\nاز اين رو ما - هنگامى كه از او پيروى مىكنيم - بايد هواى نفس را در سرشت خويش رام سازيم تا جزئى از كاروان پوياى مؤمنان گرديم و هرگز براى خويش پاداش و سپاسى نمىخواهيم .\r\nاينچنين در زيارت او مىخوانيم :\r\n« وَأَطَعْتَ اللَّهَ وَرَسُولَهُ حَتّى أَتاكَ الْيَقِينُ » « 1 » .\r\n« و خدا ورسول را تا هنگام فرارسيدن يقين وباور راستين‌اطاعت كردى . »\r\nبنابراين اطاعت ، راه رسيدن به يقين است و هركه با عذرهايى كه شيطان در وجودش مىافكند از اطاعت كردن سرباز زند ، در طول زندگانى خويش قربانى وسوسه‌ها خواهد شد .\r\nج - و در آن هنگاميكه امام حسين عليه السلام در بوته يكتاپرستى ، شناخت خدا ، تزكيهء دل و تضرّع و زارى در شب ذوب گشت و مصداقى راستين در برابر اين فرمودهء خداوند متعال بود كه :\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام .\r\n","page_name":" 81 ","page_number":81},
  {"content":"\r\n\r\nكَانُوا قَلِيلًا مِنَ اللَّيْلِ مَا يَهْجَعُونَ « 1 » .\r\n« آنها كمى از شب را مىخوابيدند . »\r\nدعاى او در روز عرفه چيزى نيست جز تابشى از نور يكتاپرستى او ، پرتويى از شوق به رضوان پروردگارش و فيضى از حكمت الهى وى .\r\nآيا او را در صحراى عرفات نمىبينى كه ، در زير تابش آفتاب سوزان نيمروز ، در حالى كه متضرّعانه دستانش را به سوى پروردگار بالا برده و قطرات گرم اشك از ديدگانش سرازير است ، اين گونه با فروتنى و خضوع با پروردگارش سخن مىگويد :\r\nأَنْتَ كَهْفِي حِينَ تُعْيِينِي الْمَذَاهِبُ فِي سَعَتِهَا ، وَتَضِيقُ بِيَ الْأَرْضُ بِرُحْبِهَا ، وَلَوْلَا رَحْمَتُكَ لَكُنْتُ مِنَ الْهَالِكِينَ ، وَأَنْتَ مُقِيلُ عَثْرَتِي\r\n، وَلَوْلَا سَتْرُكَ إِيَّايَ لَكُنْتُ مِنَ الْمَفْضُوحِينَ ، وَأَنْتَ مُؤَيِّدِي بِالنَّصْرِ عَلى أَعْدآئِي ، وَلَوْلَا نَصْرُكَ إِيَّايَ لَكُنْتُ مِنْ الْمَغْلُوبِينَ ، يا مَنْ خَصَّ نَفْسَهُ بِالسُّمُوِّ وَالرِّفْعَةِ فَأَوْلِيآؤُهُ بِعِزِّهِ يَعْتَزُّونَ ، يا مَنْ جَعَلَتْ لَهُ الْمُلُوكُ نِيرَ الْمَذَلَّةِ عَلى أَعْناقِهِمْ فَهُمْ مِنْ سَطَواتِهِ خآئِفُونَ ، يَعْلَمُ خائِنَةَ الْأَعْيُنِ وَما تُخْفِي الصُّدُورُ ، وَغَيْبَ ما تَأْتِي بِهِ الْأَزْمِنَةُ وَالدُّهُورُ ، يا مَنْ لَايَعْلَمُ كَيْفَ هُوَ إِلَّا هُوَ ، يا مَنْ لَايَعْلَمُ ما هُوَ إِلَّا هُوَ ، يا مَنْ لَايَعْلَمُهُ إِلَّا هُوَ . . . « 2 »\r\n\r\n\r\n","description":"","footnote":"\r\n( 1 ) - سورهء ذاريات ، آيهء 17 .\r\n( 2 ) - مفاتيح الجنان ، دعاى عرفه .\r\n","page_name":" 82 ","page_number":82},
  {"content":"\r\n\r\n« تو پناه منى آنگاه كه همهء راهها هر چند وسيع باشند مرا درمانده كنند ، و زمين با همه بهناوريش بر من تنگ شود ، ( خدايا ) اگر رحمت تو دستم نگيرد از رسوايان خواهم بود ، تويى كه مرا بر دشمنانم يارى نموده پيروز فرمايى و اگر نصرت تو دستم نگيرد از شكست خوردگان خواهم بود . . . اى آنكه خود را ويژه والايى وبزرگوارى نمودى ، اى آنكه دوستانش به عزّت او عزيز گشتند ، اى آنكه پادشاهان طوق خوارى در برابرش برگردن نهاده ، از قهر او بيمناك‌اند ، ( اى آنكه ) خيانت چشمها ، و اسرار سينه‌ها و غيب آيندهء زمانها و روزگاران را مىداند ، اى آنكه جز او كس نداند چگونه است او ، اى آنكه جز او كس نداند چيست او ، اى آنكه جز او هيچكس ( حقيقت ) او را نداند . . . »\r\nاين قلب بزرگى كه در عرفات به پيشواز نسيم الهى شتافت ، همان دلى است كه در روز عاشورا با يارى آن نسيم الهى پذيراى چالشهاى مرگ گشت . او در هنگاميكه بيش از 30 هزار نفر از دشمنان خواهان قتلش بودند ، متضرّعانه روبه پروردگارش فرمود :\r\n« اللَّهُمَّ أَنْتَ مُتَعالِي الْمَكانِ ، عَظِيمُ الْجَبَرُوتِ ، شَدِيدُ الْمِحالِ ، غَنِيٌّ عَنِ الْخَلائِقِ ، عَرِيضُ الْكِبْرِياءِ ، قادِرٌ عَلى ما تَشاءُ ، قَرِيبٌ الرَّحْمَةِ ، صادِقُ الْوَعْدِ ، سابِغُ النِّعْمَةِ ، حَسَنُ الْبَلَاءِ ، قَرِيبٌ إِذا دُعِيتَ ، مُحيطٌ بِمَا خَلَقْتَ ، قَابِلُ التَّوْبَةِ لِمَنْ تَابَ إِلَيْكَ ، قادِرٌ عَلى ما أَرَدْتَ ، وَمُدْرِكٌ ما طَلَبْتَ ، وَشَكُورٌ إِذا شُكِرْتَ ، وَذَكُورٌ إِذا ذُكِرْتَ ، أَدْعُوكَ مُحْتاجاً ، وَأَرْغَبُ إِلَيْكَ فَقِيراً ، وَأَفْزَعُ إِلَيْكَ\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nخائِفاً ، وَأَبْكِي إِلَيْكَ مَكْرُوباً ، وَاسْتَعِينُ بِكَ ضَعِيفاً ، وَأَتَوَكَّلُ عَلَيْكَ كافِياً ، احْكُمْ بَيْنَنا وَبَيْنَ قَوْمِنا . . . » « 1 » .\r\n« بارالها ! اى فراز جايگاه ! بزرگ جبروت ! سخت مكر و انتقام ! بىنياز از آفريده‌ها ! گسترده كبريا ! بر هر چيز توانا ! نزديك رحمت ! راست پيمان ! سرشار نعمت ! نيكو بلا ! ( اى آن كه ) چون بخوانندت نزديكى و به آنچه آفريدى محيطى ! توبه‌كنان را توبه‌پذيرى ! و به آنچه خواهى توانايى و به آنچه جويى رسيده‌اى ! چون شكرت گويند بسيار سپاس گويى و چون يادت كنند بسيار ياد كنى ! نيازمندانه تو را مىخوانم و بينوايانه به تو مشتاقم و هراسان به تو پناهنده‌ام و اندوهمندانه به درگاه تو گريانم و ناتوان از تو كمك مىجويم و بسنده‌كنان به تو توكّل دارم . ميان ما و اين قوم داورى كن . . . »\r\nبه راستى اوست امام حسين عليه السلام . بنابراين ما بايد تا درجهء پيروى از او در پرهيزكارى و تقوى ، در خضوع و پرستش و در سلوك و اخلاق پيش برويم .\r\nد - و سرانجام ، از او در آن هنگاميكه زندگى خداگونه‌اش با شهادت پايان پذيرفت - تا راهى باشد براى روش زندگانى - پيروى نماييم .\r\nامام حسين عليه السلام در روز شهادتش نمونه‌اى و الا براى هر فداكارى و حجّتى آشكار در هر جانفشانى بود . او در يك روزهر آنچه كه يك انسان مىتواند در راه پروردگارش فدا سازد ، تقديم نمود . و نيز ياران\r\n\r\n\r\n","description":"","footnote":"\r\n( 1 ) - مفاتيح الجنان ، اعمال روز سوم شعبان ، ص 164 - 165 .\r\n","page_name":" 84 ","page_number":84},
  {"content":"\r\n\r\nبزرگوارش والاترين نمونه‌ها را در اخلاص و ايثار از خودشان دادند .\r\nبدين‌سان امام ، حجّتى آشكار گرديد بر هر راحت‌طلبى كه از جهاد بازمىماند .\r\nبرخى به خاطر نگهدارى از اموال ، خانه‌ها و زمينهايشان از جهاد عقب‌نشينى مىكنند ، همانگونه كه عمر بن سعد عمل نمود و در مقابل ، به رويارويى با امام حسين عليه السلام در كربلا پرداخت .\r\nآيا در آن هنگاميكه امام حسين عليه السلام تصميم بر قيام عليه طاغوت زمان گرفت خانه ، زمين و اموالى نداشت ؟ ! چرا ، ولى آنها را در راه خدا ترك نمود .\r\nگروهى ديگر به خاطر ترس از اينكه آوازهء آنها دستخوش تبليغات سوء دستگاههاى حكومتى شود ، از جهاددورى مىگزينند . مگر نه آنكه پس از شهادت سيّدالشهدا صورت حقيقى او پوشيده گشت و دربارهء ايشان گفتند : او با شمشير جدّش كشته شد ؛ و در سراسر سرزمين اسلامى شايع كردند كه او خارجى است ، و صدها هزار منبرى كه ، پيامبر بزرگوار اسلام براى دعوت به سوى خداوند متعال برپا كرده بود ، جايگاه نشر توجيهات دروغين ، انحراف و برانگيختن مردم عليه مجاهدين با وفاى راه خدا به ويژه ابا عبداللَّه الحسين عليه السلام گشته بود .\r\nبرخى ديگر ، از وظايف شرعى روى برمىگردانند ؛ زيرا بيمناك هستند كه خانواده و اقوام ايشان گرفتار كشمكشهاى سياسى گردند .\r\nواى بر شما ! كدام خانواده شريفتر از خانواده پيامبر ، و كدام اهل‌بيت بزرگوارتر از اهل‌بيت وحى مىباشند ؟ در حالى كه\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nامام حسين عليه السلام ايشان را با خود به كربلا برد تا در آن جنگ وخونريزى گواه و شاهد باشند و پس از كربلا ، مردم را به قيام عليه بنىاميّه فرا بخوانند و دراين راه با بيشترين ، سختترين وبىرحمانه‌ترين مصايب و مشكلات روبرو گردند . تا آنجا كه اهل‌بيت رسول خدا ، جايگاه رفت و آمد فرشتگان و معادن حكمت الهى را از شهرى به شهر ديگر و روستايى به روستاى ديگر مىبردند .\r\nمجموعه‌اى ديگر را مىبينى كه شيطان اين گونه آنها را وسوسه مىكند كه ، چگونه فرزندانت را در معرض آزار و اذيّت قرار مىدهى ؟\r\nنه ، هرگز چنين نيست ! زيرا دين خدا از خانواده و فرزندانت بزرگتر است و همين دين خداست كه ضامن ايشان مىباشد ؛ و اين امام شهيد ، فرزندانش همچون علىاكبر را كه شبيه‌ترين مردم به رسول خدا از نظر صورت ، سيرت و منطق بود ، در راه دين امّت خويش و رسالت خدا فدا و قربانى نمود .\r\nافرادى نيز گمان مىكنند كه رهبرى بايد به دور از خطر باشد . . . امّا كدام رهبر بزرگوارتر از حجّت خدا ، فرزند پيامبر و پناهگاه محرومين ، ابا عبداللَّه الحسين عليه السلام است ؟\r\nچنان كه امام حسين عليه السلام خويشتن را در راه خدا و براى دفاع از رسالت ، فدا مىسازد .\r\nبدين‌سان سيّد الشهدا براى ما مسلمانان ، گواهى جاويد بر عليه هرگونه توجيه ، بهانه ، عقب‌نشينى و عقب‌گرد بوده و خواهد بود .\r\nامروزه كه صورت حقيقى خط جهاد مقدّس از سوى بوقهاى كفر و نفاق ، دستخوش مسخ مىگردد ، ما بيش از هر دوران ديگر به\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nامام حسين عليه السلام ، راه ، سيرت و شهادتش نياز داريم .\r\nهمچنين امروزه ما از سوى مستكبرين ، دست نشانده‌هاى منافق و گروههاى فريبكار دچار حملات گسترده و بدخواهانه مىگرديم . از اين رو نياز به برپايى جامعه‌اى توحيدى كه با راه حسينى روشن گشته است ، داريم ؛ تا بتوانيم در برابر آن حملات ستيزه جويانه پايدارى كنيم و از دستاوردهاى جهادى امّت سرافراز خويش پاسدارى نماييم .\r\nدر غير اين صورت و در عدم پايبندى به راه و روش امام حسين عليه السلام بيم آن مىرود كه توطئه‌هاى مستكبرين و دست نشانده‌هاى منافق و راحت طلبان فريبكار ، بنياد استقلال ، شرف و كرامت ما را از هم فروپاشد و ما را به گروههاى پراكندهء در بند كشيده شده دگرگون سازد .\r\nهمانا راه حسين عليه السلام خود به تنهايى ما را به سوى تشكيل جامعه‌اى توحيدى و پاك رهنمون مىسازد ، پس اين راه چيست و جامعهء استوار برپايه آن ، كدام است ؟\r\nگوهر اين راه همان توحيد و جهاد مىباشد . توحيدى كه درپى آن ، خداوند به ما استقلال مىبخشد و جهادى كه به واسطهء آن خداوند ما را به سوى ، پيشرفت و عزّت هدايت مىنمايد .\r\nمگرنه آنكه استقلال و پيشرفت والاترين امورى هستند كه يك انسان آگاه مىخواهد به آن دست يازد ؟\r\nبياييم و اين سخن را بازتر كنيم :\r\n1 - ارزشهاى اصلى كه جامعهء توحيدى با آن اوج مىگيرد ، همان\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nارزشهاى وحى مىباشد كه خردها با آن روشن مىگردند و شناختها و دانشها شكوفا مىشوند و اخلاق و آداب پاك مىگردند . اين ارزشها با فرهنگهاى جاهليت فرورفته در ماديات منافات دارند .\r\nبنابراين براى ساختن جامعهء توحيدى استوار بر پايهء راه امام حسين عليه السلام بايد رسوبات جاهليت و تعصّبات نژادپرستانه ، منطقه‌اى ، منفعت گرايانه و گروه‌گرايى تنگ نظرانه ، و نيز چند گانگى ، تفرقه و اختلاف و همچنين به هم پشت كردن ، كشمكش و كينه توزى را از جامعه خويش محو سازيم .\r\nما بايد واقعيت خود را از فرهنگ جهل و نادانى ، مكر و فريب ، از فرهنگ توجيه و خود فريبى ، از فرهنگ خودخواهى و فرصت‌طلبى ، از فرهنگ گوشه گزينى و فروبستگى و فرار از واقعيّتهاى زندگى پاك گردانيم .\r\nزيرا جامعهء توحيدى سرشار از روحيّهء مثبت ايثار ، روحيهء باز و فعاليّت ، روحيهء مسؤوليّت پذيرى و چالش و روحيهء پايدارى و استوارى است و اين روحيه به طور كلّى با آن فرهنگهاى بيگانه منافات دارد .\r\nكربلا و عبرتهاى آن از اين روحيه لبريز است . از اين رو بر ما ، كه روزگارى را بر ساحل امام حسين عليه السلام زندگى كرده‌ايم ، حرام است كه از اين مايهء حيات و آن اراده ، دلاورى ، دهش حسينى ، بخشش ، ايثار ، جان فشانى ، پايدارى ، چالش و هر آنچه كه حماسهء كربلا از فداكاريها داشت ، بىبهره بمانيم .\r\nبنابراين فرد فرد ما بايد براى شناخت رنگ و بوى فرهنگى كه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nديگران منتشر مىسازند ، سنجه‌اى حسينى داشته باشيم . از اين رو اگر فرهنگى ، فرهنگ جان فشانى و چالش باشد ، مشكلى وجود ندارد ولى اگر غير از آن باشد ، بايد اين فرهنگ و منادى آن را نفى نماييم تا نقش راهزنان و دزدانى كه راه خدا را مسدود كرده‌اند ، كمرنگ نماييم .\r\nهمان كسانى كه پرچم سيّدالشهدا را ربوده و با نام آن با امام حسين عليه السلام پيكار مىكنند ؛ افرادى كه بذر شك و وسواس را در نفسها مىكارند و بزدلى ، ترس و ترديد را در جان محرومين القا مىكنند و ايشان را به سكوت و فريب امر مىنمايند ، و با مجاهدين وفعّالان پيكار مىكنند ؛ و دين را براى مصالح خويش مىخواهند و هرگز منافع خود را در راه دين و دگرگون ساختن اين واقعيّت ناگوار فدا نمىسازند . از اين رو مىبينى كه مجاهدان راه حسينى را آماج تهمتهاى پوچ و بىارزش خود قرار مىدهند ، و در كمين مىنشينند تا نقاط ضعف ايشان را بيابند . اينان فراموش كرده‌اند كه عزلت گزينى ، سستى و شانه خالى كردن از زير بار مسؤوليتها گناهى است نابخشودنى ؛ لذا بىپروا آن را انجام مىدهند . اينان به راستى سالكان راه شريح قاضى - كه لعنت خدا بر او باد ! - هستند .\r\n2 - بياييم نسل نوپا را با روحيه پايدارى و استوارى ، دهش و جانفشانى ، وحدت و جهاد . . . يا بهتر بگوييم روحيّهء حسينى كه از گوشه گوشه حماسهء كربلا برمىخيزد ، تربيت كنيم و از دلاورى و حكمت سيرابشان نماييم ؛ شكيبايى و پايدارى را به ايشان تلقين كنيم ؛ بذر بلند پروازى و همّت را در دلهايشان بكاريم و به آنها بگوييم كه در برخى از سرزمينهاى اسلامى ، حزب سياه اموى هنوز فرزندان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nحسين را به قتل مىرساند و هنوز نبرد كربلا ادامه دارد ، بنابراين سربازان حق و ياران امام حسين عليه السلام باشيد ؛ زيرا همچنان حنجرهء خونين و بريده سيّدالشهدا ، بانگ برمىآورد كه : « آيا يارى كننده‌اى هست كه ما را يارى كند ؟ آيا فريادرسى هست كه به فرياد ما رسد ؟ آيا پاسدارى هست كه از اهل‌بيت رسول خدا صلى الله عليه و آله پاس دارد ؟ »\r\nلبّيك اى دعوت كننده به حق ! اى سيّدالشهدا ! ما ياران تو هستيم .\r\nآرى ، اين گونه فرزندانمان را تربيت كنيم . همانگونه كه پدران و مادران بزرگوارمان ، گهوارهء فرزندانشان را تكان مىدادند و ترنّم زيارت عاشورا و صدها سلام بر امام حسين عليه السلام و اهل‌بيت مظلومش و صدها نفرين بر آنان كه بر آل پيامبر ستم كردند ، سرمىدادند .\r\nبنابراين ، ما بايد همچون آنها براى فرزندان خويش عمل كنيم تا اينان در برابر تبليغات اموى گونه امروزى مصون بمانند .\r\nهدف از تربيت ، آگاهى بخشيدن ، تبليغات گويا و نوشتارى و مانند آنها ، بايد معرفى نمودن كسى باشد كه امروزه امام حسين عليه السلام را نمايندگى مىكند و طاغوتيان را نفى مىنمايد ؛ همچنين رسوا نمودن افرادى باشد كه امروزه نقش يزيد يا شريح قاضى يا اهل كوفه - كه به امام حسين عليه السلام خيانت كردند - را بازى مىكنند .\r\n3 - پيوندهاى حاكم در جامعهء توحيدى همان روابط حسينى هستند كه هدف آنها با يارى خداوند متعال ، آماده سازى نيروى ذاتى قدرتمند ، بر عليه هر سركش ، طاغوت ، آزمند و مستكبر مىباشد .\r\nاين پيوندها هرگز به خاطر شرايط دشوار ، دچار تزلزل نمىگردند\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبلكه هرچه بيشتر نيرو و استحكام مىيابند .\r\nشايعات ناپاك بر آن خللى وارد نمىكند بلكه بر پيوستگى و همبستگى آن مىافزايد .\r\nاين پيوندها ، پيوندهايى جهادى هستند كه بزدلان و كسانى را كه از تبليغات بيگانگان و خيانتكاران تأثير پذيرفته‌اند و در برابر آن سر تعظيم فرود آورده‌اند ، از جامعه مؤمنين مىراند .\r\nهمانا اين پيوندها بر پايهء اطاعت از رهبرى و اطمينان متقابل ميان رهبرى و مردم استوار مىباشند .\r\nاين پيوندها ، روابط فعاليّتهاى جدّى مىباشند ، بنابراين در آن جايگاهى براى سست‌گرايان ، دنباله روان و راحت‌طلبان وجود ندارد .\r\n4 - اقتصاد حاكم در جامعهء توحيدى ، اقتصادى است دفاعى كه اسراف و تبذير ، مصرف‌گرايى و زياده خواهى را نمىشناسد . زيرا آن ، اقتصاد پرهيزكارى ، صرفه‌جويى ، ايثار و دهش است . اقتصادى است كه براى عزّت و كرامت پيش از لذّت و شهوتهاى تجمّل گرايانه ، برنامه‌ريزى دراز مدّت دارد .\r\nو در يك سخن ، كسى كه خواستار عزّت ، كرامت ، استقلال و پيشرفت مىباشد بايد نفس و جامعهء خويش را از آمادگى مناسبى برخوردار سازد ؛ و راه حسينى ، آن آمادگى مناسب براى همهء آن بلندپروازيهاست .\r\nبنابراين اكنون بر ما واجب است كه دلهاى خود را به سوى نسيم آسمانى كه لبريز از حماسهء عاشوراست ، بگشاييم . بياييد جدّى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nو ريشه‌اى بينديشيم كه چگونه گام بزرگ را در زندگى امّتمان برداريم .\r\nآيا اين همه خوارى و تحقير ، از هم پاشيدگى و تفرقه ، خود باختگى و فاجعه‌ها ، هتك نواميس و كشتار كودكان و . . . و . . . براى ما كافى نيست ؟\r\nبياييد و از عاشورا ميعادگاهى با راه امام حسين عليه السلام بسازيم و عهد و پيمان خود را با او ، بر اين مبنا كه هم از نظر روحى و هم عملى حسينى خواهيم ماند ، تجديد نماييم .\r\nبياييد و آن جامعه به پاخواسته‌اى را بسازيم كه در سايه سار دين مبين اسلام و راه حسينى قيام كننده بر عليه فتنه‌هاى جاهليت ، سركشى استكبار ، بند سلطه گران و فريب آزمندان پناه مىگيرد .\r\nهمانا امام حسين عليه السلام چراغ راه هدايت و كشتى نجات است .\r\nبياييم و گوشه‌هاى تاريك زندگيمان را با اين چراغ الهى روشن سازيم .\r\nبياييد همه ساله از ياد بود عاشوراى انقلابى ، مناسبتى براى دفاع از ستمديدگان و محرومان جهان برگيريم .\r\nبياييد براى رسيدن به آن كشتى نجات با گردابهاى فاجعه‌ها و امواج مصبيتها مبارزه كنيم . زيرا امام صادق عليه السلام فرموده‌اند :\r\n« كُلُّنا سُفُنُ النَّجَاةِ وَسَفِينَةُ الْحُسَيْنِ أَوْسَعُ ، وَفِي لُجَجِ الْبِحَارِ أَسَرَعُ »\r\n. « ما همگى كشتى نجات هستيم . امّا كشتى نجات حسين عليه السلام بزرگتر و در درياهاى ژرفتر ، شتابانتر مىباشد . »\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nامام حسين عليه السلام و تحوّل تمدّنى امّت\r\nسيّدالشهدا در وجدان تاريخ رود پاكى را جارى ساخت كه سرشار از ارزشهاى ايمانى است و بر ساحل آن درختان رحمت ، عشق و احساسات انسانى مىرويند و با جويهاى مباركى به دل هر مسلمانى پيوند مىيابد .\r\nاين رود جوشان حسينى از پايه‌هاى عرش سرچشمه مىگيرد .\r\nهمان جائى كه يكتاپرستى خالص ، تسليم كامل در برابر پروردگار متعال ، پاكى از آلودگى شرك و آزادى از پرستش هواهاى نفسانى وجود دارد .\r\nآيا مىدانى چرا در سمت راست عرش چنين نوشته شده است كه\r\n« إِنَّ الْحُسَيْنَ مِصْبَاحُ هُدىً وَسَفِينَةُ نَجاةٍ »\r\n« حسين چراغ راه هدايت و كشتى نجات است » ؟\r\nزيرا امام حسين عليه السلام درفش دين مبين اسلام را حمل نمود و با نهضت سرخ خويش ، بتهاى جبت و طاغوت را نابود ساخت . آرى او نپذيرفت در برابر حكومت طاغوتى يزيد و جبت دينار و درهم كرنش نمايد و با سرافرازى فرمود :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n« أَلَا وَإِنَّ الدَّعِيَّ ابْنَ الدَّعِي قَدْ رَكَزَ بَيْنَ اثْنَتَيْنِ : بَيْنَ السِّلَّةِ وَالذِّلَةِ . وَهَيْهاتَ مِنَّا الذِّلَّةُ » « 1 » .\r\n« آگاه باشيد ! كه زنازاده فرزند زنازاده مرا ميان دو چيز پافشرده است :\r\nميان شمشير كشيدن و خوارى ديدن ! چه دور است كه ما ذلّت را بپذيريم ! »\r\nو اينچنين بود كه خداوند ، درفش سيّدالشهدا را ، آنگاه كه با توحيد پاك به درجهء شهادت رسيد ، تعالى بخشيد .\r\nامام حسين عليه السلام كفرورزيدن به طاغوت و ايمان به خداوند متعال را با جهاد و شهادت خود بر ما نمايان ساخت . از اين رو نمونه‌اى و الا از فرموده خداوند سبحان بود كه :\r\n. . . فَمَن يَكْفُرْ بِالطَّاغُوتِ وَيُؤْمِن بِاللَّهِ فَقَدِ اسْتَمْسَكَ بِالْعُرْوَةِ الْوُثْقَى . . . « 2 » .\r\n« بنابراين ، كسى كه به طاغوت [ / بت و شيطان ، و هر موجود طغيانگر 
  ] كافر شود و به خدا ايمان آورد ، به دستگيره محكمى چنگ زده است . »\r\nايّام محرّم كه در آن يادبود شهادت را گرامى مىداريم ، از ايّام اللَّه است ، كه در آن ايمان به خداوند ، و ايمان به رسالتهاى الهى و خلوص بندگى براى آفريدگار تجديد مىگردند .\r\nبدين‌سان دراين ماه نفسهايمان را در رود توحيد ، از شائبه‌هاى ترديد و شرك ، پرستش هواهاى نفسانى ، فروتنى در برابر طاغوتيان ،\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 2 ، ص 290 - 291 .\r\n( 2 ) - سورهء بقره ، آيهء 256 .\r\n","page_name":" 94 ","page_number":94},
  {"content":"\r\n\r\nهمنشينى با ستم پيشگان و صلح با بدكاران و ريا كاران پاك مىگردانيم .\r\nراه و روش امام حسين عليه السلام همچنان ، آبشارى از نور را در تمامى افقها جارى مىسازد . در مقابل ، راه دشمنان ستمكارش هنوز با راه شهادت مبارزه مىكند . هرگز اين دو راه ، به يكديگر نخواهند رسيد .\r\nزيرا شيعهء امام حسين عليه السلام براى رسيدن به شرف شهادت از يكديگر پيشى مىگيرند و در هر موقعيّتى پيكار با طاغوتيان را شعار خويش قرار مىدهند . در حالى كه مىبينى آنان كه در ركاب يزيد هستند ، در بوسيدن كفشهاى سلاطين و آنها را همچون مدال افتخار بر شانه‌هاى خود قرار دادن ، از يكديگر سبقت مىگيرند .\r\nماه محرّم‌الحرام همچنان ، ميان اين دو راه جدايى مىافكند .\r\nدعوت كنندگان حسينى و سخنرانان راستين در هر عاشورا ، فصلى مبارك براى يارى راه سيّدالشهدا ، پيكار با راه تسليم و راحت‌طلبى و پيمان بستن براى به اهتزاز درآوردن پرچم خونين شهادت كه بر آن عبارت فراموش ناشدنى :\r\n« هَيْهات مِنّا الذِّلَّة »\r\nنگاشته شده است ، باز مىنمايند .\r\nاكنون ، هر مسلمانى فراخوانده شده است تا يا آشكارا يارى خود را براى راه و روش سيّدالشهدا و يا پيروى ذلّت بارش را از يزيد ، اعلام بدارد .\r\nاينك با بهره‌جويى از بصيرتهاى زير مىتوان براى گام نهادن در راه عاشورا يارى جست .\r\n1 - اى پيرو راه امام حسين عليه السلام ! بدان كه رهبريهاى شرعى امّت كه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nتجسّم بخش راه امام حسين عليه السلام است ، همان دنبالهء راستين راه ابا عبداللَّه الحسين ، شهادت و جان فشانى است . بنابراين اگر آن را شناختى ، بدان چنان بياويز كه وسوسه‌هاى فريبكاران تو را متزلزل نسازد و به خاطر ترس از ستمكاران و دنياى دنيا پرستان از آن دورى نجويى .\r\nاگر آن را نمىشناسى ، به دنبالش جستجو كن تا آن را بيابى . مبادا عقب ماندن خويش را با اين بهانه كه ، آن كسى را كه راه ابا عبداللَّه الحسين را تجسّم مىبخشد ، نمىشناسى توجيه نمايى . زيرا - خداى ناخواسته - از آن كشتى كه خداوند متعال آن را نجاتى براى امّت نهاد ، باز خواهى ماند .\r\nاز اين رو اوّلين گام در راه نهضت ، همان يارى رساندن به رهبرى شرعى و ولايت الهى مىباشد .\r\nبنابراين هر كه با حق همصدا گردد ، پايه حق را نيرومندتر مىسازد ، چنان كه نيرو و استوارى او نيز فزونى مىيابد .\r\nسخنرانان گرامى ، شايسته‌ترين افراد براى فراخواندن مردم به سوى رهبريهاى شرعى و دفاع از راه حسينى اينان مىباشند . و بدين صورت دين خود را در حق سيّدالشهدا ادا خواهند نمود . همچنين به واجب شرعى خويش كه در پيروى از اولياء اللَّه نهفته است ، عمل خواهند نمود .\r\n2 - جريان فعّال در امّت ، آن جريانى كه در جمعيتهاى ربّانى ، بنيادهاى خيريه ، هيئتهاى مذهبى و مانند آنها نمايان مىگردد همان هسته جامعهء اسلامى مىباشد . بنابراين ما بايد از مسير اين جريان\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nبا تمام قواى خويش پشتيبانى نماييم . از اين رو مىتوان از رهگذر منبرهاى حسينى مردم را متوجّه اين جريان نمود تا با آن همدل و همصدا شوند و با اموال خويش از آن پشتيبانى نمايند .\r\nو اگر با پايان يافتن محرّم ، اين جريان نيرومندتر و استوارتر گشت و حركتهاى خيرى به پاخواسته از نظر كمى و كيفى فزونى يافت ، اين دليل موفّقيت ما دراين موسم مبارك مىباشد .\r\n3 - امّت در مشكلات بسيار سختى به سرمىبرد . آشكارترين آنها ، از هم گسيختگى ، شانه خالى كردن از بار مسؤوليت ، دورى از فرهنگ وحى ، همگونى با كفّار و از دست دادن ارزشهاى تمدّنى كه دين به آنها بشارت داده است ، مىباشند .\r\nبنابراين بايد براى آگاه ساختن امّت از راه حلهاى مشكلات ومقابله شجاعانه با آنها از موسم مبارك محرّم و هر آنچه از روحيهء ايمان و هدايت الهى به همراه دارد ، بهره بجوييم .\r\nبدين‌سان ، اين ماه براى سخنرانان گرامى فرصتى است مناسب تا مردم را به ضرورت شناخت همديگر و همكارى آگاه سازند و اينكه هر فرد مسؤوليت شرعى در برابر دين ، امّت و اصلاح واقعيت امّت خويش دارا مىباشد .\r\n4 - امّت ما ، يك قرن است كه با موجى از فرهنگهاى جاهليّت كه عقايد مردم را به سخره گرفته و شبهاتى را پيرامون اصول دين وپايه‌هاى تمدّن ايشان ايراد مىنمايد ، روبه رو گشته و امروزه كه به يارى خداوند متعال ، جريان اسلام خواهى رشديافته و مردم به سوى پايه‌هاى دين خويش بازمىگردند ، موج تازه‌اى را مىيابيم كه از گذر\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكانالهاى تصويرى جهانى به سرزمين ما هجوم آورده‌اند . كانالهايى كه فيلمهاى مبتذل را پخش مىكنند تا شايد جوانان ما را شيفتهء خود سازند و از گذر آن فيلمها ، مخفيانه انديشه‌هاى غربى را به آنها تلقين نمايند . و همچنين با چيره شدن بر تبليغات ، مىخواهند خردهاى ما را براساس مصالح و هواهاى نفسانى خود بسازند .\r\nبنابراين بر ماست كه به دژ مستحكم فرهنگ الهى زلال خويش پناه بريم و به واسطهء آن مسؤوليت روبه رو شدن با اين موج تازه از تهاجم فرهنگى را بپذيريم .\r\nقرآن كريم همان ريسمان محكم الهى و پيوند دهنده آسمان و زمين است ؛ پس اگر ما به راستى به سوى آن بازگرديم ، ديگر رنج تهاجم فرهنگى جديد را نخواهيم چشيد .\r\nبر سخنرانان گرامى واجب است كه از آيات قرآنى ، نكاتى را براى ردّ شبهات خنّاسان الهام بگيرند و فرصت گردآمدن مردم را براى يادآورى آنها به سوى خدا ، روز قيامت ، رسالتها و آن اصول فكرى كه در كتاب الهى خود مىيابيم ، غنيمت بشمارند .\r\nهمچنين بايد مردم را به سوى قرائت قرآن كريم ، تدبّر وژرف‌انديشى در آيات آن ، پند گرفتن از قرآن و بازسازى روح وروانشان براساس اين كتاب الهى فرابخوانند .\r\nسنّت شريف معصومين تابشى است از نور الهى . بنابراين بايد از آن راه هدايت را بيابيم و در آن تأمّل نماييم . زيرا ، سيرهء پيامبر واهل‌بيت پاكش همان تجسّم وحى و نمونهء واقعى سنّت است .\r\nپس با فراخواندن مستمر به سوى بازگشت به سفرهء قرآن و سنّت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nپيامبر و اهل‌بيت گراميش مىتوانيم در برابر تهاجم خائنانه‌اى كه هر روز با آن روبرو هستيم ، ايستادگى نماييم .\r\n5 - شعاير حسينى ، سفرهء الهى مباركى مىباشند . از اين رو انديشمندان ، سخنرانان و فرهيختگان مكتبى به اين امر خوانده شده‌اند كه در بالاترين درجه امكان ، از اين شعاير بهره بجويند . و آن ميسّر نخواهد شد مگر با دادن بعد الهى و محتواى مكتبى به اين شعاير و هرچه نزديكتر ساختن آنها به هدفهاى والايى كه امام حسين عليه السلام از نهضت الهى خويش به جاى گذاشته است .\r\n6 - براى تحقّق بخشيدن به هدفهاى نهضت حسينى ، بايد مشورت و همكارى نماييم به ويژه دربارهء آنچه كه به راه حلهاى مشكلات امّت بازمىگردد . پس بايد ما مشكلات و راه حلها را از گذر همپيوندى و مشورت سخنرانان با علماى مسؤول مناطق گوناگون ، فرهيختگان ، مسؤولين امور جامعه و همچنين با ساير مردم ، بشناسيم . از اين رو هرچه سخنران به ضمير امّت خويش نزديكتر باشد ، پند و اندرزهايش در امّت اثر بخشتر خواهد بود .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nامام حسين عليه السلام و بيدارى تمدّنى\r\nبا آغاز ماه محرّم ، نسيمهاى هدايت نيز وزش خود را از درون آرامگاهى در كربلا كه ايمان ، پاكى و آزادگى را در آغوش گرفته است ، آغاز مىنمايند . هرچه در ماه محرّم پيش مىرويم و به روز عاشورا نزديك مىگرديم ، وزش و شميم نسيمهاى هدايت فزونى مىيابند .\r\nآرى ، در سرزمين جوانمرديها كه‌هرگز پايان نمىيابد و در روز يادبودى كه هرگز كهنه نمىگردد ، هزاران هزار اندرز و حكمت نهفته است .\r\nبه راستى در آنجا بهشتى وجود دارد كه به پهناى افق ، امتداد مىيابد . ميوه‌هاى آن ، خردى است پاكيزه از آلودگى ترديد و شرك و احساساتى است طاهر ، از چركيهاى خودپرستى و تعصّب .\r\nخداوند اراده كرده است كه صدقات را بيفزايد ؛ و كدام صدقه پاكتر از جانفشانى و قربانى نمودن همچون امام حسين عليه السلام مىباشد .\r\nهمچنين خداوند ربا را نابود مىكند ؛ و كدام ربا ناپاكتر از برپا ساختن حكومت بر جمجمه‌هاى انسانهاى شريف و آزاده همچون برپا سازى حكومت منقرض اموى مىباشد .\r\nبدين‌سان پروردگار جهانيان با حكمت ، قدرت و عزّت عظيم\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخويش از قطره‌هاى خون امام حسين عليه السلام كه بر قطعه‌اى از سرزمين عراق در لحظه‌اى از تاريخ كشمكش ميان حق و باطل ريخته شد ، رودى بزرگ و سرشار از احساسات پاك و حكمت روشن جارى ساخت تا بدين صورت ، امام حسين عليه السلام همانگونه كه بر پايهء عرش عظيم نگاشته شده است : « چراغ راه هدايت و كشتى نجات » گردد .\r\nخداوند متعال با جارى شدن اين رود مبارك بر هر قطعه‌اى از زمين ، ميوه‌ها و نهالهايى را ، متناسب با آن سرزمين مىروياند .\r\nبدين‌سان راه عاشورا در پايدارى جنوب لبنان تا پيروزى و انتفاضهء فلسطين كه به يارى و اذن خداوند متعال پايان نخواهد يافت مگر آنكه به پيروزى آشكار دست يابد ، تجلّى يافت .\r\nهمچنين اين مسير پاك در عراق ، استقامت بزرگى را كه بر عليه ستمگرترين طاغوتيان زمان برپا گشته بود با جانفشانيها و فداكاريهاى گرانمايه در راه خدا ، تغذيه نمود .\r\nاز طرفى همين روش ، در سرزمينى همچون جمهورى اسلامى ايران به صورت نهضت تمدّنى در سازندگى و پيشرفت نمايان مىگردد .\r\nچنان كه اين راه و روش به ملّتى ديگر چون ملّت ما در خليج ، پويايى آشكارى را براى پايدارى در برابر تهاجم فرهنگى و استوارى بر ارزشهاى مكتبى مىبخشد .\r\nزيرا رودى است با بركت كه نياز هر امّتى را براساس موقعيّت زمانى و مكانى او ، برآورده مىسازد .\r\nهمچنان اين رود لبريز است و ملّت ما تشنه ؛ هر آنچه آشاميديم هنوز ما را سيراب نكرده است . از اين رو ما بايد بسيار بنوشيم .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nپس چرا سستى مىكنيم ؟ مىدانيم كه جهانى شدن ، اوج دگرگونى تكنيك در جهان مىباشد . از اين رو افقهايى را به سوى آينده و نيز درهايى از تهاجم ويرانگر كه دراين موارد نهفته است بر ما مىگشايد :\r\nالف - تهاجم اقتصادى در چهارچوب « گات » مىتواند آنچه را كه در طول نيم قرن از صنعت ملّى نارس بنا ساخته‌ايم ، درهم شكند تا دوباره به بازارى براى كالاهاى بيگانه ارزانتر و با كيفيّتى بهتر تبديل گرديم .\r\nب - تهاجم تبليغاتى كه سرزمين ما را به شبكهء ارتباطات بين‌المللى پيوند مىدهد و در ازاى آن ، سرزمين ما را زير سلطهء ابرقدرتهاى علمى و تبليغاتى قرار مىدهد .\r\nج - تهاجم فرهنگى كه نابود ساختن ساختار فرهنگى و اجتماعى ما را هدف خود قرار داده تا امّت با عزّت ما را به غبارى پراكنده دگرگون سازد و سپس آن را براساس هواهاى نفسانى و گمراهيهاى خودشان شكل دهند .\r\nاز اين رو با نهضتى كوبنده مىتوانيم مانع اين تهاجمهاى ويرانگر گرديم ونيروى اين‌نهضت‌در عاشوراىحسينى نهفته‌است . پس بياييم با تمام وجود خويش و بدون هيچ ترديد و سستى از آن بهره بجوييم .\r\nغرب و ملّتهاى مستضعفى كه از آن پيروى مىكنند تنها تكنيك را به دست گرفته‌اند و با استفاده از آن بر حكومت جهانى سوار گشته‌اند . امّا اينان در ارزشها واقعاً نيازمند هستند . زيرا با دستهاى خويش آنچه را كه از پدران و ارزشهاى نمونه به ارث برده‌اند ، نابود ساختند ؛ در حالى كه خود بسيار نيازمند آن ارزشها مىباشند ؛ چرا كه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nشبكهء ارزشهاى متزلزل نمىتواند قدرت بزرگ تكنيك را كنترل كند .\r\nاينك ما به شكرانه خداوند متعال و هر آنچه از هدايت رسالتها ، ميراث جهاد و شرف فداكارى به ما بخشيده است ، مىتوانيم بر اسب جهانى شدن سوار گرديم و به درهاى گشوده يورش ببريم . از اين رو با يارى خداوند سبحان شبكهء ارتباطات ، ماهواره‌ها ، اقتصاد باز و . . . به راهى براى اصلاح و ابزار هدايت دگرگون خواهند گشت .\r\nامّا چگونه به اين امر بپردازيم ؟\r\nالف - بايد ناگزير از سطح حساسيّت‌ها ، تعصّبات و خودپرستيها كه خاستگاه كشمكشهاست فراتر برويم و به آسمان وحدت به واسطه دانشى خردمندانه ، ارزشگرايى پرهيزكارانه و روحيهء نيكوكارى صعود نماييم .\r\nاگر ما در لاك خود فروبرويم ، خيلى از چيزها را از دست مىدهيم . و اين خواستهء شيطان است تا ما نتوانيم به سوى آويختن به ريسمان الهى پيش برويم .\r\nاز سويى ، خودخواهى و ميراث ناپاك آن كه در تعصّبات نمايان است همان مركب شيطان مىباشد . كه عوامل درونى كينه ، تعصّب ، رشك ، آزمندى و ديگر عوامل درونى را در ما برمىانگيزد تا حركت تمدّنى ما را فلج نمايد .\r\nپس بياييم و آن را ، بدون بازگشت به دور بيفكنيم و از روز عاشورا چگونه غلبه كردن بر وسوسه‌هاى شيطان را بياموزيم .\r\nب - براى اينكه بتوانيم هرچه بيشتر از يادبود عاشورا بهره بجوييم و آن را ابزار نهضتهاى تمدّنى و دليلى براى چالش عليه عقب ماندگى\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nقرار دهيم ، ناگزير بايد انديشمندان و سخنرانان گرامى به ايفاى نقش خويش در دگرگون ساختن نهضت كربلا از يك ميراث تاريخى به راهنماى عصر حاضر ، و از احساساتى شورانگيز به حكمتى خردمندانه كه به واسطهء شور احساسات روشن مىگردد ، بپردازند .\r\nهمچنين بايد بر مشكلات روز و نتيجه‌گيرى بصيرتها ازآنها توجّه كامل مبذول بدارند . بدين‌سان مىتوانند هرچه بهتر از ميراث آكندهء ما از كرامات بهره جويند .\r\nج - در ايّام محرّم كه فرزندانمان با سنين مختلف به مراسم عزادارى و سخنرانى مىشتابند ، برايشان پرسشهاى گوناگونى پيرامون امام حسين عليه السلام و يارانش پيش مىآيد و روحشان از احساسات بىآلايش شعله‌ور مىگردد . بنابراين محرّم بهترين فرصتى است براى رشد ارزشها در وجود ايشان و پايه‌ريزى روحيهء ايمان و پرهيزكارى در روانشان . از اين رو فرد فرد ما مسؤول كشت نهالهاى معرفت در جوانانمان مىباشيم .\r\nامروزه مادران بيش از پيش مسؤول تفسير حديث كربلاى حسينى و آموزه‌هاى ايمانى آن به فرزندانشان به ويژه خردسالها مىباشند . پدر نيز چنين وظيفه‌اى بر دوش دارد ، به ويژه نسبت به فرزندان بزرگتر .\r\nبدين‌سان همهء انسانها بايد يكديگر را سفارش نمايند و آموزه‌هاى نهضت والاى حسينى را براى يكديگر نتيجه‌گيرى كنند .\r\nامام حسين عليه السلام امام همهء ما مىباشد . پس او را آموزگارى بزرگ ، رهبرى عظيم و پدرى مهربان قرار دهيم ؛ شايد كه با كشتى او نجات يابيم و با چراغش ، هدايت گرديم . ان شاء اللَّه !\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nبخش دوّم : در مسير امام حسين عليه السلام\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nامام حسين عليه السلام نشانهء خرد و احساس\r\nاحاديث نبوى شريف ، عظمت در انديشه ، بينشها ، اخلاق و ايمان را تجسّم مىبخشند و علاوه بر آن احاديث قدسى روايت شده به واسطهء رسول اكرم صلى الله عليه و آله ، شخص جوياى حقيقت را هرچه بيشتر به سوى تعمّق و ژرفنگرى سوق مىدهد تا جائى كه سطح بصيرتش به ژرفاى ايمانى مطلوب كه خواسته اين پيامبر گرامى بود ، دست يابد .\r\nاز جمله اين احاديث ، فرموده رسول اكرم صلى الله عليه و آله دراين باره كه :\r\nالحسين :\r\n« مِصْبَاحُ هُدىً وَسَفِينَةُ نَجاةٍ » « 1 »\r\n« حسين ، چراغ هدايت و كشتى نجات است . » و در اشاره به بزرگى و تقدّس اين حديث مبارك ، چنين توصيف نمودند كه اين حديث بر سمت راست عرش نگاشته شده است . براى اينكه به سطح مسؤوليّت دينى و تمدّنى خويش برسيم ، ناگزير از تدبّر و دستيابى به ابعاد اين حديث شريف مىباشيم . زيرا اين روايت و مانند آن كه از زبان پيامبر خدا و اهل بيت پاكش جارى\r\n\r\n\r\n","description":"","footnote":"\r\n( 1 ) - بحارالانوار ، ج 91 ، ص 184 ، ح 1 .\r\n","page_name":" 107 ","page_number":107},
  {"content":"\r\n\r\nشده است ، هرگز همچون سخن يا داستانهاى روايت شده از ديگر انسانها نيست كه ما بتوانيم به سادگى و با سطحى نگرى از آن بگذريم .\r\nبنابراين تدبّر ، ژرفنگرى و احاطه ما به سخنان شريفشان ، ميزان اهمّيت و بزرگداشتن ما را به موقعيت والاى ايشان مىرساند ؛ زيرا اهمّيت بخشيدن و بزرگداشتن ، دو وظيفه‌اى هستند كه خداوند بر دوش ما مسلمانان نهاده است .\r\nبه علاوه ، اهمّيت دادن ما به اين احاديث بىنظير ، به منزله نشانهء عملى اهتمام ما به خود ما مىباشد . زيرا اين روايات براى نجات ما از چنگال دنيا و غرورش آمده‌اند تا آموزه و راهى اساسى و همدوش قرآن در زندگانى و تلاش سخت ما به سوى خداوند باشند .\r\nفرموده رسول اكرم صلى الله عليه و آله دراين باره كه حسين چراغ هدايت است ، به چه معنا مىباشد ؟ هدايت به چه معناست ؟ چراغ هدايت بودن ابا عبداللَّه يعنى چه ؟ نقش چراغ در زندگى انسان چيست ؟\r\nو مسؤوليّت انسان درباره اين چراغ چيست ؟\r\nسپس كشتى نجات چيست ؟ و امام حسين عليه السلام چگونه ، كشتى نجات مىباشد ؟ و ما چه وظيفه‌اى در مورد اين كشتى داريم ؟\r\nمن اين پرسشهاى مزبور را براى يك بازى فكرى يا ادبى مطرح نكرده‌ام و هرگز اين ادّعا را ندارم كه هركسى توانايى پاسخگويى درست به اين پرسشها را دارد ؛ مگر كسى كه خداوند به او اين توفيق را داده باشد . همانا هدف از طرح اين پرسشها ، جلب توجّه مؤمنين به سوى ضرورت ژرفنگرى در حقيقت امام حسين عليه السلام و نقش الهى\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nعظيم وى و ضرورت آگاهى از مسؤوليتهاى خود دربارهء سيّدالشّهدا و پدر آزادگان و هدف جاودانه او مىباشد . بنابراين پاسخ به اين پرسشها در عين معناى ژرف آن ، پيچيده نمىباشد .\r\nبنابراين آنچه كه دراين چارچوب براى ما مهم است ، همان بالابردن سطح انديشه خود مىباشد تا به حقايق نورانى اين حديث نبوى شريف دست يابيم .\r\nدراينجا بايد به اين حقيقت اشاره كنيم كه انسان از دو بعد اساسى تشكيل شده است . اين دو هميشه به يكديگر نيازمندند . بعد اوّل ، بعد احساسات و دوّمين ، بعد انديشه ، خرد و بصيرت مىباشد . بعد اوّل در نزد انسان موقعيّتى شبيه به موقعيّت سوخت در اتومبيل دارد .\r\nمىدانيم كه اين ساخته بشرى بدون نيرو نمىتواند حركت كند يا به عبارت ديگر ، اتومبيل بدون سوخت هيچ ارزشى ندارد حال اينكه از تكنولوژى پيشرفته باشد يا عقب افتاده .\r\nامّا سؤالى كه اكنون پيش مىآيد اين است كه : آيا سوخت به تنهايى براى حركت اتومبيل كافى مىباشد ؟ صدالبتّه كه پاسخ منفى است . زيرا ابعاد ديگرى در حركت اين اتومبيل نقش بزرگى ايفا مىكنند ، كه نمونهء آنها گاهى در موتور و گاهى در چرخها و گاهى ديگر در دستگاههاى اساسى متعدّد ديگر تجسّم مىيابند .\r\nاين حقيقت بر حقيقت هستى و شخصيّت انسان منطبق مىگردد .\r\nزيرا تصوّر حركت و پويايى در انسانى كه احساسات در او مرده است ، جداً دشوار مىباشد . چرا كه احساسات در انسان ايجاد انگيزه براى حركت ، نشاط و كنش و واكنش مىنمايد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبنابراين كسى كه شهوت و احساس گرسنگى ، درد و آسايش خواهى در او مرده است ، همچون موجود يخزده‌اى مىباشد . زيرا مجموعهء اين احساسات و مانند آنها به وجود انسان معنا مىبخشد . از اين رو پدر هنگامى پدر حقيقى مىباشد كه مىبيند فرزندانش از گرسنگى رنج مىبرند ، پس براى تأمين آنچه دوست دارند مىشتابد .\r\nزيرا از جهتى در برابر خانواده‌اش احساس مسؤوليت مىنمايد و از جهتى ديگر معناى گرسنگى و اثر آن را مىداند . بنابراين او براى تأمين امنيّت معيشتى براى خانواده‌اش خود را به آب و آتش مىزند . همچنين مادرى كه خواب شيرين خود را براى شير دادن نوزادى كه گرسنگى او را آزار مىدهد ، برهم مىزند . صدالبتّه انگيزه اين امر ، احساسات و مهرمادرى مىباشد . زيرا اين مادر مىداند كه چرا نوزادش مىگريد و در عين حال درد ناشى از گرسنگى را كه نوزاد از آن رنج مىبرد ، درك مىنمايد .\r\nبدين‌سان احساسات در دو نمونه بالا همان عامل ايجاد انگيزه در ساختن كانون گرم خانواده مىباشند . پس از آن ، بعد خرد در حركت انسان مؤثّر است . زيرا احساسات بدون خرد ، معناى خويش را از دست خواهند داد .\r\nآنچه كه در اينجا مهم است همان تأكيد بر اينكه امام حسين عليه السلام نياز عقلى امّت اسلامى را همچون نياز عاطفى آن برآورده مىسازد .\r\nزيرا امام حسين عليه السلام همانگونه كه براى عموم مسلمانان - بنابر روايت رسول اكرم صلى الله عليه و آله كه او را به ( سفينة النجاة ) كشتى نجاتى توصيف كرده كه نقش نجات بخش را در هنگام رويارويى با امواج ، طوفانها\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nو گردابها ايفا مىكند - به منزله نقطهء اميد و عاطفه مىباشد ، او نيز به واسطهء شعارها و دستاوردهاى دينى خويش ( مصباح الهدى ) چراغ راه هدايتى گشت براى مؤمنينى كه در راه خويش با انحرافات فكرى و سياسى روبرو مىگردند .\r\nامّت اسلامى همچنان ، از هنگام شهادت ابا عبداللَّه الحسين با حرارت انقلابى حسينى گرم مىشود . زيرا امام حسين عليه السلام كشته اشكهاست ( قتيل العبرات ) .\r\nبدين معنا كه او كشته گشت تا اشكها را براى امّت مسلمان به بار آورد . چرا كه انسان مسلمان هنگامىكه چشمانش مىگريد ودلشكسته مىگردد ، دلش براى الهام گرفتن معانى زنده از آموزه‌هاى تمدّنى دين آماده‌تر مىشود . مثل او چون زمينى مىباشد كه قابليت جذب باران آسمان را دارد ؛ آنگاه شكافته مىگردد و از آن نهال مىرويد . در حالى كه زمين سخت پاسخى به باران و رسالت فراخوانى آن براى رويش نمىدهد .\r\nپس هنگاميكه انسان مىگريد و دلشكسته مىگردد ، آيات قرآن كريم راه خود را در وجود او باز مىيابند و با پاسخى مثبت در دل او روبرو مىكردند كه ، انسان را به اعتقاد و تمسّك به قرآن و تطبيق آن ، فرامىخواند .\r\nامّا انسان كودن يا مستهزئى كه هيچ گونه احساسى ميان او و آيات قرآن را پيوند نمىدهد ، هرگز نمىتواند از قرآن بهره بجويد هر چند كه آن را تلاوت نمايد . چنان كه از رسول بزرگوار اسلام پرسيده شد كه :\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n« خداوند كجاست ؟ » فرمودند : « نزد دلشكستگان . » « 1 »\r\nبنابراين مىبينيم كسى كه شعائر حسينى را برپا مىدارد ، به انسانى پاك ، طاهر و بىآلايش متحوّل مىگردد . چرا كه اين اشكها و ان قلب شكسته ، وجودش را از گناهان شستشو داده و او را پاك نموده است . آرى ، دل او با احساس و حماسه شستشو داده شده است .\r\nاينك به نظر مىرسد راه ، آشكار و روشن است . تا آنجا كه برپا دارنده شعائر حسينى به طور خواسته يا ناخواسته به قانون محاسبه نفس باز مىگردد . زيرا او به عظمت بىانتهاى امام حسين عليه السلام يقين دارد و از گذر تاريخ به آنچه امام حسين از دهش ، ايثار و شجاعتى كه در همهء دورانها بىنظير مىباشد ، انجام داده است ، آشنا مىباشد .\r\nاز اين رو مىبينى كه به نفس خويش بازمىگردد و آن را به خاطر كوتاهيهايى كه منجر به ارتكاب گناه و خود باختگى ناشى از مشكلات و گردنه‌هاى زندگى شده است ، سرزنش مىنمايد .\r\nبدون ترديد ، توبه عملى كه با اعتقاد استوار به ولايت امام حسين و اهل‌بيت پاكش همراه مىباشد ، توبه‌اى است راستين و پذيرفته شده در نزد خداوند متعال .\r\nبدين‌سان احساسات راستين اهمّيت بسيار بزرگى در زندگى يك انسان دارد . تا آنجا كه او را به حركت و پويايى وامىدارد و هدفها\r\n\r\n\r\n","description":"","footnote":"\r\n( 1 ) - بحارالانوار ، ج 70 ، ص 157 : « سُئِلَ رَسُولَ اللَّهِ صلى الله عليه و آله : أَيْنَ اللَّهِ ؟ فَقَالَ : عِنْدَ الْمُنْكَسِرَةُ قُلُوبُهُمْ » .\r\n","page_name":" 112 ","page_number":112},
  {"content":"\r\n\r\nو آرزوهاى والايى را مىآفريند . از اين رو ، زندگى انسان زمانى زندگى نام مىگيرد كه انسان براى تحقّق امرى تلاش نمايد ؛ در غير اين صورت آن را زندگى نمىنامند .\r\nياران امام حسين عليه السلام نيز به اين حقيقت دست يافتند و هنگامى اين زندگى را ترك نمودند كه مطمئن گشتند تاريخ ، دستاوردهاى ايشان را با حروف نورانى در دلهاى مؤمنين - كه براى انتقام از ستمگران و سلطه‌گران بر قيام الهى پافشارى مىنمايند - خواهد نگاشت .\r\nولى بايد به اين نكته توجّه نماييم كه انسان علاوه بر احساسات شورانگيز ، به چراغ هدايت نيز نيازمند است ، چرا كه چراغ همان چيزى است كه نور مىافشاند و هدايت همان امرى است كه انسان را به راه راست رهنمون مىسازد . لكن ما كه به منزله امّتى مسلمان هستيم از اين جهت دور از امام حسين عليه السلام مىباشيم . زيرا متأسّفانه تنها با سيّدالشّهدا در احساسات و مصيبتهايش همراه مىباشيم .\r\nبراى هرچه شفافتر شدن اين امر بايد گفت براساس تاريخ كربلا ، امام حسين عليه السلام ويارانش شب عاشورا را از دشمنان مهلت خواستند .\r\nوصدالبتّه اين مهلت خواهى به خاطر ترس از مرگ يا شهادت نبود .\r\nزيرا اين كاروان بىباك در حالى به سرزمين كربلا گام نهاد كه از قبل مىدانست سرنوشتش به كجا منتهى خواهد شد ؛ ودليل اين گفته آن است كه امام حسين عليه السلام اندكى قبل‌از ترك مدينه منوّره براى رد كسانى كه او را از كشته شدن و رويارويى زنان وكودكانش با آزار و آوارگى از سوى لشكر اموى بر حذر مىداشتند ، فرمود :\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n« قَدْ شاءَ اللَّهُ أَنْ يَراهُنَّ سَبايا » « 1 »\r\n. « خدا خواسته آنان را اسير ببيند . »\r\nعلّت اين مهلت خواهى كه به آن اشاره شد ، اشتياق در تجديد پيمان با كتاب خداوند تبارك و تعالى بود . زيرا امام حسين عليه السلام قرآن ناطق بود . از اين رو در حركت و راه او قرآنى را مىبينيم كه با راستى حديث و درستى امانت ، فداكارى و جان‌فشانى در ذات الهى سخن مىگفت . پس واقعهء كربلا تجسّمى راستين از آموزه‌هاى قرآن و وحى نازل شده ، بود .\r\nما مسلمانان نيز هرچه پيوند خود را با قرآن و آموزه‌هايش محكمتر نماييم ، هرچه بيشتر به امام حسين عليه السلام نزديك خواهيم شد . عكس اين امر نيز درست مىباشد . زيرا هر دو سوى اين ارتباط ، ارادهء الهى را كه در ضرورت نجات نفس انسان از وسوسه‌ها و انحرافات است ، نمايان خواهد ساخت .\r\nپروردگار متعال مىفرمايد :\r\nقُلْ إِن كُنتُمْ تُحِبُّونَ اللَّهَ . . . « 2 » ؛ « بگو : اگر خدا را دوست مىداريد . » يعنى اگر ادّعاى عشق به اللَّه ، رسول و اولياء اللَّه را داريد : فَاتَّبِعُونِي « پس از من پيروى كنيد . » براين اساس كه اين عشق ناگزير از اطاعت براى نزديكى به او باشد ، و نه عشقى پوچ . پس پيروى با معانى و مصاديق مختلف آن و با آنچه از فداكارى ، دلاورى\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 2 ، ص 297 .\r\n( 2 ) - سورهء آل عمران ، آيهء 31 .\r\n","page_name":" 114 ","page_number":114},
  {"content":"\r\n\r\nو جانفشانى ادّعا مىنمايد ، همان عشق خواسته شده است . و اگر عشق با اطاعت خداوند همراه گردد ، نتيجهء عملى آن اين گونه خواهد شد كه : يُحْبِبْكُمُ اللَّهُ ، « تا خدا نيز شما را دوست بدارد . »\r\nبنابراين اگر احساس و خرد درهم آميزند ، رستگارى را به دنبال خواهند داشت . چنان كه خداوند متعال مىفرمايد :\r\nيُحْبِبْكُمُ اللَّهُ وَيَغْفِرْ لَكُمْ ذُنُوبَكُمْ وَاللَّهُ غَفُورٌ رَّحِيمٌ * قُلْ أَطِيعُوا اللَّهَ وَالرَّسُولَ فَإِن تَوَلَّوا فَإِنَّ اللَّهَ لَايُحِبُّ الْكَافِرِينَ « 1 » .\r\n« تا خدا ( نيز ) شما را دوست بدارد ؛ و گناهانتان را ببخشد ؛ و خدا آمرزنده مهربان است . بگو : از خدا و فرستاده ( او ) ، اطاعت كنيد ؛ و اگر سرپيچى كنيد ، خداوند كافران را دوست نمىدارد . »\r\nاين حقيقت يكى از مصداقهاى كفرى مىباشد كه گاهى انسان بدون آنكه احساس نمايد به آن دچار مىگردد و آن هنگامى است كه ميان گفتار و رفتار و ميان اعتقاد و سلوكش تفاوت ايجاد شود .\r\nاز امام صادق عليه السلام روايتى كه در برگيرندهء بزرگترين اهمّيتهاست ، چه ، اينكه شامل بيان موقعيّت ائمهء اطهار و ضرورت آنچه را كه بايد شيعيان و پيروانشان بلكه همهء مسلمانان انجام دهند مىباشد ، نقل شده است . حضرت مىفرمايد :\r\n« إِنَّ اللَّهَ تَبَاركَ وَتَعَالى أَوْجَبَ عَلَيْكُمْ حُبَّنا وَمُوالَاتَنَا ، وَفَرَضَ عَلَيْكُمْ طَاعَتَنَا ، أَلَا فَمَنْ كَانَ مِنّا فَلْيَقْتَدِ بِنَا ؛ فَإِنَّ مِنْ شَأْنِنَا الْوَرَعَ والْإِجْتهادَ وَأَداءَ الْأَمانَةِ إِلَى الْبَرِّ وَالْفَاجِرِ ، وَصِلَةَ الرَّحِمِ ، وَإِقْراءَ\r\n\r\n\r\n","description":"","footnote":"\r\n( 1 ) - سورهء آل عمران ، آيات 31 و 32 .\r\n","page_name":" 115 ","page_number":115},
  {"content":"\r\n\r\nالضَّيْفِ ، وَالْعَفْوَ عَنِ الْمُسِيْءِ ، وَمَنْ لَمْ يَقْتَدِ بِنَا فَلَيْسَ مِنّا » « 1 »\r\n. « خداوند تبارك و تعالى ، عشق و پيروى از ما را بر شما واجب گردانيده و اطاعت از ما را بر دوش شما نهاده است ، پس هركه از ماست ، به ما اقتدا نمايد . زيرا پرهيزكارى و اجتهاد ، اداى امانت به مؤمن و فاسق ، صلهء رحم ، مهمان‌نوازى و گذشت از بدكار از ويژگيهاى ما مىباشد . پس هركه به ما اقتدا نكند ، از ما نيست . »\r\nهمچنين فرمود :\r\n« لَاتَسَفَّهُوا فَإِنَّ أَئِمَّتَكُمْ لَيْسُوا بِسُفَهاءٍ » « 2 »\r\n. « كودن و سفيه مباشيد ، زيرا ائمّهء شما كودن و سفيه نيستند . »\r\nپس انسان - براى آنكه به بهشت دست يابد - بايد خويشتن را از ارتكاب معاصى باز دارد و همهء سعى و تلاش خود را به كار بندد و در راه اداى واجبات شرعى كه - در حقيقت - خود از ابتدا تا پايان مسؤول آنها مىباشد ، كوشش نمايد . زيرا ائمّهء اطهار ، انسان سست جامد را دوست ندارند ، بلكه مؤمنى را دوست مىدارند كه همهء تلاش يا نيروى خود را در چارچوب اطاعت به كار گيرد .\r\nامّا اداىامانت چند صورت دارد . يكىاز آنها ، تحمّل مسؤوليتهاى آسمانى است كه از مفهوم اين آيهء قرآنى الهام گرفته مىشود :\r\nإِنَّا عَرَضْنَا الْأَمَانَةَ عَلَى السَّماوَاتِ وَالْأَرْضِ وَالْجِبَالِ فَأَبَيْنَ أَن يَحْمِلْنَهَا وَأَشْفَقْنَ مِنْهَا وَحَمَلَهَا الْإِنسَانُ . . . « 3 » .\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 115 .\r\n( 2 ) - بحارالانوار ، ج 72 ، ص 115 .\r\n( 3 ) - سورهء احزاب ، آيهء 72 .\r\n","page_name":" 116 ","page_number":116},
  {"content":"\r\n\r\n« ما امانت ( تعهّد ، تكليف ، و ولايت الهى ) را بر آسمانها و زمين و كوهها عرضه داشتيم ، آنها از حمل آن سربر تافتند ، و از آن هراسيدند ؛ امّا انسان آن را بر دوش كشيد . »\r\nو ديگرى دور انداختن خيانت است ، كه صورت صحيحى از روش ائمّه و شيعيان ايشان را بازتاب مىكند ؛ در حالى كه حزب شيطان از تلاشهاى پيگير خود براى مسخ چهرهء ايشان ميان مردم دست نمىكشد . امام سجّاد عليه السلام دراين مورد چنين مىفرمايد :\r\n« عَلَيْكُمْ بِأَدَاءِ الْأَمَانَةِ ، فَوَالَّذِي بَعَثَ مُحَمَّداً بِالْحَقِّ نَبِيّاً لَوْ أَنَّ قَاتِلَ أَبِي الْحُسَيْنَ بْنَ عَلِيٍّ عليه السلام ائْتَمَنَنِي عَلَى السَّيْفِ الَّذِي قَتَلَهُ بِهِ لَأَدَّيْتُهُ إِلَيْهِ » « 1 »\r\n. « بر شماست اداى امانت ، سوگند به پروردگارى كه محمّد را به حقّ به پيامبرى برانگيخت اگر قاتل پدرم ، حسين بن على عليه السلام شمشيرى را كه با آن پدرم را به قتل رساند ، در نزد من به امانت مىگذاشت آن را به او باز مىگرداندم . »\r\nپيامبر اكرم صلى الله عليه و آله پيش از آن نيز فرموده بود :\r\n« لَاتَنْظُرُوا إِلى كَثْرَةِ صَلَاتِهِمْ وَصَوْمِهِمْ ، وَكَثْرَةِ الْحَجِّ وَالْمَعْرُوفِ ، وَطَنْطَنَتِهُمْ بِاللَّيْلِ ، وَلكِنِ انْظُرُوا إِلى صِدْقِ الْحَدِيثِ وَأَداءِ الْأَمانَةِ » « 2 »\r\n. « بر فراوانى نماز و روزه ، حجّ و نيكوكارى ، و راز و نياز شبانه آنها ننگريد ، بلكه به راستى گفتار و اداى امانت ايشان بنگريد . »\r\nبنابراين آنچه از نظر شرعى مهمتر و مطلوبتر است همان پياده\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 114 ، ح 3 .\r\n( 2 ) - ميزان الحكمه ، ج 1 ، ص 344 .\r\n","page_name":" 117 ","page_number":117},
  {"content":"\r\n\r\nكردن اعتقادات و باورهاست ، و نه بسنده كردن به بعد تئوريك آنها ؛ و اين ، همان خلاصه و چكيده رسالتهاى آسمانى مىباشد .\r\nعلاوه بر آن ، خداوند تبارك و تعالى پس از آشكار ساختن نقشهء ايمانى ، كه يك انسان مسلمان بايد براساس آن حركت نمايد ، مىفرمايد :\r\nإِنَّ اللَّهَ اصْطَفَى آدَمَ وَنُوحاً وَآلَ إِبْرَاهِيمَ وَآلَ عِمْرَانَ عَلَى الْعَالَمِينَ « 1 » .\r\n« خداوند ، آدم و نوح و آل ابراهيم و آل عمران را بر جهانيان برترى داد . »\r\nو با اين فرمودهء خويش ، مؤمنين را از گذر ايمان عملى به سوى بلند پروازى برمىانگيزد تا از نيكوكاران برگزيده باشند . بنابراين برگزيده شدن ، آن مؤمنينى را در برمىگيرد كه ايمان واقعى ، آنها را به سوى پيشرفت و آگاهى بيشتر و گسترده‌تر از حقيقت وجود و سرنوشت آن ، سوق مىدهد .\r\nبراى اينكه سخن را بازتر كنيم اين پرسش را مطرح مىكنيم كه :\r\nعلىرغم وجود ارتباط عاطفى ژرفى كه دوستداران را به امام حسين عليه السلام پيوند مىدهد ، تفاوتى آشكار ميان سطح ارتباط عاطفى و ميزان درهم آميختگى فكرى و عقلى با قضيهء كربلا و بينشها و اخلاق امام حسين عليه السلام مىيابيم . به راستى علّت اين امر چيست ؟ با توجّه به اين مطلب - كه پيش از اين گفته‌ايم - كه پيوند عاطفى با امام حسين عليه السلام و قضيّهء عدالتجويانه او زمانى معنا پيدا مىكند كه آگاهى و تعهّد فكرى\r\n\r\n\r\n","description":"","footnote":"\r\n( 1 ) - سورهء آل عمران ، آيهء 33 .\r\n","page_name":" 118 ","page_number":118},
  {"content":"\r\n\r\nبه آن بپيوندد .\r\nما چارچوب فكرى قضيه را فراموش كرده‌ايم . گويا كه امام حسين عليه السلام در روز عاشورا متولّد شده و در همان روز كشته شده است . چرا كه ما از امام حسين عليه السلام چيزى جز حوادث كربلا نمىدانيم يا نمىخواهيم بدانيم . در حالى كه گوشه گوشه زندگانى امام حسين عليه السلام از آغاز تولّد مباركش در صدر اسلام تا زمان دهشها و جانفشانيهايش در كربلا ، همگى عظيم و مهم مىباشند . ما هرگز به خودمان زحمت جستجو و خواندن نامه‌ها و خطبه‌هاى آتشين سيّدالشّهدا به معاويه را نمىدهيم . همچنين از مطالعه نامه‌هاى پر محتواى او كه ويژه زندگى و صفات علماست ، غفلت مىورزيم .\r\nبلكه حتّى براى تدبّر در زيارتهايى كه به خاطر بزرگداشت و شناخت نيكو كاريهاى امام حسين عليه السلام مىخوانيم ، تلاش و كوشش نمىكنيم .\r\nآيا تا به حال كسى به آنچه كه اين زيارتها مىخواهند بيان كنند ، انديشيده است ؟ و چرا گوناگونى را در آنها مىبينيم ؟ و چرا هر كدام براى زمانى ويژه قرار داده شده است ؟\r\nدراين دوران كه ما نياز شديدى به دستگاههاى تبليغاتى پيشرفته و فعّال داريم ، متأسّفانه بسيارى از سخنرانان را مىبينيم كه به آنچه اين زيارتها - با اين توجّه كه از معصومين آمده‌اند - بيان مىكنند ، هيچ اهمّيتى نمىدهند و از آنها كوچكترين بهره‌اى نمىجويند .\r\nمىخواهم براى شما بگويم كه من هنگاميكه زيارت مشهور به زيارت عاشورا را مىخوانم ، عبارتهاى نورانى آن مرا شيفته مىسازد .\r\nاز جمله اين عبارات :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n« السَّلَامُ عَلَيْكَ يا أَبا عَبْدِ اللَّهِ وَعلى الْأَرْواحِ الَّتِي حَلَّتْ بِفِنآئِكَ » « 1 » .\r\n« درود بر تو اى ابا عبداللَّه و بر روانهايى كه بر آستانت فرود آمدند . »\r\nزيرا روانهايى كه بر آستان امام حسين عليه السلام فرودآمدند ، همان روانهاى پيامبران ، شهدا ، علماء و صدّيقين مىباشند ، همان روانهاى پاكى كه برايشان خدمتگزارى دين و سربلندى كلمة اللَّه مهم مىباشد .\r\nخوشا به حال آن انسانى كه تلاش و كوشش مىنمايد تا لحظه لحظه زندگى خويش را با امام حسين عليه السلام سپرى نمايد . امامى كه پس از طوفانها و سيلهاى تحريف ، سركوبى و سركشى با جهاد و پيكار ايشان پايهء دين برپا شد . بلكه و بيش از آن ، ادامه يافتن نتايج و ثمرات انقلاب حسينى است براى كسانى كه مىخواهند ملّتهاى خود را از بندگى طاغوت برهانند .\r\n\r\n\r\n","description":"","footnote":"\r\n( 1 ) - مفاتيح الجنان ، زيارت عاشورا .\r\n","page_name":" 120 ","page_number":120},
  {"content":"\r\n\r\n\r\nامام حسين عليه السلام ضمانت هدايت و رستگارى\r\nامام حسين عليه السلام همانگونه كه پيامبر اكرم صلى الله عليه و آله نقل نموده‌اند ، چراغ راه هدايت و كشتى نجات است . انسان در زندگى خويش به دو امر :\r\nهدايت و رستگارى نياز دارد . به هدايت به خاطر شناخت راه و به رستگارى براى رسيدن به‌هدفها وتحقّق بخشيدن به‌بلند پروازيهايش .\r\nو امام حسين عليه السلام تحقّق بخشيدن به اين دو امر را تضمين مىنمايد ؛ يعنى او تجسّم بخش آن ارزشها و اصولى است كه به واسطهء وحى نازل شده‌اند وروشنىبخش راه زندگىانسان مىباشند . امام حسين نيز با راه و كلمات گهربار خود و همچنين عشقى كه در دلهاى مؤمنين افكنده است ، نمايانگر نجات انسانها در دنيا و آخرت مىباشد .\r\nاگر در آيات قرآن كريم تدبّر نماييم ، خواهيم ديد كه هدايت و رستگارى ، سرانجام و پايان راه پرهيزكاران است . از اين رو در آغاز سورهء بقره فرموده خداوند متعال را مىخوانيم كه :\r\nالم * ذ لِكَ الْكِتَابُ لَارَيْبَ فِيهِ هُدىً لِلْمُتَّقِينَ « 1 » .\r\n\r\n\r\n","description":"","footnote":"\r\n( 1 ) - سورهء بقره ، آيات 1 و 2 .\r\n","page_name":" 121 ","page_number":121},
  {"content":"\r\n\r\n« الم ( بزرگ است خداوندى كه اين كتاب عظيم را ، از حروف سادهء الفبا به وجود آورده ) ، آن كتاب با عظمتى است كه شك در آن راه ندارد و مايهء هدايت پرهيزكاران است . »\r\nسپس به اين آيه مىرسيم كه مىفرمايد :\r\nأُولئِكَ عَلَى هُدىً مِنْ رَّبِّهِمْ وَأُولئِكَ هُمُ الْمُفْلِحُونَ « 1 » .\r\n« آنان بر طريق هدايت پروردگارشانند ؛ و آنان رستگارانند . »\r\nبنابراين هدايت همان قرآن است و كسى كه ما را از گذر سخنان و انديشه‌هايش و تجسّم قرآن به سوى اين هدايت رهنمون مىسازد ، امام حسين عليه السلام مىباشد . زيرا او قرآن ناطقى بود كه نهضت و جنبشى را برپا ساخت . به همين خاطر او چراغ راه هدايت است . يا به عبارت ديگر ، او تفسير و تأويل درستى از قرآنى مىباشد كه ما را به رويارويى با طاغوتيان و ستمگران و عدم شرك ورزيدن به خداى متعال امر مىنمايد .\r\nسپس او در همان حال كشتى نجات است . زيرا بشريت در معرض فرورفتن در امواج فتنه‌هاست و خطرها او را تهديد مىنمايد . بنابراين اگر بشريت خواستار رهايى از اين فتنه‌ها و خطرها مىباشد بايد به راه و روش ابا عبداللَّه الحسين بياويزد .\r\n\r\nرسالت پيامبران\r\n، \r\nبازگشت به سوى حقيقت دين\r\nاز مهمترين وظايف و بزرگترين مسؤوليتهاى پيامبران ، بازگرداندن\r\n\r\n\r\n","description":"","footnote":"\r\n( 1 ) - سورهء بقره ، آيهء 5 .\r\n","page_name":" 122 ","page_number":122},
  {"content":"\r\n\r\nمردم به سوى حقيقت دين بود . دراين راستا خداوند متعال پيامبران ، فرستادگان و اولياء را يكى پس از ديگرى مبعوث گردانيد ؛ چرا كه مردم سعى در تهى ساختن دين از محتوايش و بسنده كردن به پوستهء آن را داشتند . اينان نماز مىخواندند ولى نمازى كه آنها را از فحشا و منكر بازنمىداشت ، به سوى خدا و ياد او فرانمىخواند و به سوى اطعام بيچارگان ، اداى واجبات و ترك محرّمات برنمىانگيخت . اين نماز همچون نمازى است كه عمر بن سعد در روز عاشورا بجا آورد . در حالى كه او با قتل ابا عبداللَّه الحسين كه نماد نماز و همهء واجبات شرعى بود ، نماز را به قتل رسانيد !\r\nبراى نمونه حج از جملهء فرائضى است كه پيش از اسلام نيز وجود داشت امّا مشركين اين فريضه را از درون تهى كرده بودند . زيرا مشركين قريش كه توليت كعبه را داشتند ، بر حجّاج واجب ساخته بودند كه با لباسهاى خود طواف نكنند . بلكه لباسهاى تازه‌اى را از متوليان كعبه خريدارى نمايند و پس از پوشيدن به طواف خانهء كعبه بپردازند ؛ و اين يكى از بدعتهاى آن دوران بود .\r\nبدين‌سان اعراب براى حج مىآمدند ولى مشركين اين غرامت را برايشان واجب مىكردند . برخى از اعراب فقير كه توانايى خريد آن لباسها را نداشتند ، مجبور مىشدند برهنه پيرامون كعبه طواف نمايند .\r\nهمچنين مشركين كه نزديك به سيصد بت را در بيت‌اللَّه الحرام جاى داده بودند ، پيرامون خانهء كعبه طواف مىكردند و لبّيك گويان مىگفتند : « لَبَّيكَ اللَّهُمَّ لَبَّيك ، لَبَّيكَ لَاشَرِيكَ لَكَ ، إِلّا شريك\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nهو لك . . . » « 1 » .\r\nو بدين‌سان كلمات عبادت را تحريف و جابجا مىكردند و ادّعاى توحيد و يكتاپرستى مىنمودند ، در حالى كه در شرك غوطه‌ور بودند !\r\nو بدين‌سان دين مشركين از درون پوچ و بىمحتوى بود . چرا كه حج و نمازشان جز سوت كشيدن و كف زدن نبود . چنان كه خداوند متعال مىفرمايد :\r\n. . . وَمَا كَانَ صَلَاتُهُمْ عِندَ الْبَيْتِ إِلَّا مُكَاءً وَتَصْدِيَةً . . . « 2 » .\r\n« . . . نمازشان نزد خانه ( خدا ) ، چيزى جز سوت كشيدن و كف زدن نبود . . . »\r\nپس آن نمازى كه مىخواندند براى خدا نبود بلكه براى بازداشتن مردم از راه خدا بود .\r\nاز اين رو ، پيامبر بزرگوارمان براى بازگرداندن حقيقت و گوهر دين ، آمد . ائمّهء اطهار همچنين به ايفاى نقش او پرداختند . امام حسين عليه السلام نيز هنگامى آمد كه مردى بر منبر رسول اكرم تكيه زده بود و به شرابخوارى ، زناكارى و هوسبازى با ميمونهايش افتخار مىكرد .\r\nعلاوه بر آن ، او يكى از شاعرانى بود كه به ترانه و آواز خوانى و توصيف شراب . . . شهرت داشت !\r\nدر آن دوران هم خلافت و هم منبر رسول و همچنين مسجد وجود داشت . ولى هنگاميكه به محتواى آنها مىنگريم ، چيزى نمىيابيم\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 353 .\r\n( 2 ) - سورهء انفال ، آيهء 35 .\r\n","page_name":" 124 ","page_number":124},
  {"content":"\r\n\r\nجز بيدادى فساد ، تعصّبات ، اختلاف ميان قبايل عربى و ميان عربها و غير عربها و به طور كلى بازگشت به دوران جاهليت با همهء ارزشهاى فاسد آن .\r\nدراين راستا روايت شده است كه عبداللَّه بن عمر براى يارى امام حسين عليه السلام فراخوانده شد . ولىاو در پاسخ به‌دعوت امام حسين عليه السلام بهانه كرد كه سرگرم نمازگزاردن در مسجد النبى است و ثواب آن در نزد خدا بالاتر است . و آن در حالى بود كه امّت از راه خود منحرف مىشد ، فساد بيداد مىكرد و اسلام به خطر افتاده بود . پس اين نماز چه سودى دارد . چنان كه پيامبر اكرم صلى الله عليه و آله مىفرمايد :\r\n« إِذا ظَهَرَتِ الْبِدْعَةُ فِي امَّتِي فَلْيُظْهِر الْعَالِمُ عِلْمَهُ ، فَإِنْ لَمْ يَفْعَلْ فَعَلَيْهِ لَعْنَةُ اللَّهِ » « 1 » .\r\n« اگر بدعت در امّتم پديد آمد ، بايد عالم دانش خود را آشكار سازد ؛ و اگر چنين نكند ، نفرين خدا بر او باد . »\r\nنمازى كه بر عقب‌نشينى ، خودباختگى و تسليم شدن در برابر طاغوت سرپوش مىگذارد . چيزى نيست جز سوت كشيدن و كف زدن . . . ؟ !\r\nحال چه كسى جز ابا عبداللَّه الحسين كه خداوند او را براى چنين روزى ذخيره كرده بود بايد به وظيفه نابودى اين انحراف گسترده ژرف بپردازد ؟\r\nآرى ، بدين‌سان او چراغ راه هدايت و كشتى نجات گشت . زيرا او\r\n\r\n\r\n","description":"","footnote":"\r\n( 1 ) - بحارالانوار ، ج 2 ، ص 72 .\r\n","page_name":" 125 ","page_number":125},
  {"content":"\r\n\r\nكسى است كه خداوند به واسطهء او همهء بشريت را از گمراهى نجات داد و اگر چنين نبود ، ديگر نامى از دين اسلام همچون اديان گذشته بجاى نمىماند .\r\nاو به بشريت و همچنين به ما آموخت كه حقيقت دين مهم است و نه ظاهر آن . پس اگر انسانى را ديديم كه نماز مىگذارد ولى پس از نمازش دروغ مىگويد و يا در امانت ، خيانت مىكند بايد به او بگوييم كه : نمازت به خودت بازمىگردد . و يا براى شناخت جامعه‌اى بايد از گذر چگونگى تعامل افراد با يكديگر به آن بنگريم . ببينيم آيا به اداى امانت مىپردازند و يا اموال يكديگر را در ميان خود به باطل مىخورند ؟ در حديثى از امام صادق عليه السلام آمده است كه :\r\n« لَاتَنْظُرُوا إِلى طُوْلِ رُكُوعِ الرَّجُلِ وَسُجُودِهِ ، فإِنَّ ذلِكَ شَيْءٌ اعْتَادَهُ ، فَلَوْ تَرَكَهُ اسْتَوْحَشَ لِذ لِكَ » « 1 »\r\n. « به طولانى بودن ركوع و سجود يك شخص نگاه نكنيد . زيرا آن چيزى است كه بدان عادت كرده است و اگر آن را ترك كند به وحشت خواهد افتاد . »\r\nامام حسين عليه السلام آمد تا به ما بياموزد كه دين و ايمان يك حقيقت است . زيرا ايمان تنها اميد و آرزو نيست ؛ بلكه ايمان ، آن است كه در دل قرار گيرد . پس نماز انسانى كه نورى در دلش يافت نمىشود و توانايى نهى نفس از هوى و هوس را ندارد بلكه ، شيطان و هوى و هوس را مىپرستد ، به خود او باز خواهد گشت و پذيرفته نخواهد شد . زيرا خداوند تبارك و تعالى نماز را جز از پرهيزكاران نمىپذيرد\r\n\r\n\r\n","description":"","footnote":"\r\n( 1 ) - اصول الكافى ، ج 2 ، ص 105 .\r\n","page_name":" 126 ","page_number":126},
  {"content":"\r\n\r\nو اين همان حقيقت دين است .\r\n\r\nحقايق دين در قرآن\r\nقرآن كريم حقايق دين را چنين آشكار مىسازد :\r\nلَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ وَلكِنَّ الْبِرَّ مَنْ آمَنَ بِاللَّهِ وَالْيَومِ الْآخِرِ وَالْمَلَائِكَةِ وَالْكِتَابِ وَالنَّبِيِّينَ وَآتَى الْمَالَ عَلَى حُبِّهِ ذَوِي الْقُرْبَى وَالْيَتَامَى وَالْمَسَاكِينَ وَابْنَ السَّبِيلِ وَالسَّائِلِينَ وَفِي الرِّقَابِ وَأَقَامَ الصَّلَاةَ وَآتَى الزَّكَاةَ وَالْمُوفُونَ بِعَهْدِهِمْ إِذَا عَاهَدُوا وَالصَّابِرِينَ فِي الْبَأْسَاءِ وَالضَّرَّاءِ وَحِينَ الْبَأْسِ أُولئِكَ الَّذِينَ صَدَقُوْا وَأُولئِكَ هُمُ الْمُتَّقُونَ « 1 » .\r\n« نيكى ، ( تنها ) اين نيست كه ( به هنگام نماز ، ) روى خود را به سوى مشرق و ( يا ) مغرب كنيد ؛ ( و تمام گفتگوى شما ، دربارهء قبله و تغيير آن باشد ؛ و همهء وقت خود را مصروف آن سازيد ؛ ) بلكه نيكى ( و نيكو كار ) كسى است كه به خدا و روز رستاخيز و فرشتگان و كتاب ( آسمانى ) و پيامبران ، ايمان آورده ؛ و مال ( خود ) را ، با همهء علاقه‌اى كه به آن دارد ، به خويشاوندان و يتيمان و مسكينان و وامندگان در راه و سائلان و بردگان ، انفاق مىكند ؛ نماز را برپا مىدارد و زكات را مىپردازد ؛ و ( همچنين ) كسانى كه به عهد خود - به هنگامى كه عهد بستند - وفا مىكنند ؛ و در برابر محروميتها و بيماريها و در ميدان جنگ ، استقامت به خرج مىدهند ؛ اينها كسانى هستند كه راست مىگويند ؛ ( و گفتارشان با اعتقادشان\r\n\r\n\r\n","description":"","footnote":"\r\n( 1 ) - سورهء بقره ، آيهء 177 .\r\n","page_name":" 127 ","page_number":127},
  {"content":"\r\n\r\nهماهنگ است ؛ ) و اينها هستند پرهيزكاران . »\r\nپس روى برگرداندن به خاطر عبادت به سوى مشرق و يا مغرب ، از امور ظاهرى دين اسلام است . چرا كه حقيقت دين همان ايمان راستين ، انفاق و جهاد فى سبيل اللَّه مىباشد . و در جايى ديگر مىفرمايد :\r\nأَجَعَلْتُمْ سِقَايَةَ الْحَاجِّ وَعِمَارَةَ الْمَسْجِدِ الْحَرَامِ كَمَنْ آمَنَ بِاللَّهِ وَالْيَوْمِ الآخِرِ وَجَاهَدَ فِي سَبِيلِ اللَّهِ لَايَسْتَوُونَ عِندَ اللَّهِ . . . « 1 » .\r\n« آيا سيراب كردن حجّاج ، و آباد ساختن مسجدالحرام را ، همانندِ ( عملِ ) كسى قرار داديد كه به خدا و روز قيامت ايمان آورده ، و در راه او جهاد كرده است ؟ ! ( اين دو ) نزد خدا مساوى نيستند . »\r\nپس آيا ممكن است تنها با دادن آب به حاجيان ، مؤمنى راستين گردم ؛ در حالى كه نفس خويش را از هوى و هوس نهى نكرده‌ام و از مقام پروردگارم نمىهراسم و به خاطر مصلحت خواهى ، از دين خود روى برمىگردانم ؟\r\nخداوند متعال در يكى از سوره‌ها برخى از صفات پيامبران را چنين بيان مىنمايد :\r\nوَاذْكُرْ فِي الْكِتَابِ إِسْماعِيلَ إِنَّهُ كَانَ صَادِقَ الْوَعْدِ . . . « 2 » .\r\n« و در اين كتاب ( آسمانى ) از اسماعيل ( نيز ) ياد كن ، كه او در وعده‌هايش صادق بود . . . » .\r\n\r\n\r\n","description":"","footnote":"\r\n( 1 ) - سورهء توبه ، آيهء 19 .\r\n( 2 ) - سورهء مريم ، آيهء 54 .\r\n","page_name":" 128 ","page_number":128},
  {"content":"\r\n\r\nيعنى دين ، همان راستى در وعده ، سخن و پايبندى مىباشد .\r\nسپس مىفرمايد :\r\nوَكَانَ يَأْمُرُ أَهْلَهُ بِالصَّلَاةِ وَالزَّكَاةِ . . . « 1 » .\r\n« او همواره خانواده‌اش را به نماز و زكات فرمان مىداد . . . » .\r\nما ادّعاى تديّن مىكنيم ولى به فرزندانمان اهمّيت نمىدهيم و آنها را به برپايى نماز امر نمىكنيم ؛ و صدالبتّه اين امر هيچ پيوندى با اسلام ندارد .\r\nپس از آن دربارهء حضرت ادريس عليه السلام مىفرمايد :\r\nوَاذْكُرْ فِي الْكِتَابِ إِدْرِيسَ إِنَّهُ كَانَ صِدِّيقاً نَّبِيّاً « 2 » .\r\n« و در اين كتاب ، از ادريس ( نيز ) يادكن ، او بسيار راستگو و پيامبر ( بزرگى ) بود . »\r\nاز صفات اين پيامبر عظيم‌الشأن راستگويى در حقّ و حقيقت بود و اين است معناى ايمان . در آيهء ديگر به يكى از صفات مشترك پيامبران اشاره شده است :\r\nإِذَا تُتْلَى عَلَيْهِمْ آيَاتُ الرَّحْمنِ خَرُّوا سُجَّداً وَبُكِيّاً « 3 » .\r\n« آنها كسانى بودند كه وقتى آيات خداوند رحمان بر آنان خوانده مىشد به خاك مىافتادند ، در حالى كه سجده مىكردند و گريان بودند . »\r\nپس حقايق الهى در نزد ايشان به معناى خضوع ، خشوع وفروتنى\r\n\r\n\r\n","description":"","footnote":"\r\n( 1 ) - سورهء مريم ، آيهء 55 .\r\n( 2 ) - سورهء مريم ، آيهء 56 .\r\n( 3 ) - سورهء مريم ، آيهء 58 .\r\n","page_name":" 129 ","page_number":129},
  {"content":"\r\n\r\nبود و با كمال تواضع سر تسليم بر آستان حقّ تعالى مىساييدند .\r\nسپس خداوند متعال در مورد انحرافى كه پس از پيامبران آشكار گشت ، مىفرمايد :\r\nفَخَلَفَ مِن بَعْدِهِمْ خَلْفٌ أَضَاعُوا الصَّلَاةَ . . . « 1 » .\r\n« امّا پس از آنان ، فرزندان ناشايسته‌اى روى كار آمدند كه نماز را تباه كردند . . . » .\r\nآنچه از اين آيه برمىآيد آن است كه تباه نمودن نماز همچون ترك آن نيست . زيرا تباه ساختن نماز بدين معناست كه آنها نماز مىگذارند ولى نه آن نمازى كه خداوند مىخواهد ؛ چرا كه اينان از شهوتهاى خويش پيروى مىكنند نه از احكام دينشان .\r\n\r\nفرصت اصلاح نفس\r\nاينك مىخواهيم بركشتى نجات سوار گرديم و در سايهء امنيّت الهى ، زير پرچم ابا عبداللَّه الحسين حركت نماييم . بنابراين بايد واقعيّت فاسد خويش را اصلاح كنيم . اگر ما با همان وضعيّتى كه وارد محرّم شديم از آن خارج گرديم ، پس هر آينه فرصت اصلاح خود و اوضاعمان را از دست داده‌ايم . بنابراين ما بايد از اين موسم شريف براى آماده سازى خود به ويژه در مورد پيوند با يكديگر ، بهره بجوييم . پس اگر كسى در دلش نفرت ، كينه يا بدگمانى نسبت به برادر مؤمنش دارد ، بايد آن را پاك گرداند . همچنين نبايد عزاداريهايمان\r\n\r\n\r\n","description":"","footnote":"\r\n( 1 ) - سورهء مريم ، آيهء 59 .\r\n","page_name":" 130 ","page_number":130},
  {"content":"\r\n\r\nدراين ماه به اين خاطر باشد كه مثلًا هيئتمان بهتر از هيئت ديگران يا حسينيّهء ما برتر از حسينيهء ديگران باشد . زيرا چنين انديشه‌اى ريشه در تعصّبات جاهليّت دارد .\r\nآنچه كه مهم مىباشد ، همان عملى است كه خشنودى خداوند متعال در آن نهفته باشد ، نه اينكه تنها هدف از آن ، جلب رضايت مردم باشد . همچنين مجالسمان بايد مركزى براى ايجاد وحدت وهمبستگى گردند . زيرا پرچم امام حسين عليه السلام پرچم وحدت است ، نه پرچم تفرقه و اختلاف . و چنان كه ما پراكنده و متفرّق شويم ديگران به ما اشكال خواهند گرفت كه شما يك امام داريد ، ولى از يكديگر پراكنده و متفرّق هستيد .\r\nپس بياييم خود را وحدت ببخشيم . زيرا وحدت همان حقيقت دين است . چنان كه خداوند متعال مىفرمايد :\r\nوَاعْتَصِمُوا بِحَبْلِ اللَّهِ جَمِيعاً وَلَا تَفَرَّقُوا . . . « 1 » .\r\n« و همگى به ريسمان خدا ، چنگ زنيد و پراكنده نشويد . . . » .\r\nو اين ريسمان الهى همان قرآن كريم ، پيامبر اكرم و ائمّهء اطهار عليهم السلام مىباشد . بنابراين خود را اصلاح كنيم و با ظواهر ، آن را فريب ندهيم . پس همانگونه باشيم كه در زيارت عاشورا مىخوانيم :\r\n« إِنِّي سِلْمٌ لِمَنْ سالَمَكُمْ ، وَحَرْبٌ لِمَنْ حارَبَكُمْ » « 2 »\r\n. و اين اقتضا دارد كه دوست بداريم ، آن كسى كه امام حسين عليه السلام\r\n\r\n\r\n","description":"","footnote":"\r\n( 1 ) - سورهء آل عمران ، آيهء 103 .\r\n( 2 ) - مفاتيح الجنان ، زيارت عاشورا .\r\n","page_name":" 131 ","page_number":131},
  {"content":"\r\n\r\nرا دوست مىدارد ، و نه اينكه با او اختلاف پيدا نماييم و دشمنى وكينه را در دل بگنجانيم و دراين رقابت نفرت‌انگيز ، قربانى گرديم .\r\nپس خود را پاك گردانيم و با اماممان ، سيّدالشّهدا صادق باشيم .\r\nدراين صورت بر كشتى نجات سوار خواهيم گشت و امام حسين عليه السلام شفاعت كنندهء ما در آخرت و وسيلهء رهايى ما از مشكلات ومصيبتهاى دنيا خواهد شد .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nامام حسين عليه السلام و روش برائت از مشركين\r\nدر صدر اسلام ، مسلمانان جزيرةالعرب ، از وحى الهى به نيكويى دفاع كردند و به طور پيگير با كفّار پيكار نمودند تا آنكه خداوند متعال آنها را پيروز گردانيد . پس از آن ، اسلام ، جزيرةالعرب را در برگرفت و پرچم توحيد بر گوشه گوشهء آن به اهتزاز درآمد . دراين هنگام ، آفريدگار توانا سورهء برائت را نازل نمود . اين سوره تنها سوره‌اى مىباشد كه با « بسم اللَّه الرحمن الرحيم » آغاز نمىگردد و اين دليلى است بر خشم خداوند و شدّت انتقام او .\r\nهنگاميكه اين سوره بر دل پيامبراكرم صلى الله عليه و آله نازل گشت ومىخواست مردم را در موسم حجّ بزرگ از مفاد آن ، مبنى بر اينكه مشركين از اين لحظه به مدّت 4 ماه مهلت دارند كه جزيرةالعرب را ترك كنند وهرگز حقّ بازگشت به حرم امن الهى را ندارند ، آگاه سازد ؛ جبرئيل عليه السلام بر پيامبر بزرگوار اسلام با اين پيام نازل شد كه ، نبايد هيچ شخصى جز تو يا كسى كه تجسّم بخش تو باشد اين سوره را به سوى مشركين حمل نمايد . بنابراين ، رسول اللَّه ، اميرالمؤمنين عليه السلام را فراخواند و سوره را\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبه او ابلاغ نمود . امام على عليه السلام نيز دراين موسم مبارك كه قبايل مشرك عرب گروه گروه براى موسم حجّ بزرگ در مشعرالحرام - در مكّه مكرّمه - حاضر شده بودند ، با شفّافيت تمام برائت از مشركين را اعلام نمود .\r\nدراين زمينه آنچه قابل توجّه مىباشد اين است كه طاغوتيان در طول تاريخ اجازه سخن گفتن در مورد راستى ، و فادارى ، صلهء رحم ، نماز و زكات و . . . را به مردم مىدهند ؛ ولى واى به حال كسى كه در مورد شرك ، رشوه خوارى ، فساد ، انحراف و منكرات سخن به ميان آورد ، چرا كه هميشه برائت از مشركين را نپذيرفته‌اند .\r\nحال اينكه چرا كلمهء توحيد با نفى غير خدا آغاز و با اثبات خدا پايان مىيابد ؟\r\n« لا إله الّا اللَّه » « نيست معبودى جز خدا » و چرا خداوند هر گناهى را جز شرك ورزيدن مىبخشد ، و چرا شرك را ستمى بزرگ به شمار مىآورد ، و چرا هميشه پيامبران در طول تاريخ با شرك و مشركينى كه غير از خدا ، پروردگار ديگرى را برمىگزيدند ، پيكار مىنمودند ؟\r\nزيرا لغزشگاه بزرگى كه بشريت را تهديد مىكند ، اين است كه از بشريت خواسته مىشود خدا را نفى نكند ، و عين حال به او شرك بورزد . همه چيز به وجود خدا گواهى مىدهد ولى مردم معمولًا مىخواهند جز او را نيز بپرستند و آفريده‌هاى ديگرى چون سنگ يا انسان و يا برنامه‌هاى گوناگون را اولياى خود قرار دهند .\r\nمشكل اين است كه انسان تا زمانى مىخواهد خدا را بپرستد كه در آن براى وى ، مصلحتى وجود داشته باشد . بنابراين او را مىبينى كه\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nگاهى خدا را مىپرستد و گاهى براى طاغوت فروتنى مىكند . پس لغزشگاه خطرناكى كه شيطان مىخواهد انسان را به آن بيفكند اين لغزشگاه مىباشد ؛ اينكه اگر شب را تا صبح به نماز بگذارد ، مشكلى نيست ؛ امّا اگر براى او امورى چون : قيام براى خدا ، گواهى دادن به عدل و داد ، نفى منكرات ، پايدارى در برابر طاغوت و نفى انحراف واجب گردد ، چنان كه خداوند متعال مىفرمايد :\r\nيَا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَدَاءَ للَّهِ وَلَوْ عَلَى أَنْفُسِكُمْ . . . « 1 » .\r\n« اى كسانى كه ايمان آورده‌ايد ، كاملًا قيام به عدالت كنيد ، براى خدا شهادت دهيد ، اگرچه ( اين گواهى ) به زيان خود شما بوده باشد . . . »\r\nدراين هنگام است كه تصميم گرفتن براى وى بسيار سخت مىگردد . زيرا كسى كه در برابر حاكم ظالم پايدارى كند و فساد و انحراف او را نفى و محكوم كند ، اين حاكم هرگز نمىتواند در برابرش سكوت كند .\r\nبدين‌سان ابراهيم خليل ، بت‌شكن گشت . چرا كه او انحراف را نفى نمود و از رهگذر نفى پرستش خورشيد و سياره‌ها مسير يكتاپرستى را آغاز نمود . در آنجا كه مىفرمايد :\r\nإِنِّي وَجَّهْتُ وَجْهِيَ لِلَّذِي فَطَرَ السَّماوَاتِ وَالْأَرْضَ . . . « 2 » .\r\n« من روى خودرا به‌سوى كسى كردم كه‌آسمانها و زمين را آفريده است . . . » .\r\n\r\n\r\n","description":"","footnote":"\r\n( 1 ) - سورهء نساء ، آيهء 135 .\r\n( 2 ) - سورهء انعام ، آيهء 79 .\r\n","page_name":" 135 ","page_number":135},
  {"content":"\r\n\r\nبنابراين اگر او پرستش غير خدا را نفى نكرده بود ، هرگز يكتاپرست و بت‌شكن نمىگشت .\r\n\r\nنفى غير خدا ، سرآغاز ايمان است\r\nبدين‌سان نفى غير خدا ، سرآغاز ايمان است . همچنانكه ابا عبداللَّه الحسين عليه السلام درس نفى غير خدا و يكتاپرستى را به ما آموخت . پس رازى كه جهان را در هر يادبود محرم به سوى تجليل و بزرگداشت سيّدالشّهدا مىكشاند ، در آن راه توحيدى نهفته است كه به امام حسين عليه السلام چگونگى نفى انحراف راحتى با دادن جان خويش ، آموخت . از اين رو ، امام حسين عليه السلام با قيام خويش چنين اعلام نمود كه :\r\n« إِنَّا أَهْلُ بَيْتِ النُّبُوَّةِ ، وَمَعْدِنُ الرِّسالَةِ ، وَمُخْتَلَفُ الْمَلَائِكَةِ ، وَبِنا فَتَحَ اللَّهُ ، وَبِنا خَتَمَ اللَّهُ ، وَيَزِيدُ رَجُلٌ فاسِقٌ شارِبُ الْخَمْرِ قاتِلُ النَّفْسِ الْمُحَرَّمَةِ مُعْلِنٌ بِالْفِسْقِ . . . وَمِثْلِي لَايُبَايِعُ مِثْلَهُ . . . » « 1 »\r\n. « ما خاندان نبوّت و معدن رسالت هستيم ، . . . و يزيد مردى است تبهكار ، شرابخوار و كشندهء انسانهاى محترم ( و پاك ) كه آشكارا گناه مىكند ، و مثل من با چون اويى بيعت نخواهد كرد . »\r\nو هرگز نفرمود كه من با يزيد بيعت نخواهم كرد . بلكه فرمود :\r\nهمانا راه من با راه او تفاوت دارد . پس انسانى همچون ابا عبداللَّه كه از سينهء ايمان نوشيده و در دامان فاطمة الزهرا پرورش يافته و زير لواى\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 325 .\r\n","page_name":" 136 ","page_number":136},
  {"content":"\r\n\r\nاميرالمؤمنين عليه السلام رشد يافته است ، هرگز نمىتواند با فرد فاسقى چون يزيد بيعت نمايد . از اين رو هركه با حسين است نمىتواند - در همان حال - با يزيد هم باشد ، و اين است همان راه درست .\r\nامام حسين عليه السلام در پيام خود به علما دوباره راه و روش توحيدى خود را اعلام نمود . دراين پيام حديثى را از پيامبر اكرم صلى الله عليه و آله نقل نموده است كه مىفرمايد :\r\n« مَنْ رَأَى سُلْطاناً جائِراً مُسْتَحِلًا لَحُرَمِ اللَّهِ ، ناكِثاً لَعَهْدِ اللَّهِ ، مُخالِفاً لِسُنَّة اللَّهِ ، يَعْمَلُ فِي عِبادِ اللَّهِ بِالْإِثْمِ وَالْعُدْوانِ ثُمَّ لَمْ يُغَيِّرْ بِقَوْلٍ وَلَا فِعْلٍ ، كانَ حَقِيقاً عَلَى اللَّهِ أَنْ يُدْخِلَهُ مَدْخَلَهُ » « 1 »\r\n. « هركه فرمانروايى ستمگر را ببيند كه حرامهاى خدا را حلال مىشمرد ، پيمان خدا را مىشكند ، با سنّت رسول خدا مخالفت كرده در ميان بندگان خدا با گناه و تجاوز رفتار مىكند و او با كردار و گفتار خود بر او نشورد ، بر خداست كه او را در جايگاه ( پست و عذاب‌آور ) آن ستمگر در آورد . »\r\nيعنى انسانى كه با حاكمان ستمگر صلح نمايد و از آنها تبرّى نجويد ، شريك آنان در گناهانشان خواهد شد . هدف امام حسين عليه السلام از اين پيام ، بيدار ساختن همّت علما براى به پا نمودن قيامى واحد بر عليه طاغوت زمان ، يزيد بود . دراين زمينه خداوند متعال مىفرمايد :\r\nوَالَّذِينَ اجْتَنَبُوا الطَّاغُوتَ أَن يَعْبُدُوهَا وَأَنَابُوا إِلَى اللَّهِ لَهُمُ الْبُشْرَى فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ . . . « 2 » .\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 382 .\r\n( 2 ) - سورهء زمر ، آيات 17 و 18 .\r\n","page_name":" 137 ","page_number":137},
  {"content":"\r\n\r\n« و كسانى كه از عبادت طاغوت پرهيز كردند و به سوى خداوند بازگشتند ، بشارت از آنِ آنهاست ؛ پس بندگان مرا بشارت ده . همان كسانى كه سخنان را مىشنوند و از نيكوترين آنها پيروى مىكنند . . . » .\r\nو در جايى ديگر مىفرمايد :\r\n. . . فَمَن يَكْفُرْ بِالطَّاغُوتِ وَيُؤْمِن بِاللَّهِ فَقَدِ اسْتَمْسَكَ بِالْعُرْوَةِ الْوُثْقَى لَا انفِصَامَ لَهَا وَاللَّهُ سَمِيعٌ عَلِيمٌ « 1 » .\r\n« . . . بنابراين ، كسى كه به‌طاغوت [ / بت‌وشيطان ، و هر موجود طغيانگر 
  ] كافر شود و به خدا ايمان آورد ، به دستگيرهء محكمى چنگ زده است ، كه گسستن براى آن نيست . و خداوند ، شنوا و داناست . »\r\nپس كفر ورزيدن به طاغوت ، سرآغاز راه است و كسى كه به طاغوت كفر نورزد ، نمىتواند به خدا ايمان بياورد . پس چگونه ممكن است كه دو رهبر ، يكى رهبر هوى و هوس و ديگرى رهبر هدايت بر يك انسان گرد بيايند و راهنمايى كنند ؟ امّا حركت انسان ، توانايى تحمل دو رهبرى را ندارد . بنابراين نفى غير خداهمان سرآغاز تسليم و ايمان به خداست . و اين همان امرى است كه امام حسين عليه السلام بدان عمل نمود . او بدين‌سان گوشه گوشهء زندگى ما را با نهضت بزرگ خويش روشن ساخته است .\r\nسيّدالشّهدا نهضت خويش را اين گونه آغاز نمود كه از ابتداى حركت خويش پايان كار را در نظر داشت . زيرا او در ابتداى خروج خويش از مكّه مكرّمه فرمود :\r\n\r\n\r\n","description":"","footnote":"\r\n( 1 ) - سورهء بقره ، آيهء 256 .\r\n","page_name":" 138 ","page_number":138},
  {"content":"\r\n\r\n« خُطَّ الْمَوْتُ عَلى وُلْدِ آدَمَ مَخَطَّ الْقِلادَةِ عَلى جِيْدِ الْفَتاةِ ، وَما أَوْلَهَني إِلى أَسْلافي إِشْتياقَ يَعْقُوبَ إِلى يُوسُفَ . وَخُيِّرَ لي مَصْرَعٌ أَنَا لاقيهِ ، كَأَني بِأَوْصالي تُقَطِّعُها عُسْلانُ الْفَلَواتِ بَيْنَ النَّواويسِ وَكَرْبَلاءِ . . . » « 1 »\r\n« مرگ ، چون گردنبندى كه بر گردن دختر آويخته شده است ، فرزند آدم را فراگرفته و من چونان اشتياق يعقوب به يوسف ، ديدار گذشتگان خود را چه مشتاقم ! و شهادتگاهى را برايم گزيده‌اند كه بايد آن را ديدار كنم . گويا گرگهاى حريص دشتهاى نواويس و كربلا را مىبينم كه بند بند جسم را از هم گسسته ، . . »\r\nسپس فرمود :\r\n« مَنْ كانَ فِينا باذِلًا مُهْجَتَهُ ، وَمُوَطِّناً عَلى لِقَاءِ اللَّهِ نَفْسَهُ فَلْيَرْحَلْ مَعَنا ، فَإِنَّني راحِلٌ مُصْبِحاً إِنْ شاءَ اللَّهُ » « 2 » .\r\n« هركس خون خويش را در راه ما ( كه راه خداست ) مىبخشد و خود را آماده ديدار خدا كرده است ، با ما رهسپار شود كه من - به خواست خدا - فردا رهسپارم . »\r\nبدين‌سان ابا عبداللَّه الحسين عليه السلام مردم را به حكومت ، پيروزى و نيل به خوبيهاى ظاهرى و . . . وعده نداد ؛ بلكه به اينان اعلام نمود كه اين راه ناگزير به شهادت ختم مىگردد . پس هنگاميكه مردم با اين فلسفه و روحيّهء و الا مسلّح مىشوند ، هرگز مغلوب ناتوانى خويش نمىگردند زيرا سرانجامِ كار شهادت است و ايشان سرانجام را همچون\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 366 - 367 .\r\n( 2 ) - بحارالانوار ، ج 44 ، ص 366 - 367 .\r\n","page_name":" 139 ","page_number":139},
  {"content":"\r\n\r\nامام حسين عليه السلام ، آغاز راه به شمار آوردند .\r\nامروزه ما يادبود ابا عبداللَّه را زنده مىداريم و به پيشواز ماه محرّم با هر آنچه از نسيمهاى الهى ، فرصتهاى هدايت ، احساسات جوشان ، چشمان اشكبار و مجالس عزادارى به همراه دارد ، مىرويم . برماست كه اين ماه را با سخنان مسؤوليت سازى كه بر مردم مسؤوليتهاى شرعى ايشان را تبيين مىنمايد ، استقبال كنيم . چرا كه قرآن كريم مىفرمايد :\r\n. . . إِنَّ اللَّهَ لَايُغَيِّرُ مَا بِقَوْمٍ حَتَّى يُغَيِّرُوا مَا بِأَنفُسِهِمْ . . . « 1 » .\r\n« ( امّا ) خداوند سرنوشت هيچ قوم ( و ملّتى ) را تغيير نمىدهد مگر آنكه آنان آنچه را در خودشان است تغيير دهند . . . »\r\nهمچنين مىفرمايد :\r\nوَأَن لَّيْسَ لِلْانسَانِ إِلَّا مَا سَعَى * وَأَنَّ سَعْيَهُ سَوْفَ يُرَى « 2 » .\r\n« و اينكه براى انسان بهره‌اى جز سعى و كوشش او نيست * و اينكه تلاش او به زودى ديده مىشود . »\r\nبنابراين همه در آن روز وحشتناك براى پاسخگويى به پروردگارشان مىايستند و هيچ تفاوتى ميان بزرگ و كوچك ، دانا و نادان ، ثروتمند و فقير وجود ندارد . زيرا همگى مسؤوليّتهاى خويش را با خود حمل مىنمايند . پس تو مسؤولى ، و من مسؤولم و همهء ما مسؤول هستيم .\r\n\r\n\r\n","description":"","footnote":"\r\n( 1 ) - سورهء رعد ، آيهء 11 .\r\n( 2 ) - سورهء نجم ، آيات 39 و 40 .\r\n","page_name":" 140 ","page_number":140},
  {"content":"\r\n\r\nدر اينجا از راه و نهضت سيّدالشّهدا ، چندين انديشه را الهام مىگيريم كه در جملهء آنها :\r\n\r\n1 - درس مسؤوليّت\r\nنخستين انديشه‌اى كه امام حسين عليه السلام بذر آن را در دل امّت پاشيد ، انديشهء مسؤوليّت پذيرى بود . چنان كه مىدانيم بسيارى از افراد نزد امام حسين عليه السلام آمدند و او را از بردن خانواده‌اش بر حذر داشتند . ولى سيّدالشّهدا مىخواست درس مسؤوليّت پذيرى را به ما بياموزد و اينكه فرد فرد ما بايد مقدارى از آن را بر عهده بگيريم .\r\nچنان كه در روز عاشورا مىبينيم ، همهء ياران و خاندان امام حسين عليه السلام از پيرمردى همچون حبيب بن مظاهر كه كمرش خميده گشته ، تا نوزاد شيرخواره‌اى چون علىاصغر ، همگى به گونه‌اى اين رسالت را بر عهده گرفتند . از اين رو ما بايد اين انديشه مسؤوليّت پذيرى را از گذر منابر و مجالس حسينى براى مردم روشن سازيم .\r\nامروزه امّت ما با اوضاع نابسامان ناشى از فساد گسترده ، چندگانگى و اختلاف روبرو مىباشد . بنابر اين همهء اقشار ملّت بايد در قبال اين اوضاع ، براساس توانايى و نيرويشان مسؤوليّتى را بپذيرند . مثلًا انديشمندان با دانششان ، سخنرانان با سخنانشان ، نويسندگان با قلمهايشان و بازرگانان با ثروتهايشان مىتوانند اين مسؤوليّت را به گونه‌اى بر دوش بگيرند . از اين رو چون امر به معروف و نهى از منكر از مهمترين واجبات دينى مىباشد ، پس بايد همه اين مسؤوليّت را بپذيرند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nهنگاميكه هريك از ما به دنبال خطيبى براى آموختن آموزه‌هاى دينش جستجو مىنمايد ، ناگزير بايد كسى را بيابد كه احساس مسؤوليّت مىكند ، نه فردى باشد كه زندگى نابسامان او را توجيه نمايد و او را به خواب فروبرد . چرا كه دين تنها آرزو نيست بلكه ، دين بايد همراه با عمل ، تلاش ، تقوى و برخاسته از دل باشد . بنابراين مردم بايد پيرامون سخنرانانى گرد آيند كه با سخنان و رفتارشان از ابا عبداللَّه الحسين عليه السلام سخن بگويند . زيرا سخنرانى كه بر منبر حسينى با نام امام حسين عليه السلام سخنرانى مىكند بايد همچون او باشد .\r\n\r\n2 - پيروى از رهبرى ربّانى\r\nدوّمين انديشه‌اى كه بايد با آن به پيشواز ماه محرّم برويم همان انديشه رهبرى ربّانى است . زيرا هنگاميكه امام حسين عليه السلام ، پرچم رهبرى را بر دوش گرفت ، چنين فرمود :\r\n« إِنّا أَهْلُ بَيْتِ النُّبُوَّةِ ، وَمَعْدِنُ الرِّسالَةِ . . » « 1 »\r\n. « ما خاندان نبوّت و معدن رسالتيم . . . »\r\nبنابراين راه و خط درست در رهبرى ربّانى الهى تجسّم مىيابد كه با خصلت اساسى نبوّت و رسالت توصيف مىگردد ، يعنى حقايق الهى را به سوى مردم حمل مىنمايد ؛ به ديگر سخن اينكه رهبر شرعى همان كسى است كه در درون خويش حقايق توحيد را براى رساندن به ديگران ، حمل مىنمايد و اين همان معناى راستين رهبرى\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 325 .\r\n","page_name":" 142 ","page_number":142},
  {"content":"\r\n\r\nربّانى است . پس هنگاميكه مىخواهى رهبرت را بشناسى به او بنگر .\r\nببين آيا از ارزشهاى وحى دفاع مىنمايد ، آيا به سوى مبانى رسالت فرامى خواند و آيا امر به معروف و نهى از منكر مىكند يا با سلاطين جور كنار مىآيد و در برابر ايشان سكوت اختيار مىكند ؟\r\nاز اين رو ، هنگامى صلاح بر امّت اسلامى حكمفرما مىگردد كه امّت رو به سوى رهبريهاى ربّانى آورد ؛ پس ناگزير بايد اين رهبريها را شناخت و به دنبال آنها جستجو نمود ؛ زيرا خداوند متعال اولياء خويش را در ميان بندگانش پنهان داشته است . قرآن كريم دربارهء صفات اينان چنين مىفرمايد :\r\nيَا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَن دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكَافِرينَ يُجَاهِدُونَ فِي سَبِيلِ اللَّهِ وَلَا يَخَافُونَ لَوْمَةَ لَائِمٍ . . . « 1 » .\r\n« اى كسانى كه ايمان آورده‌ايد ! هركس از شما ، از آيين خود بازگردد ، ( به خدا زيانى نمىرساند ؛ ) خداوند جمعيّتى را مىآورد كه آنها را دوست دارد و آنان ( نيز ) او را دوست دارند ؛ در برابر مؤمنان متواضع ، و در برابر كافران سرسخت و نيرومندند ؛ آنها در راه خدا جهاد مىكنند ، و از سرزنش هيچ ملامتگرى هراسى ندارند . . . »\r\n\r\n3 - انتخاب راه سالم\r\nسوّمين انديشه‌اى كه بايد از نهضت بزرگ امام حسين عليه السلام الهام\r\n\r\n\r\n","description":"","footnote":"\r\n( 1 ) - سورهء مائده ، آيهء 54 .\r\n","page_name":" 143 ","page_number":143},
  {"content":"\r\n\r\nبگيريم ، همان راه آشكار و روش سالم است . چرا كه امام حسين عليه السلام راه و روش ويژه‌اى را انتخاب نمود . پس اگر در حالى كشته مىشد كه به پرده‌هاى كعبه آويخته بود ، هرگز نهضتش چنين عظمتى نمىيافت .\r\nامّا او در آغاز ، اعلام برائت از مشركين نمود و امّت اسلامى را آگاه ساخت ، سپس به سوى كربلا رهسپار گشت . درست است كه او در سرزمينى به دور از ميهنش به شهادت رسيد ولى سرزمين عراق آباد از شهرها و روستاها بود و او با شهادتش آن را از خون پاكش رنگين ساخت و پرچم نهضتش بر خلاف شكست ظاهرى ، پيروز و برافراشته گشت . به همين خاطر پس از اندك زمانى ، كوفه به مركز انقلابهاى پياپى در طول تاريخ خود مبدّل شد . چنان كه در سال 65 ه . ق جنبش توّابين و پس از آن جنبش مختار شكوفا گشت . و اگر در تاريخ از جنبشهاى بزرگ ديگرى شنيده‌ايد ، همگى از كوفه نشأت گرفته‌اند و آن ، به بركت خون ابا عبداللَّه الحسين مىباشد .\r\nپس از شهادت امام حسين عليه السلام در كربلا ، اهل‌بيت پاكش كه اسير گشته بودند ، رسالت او را به سوى كوفه و پس از آن به سوى شام و سپس مدينه حمل نمودند ؛ و اين گونه بود كه پرچم نهضتش در افقها تا واژگونى طاغوتيان مىگشت .\r\nما بايد به دنبال راهبردى درست و راهى آشكار جستجو نماييم تا از گذر مسؤوليت پذيرى ، پيروى از رهبرى ربّانى و تعيين راهبردى صحيح به سوى هدفهاى مورد نظر دست يابيم . بدين‌سان امّت بر دشمنان خويش پيروز مىگردد ، بر مشكلاتش غلبه مىنمايد و با يارى خداوند متعال به تحقّق هدفهايش نائل مىگردد . و اين همان آموزه‌هاى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nانقلاب ابا عبداللَّه الحسين عليه السلام مىباشد .\r\nآخرين سخن اينكه ، بايد دراين ماه ، خود را از تعصّبات جاهليّت ، انديشه‌هاى نادرست ، فرهنگهاى بيگانه و كينه توزى و نفرت پاك نماييم ؛ بلكه زير پرچم اسلام و ايمان به آنها وحدت يابيم . چرا كه امام حسين عليه السلام كشتى نجات است كه بايد بر آن سوار گرديم ؛ و اوست چراغ راه هدايت كه بايد با نور او راه هدايت را در تاريكيهاى گمراهى بيابيم . اوست شفاعت كننده اين امّت . پس از خداوند متعال شفاعت او را بخواهيم تا گناهان ما را ببخشايد و از بديهايمان درگذرد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nامام حسين عليه السلام محور حكمت آفرينش‌و نماد مبارزه با سركشى\r\nهنگاميكه انسان ، پدر آزادگان و سيّد الشّهدا ، ابا عبداللَّه الحسين عليه السلام را به ياد مىآورد ، در دلش چشمه‌اى از احساسات خروشان مىجوشد ؛ زيرا از سويى جريانى از غم و اندوه دل انسان را به خاطر ياد سيّدالشّهدا در برمىگيرد ، از سويى ديگر احساس ژرفى از شجاعت ، قهرمانى و مقاومت در دلش شكوفا مىگردد و از طرفى ، هنگاميكه در درون خويش ياد امام حسين عليه السلام را برمىانگيزد ، نورى از شادى و خوشى نسبت به اين امام كه باكيان و مرام ويژه خويش جهان را دگرگون ساخت ، قلبش را فرامىگيرد .\r\n\r\nامام حسين عليه السلام محور حكمت آفرينش\r\nدر آن هنگام كه ما از گذر آيات قرآن كريم ، سنّت نبوى شريف و آنچه را كه خرد و انديشه انسان به آن رهنمون مىسازد به بررسى طبيعت آفرينش و حكمتى كه در پس آن قرار دارد مىپردازيم ، به اين\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nامر پى مىبريم كه امام حسين عليه السلام محورى است اساسى در حكمت آفرينش و اينكه ناگزير چنين انسانى بايد بيايد و با خون پاكش سرفصل زندگى انسان را بنگارد و به فضل آن اراده‌اى كه سيّدالشّهدا را وادار نمود تا با گشاده رويى به رويارويى با امواج مرگبار بپردازد ناگزير بايد حماسهء كربلا ، كليد وجود آفرينش گردد . ارادهء آن امام شهيد به گونه‌اى بود كه هرچه مصائب بر او فزونى مىيافت و هرچه زخمهاى وارده‌بر كالبد مباركش‌بيشتر مىشد ، به‌همان مقدار صورت بزرگوارش از شادى و سرور مىدرخشيد ؛ چرا كه او بنده فرمانبردار خدا بود واندك اندك به پروردگارش ، پروردگار عزّت و قدرت نزديك مىشد .\r\nبنابراين ، آن اراده همان راز آفرينش انسان است . زيرا اگر ارادهء راست پيشگان و مشيّتى كه خداوند ، پيامبران و بندگان صالحش را بدان آزمايش نمود ، وجود نداشت هرگز دراين آفرينش حكمتى نمىبود .\r\nپس خداوند متعال انسان را براى فساد كردن در زمين و خونريزى - آن گونه كه فرشتگان گمان بردند - نيافريد . زيرا خداوند آنچه را كه فرشتگان از آن آگاه نبودند ، مىدانست و با دانش ازلى خود مىدانست كه از ميان فرزندان آدم و از بين اين خاك و گوشت واعصاب ، روزى انسانهايى رشد مىنمايند كه به والاترين درجات ارتقا مىيابند . تا جائى كه جبرئيل عليه السلام در مورد آن درجات مىفرمايد :\r\n« وَلَوْ دَنَوْتُ أَنْمُلَةً لَاحْتَرَقْتُ . » « 1 »\r\n« اگر به اندازهء سرانگشتى نزديك مىشدم ،\r\n\r\n\r\n","description":"","footnote":"\r\n( 1 ) - بحارالانوار ، ج 18 ، ص 382 .\r\n","page_name":" 147 ","page_number":147},
  {"content":"\r\n\r\nهر آينه مىسوختم . »\r\n\r\nاراده ، حكمت آفرينش\r\nبدين‌سان اين ارادهء انسانى كه با هوى و هوسها ، سنگينى ماديات ، شوق به آنچه زمينى ست ، فشارهاى وحشت‌انگيز و تبليغات گمراه كننده ، مبارزه مىنمايد ؛ همان فلسفه و حكمت آفرينش انسان بر روى اين كره خاكى است . بلكه با اطمينان مىتوانم اقرار كنم كه اين اراده ، همان حكمت آفرينش همه هستى مىباشد .\r\nخداوندى كه به هر چيز مىگويد :\r\n« كُنْ فَيَكُون »\r\n« موجود باش ! پس موجود مىشود . » و كهكشانها و منظومه‌هاى شمسى بزرگ را در لحظه بيان « كاف » و « نون » كلمهء « كن » مىآفريند ؛ هرگز هستى را به خاطر بزرگى و عظمتش اندازه‌گيرى و ارزشيابى نمىنمايد ، بلكه او تنها يك چيز را ارزشيابى مىكند و آن ، ارادهء انسان ، عشق به خدا ، ايثار ، شهادت و صعود انسان از زمين شهوات به سوى افق عشق الهى مىباشد .\r\n\r\nكربلا چكيده دلاوريهاى تاريخ\r\nبا نگرش در تاريخ پيامبران به بسيارى از فداكاريها ، كردارها و دستاوردهاى ويژه‌اى كه خرد انسانى نمىتواند به آنها دست يابد ، برمىخوريم . امّا همه اين كرامتها ، جانفشانيها ، ايثار و فداكاريها به يكباره و در مدّت زمان كوتاهى در كربلا گردآمدند .\r\nبنابراين بياييم و در اين زمينه به مطالعهء قرآن كريم كه تاريخ\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nپيامبران را آشكارتر و روشنتر بيان نموده است ، بپردازيم ؛ ببينيم كه حضرت آدم ، حضرت نوح عليه السلام و حضرت ابراهيم عليه السلام چه كرده‌اند و راه و روش حضرت موسى و حضرت عيسى عليه السلام چه بوده است ؟\r\nآنها كارهاى فراوانى انجام داده‌اند ، ولى همگى در كربلا تجسّم يافتند . به همين خاطر ما در زيارت امام حسين عليه السلام مىخوانيم :\r\nالسَّلَامُ عَلَيْكَ يا وارِثَ آدَمَ صِفْوَةِ اللَّهِ\r\n، درود بر تو اى وارث آدم ، برگزيده خدا\r\nالسَّلَامُ عَلَيْكَ يا وارِثَ نُوحٍ نَبِيِّ اللَّهِ\r\n، درود بر تو اى وارث نوح ، پيغمبر خدا\r\nالسَّلَامُ عَلَيْكَ يا وارِثَ ابْراهِيمَ خَلِيلِ اللَّهِ\r\n، درود بر تو اى وارث ابراهيم ، خليل خدا\r\nالسَّلَامُ عَلَيْكَ يا وارِثَ مُوسى كَلِيمِ اللَّهِ\r\nدورد برتو اى وارث موسى ، هم سخن با خدا\r\nالسَّلَامُ عَلَيْكَ يا وارِثَ عِيسى رُوحِ اللَّهِ\r\n، . . . دورد بر تو اى وارث عيسى ، روح خدا . . .\r\nالبتّه من نمىدانم چه زمانى خداوند با امام حسين عليه السلام سخن گفت ، امّا در تاريخ آمده است كه پيامبر اكرم از شهيدى از شهداى اسلام سخن به ميان آورده كه خداى بزرگ با او رو در رو سخن گفته است . پس بدون ترديد سيّدالشّهدا و حجّت خداوند متعال ، شايسته‌ترين كسى است كه پس از شهادتش خداى متعال با وى سخن گفته باشد . بنابراين او وارث موسى\r\n« كَلِيمِ اللَّهِ »\r\n« هم سخن با خدا » گشت .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nپس از آن ، سيّدالشّهدا وارث عيسى روح خدا مىباشد . آنچه كه آشكار است حضرت عيسى بن مريم عليه السلام از مال و منال دنيا چيزى نداشت و اين ويژگى خاص او در زندگانيش بود . چرا كه او نه منزل و اثاثيه‌اى ، نه همسر و فرزندى ، نه ثروتى . . . و نه حتّى ميهنى داشت ؛ و به همين خاطر او را « مسيح » يعنى سياحت كننده ناميدند . زيرا در زمين سياحت مىكرد . آسمان رواندازو خاك فرش او بود و از آنچه كه از زمين مىروئيد ، مىخورد .\r\nولى امام حسين عليه السلام داراى همهء چيز بود ، در حالى كه به هيچ چيز وابسته نبود ، و اين همان بزرگترين صورت پرهيزكارى است . چرا كه او ثروت هنگفت خود و آنچه از بهترين ياران ، برترين برادران و نيكوكارترين فرزندان را دارا بود با خود به كربلا آورد و در يك لحظه هر آنچه را كه داشت ، در راه پروردگارش قربانى نمود . بنابراين رواست كه در برابر ضريح مقدّسش بايستيم و بگوييم :\r\nالسَّلامُ عَلَيْكَ يا وارِثَ عيسى رُوحِ اللَّهِ\r\n، . . . دورد بر تو اى وارث عيسى ، روح خدا . . .\r\n\r\nشهادت ، بزرگترين كرامت\r\nپرسش مهمّى كه دراين زمينه مطرح مىگردد ، آن است كه :\r\nچگونه سيّدالشّهدا به آن درجهء و الا دست يافت و چه تربيتى او را اين گونه آماده دسترسى به اين كرامت بزرگ الهى ساخت ؟\r\nدر پاسخ چنين بايد گفت كه : شهادت كرامتى است بس بزرگ براى انسان ، از سوى خداوند متعال . و اين شهادت نصيب آن انسانى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمىگردد كه عوامل و انگيزه‌هاى آن را در نفس خويش آماده ساخته است . آنچه كه آشكاراست اين كه ، سخنان انسان ، پيام آور خرد و روشن كننده شخصيّت اوست . بنابراين هنگاميكه ما دعاهاى ابا عبداللَّه الحسين ، به ويژه دعاى روز عرفه - كه والاترين و برترين آنها مىباشد - را مىخوانيم ، مىتوانيم از گذر آن ، شخصيّت او را در يابيم و درك نماييم كه اين شخصيّت در يك كلمه كه همان « حبيب اللَّه » مىباشد ، خلاصه مىگردد . چرا كه او به پروردگارش چنين مىفرمايد :\r\n« ماذا وَجَدَ مَنْ فَقَدَكَ وَمَا الَّذِي فَقَدَ مَنْ وَجَدَكَ »\r\n. « چه دارد آنكه تو را ندارد ؟ و چه ندارد آنكه تو را دارد ؟ »\r\nاو ساعات طولانى را در صحراى عرفات در حالى كه اشكهايش بر گونه‌هايش سرازير بودند ، مىايستاد و هرگز احساس خستگى نمىكرد . زيرا او در مقابل دوست خويش ايستاده بود و اين كار ، راه و روش او بود تا آخرين لحظات زندگى مباركش ؛ تا آنجا كه در آن هنگام كه نزديك به 30 هزار نفر بر او يورش آورده بودند تا خون مباركش را بريزند ، او هرگز از پروردگارش درخواست نجات ننمود بلكه ، سخنانش سخنان انسانى بود كه به خداوند متعال شناخت داشت . او چنين فرمود :\r\n« اللَّهُمَّ أَنْتَ مُتَعالِي الْمَكانِ ، عَظِيمُ الْجَبَرُوتِ ، شَدِيدُ الْمِحالِ\r\n، غَنِيٌّ عَنِ الْخَلَائِقِ ، عَرِيضُ الْكِبْرِياءِ »\r\n. « خدايا ! تو مقام برترى دارى و بزرگ جبروتى و بر حكم تدبير سخت توانايى ، از خلايق بىنيازى ، دستگاه بزرگيت پهناور است . . . »\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nوحشت رژيم اموى از امام حسين عليه السلام\r\nپس از شهادت امام حسن مجتبى عليه السلام و فزونى انحرافاتى كه از معاويه سرچشمه مىگرفت ، معاويه تلاش مىكرد تا ابا عبداللَّه را به‌سوى خود بكشاند و رضايت ، يا حدّاقل سكوتش را بخرد ولى امام حسين عليه السلام چون ديوارى آهنين بود كه هرگز در برابر او نرمش نشان نمىداد . دراين زمينه روايتى آمده است كه مروان ، حاكم مدينه - از سوى معاويه - به امير خود نامه‌اى را نوشت كه در آن گفته است :\r\nأَمّا بَعْدُ ، فَقَدْ كَثُرَ اخْتِلَافُ النّاسِ إِلى الْحُسَيْنِ ، وَاللَّهِ ! إِنِّي لَأَرى لَكُمْ مِنْهُ يَوْماً عَصِيباً .\r\n« امّا بعد ، رفت و آمد مردم با حسين فزونى يافته است . سوگند به خدا كه روزى دشوار را از سوى او براى شما پيش‌بينى مىكنم . »\r\nدر اينجا با دقّت پاسخ معاويه به مروان را بررسى مىنماييم كه گفت :\r\nاتْرُكْ حُسَيْناً مَا تَرَكَكَ ، وَلَمْ يُظْهِر لَكَ عَدَاوَتَهُ ، ويُبْدِ صَفْحَتَهُ .\r\n« حسين را تا زمانيكه به تو كارى ندارد ، و دشمنى خود را آشكار نساخته و در برابرت ايستادگى نكرده است ، به خود واگذار . »\r\nپس از مدّت زمانى ، مروان پيشنهاد دور ساختن امام از مدينه و زندانى نمودن او را در منزلى در شام ، به معاويه مىدهد . امّا معاويه رضايت نمىدهد اين گونه به او پاسخ مىدهد :\r\nوَأَرَدْتَ واللَّهِ أَنْ تَسْتَرِيحَ مِنْهُ وَتَبْتَلِيَنِي بِهِ\r\n. « سوگند به خدا كه تو مىخواهى از او در آسايش باشى و مرا با او درگير سازى . »\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nزيرا معاويه به درستى مىدانست كه اگر امام حسين عليه السلام به شام بيايد ، اين سرزمين بر عليه او خواهد شوريد .\r\nسپس معاويه نامه‌اى را به سوى امام حسين عليه السلام مىفرستد كه شامل برخى از تهديدات بود . در آن نامه مىگويد :\r\n« درباره تو خبرهايى رسيده است . اگر به راستى درست باشند ، گمان نمىكنم كه تو اين امور را انجام دهى ؛ و اگر دروغ بوده ، پس تو نيكبخت‌ترين مردم به خاطر عدم انجام آنها مىباشى . . . بنابراين مرا مجبور به قطع رابطه با تو و بدخواهى تو مكن ؛ زيرا هرگاه با من دشمنى كنى ، با تو دشمنى خواهم كرد ؛ و هرگاه با من مبارزه كنى ، با تو مبارزه خواهم كرد ؛ پس اى حسين ! از آنكه وحدت امّت را درهم شكنى و آنها را به آشوب و فتنه بازگردانى ، از خدا بترس ! . . . » « 1 »\r\n\r\nپاسخ دندان‌شكن\r\nبياييم و با دقّت و تأمّل به پاسخ امام حسين عليه السلام در برابر آن تهديدات بنگريم . چنان كه مىفرمايد :\r\n« أَمَّا بَعْدُ ، فَقَدْ بَلَغَنِي كِتَابُكَ تَذْكُرُ فِيْهِ أَنَّهُ انْتَهَتْ إِلَيْكَ عَنِّي امُورٌ . . . أَمّا ما ذَكَرَتَ أَنَّهُ رُقِيَ إِلَيْكَ عَنِّي ، فَإِنَّه إِنَّما رَقاه إِلَيْكَ الْمَلَّاقُونَ الْمَشّاؤُون . . . » « 2 »\r\n« امّا بعد ، نامه‌ات رسيد ، در آن آورده‌اى كه از من كارهاى ناخوشايندى\r\n\r\n\r\n","description":"","footnote":"\r\n( 1 ) - متن عربى نامه از : حياة الإمام الحسين بن عليّ عليهما السلام ، القرشي ، ج 2 ، ص 224 .\r\n( 2 ) - همان ، ص 225 .\r\n","page_name":" 153 ","page_number":153},
  {"content":"\r\n\r\nبه تو رسيده . . . امّا آنچه از من به تو رسيده آن را چاپلوسان سخن چين و تفرقه افكن به تو گفته . . . »\r\nدر اينجا سيّدالشّهدا ، اين امر را آشكار مىسازد كه دستگاه حكومتى نمىتواند از گذر سياست اطلاعاتى و امنيّتى اطمينان مردم را جلب نمايد . چرا كه سخن چينان و نمّامين پيش از آنكه به امّت وحدت ببخشند ، در آن تفرقه ايجاد مىكنند . امام حسين عليه السلام پس از آن ، زمينه‌سازى براى آغاز جنگ نظامى آشكار بر عليه معاويه را نفى مىنمايد ؛ زيرا سياست و راهبرد او براساس تشكيل مخالفتى نيرومند عليه حكومت اموى استوار بود كه پس از معاويه شكوفا مىگشت و تا آنجا كه خدا مىخواست ، ادامه مىيافت .\r\nپس از آن خود نيز با تهديد به معاويه مىفرمايد :\r\n« وَإِنِّي لَأَخْشَى اللَّهَ فِي تَرْكِ ذ لِكَ مِنْكَ . . . » « 1 »\r\n. « از خدا مىترسم كه تو خود اين مهمّ را واگذارى . . . »\r\nيعنى اگر ترسى هم در اينجا وجود داشته باشد ، همان ترس من از خداست ، از آنكه حكومت بر سرنوشت مؤمنين را به تو ، اى معاويه ! واگذارم .\r\n\r\nجنايتهاى رژيم اموى\r\nاين نامه را انسانى مىنويسد كه بايد - براساس عقيدهء امويان - فرمانبردار معاويه بن ابى سفيان باشد كه بر تمامى سرزمين اسلامى\r\n\r\n\r\n","description":"","footnote":"\r\n( 1 ) - حياة الإمام الحسين بن علىّ عليهما السلام ، باقر شريف القرشي ، ج 2 ، ص 225 .\r\n","page_name":" 154 ","page_number":154},
  {"content":"\r\n\r\nحكومت مىكند . امّا بياييم و به گويش ابا عبداللَّه الحسين بنگريم ، كه در برابر طاغوت ستمگر اموى سينه سپر مىكند و ستمكاران و جناياتى را كه در حق مؤمنين نيكوكردار مرتكب شده‌اند ، به نمايش مىگذارد و به مبارزه با طاغوت ستمگر اموى برمىخيزد ، طاغوتى كه افراد پست و منحرف را بالا مىبرد و بر مسلمانان چيره مىسازد .\r\nامام حسين دراين نامه چنين مىفرمايد :\r\n« ألستَ قاتل حجر بن عديٍّ وأصحابه المصلّين العابدين المخبتين الّذين كانوا يستفظعون البدع ، ويأْمُرون بِالمعروف و ينهون عن المنكر ؟ ! فقتلتهم ظلماً وعدواناً من بعد ما أعطيتهم المواثيق الغليظة ، والعهود المؤكّدة جرأة على اللَّه واستخفافاً به عهده .\r\nأوَلستَ قاتل عمرو بن الحمق الذي أخلقت وأبلت وجهه العبادة ؟ فقتلته من بعدما أعطيته من العهود ما لو فهمته العصم نزلت من شعف الجبال .\r\nأوَلست المدّعي زياداً في الإسلام ، فزعمت أنّه ابن أبي سفيان ، وقد قضى رسول اللَّه صلى الله عليه و آله ، أنّ الولد للفراش وللعاهر الحجر ، ثمّ سلّطته على أهل الإسلام يقتلهم ويقطِّع أيديهم وأرجلهم من خلاف ، ويصلّبهم على جذوع النخل ؟\r\nسبحان اللَّه يا معاوية ! لكأنّك لست من هذه الامّة ، وليسوا منك\r\n؟ ! أولست قاتل الحضرميّ الذي كتب فيه زياد أنّه على دين عليٍّ ، و دين عليٍّ هو دين ابن عمّه صلى الله عليه و آله الذي أجلسك مجلسك الذي أنت\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nفيه ، ولولا ذلك كان أفضل شرفك و شرف آبائك تجشّم الرحلتين ، رحلة الشتاء والصيف ، فوضعها اللَّه عنكم بنا منّةً عليكم ، وقلت فيما قلت : لا تردنَّ هذه الامّة في فتنةٍ . وإنّي لا أعلم لها فتنة أعظم من إمارتك عليها » « 1 » .\r\n« آيا اين تو نبودى كه حجر و ياران او را كه عبادتگر و خاشع در برابر خداوند بودند - كسانى كه بدعتها را وحشتناك مىشمردند و امر به معروف و نهى از منكر مىكردند - كشتى ؟\r\nتو پس از آنكه ميثاقهاى محكم و پيمان‌هاى مؤكّد ( در امان بودن ) به آنان دادى - به سبب گستاخى كه در برابر خدادارى و ناچيز شمارى پيمان الهى را - ظالمانه و تجاوزگرانه آنان را كشتى ؟ آيا اين تو نبودى كه عمرو بن حمق را - كه پرستش خدا چهره‌اش را فرسوده بود - كشتى ؟\r\nپس از آنكه آن چنان پيمانها ( در امانش ) دادى كه اگر آهوان آن را درمىيافتند از فراز كوهها به زير مىآمدند ؟\r\nآيا تو نبودى كه در اسلام ادّعاى زياد بن ابيه را كردى و آن را فرزند ابوسفيان پنداشتى ؟ با اينكه رسول خدا صلى الله عليه و آله حكم فرمود كه : فرزند از آن شوهر و براى زناكار ، سنگسار است . سپس او را بر مسلمانان چيره ساختى كه آنان را مىكشت و دست و پاى آنان را در خلاف جهت يكديگر قطع مىكرد و آنان را بر شاخه‌هاى درخت خرما به دار مىآويخت ، سبحان اللَّه - اى معاويه - ! گويا تو از اين امّت نيستى و آنان از تو نيستند ! آيا تو نبودى كه حضرمى را كشتى ؟ كسى كه زياد بن ابيه به تو نوشت او بر دين\r\n\r\n\r\n","description":"","footnote":"\r\n( 1 ) - فرهنگ جامع سخنان امام حسين عليه السلام ، ترجمهء على مؤيّدى ، ص 286 - 287 ، پاورقى .\r\n","page_name":" 156 ","page_number":156},
  {"content":"\r\n\r\nعلى است ، دين على عليه السلام همان دين پسر عمّ او رسول اكرم صلى الله عليه و آله است كه تو را دراين مسند نشانده است و اگر دين اسلام نبود برترين شرافت تو و پدرانت همان كوچيدن پر دردسر زمستان و تابستان بود ، خدا به بركت ما منّت بر شما نهاد و آن را از شما برداشت . تو در نامهء خود آورده‌اى : « اين امّت را به آشوب و فتنه بر مگردان » من براى اين امّت فتنه‌اى بزرگتر از فرمانروايى تو بر آنان سراغ ندارم . »\r\n\r\nفتنهء بزرگ\r\nبنابراين بزرگترين فتنهء آن است كه امور مسلمين را افرادى چون معاويه ، يزيد و طاغوتيانى كه امروزه بر سرنوشت مسلمانان حكومت مىرانند ، به دست گيرند .\r\nسپس امام حسين عليه السلام مىفرمايد :\r\n« وقلت فيما قلت : انظر لنفسك ولدينك ولُامّة محمّد صلى الله عليه و آله ، وإنّي واللَّه ما أعرف أفضل من جهادك ، فإن أفعل فإنّه قربة إلى ربّي ، وإن لم أفعله فاستغفر اللَّه لديني ، وأسأله التوفيق لما يحب ويرضى » « 1 »\r\n. « وآورده‌اى كه : در كار وانديشه‌خود ودين خود وامّت محمّد صلى الله عليه و آله باش ، به خدا سوگند من هيچ كارى را برتر از پيكار با تو نمىشناسم ، اگر آن را انجام دهم براى تقرّب به خداست و اگر انجام نداده‌ام براى دينم از\r\n\r\n\r\n","description":"","footnote":"\r\n( 1 ) - فرهنگ جامع سخنان امام حسين عليه السلام ، ترجمهء على مؤيّدى ، ص 287 ، پاورقى .\r\n","page_name":" 157 ","page_number":157},
  {"content":"\r\n\r\nخدا آمرزش مىطلبم و از او درخواست مىكنم كه مرا به آنچه دوست دارد و مىپسندد موفّق بدارد . »\r\nبدين‌سان احتياط در ترك مبارزه با حكّام ستمگر نيست . زيرا كسى كه با حاكم ستم پيشه بيكار نمايد ، بهشت را براى خود خريده است ولى شخصى كه مبارزه با حاكم ستمكار را ترك مىنمايد ، آشكار نيست كه آيا مىتواند عذرى در نزد خدا داشته باشد يا خير .\r\nوپياپى امام بازبان تهديد آميز مىفرمايد :\r\n« وقلت فيما قلت : متى تكدني أكدك ، فكدني يا معاوية فيما بدا لك . . . » « 1 »\r\n. « و آورده‌اى كه : اگر با من دسيسه كنى من نيز با تو دسيسه كنم .\r\nاى معاويه ! تا مىتوانى با من مكر كن . »\r\nپس بياييم و دراين ستيزه جويى كه از سوى انسانى كه - در ظاهر - از عامّه مردم مىباشد و طاغوت زمان خود را مخاطب قرار مىدهد ، تأمّل كنيم :\r\n« فكدني يا معاوية فيما بدا لك ، فلعمري لقديماً يكاد الصالحون ، وإنّي لأرجو أن لا تضرّ إلّانفسك ولا تمحق إلّاعملك ، فكدني ما بدا لك ، واتّق اللَّه يا معاوية ! و اعلم أنّ للَّه‌كتاباً لا يغادر صغيرة ولا كبيرة إلّاأحصاها ، و اعلم أنّ اللَّه ليس\r\n\r\n\r\n","description":"","footnote":"\r\n( 1 ) - فرهنگ جامع سخنان امام حسين عليه السلام ، ترجمهء على مؤيّدى ، ص 287 ، پاورقى .\r\n","page_name":" 158 ","page_number":158},
  {"content":"\r\n\r\nبناسٍ لك قتلك بالظنّة ، وأخذك بالتهمّة ، وإمارتك صبيّاً يشرب الشراب ، ويلعب بالكلاب ، ما أراك إلّاقد أوبقت نفسك ، وأهلكت دينك ، وأضعت الرعيّه . . . والسّلام » « 1 » «\r\nاى معاويه ! تا مىتوانى با من مكر كن ، به دينم سوگند از دير زمان با صالحان مكر مىكردند . اميدوارم دسيسهء تو جز خودت را زيان نرساند و جز عمل تو را تباه نسازد .\r\nهرچه دانى با من مكر كن . از خدا بترس اى معاويه ! بدان كه خدا را كارنامه‌اى است كه هيچ كوچك و بزرگ را فرونمى گذارد جز اينكه همه را به حساب مىآورد . بدان كه خدا كشتار از روى بدبينى و گرفتار ساختن از روى تهمت تو را فراموش نكرده و نيز فرمانروا كردن تو كودكى را كه شراب مىنوشد و سگ بازى مىكند از ياد نخواهد برد .\r\nمن تو را نمىبينم جز اين كه خود را هلاك و دينت را نابود و زير دستان خود را تباه ساخته‌اى . و السلام . »\r\n\r\nزمينه سازى براى انقلاب\r\nشايد اين مرحله در اواخر حيات معاويه بود كه امام حسين عليه السلام در مكّه مكرّمه ، در ايام حجّ ، هر كسى را كه پيوندى با رسول اكرم صلى الله عليه و آله - از ياران پيامبر - داشت ، گردآورد و شايد 70 نفر از آنها حضور بهم رساندند ، علاوه بر آن تابعين - كه نزديك به 400 نفر از آنها گرد آمدند -\r\n\r\n\r\n","description":"","footnote":"\r\n( 1 ) - فرهنگ جامع سخنان امام حسين عليه السلام ، ترجمهء على مؤيّدى ، ص 287 ، پاورقى .\r\n","page_name":" 159 ","page_number":159},
  {"content":"\r\n\r\nو همچنين مؤمنين صالح را براى اين گردهمايى فراخواند ؛ سپس با برگزارى همايش سياسى به آشكار نمودن وضعيّت خطرناك حاكم بر امّت پرداخت . از اين رو به ايشان امر نمود تا مفاد اين همايش را به مسلمانان برسانند و انقلابى را زمينه سازى نمايند . آرى ، امام حسين عليه السلام تمامى آن مقدّمات را در دوران معاويه آماده ساخت . امام حسين عليه السلام در جمع اصحاب پيامبر و تابعين چنين فرمود :\r\n« امّا بعد ، فإنّ هذا الطاغية قد فعل بنا وبشيعتنا ما قد رأيتم وعلمتم وشهدتم وإنّي اريد أن أسألكم عن شيءٍ ، فإن صدقت فصدّقوني وإن كذبت فكذّبوني اسمعوا مقالتي واكتبوا قولي ثمّ ارجعوا إلى أمصاركم و قبائلكم ، فمن أمنتم من الناس ، ووثقتم به فادعوهم إلى ما تعلمون من حقّنا ، فإنّي أتخوّف أن يدرس هذا الأمر ويغلب ، واللَّه متمّ نوره ولو كره الكافرون » « 1 » .\r\n« امّا بعد ، اين شخص طغيانگر ( معاويه ) دربارهء ما و شيعيان ما اعمالى را روا داشت كه ديديد و فهميديد و شاهد بوديد . مىخواهم مطلبى را از شما بپرسم . اگر راست گفتم مرا تصديق كنيد و اگر دروغ گفتم مرا تكذيب كنيد . سخن مرا بشنويد و گفتارم را بنويسيد ، سپس به شهرها و قبايل خود برگرديد و هر كس را كه به او ايمان و اطمينان داريد ، به آنچه دربارهء ما و حقّ ما مىدانيد دعوت كنيد ، چون من بيم دارم اين امر كهنه شود و مغلوب گردد . خداوند نور خود را به اتمام مىرساند .\r\nاگرچه كافران را خوش نيايد . »\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 2 ، ص 228 - 229 .\r\n","page_name":" 160 ","page_number":160},
  {"content":"\r\n\r\nپس از آن در حديثى طولانى ، فضايل اهل‌بيت و راه اسلام مبين را آشكار ساخت و منشور انقلاب خويش را اعلام نمود .\r\nبدين‌سان امام حسين عليه السلام انقلاب خويش را بر عليه رژيم اموى - در حقيقت - از روزهاى معاويه آغاز نمود . امّا اين حركت ، حركتى پنهانى و زيرزمينى بود كه پس از آن - پس از مرگ معاويه - به حركتى آشكار دگرگون گشت . بنابراين اگر با ژرفنگرى و دقّت تاريخ را بررسى نماييم ، خواهيم ديد كه نهضت ابا عبداللَّه الحسين عليه السلام ، تنها رژيم اموى را واژگون نكرد بلكه آن ارزشهاى جاهليّت را كه امويان براى پاشيدن بذر آن در امّت تلاش مىكردند ، ويران ساخت . يا به ديگر سخن ، اينكه امام حسين عليه السلام ، در پيكار با بازگشت امّت به جاهليّت اموى پيروز گشت و دليل اين پيروزى ، آن انقلابها و انتفاضه‌هايى است كه پس از دوران آن امام شهيد تا به امروز پياپى آمدند و مىآيند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nراز عظمت امام حسين عليه السلام\r\nبه راستى چرا خداوند متعال بر سمت راست عرش اين گونه نوشته است كه حسين\r\n« مِصْبَاحُ هُدىً وَسَفِينَةُ نَجاةِ » « 1 » «\r\nچراغ راه هدايت و كشتى نجات است . » و چگونه سيّدالشّهدا به منزلهء كشتى نوح است كه هركس بر آن سوار گردد ، نجات مىيابد و هركه بازماند ، هلاك مىشود ؟ و چرا كرامت ابا عبداللَّه الحسين عليه السلام در نزد خداوند بسيار والاست - چنان كه در حديث آمده است - :\r\n« إِنَّ الْحُسَيْنَ بْنَ عَلِيٍّ فِي السَّماءِ أَكْبَرُ مِنْهُ فِي الْأَرْضِ » « 2 »\r\n. « حسين بن على در آسمان بزرگوارتر از او در زمين است . »\r\nيعنى آنكه اهل آسمان به حسين و كرامتش آشناتر از اهل زمين مىباشند ، در حالى كه مىدانيم كرامت او در نزد اهل زمين نيز بسيار است .\r\nهر سال با فرارسيدن ماه محرّم ، ماه غم و اندوه چهرهء جهان تشيّع دگرگون مىگردد . خيابانها و معابر سياهكوبى مىشوند . مردم لباس غم را بر تن مىكنند . كانالها و شبكه‌هاى تلويزيونى برنامه‌هاى ويژه‌اى\r\n\r\n\r\n","description":"","footnote":"\r\n( 1 ) - بحارالانوار ، ج 91 ، ص 184 ، ح 1 .\r\n( 2 ) - بحارالانوار ، ج 91 ، ص 184 ، ح 1 .\r\n","page_name":" 162 ","page_number":162},
  {"content":"\r\n\r\nبراى اين مناسب پخش مىنمايند . چرا كه اين موسم ، نسيم تازه‌اى است كه بر دلهاى جهانيان كه در جاى جاى سرزمين اسلامى و ديگر سرزمينها زندگى مىكنند ، مىوزد .\r\nپس چرا خداوند سبحان اين كرامت را به ابا عبداللَّه الحسين بخشيد ؟\r\n\r\nديدگاههاى گوناگون دربارهء عظمت امام حسين عليه السلام\r\nبرخى از مردم هنگاميكه با حماسهء كربلا روبرو مىگردند ، شگفتى خود را از امام حسين عليه السلام و نهضت انقلابى او كه همچنان در دلهاى مردم زنده مىباشد ، اظهار مىدارند و از او تقدير مىنمايند . چرا كه او را آزاده‌اى مىپندارند كه بندگى حكومت ستم پيشه را نپذيرفت ، از آزادگى خويش دفاع نمود و مردم را به سوى آزاديخواهى فراخواند .\r\nاين امرى است درست ولى جزء ساده‌اى از همهء قضيّه مىباشد . زيرا آزادگان فراوان هستند و بسيارى از مردم ، آزاده زندگى كردند و آزاده ، مردند . امّا چرا آنها را چون ابا عبداللَّه الحسين عليه السلام تقديس و تقدير نمىكنيم ؟\r\nعدّه‌اى ديگر امام حسين عليه السلام را به ديدهء انسانى مىنگرند كه براى برپايى حكومت خداوند بر زمين مبارزه و پيكار نمود ، به خاطر اقامه عدل و داد و زنده ساختن اين انقلاب كرد و روحيه ارزشهاى قرآنى را در امّت منتشر ساخت . اين امر نيز درست مىباشد ولى تمامى قضيه را نمايان نمىسازد . زيرا بسيارى جهت‌ِبرپايى حكومت خداوند ، انقلاب كردند و دراين راه كشته شدند و برخى از آنان توانستند\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nحكومت الهى را در قطعه‌اى از زمين برپا سازند .\r\nبعضى ديگر راز بقاى حماسهء كربلا را در فاجعه آميز بودن آن مىدانند و فكر مىكنند كه هيچ واقعه‌اى بدتر ، دردناكتر و غم‌انگيزتر از آن در طول تاريخ رخ نداده است ، تا جائى كه با چنين سخنانى به امام حسين عليه السلام خطاب مىشود كه : « لا يوم كيومك يا أَبا عَبْدِ اللَّهِ » « اى ابا عبداللَّه ، هيچ روزى چون روز تو وجود ندارد . »\r\nآرى ، روز امام حسين عليه السلام بزرگترين روز مىباشد . چرا كه دلها را سوزاند و اشكها را سرازير ساخت . امّا اين ، راز عظمت ابا عبداللَّه الحسين نمىباشد . زيرا مصيبتها و فاجعه‌ها در تاريخ بسيارند . افراد زيادى چون حسين شهيد فخ و زيد بن على بوده‌اند كه خود و خانواده‌هايشان به طرز فجيعى گرفتار نابودى و كشتار شده‌اند ؛ امّا ، با اين حال مىبينيم كه همهء مردم به آنها اهمّيت نمىدهند يا شايد بسيارى از آن چيزى نمىدانند .\r\n\r\nپاكى ويكرنگى\r\nبنابراين عظمت امام حسين عليه السلام تنها در شخصيّتش كه يك شخصيّت انقلابى آزادى خواه بوده يا اينكه با مصيبتهاى فاجعه آميزى روبرو گشته است ، نهفته نمىباشد . پس راز اين عظمت چيست ؟\r\nبراى پاسخ به اين پرسش بايد بگوييم كه : ناگزير بايد بدانيم خداوند متعال همان آفريدگار هستى و مالك آسمانها و زمين است .\r\nاوست كه گردش امور را به دست دارد . هركه را مىخواهد بالا مىبرد\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nو هركه را نمىخواهد واگذار مىنمايد . زيرا هر كسى كه به ريسمانش چنگ زند او را بالا مىبرد و هركه دست از ريسمان بكشد ، به خود واگذار مىكند .\r\nآنگونه كه آشكار است ، امام حسين عليه السلام به ريسمان الهى چنگ زده و خالصانه براى خدا عمل نموده است . به همين خاطر خداوند او را و الا گردانيد ، محبّت مؤمنين را نسبت به او خالصانه نمود و حرارت دوستى او را در دل هر مسلمانى نهاد . در گذشته‌هاى ديرين نيز هنگاميكه پروردگار جهانيان ، حضرت آدم را آفريدو او را ساكن بهشت نمود ؛ حضرت آدم نورهايى را پيرامون عرش ديد . سپس جبرئيل آن نامها و كلمات را به او آموخت . سپس آدم عليه السلام به نام آن كلمات و انوار پنجگانه ، خداوند متعال را سوگند داد . هنگاميكه حسين را ياد نمود ، دلشكسته گشت و اشكهايش سرازير شد . فرمود :\r\nاى برادرم جبرئيل ، چرا در هنگام ياد كردن پنجمين نام دلم مىشكند و اشكهايم سرازير مىگردند ؟ جبرئيل پاسخ داد : اين فرزندت دچار مصبيتى خواهد شد كه ديگر مصايب در مقابل آن ناچيزند . فرمود :\r\nاى برادرم ، آن چيست ؟ پاسخ داد : تشنه لب ، غريب ، تنها و بىكس كشته مىگردد و هيچ يارى دهنده‌اى براى او نخواهد ماند . . . سپس آدم و جبرئيل چون زن فرزند مرده‌اى گريستند . » « 1 »\r\nبنابراين ارزش امام حسين عليه السلام دراين نهفته است كه او پاك و خالص براى خداى خود بود . زيرا اگر هزاران پسر چون علىاكبر\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 245 .\r\n","page_name":" 165 ","page_number":165},
  {"content":"\r\n\r\nداشت و مىبايست آنها را در يك آن ، فدا مىكرد هرگز در انجام آن كار ترديد نمىنمود ؛ چرا كه نفس خويش را از هوى و هوس دور ساخته بود . با اينكه علىاكبر را بسيار دوست مىداشت و نسبت به او محبّتى را در دل مىپروراند كه هيچ پدرى به فرزند خويش ندارد ؛ زيرا كه از نظر خلقت و اخلاق شبيه‌ترين مردم به رسول اللَّه بود ، امّا با اين حال دوستى امام حسين با خداوند بزرگ برتر و بيشتر بود . چنان كه خداوند متعال مىفرمايد :\r\nوَالَّذِينَ آمَنُوا أَشَدُّ حُبَّاً للَّهِ « 1 » .\r\n« امّا آنها كه ايمان دارند ، عشقشان به خدا ، ( از مشركان نسبت به معبودهايشان ) شديدتر است . »\r\nما اگر امروزه مىبينيم مردم ابا عبداللَّه را همچنان ، تجليل مىنمايند و در هر محرّم يادواره او را برپا مىدارند به اين خاطر است كه او نهضتى ربّانى داشت ؛ پدر آزادگان بود ؛ براى برپايى دين ، انقلاب نمود و مىخواست در زمين حكومت الهى را برپا سازد . ولى با اين همه ، تمامى آن ويژگيها از امور ثانويه به شمار مىآيند . زيرا امام حسين عليه السلام هنگاميكه در عرفه اين دعاى جاودانى - كه به راستى گنجى است از گنجهاى رحمت و فرهنگى است توحيدى و ابا عبداللَّه تمامى جملات آن را در كربلا تجسّم بخشيد - را خواند و پروردگارش را مخاطب قرار داد :\r\n\r\n\r\n","description":"","footnote":"\r\n( 1 ) - سورهء بقره ، آيهء 165 .\r\n","page_name":" 166 ","page_number":166},
  {"content":"\r\n\r\n« ماذا وَجَدَ مَنْ فَقَدَكَ ، وَمَا الَّذِي فَقَدَ مَنْ وَجَدَكَ » « 1 »\r\n. « چه دارد آنكه تو را ندارد ؟ و چه ندارد آنكه تو را دارد ؟ »\r\nمىدانست و مىديد كه هر چيزى كه در وجود نهفته و تمامى ارزشها ، در عشق به خدا و شناخت او تجسّم مىيابد و به همين خاطر در كربلا با فقدان هر عزيز ، فرزند و برادرى همهء آن امور را آشكار نمود .\r\nهريك از فرزندان ، برادران و ياران امام حسين عليه السلام كه در كربلا در خون خود غلطيدند ، اخترى تابناك در افق توحيد بودند . براى نمونه برخى از ياران امام حسين عليه السلام از اصحاب پيامبر اكرم بودند . افرادى همچون حبيب بن مظاهر كه عالمى بزرگ بود و يا مسلم بن عوسجه كه از فقيهان و عالمان بزرگوار آن زمان بود . با اين حال همهء آنها يكى پس از ديگرى به شهادت رسيدند و با شهادت هريك ، چهرهء امام حسين عليه السلام نورانىتر ، در حالى كه دلش از غم آنها پاره پاره مىگشت .\r\nامام حسين عليه السلام پس از آنكه وظيفهء خود را به پايان رسانيد ، مشتى از خاك كربلا را بر كف گرفت و پيشانى مباركش را بر آن نهاد و فرمود :\r\n« صَبْراً عَلى قَضائِكَ يا رَبِّ ، لَاإِلهَ سِواكَ يا غياثَ الْمُسْتَغِيثِين ، ما لِي ربٌّ سِواك ولَا مَعْبُودٌ غَيْرَك . . . » « 2 » «\r\nصبر بر تقديراتت پروردگارا ! اى كه هيچ معبود به حقّى جز تو نيست ، اى فريادرس فريادخواهان ، هيچ صاحب اختيار و معبودى\r\n\r\n\r\n","description":"","footnote":"\r\n( 1 ) - مفاتيح الجنان ، دعاى امام حسين عليه السلام در روز عرفه .\r\n( 2 ) - مقتل المقرّم ، ص 357 .\r\n","page_name":" 167 ","page_number":167},
  {"content":"\r\n\r\nجز تو ندارم . »\r\nدر حقيقت اگر آنچه را كه ما و همه فعالان در راه خدا ، براى تجديد يادبود ابا عبداللَّه انجام مىدهيم ، دريك كفهء ترازو قرار دهيم و اين سخن امام حسين را در كفّه ديگر ، بدون ترديد سخن امام حسين عليه السلام بر اعمال ما برترى مىيابد . زيرا او هر آنچه را كه داشت از شيرخواره 6 ماهه‌اش تا خانواده‌اش - كه در دريايى از دشمنان خونخوار قرار گرفته بودند - را در راه خدا تقديم نمود . ولى با اين همه فرمود :\r\n« صَبْراً عَلى قَضائِكَ يا رَبِّ ، لَاإِلهَ سِواكَ يا غياثَ الْمُسْتَغِيثِين\r\n، ما لِي ربٌّ سِواك ولَا مَعْبُودٌ غَيْرَك . . . »\r\n« صبر بر تقديراتت پروردگارا ! اى كه هيچ معبود به حقّى جز تو نيست ، اى فريادرس فريادخواهان ، هيچ صاحب اختيار و معبودى جز تو ندارم . »\r\nبدين‌سان آنچه كه ياد امام حسين عليه السلام ، را جاودان ساخته ، همان خالصانه عمل نمودن ابا عبداللَّه براى خداوند متعال بوده است و هر آنچه كه براى خداست ، جاودان خواهد ماند . پس اگر ما بخواهيم آفريدگار توانا ، امام حسين عليه السلام ، جدّ بزرگوارش ( رسول اكرم صلى الله عليه و آله ) ، مادر ، پدر و برادرش و ائمّهء اطهار عليهم السلام از فرزندانش را از خويشتن خشنود سازيم ، بايد خالصانه براى خدا عمل نماييم و براى جاودان ساختن و تجديد يادبود امام حسين عليه السلام هرچه در توان داريم به كار بنديم .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nمصيبت و اشك\r\nدراين زمينه يكى از سخنرانان داستان شگفت‌انگيزى را برايم تعريف نمود . او چنين گفت كه : ما هر سال سالنى را براى برگزارى مجالس سوگوارى در يك كشور خارجى اجاره مىكرديم . روزى يك مسيحى از من مىپرسد : شما هر سال اين سالن را براى گريستن اجاره مىنماييد در حالى كه ديگران آن را براى جشنهاى عروسى و شادى اجاره مىكنند . علّت اين امر چيست ؟ به او پاسخ دادم : زيرا ما سوگواريم . گفت : در سوگ چه كسى ؟ گفتم : در سوگ سيّد ، امام و سرورمان . گفت : چه وقت و كجا كشته شد ؟ گفتم : 1400 سال پيش . او از آنكه ما هنوز بر انسانى مىگرييم كه صدها سال پيش درگذشته است ، شگفت زده شد . پس به او گفتم : كشته شدن او معمولى نبود . چرا كه او را مظلومانه و فجيعانه به قتل رساندند . مردم پس از آنكه او را دعوت نمودند و وعده يارى رساندن به او را دادند ، به او خيانت كرده و تسليم دشمنان نمودند . دشمنانى كه او را در بيابانى خشك احاطه كردند و حتّى بر شيرخواره‌اش رحمى ننمودند و آبى به او ندادند بلكه ، گلوى نازنينش را با تير شكافتند !\r\nآن سخنران مىگويد : پس از آنكه علّت گريستن را بر امام حسين عليه السلام براى آن مرد مسيحى شرح دادم ، ناگهان بغض گلويش را فشرد و اشك از چشمانش سرازير گشت و با ما همدردى نمود .\r\nسپس از ما خواست تا در مجالس عزادارى ابا عبداللَّه الحسين شركت نمايد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nبدين‌سان راز جاودانگى انقلاب حسينى در ربّانى و خالصانه بودن آن براى خداوند متعال نهفته است . اين نهضت حادثه‌اى است كه خداوند آن را از ازل مقدّر ساخته ، زيرا پيوندى مستقيم با مشيّت الهى دارد . و امّا عوامل ديگرى كه در تفسير راز جاودانگى انقلاب امام حسين عليه السلام ياد مىشوند ، علّتهاى ثانويه‌اى هستند كه از همين علّت اساسى كه يادكرده‌ايم ، نشأت مىگيرند .\r\n\r\n","description":"","footnote":"","page_name":" 170 ","page_number":170},
  {"content":"\r\n . \r\n","description":"","footnote":"","page_name":" 171 ","page_number":171},
  {"content":"\r\n\r\n\r\nبخش سوم : امام حسين عليه السلام هدايت كننده امّت اسلامى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nكربلا سرآغاز است نه پايان\r\nآيا واقعهء دردناك كربلا پايان خطّى بود ، يا سرآغاز ؟\r\nبسيارى از مردم مىپندارند كه اين واقعه ، پايان كار است . زيرا اهل‌بيت عليهم السلام و سرآمد آنها ، ابا عبداللَّه الحسين عليه السلام به شيوه‌اى دردناك و فاجعه آميزى به شهادت رسيده‌اند كه هرگز روزگارچون آن را نخواهد ديد . به همين خاطر آنها زندگى را بر اين اساس بنامى سازند . زيرا مىگويند : امام حسين عليه السلام به شهادت رسيد و زنان و فرزندانش اسير گشتند ، بنابراين هرگز كسى نمىتواند قيام كند ، حقّ حسين را مطالبه نمايد و دولتى اسلامى را برپا نمايد . پس هرگز روزگار ، برپايى يك دولت اسلامى را نخواهد ديد .\r\nو بدين‌سان زنجيره‌هاى شكست و در خود فرورفتن و خود باختگى در ذهنشان نقش مىبندد و به اين بسنده مىنمايند كه ياد اين واقعه را جاودانه سازند ، البتّه نه براى اينكه خاستگاه عمل را از آن برگيرند ، بلكه آن را توجيه‌گر عدم حركت و بىعملى قرار دهند . پس امام حسين عليه السلام كشته شد و ما بر او مىگرييم ، سينه‌زنى مىكنيم و شعائر گوناگونى را به خاطر زنده ساختن يادش برپا مىداريم .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nامّا هيچ كارى براى تحقّق بخشيدن به هدفهايش انجام نمىدهيم .\r\n\r\nتكامل مسير تاريخ\r\nامّا حقيقت بر خلاف آن است . زيرا واقعهء كربلا سرآغازى بود براى دوباره روئيدن درخت اسلام ؛ تا آنجا كه تاكنون دهها ميليون انسان به راه ابا عبداللَّه الحسين هدايت يافتند . آرى آغازى بود براى تكامل هرچه بيشتر تاريخ و تحقّق بخشيدن به سخن رسول اكرم صلى الله عليه و آله آنجا كه مىفرمايد :\r\n« حُسَيْنٌ مِنِّي وَأَنا مِنْ حُسَيْنِ » « 1 »\r\n. « حسين از من است و من از حسين . »\r\nو اين سرآغاز ، از آن لحظه‌اى بود كه حضرت زينب ( س ) در روز 11 ماه محرّم سال 61 ه . ق بر قتلگاه برادرش امام حسين عليه السلام ايستاد و طى خطبه‌اى ، اعلام نمود كه اين قتلگاه درفش و سرآغازى براى تاريخ خواهد بود و مسلمانان پيرامون اين مكان گرد خواهند آمد تا از آن ، خاستگاهى براى نهضت و تحوّلى تازه براى اسلام برگيرند . بدون شك در سخنانش راست و صادق بود . زيرا از سوى پدر و جدّش ، جبرئيل و خداوند متعال سخن مىگفت .\r\nپس سرآغاز اين تحوّل و دگرگونى ، قاتلين امام حسين عليه السلام را در برگرفت . چنان كه سنان يكى از قاتلين هنگاميكه سر مبارك امام حسين عليه السلام را نزد عمر بن سعد مىآورد ، مىگويد :\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، باقر شريف القرشي ، ج 2 ، ص 265 .\r\n","page_name":" 174 ","page_number":174},
  {"content":"\r\n\r\nقدمهايم را از نقره و طلا آكنده ساز ؛ زيرا سيّد محجوبى را كشته‌ام .\r\nكسى را كشته‌ام كه پدر و مادرش نيكوترين انسانها و نسبش برترين نسبها بود .\r\nبدون ترديد سرنوشت اين مرد به جهنّم پايان مىيابد . با اين حال مىبينيم كه به گناهان و جنايات خود اعتراف مىكند و ديگران نيز اينچنين يكى پس از ديگرى اعتراف مىنمايند . بدين‌سان كمتر از 5 سال پس از شهادت ابا عبداللَّه الحسين ، صحابى بزرگوار سليمان بن صرد خزاعى دست به آن قيام بزرگ « قيام توّابين » مىزند .\r\nسليمان رحمه الله در آن زمان مردى پا به سن گذاشته بود و بيش از 90 سال از سن مباركش مىگذشت . امّا با اين حال توانست 4 هزار داوطلب شهادت را آماده سازد . تا جائى كه ايشان در خيابانهاى كوفه اسلحه جمع آورى مىكردند و نداى « يا لثارات الحسين » سرمىدادند و در حالى كه تهيهء آب به خاطر دورى سرچشمه از شهر ، دشوار بود امّا از نخستين انسانهايى بودند كه به طور رايگان سقّايى مىكردند وهنگاميكه به مردم آب مىدادند ، به آنها مىگفتند : « آب را بنوش وقاتل حسين عليه السلام را لعنت و نفرين كن . » با اين شيوه ياران را گردآوردند و تصميم گرفتند تا براى مبارزه با قاتلين ستمگر امام حسين عليه السلام ، به شام بروند ؛ از اين رو بسيارى از اينان دراين نبرد نا برابر به شهادت رسيدند . بنابراين جنبش ايشان سرآغاز بود يا پايان ؟\r\nپس از اين آغاز ، جنبش مختار ثقفى پديد آمد . سپس جنبش اهل مدينه كه به واقعهء « حرّه » شهرت داشت ، صورت پذيرفت . دراين جنبش ، اهل مدينه پيمان خويش را با يزيد و امويان گسستند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nبه همين خاطر يزيد دهها هزار سرباز به فرماندهى « مسلم بن عقبه » يا آنطور كه مسلمان او را ناميده بودند « مسرف » - به خاطر اسراف و زياده روى در كشتار و تجاوزش بر اهل مدينه رسول اكرم صلى الله عليه و آله واصحاب و تابعين او و هتك نواميس ايشان - به مدينه فرستاد . امّا مردم مدينه تسليم نشدند . بلكه نبردى شهادت طلبانه را به ثبت رساندند . پيكارى تازه كه از ابا عبداللَّه الحسين آموخته بودند .\r\nبدين‌سان كربلا سرآغازى بود كه درپى آن جنبشها و انقلابهاى فراوانى به پا خواستند . آشكارترين آنها جنبشهايى بودند كه نوادگان امام حسن عليه السلام از جمله نوادگان و فرزندان حسن المثنّى - كه در نبرد كربلا مجروح گشت و پس از درمان ، بهبودى يافت - و علاوه بر آن دايى زاده‌ها و خاله زاده‌هاى وى برپا نمودند .\r\nاين سادات حسنى برپا كننده جنبشها و نهضتهاى پياپى بودند - كه از آنها يادى نمىشود - امّا حكومتهاى زمان ، اين انقلابيون را در زندانهاى دهشتناكى حبس مىكردند . اين زندانها عبارت بودند از سياهچالهاى تاريك و مخوفى كه روز و شب در آن تشخيص داده نمىشد و ايشان براى تميّيز اوقات شرعى از ميزان قرائت قرآن كريم بهره مىجستند . يعنى ايشان به عنوان نمونه 8 جزء از قرآن را مىخواندند تا زمان نماز ظهر برسد و 8 جزء ديگر ، تا هنگام نماز مغرب شود . و اينچنين شب و روز را درك مىنمودند ؛ يا اگر مردى از ايشان درمىگذشت ، دفن نمىشد بلكه جسدش تا متلاشى شدن رها مىگشت .\r\nسپس فرد ديگرى فوت مىكرد و همين طور يكى پس از ديگرى\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nجان مىداد . پس از آنكه همگى مىمردند ، سياهچال را بر اجسادشان ويران مىساختند و بدين صورت زندانشان ، به گورهايشان تبديل مىشد .\r\nولى علىرغم اين مصائب ، انقلاب مىنمودند . دراين زمينه مىتوان به يك داستان تاريخى اشاره نمود . هنگاميكه عيسى بن زيد بن على بن الحسين ، پدرش را در تبعيدگاه از دست داد ، كودكى بيش نبود ؛ بعدها ، در بزرگسالى او را « سيّد سقّا » ناميدند ؛ زيرا در شهر كوفه سوار بر شترى كه اجاره كرده بود ، آب مىفروخت و زندگيش را با درآمد سقّايى مىگرداند و جز سقّايى كسى از او چيزى نمىدانست .\r\nپس از مرگ وى ، يكى از دوستانش دو پسر عيسى بن زيد را نزد مهدى عبّاسى مىبرد . خليفه از آنكه او با پاى خود به كام مرگ آمده است ، خوشحال مىشود ؛ زيرا براى دستگيرى او جايزه‌اى را تعيين كرده بود ولى تا به حال كسى موفّق نشده بود او را دستگير نمايد .\r\nآن شخص همراه دو كودك نزد خليفه عبّاسى آمد . سلام نمود ولى خليفه پاسخ سلامش را نداد بلكه به او گفت : با پاى خود به كام مرگ آمده‌اى ! آن شخص پاسخ داد : اى خليفه ، آمده‌ام تا تو را مژده و تسليتى دهم . خليفه گفت : چه مژده‌اى ؟ آن شخص در پاسخ گفت : عيسى بن زيد درگذشت . خليفه گفت : سوگند به خدا نيكو مژده‌اى است ! - عيسى مرد كهنسالى بود كه تنها سقّايى مىكرد ؛ ولى با اين حال خليفه در كاخ خود در بغداد ، هميشه احساس مىكرد كه عيسى سايه به سايه‌اش مىآيد - سپس خليفه پرسيد : و براى چه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nتسليت مىدهى ؟ آن مرد گفت : اين دو پسر ، فرزندان او هستند و اينك يتيم گشته‌اند . سپس گريست . مهدى عبّاسى گفت : به خاطر مژده‌ات تو را بخشيديم ، ولى دو كودك به خاطر نزديكى خاندانمان نزد من خواهند ماند . چرا كه من و آن دو از بنى هاشم هستيم !\r\nو بدين‌سان خليفهء عبّاسى ، زيد بن عيسى و حسين بن عيسى را نزد خود در دارالخلافه در كنار فرزندانش نگهدارى كرد . تا جائى كه هر روز اين دو را با خود به شكار مىبرد . زيرا آنها زندانيانش در دارالاماره بودند . امّا يكى از اين دو پسر هنگاميكه به سن 17 سالگى پا گذاشت ، به يكى از اماكن رفت و يارانى را گردآورد و نهضتى را بر ضدّ مهدى عبّاسى به پا نمود .\r\n\r\nويرانى و سازندگى\r\nبدين‌سان فرزندان امام حسن و امام حسين عليهما السلام پرچم رسالت ونهضت را ، نه تنها از بعد انقلابى و چريكى آن بلكه از بعد عبادت ، علم ، تبليغ رسالت و رهبرى امّت در زمينه‌هاى گوناگون نيز بر دوش گرفتند .\r\nبنابراين كربلا سرآغاز بود . پرسشى در اينجا پيش مىآيد اينكه ، چگونه كربلا كه سرآغاز حيات است در پندار برخى از ما به پايانى تبديل شده كه از آن به عنوان ابزارى براى توجيه ، بهانه و عذر بهره مى جوييم ؟\r\nمن مىخواهم پاسخ درست را از آيات قرآن ، الهام بگيرم .\r\nدر هر جنبشى در تاريخ دو بعد وجود دارد : بعد ويرانى و بعد\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسازندگى . براى روشن شدن اين مطلب مىگويم كه مثلًا اگر مىخواهيد ساختمان بزرگى را بنا سازيد ، ناگزير بايد پيش از آن ، ساختمان قديمى و كلنگى گذشته را ويران سازيد و زمين را هموار ساخته و پى ريزى نماييد . سپس آن ساختمان بزرگى را كه مىخواهيد ، بنا سازيد . آيا اين گونه نيست ؟\r\nكربلا نيز سرزمين دو رسالت ويرانى و سازندگى بود . چرا كه امام حسين عليه السلام با اين دو رسالت پيش آمد ، زيرا امام حسين عليه السلام يزيد ، بنىاميّه و طاغوت را نفى نمود و فرمود :\r\n« وَمِثْلِي لَايُبَايِعُ مِثْلَهُ . . . » « 1 »\r\n« مثل من با چون اويى بيعت نخواهد كرد . » و\r\n« هَيْهات مِنّا الذِّلَّة » « 2 »\r\nو اين همان ويرانى است . ويرانى سازه بنىاميّه و جاهليت فاسد .\r\nهر جنبش ديگرى كه در راستاى همين هدف حركت مىكرد ، ويرانگر طاغوت و رژيم اموى بود . امّا آيا هر جنبشى تنها براى ويرانى برپا مىگشت ؟\r\nصدالبتّه خير . بلكه در كنار اين ويرانى ، سازندگى نيز وجود داشت و آن سازندگى يك نهضت و انقلاب نوين بود .\r\nامام حسين عليه السلام بر هر دو بُعد تأكيد نمود . بر نفى ولايت يزيد و بر آرى گفتن به ولايت خداوند ، ولايت رسول اكرم ، على بن ابيطالب ، امام حسن مجتبى ، ولايت خود و فرزندان معصومش . در حقيقت\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 325 .\r\n( 2 ) - حياة الإمام الحسين بن علىّ عليه السلام ، القرشي ، ج 2 ، ص 193 .\r\n","page_name":" 179 ","page_number":179},
  {"content":"\r\n\r\nمشكلى كه از به دو پيدايش خوارج ميان مسلمانان ظهور يافت ، اين بود كه گروههايى از مردم ، تنها « نه » مىگفتند و هيچ سخن مثبت ديگرى نداشتند . مثلًا خوارج با مطرح كردن شعار « لا حكم إلّاللَّه » ولايت ائمّهء معصومين را نفى مىكردند ؛ غافل از اينكه حكومت خداوند بر روى زمين از طريق احكام و شرايعى كه نازل مىنمايدو از طريق پيامبر اسلام و جانشينان وى قابل اجرا و عملى شدن است . و ما در طول تاريخ اين مسأله را به خوبى شاهد هستيم كه خداوند ، پيامبران را براى حكومت كردن مبعوث مىكرده است . خداوند متعال مىفرمايد :\r\nوَمَا أَرْسَلْنَا مِن رَسُولٍ إِلَّا لِيُطَاعَ بِإِذْنِ اللَّهِ وَلَوْ أَنَّهُمْ إِذ ظَلَمُوا أَنْفُسَهُمْ جَاءُوكَ فَاسْتَغْفَرَوا اللَّهَ وَاسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً * فَلَا وَرَبِّكَ لَا يُؤْمِنُونَ حَتَّى يُحَكِّمُوكَ فِيمَا شَجَرَ بَيْنَهُمْ ثُمَّ لَايَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً « 1 » .\r\n« ما هيچ پيامبرى را نفرستاديم مگر براى اينكه به فرمان خدا ، از وى اطاعت شود . و اگر اين مخالفان ، هنگامى كه به خود ستم مىكردند ( و فرمانهاى خدا را زير پا مىگذاردند ) ، به نزد تو مىآمدند ، و از خدا طلب آمرزش مىكردند ، و پيامبر هم براى آنها استغفار مىكرد ، خدا را توبه‌پذير و مهربان مىيافتند . به پروردگارت سوگند كه آنها مؤمن نخواهند بود ، مگر اينكه در اختلافات خود ، تو را به داورى طلبند ؛ و سپس از داورى تو ، در دل خود احساس ناراحتى نكنند ؛ و كاملًا تسليم باشند . »\r\n\r\n\r\n","description":"","footnote":"\r\n( 1 ) - سورهء نساء ، آيات 64 - 65 .\r\n","page_name":" 180 ","page_number":180},
  {"content":"\r\n\r\nبنابراين داستان ، داستان « نه » و « آرى » گفتن است . « نه » در برابر طاغوت و « آرى » براى رسول اكرم صلى الله عليه و آله و ائمّهء اطهار . هنگاميكه خوارج « نه » گفتند با امام على عليه السلام ، امام حسين عليه السلام ، يزيد ، معاويه و بنى عبّاس و . . به مقابله پرداختند . ولى در حقيقت آنها نمىدانستند كه چه مىخواهند ! سپس با خودشان هم درگير شدند تا اينكه منقرض شدند .\r\nچرا كه روش نفى همهء چيز در برابر همگان « نه » گفتن ، حتّى وجود ايشان را در معرض نابودى قرار داد .\r\n\r\nاسلام دو بعد دارد\r\nاسلام با كلمه « لا إله إلّااللَّه » آغاز مىگردد . بنابراين اسلام حركتى است دو بعدى . زيرا هنگاميكه ما « لا إله » مىگوييم ، بدين معناست كه به پرستش بتها ، خورشيد ، ستاره‌ها ، طاغوت ، قبيله ، نژاد ، پوست و زمين « نه » گفته‌ايم و آن را رد نموده‌ايم . از سويى ديگر ، هنگاميكه « الّا اللَّه » را ترنّم مىكنيم اين پيام را مىدهيم كه ما به خداوند ، رسول او ، جانشينانش ، حزب و سربازانش « آرى » مىگوييم و ايمان داريم .\r\nدر حالى كه خوارج تنها « لا إله » را پذيرفتند . بنابراين كسى كه پيامبر خدا را نفى مىكند ، خدا را نفى نموده و هركه على را نپذيرد ، رسول خدا را نپذيرفته ؛ و هركه حسن را نفى كند على را نفى كرده ، و هركه حسين را نپذيرد حسن را نپذيرفته ، يا به ديگر سخن ، هركه دومى را نپذيرد خود به خود اوّلى را نيز نپذيرفته و اين نفى نمودن زنجيره وار پيش خواهد رفت . متأسّفانه اين روش در تاريخمان\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبه جاى مانده است . چرا كه گروههايى بوده و هستند كه تنها ، نفى نمودن را در زندگى دنبال نموده‌اند ، و هنوز موفّق نشده‌اند كه مثبت گرايى را در خويشتن پايه ريزى نمايند . به همين خاطر به جماعتى نفى كننده كه سازنده تاريخ خويش نيست ، مبدّل شده‌اند ، بنابراين چگونه تاريخ مثبت امّتها ساخته شده ؟\r\n\r\nتسليم مطلق در برابر خدا\r\nتاريخ را ، تسليم شدن مطلق در برابر دستورات خداوند متعال ساخته است . از آيات 127 تا 133 سورهء بقره مىتوانيم به اين حقيقت دست يابيم . زيرا قرآن كريم به واسطهء بيان گوشه‌اى از داستان زندگى و روش حضرت ابراهيم عليه السلام بر اين نكته تأكيد مىنمايد كه ، تسليم شدن در برابر خداوند از برجسته‌ترين مشخّصات اين پيامبر بزرگ خدا بوده است .\r\nتسليم شدن به معناى پذيرش ، اطاعت و پيروى كردن است .\r\nوَإِذْ يَرْفَعُ إِبْرَاهِيمُ الْقَوَاعِدَ مِنَ الْبَيْتِ وَإِسْمَاعِيلُ رَبَّنَا تَقَبَّلْ مِنَّا إِنَّكَ أَنتَ السَّمِيعُ الْعَلِيمُ * رَبَّنَا وَاجْعَلْنَا مُسْلِمَيْنِ لَكَ وَمِن ذُرِّيَّتِنَا أُمَّةً مُسْلِمَةً لَّكَ وَأَرِنَا مَنَاسِكَنَا وَتُبْ عَلَيْنَا إِنَّكَ أَنتَ التَّوَّابُ الرَّحِيمُ « 1 » .\r\n« و ( نيز به ياد آوريد ) هنگامى را كه ابراهيم و اسماعيل ، پايه‌هاى خانه ( كعبه ) را بالا مىبردند ؛ ( و مىگفتند : ) پروردگارا ! از ما بپذير ، كه تو شنوا ودانايى . پروردگارا ! ما را تسليم فرمان خود قرار ده ؛ و از دودمان ما ، امّتى كه\r\n\r\n\r\n","description":"","footnote":"\r\n( 1 ) - سورهء بقره ، آيات 127 و 128 .\r\n","page_name":" 182 ","page_number":182},
  {"content":"\r\n\r\nتسليم فرمانت باشند ، ( به وجود آور ؛ ) و طرز عبادتمان را به ما نشان ده وتوبه ما را بپذير ، كه تو توبه‌پذير و مهربانى . »\r\nپس اسلام ، يعنى تسليم شدن و رضايت مطلق در برابر حقّ تعالى .\r\nدربارهء مراتب تسليم حضرت ابراهيم ، در روايات مىخوانيم : در آن هنگام كه مىخواستند حضرت ابراهيم را در آتش بسوزانند ، او را در منجنيق نهاده و پرتاب كردند . در فضا جبرئيل با او ديدار مىكند و مى فرمايد : آيا به چيزى نيازدارى ؟ حضرت ابراهيم فرمود : اگر از تو ، خير . چرا كه خداوند مرا كافى است و او بهترين حامى من است .\r\nسپس ميكائيل او را ملاقات نمود و فرمود : اگر بخواهى آتش را خاموش مىكنم ، زيرا امر باران و آبها در دست من است . حضرت ابراهيم پاسخ داد : نه نمىخواهم . فرشته باد نزد او آمد و فرمود : اگر بخواهى آتش را پراكنده مىسازم . فرمود : نه نمىخواهم . پس جبرئيل فرمود : پس از خدا بخواه ! فرمود : آگاهى او به حال من ، بسنده است مرا از درخواست كردن از درگاه او . « 1 »\r\nحضرت ابراهيم از خداوند مىخواهد كه او را تسليم فرمان خود قرار دهد ؛ زيرا اسلام آوردن به معناى تسليم مطلق شدن ، از والاترين پله‌هاى ايمان است .\r\nرَبَّنَا وَاجْعَلْنَا مُسْلِمَيْنِ لَكَ وَمِن ذُرِّيَّتِنَا أُمَّةً مُسْلِمَةً لَّكَ وَأَرِنَا مَنَاسِكَنَا وَتُبْ عَلَيْنَا إِنَّكَ أَنتَ التَّوَّابُ الرَّحِيمُ * رَبَّنَا وَابْعَثْ فِيهِمْ رَسُولًا مِنْهُمْ يَتْلُوا عَلَيْهِمْ آيَاتِكَ وَيُعَلِّمُهُمُ الْكِتَابَ وَالْحِكْمَةَ وَيُزَكِّيهِمْ إِنَّكَ أَنتَ الْعَزِيزُ الْحَكِيمُ * وَمَن يَرْغَبُ عَن\r\n\r\n\r\n","description":"","footnote":"\r\n( 1 ) - بحارالانوار ، ج 68 ، ص 156 .\r\n","page_name":" 183 ","page_number":183},
  {"content":"\r\n\r\nمِلَّةِ إِبْرَاهِيمَ إِلَّا مَن سَفِهَ نَفْسَهُ . . . « 1 » .\r\n« پروردگارا ! ما را تسليم فرمان خود قرار ده ؛ و از دودمان ما ، امّتى كه تسليم فرمانت باشند ، ( به وجود آور ؛ ) و طرز عبادتمان را به ما نشان ده وتوبهء ما را بپذير ، كه تو توبه‌پذير و مهربانى . پروردگارا ! در ميان آنها پيامبرى از خودشان برانگيز ، تا آيات تو را بر آنان بخواند ، و آنها را كتاب و حكمت بياموزد ، و پاكيزه كند ؛ زيرا تو توانا و حكيمى ( و بر اين كار ، قادرى ) . جز افراد سفيه و نادان ، چه كسى از آيين ابراهيم ، ( با آن پاكى و درخشندگى ، ) رويگردان خواهد شد ؟ ! »\r\nزيرا خداوند متعال حضرت ابراهيم را برگزيد ، و او از بهترين انسانهاى دوران خود بود ؛ چون هنگاميكه خداوند از او خواست كه تسليم محض آفريدگار شود ، او با كمال آمادگى اعلام نمود كه ، تسليم است . اين بينشها را در قرآن كريم چنين مىخوانيم :\r\nوَلَقَدِ اصْطَفَيْنَاهُ فِي الدُّنْيَا وَإِنَّهُ فِي الْآخِرَةِ لَمِنَ الصَّالِحِينَ * إِذْ قَالَ لَهُ رَبُّهُ أَسْلِمْ قَالَ أَسْلَمْتُ لِرَبِّ الْعَالَمِينَ « 2 » .\r\n« ما او را دراين جهان برگزيديم ؛ و او در جهان ديگر ، از صالحان است .\r\nدر آن هنگام كه پروردگارش به او گفت : اسلام بياور ( و در برابر حق ، تسليم باش . او فرمان پروردگار را از جان و دل پذيرفت ؛ و ) گفت : در برابر پروردگار جهانيان ، تسليم شدم . »\r\nپس آئين حضرت ابراهيم عليه السلام اينچنين است و او ديگر پيامبران را نيز به چنين آيينى سفارش كرده است ؛ و اين راهى است كه از حضرت\r\n\r\n\r\n","description":"","footnote":"\r\n( 1 ) - سورهء بقره ، آيات 128 - 130 .\r\n( 2 ) - سورهء بقره ، آيات 130 و 131 .\r\n","page_name":" 184 ","page_number":184},
  {"content":"\r\n\r\nابراهيم عليه السلام تا رسول اكرم صلى الله عليه و آله ادامه دارد و به سخن واحدى فرامىخواند و آن كلمه « اسلام » است ؛ يا به ديگر سخن ، تسليم شدن و رضايت مطلق .\r\nوَوَصَّى بِهَا إِبْرَاهِيمُ بَنِيهِ وَيَعْقُوبُ يَا بَنِيَّ إِنَّ اللَّهَ اصْطَفَى لَكُمُ الدِّينَ فَلَا تَمُوتُنَّ إِلَّا وَأَنتُم مُّسْلِمُونَ « 1 » .\r\n« و ابراهيم و يعقوب ( در واپسين لحظات عمر ، ) فرزندان خود را به اين آيين ، وصيّت كردند ؛ ( و هر كدام به فرزندان خويش گفتند : ) فرزندان من ! خداوند اين آيين پاك را براى شما برگزيده است ؛ و شما ، جز به آيين اسلام [ / تسليم در برابر فرمان خدا 
  ] از دنيا نرويد . »\r\nپس هنگاميكه امّت ، مسلمان باشد راه نفى و اثبات را باهم طى مىكند ، و آنگاه است كه دشمن را نابود و دوست را استوار مىسازد .\r\nامّت مسلمان هيچگاه تنها به نفى دشمن بسنده نمىكند ، بلكه راه اثبات ، كه همان تسليم شدن در برابر خدا و هر آنچه خدايى است ، را نيز در پيش مىگيرد ؛ زيرا مفهوم اسلام ، تسليم شدن در برابر رهبرى ، اوامر و احكام شرعى و نيز بر طرف نمودن اختلافات مىباشد .\r\nچنان كه خداوند متعال در آيه‌اى ديگر مىفرمايد :\r\nفَلَا وَرَبِّكَ لَايُؤْمِنُونَ حَتَّى يُحَكِّمُوكَ فِيمَا شَجَرَ بَيْنَهُمْ ثُمَّ لَايَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً « 2 » .\r\n« به پروردگارت سوگند كه آنها مؤمن نخواهند بود ، مگر اينكه در اختلافات\r\n\r\n\r\n","description":"","footnote":"\r\n( 1 ) - سورهء بقره ، آيهء 132 .\r\n( 2 ) - سورهء نساء ، آيهء 65 .\r\n","page_name":" 185 ","page_number":185},
  {"content":"\r\n\r\nخود ، تو را به داورى طلبند ؛ و سپس از داورى تو ، در دل خود احساس ناراحتى نكنند ؛ و كاملًا تسليم باشند . »\r\nعلّت عقب افتادگى ما ، همان مسائل پيش پا افتاده‌اى مىباشند كه ما را از يكديگر دور مىسازند . زيرا در حقيقت آنها چون ميكروبهايى مىمانند كه هر روز بيشتر مىگردند تا آنجا كه اختلافات و كشمكشها را گسترش مىدهند . دراين زمينه قرآن تعبير شيوايى دارد ؛ چنان كه در آيه‌اى كه تلاوت شد ، مىفرمايد : « به پروردگارت سوگند كه آنها مؤمن نخواهند بود ، مگر اينكه در اختلافات خود ، تو را به داورى طلبند ؛ و سپس از داورى تو ، در دل خود احساس ناراحتى نكنند ؛ و كاملًا تسليم باشند . » « 1 » پس اگر مسلمانان هنگام بروز خصومت از همان لحظات آغازين بروز اختلاف نزد پيامبر اسلام رفته و اختلاف خويش را حل كرده بودند ، هرگز اين اختلاف به دريايى از خون و تيشه‌اى براى ويرانى امّت و تمدّن دگرگون نمىگشت .\r\nبنابراين ما بايد از واقعهء كربلا خاستگاهى را براى سازندگى برگيريم . اين امر با پايه‌ريزى حس دوستى و ولايت اهل‌بيت عليهم السلام در وجودمان ممكن خواهد بود ؛ تا آنجا كه اهل‌بيت عليهم السلام و دوستانشان را دوست و دشمنانشان را دشمن خواهيم داشت .\r\n\r\n\r\n","description":"","footnote":"\r\n( 1 ) - سورهء نساء ، آيهء 65 .\r\n","page_name":" 186 ","page_number":186},
  {"content":"\r\n\r\n\r\nحزب جاهليّت و چالش مكتبى\r\nمردى در سفرى طولانى به دور از خانواده خويش بود . هنگاميكه به منزلش بازگشت ، دخترى 5 ساله را در آن يافت . از همسرش پرسيد : اين دختر ، كيست ؟ پاسخ داد : هنگاميكه به مسافرت رفتى من حامله بودم . مرد با شنيدن آن سخن ، كينه‌اى به دل گرفت و در كمين فرصت نشست . تا اينكه روزى رسيد و دخترش را به حومه روستايى كه در آن زندگى مىكرد با خود برد . سپس كندن گودالى را آغاز نمود . در سويى ديگر دخترك نشسته بود و به او نگاه مىكرد .\r\nنمىدانست براى چه پدرش اين گودال را مىكند . پس هرگاه پدرش خسته مىشد و در كنارش مىنشست ، گرد و غبارى را كه بر چهرهء پدر نشسته بود ، پاك مىنمود . زمان جنايت فرارسيد . پدر او را گرفت و در گودال نهاد و بر پيكر و صورت معصومش خاك ريخت تا او را مدفون سازد . در آن لحظات ، فرياد يارى خواهى دخترك برخاست ، ولى پدر سنگدلش توجّهى نكرد و او را دفن نمود . سپس در حالى كه گرد و غبار لباسش را مىتكاند به منزلش بازگشت !\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nرنجهاى جاهليّت\r\nاين نمونه‌اى از بىرحميها و رنجهاى دوران جاهليّت عرب پيش از اسلام بود . زيرا فرهنگ اينان آكنده از عقب افتادگى ، تعصّبات ، برترى جويى ، قبيله‌گرايى ، تعصّبات قومى و نژادپرستانه نفرت‌انگيز بود . از سويى كوشش ، تلاش و ارزشهاى سازنده بر اقتصادشان حاكم نبود بلكه ، اقتصادشان از راه شبيخون زدنهاى ناگهانى به يكديگر تأمين مىگشت . چرا كه اگر قبيله‌اى احساس فقر و نياز مىكرد ، تنها به جنگيدن و حمله بردن به ديگرى مىانديشيد و آن را عملى درست مىپنداشت . به اين صورت كه شبانه يا در روز به قبيله‌اى ديگر حمله مىكرد و مردان را مىكشت ، زنان و كودكان را به اسارت مىگرفت و هر آنچه از مال و منال داشتند ، به غنيمت مىبرد . اين شبيخونهاى پياپى بر زندگيشان سايه افكنده بود تا آنجا كه امام على عليه السلام زندگى اينان را اينچنين به تصوير مىكشد و مىفرمايد :\r\n« كَانَ شِعارَهُمْ الْخَوْفُ وِدِثارَهُمْ السَّيْفُ » « 1 »\r\n« در دلهايشان ترس رخنه كرده بود ولى از رو شمشير بسته بودند . »\r\nآرى ، شمشيرها را از رو بسته بودند امّا ترس در دلهايشان لانه كرده بود و اين نشانه فرهنگ جنگلى اينان بود . و امّا عبادتشان ؛ دربارهء آن هيچ نمىتوان گفت . چرا كه نمازشان در كنار بيت‌الحرام چيزى جز سوت و كف زدن نبود ! آنها در حالى كه برهنه بودند ، پيرامون خانهء كعبه طواف مىكردند و اشعار توهين آميزى را مىسرودند و خداوند را\r\n\r\n\r\n","description":"","footnote":"\r\n( 1 ) - نهج البلاغه ، خطبهء شمارهء 89 .\r\n","page_name":" 188 ","page_number":188},
  {"content":"\r\n\r\nبا اين سخنان مىخواندند : « ما را بيامرز ، ما را بيامرز و اگر نمىآمرزى بدان كه بايد بيامرزى ! ! » يا مىگفتند : « لبّيك خداوندا لبّيك ، لبّيك شريكى ندارى جز آنكه ما براى تو قرار مىدهيم . . . » « 1 »\r\n\r\nترس و بيم\r\nدر دوران جاهليت ، بت‌پرستان بيش از سيصد و شصت بت در كعبه جاى داده بودند . علاوه بر آن ، بتهاى ديگرى را كه از مواد گوناگونى چون سنگ ، يا خرما و يا چوب . . . كه با دستان خود ساخته بودند ، در شهرهاى خود مىپرستيدند . و امّا روابط اجتماعى ايشان كه براساس ترس و اضطراب استوار بود . زيرا كوچكترين و ناچيزترين مسائل ممكن بود ، جنگهاى ويرانگر چندين ساله را برافروخته سازد .\r\nچنان كه جنگ « داحس و غبراء » و شايد « البسوس » كه به خاطر كشته شدن يك ناقه پديد آمد ، حدود سيصد سال به طول انجاميد .\r\nبه طور كلّى ، گرسنگى ، فقر ، ترس و سقوط تمدّنى بر گوشه گوشه زندگى ايشان سايه افكنده بود . در همين اوضاع ناامنى ، تشويش ودختركشى پيامبر خدا آمد . آمد تا اينان را از سردرگمى برهاند و اين وضعيّت را دگرگون سازد . پيامبرى كه از بين فرزندانش تنها يك دختر براى او در قيد حيات ماند و پيامبر با او رفتارى ويژه داشت تا نشان دهد كه تا چه ميزان اسلام براى دختران احترام قائل است . در روايت مىخوانيم :\r\n\r\n\r\n","description":"","footnote":"\r\n( 1 ) - بحارالانوار ، ج 3 ، ص 253 .\r\n","page_name":" 189 ","page_number":189},
  {"content":"\r\n\r\n« خَرَجَ رَسُولُ اللَّهِ صلى الله عليه و آله وقد أَخَذَ بِيَدِ فَاطِمَةَ وَقَالَ : مَنْ عَرَفَ هذِهِ فَقَدْ عَرَفَها ، وَمَنْ لَمْ يَعْرِفها فَهِي فاطِمَةُ بِنْتُ مُحَمَّدٍ ، وهي بِضْعَةً مِنِّي ، وَهِيَ قَلْبِي الَّذِي بَيْنَ جَنْبَيَّ ، فَمَنْ آذاها فَقَدْ آذانِي ، وَمَنْ آذانِي فَقَدْ آذى اللَّه » « 1 »\r\n. « رسول خدا در حالى كه دست در دست فاطمه داشت ، خارج شد وفرمود :\r\nهركه او را مىشناسد كه شناخته و اگر نمىشناسد ، بداند او فاطمه دختر محمّد است . او پارهء تن من و قلب من در ميان دو پهلوست . پس هركه او را بيازارد مرا آزرده ساخته و هركه مرا بيازارد ، خدا را آزرده ساخته است . »\r\nبيهوده نيست كه خداوند مقدّر فرموده كه اين دختر ، كوثر « خيلى بسيار زياد » باشد ، تا نسل رسول خدا از او شكوفا گردد . چرا كه اسلام و تقديرهاى الهى ، تمامى آن سنّتهاى باطل و فرهنگهاى بيهوده‌اى ( مهمترين آنها زنده به گور كردن دخترها ) را كه در دوران جاهليّت حكمفرما شده بودند ، دگرگون خواهد ساخت .\r\n\r\nمعجزه پيامبر اسلام\r\nپيامبر اكرم صلى الله عليه و آله در گذر 23 سال چنان عمل نمود كه حضرت نوح در خلال 950 سال زمان دعوت قومش نتوانست در ميان آنان به آن ميزان از موفّقيت برسد ؛ حتّى پيامبران اولوالعزم ديگر نيز ، نتوانستند چنين كنند . رسول خدا ، با خلاصه كردن تلاشهاى همهء پيامبران ، در كمتر از 25 سال در ميان امّت خويش توانست با انبوه خرافه‌ها ،\r\n\r\n\r\n","description":"","footnote":"\r\n( 1 ) - بحارالانوار ، ج 43 ، ص 54 .\r\n","page_name":" 190 ","page_number":190},
  {"content":"\r\n\r\nافسانه‌ها و فرهنگهاى باطل مبارزه نمايدو تمدّنى را شكوفا سازد كه پايهء ارزشهايش در همكارى براساس نيكى و پرهيزكارى نهفته مىباشد . اين امر در ميان مسلمانان به جايى رسيد كه در جنگ « موته » پيامبر امر فرمودند تا به زخميهاى جنگ آب بدهند . امّا هريك از نوشيدن آب سر باز مىزدند و برادر مجروح ديگر را بر خود ترجيح مىدادند و با زبان حال خود مىگفتند : « برادرم از من تشنه‌تر است پس او را پيش از من آب دهيد . » - در حالى كه همگى در حال احتضار بودند و آب دادن به محتضر مستحب مىباشد - بدين‌سان هريك با اينكه نياز شديدى به آب داشتند ، ولى برادر ايمانى خود را بر نياز خويش ايثار نمودند و بدين‌سان همگى بدون استثناء تشنه لب ، جان دادند .\r\nمىبينيد كه چگونه آن عربهاى دوران جاهليّت كه به خاطر لقمهء نانى يكديگر را مىكشتند به انسانهايى در اوج قلّهء محبّت ، دهش ، ايثار و مهربانى دگرگون شده‌اند . تا آنجا كه هنگاميكه رسول اكرم صلى الله عليه و آله خطبه‌اى مىخواندند ، اشكهاى ايشان بر گونه‌هايشان سرازير مىشد ، چرا كه دلهاى سخت جاهليّت به دلهاى نرم و زيبايى چون شكوفه‌هاى بهارى مبدّل شده بودند .\r\nو مىبينيم آن هنگام كه ، امام حسين عليه السلام بر قتلگاه حبيب بن مظاهر ايستاد ، چنين فرمود :\r\n« للَّهِ درّك يا حَبِيب ، لَقَدْ كُنْتَ فاضِلًا تَخْتِمُ الْقُرْآنَ فِي لَيْلَةٍ وَاحِدَةٍ » « 1 »\r\n.\r\n\r\n\r\n","description":"","footnote":"\r\n( 1 ) - مجمع مصائب اهل‌البيت عليهم السلام ، ص 131 .\r\n","page_name":" 191 ","page_number":191},
  {"content":"\r\n\r\n« آفرين بر تو اى حبيب ! تو شخص فاضلى بودى كه يك شبه همهء قرآن را تلاوت مىكردى . »\r\nآرى ، بدين‌سان انسانها تحوّل يافتند و سرزمينهاى اسلامى از ايمان و مهربانى سر سبز گشت . و همچنان آن افراد خوار و زبون ، به انسانهاى با عزّت و انسانيّت دگرگون گشتند ؛ و پيكهاى مسلمان ونامه‌هايشان پياپى و بىشمار بر سرتاسر اين كره خاكى سرازير مىشدند و در مقابل افرادى چون هركول روم ، كسراى فارس ، سزار روم با نامه‌ها و يا پيكهايشان ، خواهشانه از پيامبر خدا مىخواهند كه عذر ايشان را بپذيرد ، و پس از اندك زمانى مىبينيم كه لشكريان اسلام ، سرزمينهاى گوناگون را يكى پس از ديگرى فتح مىنمايند .\r\nدر گذر حدود 25 سال ، اسلام به خاطر دگرگون شدن ارزشهاى شيطانى ناپاك جاهليّت به ارزشهاى والاى خدايى ، توانست بر مناطق گسترده‌اى از اين كره خاكى سايه بگستراند . امّا پيروان جاهليّت ، با لباس اسلام به دژ حكومت اسلامى ، زيركانه نفوذ كردند و رفته رفته به قدرت چنگ انداختند . آرى ، اينان بنىاميّه وهمگنانشان مىباشند . اينان آشكارا پرچم كفر را حمل نمودند وهدف اساسى آنها بازگرداندن آن جاهليت نخستين با تمامى مشخّصاتش بود . به همين خاطر امام حسين عليه السلام در يكى از بياناتش فرمود :\r\n« إِنّا للَّهِ وَإِنّا إِلَيْهِ راجِعُونَ ، وَعَلَى الْإِسلَامِ السَّلَامُ ، إِذْ قَدْ بُلِيَتِ\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nالْأُمَّةُ بِراعٍ مِثْلِ يَزيدِ . . » « 1 » .\r\n« انّا للَّه‌وانّا اليه راجعون ، بنابراين بايد با اسلام خداحافظى كرد كه ، امّت اسلامى به فرمانروايى چون يزيد گرفتار شده است . »\r\nزيرا به راستى يزيد براى نابود كردن كامل اسلام آمده بود . چنان كه برخى از مورّخين ادّعا مىكنند يزيد احمق نبود ، بلكه درست مىدانست چه مىكند . چرا كه حزب اموى از گذر او ، پدرش معاويه و خلفاى ستم پيشه بعدى بر جهان اسلام حكومت كرد .\r\n\r\nكشمكشى بنيادين\r\nداستان كشمكش ميان ائمّهء اطهار و حزب اموى ، داستانى ساده با انگيزه‌هاى حاشيه‌اى نمىباشد ؛ بلكه كشمكشى است ميان حزب مكتبى « حزب اللَّه » و حزب جاهليّت « حزب شيطان » . يا به ديگر سخن ، كشمكشى است ميان شجرهء طيّبه ( درخت پاك ) و ميان شجرهء خبيثهء نفرين شده در قرآن :\r\nأَلَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ أَصْلُهَا ثَابِتٌ وَفَرْعُهَا فِي السَّماءِ * تُؤْتِي أُكُلَهَا كُلَّ حِينٍ بِإِذْنِ رَبِّهَا وَيَضْرِبُ اللَّهُ الْأَمْثَالَ لِلنَّاسِ لَعَلَّهُمْ يَتَذَكَّرُونَ * وَمَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِن فَوْقِ الْأَرْضِ مَالَهَا مِن قَرَارٍ « 2 » .\r\n« آيا نديدى چگونه خداوند « كلمهء طيّبه » ( و گفتار پاكيزه ) را به درخت\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 326 .\r\n( 2 ) - سورهء ابراهيم ، آيات 24 - 26 .\r\n","page_name":" 193 ","page_number":193},
  {"content":"\r\n\r\nپاكيزه‌اى تشبيه كرده كه ريشهء آن ( در زمين ) ثابت ، و شاخهء آن در آسمان است ؟ ! هر زمان ميوهء خود را به اذن پروردگارش مىدهد . و خداوند براى مردم مثلها مىزند ، شايد متذكّر شوند ( و پند گيرند ) . ( همچنين ) « كلمهء خبيثه » ( و سخن آلوده ) را به درخت ناپاكى تشبيه كرده كه از روى زمين بركنده شده ، و قرار و ثباتى ندارد . »\r\nچرا كه محصول درخت پاك ، گلها و ميوه‌هاى پاك مىباشد در حالى كه درخت ناپاك تنها ميوهء تلخ و خار مىدهد . پس كشمكش ميان دو برنامه و روش است و همانگونه كه امويان نقشه برنامه‌ريزى شده‌اى داشتند و معاويه آن را به اجرا گذاشت و پس از او در طول حكومت بنى اميّه نيز ادامه يافت ؛ خاندان پيامبر اكرم صلى الله عليه و آله نيز برنامه‌اى آشكار داشتند كه هريك براساس آن به ايفاى نقش خويش پرداختند وصدالبتّه برنامه‌اى آسمانى بود و نه زمينى !\r\nبنابراين داستان عاشورا يك واقعهء اتّفاقى نبوده ، بلكه بخشى از اين برنامه به شمار مىرفته است . پس ناگزير بايد اين دو گروه باهم برخورد مىنمودند و امام حسين عليه السلام كشته مىشد تا با شهادتش راهى نوين را در برابر امّت بگشايد تا امّت به واسطهء آن راه ، در برابر خط انحرافى اموى ايستادگى نمايند و چنين امرى بايد در برابر هرگونه تحريف ديگرى در تاريخ پديد آيد . چرا كه اين برنامه‌اى است هميشگى ؛ از آغاز آفرينش هستى تا هر زمانى كه خداوند سبحان اراده نمايد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nمسؤوليّت ما چيست ؟\r\nاينك ما در برابر اين نقشهء اموى مستمرّ تا به امروز ، و همچنين برنامهء مكتبى هميشگى چه مسؤوليّتى داريم ؟\r\nاين مسؤوليّت در دفاع از ارزشهايى چون نماز ، روزه ، زكات ، حجّ و دهها ارزش ديگر كه امام حسين عليه السلام به خاطر آنها به شهادت رسيد ، تجسّم مىيابد . چرا كه اگر ما ابا عبداللَّه الحسين را از اين ارزشها جدا سازيم ، به اين مىماند كه ما پيامبر اكرم صلى الله عليه و آله را آنگونه كه ما مىپسنديم ، بپذيريم نه آنگونه كه خدا به پيامبرى برگزيده است . امّا ، پيامبرى كه به نماز ، روزه ، حجّ و . . امر ننمايد ، پيامبر نيست و خدا او را مبعوث نساخته است .\r\nپس هنگاميكه ما زيارت وارث را مىخوانيم و مىگوييم :\r\n« اشْهَدُ انَّكَ قَدْ اقَمْتَ الصَّلوةَ ، وَاتَيْتَ الزَّكوةَ ، وَامَرْتَ بِالْمَعْرُوفِ ، وَنَهَيْتَ عَنِ الْمُنْكَرِ » « 1 »\r\n. « گواهى مىدهم كه تو به راستى نماز را برپا نمودى و زكات را ادا كردى و امر به معروف و نهى از منكر نمودى . »\r\nاين سخن بدين معناست كه امام حسين عليه السلام اين ارزشها را تجسّم بخشيد و به خاطر آنها به شهادت رسيد .\r\nاگر از من بخواهند كه هدف امام حسين عليه السلام را در يك كلمه خلاصه كنم ، خواهم گفت :\r\nهمانا هدف او و هدف تمامى پيامبران و ائمّهء اطهار عليهم السلام ، قرآن\r\n\r\n\r\n","description":"","footnote":"\r\n( 1 ) - مفاتيح الجنان ، زيارت وارث .\r\n","page_name":" 195 ","page_number":195},
  {"content":"\r\n\r\nمىباشد . همان كتابى كه « ثقل اكبر » است و امام حسين عليه السلام به خاطر قرآن ، خود را قربانى نمود . پس اگر قرآن در ميان ما تنها بماند و هيچ يك از ما در آياتش تدبّر و ژرف‌انديشى نكند ، تفسيرش را نخواند و در زندگانيش به اجرا نگذارد ، هر آينه از آنهايى خواهيم بود كه تيرها را به سوى قلب مقدّس امام حسين عليه السلام نشانه گرفتند .\r\nسخن آخر اينكه ، اگر ديديم آب رودى فروكش كرده نبايد آن را از خاك پر كنيم و اگر ظرفى را ديديم كه در آن غذايى نيست نبايد آن را بشكنيم و اگر قرآن را ديديم كه اجرا نمىگردد ، نبايد ظاهرش را پاره نماييم ؛ بنابراين بايد هميشه مراسم امام حسين عليه السلام گرم و پر حرارت بماند ؛ حتّى اگر براى مدّتى ، از بيشتر مضامينش تهى شده باشد . چرا كه انسانهايى خواهند آمد و اين خلأ را پر خواهند نمود و اين قضيه را به قضيّه‌اى پيشتاز دگرگون خواهند ساخت .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nواقعهء كربلا ، انقلابى است هميشه فرزوان\r\nواقعهء كربلا ، واقعه‌اى معمولى و تكرارپذير نمىباشد . بلكه قضيّه‌اى است كه به بعثت پيامبران ، طوفان نوح ، ساحران فرعون ، شكافته شدن دريا براى موسى و مانند آنها - كه تكرارپذير نيستند - شباهت دارد .\r\nآرى ، حادثهء كربلا خواست خداوند متعال بوده تا به واسطهء آن ، از يك سو نمونهء والاى ستيزه جويى و مقاومت در برابر ظلم و از سويى ديگر بدترين صورت ستم را به نمايش گذارد . تا هيچ انسانى ادّعا نكند كه ستم وارده بر او ، ستمى است بس بزرگ كه نمىتوان با آن مبارزه كرد و هيچ ملّتى اين بهانه را دستاويز خويش قرار ندهد كه رژيم حاكم بر او رژيمى است طاغوتى ، سلطه جو و ستم پيشه كه هرگز نمىتوان در برابر آن پايدارى نمود .\r\nزيرا آن رژيمى كه در دوران امام حسين عليه السلام بر سرنوشت مسلمانان تسلّط يافته بود ، يكى از بدترين رژيمهاى سلطه جو و سركش بود . امّا با اين حال ، امام حسين عليه السلام در برابر آن ايستاد و جان‌فشانيها نمود .\r\nپس بدين سان ، ديگر كسى بهانه نياورد كه بر اموال خويش\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمىترسد ؛ زيرا ابا عبداللَّه الحسين عليه السلام با بهترين و برگزيده‌ترين اموالش به كربلا گام نهاد ؛ و همچنين ادّعا نكند كه چون انقلاب سلب آرامش مىنمايد ، پس بايد از آن بيمناك بود ؛ چرا كه انقلاب آسايش امام حسين عليه السلام را نيز برهم زد ، تا آنجا كه او را از مدينه منوّره به مكّه ، از مكّه به كوفه و در راه كوفه به سوى كربلا روانه ساخت .\r\nعلاوه بر آن ، كسى نگويد كه از كشته شدن مىهراسد ؛ زيرا بايد بداند كه خونش پاكتر از خون ابا عبداللَّه الحسين عليه السلام ، فرزند رسول اكرم صلى الله عليه و آله و سرور جوانان بهشت نمىباشد .\r\nهمچنين فردى بر از دست دادن منصب و مقامش در ميان مردم و اين كه حكومت او را انسانى تروريست و يا جاسوس بيگانگان خطاب كند ، نترسد ؛ چرا كه ، سرور و سالارمان ، امام حسين عليه السلام نام ، نشان و شهرت خويش را در كربلا قربانى نمود . از سويى ديگر مىبينيم كه شريح قاضى ، ريختن خون سيّدالشّهدا را حلال اعلام مىكند وچنانكه مىدانيم سر شريف و مقدّس او را در همه جا مىگرداندند و بر منابر عنوان مىكردند كه ، اين سر آن خارجى است كه بر حكومت شرعى ! شورش نمود .\r\nگذشته از آن ، ديگر كسى اين ادّعا را نكند كه خودش مهم نيست ، بلكه از هتك حرمت فرزندان ، همسر و ناموسش بيمناك است . زيرا امام حسين عليه السلام با همهء خاندان و فرزندان خويش به كربلا گام نهاد كه از جمله ايشان ، مىتوان عقيله بنى هاشم ، زينب كبرى ( س ) ، آن زن پاكدامن و دختر آن شير مرد جهان اسلام و همچنين خواهرش ، ام‌ّكلثوم و برخى از دختران پاكدامن هاشمى نام برد . امّا با اين همه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاباعبداللَّه الحسين در راه خشنودى خداوند متعال همهء اهل بيت خويش را با در نظر داشتن اين امر كه ايشان اسير و به بند كشيده خواهند شد ، با خود به كربلا آورد .\r\nبدين سان ، امام حسين عليه السلام با انقلاب جاودان خويش براى ما جاى هيچگونه عذر و بهانه را باقى نگذاشته است . پس چرا بر عليه نظامهاى طاغوتى و ستمگر انقلاب نمىكنيم ؟ از كه مىترسيم ؟\r\nچه راهى را بايد دنبال نماييم ؟\r\nما بايد راه خويش را از هم اكنون مشخّص كنيم كه آيا با امام حسين عليه السلام هستيم و يا با يزيد ؟ در اينجا راه ميانه‌اى هم وجود دارد كه به راه يزيد نزديكتر است ؛ و آن راهى است كه شريح قاضى در آن قدم گذاشت و ادّعا كرد كه در پيكار عليه امام حسين عليه السلام وارد نخواهد شد ولى سرانجام با لشكريان يزيد بن معاويه همراه شد .\r\nبايد به دنبال علّت وقوع حماسهء كربلا جستجو نماييم تا به پاسخ آن دست يابيم . پاسخى كه مىگويد : خداوند متعال مقدّر ساخته تا اين واقعه و حماسه به نمونه والايى براى مؤمنين مكتبى كه راه اباعبداللَّه را مىپيمايند ، مبدّل شود و همچنين ديگر جاى هيچگونه عذر و توجيهى براى انسانى كه مىخواهد در برابر طاغوتيان تسليم نشود ، باقى نماند .\r\nبنابراين ، امام حسين عليه السلام نشانه و نمونه والايى براى انقلاب اسلامى باقى خواهد ماند .\r\nعلىرغم اينكه نزديك به 1400 سال از حادثهء كربلا مىگذرد ، ولى مىبينيم هر سال بر شور و حرارت عاشورا افزوده مىگردد ؛\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبه ويژه در سرزمينهايى كه دوستداران اهل‌بيت عليهم السلام در آن فزونى مىيابند . تا جائى كه مىپندارى اين حادثه اندك مدّتى پيش ، به وقوع پيوسته است . چرا كه نهضت امام حسين عليه السلام نهضتى است پايدار و ماندگار در دلهاى مؤمنين و هيچ قدرتى نمىتواند آن را خاموش نمايد . اگر به دوران هارون عبّاسى ، متوكّل و طاغوتيانى چون آنها بازگرديم مىبينيم كه آنان به كوششهاى مستمرى براى جلوگيرى كردن از برپايى عزادارى امام حسين عليه السلام و ايستادگى در برابر اين جريان اسلامى بنيان كن دست زده‌اند ؛ امّا آيا توانستند كارى از پيش ببرند ؟\r\nبدين‌سان كربلا انقلابىاست هميشه فروزان كه هيچ‌يك از جهانيان نمىتواند آن‌را خاموش گرداند . چرا كه انقلابى است برخاسته از گذشته ، ولى براى ساختن آينده وآفرينش واقعيّتى نوين و حياتى ديگر .\r\nو اينك ، يك جوان مكتبى آگاه ناگزير است كه بداند قضيّهء اباعبداللَّه الحسين تنها يك قضيّه‌اى نيست كه گذشته است ؛ بلكه انقلابى است هميشه فروزان كه آرمان آن سوزاندن بنيانهاى ستمكاران مىباشد . پس تا وقتى كه حاكمى ظالم بر تخت پادشاهى حكومت كند ، ما به دفاع از مبانى امام حسين عليه السلام ادامه خواهيم داد و تا واژگونى تخت همهء طاغوتيان ، درفش او را حمل خواهيم نمود .\r\nآرى ، اين روحيه مبارزه هميشگى كه قضيهء كربلا به ما بخشيده است ، بزرگترين سرمايه ماست . چرا كه اگر آن را نداشتيم ، طاغوتيان حتّى ما را از نماز خواندن باز مىداشتند ؛ كفر و فساد را به خانه‌هايمان وارد مىكردند ؛ ما را به بند مىكشيدند و هرگز به ما اجازه تمسّك به ارزشها و دينمان را نمىدادند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nچرا امام حسين عليه السلام چراغ راه هدايت است\r\n؟ بدن انسان سيستمى دارد كه از آن دفاع مىكند و مانع ورود ميكروبها به بدن مىگردد . اگر روزى اين سيستم به هم بخورد ، انسان به مرضى دچار مىشود كه امروزه بدان بيمارى فقدان ايمنى يا ايدز مىگويند . اين بيمارى موجب كاهش شديد سازوكار دفاعى بدن بيمار و در نتيجه پيدايش بيماريهاى گوناگون ديگر در او مىشود و سرانجام به مرگ بيمار منتهى مىگردد .\r\nخداوند تبارك و تعالى هنگاميكه آدمى را آفريد ، به او دو چشم داد تا ببيند ، برايش دست خلق نمود تا با آن كار كند و پا آفريد تا با آن تلاش و كوشش نمايد . همچنين دستگاههايى را در نهايت دقّت وظرافت خلق نمود . علاوه بر آن ديوارهء محكمى را كه به عنوان دژى در سيستم مصونيت ذاتى به شمار مىآيد ، به وجود آورد . همچنين خداوند در درون انسان سيستم دفاعى قدرتمندى را پديد آورد ؛ تا آنجا كه با شبكه گسترده‌اى از اعصاب آن را پوشاند . اگر به هر سلول عصبى بنگريم ، مىبينيم كه داراى دو سر است . يك سر به طرف مغز و ديگرى زير پوست بدن . زيرا اگر مورچه كوچكى - كه كم وزن\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمىباشد - بر يكى از انگشتان پاى انسانى بايستد ، به زودى مغز فرمان راندن شىء بيگانه را از روى بدن ، صادر مىنمايد .\r\nاز سويى خداوند بلند مرتبه ، چشم بينا را پديد آورد تا صاحب آن بتواند خطر را از خويشتن و محيط پيرامونش براند . امّا اگر از داشتن حسّ شنوايى ، يا بويايى ، يا لامسه و يا چشايى محروم باشد ، هر لحظه ممكن است كه با شكست و سرخوردگى يا حداقل زيان روبرو شود . چرا كه در سيستم دفاعى او كمبود و خللى ايجاد شده است .\r\nعلاوه بر آن ، انسان در درونش نيروى بزرگى نهفته است كه از آن ، در زمانهاى احساس خطر بهره مىجويد . احساسى كه باعث شود نيروى مقابله و رويارويى با خطر را فراهم سازد . البتّه اين نيرو را ، نيروى خرد و انديشه براى نقشه كشيدن و انتخاب ابزار و دفاع همراهى مىنمايد .\r\nاين واقعيّت را نيز در جامعه مىيابيم ؛ درست در آن جائى كه جامعه نيروى دفاع از خويش را از گذر ويژگيهاى مادى ، روحى و فكرى دارا مىباشد . شايد نخستين عامل فروپاشى يك جامعه و يا يك حكومت ، كمبود همين ويژگيها باشد . به عنوان نمونه ، اگر دولتى از زيباترين ، برترين و پيشرفته‌ترين دولتها به شمار آيد ولى ، براى دفاع از خود در برابر تهاجم بيگانگان ، ارتشى نداشته يا فاقد دستگاه امنيتى لازم براى واكنشهاى سريع در برابر كشف خطرها باشد ، چنين دولتى معمولًا گرفتار نابودى و فروپاشى خواهد شد .\r\nبنابراين سلامتى و امنيّت دو نعمتى هستند كه هرگز ويژگيهاى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nديگرى نمىتوانند جايزين آنها شوند ؛ چه در سطح خصوصى باشند يا عمومى .\r\nپس امّتى كه مىتواند از خويشتن دفاع نمايد و از شرف ، بزرگوارى ، حماسه و نيروى پايدارى در برابر خطرها بر خوردار باشد ، هميشه امّتى سرافراز باقى خواهد ماند . امّا امّتى كه كمبود دستگاه دفاعى داشته يا در فرهنگش جايى براى معناى شرف ، حماسه و رغبت در رويارويى وجود نداشته باشد ، خواهيم ديد كه چه شتابان ، بر اثر آزمندى دولتهاى ديگر به سوى فروپاشى و نابودى پيش خواهد رفت . دراين زمينه ابن خلدون مىگويد : ( اساس دولتها برپايه تعصّب پايدار است ) مقصود او از تعصّب يعنى غيرت ، شرف و آمادگى هميشگى براى ايستادگى در برابر دشمنان و خطرها تا مرگ مىباشد .\r\nاز اين رو امّتى كه اين ارزشها را دارا باشد و فرزندانش بدانند كه زندگى بدون اين ارزشها ، انسان را خوار و ذليل مىگرداند ، هميشه پا برجا خواهد ماند و هرگز فرو نمىپاشد . اميرالمؤمنين عليه السلام در زمينه اين ارزش والاى انسانى به يارانش مىفرمايد :\r\nفَالمَوْتُ فِي حَيَاتِكُمْ مَقْهُورِينَ ، وَالْحَيَاةُ في مَوْتِكُمْ قَاهِرِينَ . « 1 »\r\n« مرگ آن است كه در حال ستم پذيرى زندگى كنيد ، و حيات و زندگى آن است كه با سرافرازى مرگ را در آغوش بگيريد . »\r\nيعنى حقيقت زندگانى انسان جز با پيروز بودن او به وقوع نخواهد پيوست . پس انسانى كه در برابر ستم سرفرود مىآورد ، مرگ بر\r\n\r\n\r\n","description":"","footnote":"\r\n( 1 ) - نهج البلاغه ، خطبهء شمارهء 51 .\r\n","page_name":" 203 ","page_number":203},
  {"content":"\r\n\r\nزندگانيش چيره خواهد شد و حكم مرده را خواهد داشت ؛ گرچه خود مىپندارد كه زنده است .\r\nامّت مسلمان ما بيش از 1400 سال است كه با دشواريها ومشكلات روزگارها مبارزه مىنمايد . و حوادثى را به خود ديده كه اگر يكى از آنها به امّت ديگرى وارد مىشد ، هر آينه آن امّت را نابود مىساخت . امّا امّت اسلامى با تكيه بر نظم دفاعى و امنيّتى توانست ايستادگى و پايدارى كند . آيا مىدانى كه جنگهاى صليبى نزديك به دويست سال يعنى 6 نسل به طول انجاميد و برخى از اين حمله‌ها براى تسلّط بر شرق به ويژه منطقه كوچكى از آن كه سرزمين شام يا فلسطين بود ، بيش از يك ميليون سرباز صليبى به همراه داشت ؟ وآيا مىدانى كه حملهء مغولها به مسلمانان ، شهرهايى را به طور كامل ويران ساخت ؟ امّا امّت اسلامى به يارى آموزه‌هاى قرآنى ، حماسه‌هاى تاريخى بىنظير كه مسلمانان با كلماتى از نور آنها را ثبت نموده‌اند و ارزشهايى كه مؤمنين از گذر موقعيّتهاى قهرمانانهء خود در صدر اسلام پايه‌ريزى كرده‌اند و همچنين ارزشها ، آموزه‌ها وبصيرتهايى كه ابا عبداللَّه الحسين عليه السلام با انقلاب خويش در روز عاشورا در دلهاى مسلمانان پديد آورد ، در برابر اين حملات ، سرافرازانه پايدارى و مقاومت نمود .\r\nشخصى در موسم حج ، در عرفه از من پرسيد كه چرا مرتّب نام و ياد امام حسين عليه السلام را ذكر مىنمايم و اين عبارات را ترنّم مىكنم :\r\nالسَّلَامُ عَلَيْكَ يا أَبا عَبْدِ اللَّهِ وَعلى الْأَرْواحِ الَّتِي حَلَّتْ بِفِنائِكَ ، عَلَيْكَ مِنِّي سَلَامُ اللَّهِ أَبَداً ما بَقِيتُ وَبَقِيَ اللَّيْلُ وَالنَّهَارُ ، وَلَا جَعَلَهُ اللَّهُ آخِرَ\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nالْعَهْدِ مِنِّي لِزِيارَتِكُمْ ، السَّلَامُ عَلَى الْحُسَيْنِ ، وَعَلى عَلِيِّ بْنِ الْحُسَيْنِ ، وَعَلى أَوْلَادِ الْحُسَيْنِ ، وَعَلى أَصْحابِ الْحُسَينِ .\r\nدر حالى كه همگى مىدانند در روز عرفه از سوى خداوند متعال ، ندا كننده‌اى بانگ برمىآورد كه :\r\n« انْصَرِفُوا مَغْفُورِينَ فَقَدْ أَرْضَيْتُمُونِي وَرَضِيْتُ عَنْكُمْ » « 1 »\r\n. « بازگرديد كه شما آمرزيده شده‌ايد . زيرا مرا خشنود ساخته‌ايد و من نيز از شما خشنودم . »\r\nيا فردى ديگر از علّت گريستن من بر امام حسين عليه السلام در روز عرفه و اهمّيت زيادى كه به خواندن دعاى عرفه امام حسين عليه السلام مىدهم ، از من سؤال نمود . در پاسخ به او گفتم : ما هرچه كه داريم از امام حسين عليه السلام مىباشد . اوست كه به ما چگونگى دفاع از خويشتن در برابر طاغوتيان را آموخت . او به ما آموخت كه چگونه بزرگوارانه زندگى كنيم و شرافتمندانه بميريم . آرى ، اين شعله فروزانى است كه امام حسين عليه السلام به ما بخشيده ؛ چنان كه مىفرمايد :\r\n« إنّي لم أخرج أشراً ولا بطراً ولا ظالماً ولا مفسداً ، وإنّما خرجت لطلب الإصلاح في امّة جدّي اريد أن آمر بالمعروف وأنهى عن المنكر . . . » « 2 »\r\n. « من از روى هوس و سركشى و تبهكارى و ستمگرى قيام نكردم ، تنها به انگيزهء سامان بخشى در امّت جدّم برخاستم ، مىخواهم به نيكيها\r\n\r\n\r\n","description":"","footnote":"\r\n( 1 ) - بحارالانوار ، ج 96 ، ص 249 .\r\n( 2 ) - حياة الإمام الحسين بن عليّ عليهما السلام ، القرشي ، ج 2 ، ص 288 .\r\n","page_name":" 205 ","page_number":205},
  {"content":"\r\n\r\nفرمان دهم و از بديها باز دارم . »\r\nاين پيامى است كه با هر دستى نوشته نمىشود ، بلكه تنها با خون سيّدالشّهدا ، فرزندان و خون شيرخواره‌اش نوشته شده است .\r\nما از انقلاب امام حسين عليه السلام و هر آنچه از ايثارگريهايش كه حتّى عزيزترينهايش را شامل مىشد ، آموختيم كه زندگى آن است كه خداوند متعال براى انسان نوشته است ؛ و نه آن حياتى كه انسان مجبور شود در برابر ستم پيشگان كرنش كند يا دست گدايى به سوى آنان دراز نمايد .\r\nاز اين رو پيروان امام حسين عليه السلام با الهام از آموزه‌هاى مقدّس كربلا ، در جنوب لبنان به پايدارى پرداختند و جرقه دفاع مقدّس در آنجا زده شد ، تا آنجا كه جوانان انقلابى توانستند بدترين شكست را به نيروهاى صهيونيستى - كه 17 ارتش دولتهاى ديگر در پشت سر آن هستند - وارد سازند . آرى ، مقاومت اسلامى در جنوب لبنان هزاران حماسه را براى تحقّق اين دستاورد بزرگ به ثمر رساندند ، چنان كه با هر حماسه‌اى دل و انديشه انسان را به تمامى معنا تكان مىدادند .\r\nهمهء اين حماسه‌ها بدان باز مىگردد كه شيعيان امام حسين عليه السلام در جنوب لبنان آموزه‌هايى جاودانى حسينى را به خوبى درك نمودند و با خود پيمان بستند كه راه علىاكبر و حضرت قاسم - همانگونه كه تاريخ حماسهء كربلا ذكر مىكند - را كه براى دنيا ارزشى قائل نبودند ، پيش روى خود قرار دهند . چرا كه اين دو بزرگوار مىدانستند كه خطرهاى مهلكى دين را در برگرفته است و اگر در برابر ستم و سركشى قيام نكنند ، هرگز زندگى ابدى سعادتمند را به چشم خود نخواهند ديد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nچنان كه علىاكبر پس از آنكه دانست كه حق با ايشان است ، به پدر بزرگوارش امام حسين عليه السلام فرمود :\r\n« يا أَبَةِ لا نُبالِي بِالْمَوْتِ » « 1 »\r\n. « اى پدر ، از مرگ نمىهراسيم . »\r\nهمچنين حضرت قاسم فرزند امام حسن مجتبى را مىبينيم در حالى كه در ميان زبانه‌هاى آتش كينه ، رگبار سنگها ، برق شمشيرها وتيرها محاصره است ، بدون توجّه به سربازان ستمگر مىنشيند تا بندكفش خويش را ببندد .\r\nو اينك ، مىبينيم كه اين روحيّه مقدّس از مجاهدين لبنانى به دل جوانان فلسطينى كه در نائل شدن به شرف شهادت در راه خدا از يكديگر پيشى مىگيرند ، منتقل شده است . چرا كه داستانها وحماسه‌هاى جانفشانيها و فداكاريها نيز به ايشان رسيده است .\r\nامّا در عراق ؛ آشكارا مىگويم كه رژيم صدام از بكارگيرى هيچ ابزارى براى ايجاد فساد و ويرانى چشم نپوشانده است ؛ اگر به آمارها بازگرديم ، به اعداد چشمگيرى دراين زمينه دست خواهيم يافت .\r\nزيرا صدام از پشتيبانى همهء قدرتهاى جهانى بهره جسته است .\r\nچنان كه همهء اين امكانات بين المللى تحت سلطه‌اش را كه از كمكهاى صليبى و صهيونيستى جهانى بدست آورده بود در جنگ تحميلى و خانمانسوز بر ضدّ جمهورى اسلامى ايران به كار گرفت و هنوز مىبينيم كه غرب با او به عنوان رئيس ناتوانى در منطقه معامله\r\n\r\n\r\n","description":"","footnote":"\r\n( 1 ) - بحارالانوار ، ج 44 ، ص 367 و 379 .\r\n","page_name":" 207 ","page_number":207},
  {"content":"\r\n\r\nمىكند . ولى با همهء اينها ، هنوز ملّت عراق ، ملّتى است پايدار .\r\nآشكارترين دليل آن ، اين است كه ملّت عراق با برپايى شعائر حسينى از راههاى گوناگون ، به اصالت دينى و انقلابى خود تمسّك مىجويد و علىرغم منع ، بازداشتن و ترساندن از سوى رژيم بعث عراق ، مردم گروه گروه به سوى كربلا روانه مىكردند تا براى زنده نگه‌داشتن شعائر حسينى به مبارزه و پايدارى در برابر موضع رژيم عراق و ظلم وستمش بپردازند .\r\nآرى ، حماسهء كربلا به ما و فرزندانمان آموخت كه چگونه در جنوب لبنان ، فلسطين ، افغانستان و عراق مبارزه كنيم و از ارزشها وشرفمان دفاع نماييم . بدين‌سان امام حسين عليه السلام چراغ راه هدايت و كشتى نجات گشت . پس امّتمان ناگزير بايد از خويشتن براى تحقّق بخشيدن به مصالح بزرگترى بگذرد . يا بهتر بگويم ، دفاع از ارزشها والاتر از خودخواهيها و مصلحتهاى فردى بىفايده است . پس اگر امّتمان اين گونه عمل نمايد ، به زودى به برترين امّت چه در دنيا و چه در آخرت دگرگون خواهد گشت .\r\nپس خداوند تبارك و تعالى هرگز نفرمود كه : شما بهترين امّتى بوديد كه به سود انسانها آفريده شده‌ايد چرا كه داراى ثروت ، يا نفت يا موقعيّت استراتژيكى و يا نظام قانونگذارى برترى مىباشيد . خير ، هرگز چنين نيست ! زيرا كسى كه داراى اين موارد ياد شده باشد ولى نيروى دفاع از خويشتن را نداشته باشد ، بداند هر آنچه كه دارد به گرد و غبارى پراكنده دگرگون خواهد شد . درست مانند انسان غول پيكرى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمىماند كه ترسو و كم اراده است . بنابراين هيچ ارزشى برايش قائل نيستند و كسى از او نمىترسد .\r\nاز اين رو پروردگار سبحان مىفرمايد :\r\nكُنتُمْ خَيْرَ أُمَّةٍ أُخْرِجَتْ لِلْنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ « 1 » .\r\n« شما بهترين امّتى بوديد كه به سود انسانها آفريده شده‌اند ؛ ( چه اينكه ) امر به معروف و نهى از منكر مىكنيد . »\r\nپس امر به معروف و نهى از منكر اساس نيكو بودن امّت مىباشد .\r\nدر روايات تاريخى ويژه مقتل امام حسين عليه السلام آمده است كه طاغوت زمان ، يزيد امر كرد كه سر امام حسين عليه السلام را در شهرها و روستاهاى مختلف سرزمين اسلامى بگردانند .\r\nامّا اين سر مقدّس هرگاه در جايى از شهر يا روستايى گذارده مىشد ، اين آيات الهى را قرائت مىفرمود :\r\nأَمْ حَسِبْتَ أَنَّ أَصْحَابَ الْكَهْفِ وَالرَّقِيمِ كَانُوا مِن آيَاتِنَا عَجَباً * إِذْ أَوَى الْفِتْيَةُ إِلَى الْكَهْفِ فَقَالُوا رَبَّنَا آتِنَا مِن لَّدُنكَ رَحْمَةً وَهَيِّئْ لَنَا مِن أَمْرِنَا رَشَداً * فَضَرَبْنَا عَلَى آذَانِهِمْ فِي الْكَهْفِ سِنِينَ عَدَداً * ثُمَّ بَعَثْنَاهُمْ لِنَعْلَمَ أَيُّ الْحِزْبَيْنِ أَحْصَى لِمَا لَبِثُوا أَمَداً * نَحْنُ نَقُصُّ عَلَيْكَ نَبَأَهُم بِالْحَقِّ إِنَّهمْ فِتْيَةٌ آمَنُوا بِرَبِّهِمْ وَزِدْنَاهُمْ هُدىً * وَرَبَطْنَا عَلَى قُلُوبِهِمْ إِذْ قَامُوا فَقَالُوا رَبُّنَا رَبُّ السَّماوَاتِ وَالْأَرْضِ لَن نَدْعُوَا مِن دُونِهِ إِلهاً لَقَدْ قُلْنَا\r\n\r\n\r\n","description":"","footnote":"\r\n( 1 ) - سورهء آل عمران ، آيهء 110 .\r\n","page_name":" 209 ","page_number":209},
  {"content":"\r\n\r\nإِذاً شَطَطاً * هؤُلاءِ قَوْمُنَا اتَّخَذُوا مِن دُونِهِ آلِهَةً لَّوْ لَايَأْتُونَ عَلَيْهِم بِسُلْطَانٍ بَيِّنٍ فَمَنْ أَظْلَمُ مِمَّنِ افْتَرَى عَلَى اللَّهِ كَذِباً * وَإِذِ اعْتَزَلْتُمُوهُمْ وَمَا يَعْبُدُونَ إِلَّا اللَّهَ فَأْووا إِلَى الْكَهْفِ يَنشُرْ لَكُمْ رَبُّكُم مِن رَّحْمَتِهِ وَيُهَيِّئْ لَكُم مِن أَمْرِكُم مِرْفَقاً « 1 » .\r\n« آيا گمان كردى اصحاب كهف و رقيم از آيات عجيب ما بودند ؟ ! زمانى را ( به خاطر بياور ) كه آن جوانان به غار پناه بردند ، و گفتند : پروردگارا ! ما را از سوى خودت رحمتى عطا كن ، و راه نجاتى براى ما فراهم ساز . ما ( پردهء خواب را ) در غار بر گوششان زديم ، و سالها در خواب فرورفتند . سپس آنها را برانگيختيم تا بدانيم ( و اين امر آشكار گردد كه ) كدام يك از آن دو گروه ، مدّت خواب خود را بهتر حساب كرده‌اند . ما داستان آنان را به حق براى تو بازگو مىكنيم ؛ آنها جوانانى بودند كه به پروردگارشان ايمان آوردند ، و ما بر هدايتشان افزوديم . و دلهايشان را محكم ساختيم در آن موقع كه قيام كردند وگفتند : پروردگارِ ما ، پروردگارِ آسمانها و زمين است ؛ هرگز غير او معبودى را نمىخواهيم ؛ كه اگر چنين كنيم ، سخنى به گزاف گفته‌ايم . اين قوم ما هستند كه معبودهايى جز خدا انتخاب كرده‌اند ؛ چرا دليل آشكارى ( بر اين كار ) نمىآورند ؟ ! و چه كسى ظالم‌تر است از آن كس كه بر خدا دروغ ببندد ؟ ! و ( به آنها گفتيم : ) هنگامى كه از آنان و آنچه جز خدا مىپرستند كناره‌گيرى كرديد ، به غار پناه بريد ؛ كه پروردگارتان ( سايهء ) رحمتش را بر شما مىگستراند ؛ و دراين امر ، آرامشى براى شما فراهم مىسازد . »\r\nآرى ، امام حسين عليه السلام مىخواست با اين كار ، براى مردم بيان سازد كه داستان او تجسّم بخش داستان اصحاب كهف در تاريخ معاصر است . همانگونه كه اصحاب كهف از درون سيستم ستمگر قيام\r\n\r\n\r\n","description":"","footnote":"\r\n( 1 ) - سورهء كهف ، آيات 9 - 16 .\r\n","page_name":" 210 ","page_number":210},
  {"content":"\r\n\r\nنمودند ، حقيقت را آشكار ساختند و از ارزشها دفاع كردند و خدا نيز از اينان حمايت نمود و آنها را پيروز و دينشان را بر دين ديگر چيره ساخت ؛ امام حسين عليه السلام نيز همان داستان را تكرار نمود . زيرا دلش آكنده از ايمان به اين وعده الهى شده بود كه :\r\n. . . فَلَن تَجِدَ لِسُنَّتِ اللَّهِ تَبْدِيلًا وَلَن تَجِدَ لِسُنَّتِ اللَّهِ تَحْوِيلًا « 1 » .\r\n« هرگز براى سنّت خدا تبديلى نخواهى يافت ، و هرگز براى سنّت الهى تغييرى نمىيابى . »\r\nو ما امروز مىبينيم كه راه و انديشهء امام حسين عليه السلام در هر جايى ، علىرغم خواسته ستم پيشگان براى سركوبى و سلطه‌جويى هميشه پيروز است .\r\n\r\n\r\n","description":"","footnote":"\r\n( 1 ) - سورهء فاطر ، آيهء 43 .\r\n","page_name":" 211 ","page_number":211},
  {"content":"\r\n\r\n\r\nامام حسين عليه السلام ما را به يارى خويش مىخواند\r\nسيّدالشّهدا ، ابا عبداللَّه الحسين در كربلا ، بارها و بارها و به ويژه در آخرين لحظات زندگى مباركش ، پس از آنكه همهء عزيزان و يارانش را از دست داد ، اين نواى تاريخى را سرداد كه :\r\n« هل من ناصِرٍ يَنْصُرُنا ؟ » « 1 »\r\n« آيا ياورى هست كه ما را يارى كند ؟ »\r\n\r\nامام حسين عليه السلام پيشواى همهء دورانها\r\nبه راستى روى سخن امام حسين عليه السلام با چه كسانى بود ؟ آيا كسانى كه فرزندان ، اهل‌بيت و يارانش را به شهادت رسانده بودند را مورد خطاب قرار داده بود يا منظورش افراد ديگرى بودند ؟\r\nسيّدالشّهدا امام پرهيزكاران و اسوه نيكوكاران درهمهء دورانها واعصار مىباشد . چرا كه او همهء نسلها را همچون ما ، گذشتگان ، آيندگان ، و به طور كلّى هر وجدان زنده و دل با ايمان را خطاب\r\n\r\n\r\n","description":"","footnote":"\r\n( 1 ) - مجمع مصائب اهل‌البيت عليهم السلام ، ص 236 .\r\n","page_name":" 212 ","page_number":212},
  {"content":"\r\n\r\nقرار مىدهد .\r\nاو چكيده فضيلتها ، تطبيق زنده‌اى براى قرآن و بلكه قرآن ناطق بود . پس يارى دادن به او لازم نيست كه در روزگار و دوران او باشد ، بلكه بدين معناست كه مبانى ، آرمانها و ارزشهايى را كه به خاطر آنها قيام نمود ، يارى نماييم ؛ بنابراين اگر ما نمىتوانيم شخص ابا عبداللَّه ، فرزندان و يارانش را يارى رسانيم ، ناگزير بايد آن مبانى را كه به خاطرش قيام نمود و در راه آنها جانفشانى كرد ، يارى كنيم . از اين رو مىبينيم مؤمنينى كه در مقابل ضريح مبارك مىايستند اين نداى قدسى جاويد را ترنّم مىنمايند : « لبّيك يا ابا عبداللَّه » منظور آنها اين است كه اگرچه در روز عاشورا نتوانستند در كنارش باشند و به او يارى فيزيكى رسانند ، امّا امروز خواهند توانست مبانى ، ارزشها و رسالتى كه ابا عبداللَّه به خاطر آنها فداكارى نمود و در راهشان عزيزترين فرزندان و يارانش را قربانى ساخت ، يارى نمايند .\r\nاز اين رو ، مىبينيم كه مؤمنين اين ندا را نيز تكرار مىكنند :\r\n« فَيا لَيْتَنِي كُنْتُ مَعَكُمْ فَأَفُوزَ مَعَكُمْ » « 1 »\r\n. « كاش من هم با شما بودم ، و همانند شما رستگار مىشدم . »\r\nزيرا اين آرزو و درخواست ، نشانه‌اى است از آن اخلاصى كه آن را بر دوش داريم ، و آن روحيهء ايمانى كه مىخواهيم خويشتن را بدان آراسته سازيم و همچنين آن مبنايى كه خط و راه خود قرار داده‌ايم .\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام .\r\n","page_name":" 213 ","page_number":213},
  {"content":"\r\n\r\n\r\nنداى امام حسين عليه السلام ، همچنان پرآوازه است\r\nو امروز پس از گذشت بيش از 14 قرن از آن تاريخ ، همچنان آن ندا بلند آواز است و در هر روز تجلّى مىيابد .\r\n« كُلُّ يَوْمٍ عاشُوراء ، وَكُلُّ أَرْضٍ كَرْبَلَاء »\r\n« هر روز عاشوراست و هر سزرمينى كربلا . »\r\nبنابراين هر روز نبرد ميان حق و باطل تجلّى مىيابد ؛ پس آنان كه مىخواهند واقعيّت را از تاريخ جدا سازند و يا مىخواهند تاريخ را از سنّتها ، بصيرتها و بينشهايش دور سازند ، سطحى نگر مىباشند ؛ چرا كه نمىخواهند پذيراى مسؤوليّتهايشان باشند .\r\n\r\nبازگشت دوباره نبرد حقّ و باطل\r\nامروزه در جهان اسلام ، دوباره نبرد ميان حقّ و باطل پديدار گشته است . چرا كه بنىاميّه با انديشه‌ها ، تعصّبها و جاهليتشان دوباره بازگشته‌اند . اگر كسى تاريخ بنىاميّه را بررسى نمايد و در طبيعت وسرنوشت آنان كه زير پرچم ابا سفيان سپس معاويه و يزيد گردآمده بودند ، جستجو نمايد به اين امر پى خواهد برد كه آنان ، چه بسيار به جمعيتهاى طاغوتى برپا شده در بيشتر سرزمينهاى جهان كنونىاسلام نزديك مىباشند . چرا كه بنىاميّه پرچم خود پرستى را حمل نمود ، نژادپرستى را بزرگنمايى كرد و جاهليّت را كه در ظاهر ، اسلام بر آن چيره شده‌بود به‌زندگى بازگرداند ؛ وامروز نيز مىبينيم كه‌دستگاههاى طاغوتى همانگونه عمل مىكنند و همان راه را طى مىنمايند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nبنابراين هركه مىخواهد جاهليّت را زنده سازد ناگزير بايد در كنار آن ابا سفيان را نيز زنده كند ؛ زيرا او جاهليّت را رهبرى مىكرد .\r\nهمچنين بايد دوباره معاويه و يزيد را برانگيزد ؛ چرا كه اين دو ، پرچم جاهليّت را از ابا سفيان به ارث برده‌اند .\r\nدر حالى كه هر انسان مؤمنى بايد از بنىاميّه ، پيروان و رهروان آنها تبرّى جويد و اين گونه آنها را نفرين نمايد :\r\nوَلَعَنَ اللَّهُ بَنى امَيَّةَ قاطِبَةً « 1 »\r\n« خداوند تمامى بنىاميّه را لعنت كند . »\r\nمنظور از اين سخن ، تنها نژاد بنىاميّه نمىباشد ؛ زيرا اسلام هرگز از نژادى تبرّى نمىجويد ؛ چرا كه خداوند متعال هنگاميكه انسانها را آفريد ، هيچ تفاوتى ميان عرب ، عجم و يا سفيد و سياه و . . قائل نشد . بنابراين نفرين تمامى بنىاميّه ، به معناى نفرين راه و روش همهء آنان مىباشد .\r\n\r\nبازگشت بنى اميّه به زندگانى\r\nمتأسّفانه امروزه بنىاميّه با همان شعارها به زندگى بازمىگردند .\r\nچنان كه مثلًا شنيده‌ايم ، صدام در مجالس خويش به حجّاج افتخار مىكند و اين گونه مىگويد : او بهترين فرمانروايى بوده كه در عراق حكومت مىكرده است . پس اين يك امر استثنايى و به دور از قاعده نيست ؛ زيرا صدام به پيكر حجّاج كه به خاك دگرگون شده است\r\n\r\n\r\n","description":"","footnote":"\r\n( 1 ) - مفاتيج الجنان ، زيارت امام حسين عليه السلام در روز عاشورا .\r\n","page_name":" 215 ","page_number":215},
  {"content":"\r\n\r\nافتخار نمىكند بلكه ، راه او را مىپيمايد و به انديشه‌هاى حجّاج در زندگيش ايمان دارد . به گونه‌اى كه صدام همچون حجّاج دست به كشتار انسانهاى بىگناه ، هتك نواميس و تجاوز به شرف زنان زده است . آرى ، اعمال و كردارهاى سركوبگرايانه او بسيار شبيه آنچه كه عمر بن سعد در كربلا در هنگام صدور فرمان به آتش كشيدن خيمه‌هاى اهل‌بيت عليه السلام انجام داد ، مىباشد .\r\nپس مجاهدينى كه در برابر اين اعمال سركوبگرايانه پايدارى وايستادگى مىنمايند ، ما را به سوى بزرگ شمردن اينان و آن دين ومبنايى كه همچون آنها را تربيت نموده و نيز فزونى يافتن ايمانمان به راستى و درستى رسالتها و آموزه‌هاى خداوند متعال و اينكه چگونه آن آموزه‌ها چنين افراد مجاهد فداكارى را - كه در اوج قلّهء جانفشانى مىباشند - پرورش مىدهند ، سوق مىبخشند .\r\n\r\nكشمكش همچنان ادامه دارد\r\nآرى ، اين كشمكشى است حقيقى كه هميشه ميان حزب اموى نوين و جاهليّت تاريك و ميان ياران ابا عبداللَّه الحسين عليه السلام ادامه دارد . زيرا نداى سيّدالشّهدا همچنان در هرگوش بيدار ، طنين مىاندازد . امّا گوشهاى كرى وجود دارند كه نمىشنوند و روى سخن ما نيز با اينان نيست . بلكه كسانى را مخاطب قرار مىدهيم كه گوشهاى شنواى بيدارى دارند كه به واسطهء آنها بانگ ابا عبداللَّه الحسين عليه السلام را دريافت مىنمايند . صدا و بانگى كه قرنها را مىشكافد تا به گوشهايمان و گوشهاى روزگار ، اين نداى امام را برساند كه :\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n« هَلْ مِنْ نَاصِرٍ يَنْصُرُنا\r\n؟ » « آيا ياورى هست كه ما را يارى كند ؟ »\r\nاين يارى خواهى از سوى امامى است كه انقلابى را برپا كرد ، امانه براى خويشتن ، بلكه براى دين ، حدود و احكام خدا .\r\n\r\nما و محرّم\r\nدر هر سال ماه محرّم فرامىرسد . امّا آيا اين درست است كه ما بدون بهترين بهره‌جويى از آن ، بگذاريم سپرى گردد ؟ بلكه هراس از آن است كه برخى از افراد در مجالس عزادارى امام حسين عليه السلام شركت كنند و بر او بگريند ولى در عين حال در قتل امام حسين عليه السلام و افزايش مصيبت و غمهايش همكارى نمايند . درست مانند آن مردى كه پس از سوزاندن خيمه‌ها به دزدى زيورهاى دختران ابا عبداللَّه الحسين عليه السلام پرداخت .\r\nعبداللَّه بن الحسن از مادرش ، فاطمه دختر امام حسين عليه السلام روايت مىنمايد كه مادرش فرمود :\r\n« سربازان به خيمه‌هايمان وارد شدند . من دخترك كوچكى بودم و دو خلخال از طلا در پايم بود . مردى جلو آمد و در حالى كه مىگريست خلخالهايم را از پايم مىگشود . به او گفتم : اى دشمن خدا از چه روى گريانى ؟ پاسخ داد : چگونه نگريم در حالى كه از دختر رسول خدا دزدى مىكنم . به او گفتم : پس ، از من دزدى مكن ! گفت :\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمىترسم كه ديگرى بيايد و آن را بربايد ! » « 1 »\r\nپس افرادى هستند كه در مجالس عزادارى امام حسين عليه السلام شركت مىكنند ولى در عين حال ، در پشتيبانى و تأييد حكومتهاى ستم پيشه سهيم مىگردند و از كمك و يارى رساندن به مجاهدين پيرو خط امام حسين عليه السلام امتناع مىورزند و بيم آن مىرود كه سرنوشت ايشان همچون سرگذشت قاتلان امام حسين عليه السلام گردد .\r\nبنابراين اگر ما نداى يارى خواهى ابا عبداللَّه را شنيديم ولى استجابت نكرديم ، بدانيم كه با اهل كوفه كه با امام حسين عليه السلام مبارزه كردند - در حالى كه برخى از آنها شيعهء ابا عبداللَّه و نيز پدرش على بن ابيطالب بودند - محشور خواهيم شد . چرا كه تشيّع بدون اراده ، فداكارى و ايثار ، نوعى از نفاق سياه مىباشد .\r\n\r\nماه محرّم جهشى در راه جهاد\r\nما ناگزير بايد ، در هر سال ، ماه محرّم را به نقطهء عطفى مهم وجهشى در راه عمل جهادى ، عليه طاغوتيان دگرگون سازيم . چرا كه اگر با حول و قوّهء الهى و پيكار مجاهدين ، اين طاغوتيان سرنگون شوند ، افقهاى تازه‌اى در برابر امّت گشوده خواهد شد . امّا اگر اين طاغوتيان باقى بمانند ، مسلمانان شبهاى تيره‌اى خواهند داشت ؛ زيرا اكنون كشمكشها به اوج خود رسيده‌اند و نمىتوان براى آن بازگشتى قائل شد .\r\n\r\n\r\n","description":"","footnote":"\r\n( 1 ) - بحارالانوار ، ج 45 ، ص 82 .\r\n","page_name":" 218 ","page_number":218},
  {"content":"\r\n\r\nهريك ازما بايد به يك دستگاه تبليغاتى مبدّل شود و در دور ساختن تنبلى ، كم حوصلگى و سستى از خويشتن جدى باشد . پس بياييم عزممان را جزم كنيم و گردنه‌هاى اين راه را پشت سرگذاريم . زيرا كسى كه مىخواهد ابا عبداللَّه را يارى رساند ، نبايد ترسو ، كاهل و كم حوصله باشد و نبايد اجازه دهد كه مشكلى در برابرش قرار گيرد و در همين حال بايد همواره در كارهايش جدّى باشد .\r\nدر هر سال ماه محرّم‌الحرام فرصتى است مناسب . پس بياييم خود و ارادهء خويشتن را آزمايش نماييم و بر خداوند متعال توكّل كنيم . چنان كه حق تعالى مىفرمايد :\r\nوَمَن يَتَوَكَّلْ عَلَى اللَّهِ فَهُوَ حَسْبُهُ إِنَّ اللَّهَ بَالِغُ أَمْرِهِ « 1 » .\r\n« و هركس بر خدا توكّل كند ، كفايت امرش را مىكند ؛ خداوند فرمان خود را به انجام مىرساند . »\r\nبنابراين خداوند ما را يارى خواهد داد ؛ البتّه بدين شرط كه ما با هر آنچه كه در توان داريم او را يارى رسانيم .\r\nاز اين رو ، بايد ماه محرّم را به روزهاى فعاليّت و جهاد دگرگون سازيم تا بتوانيم جامعهء خويش را به جامعه‌اى انقلابى و حماسه جو در راه آرمانهاى امّت ، مبدّل كنيم . امّا متأسّفانه برخى به خاطر داشتن انديشه‌هاى نادرست ، خويشتن را كوچك مىشمارند و نقشى را كه مىتوانند ايفا كنند ، ناچيز مىدانند . آنها مىگويند : من كه هستم تا بتوانم براى اين قضيّه كارى از پيش ببرم ؟ از كجا معلوم است كه با\r\n\r\n\r\n","description":"","footnote":"\r\n( 1 ) - سورهء طلاق ، آيهء 3 .\r\n","page_name":" 219 ","page_number":219},
  {"content":"\r\n\r\nانجام كارى براى امّتم ، بتوانم به آن يارى رسانم ؟\r\nدر حالى كه هر كسى بايد به ايفاى نقش خويش با هرگونه نتيجه‌اى بپردازد . پس نفى منكرات با دل ، زبان ، مال ، دست ، نفس و هر وسيله شرعى ديگر واجب مىباشد .\r\nاز اين رو ، اگر هريك از ما ، از مسؤوليّت خويش شانه خالى كند و از صحنه دور شود ، ديگر كسى در صحنه باقى نخواهد ماند . پس بدانيد كه مشاركت شخص شما در فعاليّت ، تكميل كننده شرايط پيروزى است . زيرا اگر شرط پيروزى گرد آمدن يك ميليون نفر انسان باشد و شما تكميل كننده اين تعداد باشيد ، امّا سهل انگارى كنيد و پس از آن جبههء اسلامى شكست بخورد ، دراين حال شما مسؤوليد .\r\nزيرا مىتوانسيد يارى و كمك نماييد و پيروزى را با جبههء اسلامى همراه سازيد ، امّا اينچنين عمل نكرديد .\r\nپس تعلّل براى چيست ؟ چرا در برابر وسوسه‌هاى شيطانى وهواهاى نفسانى سر فرود مىآوريم ؟ و چرا مبانى و اصول خويش را در هنگام فعاليت فراموش مىكنيم ؟ . . . در حالى كه اصول در ذهنمان ريشه دوانده است ، امّا در هنگام فعاليت آنها را ناديده مىگيريم و از ياد مىبريم . امام على عليه السلام دراين زمينه مىفرمايد :\r\n« لَاتَجْعَلُوا عِلْمَكُمْ جَهْلًا وَيَقِينَكُمْ شَكّاً إِذَا عَلِمْتُمْ فَاعْمَلُوا وَإِذَا تَيَقَّنْتُمْ فَأَقْدِمُوا » « 1 »\r\n. « آگاهى خود را همانند جهل و نادانى قرار ندهيد ، و يقين خود را با شك\r\n\r\n\r\n","description":"","footnote":"\r\n( 1 ) - نهج البلاغه ، كلمات قصار ، 274 .\r\n","page_name":" 220 ","page_number":220},
  {"content":"\r\n\r\nجايگزين نكنيد ؛ اگر آگاهى يافتيد به آن عمل كنيد ، و اگر يقين پيدا كرديد ، اقدام كنيد . »\r\nبنابراين اقدام نمودن مهم است . پس تا كى بايد انتظار كشيد ؟\r\n\r\nچه بپردازيم ؟\r\nشايد برخى بپرسند كه ما در شرايط فعلى چه كارى را مىتوانيم انجام دهيم ؟ در پاسخ مىگوييم شما مىتوانيد به فعاليتهاى بسيارى چون سخن گفتن ، كار كردن و پرداخت كمك مالى در راه قضيه بپردازيد . البتّه منظور از كمك مالى نفس ميزان پول پرداختى نيست بلكه ، عشق شما به اين ثروت و بر كندن اين عشق از خويشتن مدنظر مىباشد . چنان كه حق تعالى مىفرمايد :\r\nلَن تَنَالُوا الْبِرَّ حَتَّى تُنْفِقُوا مِمَّا تُحِبُّونَ « 1 » .\r\n« هرگز به ( حقيقت ) نيكوكارى نمىرسيد مگر اينكه از آنچه دوست مىداريد ، ( در راه خدا ) انفاق كنيد . »\r\nدراين زمينه روايت شده است كه رسول خدا در شب عروسى و زفاف حضرت فاطمه عليها السلام پيراهن نوى را براى او تهيه فرمود . وى پيراهن و صله‌دارى نيز داشت . سائلى بر در خانه حاضر شده گفت :\r\nمن از خاندان نبوّت پيراهن كهنه‌اى مىخواهم . حضرت خواست پيراهن و صله دار خود را به او دهد ، امّا به ياد اين آيهء شريفه افتاد كه خداوند متعال مىفرمايد : « هرگز به ( حقيقت ) نيكوكارى نمىرسيد مگر\r\n\r\n\r\n","description":"","footnote":"\r\n( 1 ) - سورهء آل عمران ، آيهء 92 .\r\n","page_name":" 221 ","page_number":221},
  {"content":"\r\n\r\nاينكه از آنچه دوست مىداريد ، ( در راه خدا ) انفاق كنيد . » « 1 »\r\nبنابراين پيراهن نو خود را به او داد . هنگام زفاف كه فرارسيد ، جبرئيل نازل شد و فرمود : اى محمّد ! همانا خداوند به تو سلام مىرساند و به من دستور داده كه بر فاطمه سلام كنم و با من هديه‌اى از لباسهاى بهشتى از حرير نازك سبزرنگ فرستاده ، مىخواهم به او بدهم . » « 2 »\r\n\r\nرابطهء گفتار و رفتارمان\r\nبدين‌سان هرچه دل انسان به چيزى وابسته باشد ، به همان ميزان رابطهء نفسانى او به آن شىء محكمتر خواهد بود . پس هرچه انسان بتواند در برابر اين رابطه مقاومت كند ، پاداش بزرگترى نصيبش خواهد شد . اين امر ويژه به دانشمندان و خصوصاً طلّاب علوم دينى و مبلّغان بازمىگردد . بنابراين درست نيست كه مردم را به سوى انفاق نمودن فرا بخوانند ، در حالى كه خود عملًا انفاق نمىكنند . خداوند متعال مىفرمايد :\r\nأَتَأْمُرُونَ النَّاسَ بِالْبِرِّ وَتَنسَوْنَ أَنفُسَكُمْ وَأَنتُمْ تَتْلُونَ الْكِتَابَ « 3 » .\r\n« آيا مردم را به نيكى دعوت مىكنيد ، امّا خودتان را فراموش مىنماييد ؛ با اينكه شما كتاب ( آسمانى ) را مىخوانيد ؟ »\r\n\r\n\r\n","description":"","footnote":"\r\n( 1 ) - سورهء آل عمران ، آيهء 92 .\r\n( 2 ) - فاطمة الزهراء ، بهجة قلب المصطفى ، ص 485 .\r\n( 3 ) - سورهء بقره ، آيهء 44 .\r\n","page_name":" 222 ","page_number":222},
  {"content":"\r\n\r\nهمچنين امام على عليه السلام مىفرمايد :\r\n« مَا أَحُثُّكُمْ عَلَى طَاعَةٍ إِلَّا وَأَسْبِقُكُمْ إِلَيْهَا » « 1 »\r\n. « من شما را به طاعتى تشويق نمىكنم مگر اينكه خود قبلًا به آن عمل كرده باشم . »\r\nپس اگر دراين آيه ، ژرف بنگريم و در آن تأمّل نماييم ، زشتى وناپسندى عمل كسى كه انسانها را به سوى راهى فرامىخواند ، امّا خود به آن گام نمىنهد آشكار خواهد ساخت . حقّ تعالى مىفرمايد :\r\nكَبُرَ مَقْتاً عِندَ اللَّهِ أَن تَقُولُوا مَا لَاتَفْعَلُونَ « 2 » .\r\n« نزد خدا بسيار موجب خشم است كه سخنى بگوييد كه عمل نمىكنيد ؟ »\r\nآرى ، خداوند بلند مرتبه از آن انسانى كه به سوى نيكى كردن فرامىخواند ولى خود بدان از گذر فعاليّت ، انفاق و جهاد عمل نمىكند ، خشمگين مىگردد و او را خوار مىشمارد .\r\nپس بياييم در گفتارها وادّعاهاى خويش همچون‌امام حسين عليه السلام ، اهل‌بيت و ياران وفادارش باشيم . همچنين بياييم در راه ، رفتار و موقعيّتهايمان ، حسينى گرديم . چرا كه دراين صورت مىتوانيم بهترين و برترين خدمت را به رسالت اسلامى خويش انجام دهيم .\r\n\r\n\r\n","description":"","footnote":"\r\n( 1 ) - نهج البلاغه ، خطبهء شمارهء 175 .\r\n( 2 ) - سورهء صفّ ، آيهء 3 .\r\n","page_name":" 223 ","page_number":223},
  {"content":"\r\n\r\n\r\nامام حسين عليه السلام و ما\r\nوَجَعَلْنَا مِنْهُمْ أَئِمَّةً يَهْدُونَ بِأَمْرِنَا لَمَّا صَبَرُوا وَكَانُوا بِآيَاتِنَا يُوقِنُونَ « 1 » .\r\n« و از آنان امامان ( و پيشوايانى ) قرار داديم كه به فرمان ما ( مردم را ) هدايت مىكردند ؛ چون شكيبايى نمودند ، و به آيات ما يقين داشتند . »\r\nزير تابش سوزناك آفتاب نيمروز ، در صحراى عرفات ، در روز عرفه و در سمت چپ جبل‌الرحمه ، هنگاميكه ميهمانان خدا در آن زمين مبارك گردآمده تا از رحمت الهى فيض ببرند ؛ سيّدالشّهدا اباعبداللَّه الحسين عليه السلام در گوشه‌اى ايستاده بود و در حالى كه مىگريست و چشمانش چون دو چشمه جوشان مىجوشيد و پيرامونش آن گروه مؤمن از اهل بصيرت هريك به نوبهء خويش اشك مىريختند و دستانشان را به سوى آسمان بلنده كرده به پروردگارشان پناه مىجستند . صداى حزن آلود امام حسين عليه السلام كه آكنده از هر گونه عرفان ، پرستش و توسّل بود ، در آن صحرا چنين به گوش مىرسيد :\r\n\r\n\r\n","description":"","footnote":"\r\n( 1 ) - سورهء سجده ، آيهء 24 .\r\n","page_name":" 224 ","page_number":224},
  {"content":"\r\n\r\n« إِلهِي أَنَا الْفَقِيرُ فِي غِناىَ فَكَيْفَ لَاأَكُونُ فَقِيراً فِي فَقْرِي ، أَنَا الْجاهِلُ فِي عِلْمِي فَكَيْفَ لَاأَكُونُ جَهُولًا فِي جَهْلِي .\r\nإِلهِي إِنَّ اخْتِلَافَ تَدْبِيرِكَ ، وَسُرْعَةَ طَوآءِ مَقادِيرَكَ ، مَنَعا عِبادَكَ الْعَارِفِينَ بِكَ عَنِ السُّكُونِ إِلى عَطآءٍ ، وَالْيَأْسِ مِنْكَ فِي بَلآءٍ .\r\nإِلهِي مِنِّي ما يَلِيقُ بِلُؤمِي ، وَمِنْكَ ما يَلِيقُ بِكَرَمِكَ .\r\nإِلهِي وَصَفْتَ نَفْسَكَ بِاللُّطْفِ وَالرَّأْفَةِ لِي قَبْلَ وُجُودِ ضَعْفِي ، أَفَتَمْنَعُنِي مِنْهُما بَعْدَ وُجُودِ ضَعْفِي .\r\nإِلهِي إِنْ ظَهَرَتِ الْمَحاسِنُ مِنِّي فَبِفَضْلِكَ ، وَلَكَ الْمِنَّةُ عَلَيَّ ، وَإِنْ ظَهَرَتِ الْمَساوِي مِنِّي فَبِعَدْلِكَ ، وَلَكَ الْحُجَّةُ عَلَيَّ .\r\nإِلهِي كَيْفَ تَكِلُنِي وَقَدْ تَكَفَّلْتَ لِي ؟ ! وَكَيْفَ اضامُ وَأَنْتَ النّاصِرُ لِي ؟ ! أَمْ كَيْفَ أَخِيبُ وَأَنْتَ الْحَفِيُّ بِي ؟ ! » « 1 »\r\n« خدايا ! من در دارائى خود نا دارم ، پس چگونه در ندارى خود فقير نباشم ؟ معبودا ! من در دانايى خود ، نادانم ، پس چگونه در نادانى خود ، نادان نباشم ؟ الها ! گوناگونيهاى تدبيرت در اوضاع خلايق ، و سرعت پيچش و تحوّل تقديراتت در احوال بنى آدم ، بندگان عارف تو را از اينكه به عطاى دل آرام شوند و در بلا ، اميد از تو بردارند ، باز مىدارد . الها ! هر آنچه پستى مرا سزد از من است و هر آنچه كرم تو را سزد از توست ؛ خدايا ! پيش از پيدايش ناتوانى در من ، خود را با لطف و مهربانى نسبت به من ستودى ، آيا پس از ناتوانيم آنها را از من دريغ مىدارى ؟ الها ! خوبيها از من سرزند به فضل توست و تو منّت بر من دارى و اگر بديها از من پديد آيد ، محكوم به عدل توست و تو بر من حجّت دارى ، الها !\r\n\r\n\r\n","description":"","footnote":"\r\n( 1 ) - مفاتيح الجنان ، دعاى امام حسين عليه السلام در روز عرفه .\r\n","page_name":" 225 ","page_number":225},
  {"content":"\r\n\r\nچگونه مرا به خود وامىگذارى در صورتى كه از من كفالت فرمودى ؟ و چگونه شكست خورم در صورتى كه تو ياور منى ؟ يا چگونه نااميد شوم در صورتى كه نوازشگر منى . . . »\r\nو در شامگاه روز تاسوعا ، هنگاميكه ارتش اموى ستمگر به سوى چادرهاى امام حسين عليه السلام پيشروى كرد و امام از آن آگاهى يافت ، از برادرش اباالفضل العبّاس عليه السلام درخواست نمود تا از دشمن مهلتى بخواهد براى تجديد پيمان او و يارانش با قرآن كريم و شب زنده‌دارى آخرين شب زندگانيشان با برپايى نماز و قرائت قرآن و دعا .\r\nچنان كه دشمنان - پيش‌از دوستان - شب‌عاشورا رااينگونه توصيف كرده بودند كه ، از چادرهاى امام حسين عليه السلام و يارانش نجواى تضرّع و زارى به بارگاه حقّ تعالى ، پرستش و دعا را مىشنيده‌اند .\r\nحتّى در آخرين لحظات كه شدّت خونريزى ، هرگونه توانايى را از امام گرفته بود ، سيّدالشّهدا ، از ياد خدا يك لحظه باز نايستاد و چنين فرمود :\r\n« صَبْراً عَلى قَضائِكَ يا رَبِّ ، لَاإِلهَ سِواكَ » « 1 »\r\n. « صبر بر تقديراتت پروردگارا ! اى كه هيچ معبود به حقّى جز تو نيست . »\r\n\r\nامام حسين عليه السلام كيست ؟\r\nآرى ، گوهر مقدّس امام حسين عليه السلام ، شناخت خداوند متعال ؛\r\n\r\n\r\n","description":"","footnote":"\r\n( 1 ) - مقتل المقرّم ، ص 357 .\r\n","page_name":" 226 ","page_number":226},
  {"content":"\r\n\r\nو وجدانش ، عشق به اللَّه بود . زيرا چنان با نماز و قرآن انس و الفت يافته بود كه گويى خويشتن را در برابر خداى رحمان مىبيند . به راستى سراسر وجودش ، عرفان ، پرهيزكارى و عشق ژرف به پروردگار بلند مرتبه بود .\r\nدر چارچوب شناخت امام حسين عليه السلام ناگزير بايد بر آن لحظهء سرنوشت ساز زندگى شريف ابا عبداللَّه كه همان عاشوراست ، توجّه بسيار مبذول بداريم . چرا كه آن ، بازتاب همهء ارزشهاى آسمانى و تاريخ تمامى پيامبران مىباشد . چنان كه بازتابى است از ميراث سيّدالشّهدا از حضرت آدم برگزيده خدا ، نوح عليه السلام پير پيامبران ، ابراهيم بت‌شكن ، موسى هم سخن با خدا ، عيسى روح خدا و پيامبر بزرگوارمان حضرت محمّد مصطفى صلى الله عليه و آله .\r\nآرى ، روز عاشورا همچون روز قيامت است . مانند هزار سال از سالهايى است كه شما مىشمريد ؛ بلكه بيش از آن مىباشد . به همين خاطر زيارت كننده ضريح شريف او مىفرمايد :\r\n« السَّلَامُ عَلَيْكَ يا وارِثَ آدَمَ صِفْوَةِ اللَّهِ » .\r\n« درود بر تو اى وارث آدم ، برگزيده خدا . »\r\nتا اينكه به اين عبارت زيارت شريف مىرسد :\r\nالسَّلَامُ عَلَيْكَ يا وارِثَ أَمِيرِ الْمُؤْمِنِينَ عَلِيٍّ وَلِيِّ اللَّهِ »\r\n. « درود بر تو اى وارث امير المؤمنان على ولى خداوند . » « 1 »\r\nامام حسين عليه السلام دوبار متولّد گشت . نخستين تولّد او در سوّم\r\n\r\n\r\n","description":"","footnote":"\r\n( 1 ) - مفاتيح الجنان ، زيارت وارث .\r\n","page_name":" 227 ","page_number":227},
  {"content":"\r\n\r\nشعبان و دومين در روز عاشورا ؛ در هر دو ولادت ، اسلام نيز با او متولّد شد . بنابراين پيامبر اكرم صلى الله عليه و آله فرمود :\r\n« حُسَيْنٌ مِنِّي وَأَنا مِنْ حُسَيْنٍ ، أَحَبَّ اللَّهُ مَنْ أَحَبَّ حُسَيْناً » « 1 »\r\n. « حسين از من است و من از حسين ، خداوند دوست مىدارد هركه ، حسين را دوست مىدارد . »\r\nپس اين امر در درجهء نخست بدين معناست كه پيامبر خدا مىخواست توجّه امّت را به سوى شأن امام حسين عليه السلام از دين و ايده‌اى كه تجسّم بخش شخصيّت رسول اكرم صلى الله عليه و آله مىباشد ، سوق دهد ؛ سپس مىخواست ميزان پيوند و نزديكى خويش را به امام حسين عليه السلام آشكار سازد .\r\nبدين‌سان امام حسين عليه السلام آستانه پروردگار و ابزار رحمت الهى مىباشد .\r\nاوست راه مستقيمى كه هر روز از خدا مىخواهيم ما را به آن رهنمون سازد .\r\nاگر امام حسين عليه السلام را از اين جنبه كه فرزند امير المؤمنين عليه السلام وبرترين زنان جهان ، حضرت فاطمة الزهراء ( س ) مىباشد و اينكه سبط رسول اكرم ، شهيد كربلا و غريبترين انسانهاست بشناسيم ، شناختى است مناسب ؛ ولى والاترين درجهء شناخت نيست . بنابراين براى دستيابى به والاترين درجات و بزرگترين پاداشها بايد امام حسين عليه السلام را چنان بشناسيم كه شايسته مقام اوست . دراين زمينه از\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، القرشي ، ج 2 ، ص 265 .\r\n","page_name":" 228 ","page_number":228},
  {"content":"\r\n\r\nبشير الدهان ، روايتى نقل مىگردد كه گفت : به خدمت امام صادق عليه السلام عرض كردم كه گاهى نمىتوانم حجّ بروم ، به همين خاطر روز عرفه را نزد قبر امام حسين عليه السلام مىگذرانم . فرمود : « اى بشير چه نيكو عمل مىكنى . زيرا هر مؤمنى كه با شناخت امام حسين عليه السلام به زيارت امام در روزى غير از عيد برود ، براى او پاداش 20 حجّ و 20 عمره پذيرفته شده و 20 جهاد به همراه پيامبر فرستاده شده و يا امام عادل نگاشته مىشود ؛ و هركه در روز عرفه با شناخت امام حسين عليه السلام به زيارت او برود ، برايش پاداش 1000 حجّ و 1000 عمره پذيرفته شده و 1000 جهاد به همراه پيامبر فرستاده شده و يا امام عادل را مىنگارند . » « 1 »\r\n\r\nتقوى و پرهيزكارى شرط ولايت\r\nهر كسى كه مىخواهد به هدف خواسته شده برسد بايد به دنبال راه درست جستجو كند و براساس آن حركت نمايد ؛ حتّى براى رسيدن به اهل‌بيت عليهم السلام بايد راه را از بيراهه مشخّص نمود .\r\nامّا متأسّفانه افرادى را مىبينيم كه با وجود ارتكاب گناهان كبيره ، با اين توجيه كه دوستدار اهل‌بيت عليهم السلام هستند به خودشان وعده رسيدن به خشنودى و رضوان الهى را مىدهند . اينان همچون فرقهء مرجئه مىمانند كه بنىاميّه آن را در چارچوب كوششهاى شيطانى براى خاموش كردن جنبش جامعه به سوى حق و آزادگى ، تأسيس يا\r\n\r\n\r\n","description":"","footnote":"\r\n( 1 ) - مفاتيح الجنان ، فضائل زيارت امام حسين عليه السلام در روز عرفه .\r\n","page_name":" 229 ","page_number":229},
  {"content":"\r\n\r\nنيرومند ساخت . افراد اين فرقه معتقد بودند كه تلفّظ شهادتين واعتقاد به رسالت پيامبر و اداء برخى از فرايض ، تضمين كننده بهشت براى ايشان است ؛ حتّى اگر در گذر آن ، به ارتكاب گناهان كبيره و مهلكات دست زنند و براى اثبات اين مطلب برخى از آيات وشبهات را دليل خود مىآوردند .\r\nامّا ائمّهء اطهار عليهم السلام با تمامى نيروى خود در برابر اين عقيده كه در آن روزگار بر افكار بسيارى از مسلمانان چيره شده بود ، ايستادند و بدون شكستن مرزهايى كه خداوند متعال ميان مؤمنين و غير مؤمنين قرار داده ، فعاليّت نمودند . ايشان بارها و بارها و به صورتهاى گوناگون فرمودند كه ايمان هم در گفتار است و هم در كردار ؛ و بسيار تأكيد نمودند كه ايمان همه‌اش عمل است و گفتار جزئى از ايمان ؛ يا به ديگر سخن ، اينكه گفتار و اعلام ايمان امرى نيست به جز يك رفتار از تمامى اعمال و رفتارهاى ايمان . پس ايمانى كه انسان را از ارتكاب گناهان كبيره چون دروغ ، فساد ، ستم و كشتار ديگران بازنمىدارد ، چه ارزشى دارد ؟ بلكه اين ايمان چه سودى خواهد داشت ؟ بلكه - دراين صورت - چرا خداوند بلند مرتبه دوزخ را آفريد و عدالت را بنا نهاد ؟\r\nبرخى از مردم ادّعاى ايمان ، دوستى و پيروى از اهل‌بيت عليهم السلام را دارند ولى در همان حال ، عقيدهء آنها با عقيدهء مرجئه يكى مىباشد .\r\nچنان كه باور دارند ، ميان ايمان و ستم يا فساد و يا دورى كردن از اداء تكاليف دينى هيچگونه تضادى وجود ندارد . اين اشخاص بايد بدانند كه ولايت اهل‌بيت عليهم السلام يكى از مسائل اساسى رسالت الهى\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاست ؛ و هر كسى كه از آموزه‌هاى اهل‌بيت عليهم السلام پيروى نكند ، شايستگى برخوردارى از اين ولايت از او گرفته خواهد شد . زيرا خداوند متعال مىفرمايد :\r\nثُمَّ كَانَ عَاقِبَةَ الَّذِينَ أَسَاءُوا السُّوءى أَن كَذَّبُوا بِآيَاتِ اللَّهِ « 1 » .\r\n« سپس سرانجام كسانى كه اعمال بد مرتكب شدند به جايى رسيد كه آيات خدا را تكذيب كردند . »\r\nدروغ بستن به آيات الهى لازم نيست كه به طور مستقيم از گذر عدم اعتراف به آنها و يا آشكارا كفر ورزيدن به آيات الهى صورت گيرد بلكه ، ممكن است رنگ عملى به خود بگيرد . به ديگر سخن اينكه ، ممكن است از نظر گفتارى هيچ تكذيبى انجام نشود ولى انسان با رفتار خود از گذر ارتكاب گناهان و مهلكات و ترك تكاليف شرعى آيات الهى را تكذيب نمايد .\r\nبنابراين كسى كه از فرمان خدا و رسولش و ائمّهء اطهار عليهم السلام اطاعت نمىكند ، شايسته است كه كافر بميرد و از ولايت خدا ، رسول و ائمّه عليهم السلام نيز محروم گردد و اين است همان خسران و زيان آشكار .\r\nامام جعفر صادق عليه السلام بارها به شيعيان خود چنين فرموده است :\r\n« أَبْلِغْ مَوالِيْنا عَنّا السَّلَامَ وَاخْبِرْهُم أَنّا لَانُغْنِي عَنْهُمْ مِنَ اللَّهِ شَيْئاً إِلَّا بِعَمَلٍ ، وَإِنَّهُمْ لَنْ يَنَالُوا ولَايَتَنا إِلَّا بِعَمَلٍ أَوْ وَرَعٍ . . . » « 2 »\r\n. « سلام ما را به دوستدارانمان برسان و آنها را آگاه ساز كه نمىتوانيم از\r\n\r\n\r\n","description":"","footnote":"\r\n( 1 ) - سورهء روم ، آيهء 10 .\r\n( 2 ) - بحارالانوار ، ج 2 ، ص 28 .\r\n","page_name":" 231 ","page_number":231},
  {"content":"\r\n\r\nايشان در برابر خدا دفاع نماييم جز با عمل نمودن و اينكه به ولايتمان دست نخواهد يافت مگر با عمل و پرهيزكارى . . . »\r\nاز اين رو ، كسى كه در ميان دوستداران ائمه عليهم السلام زندگى مىكند و ادّعاى دوستدارى ائمّه عليهم السلام را دارد نيز در معرض لغزش به سوى مفاسد مىباشد ؛ زيرا هرگز ائمّهء اطهار خود ، به شيعگى آن انسانى كه از ايشان در اوامر و نواهى پيروى نمىكند ، اعتراف نمىنمايند .\r\nپس اگر انسانى بپندارد كه دوستدارى اهل‌بيت عليهم السلام تنها اظهار محبّت و گراميداشت ياد آنهاست ، بداند كه دچار اشتباهى بس بزرگ و زيانى آشكار شده است . چرا كه معناى كامل و درست ولايت ، همان اطاعت از خدا و رسولش ، و اقرار به حق بودن اهل‌بيت عصمت و طهارت عليهم السلام و حركت نمودن براساس راهشان - كه هيچ تفاوتى با آموزه‌هاى قرآن ندارد - مىباشد .\r\nاز نمونه‌هاى كمبود و نقص در ولايت و دوستدارى اهل‌بيت اين است كه مىبينيم برخى در سخن گفتن پيرامون فضيلتها ، مقام وتاريخ زندگانى ائمّه عليهم السلام فرورفته‌اند و لى در عين حال ، در شناخت حكمت الهى از وجود ائمّه و يا علّت قرار دادن اينان به عنوان رهبران دين ونيز شناخت فقه و معرفتهاى الهى ايشان ، كوتاهى مىكنند . پس به همين خاطر مىبينيم كه در هر امر كوچك و بزرگى به جدل مىپردازند . به جدلى كه از عدم تسليم شدن ايشان در برابر فرموده‌هاى ائمّه عليهم السلام سرچشمه مىگيرد . علىرغم اينكه خود به عصمت و شأن اهل‌بيت عليهم السلام و پيوند آنان با قرآن و پيامبر گرامى ، اعتراف مىكنند !\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبنابراين كسى كه به امامت امام حسين بن على عليهما السلام و ديگر ائمّهء معصومين اعتراف مىنمايد بايد از سخنان و كلمات ايشان نيز پيروى كند و هرگز نبايد وانمود كند كه چيزى از آنها نمىداند و يا اينكه آنها را براساس هواها و غرضهايش تفسير نمايد . دراين زمينه روايتى از امام صادق عليه السلام آمده است كه او از يكى از پيراونش - شايد فضيل بن يسار - چنين پرسيد :\r\n« كَيْفَ تَسْلِيْمُكَ لَنا يا فُضَيل ؟ فأَجابَ : يابن رسول اللَّه ، لَوْ أَخَذْتَ تُفاحَةً وَقَسَّمْتَها قِسْمَين وَقُلْتَ هَذا الْقِسْمُ حَلَالٌ وَهذا حَرَامٌ ، فَأَنا لَا أَقُولُ لِمَاذا ؛ بَلْ أَقُولُ : سَلَّمْتُ » .\r\n« اى فضيل ، چگونه از ما فرمانبردارى مىنمايى ؟ پاسخ داد : اى فرزند رسول خدا ! اگر سيبى را به دو نيم قسمت كنيد و بگوييد كه اين قسمت حلال و ديگرى حرام است ، من هرگز نمىگويم چرا ؛ بلكه خواهم گفت : من فرمانبردارم . »\r\nو پيش از او ، سلمان محمّدى كه دربارهء او چنين نقل مىنمايند كه به دنبال اميرالمؤمنين عليه السلام راه مىرفت و گام در قدمگاه امام على عليه السلام مىنهاد . زيرا او مىخواست با اين روش نيز پيروى كردن و فرمانبردارى خويش را از امام نشان دهد .\r\n\r\nافقهاى ولايت\r\nپس از پشت سرنهادن اشتباه مرجئه و سطحى نگرى سلفيها نسبت به اهل‌بيت عليهم السلام و پس از توجّه به ژرفاى قضيه ، سخنى كه به نظرم بسيار مهم مىباشد برايتان بازگو مىنمايم و آن اينكه انسان هنگاميكه\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاهل‌بيت را دوست مىدارد و از ايشان پيروى مىكند ، بايد در دلش عشق اولياء و دوستداران ائمّه را نيز بپروراند . چرا كه زندگى در ركاب اهل‌بيت عليهم السلام بدون پذيرش اولياء و دوستدارانشان جايز نيست و هيچگونه عذر و بهانه‌اى براى اين عدم پذيرش يا راندن و يا كراهت پذيرفته نخواهد شد .\r\nدراين زمينه از محمّد بن على صوفى روايت شده است كه گفت :\r\n« روزى ابراهيم الجمّال اجازه ملاقات با على بن يقطين - كه وزير وقت بود - را خواست ولى او چنين اجازه‌اى نداد . على بن يقطين همان سال به حجّ رفت و پس از آن ، در مدينه مىخواست كه به حضور امام موسى بن جعفر عليه السلام برسد ولى امام عليه السلام اجازه ندادند . على بن يقطين فرداى آن روز امام را ديد و به او گفت : اى سرورم ، از من چه گناهى سر زده است ؟ امام فرمود : « تو را نپذيرفتم چرا كه تو برادرت ابراهيم الجمّال را نپذيرفتى . و تا هنگاميكه ابراهيم الجمّال تو را نبخشد ، خداوند حجّت را نخواهد پذيرفت . » پس به او گفتم :\r\nسرورم ، مولاى من ! چگونه من ابراهيم الجمّال را ببينم در حالى كه اينك در مدينه هستم و او در كوفه ؟ امام به او فرمود : « شب هنگام به تنهايى و بدون آنكه كسى از ياران و يا غلامانت را با خود ببرى ، به بقيع برو . در آنجا سوار بر اسب عربى زين بسته‌اى خواهى شد . » راوى مىگويد : او به بقيع رفت و بر اسب سوار شد و طولى نكشيد كه خود را بر در خانه ابراهيم الجمّال در كوفه ديد . سپس در را كوفت و گفت : من على بن يقطين هستم . ابراهيم الجمّال از داخل منزل گفت : على بن يقطين وزير ، بر در خانه‌ام چه مىكند ؟ !\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nعلى بن يقطين گفت : اى مرد ، كار بزرگى دارم . سپس ابراهيم الجمّال را قسم داد و از او اجازه ورود خواست . هنگاميكه وارد شد گفت : اى ابراهيم ، تا تو مرا نبخشى ، امام موسى عليه السلام مرا نخواهد پذيرفت . ابراهيم الجمّال گفت : خداوند تو را بيامرزد . امّا ، على بن يقطين او را قسم داد تا پايش را بر صورتش نهد . ولى ابراهيم از آن كار سرباز زد . دوباره او را قسم داد . پس ابراهيم اين كار را انجام داد .\r\nو همينطور كه هربار پايش را بر صورت او مىنهاد ، على بن يقطين مىگفت : بارالها ، گواهم باش . پس از گذشت اين قضيه ، از منزل ابراهيم خارج شد و بر اسب سوار شد و در همان شب او را به در منزل امام موسى بن جعفر عليه السلام در مدينه رساند . امام به او اجازه ورود داد واو را پذيرفت . » « 1 »\r\nبنابراين ، مسأله بسيار مهم مىباشد ، بويژه اينكه شيطان لغزشگاهها و پرتگاههاى زيادى بر سر راه انسانها نهاده است .\r\nاز اين رو ، برخى از افراد را مىبينيم كه خونسردانه تهمتهاى فراوان و دروغهايى را به علما و دانشمندان ، نويسندگان و مجاهدان نسبت مىدهند . حال اينكه دانسته و يا نادانسته با گشودن زبان به غيبت ، يا اشاعه فحشا ، يا سخن ناحق و يا تهمت زدن به شيعه اهل‌بيت دست به گناه مىزنند و به همين خاطر هرچه بيشتر از اهل‌بيت عليهم السلام دور مىگردند و به دست خود ، خويشتن را به كام جهنّم مىسپارند .\r\n\r\n\r\n","description":"","footnote":"\r\n( 1 ) - بحارالانوار ، ج 48 ، ص 85 .\r\n","page_name":" 235 ","page_number":235},
  {"content":"\r\n\r\n\r\nولايت و مسؤوليت ما در برابر آن\r\nاينك براى بيان مسؤوليتهايمان در برابر ولايت اهل‌بيت عليهم السلام به چند نكته اشاره مىنماييم :\r\n1 - شناخت اهل‌بيت عليهم السلام آنچنان كه شايسته آنان مىباشد . پس بياييم مقام و شأن ايشان را بشناسيم . اين امر از گذر خواندن دعاها و زيارتهاى منقول از معصومين ممكن مىباشد ؛ بنابراين بياييم از گذر زيارتهاى شريفى كه در حقشان آمده از قبيل زيارت عاشورا رابطه‌اى تنگاتنگ و هميشگى با ايشان برقرار سازيم و خويشتن را در حد امكان بر زيارت حرمهاى شريف ائمّه و فرزندانشان عادت ببخشيم .\r\n2 - شناخت سخنان و كلماتشان ؛ بنابراين مطالعه آگاهانه كتابهايى كه در برگيرنده آثارشان مىباشد همچون نهج البلاغه ، صحيفهء سجاديه و تحف العقول مىتواند اثر بخشى بيشترى در ژرفا بخشيدن به شناخت سنّت و سيرهء اهل‌بيت عليهم السلام داشته باشد .\r\n3 - شناخت راه عملى ايشان و اقتدا نمودن بدان . از اين رو بايد به جستجوى كتابها ، مقاله‌ها و سخنرانيهاى ويژه اين امر بپردازيم .\r\n4 - پيروى كردن و اقتدا نمودن به ائمّهء اطهار .\r\n5 - دفاع و حمايت از ايشان . زيرا خداوند متعال مىفرمايد :\r\nيَا أَيُّهَا الَّذِينَ آمَنُوا إِن تَنصُرُوا اللَّهَ يَنصُرْكُمْ وَيُثَبِّتْ أَقْدَامَكُمْ « 1 » .\r\n« اى كسانى كه ايمان آورده‌ايد ! اگر ( آيين ) خدا را يارى كنيد ، شما را يارى مىكند و گامهايتان را استوار مىدارد . »\r\n\r\n\r\n","description":"","footnote":"\r\n( 1 ) - سورهء محمّد صلى الله عليه و آله ، آيهء 7 .\r\n","page_name":" 236 ","page_number":236},
  {"content":"\r\n\r\nيارى خداوند از گذر يارى دينش امكانپذير است و نخستين امرى كه تجسّم بخش دين است همان رسول خدا ، سيرتش ، اهل‌بيت عليهم السلام ، سيرت و مبانى ايشان مىباشد . پس ما بايد به دفاع از شخصيّتهاى مقدّس ايشان بپردازيم و آن با عمل صالح ، برپايى بنيادهاى خيريه ، نگاشتن كتابها و مانند آنها ممكن مىباشد .\r\n6 - دوست داشتن و عشق ورزيدن به اولياى خاندان پيامبر و حمايت و دفاع از ايشان ؛ پس بايد اين عبارت را كه در زيارت معصومين مىخوانيم ، سرلوحهء خويش قرار دهيم :\r\n« إِنِّي سِلْمٌ لِمَنْ سالَمَكُمْ ، وَحَرْبٌ لِمَنْ حارَبَكُمْ ، وَوَلِيٌّ لِمَنْ والاكُمْ ، وَعَدُوٌّ لِمَنْ عاداكُمْ » « 1 »\r\n. « من صلح هستم با هركه با شما در صلح است و در جنگ و نبردم با هركه با شما در پيكار و نبرد است . و دوست مىدارم هركه شما را دوست دارد و دشمن مىدارم هركه شما را دشمن مىدارد . »\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام در روز عاشورا .\r\n","page_name":" 237 ","page_number":237},
  {"content":"\r\n\r\n\r\nشعائر حسينى ، راه و محتوى\r\n\r\nراز جاودانگى انقلاب حسينى\r\nچرا در هر سال ، شعائر اسلام را در ياد بود شهادت ابا عبداللَّه الحسين عليه السلام زنده مىداريم ، و چرا اين يادمان با مرور سالها هرچه تازه و تازه‌تر و هر سال گسترده‌تر مىگردد ؟\r\nاين پرسشى فقهى يا علمى نمىباشد ؛ بلكه پرسشى است واقع گرايانه كه هر انسان مسلمانى با آن زندگى مىكند . براى پاسخ بدان بايد چنين گفت كه : اين واقعه در تمامى دل ، فطرت و روح هر انسانى ريشه دوانده است .\r\nدراين زمينه ، دو شرق شناس آلمانى از من پرسيدند : اى شيعيان ، چرا با نزديك شدن ماه محرّم همه چيز در نزد شما ، بدون آنكه در آن فشار حكومت ، ثروت و مال ثروتمندان و تبليغات نيرومند دخالت داشته باشد ، دگرگون مىگردد و چنان كه مىبينيم اين امر به طور خود جوش صورت مىگيرد . در حالى كه شما به اين فرموده پيامبرتان اعتقاد داريد كه مىفرمايد :\r\n« مِدادُ الْعُلَمَاءِ خَيْرٌ مِنْ دِماءِ الشُّهَداءِ »\r\n« مركب قلم انديشمندان برتر از خون شهداست . » بنابراين چرا شما\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nپرچم امام حسين عليه السلام را با وجود آنكه پيامبرتان مقرّر ساخته كه مركّب قلم انديشمندان برتر از خون شهيدان است ، برافراشته مىسازيد ؟\r\nبه آن دو شرق‌شناس چنين پاسخ دادم كه : اوّلًا ، امام حسين عليه السلام تنها يك شخصيّت نيست ؛ بلكه او يك آرمان ، ارزش ، مكتب ، راه و مسير است . زيرا او همچون حضرت ابراهيم است كه به مثابهء يك امّت بود و شرك را نپذيرفت . بلكه در برابر پروردگارش سر تسليم فرود آورد . از اين رو ، تمامى اديان آسمانى ، حضرت ابراهيم عليه السلام را تقديس مىنمايند ؛ چرا كه او تجسّم بخش ارزش يكتاپرستى و برافراشته كننده پرچم « لا إِله إِلّا اللَّه » بود . آرى ، او خود به يك ارزش تبديل گشت و به همين خاطر است كه در قرآن آمده :\r\nإِنَّ إِبْرَاهِيمَ كَانَ أُمَّةً قَانِتاً للَّهِ حَنِيفاً وَلَمْ يَكُ مِنَ الْمُشْرِكِينَ « 1 » .\r\n« ابراهيم ( به تنهايى ) امّتى بود مطيع فرمان خدا ؛ خالى از هرگونه انحراف ؛ و از مشركان نبود . »\r\nو آن هنگام كه او فرمود :\r\nوَاجْعَل لِي لِسَانَ صِدْقٍ فِي الْآخِرِينَ « 2 » .\r\n« و براى من در ميان امّتهاى آينده ، زبان صدق ( و ذكر خيرى ) قرار ده . »\r\nخداوند سبحان او را اجابت فرمود .\r\nآرى ، امام حسين عليه السلام خود نيز ، همچون حضرت ابراهيم عليه السلام تجسّم بخش ارزش بود . زيرا او در راه عدل ، و حق ، دين و آزادگى به\r\n\r\n\r\n","description":"","footnote":"\r\n( 1 ) - سورهء نحل ، آيهء 120 .\r\n( 2 ) - سورهء شعراء ، آيهء 84 .\r\n","page_name":" 239 ","page_number":239},
  {"content":"\r\n\r\nشهادت رسيد و آنچنانكه آشكاراست اين ارزشها پايدار هستند .\r\nچرا كه ممكن نيست روزگارى برسد و ما به دين ، عدالت و آزادى نيازمند نباشيم . حق نيز ، همان فلسفهء زندگى مىباشد ؛ بلكه نفس زندگى است و بدون آن ممكن نيست كه استمرار يابد . بنابراين همانگونه كه ارزش دين ، عدالت ، آزادگى ، حق و ديگر ارزشهاى مقدّس ادامه دارند ، آرمان امام حسين عليه السلام نيز ادامه خواهد داشت .\r\nدر قسمت دوّم پاسخ خود به آن دو شرق‌شناس چنين گفتم : ما امروز زير سايهء پرچم ابا عبداللَّه الحسين عليه السلام زندگى مىكنيم و زندگى بدون آن برايمان - كه پيرو ائمّه عليهم السلام هستيم - غير ممكن است . زيرا زندگى بدون او به مفهوم زندگى بدون ارزش ، دين و استقلال مىباشد .\r\n\r\nاهمّيت هيئتهاى حسينى\r\nما از گذشته تاكنون درهر سال ، همچنان هيئتهاى حسينى را برپا مىداريم . چنان كه در روز اربعين سيل خروشان شيعه به سرزمين كربلا سرازير مىگردد و به يك هيئت حسينى بزرگ تبديل مىشود .\r\nاين هيئتها گوياى آرمان امام حسين عليه السلام و شيعيان در جهان اسلام مىباشد . به عنوان نمونه 45 سال پيش ، يك مسلمان ايرانى به دست آل سعود مظلومانه در مكّه اعدام شد . درپى اين امر ، هيئتهاى حسينى كه به كربلا آمده بودند ، پرچم مظلوميّت اين انسان را برافراشتند . پس از مدّتى نظام سابق شاهنشاهى در ايران ، علما - در ايران - را تحت فشار قرارداد كه به همين خاطر هيئتهاى حسينى در\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nعراق ، بانگ دفاع از علماى ايران را سردادند . و پس از گذشت مدّتى ديگر ، كشتار شيعيان لبنان صورت پذيرفت كه درپى آن ، همهء هيئتهاى شيعه در عراق حمايت خويش از شيعيان لبنان را اعلام نمودند .\r\nاينك روى سخنم با آن افرادى است كه ما را به خاطر گريستن در روز عاشورا ، سرزنش مىكنند ؛ به آنها خواهم گفت كه ما قهرمانانه مىگرييم چرا كه مىخواهيم حسينى باشيم . آرى ، اين شعائر ومراسم امام حسين عليه السلام بود كه از اسلام و ما شيعيان در طول تاريخ - علىرغم بزرگى و تراكم مشكلات و دشواريها - پاسدارى كردند .\r\nبدين‌سان ، انقلاب امام حسين عليه السلام قضيه‌اى بود كه به ارزش مبدّل شد ، و واقعه‌اى بود كه به پرچم دگرگون گشت . پس اگر هر انسانى دراين جهان بخواهد از ارزش ، آرمان و مظلوميّت خويش دفاع كند ، ناگزير بايد در زير سايهء اين پرچم مقدّس پناه گيرد .\r\n\r\nشعائر حسينى و نظامهاى طاغوتى\r\nحكومتهاى طاغوتى به ژرفاى اين شعائر پى برده‌اند . به همين خاطر همهء تلاش خود را براى مبارزه با شعائر دينى شيعيان به كار مىبندند . در حقيقت مىخواهند شيعيان را از تاريخ خود دور سازند . زيرا در هر سال ، هزاران هزار انسان به فضل امام حسين عليه السلام هدايت مىگردند . از اين رو ، حكومتهاى طاغوتى سعى در سركوبى اين مجالس دارند . مجالسى كه ما بايد در هر حال از آنها پاسدارى كنيم تا مسير و نهضت حسينى ادامه يابد . زيرا امام حسين عليه السلام با شهادت\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nخويش در كربلا مىخواست حقيقت و مظلوميت اهل‌بيت عليه السلام را ثابت نمايد .\r\n\r\nبزرگداشت شعائر الهى\r\nبدين‌سان ، شعائر « 1 » امام حسين عليه السلام ( يعنى همان مراسم بزرگداشت يادبود عاشورا ) باقى مىمانند و ادامه دارند ، زيرا اين شعائر جزئى از شعائر اللَّه هستند كه دربارهء آن ، قرآن مىفرمايد :\r\nوَمَن يُعَظِّمْ شَعَائِرَ اللَّهِ فَإِنَّهَا مِن تَقْوَى الْقُلُوبِ « 2 » .\r\n« و هركس شعائر الهى را بزرگ دارد ، اين كار نشانهء تقواى دلهاست . »\r\nشعائر به هر آنچه كه انسان بزرگ مىدارد و تعظيم مىنمايد ، گفته مىشود ؛ البتّه به اين شرط كه حرام نباشد .\r\nقرآن كريم در آيهء گذشته گوشزد مىنمايد كه مبادا نشانه‌هاى دينى از محتواى خود تهى گردند . چرا كه آنها بايد تقوى و پرهيزكارى را در وجودمان محكم سازند .\r\nپس بايد نيّت خود را در اداى نشانه‌هاى دينى ( شعائر ) پاك و خالص گردانيم . همچون نماز ، كه اگر در نيّت خلوص نباشد اين نماز باطل است . زيرا نيّت در كنار ذكر خدا و خشوع دل ، چارچوب\r\n\r\n\r\n","description":"","footnote":"\r\n( 1 ) - شعائر : در زبان عربى به معناى علامت و نشانه است . به مناسك و اعمال حج‌ّنيز شعائر مىگويند كه به معناى نشانه‌ها و علامتهاى حجّ مىباشد . همچنين در زبان متديّنين ، به اعمال مذهبى شعائر گفته مىشود . علاوه بر آن به مراسم حسينى و دههء عاشورا شعائر حسينى مىگويند . ( مترجم )\r\n( 2 ) - سورهء حجّ ، آيهء 32 .\r\n","page_name":" 242 ","page_number":242},
  {"content":"\r\n\r\nومحتواى نماز است . همين امر نسبت به شعائر حسينى نيز صادق است . پس بياييم تلاش كنيم تا اين شعائر حسينى به مكتبى پرورشى براى جامعه مبدل شود .\r\nدراين زمينه برخى از پيشنهادات را براى پيشبرد و پربار نمودن شعائر حسينى مطرح مىسازم :\r\n\r\n1 - درك نمودن شخصيّت امام حسين عليه السلام از گذر سخنانش\r\nما بايد با بهره جستن از سخنان امام حسين عليه السلام هرچه بيشتر او را درك كنيم . زيرا او امامى سخنور بود . از برترين سخنان اين امام ، دعاى او در روز عرفه مىباشد . دعايى كه آكنده از معانى عرفانى است . چنان كه مىفرمايد :\r\n« الْحَمْدُ للَّهِ الَّذِي لَيْسَ لِقَضآئِهِ دافِعٌ ، وَلَا لِعَطآئِهِ مانِعٌ ، وَلَا كَصُنْعِهِ صُنْعُ صَانِعٍ ، وَهُوَ الْجَوادُ الْواسِعُ ، فَطَرَ أَجْناسَ الْبَدآئِع ، وَأَتْقَنَ بِحِكْمَتِهِ الصَّنائِعَ ، لَاتَخْفى عَلَيْهِ الطَّلائِعُ ، وَلَا تَضِيعُ عِنْدَهُ الْوَدائِعُ ، جازِي كُلِّ صانِعٍ ، وَرائِشُ كُلِّ قانِعٍ ، وَراحِمُ كُلِّ ضارِعٍ ، مُنْزِلُ الْمَنافِعِ وَالْكِتابِ الْجامِعِ بِالنُّورِ السّاطِعِ » « 1 » .\r\n« ستايش مخصوص آن خدايى است كه قضاى او را كسى نراند ، و عطاى او را كسى بازندارد ، و همچون سازه او سازه هيچ سازنده‌اى نيست و او بخشنده دست باز است . انواع نو آفريده‌ها را بيافريد و با حكمت خود ، همهء مصنوعات را استوار داشت . جلوداران آفرينش بر او پوشيده نمىماند ، و ( امانتها و ) سپرده‌هاى دار\r\n\r\n\r\n","description":"","footnote":"\r\n( 1 ) - مفاتيح الجنان ، دعاى امام حسين عليه السلام در روز عرفه .\r\n","page_name":" 243 ","page_number":243},
  {"content":"\r\n\r\nهستى ، نزد او تباه نمىگردد . هر سازنده‌اى را پاداش دهد و هر قناعت پيشه‌اى را سامان بخشد ( و روزى رساند ) و به هر زارى كنندهء ( به درگاهش ) مهر ورزد ، و همهء منافع خلق را از نزد خود فرو آورده و اين كتاب جامع آسمانى ( قرآن مجيد ) را با نور درخشان خود نازل فرموده است . . . »\r\nپس دراين عبارات تأمّل كنيم و بنگريم كه چگونه امام حسين عليه السلام پروردگارش را با سخنانى نورانى كه از آن يكتاپرستى و اخلاص برمىخيزد ، توصيف مىنمايد . همچنين به بررسى سخنان او در زمينهء نبوّت و امامت بپردازيم . چنان كه مىفرمايد :\r\n« إِنَّا أَهْلُ بَيْتِ النُّبُوَّةِ وَمَعْدِنُ الرِّسالَةِ وَمُخْتَلَفُ الْمَلائِكَةِ ، وَبِنا فَتَحَ اللَّهُ وَبِنا خَتَمَ اللَّهُ ، وَيَزِيدُ رَجُلٌ فاسِقٌ . . . وَمِثْلي لا يُبايِعُ مِثْلَهُ . . . » « 1 »\r\n. « ما خاندان نبوّت و معدن رسالت و موضع رفت و آمد فرشتگان و محل رحمت خداونديم و خدا به ما آغاز فرمود و به ما نيز ختم كرد ، يزيد مردى است تبهكار . . . و مثل من با چون اويى بيعت نخواهد كرد . »\r\nعلاوه بر آن امام حسين عليه السلام سخنانى در مورد مرگ فرموده‌اند كه جاى تأمّل دارد :\r\n« خُطَّ الْمَوْتُ عَلى وُلْدِ آدَمَ مَخَطَّ الْقِلادَةِ عَلى جِيْدِ الْفَتاةِ « 2 » »\r\n« مرگ ، چون گردنبندى كه بر گردن دختر آويخته شده است ، فرزند آدم را فراگرفته . »\r\n\r\n\r\n","description":"","footnote":"\r\n( 1 ) - حياة الإمام الحسين بن عليّ عليهما السلام ، القرشي ، ج 2 ، ص 255 .\r\n( 2 ) - بحارالانوار ، ج 44 ، ص 366 .\r\n","page_name":" 244 ","page_number":244},
  {"content":"\r\n\r\n\r\n2 - پرورش خطيبان و سخنرانان\r\nما داراى حوزه‌هاى علميّه‌اى هستيم كه الحمد للَّه‌توانسته‌اند در طول تاريخ از استقلال و پويايى خود پاسدارى نمايند . امّا اين حوزه‌ها اغلب ، علماء و مراجع بزرگ را پرورش مىدهند . بنابراين بايد در كنار اين حوزه‌ها يا درون آنها آموزشگاههايى را براى آموزش سخنرانى و خطابه به طلّاب اختصاص دهيم .\r\n\r\n3 - برپايى همايشها\r\nماه محرّم تنها سرمايهء ما به شمار مىآيد . از اين رو ، هر سال به برگزارى مجالس در اين ماه مىپردازيم . امّا ، چرا همايشهايى را براى سخنرانان برپا نسازيم . همايشهايى كه درپى آن ، هر سال پيش از رسيدن ماه محرّم سخنرانان گردهم آيند و به تبادل انديشه‌ها و نظرات خود ، براى پيشبرد مجالس حسينى بپردازند .\r\n\r\n4 - نقش متولّيان حسينيه‌ها و هيئت‌ها\r\nمتوليان مجالس عزادارى ، حسينيه‌ها وهيئتها بايد در طول سال گردهمائيهايى را برپا سازند تا بتوانند تصميمات لازم را براى ساخت حسينيه‌ها ، جمع‌آورى كمكهاى مالى و آوردن سخنرانهاى نوانديش - كه بايد در پايه ريزى انديشه‌هاى نوين سهيم باشند - بگيرند .\r\n\r\n5 - نقش فرهيختگان\r\nاز فرد فرد فرهيختگان مىخواهم كه از گذر سخنان ، كتابها\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nو مقاله‌هايشان يافته‌هاى نوين و سودمندى را كه پيرامون انقلاب حسينى مىباشد ، در ميان مردم منتشر سازند .\r\n\r\nضرورت دگرگون سازى راهها و روشها\r\nبنابراين ما بايد براى دگرگون سازى محتواى روشها ، فعّالانه كوشش نماييم و اين امر يكى از بزرگترين مسؤوليتهايمان به شمار مىآيد . پس ما بايد مردم را به سوى مجالس حسينى فرا بخوانيم ؛ و در بالا بردن تعداد شركت كنندگان دراين مجالس كوشا باشيم . البتّه اين امر از گذر يشبرد روشها و افزايش محتواى شعائر حسينى كه بايد تجسّم بخش آموزشگاه و مكتب امام حسين عليه السلام - كه خود مكتب ارزشها و پرهيزكارى است - باشند ، امكان‌پذير است .\r\nدر اينجا شايسته است كه بگوييم ، مجالس حسينى بايد زبان گويا و نشانهء مشكلات ، دردها و مسائل روز ما باشند ؛ به ديگر سخن ، بايد به اين شعائر محتواى تمدّنى امروزى ببخشيم . چرا كه شيعه و رهرو امام حسين عليه السلام ناگزير بايد در راه او حركت نمايد و اينكه هريك از ما بايد گفتارش را به واقعيتى رفتارى دگرگون سازد .\r\nهمانگونه كه در برابر ضريح شريف ابا عبداللَّه الحسين عليه السلام عمل مىنمايد و مىخواند :\r\n« إِنِّي سِلْمٌ لِمَنْ سالَمَكُمْ ، وَحَرْبٌ لِمَنْ حارَبَكُمْ ، وَوَلِىٌّ لِمَنْ والاكُمْ ، وَعَدُوٌّ لِمَنْ عاداكُمْ » « 1 »\r\n« من در صلح هستم با هركه با شما در صلح است و در جنگ و نبردم با هركه با\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام در روز عاشورا .\r\n","page_name":" 246 ","page_number":246},
  {"content":"\r\n\r\nشما در پيكار و نبرد است . و دوست مىدارم هركه شما را دوست دارد و دشمن مىدارم هركه شما را دشمن مىدارد . »\r\nبنابراين مادر راه ابا عبداللَّه گام مىنهيم و يك جمعيت متشكّل را در زير پرچمش تجسّم مىبخشيم ، كه ناگزير ما را به سوى بهشت برين رهنمون خواهد ساخت . چنان كه در آن حديث شريف آمده است كه :\r\n« أَوْسَعُ الْأَبْوابِ فِي الْقِيامَةِ بابُ أَبِي عَبْدِاللَّهِ الْحُسَيْنِ » « 1 »\r\n« گسترده‌ترين درها در قيامت ، در ابا عبداللَّه الحسين عليه السلام مىباشد . »\r\n\r\n\r\n","description":"","footnote":"\r\n( 1 ) - مفاتيح الجنان ، زيارت امام حسين عليه السلام در روز عاشورا .\r\n","page_name":" 247 ","page_number":247},
  {"content":"\r\n . \r\n\r\n","description":"","footnote":"","page_name":" 248 ","page_number":248}
  ]