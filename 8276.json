[
  {"content":"\r\n\r\nمنابع تاريخ و جغرافياى ايران - 12 -\r\nمسافرت در ارمنستان و ايران\r\nاز\r\nپ . امده ژوبر\r\nبه انضمام\r\nجزوه اى دربارهء گيلان و مازندران\r\nترجمهء\r\nعليقلى اعتماد مقدم\r\nانتشارات بنياد فرهنگ ايران\r\n39\r\n\r\n","description":"","footnote":"","page_name":" پيشگفتار مترجم 1 ","page_number":1},
  {"content":"\r\n\r\nبا مساعدت مالى سازمان برنامه\r\nاز اين كتاب 1500 نسخه در خردادماه 1347 در چاپخانه خواندنيها چاپ شد\r\n\r\n","description":"","footnote":"","page_name":" پيشگفتار مترجم 2 ","page_number":2},
  {"content":"\r\n\r\n\r\nفهرست مطالب\r\nپيشگفتار مترجم ، گفتارى دربارهء نويسندهء كتاب ط - يز\r\nمسافرت در ارمنستان و ايران 1 - 317\r\nپيشگفتار 3\r\nنخستين فصل : علل مسافرت - رسيدن به قسطنطنيه - ملاقات با سلطان سليم - به كشتى نشينى و عزيمت به سوى طرابوزان . 7\r\nفصل دوم : مؤلف از قسطنطنيه عزيمت مىكند و درياى سياه را مىپيمايد - پياده شدن در طرابوزان - پريشانى او در آنجا - ادامهء مسافرت - رسيدن به ارزنة الروم - برخورد غير مترقبهء وى در اين شهر . 11\r\nفصل سوم : ارزنة الروم - عزيمت از اين شهر - مسافرين لخت و كشته شده - كوسه داغ ، محلى كه از آنجا رشته‌هاى گوناگون طوروس به چشم مىآيد - قره كليسيا - حاصلخيزى دو كرانهء فرات - منبع اصلى اين رودخانه - دورنماى كوه آرارات - ارزاب - خيانت كهياى اين دهكده - پاشاى بايزيد يك دسته سوار به پيشباز مؤلف مىفرستد ، رسيدن به بايزيد كه در ارزاب به او مىرسد . 19\r\nفصل چهارم : تصوير محمود - پاشاى بايزيد - نخستين مصاحبه - نطق رياكارانهء وى به مؤلف - او وانمود كرد كه به مؤلف يك دسته نگهبان مىدهد تا او را به ايروان برساند . 29\r\nفصل پنجم : عزيمت از بايزيد - عمل بخصوص يك كرد - بر نگهبانان ما افزوده مىشد - دورويى فرماندهء نگهبانان - مؤلف بازداشت و به سوى خانه‌اى جدا افتاده فرستاده شد - او در آنجا پاشا را يافت - كيفيت خاص اين ملاقات تازه - زندانى شدن مؤلف در يك سياه چال در ارك بايزيد . 33\r\nفصل ششم : شرح سياه چال - مؤلف را براى يك لحظه به بيرون بردند - دلداريهايى كه محمود آقا و خانواده‌اش به ما دادند - وسايلى را كه پاشا به كار مىبست تا موضوع زندانى ماندن ما به دهن‌ها نيفتد - منظرهء بينوايى ما در سياه‌چال . 39\r\nفصل هفتم : خبرهائى كه محمود پاشا در ارزنة الروم پخش كرد - صحبتى كه مؤلف با حسين زندانبان كرد - مراقبتى كه زندانبان دربارهء ما مىكرد . 45\r\n\r\n","description":"","footnote":"","page_name":" پيشگفتار مترجم 3 ","page_number":3},
  {"content":"\r\n\r\nفصل هشتم : بروز طاعون در بايزيد - يكى از زنان محمود پاشا دچار طاعون شد و مرد - صالحه وسايل آگاه كردن دربار ايران را از گرفتارى ما فراهم نمود - پاشا نيز دچار طاعون شد - او مىخواست كه ما را نابود كند - دلاورى و جوانمردى محمود آقا - مرگ پاشا - احمد بيگ پسرش جانشين او گرديد - او نيز در پى آن بود كه ما را از پاى درآورد - طاعون به نوبهء خود او را دچار كرد - آشفتگىها و پشيمانىهايى كه او دچار شده بود - مرگ او - ابراهيم عمويش جانشين او گرديد . 49\r\nفصل نهم : دربار ايران ما را مطالبه كرد - ابراهيم پاشا فرمانهاى باب عالى را پذيرفت - ما از سياه چال بيرون آمديم - پاسخ باب عالى - مذاكرات ميان يوسف پاشا و ابراهيم پاشا - ما بايزيد را ترك گفتيم . 57\r\nفصل دهم : كردستان - بخش طبيعى اين سرزمين به شمالى و جنوبى - محصولات اين دو ناحيه - تقسيمات ديگرى از كردستان به دو بخش ، كه يكى از آنها در بخش تركيهء آسيا و ديگريش در شاهنشاهى ايران واقع است - اخلاق و عادات كردها - تمرين‌ها ، صنعت و تمايل آنها به دزدى - كردهاى چادرنشين زمستان خود را به چه طرزى مىگذارند - مهمان نوازى آنان - احترامى كه كردها معمولا براى سياه‌بختان دارند . 63\r\nفصل يازدهم : از بايزيد بيرون آمديم - به طوپراق قلعه رسيديم - جدك يا تنگ كوسه داغ - خطرهاى اين تنگ - ما به اردوگاه يوسف پاشا رسيديم - پذيرائى اين سردار از ما - شرح تصوير او . 73\r\nفصل دوازدهم : شرح سرزمين جانيك - جنگى كه در اين سرزمين رخ داد - يوسف پاشا ناگزير شد كه به حيله دست ببرد تا مردم آنجا را فرمانبردار كند - گريز طاهر ، پاشاى جانيك . 81\r\nفصل سيزدهم : امنيت ارمنىهائى كه در جلگهء اندرس در زير حمايت يوسف پاشا مىزيستند - اختلافى كه ميان ارمنىهاى دهات و شهرها مىبينيم - فرمانهاى باب عالى به يوسف پاشا ، جوانمردى اين سركرده - مؤلف اردوگاه عثمانى را با يكى از افسران پاشا ترك مىكند - ارزنجان - جدائى طوروس به دو رشته - ايليجه - جنس - آش قلعه - پيرامون ارزنة الروم - ما خط مستقيم را ترك مىگوئيم - آلاوير - كوللى - كوزلى - استنكافى كه در اين دهكده با آن مواجه شديم - پيرامون وان . 87\r\nفصل چهاردهم : ما در ملاذگرد از شعبهء جنوبى فرات گذشتيم - يزيدىها - ما به يك دسته از اين راهزنان برخورد كرديم - زبردستى راهنماى ما براى بيرون آوردن ما از پريشانى و هول - شيخ يك خانقاه - دورنماى درياچهء وان - آب شدن برفها در ارمنستان . 97\r\nفصل پانزدهم : رسيدن به وان - ملاقات فيض اللّه پاشا - توطئه‌اى كه بر ضد او چيده شد - بازداشت و كشتن او - شرح وان - عزيمت از آن شهر . 103\r\nفصل شانزدهم : ما از شهر وان با نگهبانان تازه‌اى بيرون آمديم - يك سركردهء كرد ما را مهمان‌نوازى كرد - موسى بيگ از ما خوب پذيرائى نمود - تصويرى از اين شاهزادهء جوان - ما از مرز ايران گذشتيم - صحنه عوض شد - ما به خوى رسيديم . 111\r\n\r\n","description":"","footnote":"","page_name":" پيشگفتار مترجم 4 ","page_number":4},
  {"content":"\r\n\r\nفصل هفدهم : شهر خوى - ملاقات با حاكم - اثرات خرافات - احمدآباد - مرند - سرنگونى اطراف تبريز - زمين لرزه‌اى كه احساس شد - شرح اين شهر - پايتخت آذربايجان - تصوير نايب فتحعلى خان - مذاكرات با اين افسر . 117\r\nفصل هيجدهم : ما از تبريز به راه افتاديم - منظرهء عمومى سرزمين ميان تبريز ( پايتخت آذربايجان ) تا درياى خزر - چگونگى ساختمان خانه‌ها - ما به اردبيل رسيديم - جزئيات مربوط به اين شهر و پيرامون آن . 129\r\nفصل نوزدهم : تصوير عباس ميرزا - دومين پسر شاه ايران - سختگيرى اين شاهزاده - باريابى من در نزد او . 133\r\nفصل بيستم : عباس ميرزا ، مؤلف را نزد خود خواند تا جزئيات چندى از جزار ، پاشاى عكا در شامات را برايش نقل كنم - خصوصيات اين موضوع . 139\r\nفصل بيست و يكم : مؤلف در يك سان سپاه كه عباس ميرزا مىديد حضور داشت - مذاكرات با اين شاهزاده - فقيرهائى كه در دربارش مىزيستند - رفتار اين مدعيان خردمندى . 147\r\nفصل بيست و دوم : حركت از اردبيل - خلخال - زنجان - سلطانيه - ويرانه‌هاى وسيعى كه در اين شهر به چشم مىخورد - درهء ابهر - خرم دره . 153\r\nفصل بيست و سوم : قزوين - مؤلف به كاخ بابا خان للهء محمد على ميرزا پسر بزرگتر شاه ايران فرود آمد - يك جوان بلخى اشعار خواند - نغمه‌اى از حافظ . 157\r\nفصل بيست و چهارم : روش زندگى بابا خان - طبيعت و صفت محمد على ميرزا پسر بزرگتر شاه ايران - حسادت اين شاهزاده با برادرش عباس ميرزا - نفاق ميان دربار ايران و على پاشاى بغداد دربارهء پاشاى سليمانيه - محمد على ميرزا به سركردگى ارتش كه بايد به جنگ على پاشا برود گماشته شد - حركت از قزوين . 165\r\nفصل بيست و پنجم : رسيدن به تهران - ميرزا شفيع . 173\r\nفصل بيست و ششم : نخستين اجازهء باريابى شاه ايران به مؤلف - شرح يك بخش از كاخ شاهى - تالار تخت و باغهاى شاهى . 177\r\nفصل بيست و هفتم : تصوير و خصوصيات فتحعلى شاه - دشواريهائى كه اين شاه در پيش داشته بود تا توانائى خود را استوار كند - نژاد و اصل دودمانى كه بر ايران فرمانرواست - دربار شاه - بار دادن كه به آن سلام مىگويند . 185\r\nفصل بيست و هشتم : ملاحظات عمومى دربارهء آب و هواى آسياى صغير و ايران - كيفيات مخصوص رودخانه‌ها - رودها - لزوم آبيارى زمين‌ها در چندين استان . 189\r\nفصل بيست و نهم : بخش مردم ايران به چادرنشينان و تاجيك‌ها - فرق چادرنشينان ايرانى با ايلات آسياى صغير ، چه بستگى باهم دارند - طبيعت و استعداد جنگجوئى چادرنشينان ايرانى - تيره‌هاى اصلى آن - كشاورزان ايرانى - روحيه‌اى كه آنها را مشخص مىسازد - تشكيل شهرها . 193\r\n\r\n","description":"","footnote":"","page_name":" پيشگفتار مترجم 5 ","page_number":5},
  {"content":"\r\n\r\nفصل سىام : ملاحظاتى دربارهء وضع پيشين و كنونى ايران - جمعيت - درآمد و هزينه . 203\r\nفصل سى و يكم : انضباط - مواجب و شمارهء تخمينى سپاهيانى كه ارتش شاه ايران را تشكيل مىدهند - روش سان ديدن آنها به توسط شاه . 211\r\nفصل سى و دوم : دلائلى كه مانع پيشرفت بازرگانى ايران مىشود - بيزارى ايرانيان از مسافرتهاى دريائى - واردات و صادرات ايران - محصولات صنايع فرانسه كه مىتوان با فرستادنشان به ايران سود برد . 217\r\nفصل سى و سوم : ملاحظاتى دربارهء خوى شرقيان - احترامى كه زنان به شوهران خود و كودكان به پدران و مادران خود دارند - خصوصيات وابسته به تشريفاتى كه در زناشوئىهاى ميان كردها و نزد ايرانيان به چشم مىخورد - حرارت و شور زياد در تبليغ اشخاص به آئين خود . 223\r\nفصل سى و چهارم : دنبالهء ملاحظات دربارهء خوى و عادات شرقيان - توهمات و داوريهاى گوناگونى كه پى بررسى ذهن انجام مىگيرد - اين مردم جنگ تن به تن ، خودكشى و عشق به قماربازى را نمىشناسند - نقالها و دلقكهايشان . 235\r\nفصل سى و پنجم : خصوصيات مربوط به عادات و رسوم تركها و سنجش آنها با عادات و رسوم ايرانيان . 241\r\nفصل سى و ششم : طرز سفر كردن - وضع جاده‌ها - شرح يك كاروان در حال حركت و توقف . 249\r\nفصل سى و هفتم : اقامت در تهران - شرح اين شهر و پيرامونش - قصر قاجار - حركت از دربار براى رفتن به اردوگاه سلطانيه - خصوصيات مربوط به مرگ آقاى روميو - رسيدن به اردوگاه سلطانيه . 253\r\nفصل سى و هشتم : لشكرگاه سلطانيه - پرده‌سراى شاه و همراهانش در شكارگاه - تفصيل شكارهاى گوناگون كه با شاهين انجام مىگيرد - باريابى براى اجازهء مرخصى . 261\r\nفصل سى و نهم : حركت از سلطانيه - زنجان - ارمان خانه - آق كند - قزل اوزن ميانه - تركمن‌چاى - تبريز - احمد خان - دزخليل - طسوج - درياچهء اروميه - خوى - مؤلف از مرز ايران مىگذرد . 269\r\nفصل چهلم : درهء قطور - ملاقات موسى بيگ - آستورجى خوشاب - ارجك - رسيدن به وان - ملاقات درويش پاشا - دير هفت كليسا - حركت از وان - آرجك - گذر تنگ - آرنس - آگانس - هورشون - تاشكون ( داش قوم ) - رهگذر فرات - سلطانيه - جلگه‌اى در ميان آتش - عبور از توزلابامشك - قراچوپان - آق داغ - ارس - كوللى - تالو - قلهء تك داغ - دشت ارزنة الروم - كيان . 275\r\nفصل چهل و يكم : نگهبانان ايرانى به كشور خود بازگشتند - عزيمت از كيان - آب گرم معدنى ايليجه - آش قلعه - جيفتليك - ملاقات با آقاى ژوآنن - سامان سوئى -\r\n\r\n","description":"","footnote":"","page_name":" پيشگفتار مترجم 6 ","page_number":6},
  {"content":"\r\n\r\nگمش خانه - استاوروس - كوه‌هاى همسايهء درياى سياه - پديده - قويزليك - رسيدن به طرابوزان . 281\r\nفصل چهل و دوم : كشتىسوارى در طرابوزان - توقف اجبارى در كرانهء ونا - دنبالهء كشتىرانى - توقف جديد - از تو سوار به كشتى شدن - طوفان سخت - از كشتى پياده شدن در لنگرگاه - كومجوقاز - جلگهء جانيك - شهرهاى عمدهء اين جلگه . 289\r\nفصل چهل و سوم : طرح مسافرت از كومجوقاز به سينوپ از راه زمينى - دشمنىهاى ميان ترك‌ها و مردمان جانيك در بفرا - عدم امكان عبور از قزل ايرماق - بازگشت به كومجوقاز - رسيدن به سينوپ . 297\r\nفصل چهل و چهارم : سينوپ - شرح آن - بازرگانى و تاريخ اين شهر - ادامهء سفر - استفاوس - آياندون - اينيجه دماغهء كينولى - اينبولى - دوباره سوار كشتى شدن - دماغهء كرمپه - تيمنه - قره آقاج - كدروس . 301\r\nفصل چهل و پنجم و آخرين : آماستراه - درهء بارتين - طوفان سخت - رسيدن ما به فيليوس - ارگرى ( هراكلهء باستان ) - مردمان اين شهر - از نو به كشتى سوار شدن و رسيدن به قسطنطنيه - پايان مسافرت . 309\r\nجزوه‌اى دربارهء گيلان و مازندران 319 - 376\r\nگيلان : رشت 332 - انزلى 335 - گشكر 339 - فومن 340 - لاهيجان 341 - لنگرود 342\r\nمازندران : آمل : 349 - بارفروش 351 - مشهدسر 354 - بخش شرقى مازندران 358 يادداشت فرماندهء اسواران لاپى 361\r\nفهرستها 377\r\n\r\n","description":"","footnote":"","page_name":" پيشگفتار مترجم 7 ","page_number":7},
  {"content":"\r\n . \r\n","description":"","footnote":"","page_name":" پيشگفتار مترجم 8 ","page_number":8},
  {"content":"\r\n\r\n\r\nپيشگفتار مترجم\r\nجنگهاى صليبى از اواخر قرن يازدهم شروع شد و در حدود دو قرن ادامه داشت .\r\nناكاميهائى كه در اين جنگها بهرهء اروپائيان شد ، ايشان را كه در ظلمات تاريك‌ترين قرون تاريخ جهان سرگشته و گرفتار بودند تكانى سخت و به‌سزا داد و تصادفا آنان را به‌طرف رنسانس راهنمائى كرد .\r\nنخستين گام تحولات نوين جهان در ايتاليا كه يادگارهائى از بزرگى روم باستانى در خود داشت برداشته شد .\r\nدر نيمهء دوم قرن پانزدهم فتح قسطنطنيه ، كشف امريكا ، پيدايش چاپ و ظهور لوتر . . . تحولات بىسابقه‌اى را در افكار مردم مغرب زمين بوجود آورد .\r\nدر مدت دو قرن از بركت چاپ ، افتتاح دانشگاه‌ها و اطلاعاتى كه جهانگردان و دريانوردان دلير از اطراف جهان به اروپا آوردند در امور اجتماعى و علمى و صنعتى و هنرى تغييرات شگرفى پديد آمد .\r\nدر اواخر قرن هيجدهم يعنى تقريبا دو قرن و نيم پس از فتح قسطنطنيه و كشف امريكا و . . . شورش هولناك و خونينى در فرانسه برپا شد و پيشوايان اين شورش مىخواستند كه هرچه رنگ كهن دارد از ميان بردارند و جهانى از نو بسازند . و ليكن اين انقلاب پيشرفت نكرد و در سال 1804 ميلادى ناپلئون در فرانسه به مقام امپراطورى رسيد و پس از آن همه پيشامدهاى ناگوار در راه شورش ، فرانسه دوباره به صورتى ديگر به حالت اول خود بازگشت .\r\nدر همين اوان است كه از طرف امپراطور فرانسه يك تن به نام ژوبر كه به زبانهاى شرقى و تاريخ شرق آشنائى داشت مأموريت يافت كه به دربار ايران بيايد و از اوضاع اين كشور اطلاعاتى گردآورد و زمينهء مناسبات دوستانه را ميان دو دولت استوار كند .\r\nژوبر سفرنامه‌اى تدوين مىكند . از مطالعه و دقت در مطالب آن معلوم مىشود كه بعضى از جمله‌ها و نظرياتى كه راجع به ايران و ايرانيان داده از كتابهائى كه پيش\r\n\r\n","description":"","footnote":"","page_name":" پيشگفتار مترجم 9 ","page_number":9},
  {"content":"\r\n\r\nاز او نوشته شده برداشته است زيرا كه در مدت اقامت چند ماهه‌اش در ايران كه بيشتر وقت خود را در سير و سفر گذرانده امكان چنين اظهارنظرهائى را به او نمىداده است .\r\nروىهم‌رفته سبك نويسندگى ژوبر همان سبك نوين تدوين تاريخ‌ها در قرن هيجدهم است .\r\nچنان كه ملاحظه مىشود او از كتاب تاريخ ايران تأليف سرجان مالكم تمجيد مىكند و فتحعلى خان مهماندار مالكم را كه ( به قول خود ژوبر ) مردى دانا و هوشيار بوده نكوهش مىكند كه چرا دربارهء آن فرستادهء انگليسى بدبين است .\r\nبارى پس از تحمل سختىها و گرفتاريهائى كه فرستادهء فرانسوى در حين مسافرت خود در سرزمين عثمانى ديده سرانجام به مرز ايران مىرسد چنان كه ياد مىكند او خود را با مردمى آرامتر ، مهربانتر و هنرمندتر روبرو مىبيند ؛ « طبيعت با زبان لطف و با طراوت آنها [ گياهان خوشبو ، آب و هوا . . . 
  ] به مسافر مىگويد كه او به مرز كشورى رسيده كه تربيت و تمدنش بالاتر است . » « 1 »\r\nشرح نخستين برخورد وى با فرماندار خوى بطورى كه گرارش داده اين است :\r\nحسين خان فرماندار خوى به او مىگويد : « در اين سرزمين مهمان‌نواز همهء رنجها و بديهائى را كه پيش مردمانى آدم‌كش ديده‌اى فراموش كن . شما در ميان ما خود را در ميهن تازه‌اى مىيابيد . هركس را كه ببينيد از برادران شما هستند . اين ابر اندوه و اين رنگ‌پريدگى كه ما را غمناك مىكند از پيشانى خود دور كن ؛ آن شادى را كه مناسب سن و سالت هست طلب كن و نيروئى را كه از دست داده‌اى دوباره به دست بياور . هرچه مىخواهى بكن چون همهء اينجا مال خودت است . دربارهء ما هيچ‌گونه خودت را ناراحت مكن . آنچه كه مرسوم ميان خودتان است همان را دنبال كن ، ما هرگز ناراحت نمىشويم و با اين ترتيب حس مىكنيم كه شما ما را دوست خود مىشماريد و اعتقاد نيكى دربارهء ايرانيان پيدا مىكنيد كه در آنها حالت فرانسوى مىبينيد . » « 2 »\r\nپس از پذيرائى دوستانه در خوى از راه تبريز به طرف اردبيل مىرود و در آنجا به پيشگاه شاهزاده عباس ميرزا نايب السلطنه و وليعهد مىرسد . مذاكرهء عباس ميرزا با ژوبر دربارهء فنون جديد نظامى است . عباس ميرزا به او مىگويد : « . . . با اين همه ما شبيه به همسايهء خودمان عثمانىها [ كهنه‌پرست 
  ] نيستيم كه وقتى به آنها كم‌ترين پيشنهاد تغييرى را مىدهند هميشه آنها متوحش مىشوند . ايرانيان با شوق آمادهء فراگرفتن\r\n\r\n\r\n","description":"","footnote":"\r\n( 1 ) - به صفحهء 114 نگاه كنيد .\r\n( 2 ) - به صفحهء 118 نگاه كنيد .\r\n","page_name":" پيشگفتار مترجم 10 ","page_number":10},
  {"content":"\r\n\r\nاختراعات سودمندى كه به آنان ارائه مىدهند هستند و رسمشان براين نيست كه نادانى يا اشتباه خود را درست جلوه بدهند و بگويند كه اين عادت است . » « 1 »\r\nپس از مرخص شدن از نزد عباس ميرزا از راه قزوين به سوى پايتخت مىآيد .\r\nدر قزوين مهمان للهء محمد على ميرزا پسر بزرگتر فتحعلى شاه مىشود . شرح پذيرائى لله از ژوبر در قزوين دلپذير است ؛ مخصوصا باده‌نوشى و رقص دختران .\r\nخلاصهء شرح اين مهمانى در سفرنامه تقريبا اين است : پس از نخستين فصل شام آنوقت گل و پيمانه‌هاى مى شيرازى آوردند . ساززن‌ها داخل شدند . چند دختر جوان رقصهاى پرهيجان و كمى دور از نزاكت انجام دادند . اين منظره باعث جنجال و سروصدا راه انداختن ملاهائى كه در جشن دعوت داشتند نشد و به نظر مىآمد كه بىاندازه از تماشاى آن لذت برده باشند . . .\r\nميزبان ما نه تنها در جشن خود خوراك تعارف مىكرد و خوانچه‌هاى پر از خوردنى مىداد بلكه مهمان‌نوازى را به حد كمال رسانيده بود . تعارف خوراكها و توجه به مهمانان كه كم‌ترين غفلتى درباره‌شان نشود به عهدهء غلامان گذاشته شده بود ولى خود فرمان داد تا رقص‌هائى را كه مهمانان پسنديده بودند از نو شروع كنند و رقاصه‌هاى جوان به مهمانان كه با نگاه‌هاى خود از ديدار آنان سير نمىشدند گل تعارف نمايند ، براى آنان جامهاى لبريز شراب خوشگوار بفرستند . . . سپس رقص‌هاى تازه شروع شد ؛ دختران لولىوش كه پيراهن‌هاى نازك به تن داشتند با صداى دايره زنگى رقص خود را انجام دادند . اگر همان‌گونه كه گفتيم قوانين مربوط به حفظ نزاكت در اين رقصها چندان رعايت نمىشد ولى لااقل لطف مخصوصى در آن ديده مىشد و نمىتوان در آن ، نخستين قاعده‌هاى هنر را ناديده گرفت . « 2 »\r\nپس از رسيدن به تهران به پيشگاه شاه بار مىيابد و مأموريت خود را انجام مىدهد .\r\nو سرانجام همراه فتحعلى شاه به سلطانيه براى ديدن سان سپاه مىرود . دربارهء ايلهاى ايران چنين مىگويد : ايلهاى سرزمين شاهنشاهى همگى تقريبا زبان فارسى را مىدانند و آن را زبان دانش مىشناسند و ليكن گويشهاى ويژهء خود را هم دارند . « 3 »\r\nبارى نويسنده پس از پيمودن راه‌هاى ايران چندين بار يادآورى مىكند كه در اين سرزمين امنيت كامل وجود دارد و همانند كشورهاى با ضبط و ربط است كه دزدى و راهزنى در آن نيست . مهمان‌نوازى ، دانش‌دوستى و دلبستگى ايرانيان به پيشرفت و بزرگداشت\r\n\r\n\r\n","description":"","footnote":"\r\n( 1 ) - به صفحهء 148 نگاه كنيد .\r\n( 2 ) - به صفحه‌هاى 163 - 160 نگاه كنيد .\r\n( 3 ) - به صفحهء 199 نگاه كنيد .\r\n","page_name":" پيشگفتار مترجم 11 ","page_number":11},
  {"content":"\r\n\r\nدانايان در او تأثير به سزائى كرده است .\r\nلازم به يادآورى است كه فاصله ميان قرن هفدهم كه جهانگردان و سياستمداران غربى به ايران آمده‌اند تا زمان امپراطورى ناپلئون كه دو قرن مىشود جهت بررسى تاريخى براى ما اهميت فراوان دارد و مىبينيم كه در افكار اروپائيان نسبت به ايران و در خود ايران نسبت به آشوبهائى كه در كشور رخ داده چه تغييراتى پديد آمده است .\r\nاز اينرو لازم است كه اوضاع سياسى و روابط ايران و اروپا در اين دو قرن نامبرده جداگانه بررسى گردد . اين سفرنامهء كنونى حاوى نكته‌هاى شگفت‌آور سياسى است كه گفتگوى آن در اين مقدمه جا ندارد « 1 » .\r\n( مترجم ) اردىبهشت 1347\r\n\r\n\r\n","description":"","footnote":"\r\n( 1 ) - شرح‌حال مختصرى ازين نويسنده بعد از مقدمهء مترجم آمده است .\r\n","page_name":" پيشگفتار مترجم 12 ","page_number":12},
  {"content":"\r\n\r\n\r\nگفتارى دربارهء زندگانى نويسندهء كتاب\r\nژوبر ( پير - آمده اميلين - پروپ ) در اكس ان پروانس در سوم ژوئن 1779 زائيده شد و در بيست و هفتم ژانويه 1847 در پاريس مرد . او از جملهء دانشمندان مشهورى است كه زيردست سيلوستر دوساسى به بار آمد و سبب گرديد كه فرانسه در آغاز آن قرن در زمينهء بررسىهاى شرقى در رديف نخستين قرار بگيرد . براى دوران زندگيش مىتوان دو دوره درنظر گرفت كه به كلى از هم جدا هستند : دورهء اول مربوط به زمانى است كه خيلى فعال و در لشكركشى مصر همراه ناپلئون بود و پس از بازگشت استاد زبان تركى در آموزشگاه زبان‌هاى زندهء شرقى در پاريس گرديد و در ضمن كارهاى آموزشى چندين بار ناچار شد كه كرسى استادى را رها كند و به مأموريت‌هاى سياسى برود . در دورهء دوم زندگيش كه دوبار تغيير حكومت در فرانسه داده شد وى به انتشار بررسىهاى جدى پرداخت و بخشى از آن مربوط به كارهاى شرق شناسان خيلى زبردست اروپا بود .\r\nژوبر از خانوادهء سرشناسان پروانس بود . پدرش وكيل دعاوى بود و ميرابو از او خواست كه در عمل طلاق دادن زنش او را يارى كند وگرچه نتوانست از عهدهء اين كار برآيد ولى دوستى اين سخنران بزرگ را به خود جلب كرد و به‌سمت دادستان بخش فوش دورن گماشته گرديد .\r\nژوبر نخستين دورهء آموزشى خود را در كلژدكترينر گرفت . در 1793 هنگامى كه حكومت ترس و وحشت افتلابىها بر همه جاى فرانسه دست انداخت او گواه صحنه‌هاى خيلى هراسناك شد . پدرش از محل كارش گريخت و به پاريس پناهنده شد و خوشبختى او در اين بود كه ياران چندى در آنجا داشت . بعد تصميم گرفت كه زن و شش فرزندش را نزد خود به پاريس بياورد . ژوبر از همهء بچه‌هايش بزرگتر بود و به زور سيزده سالش مىشد .\r\nليون علم سركشى برافراشته بود و جنوب فرانسه مسلح گرديد .\r\nژوبر به هواداران پيوست و تفنگ به دوش گرفت . . . در سال سوم او جزو نگهبانان ملى درآمد و در سال چهارم كارمند وزارت جنگ گشت . از همان زمان كودكى علاقهء بسيارى به كشتيرانى داشت و در ضمن خودش را براى ورود به آموزشگاه دار الفنون آماده مىكرد ولى در مسابقه پذيرفته نشد .\r\n\r\n","description":"","footnote":"","page_name":" پيشگفتار مترجم 13 ","page_number":13},
  {"content":"\r\n\r\nروزگار چنين پيش آورد كه روزى او با برادرش در كوچهء ريشليو چشمش به اعلانى افتاد كه از گشايش كلاس زبان‌هاى شرقى ( فارسى ، تركى و عربى ) در آموزشگاه زبان‌هاى شرقى خبر مىداد . ژوبر كه ايتاليائى و انگليسى مىخواند يكباره مصمم شد كه در اين آموزشگاه نام‌نويسى كند و در اين راه بسيار تند پيشرفت كرد . وانتور « 1 » كه كنسول پيشين فرانسه در قاهره بود او را به عنوان يكى از ترجمان‌هاى ارتش فرانسه زير فرماندهى بناپارت برگزيد .\r\nژوبر پيش از نبرد دريائى ابو قير به مصر رسيد و به كارهاى خيلى مهم پرداخت .\r\nهنگامى كه لشكركشى به شامات مطرح شد او تنها همراه ژنرال بناپارت رفت و خدمات شايانى در ترجمه و تدوين پيمان‌ها كرد . پس از نبرد اهرام او را نزد ژنرال دزه فرستادند و هميشه جزو تفريحات ژوبر اين بود كه دربارهء صفات آن سردار كه مسلمانان او را سلطان العادل مىخواندند در موقع مناسب سخن بگويد . در جنگ‌هاى بيهوده‌اى كه ارتش فرانسه با جزار پاشا مىكرد به او در قاهره منصب مترجم مخصوص دادند و براى بناپارت روزنامه‌هاى انگليسى را ترجمه مىكرد . چند هفته پس از نبرد ابو قير بود كه ژوبر بايد حتما نابود مىشد و آن زمانى بود كه بر اسب مىتاخت و گلولهء توپ دو گوش اسبش را كند و برد . در 1799 همراه بناپارت به فرانسه بازگشت و خطرات بسيارى را نديده گرفت . همين كه بناپارت به خشكى پياده شد خواست به شتاب خود را به پاريس برساند و در پى وسيله‌اى مىگشت . به يارى ژوبر اين كار انجام شد . ژوبر به مادربزرگش يادداشتى نوشت و او سه درشكه آماده كرد و بناپارت و همراهانش براء افتادند و چون به اكس رسيدند ناپلئون آن پير زن را دربرگرفت و نوازش نمود و از او سپاسگرارى كرد .\r\nدر هيجدهم برومر يعنى يك ماه پس از اين بناپارت فرمانرواى فرانسه شد . از اين تاريخ روزگار ژوبر هر روز بهتر مىشد و در 1800 دبير مترجم وزارت خارجه گشت و در آموزشگاه زبان‌هاى شرقى جانشين وانتور گرديد . بعدا چندين بار به سفرهاى بيرون از كشور مأموريت يافت .\r\nدر 1804 ناپلئون او را نزد سلطان سليم سوم خليفهء عثمانى فرستاد تا به تخت‌نشينى خود را به آگاهى وى برساند . دو سال بعد به عنوان فرستادهء ناپلئون نزد فتحعلى شاه به ايران آمد و در نزديكى مرز ايران گرفتار سرپنجهء پاشاى با يزيد شد و هشت ماه در سياه‌چال كردها گرفتار بود تا آنكه دربار ايران از آن كار آگهى يافت و بسبب نامه‌هاى سخت فتحعلى شاه به پاشاى عثمانى ناچار شدند كه او را آزاد كنند . چون به ايران رسيد شاه به او بسيار مهربانى و نوازش كرد و وى را همراه خود به سلطانيه برد تا سان ارتش را ببيند و در هنگام بازگشت چندين نسخه كتاب خطى فارسى و خلعت دريافت داشت . ناپلئون\r\n\r\n\r\n","description":"","footnote":"\r\n( 1 ) -  Ventour \r\n","page_name":" پيشگفتار مترجم 14 ","page_number":14},
  {"content":"\r\n\r\nچندين بار به او پاداش داد و ژوبر به افتخارات چندى نايل آمد . شال‌هاى كشميرى كه شاه ايران براى دربار فرانسه فرستاد به توسط ژوبر به ژوزفين تقديم شد و ديدن آنها سبب آفرين گوئى گرديد . در 1809 ژوبر زناشوئى كرد و پدرزنش يكى از بانك‌داران خيلى شرافتمند فرانسه بود ؛ او تمام نامه‌هاى وارده به وزارت خارجه را بايد ترجمه مىكرد . در 1814 در نبرد پاريس فرماندهى دومين لژيون نگهبانان ملى را عهده‌دار بود و خيلى از خود خونسردى بروز داد . در حكومت صد روزه ناپلئون او را به قسطنطنيه فرستاد و سمت وابسته به وى داد . سلطان سليم او را نپذيرفت ولى وى درفش فرانسه را برفراز ساختمان سفارت برافراشت و با لجبازى اين كار را به پايان رساند . خبر نبرد واترلو سبب شد كه به فرانسه برگردد . جنوب فرانسه در آتش جنگ مىسوخت و ژوبر را از دوستاران و هواداران بناپارت مىشناختند . پس گذرنامهء تقلبى به او دادند و با نام جعلى لبلان « 1 » به عنوان بازرگان به پاريس آمد . رئيس شهربانى پاريس به او گفت كه از پناهگاه بيرون نيايد و به او اطمينان داد كه خطرى متوجه‌اش نيست . وضع ژوبر به كلى عوض شد ، او در پى به دست آوردن بزهائى بود كه با پشم آنها بتواند در فرانسه پارچه‌هاى شبيه به شال كشميرى ببافد . او به ادسا و پس از آن به تفليس و سپس به هشتر خان رفت . ژنرال يرمولوف « 2 » به او اندرز داد كه به خيوه ، تاشكند و كاشغر برود و مرز چين را بگذرد و در كاشكند ياختن بزهاى تبتى به دست بياورد . او يك هزار و سيصد بز در روسيه خريد و با كشتى به مارسى و تولون آورد .\r\nدر 1829 جنگ ميان روسيه و عثمانى درگرفت و ژوبر در بستن پيمان آندرينوپل شركت كرد و به تنظيم امور مربوط به يونان همت گماشت و مانع كشتار ارمنىها گشت .\r\nاكنون برگرديم به دوره‌اى از زندگيش كه به كار استادى مىپرداخت و روشش طور ديگرى بود . در 1821 كتاب مسافرت در ارمنستان و ايران را انتشار داد ؛ در 1823 دستور زبان تركى را ؛ در 1825 نسخهء خطى به حروف ايغورى را خلاصه كرد ؛ در 1826 شرح سفر از اورنبورگ به بخارا ؛ در 1827 خلاصهء فشرده شدهء روايت تركى بختيارنامه از روى نسخهء خطى به حروف ايغورى متعلق به كتابخانهء اكسفرد را انتشار داد . در 1809 او عضو بنگاه شاهى هلند و در 1822 عضو بنگاه پادشاهى بلژيك ؛ در 1823 عضو رابط انجمن آسيائى لندن و انجمن علوم شهر اكس ؛ و در هنگامى كه در قسطنطنيه بود او را در 1830 عضو فرهنگستان هنرهاى زيبا و نبشته‌ها كردند . هنگامى كه او به انجام تكاليف فرهنگستانى خود مىپرداخت براى انجمن جغرافيائى و انجمن آسيائى پاريس با علاقه‌مندى كار مىكرد ؛ در ضمن به روشن نمودن تاريخ مردمان مختلف افريقا مىپرداخت .\r\n\r\n\r\n","description":"","footnote":"\r\n( 1 ) -  Leblanc \r\n( 2 ) -  Yermoloff \r\n","page_name":" پيشگفتار مترجم 15 ","page_number":15},
  {"content":"\r\n\r\nاو چندين مقاله و رساله دربارهء افريقائىها انتشار داد . در 1828 به انجمن اظهار داشت كه كاملترين نسخهء ادريسى را به دست آورده و هشت سال ترجمهء آن طول كشيد . اين كتاب در خاطرات انجمن جغرافيائى ( جلد پنجم و ششم آن ) به چاپ رسيد . براى انجمن آسيائى هم مقالات و رساله‌هائى فرستاد از جمله دربارهء متن تركى شرقى « تاريخ نسب‌نامه تاتارها » ، « لشكركشى چنگيز خان » ، « درمان طاعون در نزد عرب‌هاى افريقائى » ، « بستر باستانى آمودريا » ؛ در 1834 او « تاريخ ايران ، دودمان قاجار » را تجزيه و تحليل كرد و « قسطنطنيه در 1830 » را در 1835 منتشر نمود .\r\nپس از مرگ سيلوستردوساسى قسمتى از كارهاى او را طبيعة به ژوبر واگذاردند . در 1838 مدير آموزشگاه مخصوص زبان‌هاى زندهء شرقى و در همان سال استاد زبان فارسى در كلژدوفرانس و نيز رئيس انجمن آسيائى گرديد . در همان سال نيز عضو افتخارى انجمن آسيائى بنگاله شد و از سلطان « نشان افتخار » گرفت . در 1835 از طرف شاه ايران به دريافت نشان شير و خورشيد مفتخر گرديد ؛ پادشاه پروس به او فرمان عقاب سرخ را داد و در 1845 وى افسر لژيون دو نور گرديد . وى مرتبا درس‌هاى فارسى و تركى خود را مىداد مگر آنكه براى مأموريتى به خارج فرستاده مىشد . پس از آنكه به عنوان اداره كنندهء آموزشگاه زبان‌هاى شرقى برگزيده شد به انتشارات سودمندى دست زد . در زير نظرش هيجده تأليف به تدريج چاپ شد كه در آن منتخباتى از گويش‌هاى آسيا و افريقا به چشم مىخورد . از اين تأليفات آنچه كه به فارسى بود مقدمهء زيج الغ بيك ، تاريخ ساسانيان ، سلطان‌هاى خوارزم ، چنگيز خان و مغولان و غيره بود .\r\nاو دربارهء زبان بربرى تأليفاتى دارد كه چقدر براى كارهاى وابسته به قابيل‌ها سودمند است . در 1842 فرهنگ فرانسه ، بربر را از طرف وزارت جنگ منتشر كرد .\r\nاو پيش‌نهاد كرد يك كه كرسى براى تدريس بربر در آموزشگاه زبان‌هاى شرقى داير كند ولى وزير فرهنگ وقت با يك كرسى براى زبان چينى موافقت كرد .\r\nوى علاوه بر انتشارات نطق‌هائى كرده است از جمله در 1835 به عنوان نايب رئيس انجمن جغرافيائى ؛ در 1838 برگور سيلوستر دوساسى به عنوان رئيس انجمن آسيائى و در هنگام گشايش درس‌هاى فارسىاش نيز نطقى ايراد كرد ؛ او گزارشى از مسافرت فلاندن و بوتا « 1 » در ويرانه‌هاى نينوا نيز تنظيم نمود .\r\nهنگامى كه خاكستر ناپلئون را به فرانسه مىآوردند او براى حامى دوران جوانيش سخت متأثر گرديد و از خود احساسات نشان داد . در آغاز سال 1847 هنگامى كه او\r\n\r\n\r\n","description":"","footnote":"\r\n( 1 ) -  Botta \r\n","page_name":" پيشگفتار مترجم 16 ","page_number":16},
  {"content":"\r\n\r\nيك نسخهء خطى منچو را كه متعلق به فرهنگستان علوم سن‌پطرزبورگ بود در دست داشت و بررسى مىكرد پس از بيمارى كوتاهى درميان خانوادهء خود درگذشت . او شصت و هفت سال داشت و از او دو فرزند بجاى ماند كه يكى افسر مهندس ارتش فرانسه گرديد ولى مرگ پيش‌رسى او را در افريقا درربود و ديگرى دخترى بود كه با دوفور « 1 » وزير پيشين زناشوئى كرد .\r\n P . AM . JAUBERT \r\n\r\n\r\n","description":"","footnote":"\r\n( 1 ) -  Dufaure \r\n","page_name":" پيشگفتار مترجم 17 ","page_number":17},
  {"content":"\r\n . \r\n","description":"","footnote":"","page_name":" پيشگفتار مترجم 18 ","page_number":18},
  {"content":"\r\n . \r\n","description":"","footnote":"","page_name":" پيشگفتار مترجم 19 ","page_number":19},
  {"content":"\r\n . \r\n","description":"","footnote":"","page_name":" پيشگفتار مترجم 20 ","page_number":20},
  {"content":"\r\n\r\nمسافرت در ارمنستان و ايران\r\n\r\n","description":"","footnote":"","page_name":" 1 ","page_number":21},
  {"content":"\r\n . \r\n","description":"","footnote":"","page_name":" 2 ","page_number":22},
  {"content":"\r\n\r\n\r\nپيشگفتار\r\nاين نخستين قسمت از كتابى است كه هدفش افزايش اطلاعات كوچكى است بر آنچه كه پيش از اين ، دربارهء جغرافياى شمال آسياى صغير و ايران و اخلاق و عادات ملتهاى گوناگون شرق داده‌اند . اين كار از سال 1807 آغاز گرديده و در فاصله‌هاى دو سفر پىدرپى ادامه يافت ، و در هنگامى كه چندين گزارش از همين نوع چه در لندن و چه در پاريس منتشر شد پايان پذيرفت . اگر من حس نمىكردم كه در حال كنونى پس از اين همه مسافرت كه كرده‌ام و اين اندازه نشانه‌هاى نيك‌خواهى كه از جانب مردم به من شده ، نوعى تكليف برايم ايجاد گرديده است كه نتايج مشاهدات خودم را با آنكه ممكن است كاملا ناقص باشد به آگاهى آنان برسانم ، باز هم اين تأليف هنوز به چاپ نمىرسيد .\r\nبعلاوهء آن اضطرابى كه هميشه در هنگام ارائه دادن هر كار دچارش هستيم ، به سه دشوارى اصلى ديگر در مورد انجام اين طرح برمىخوريم : 1 - ماهيت ديپلماتيك مأموريتى را كه دارا بودم . 2 - كوتاهى زمان اقامتم در ايران . 3 - پريشانىاى كه از گفتن چيزهائى دست مىدهد كه درعين‌حال تازگى دارند و راست هم هستند ولى دربارهء آن مردم و آن سرزمين‌ها ، خيلى پيش از اين در نوشته‌ها سخن رفته است .\r\nبا اين همه با حذف كردن بعضى از جزئيات مربوط به امور سياسى كه افشاى آن از طرف يك مأمور دولت جايز نيست ، خودم را محدود كردم كه آنچه دربارهء وضع كنونى استان‌ها كه به چشم خويش ديده‌ام و دربارهء عقايد و نظريات واهى\r\n\r\n","description":"","footnote":"","page_name":" 3 ","page_number":23},
  {"content":"\r\n\r\nساكنين آن سرزمين‌ها مىدانم بنويسم و در واقع ترجمه‌هاى تحت اللفظى مذاكراتى را كه اغلب به زبان تركى به عمل آمده ارائه دهم و آنچه در زير از نظر خوانندگان مىگذراند عينا گفته‌هاى تركها ، كردها ، ارمنىها و ايرانيان مىباشد .\r\nبا اين حال معتقدم كه اين كتاب مىتواند معرّف اوضاع و احوال محلى باشد و نظر عامه را به پيشآمدهاى ناگوارى جلب كند ، با آنكه ارتباطى ميان آنها نيست مىتوانند يك نظر صحيح و كلى در خواننده ايجاد كنند . اين وقايع از قبيل ستمگرى و استبداد دولتها نسبت به مردمان جاهلى است كه تحت نفوذ مذهبى ناشكيبا قرار گرفته‌اند .\r\nمن يادداشت‌هايم را طورى تنظيم كرده‌ام كه بيشتر بعنوان موضوع اين كتاب بستگى دارد و به موضوع مأموريتم كمتر توجه شده است زيرا در حين نگارش به اين مسئله پىبردم كه ارضاء حس كنجكاوى خوانندگان به پيشآمدهائى كه در ممالك دوردست و ناشناخته رخ مىدهد و مردمانش نيمه وحشى هستند خيلى دشوارتر است تا پيدا كردن عنصرهاى تازه‌اى براى پيشرفت صنعت فرانسه ؛ زيرا انتظار خوانندگان از سفرنامه‌ها به دست آوردن اطلاعات مثبت و دقيقى دربارهء جغرافيا و تاريخ اين سرزمين‌ها مىباشد .\r\nبراى رسيدن به اين هدف ، تا اندازه‌اى كه مىشد من از پندهاى آقاى لانگلس كه مردى روشن روان است و همهء اروپا كارهاى دانشمندانهء او را مىشناسد و ليكن هيچكس بهتر از خودم نمىتواند صفات شايان او را بستايد ، يارى جستم . او كتابخانهء پرارزش خود را به رويم گشود و با دوستى نيك‌خواهانه‌اش در رساندن كمك‌هاى بسيار گرانبهايش به من زياده‌روى كرد . آقاى هانرى كه « تاريخ دودمان اطريش » و « تاريخ لئون دهم » را به آن شيرينى ترجمه كرده و همه او را مىشناسند در اين كتاب من تصحيحات به جائى انجام داده است . چندين تن از آقايان افسرانى كه در جزو سفارت ژنرال گاردان به ايران آمده بودند به من كمك كردند و نكته‌هاى اصلى گوناگونى را با نظريهء خود اصلاح نمودند و آقاى سرهنگ ترزل كه يكى\r\n\r\n","description":"","footnote":"","page_name":" 4 ","page_number":24},
  {"content":"\r\n\r\nاز آنهاست به من اجازه داد كه يادداشت كوچكى را كه در تهران گردآورده و دربارهء دو استان خيلى جالب اين كشور است و تا امروز راجع به آنها خيلى كم اطلاع در دست بود انتشار دهم . آقاى ژيربيه ، استاد ارمنى ، سفارش‌نامه‌هائى خيلى مؤثر نزد هم‌ميهنان خود كه در هشتر خان بودند فرستاد و اطلاعات بسيار جالب دربارهء جمعيت ارمنى ايران و فرقهء يزيدىها به من داد . آقاى سرهنك دوم اگوست دوبن تام ، حاضر خدمتى كرد و يك تصوير تقريبا منحصرى در اروپا را كه عباس ميرزا به او داده بود به من ارائه داد « اين تصوير بعنوان قدردانى از يك دوست داده شد كه در ضمن ، سيماى يك شاهزادهء دوست صميمى فرانسه را در كشور فرانسه بشناسند . » « 1 »\r\nنقاشىهاى ديگر اين كتاب را چندين نقاش زبردست با مداد كشيده‌اند ؛ هرچند كه اين اثرات در جاى خود شايستگى دارند ولى يكى از آنها بقدرى جالب است كه اگر نبود هرگز به انديشهء چاپ اين كتاب نمىافتادم ؛ و آن نقشهء جغرافيائى است كه همراه كتاب مىباشد و بهترين زيور آن بشمار مىآيد .\r\nدر آغاز اين قرن اطلاعات مردم دربارهء جغرافياى ايران به اندازه‌اى ناقص بود كه نام پايتخت اين كشور شاهنشاهى را به زور مىشناختند . هرچند كه دانويل‌ها ، زيل‌ها ، باربيه دوبوكاژها ، اوليويه‌ها ، بوشان‌ها ، با دانائى ستودنى خويش توانسته بودند كه غلطهاى فراوانى را اصلاح كنند ولى هنوز رگهء معدنى تپه‌هاى اصلى را نمىشناختند ، امتداد كوه‌ها ، جريان رودها و حتى از وجود چندين درياچه بىخبر بودند .\r\nدر سال 1808 يك جغرافيدان كوشا و شايسته به نام آقاى لاپى كه به همان اندازه فروتن بود بنا به خواهش من خيلى ميل پيدا كرد كه سفرنامه‌هاى خيلى تازه\r\n\r\n\r\n","description":"","footnote":"\r\n( 1 ) - آقاى بن‌تام در سال 1807 و 1808 در ايران مأموريت داشت كه به ارتش ايران سازمان اروپائى بدهد . به نامه‌هاى او دربارهء مسافرتش به « كتابخانهء انگليسى » سال 1810 و 1811 مراجعه شود . اين مأموريت پيش از آمدن ژنرال گاردان و مستقل از آن انجام گرفته است .\r\n","page_name":" 5 ","page_number":25},
  {"content":"\r\n\r\nرا از نو بررسى كند و آنچه را كه در روزگار گذشته با دقت نشان داده شده با زمان كنونى بسنجد و پايه‌هاى اين كار شگرف را كه تا اين اندازه با هنر و ثبات قدم درباره‌اش كوشيده است بيفكند . به بركت او و ديگر افسران فرانسوى ، سياحان و دانشمندانى كه از پرتو خود به كار جغرافيائى وى كمك كرده‌اند به زودى جغرافياى مثبت آسياى صغير و ايران بيش از هر زمانى ، بهتر شناخته خواهد شد .\r\nاكنون بايد كه در انتظار يك همبلد نوينى باشيم كه بيايد و بنيان محصولات و آثار تاريخى اين ناحيهء پرآوازه را به ما بشناساند و كار ما را پايان دهد ؛ آنگاه مىتوان به بررسى سطح ، اندازه‌گيرى وسعت ، موضوع مرزهاى كهن و نوين ، و پژوهش راه‌هاى گزنفن ، اسكندر ، لوكولوس ، پمپه ، ژولين ، هرقل ، چنگيز خان و تيمور با احتمالات خيلى نزديكتر به حقيقت پرداخت .\r\n\r\n","description":"","footnote":"","page_name":" 6 ","page_number":26},
  {"content":"\r\n\r\n\r\nنخستين فصل علل مسافرت - رسيدن به قسطنطنيه - ملاقات با سلطان سليم - به كشتىنشينى و عزيمت به سوى طرابوزان .\r\nپيمانى كه موضوعش اتحاد چندين كشور نيرومند اروپا برضد فرانسه مىشد ، در سن‌پطرزبورگ ميان انگلستان و روسيه در حال بستن بود كه ناگاه در پاريس نامه‌اى از جانب پادشاه ايران به رئيس حكومت وقت فرانسه رسيد و در آن از دوستى خود با او سخن رانده و مددكارى وى را خواستار گرديده بود . هيچ‌كس نمىدانست كه آيا اين نامه كه بوسيلهء يك ارمنى كه خود را بازرگان مىخواند و به قسطنطنيه آورده شد جعلى است يا نه ، و حتى نمىدانستند كه آن كسى كه خود را فرمانروا خوانده در حقيقت شاه است يا خير . با درنظر گرفتن دورى ايران و آشوبهائى كه پس از مرگ نادر شاه رخ داد و اين كشور شاهنشاهى زير و زبر گرديد كسى از نيرومندى و منابع آن بهيچوجه اطلاع نداشت . در چنين وضع مشكوكى اين گونه داورى كردند كه بهتر اين است ، يك نفر مأمور كه بتواند همه‌گونه اطلاعات بايسته را گردآورى كند به اين ناحيهء دور افتاده برود . در سفر جنگى مصر و شامات كه ناپلئون كرد من همراهش بودم و سمت دبير مترجم زبانهاى شرقى را داشتم و به فرمان او به قاهره ، شامات ، جزاير ايونى و همين تازگيها نزد خليفهء عثمانى رفته بودم .\r\nناپلئون نگاهش را به من انداخت و مرا براى چنين مأموريت نوينى برگزيد و بى درنگ فرمان حركت خود را به سوى قسطنطنيه دريافت داشتم كه از آنجا به ايران بروم .\r\n\r\n","description":"","footnote":"","page_name":" 7 ","page_number":27},
  {"content":"\r\n\r\nبراى اطمينان از كاميابى خود در اين سفر ، بىاندازه اهميت داشت كه سبب اين مسافرت بهيچوجه آشكار نشود . شاه ايران نيز چنين مىخواست ولى باب عالى نمىخواست كه مسافرين و سياحان اروپائى از استانهاى آسيائى او بگذرند ؛ بعلاوه مأمورين انگليسى و روسى هم كه در خدمت امپراطورى عثمانى به كار گماشته شده بودند براى بهم زدن چنين مأموريتهائى كه موضوعش را ندانند بيكار نمىماندند و سهل‌انگارى نمىكردند . در نتيجه به من دستور داده شد كه روش خيلى احتياط آميزى را پيش بگيرم و من از پاريس در هفتم ماه مارس 1805 به راه افتادم ؛ از آلمان و هنگرى و ترانسيلوانى با چابكى تمام گذشتم و دوم آوريل به بخارست رسيدم و در آنجا به شاهزادهء ايپسى لانتى « 1 » برخورد كردم كه وسايل عبور مرا به قسطنطنيه آسان و فراهم كرد . با كوشش به ميسيورى « 2 » ( مزامبرياى كهن ) رسيدم و راه كرانه‌اى درياى سياه را پيش گرفتم زيرا عبور از سيزبولى « 3 » ، آيين‌دا « 4 » ، و ميديا « 5 » كمتر خطرى برايم پيش مىآورد تا آنكه از چهل كليسا يا آندرى نوپل بگذرم . من اين راه را تا فاصلهء كمى به قسطنطنيه پيمودم و در دهم آوريل به آنجا رسيدم يعنى سى و پنجمين روزى بود كه از پاريس به راه افتاده بودم .\r\nبه فرمان حكومت نامه‌اى به من داده بودند كه مىبايست آن را به سلطان سليم برسانم . در نتيجه ، نخستين هدف من در هنگام ورودم به قسطنطنيه اين بود كه بار بخواهم ؛ و ليكن نفوذ روسها در ديوان ( باب عالى ) كه بطور مخصوصى از زمان عزيمت مارشال برون « 6 » افزوده شده كار را مشكل كرده بود . پس از مذاكرات خيلى دراز و پردردسر توانستم پنجشنبه ، روزى را كه بنابر رسم سلطان به بيابان مىرود و در آنجا چندگونه تمرين مىكند ، با صدر اعظم به پيشگاهش بار بيابم . من در حقيقت در محل كيات‌خانه « 7 » يا « آبهاى شيرين » به او معرفى شدم . سليم مرا باز شناخت و با نيكوئى پذيرفت ، و نامه‌اى را كه برايش آورده بودم گرفت و آن را در\r\n\r\n\r\n","description":"","footnote":"\r\n( 1 ) -  Ipsylanti \r\n( 2 ) -  Missivri ( Mesembria ) \r\n( 3 ) -  Sizeboli \r\n( 4 ) -  Ainda \r\n( 5 ) -  Midia \r\n( 6 ) -  Brune \r\n( 7 ) -  Kiaat - Khaneh \r\n","page_name":" 8 ","page_number":28},
  {"content":"\r\n\r\nچين‌هاى جامه پوستينش نهاد و به من فهماند كه به زودى پاسخش را مىدهد . يك اندوه ژرفى از آشفتگىهائى كه امپراطوريش را به لرزه درآورده بود و معلول قدرت و نفوذ ينىچرىهاى سركش بر وزيرانش بود بر روى سيماى اين شاه مستبد بدبخت نمايان بود ؛ گوئى كه پيشامد شومى را كه به زودى مىبايست به پادشاهى و به زندگيش پايان بخشد پيش‌بينى كرده بود .\r\nپس از انجام اين نخستين مرحلهء مأموريتم بود كه توانستم به فكر مسافرت به سوى ايران بيفتم . آقاى روفن « 1 » ، رايزن سفارت با پندهاى خود مرا يارى كرد .\r\nمن با آن ارمنى كه نامهء شاه ايران را با خود آورده و در انتظار پاسخش در قسطنطنيه مانده بود مشورت كردم . سه گونه راه بود كه مىشد با آنها به ايران رسيد و من مىبايد كه يكى از آنها را انتخاب كنم : يكى راه بغداد بود كه كاروان‌رو بشمار مىرفت ؛ ديگرى راه آسياى صغير بود كه از توقات « 2 » و ارزنة الروم مىگذشت و سومين راه طرابوزان به ايروان بود كه از ارزنة الروم مىگذشت . نخستين راه از ناراحتىهاى سختى خبر مىداد . مىبايست كه يك چرخ خيلى بزرگ زد و در آغاز تابستان از صحراهاى سوزان بين النهرين گذشت . بعلاوهء اينها من از نفوذ مأمورين انگليسى كه در بغداد مىزيستند بيم داشتم . آن مرد ارمنى به من پند داد كه از توقات بگذريم و ليكن مىبايد كه از ميان سرزمينى بگذريم كه در حال آشوب است و اين خطر هميشه برايم هست كه در هر گامى كه بردارم شناخته شوم . من تصميم گرفتم كه از راه دريا بروم ولى اشكال در اين بود كه در اين هنگام نمىتوانستم در ميان يونانيان يك فرماندهء كشتى بيابم كه كشتىرانى ميان قسطنطنيه به طرابوزان را خوب بتواند انجام دهد ؛ و ديگر آنكه در كوهستانهاى كلشيد احتمال هرگونه دشوارى در برابرم وجود داشت . با اينهمه ، من با كوشش خود و كمك آقاى فران‌شينى « 3 » كه در آن زمان نخستين مترجم فرانسه بود توانستم كه يك كشتى بادبان‌دار لاتين ، عرشه‌دار ، از نوع آنهائى كه به غلط ، نام بش‌چيفته « 4 » يعنى « پنج جفت پارو » را به آنها داده‌اند\r\n\r\n\r\n","description":"","footnote":"\r\n( 1 ) -  Ruffin \r\n( 2 ) -  Tokat \r\n( 3 ) -  Fran chini \r\n( 4 ) -  Becht chifteh \r\n","page_name":" 9 ","page_number":29},
  {"content":"\r\n\r\nاجاره كنم .\r\nناگزير براى جلوگيرى از هرگونه بدگمانىاى تركها مىبايست كه پيش از سوار شدن خود به كشتى پاسخ خليفهء عثمانى را دربارهء آن نامه‌اى كه به او داده بودم دريافت كنم . اين پاسخ در هنگام ملاقات صدر اعظم ، اسماعيل پاشا كه بتازگى جانشين يوسف پاشا شده و كناره‌گيريش از كارها به دهانها افتاده بود به من داده شد .\r\nوزير به من گفت كه باب عالى هيچگونه اهمالى نمىكند در اينكه رابطهء دوستانهء خود را كه با فرانسه دارد از دست بدهد . سپس طبق سنت و آئين با من رفتار كردند .\r\nمن آن نامهء اعليحضرت را به مرد امينى سپردم و آمادهء سفر مأموريتم گشتم .\r\nآقاى فران‌شينى با كوشش خود توانست كه يك فرمان از دفتر ديوان حكومتى ترك بگيرد و اين فرمان تا اندازه‌اى به منزلهء گذرنامه بود . او مرا تا فاناركى « 1 » كه برج و بارو داشت و در مدخل درياى سياه و نزديك لنگرگاه كشتى من بود همراهى كرد .\r\nچون جاى بيم بود كه نخستين فرستاده نتواند به مقصد خويش برسد چنين انديشيدند كه يك فرستادهء دومى را هم به‌همين مأموريت بفرستند . من در حدود يك ماه در قسطنطنيه بودم تا آنكه آجودان ژنرال روميو را كه مأموريتى نظير من به عهده‌اش گذاشته بودند در آنجا ديدم . اين افسر ، راه بغداد را پيش‌گرفت . مىدانيم كه بىرنج و دردسر فراوان سفرش انجام نگرفت ولى او با كوشش خود را از خطرها رهانيد و چون به تهران رسيد به عللى كه هنوز مجهول است از پاى درآمد .\r\n\r\n\r\n","description":"","footnote":"\r\n( 1 ) -  Fanaraki \r\n","page_name":" 10 ","page_number":30},
  {"content":"\r\n\r\n\r\nفصل دوم مؤلف از قسطنطنيه عزيمت مىكند و درياى سياه را مىپيمايد - پياده شدن در طرابوزان -\r\nپريشانى او در آنجا - ادامهء مسافرت - رسيدن به ارزية الروم - برخورد غيرمترقبهء وى در اين شهر .\r\nسىام ماه مه از قسطنطنيه بهمراهى راهنماى ارمنى خود با يك سرباز عثمانى و يك نوكر فرانسوى به راه افتاديم . آن كشتى را كه من درباره‌اش پيش از اين گفتم ، در كنار صخرهء سيانه « 1 » در مصب تنگه منتظرم ايستاده بود . همين كه سوار كشتى شديم نسيم بامدادى برخاست . ما در گريختن درنگ نكرديم و ليكن هنوز مشعل كنار درياى به سفر از چشم ما ناپديد نشده بود كه ناگهان باد به جنوب شرقى پيچيد .\r\nناخدا كه با كشتىرانى در « اوكسن » « 2 » آشنائى نداشت از يك طوفان ترسيد و به سوى كرانه بازگشت تا به قسطنطنيه برگردد . تصميم ناخدا مىتوانست كه كاميابى مرا در مأموريتم به خطر بيندازد . پس از او خواهش كردم كه به سوى كريمه براند و در صورت لزوم به كرانه‌هاى جنوبى دريائى كه ما روى آن كشتىرانى مىكرديم برگردد .\r\nدر اول ژوئن باد دلخواهى وزيد و تا هفت روز به همين منوال بود تا به كرانهء فاز « 3 » و از آنجا به طرابوزان رسيديم . همين‌كه از كشتى پياده شدم نزد كنسول فرانسه ، آقاى دوپره « 4 » رفتم و سفارشنامه‌هاى خود را به او ارائه دادم . در اين نامه‌ها مرا به صورت يك بازرگان معرفى كرده بودند ، كه براى انجام كارهايش سفر مىكند .\r\nدوپره در كار من همت گماشت و براى كاميابى من در اجراى قصدى كه داشتم با\r\n\r\n\r\n","description":"","footnote":"\r\n( 1 ) -  Cyanees \r\n( 2 ) -  Euxin \r\n( 3 ) -  Phase \r\n( 4 ) -  Dupre \r\n","page_name":" 11 ","page_number":31},
  {"content":"\r\n\r\nاستفاده از مقامى كه داشت از من حمايت كرد و مرا به « آقا » يا فرماندار شهر معرفى كرد .\r\nسرزمينى كه طرابوزان را درميان گرفته از شورشهائى كه خيلى در تركيه معمول است آشفته بود .\r\nآقا ، با مردم سرزمين كهن لازها « 1 » در جنك بود . لازها مردمانى هستند كه نرمش و دغلى آنها كمتر از عربها و كردهاست و ليكن بىاندازه سركش و خونريزند آنان مرا با بىاعتنائى و بىقيدى پذيرفتند و اين رسمى است كه عثمانيان بخصوص در آسياى صغير معمولا دربارهء بيگانگان بجاى مىآورند ؛ و آقا به نظر مىآمد كه چندان دلش نمىخواهد كه وسيلهء رفتن مرا به ارزنة الروم آسان كند . با اينهمه از ترس اينكه مبادا شناخته شوم ، و همسايگى با روسها كه مهتر و فرمانرواى فاز ، محل لازها بودند و تغيير ناگهانى هوا ، همگى دست به يكى كردند كه در عزيمت شتاب كنم . نابردبارى من موجب شد كه شخصيت واقعيم لو داده شود . آقا كه دربارهء من به دوپره گفته بود :\r\n« اين كافر چه مىخواهد ؟ آيا نمىداند كه جاده‌ها قابل عبور كردن نيست ؛ مىانديشد كه مرا متقاعد كند كه تنها به علت يك سود متعارف مىخواهد كه زندگانيش را تباه سازد ، براى آنكه چند ساعت زودتر به ارمنستان برسد ؟ اگر اظهاراتى را كه كرده راست است بهتر اين است كه كمى صبر كند و گرنه به راه بيفتد و آنگاه من موضوع سفرش را كشف خواهم كرد . » هنگامى كه كنسول به من اين پاسخ پريشان‌كننده را داد من با دل‌نگرانى خودم چنين انديشيدم كه اين راه را بگزينم و شب از شهر بيرون بشوم و خود را به گردنه‌هاى قفقاز برسانم يا اينكه سوار كشتى بشوم و اينطور نشان بدهم كه به قسطنطنيه باز مىگردم و ليكن در حقيقت خود را به كرانهء جنوبى درياى سياه برسانم و راه خود را به سوى جنوب ادامه دهم . اين دو راه كه پس از بررسى نقشه‌ها مىتوان باور كرد كه عملى هستند هريك از ديگرى بدتر بودند . از خوشبختى ، آقا در دهم ژوئن يك فيروزى كوچكى بر لازها بدست آورد و تا مدتى از ترس\r\n\r\n\r\n","description":"","footnote":"\r\n( 1 ) -  Lazes \r\n","page_name":" 12 ","page_number":32},
  {"content":"\r\n\r\nاينكه آنها در پيرامون مقرش باشند آسوده گشت حس كردم كه فرصت مناسب است و از نو از او درخواست كردم و در آخر توانستم اجازه‌نامه‌اى را كه به اين اندازه در پى آن بودم بدست بياورم . از بيم آنكه مبادا يك بدبيارى يا يك وضع نامنتظره‌اى پيش بيايد و فرمانروائى آقا را به هم بزند و تغيير بدهد ، با عجله چندين اسب كرايه كردم ، جامه‌هاى ايرانى براى خود تهيه نمودم و فرداى آن روز به راه افتادم .\r\nمسافرت من و همراهانم در هنگام گذشتن از قسمت قفقاز كه سرزمين طرابوزان را از پاشانشين ارزنة الروم جدا مىسازد چندان آسان نبود و در راه رنجه گشتيم . در سر راه خود مىديديم كه تقريبا همهء پلها قطع شده و خرد گرديده ، دهكده‌ها به چپاول رفته و در اثر سركشى و نافرمانى به آتش كشيده شده است . در هيجدهم ژوئن ما به كجاپونهار « 1 » دهكدهء كوچكى كه تقريبا در هشت فرسخى ارزنة الروم بود رسيديم .\r\nاحتياط خود را دو برابر كرديم و چمدان‌هايم را در دو ارابه كه با گاو كشيده مىشد گذاشتيم . روز نوزدهم نزديك غروب به سوى شهر رهسپار شديم ، تا آنكه شبانگاه به شهر وارد گرديم . راهنماى من مرا مطمئن ساخت كه مردمان ارزنة الروم دربارهء عقايد مذهبى متعصب‌ترين و ناشكيباترين مردمانند و به من سفارش كرد كه حتى به ارمنىها ، هم‌ميهنان خالصش نيز اعتماد نكنم و لحن اين سخنان او دربارهء آنها نامساعد بود .\r\nبرخورد ما با مأمورين نخستين گمرك كه در سه فرسخى ارزنة الروم بود خيلى سخت نبود و با دادن يك حقوق مختصرى از آنجا خلاص شدم و از پل فرات بىمانع و مخالفتى گذشتم . همين‌كه به شهر رسيدم بيشتر خوشبخت گرديدم . خود را در يك روپوش كلفت پوستى پيچيدم و نيمى از چهرهء خود را با يك دستار ستبرى پوشاندم و در يكى از ارابه‌ها در ميان نمدهائى كه چمدانها را مىپوشاند دراز كشيدم . نگهبان دروازه كه مرا جاى يك مسلمان بيمار گرفته بود از اينكه مرا ناراحت كند ترسيد و به من گفت « اى برادر ، به نظر مىآئى كه رنج مىكشى ، شايد زخمى برداشته‌اى ؛ برو و راهت را دنبال كن ، خدا به تو بركت بدهد . » به كاروانسراى درويش آقاخانى\r\n\r\n\r\n","description":"","footnote":"\r\n( 1 ) -  Codjah - Pounhar \r\n","page_name":" 13 ","page_number":33},
  {"content":"\r\n\r\nرسيديم . من دربارهء ايران خبر گرفتم و دانستم كه دربار در تبريز است و ما تا پانزده شانزده روز ديگر مىتوانيم به آنجا برسيم . من دلم مىخواست كه هرچه زودتر از ارزنة الروم به راه بيفتم ؛ ولى پيشكاران حكومتى ترك در نزديك مرز ايران خيلى بدگمان هستند . آن مأمور گمركى كه ارمنى همراهم او را خيلى خشن جلوه داده بود به من دستور داد كه برطبق رسوم متعارف كه دربارهء بازرگانان ايرانى رواج دارد بايد كه تا فردا مرا در زير نظر داشته باشد . پس از نماز صبح او مرا پيش خود خواند و ديدم كه مشغول به نوشتن است . چهره‌اش خندان بود ، او مرد جوانى بود كه نامش احمد بيگ است و به نظر مىآمد كه خيلى دارائى دارد . من به او به عربى سلام كردم . در چهرهء من خيره شد و آنگاه گفت : « چهرهء تو براى من ناشناس نيست گمان مىكنم كه ترا در يك‌جا ديده باشم . آيا در بغداد بود ، اورشليم بود يا در جزو كاروان شهر مقدس ؟ نه نه شكى ديگر ندارم كه در مصر بود ، در زمانى كه فرانسويان اين استان را گرفته بودند . » احمد بيگ به كسانى كه در آنجا بودند اشاره كرد كه بيرون بروند و هنگامى كه ما تنها گشتيم از نو به من خيره شد و با شگفتى به من گفت « تو فرانسوى هستى ، كوشش نكن كه وارونه حرف بزنى . تو اينجا چكار دارى ؟ آيا نمىدانى كه كسانى ديگر جز من هستند كه ترا بشناسند ؟ آيا از ياد برده‌اى كه ما چه كينهء سختى به عيسويان داريم ؟ آيا نمىدانى كه نزديك صد سال است كه هيچ اروپائى پا به اين سرزمين نگذاشته است ؟ با اينهمه از من مترس ؛ هرگز در برابر خوبى من بدى نمىكنم . احمد مرد ناسپاسى نيست نيكوكارى را كه از كس ديده هرگز از ياد نمىبرد . » هرچند كه خود را آموخته كرده بودم كه در موارد اضطرار مانند شرقيان خونسردى خود را حفظ كنم و ليكن ممكن نشد كه از سخنان او به تعجب درنيايم . مأمور گمرك كه چنين ديد گفتار خودش را دنبال كرد و گفت « بدان كه چه اتفاقى سبب آشنائى من با تو گشت . من زمانى از زيارت مكه برمىگشتم كه فرانسويان مصر را گرفته بودند مىخواستم كه به كشورم بازگردم بىآنكه از سوئز بگذرم چون آنجا به دست آنها افتاده بود . من در جده\r\n\r\n","description":"","footnote":"","page_name":" 14 ","page_number":34},
  {"content":"\r\n\r\nسوار كشتى شدم تا به كرانهء روبروى آن بروم . در قصيريه « 1 » پياده شدم و از آنجا به كنه « 2 » رسيدم ، درحالى كه از بيابانهاى بزرگى گذشتم . مرا مطمئن كرده بودند و منهم خيلى آسان باور كردم كه فرانسويها جنگ پركينه‌اى با مسلمانان مىكنند و به ويژه با عثمانيها « 3 » كه هم‌ميهنانم هستند . من بهتر ديدم كه ريخت خود را تغيير بدهم و همان كارى را كه تو اكنون مىكنى بكنم ، چقدر تعجب كردم آن موقعى كه به بندر سعيد « 4 » رسيدم كه دانستم فرمانرواى نيكوكارى « 5 » را در آنجا گذاشته‌اند كه او مانند آبهاى نيل آنجا را سيراب مىكند . به او عنوان سلطان العادل داده بودند . همين كه خوب اطمينان يافتم تصميم گرفتم كه با زورقى از رود سرازير شويم . باد مخالف مىوزيد و من و همراهانم نزديك منفلوط « 6 » بر روى ساحل بىآب و علفى پرتاب شديم . چيزى نگذشت كه عربهاى ابابده « 7 » به ما تاختند و ما را لخت كردند ، همه چيزمان را از دست داديم و به سوى قاهره به راه افتاديم و اميد يارى از مردم آنجا داشتيم . و ليكن مردمان بدبخت كه تقريبا لخت و برهنه به شهر توانگرى مىرسند خيلى كم پيش مىآيد كه بتوانند دوستانى براى خود بيابند . ما تجربهء تلخى از اين كار به دست آورديم و در قاهره خود را از فرانسويان در ميان مردم بيگانه‌تر ديديم .\r\nيكى از سردارانى كه در مصر فرمانروائى مىكرد چون از بدبختى ما آگاه شد ما را به حضور خود خواند و گفت اى زائران ما با شما هيچگونه جنگى نداريم ؛ شما كجائى هستيد و به كجا مىرويد و چه نيازى داريد ؟ احمد گفتار خود را دنبال كرد و گفت : اين تو بودى كه اين سخنان تسلىبخش را به ما گفتى . ما از شگفتى لال مانديم . بايد كه به يادت باشد كه ما بيهوده از همكيشان خود پناهگاه و نان درخواست مىكرديم و از جانب يك كافر ، آن هم يك عيسوى اينهمه نيكخواهى انتظار\r\n\r\n\r\n","description":"","footnote":"\r\n( 1 ) -  Casseir \r\n( 2 ) -  Keneh \r\n( 3 ) - عثمانلى معنى عثمانى را مىدهد و از نام عثمان مشتق شده است كه نخستين امپراطور ترك‌ها بوده .\r\n( 4 ) - اين نامى است كه به مصر عليا در كشور خود مىدهند .\r\n( 5 ) - ژنرال دزه\r\n( 6 ) -  Manfalauth \r\n( 7 ) -  Ababdee \r\n","page_name":" 15 ","page_number":35},
  {"content":"\r\n\r\nنداشتيم . يكى از ما پاسخ داد كه نقشهء ما اين است كه به قسطنطنيه برويم و از جزيرهء كاندى « 1 » بگذريم . به ما يك قايق كوچك ، پول ، خوراك و سفارشنامه‌هائى براى داميت « 2 » دادند و ما را در آنجا به خوبى پذيرفتند و از آنجا سوار شديم و به سوى عكا « 3 » رفتيم . ما در آنجا جزار « 4 » پاشا را ديديم كه از ما دربارهء لشگر فرانسه پرسش كرد . ما از اينكه به او دربارهء نيرومندى لشگر فرانسه سخن برانيم نترسيديم . پس از سه سال غيبت من ديوارهاى قسطنطنيه را دوباره ديدم و دوستان و زن و بچه‌ام را باز يافتم ؛ و از آن زمان دارائى هنگفتى به دستم رسيد . اين نيكيها برايم خوشبختى آورد ؛ بنابراين هر زمانى كه دلت مىخواهد به راه بيفت و اگر راجع به موضوعى كه برايش عزم سفر دارى به من اعتماد داشته باشى و سخنى بگوئى مىكوشم كه برايت سودمند باشم و اگر گمان مىكنى كه چيزى نگوئى من به رازت احترام مىگذارم و از خدا مىخواهم كه ترا به زودى به ميهنت بازگرداند . من بىتكلف با سادگى پاسخ دادم كه به ايروان مىروم و بايد يك زيارت مهمى را انجام دهم و به كارهاى بازرگانيم برسم .\r\nاحمد پس از آنكه سخنانش را گفت از من دربارهء چند سردار فرانسوى كه در مصر نامشان را شنيده بود پرسش كرد و هنگامى كه به او خبر مرگ دزه « 5 » را دادم خيلى اندوهناك شد . او زيردستانش را سوار كرد و دربارهء من چند دستور به آنان داد و به من اندرز داد كه در ارزنة الروم مدت زيادى نمانم و راه بيفتم .\r\nهنگامى كه از نزد مأمور گمرك برگشتم ديدم كه كاروانسراى پر از هرگونه بازرگان است ، عرب ، ارمنى ، ترك و ايرانى ؛ همچنين چندين وهابى كه بهيچوجه محمد را مانند يك پيغمبر نمىشناسند بلكه او را خردمندى مىدانند و هرگونه اظهار بندگى و احترام به موسى ، عيسى و على را مطرود مىدارند . همسفرى با اينهمه بيگانه مرا پيوسته در هراس نگه مىداشت و چون من به نفوذ و ريزه‌كاريهاى آنان بىاعتماد بودم چنين وانمود مىكردم كه از ديدارشان خشنودم .\r\n\r\n\r\n","description":"","footnote":"\r\n( 1 ) -  Candie \r\n( 2 ) -  Damiette \r\n( 3 ) -  Acse \r\n( 4 ) -  DJezzar \r\n( 5 ) -  Desaix \r\n","page_name":" 16 ","page_number":36},
  {"content":"\r\n\r\nچند روزى در پى فراهم آوردن مال‌سوارى بودم و يك نوكر ارمنى ديگرى گرفتم و هنگامى كه وسائل آمادگى خود را فراهم كردم نزد احمد بيگ برگشتم و او مرا وادار كرد كه به علامت دوستى يك اسب زيباى تاتارى از او بگيرم ؛ و گفت كه « بشتاب و راه بيفت : از تاريكى شب بهره‌مند شو ؛ با كمى پول در كاروانسراى را امشب باز كن و اين كار دشوارى نيست ؛ منهم به نوبهء خودم وسائل بيرون رفتنت را از شهر آماده و آسان مىكنم « 1 » ؛ نيمه شب خودت را به دروازهء تبريز برسان و در آنجا يكى از كسان مرا مىيابى كه دروازه را به رويت باز خواهد كرد و تو بىمانع از آنجا خواهى گذشت . خدا در همه‌جا نگهدارت باشد ! »\r\n\r\n\r\n","description":"","footnote":"\r\n( 1 ) - پاشا غايب بود\r\n","page_name":" 17 ","page_number":37},
  {"content":"\r\n . \r\n","description":"","footnote":"","page_name":" 18 ","page_number":38},
  {"content":"\r\n\r\n\r\nفصل سوم ارزنة الروم - عزيمت از اين شهر - مسافرين لخت و كشته شده - كوسه داغ « 1 » ، محلى كه از آنجا رشته‌هاى گوناگون طوروس « 2 » به چشم مىآيد - قره كليسيا -\r\nحاصلخيزى دو كرانهء فرات - منبع اصلى اين رودخانه - دورنماى كوه آرارات - ارزاب « 3 » - خيانت كهياى اين دهكده - پاشاى بايزيد - يك دسته سواره به پيشباز مؤلف مىفرستد كه در ارزاب به او مىرسد - رسيدن به بايزيد .\r\nنام ارزنة الروم از دو واژه ساخته شده است . كلمهء ارز ( با فتحه و با كسره ) به نظر مىآيد كه در نام چندين شهر ارمنى هست « 4 » و ديگر صفت مشخصهء روم « 5 » كه از رومى اشتقاق يافته است جمعيت اين شهر هفتاد هزار نفر است و هيچگونه ساختمان قابل توجهى ندارد ؛ و هركس كه يك شهر تركيه را ديده باشد مىتواند دربارهء ديگر شهرهايش حدس بزند . قسطنطنيه در اين‌باره مستثنى است . تريپولى افريقا ، و اسماعيل‌اف « 6 » روى رود دانوب تقريبا همين دورنما را دارند .\r\n\r\n\r\n","description":"","footnote":"\r\n( 1 ) -  Kusseh - Dagh \r\n( 2 ) -  Taurus \r\n( 3 ) -  Arz - Ab \r\n( 4 ) - مانند ارز - اب ، ارز - ان ، ارز - انتزى ، ارزنجان و غيره .\r\n( 5 ) - اين نام را هنوز ايرانيان براى تعيين امپراطورى عثمانى كه آن را مملكت روم مىخواند به كار مىبرند . لرد والنثيا  ( Valentia )  در سفرنامهء خود كه اخيرا نوشته ، مىگويد كه در دو كرانهء درياى سرخ به خليفهء عثمانى لقب سلطان روم را مىدهند .\r\n( جلد سوم ، صفحهء 303 )\r\n( 6 ) -  Ismailow \r\n","page_name":" 19 ","page_number":39},
  {"content":"\r\n\r\nوسيلهء گريزى را كه احمد بيگ برايم فراهم كرد مطابق آنچه كه مىخواستم بود و مرا به مرادم رسانيد . 29 ژوئن سحرگاه ما از ارزنة الروم دور شده بوديم و با كوشش به قلهء كوه‌هائى كه براين شهر مسلطند رسيده بوديم و راه خود را مىپيموديم و گمان مىكرديم كه ديگر هيچ‌چيز ترسناكى در حين راه نخواهيم ديد . و ليكن امنيت ما چندان دوامى نكرد . به ارمنىهائى برخورديم كه دزد آنها را لخت كرده بود و به ما خبر مرگ دو مسافر را دادند كه كردها به همان تازگيها آنها را كشته بودند .\r\nبارى فاصله به فاصله سنگهائى را كه مىديديم كه راهنماى ميزان فاصلهء راه‌ها نبودند بلكه جاهائى را نشان مىدادند كه جنايت آدم‌كشى در آنجاها رخ داده بود « 1 » .\r\nهنگامى كه از ارس گذشتيم ، نزديك حسن‌قلعه ، يك دستهء مهمى سواره نظام ديديم كه به سوى ما مىآيند . اين دسته پيش مىآمد تا ما را بشناسد و سپس خود را پس مىكشيد ؛ شايد از ترس ديدار سرباز باب عالى بود ( كه با عمامهء سياه و زردش شناخته مىشد ) كه همراهمان در سفر بود . ما راه را با شتاب مىپيموديم تا آن اندازه كه اسبانمان توانائى تاختن را داشتند ، تا آنكه در پيچ يك دره به يك دستهء كرد برخورديم كه شمارهء آنها در حدود همين كاروان كوچك خودمان بود . آنان از پهلوى ما گذشتند و نگاههاى خيره و پريشان‌كننده‌اى بر ما انداختند ولى حتى يك كلمه هم نگفتند . ما عزم خود را جزم نشان داديم و آنان از ما دور شدند . ما از شبكلاهء آنها فهميديم كه يزيدى هستند ، كه به گفتهء مردم شيطان‌پرستند و از معتقدات آنها عربها ، تركها ، و به‌ويژه ايرانيان سخت بيزارند .\r\nكردها رسمشان اين است كه جز در هنگام بامداد يا نزديك شام به مسافرين نمىتازند . غروب كه شد ما ديديم كه عدهء فراوانى از آنها بر روى تپه نمايان شدند . سورچىهاى ما از ترس ، مركب خويش را از راه به كنار انداختند و به شتاب\r\n\r\n\r\n","description":"","footnote":"\r\n( 1 ) - پيدا كردن اين قبيل سنگهاى مقبره‌اى در كشورهاى كوهستانى ، جنگلها و بطور كلى در گذرگاه‌هاى خطرناك مشگل و كمياب نيست\r\n","page_name":" 20 ","page_number":40},
  {"content":"\r\n\r\nخود را با دستپاچگى به سوى يك درهء دور افتاده و ژرفى رسانيدند . راهنماى ارمنى ما كه همهء پيچ و خمهاى كوهستان را مىشناخت ما را از جاده‌هاى دشوار تا كنار يك رودخانهء كوچكى رسانيد كه مارپيچ از ميان دشت كه با گل ميناسازى شده بود مىگذشت و شبه جزيره‌اى مىساخت . صخره‌هائى با شيب‌هاى تند و يك غار كه مدخل آن كم پيدا بود به ما اميدوارى مىداد كه اين بازگشت مىتواند ما را از چنگال راهزنان برهاند .\r\nخستگى و كوفتگى راه ، بىسروصدائى شب ، خنكى هوا ، عطر گياهان خوشبو كه فضا را پر كرده بود همهء اينها ما را به آسايش مىخواند ؛ و ليكن دشمنان پرآزى كه ما را درميان گرفته بودند نمىگذاشتند كه خودمان را آمادهء خواب كنيم . با اينهمه ما بار اسبان را برداشتيم و آنها را رها كرديم تا بچرند . نزديك ميانه‌هاى شب بود كه يكى از كسان ما بىسروصدا از ما جدا شد تا آنكه اسبها را دور كند و همراه خود بياورد . در تاريكى شب ما گمان كرديم كه او يك كرد است و چندين تير شمخال به سوى او انداختيم كه از خوشبختى به او نخورد . آنگاه از ترس اينكه با صداى اين تيراندازى راهزنان به جايگاه ما پى برده باشند همان لحظه به راه افتاديم و سحرگاهان به قلهء پرشيب كوسه داغ « 1 » رسيديم و از آنجا مىتوان رشته‌هاى مختلف طوروس را ديد كه از اين نقطه به نظر مىآيند كه از شمال غربى به جنوب شرقى امتداد مىيابند .\r\nبطور كلى رشته كوه‌هائى را كه ياد كرديم ، پيشينيان با طرز مبهمى در باره‌شان سخن گفته‌اند و آنها را بنام طوروس « 2 » كه از حدود مرزهاى مشترك سيليسى\r\n\r\n\r\n","description":"","footnote":"\r\n( 1 ) - ترجمهء تحت اللفظى كوه كوسه ( بىريش )\r\n( 2 ) - نام طور در كلدانى معناى كوه مىدهد و همچنين در زبانهاى ديگر باستان شرق همين معنى را مىدهد . عربها اين نام را به كوههاى سينائى و طبور مىدهند و مىگويند جبل‌طور يعنى شاه كوه‌ها و همينطور مردمان سيسيل كوه اتنا را به نام كوه جبلو به غلط نامگذارى كرده‌اند .\r\n","page_name":" 21 ","page_number":41},
  {"content":"\r\n\r\nكهن آغاز مىشود مىخوانند . آن رشته كوه بعدا از ناحيه‌هائى كه پيش از اين كاپادوكيه را تشكيل مىداد ، از ارمنستان بزرك و كوچك « 1 » و آن سرزمين كه امروز آذربايجان خوانده مىشود ، از عراق عجم و خراسان مىگذرد و از آنجا به كوه‌هاى قندهار و تبت كوچك يعنى يونائوس « 2 » باستان مىپيوندد . درحالى كه در اين سرزمين خيلى فراخ امتداد مىيابد نامهاى الا « 3 » ايلديزداغ « 4 » ، الوند ، البرز ، فيروزكوه به خود مىگيرد و درميان ناحيه‌هاى جنوبى و شمالى آسياى صغير و ايران يك خط مرزى خيلى حساسى را تشكيل مىدهد . ما باز هم در اين‌باره سخن خواهيم گفت .\r\nانگاشتيم كه مىبايد از شهر طوپراق قلعه « 5 » ( كاخ خاكى ) دور شويم و خود را نزديك شعبهء بزرك فرات نمائيم . پس هنگام شب را در قره كليسيا ( كليساى سياه ) ، شهر ارمنىنشين گذرانديم و آنان از ما پذيرائى گرمى كردند .\r\nبا چند نفر از مردم آنجا صحبت كردم و كشف نمودم كه آن ستايشى را كه مخاطبين من از پاشاى بايزيد مىكنند از ترس است و ما بايد كه از سرزمين او بگذريم .\r\nاو مرد نادرست و خونخوارى است .\r\nهرگز نه در مصر و نه در جاى ديگر من سرزمينى چنين حاصلخيز مانند سرزمين‌هاى پيرامون طوپراق قلعه و دو سوى كرانه‌هاى فرات از قره كليسيا تا ديادين « 6 » نديده‌ام ، با اينهمه هيچ درختى در آنجا نمىيابيم « 7 » . ارمنىها مدعى هستند كه بايد آن را مديون فراوانى برف و ارتفاع زمين از سطح دريا دانست « 8 » مردمان\r\n\r\n\r\n","description":"","footnote":"\r\n( 1 ) - كارامانى ، ارمنستان و قسمت شمالى كردستان .\r\n( 2 ) -  Imaus  در چاپ ديگر  Imaus \r\n( 3 ) -  A'la \r\n( 4 ) -  Ildiz - Dagh \r\n( 5 ) -  Toprac - Caleh \r\n( 6 ) -  Diadin \r\n( 7 ) - پيرامون ارزنة الروم معمولا بىدرخت است با آنكه سبز و خرم و حاصلخيز مىباشد . در دشتهائى كه فرات و ارس جريان دارند در قسمتى كه آب جارى است از درخت لخت به نظر مىرسد . قديمىها هم همين ملاحظه را كرده‌اند . در پلوتارك ذكر شده . به حاج خليفه نيز در كتاب خلاصهء جغرافياى جهانىاش مراجعه كنيد . . .\r\n( 8 ) - بيش از 1500 توآز . هر توآز مساوى با 949 / 1 متر است\r\n","page_name":" 22 ","page_number":42},
  {"content":"\r\n\r\nآنجا از بينوائى براى سوخت خود ناچارند كه تپالهء گاو را به شكل آجر بسازند و آن را در برابر آفتاب خشك كنند و آنگاه به كار ببرند . اى كاش كه اين ناراحتى سخت‌ترين گرفتاريهاى آن مردم بدبخت بود . اين سرزمين داراى هواى بسيار سازگارى است .\r\nروز سوم ژويه بىآنكه فرصت ديدار هيچ‌چيز قابل ملاحظه‌اى را داشته باشيم گذشت . ما به چندتا كرد برخورديم و مردى را ديديم كه زنگوله‌اى به ساق پايش آويخته بود و با اين نشانه ، راهنماى من او را شناخت كه پيك پاشا مىباشد .\r\nچهارم ژوئن ، بامداد من كوه آرارات « 1 » را ديدم كه قلهء آن از برف پوشيده شده بود . و بلنديش از همهء كوههاى ديگر نمايان‌تر بود . غروب ما به سرچشمهء اصلى فرات رسيديم كه به مجرد بيرون آمدن از سينهء زمين ، آب خود را شاهوار در يك درهء فراخ و ژرفى مىغلطاند و مىريخت . از بخت بد ، اين دره مورد دستبرد كردهاست . كشاورز بيهوده در آنجا به كشت و كار و بذرافشانى مىپردازد .\r\nخرمن آنها را پيش از آنكه با آفتاب رسيده شود ؛ اغلب مىربايند . كشاورز ناچار مىشود كه از كشتزار خود با زن و بچه و گله‌اش بگريزد و آنجا را رها كند تا دچار خشم راهزنان و آزار پاشايانى كه در آن استان فرمانروائى مىكنند نشود .\r\nهمچنين در اين ناحيهء بدبخت ، نه ميهنى هست نه امنيت و نه آسايشى به چشم مىخورد . يك دير عيسوى در كرانهء چپ رودخانه برپا شده است . با نگاهى كه از دور به برجهاى كهن و ديوارهاى بلندش مىكنيم آن را بجاى يك دژ مىگيريم اين دير در زير حمايت سن‌ژان ( يحيى مقدس ) است . در آنجا چند تن از گوشه نشينان پرهيزكار ساكن هستند كه با آنكه فقير هستند ولى اين فقر مانع اين نمىشود كه به آنان دستبرد نزنند . آنان روز و شب در اين محوطهء برج و بارودار در را به روى خود بسته‌اند و زندگيشان را به دعاخوانى مىگذرانند . اگر مسافرى نزد آنان بيايد از بالاى ديوار يك نردبام ريسمانى به پائين مىآويزند تا با اين وسيله آن\r\n\r\n\r\n","description":"","footnote":"\r\n( 1 ) - به تركى آن را آعزى داغ مىگويند .\r\n","page_name":" 23 ","page_number":43},
  {"content":"\r\n\r\nشخص بتواند به مسكن آنان دربيايد و آنگاه به او كمى از نان و شير ، تنها خوراكى كه با صدقهء مؤمنين فراهم مىشود مىدهند .\r\nاسبان ما كه از درازى راه سفر خسته و كوفته شده بودند به آرامى به پيش مىرفتند . از بيم آنكه مبادا اگر حمله‌اى به ما بشود نتوانيم دفاع مؤثرى از خود بكنيم ، يا با شتاب بگريزيم ناچار نزديك دير توقف كرديم . سكوتى كه پيرامون ما را فراگرفته بود ، نماى چندين دهكدهء سوخته و ويرانه در من غمناكترين انديشه‌ها را بوجود آورد . اگر من به پيش حسى باور داشتم مىتوانستم سرنوشت شومى را كه در انتظارم بود پيش‌بينى كنم . من خود را تقريبا تنها مىديدم و از ميهنم يك هزار و صد فرسخ دور و درميان سرزمينى افتاده بودم كه مورد تاخت و تاز راهزنان بود . و ليكن خشم آنها هرچند كه مىخواست باشد من مصمم بودم كه براى انجام مأموريت خود كه نتايج آن مىتوانست براى كشورم سودمند باشد هرگونه خطر را كوچك بشمار بياورم .\r\nچون گرماى شعاع آفتاب و درازاى راه پررنج از نيروى ما كاسته بود با آب فرات شستشوئى كرديم و آنگاه شب را در يك قريهء كوچك كه در كنارهء رودخانه بود گذرانديم . در آنجا حس كردم كه جامه‌هاى ايرانى نمىتواند مرا خوب به صورت ايرانيان قالب بزند پس رخت ارمنى پوشيدم . فردا بامداد پيش از آنكه سفيده بزند به راه افتاديم و به اين اميد بوديم كه همان روز حتى از مرز تركيه بگذريم .\r\nمىخواستيم از بايزيد دور باشيم ؛ ناچار جاده‌هاى بىرفت‌وآمد و بيراهه را دنبال كرديم و اين شهر را در دو فرسخ دست راست خود گذاشتيم و به سوى كوه آرارات پيش رفتيم . چون به ارزاب رسيديم ديديم كه همه دروازه‌هايش را سنگربندى كرده‌اند اين دهكدهء آباد ، ارمنىنشين بود و زنها روى پشت بام خانه‌شان ديده مىشدند .\r\nبا نزديك شدن ما به آنجا زنان را ترس برداشت و جيغ كشيدند و با خواهش و تمنا از ما خواستند از آنجا دور تر برويم . ما در برابر الحاح آنان داشتيم تسليم مىشديم\r\n\r\n","description":"","footnote":"","page_name":" 24 ","page_number":44},
  {"content":"\r\n\r\nكه ناگاه پيرمردى كه كهياى « 1 » آنجا يا به عبارت ديگر كدخداى آنجا بود با شنيدن آن فريادها دويد و در برابر زنها از جا دررفت و به آنها دستور داد كه خود را به كنار بكشند و سپس ما را نزد خود خواند و گفت كه « خيلى خوش آمديد ، تا غروب آفتاب بياسائيد ؛ در اين سرزمين بهتر اين است كه شب‌ها سفر كرد نه روزها ؛ به شما براى گذشتن از كوهستان ، راهنماهاى مطمئن و نگهبانان با وفا مىدهيم . عبد اللّه رئيس سيبكى « 2 » ها كه گستاخى و نيرومنديشان در ارمنستان مشهور است در سه فرسنگى « 3 » اينجاست . او فرمانرواى گذر و كوهستان است و چون اكنون او با پاشا ، افندى ما در حال كشمكش است هر كاروانى را كه آهنگ بايزيد و ايروان را داشته باشد متوقف مىكند . اين سركشى در مدت روز در پيرامون ما دور مىزند : امروز بامداد به تيررس دهكدهء ما خود را رسانيد . شبانگاه گله‌ها و تاراجيهاى ديگر خود را كه چاپيده بود به اردوى خود مىبرد . و بردگان ، زنان رقاص و زنهاى ساززن را به چادرش مىبرد و آنان را همه‌جا همراه دارد . بدين ترتيب پاره‌اى از شب خود را به هرزگى مىگذراند . براى شما خيلى اهميت دارد كه از برخورد با او بپرهيزيد و در همسايگى اردوگاهش هنگامى كه او و كسانش در خواب عميق فرورفته‌اند نرويد » كهياى سالخورده پس از اينكه اين سخنان را گفت دستور داد كه از يك حياط كه صنوبرهاى « 4 » سايه‌افكن داشت حصير ، قالى ، آب ، شير و برنج براى ما بياورند .\r\n\r\n\r\n","description":"","footnote":"\r\n( 1 ) - كهيا در يك دهكده نوعى افسر شهردارى است كه مردم آن را مىگزينند : او معمولا توانگرترين يا پرورده‌ترين كسانى است كه به رايگان اين شغل را به عهده مىگيرد .\r\nشايد چندان بىاساس هم نباشد كه بگويند اين‌ها با پاشاها زد و بند دارند تا مال مردم را به زور و تهديد بچاپند و خود را با مال كسانى كه مىبايست از آنها دفاع كنند و در زير حمايتشان بگيرند توانگر سازند . اليويه : مسافرت در امپراطورى عثمانى ؛ جلد اول ، فصل 27 ، صفحهء 6 - 175\r\n( 2 ) -  Sibkis \r\n( 3 ) - چهار ليوونيم . پرسنك ( در فارسى جديد فرسنك يا فرسخ ) تقريبا شش هزار متر است .\r\n( 4 ) - نزديك بايزيد چند درختى به چشم مىخورد .\r\n","page_name":" 25 ","page_number":45},
  {"content":"\r\n\r\nزمانى را كه ما از دست مىداديم گرانبها بود و اعتقاد اين ارمنى در من اين اثر را نكرد كه از نقشه‌اى كه در سر داشتم و مىخواستم هرچه زودتر از ارزاب به راه بيفتم دست بكشم . با نزديك شدن شب من كسان خود را از خواب بيدار كردم ؛ باروبنه را بستم و اسلحهء خود را برداشتم و آمادهء حركت شدم . دم آستانهء خانه كه رسيدم ديدم كه كدخدا با يك دسته دهقان مسلح به سوى من مىآيد . او مىكوشيد كه با بهانه‌هاى بيهوده‌اى باز مرا مدتى نگاهدارد و ليكن هنگامى كه ديد سخنانش بىنتيجه است گفت « خيلى خوب ، حال كه قرار است بشما اظهار بدارم ، شما نبايد از اينجا خارج شويد . محمود پاشا از عبور شما خبردار شده و بايد در انتظار فرمان او باشيد و بخصوص مواظب باشيد كه ايستادگى شما بيهوده خواهد بود . » با شنيدن سخنان او خودم را از تنگ‌وتاب نينداختم و خودم را به اين راه زدم كه اين كار را من باب تذكر نموده و خودم هم ميل دارم كه نزد پاشا بروم و به او درود بفرستم .\r\nمن داشتم مىگفتم كه ديدم هفت سوار مسلح به طپانچه و خنجر با پوششهاى تكه پاره سر رسيدند . ريخت شومى داشتند و حرص از چشمانشان مىدرخشيد . آنها دور من نشستند و بىآنكه سخنى بگويند چپق‌هاى خود را چاق كردند . پس از يك ربع ساعت آقاى آنها كه تا آن وقت با دقت لحظه‌اى چشمش را از من برنمىداشت بالاخره با يك حالت حقارت دهانش را باز كرد و از من پرسيد كه تو كيستى و براى چه موضوعى دارى مسافرت مىكنى . من به او پاسخ دادم « حال كه مىبايست ترا آگاه كنم پس بدان كه من يك ارمنى هستم ، از قسطنطنيه مىآيم و به ايروان مىروم و در اين سفر دو تا نقشه دارم يكى آنكه زيارتى انجام دهم و ديگر آنكه مبلغى كه پطريق سه كليسيا به من بدهكار است مطالبه كنم » آقا درحالى كه مىخواست اطمينان مرا جلب كند خود را آرام كرد و به من گفت كه كمى بياسايم . او گفت « اين تأخير كوتاهى كه براى شما پيش آمد به سود شما مىباشد . در سر آفتاب ما شما را به بايزيد مىرسانيم و بزرگتر ما از شما پذيرائى شايان خواهد كرد ؛ و از شما خطرات يك راه را كه راهزنان در آن به تاخت‌وتاز مشغولند و جز او از كسى\r\n\r\n","description":"","footnote":"","page_name":" 26 ","page_number":46},
  {"content":"\r\n\r\nنمىهراسند ، دور مىكند . » پس از اينكه اين گونه سخن گفت ، آقا برخاست و بيرون شد . همراهانش به دنبالش رفتند و در را بستند و مدت شب با دقت به نگهبانى پرداختند من در اين فاصله فرصت را غنيمت دانستم و چمدانهايم را باز كردم و نامه‌ها و جواهرات گوناگونى را كه مىبايستى به دربار ايران پيشكش كنم و بدبختانه برندهء آنها بايد خودم باشم درآوردم . من آنها را در زير جامهء گشادى كه به تن كرده بودم تا آنكه مرا نشناسند پنهان نمودم . با شتاب يك نوشته به پطريق سه كليسيا فرستادم و آنچه را كه به سرم آمده بود برايش در آن گزارش كردم .\r\nهنوز نامه‌ام پايان نيافته بود كه آن چراغى كه به ما روشنى مىداد خاموش شد و اين پيشامد را آن سرباز عثمانى و آن ارمنى به فال شومى گرفتند و در نتيجه بر ترس آنان افزوده شد .\r\nيك ساعت پيش از آنكه روز شود ما با نگهبانانى كه ما را بدرقه مىكردند و نسبت به آنان سخت مشكوك بوديم از ارزاب به راه افتاديم و صبح دير به بايزيد « 1 » رسيديم . اين شهر در ته يك درهء تنگى كه از تلاقى كوه‌هاى باير و خشكى بوجود آمده ساخته شده است . خانه‌ها از هم جدا و درهم‌وبرهم است و ميان صخره‌هائى قرار گرفته كه از دو سو گذرگاه تنگ را احاطه كرده‌اند . در سوى چپ آن يك ارك كهنه‌اى ديده مىشود كه بر روى تيزه‌اى قرار دارد كه تقريبا دسترسى به آن ممكن نيست ؛ در سوى راست و بر روى يك بلندى ديگر ، يك ساختمان زيبا برپا شده كه آنجا زيستگاه پاشا مىباشد ، چون به آنجا رسيديم پاشا هنوز در حرمسراى بود و اجازهء ملاقات ما را براى ظهر داده بود .\r\n\r\n\r\n","description":"","footnote":"\r\n( 1 ) - اگر بخواهيم سنتى را كه در ارمنستان معمول است نقل كنيم پايتخت اين شهر را سلطان بايزيد ايلدرم ( صاعقه ) ساخت و نام خود را بر آن نهاد .\r\n","page_name":" 27 ","page_number":47},
  {"content":"\r\n . \r\n","description":"","footnote":"","page_name":" 28 ","page_number":48},
  {"content":"\r\n\r\n\r\nفصل چهارم تصوير محمود ، پاشاى بايزيد - نخستين مصاحبه -\r\nنطق رياكارانهء وى به مؤلف - او وانمود كرد كه به مؤلف يك دسته نگهبان مىدهد تا او را به ايروان برساند .\r\nمحمود ، پاشاى بايزيد مردى بود سى تا سى و دو ساله ؛ با خطوط سيماى نجيب و كاملا متناسب ؛ نگاهش تيز و چهره‌اش خشك و سرد ، در زير ظاهرى گيرا ، دلى پست و هرزه و خبيث داشت . در همهء آن استان او را مردى رياكار و بيرحمى بيمانند مىشناختند . چندين بار اين حالت را در او ديده بودند كه با يك گروه دشمن ، پيمانى بسته و سوگندهائى خورده و دشمن او با اين وضع خود را تسليم نموده و به نزدش آمده و هدايا داده و آنگاه وى آنها را بيرحمانه كشتار كرده است .\r\nدر هنگامى كه من به بايزيد رسيدم در ميانهء يك جشنى كه برپا شده بود جان يكى از پسرعموهايش را گرفت و تنها گناه آن جوان جنگجو اين بود كه چرا مردم دوستش داشتند . بارى او با برادر تنى خودش ، ابراهيم پاشا كه پس از اين يادش مىكنيم در جنگ بود .\r\nمحمود پاشا با حالت خشك و سردى كه رسمش بود ما را بر روى يك پشت بام در هواى آزاد پذيرفت و فرمانى را كه من با خود مىبردم گرفت و نگاه تندى بر آن انداخت و سپس روى خود را به سوى سركردهء سربازهايش گرداند و گفت « همهء اينها به نظر من مشكوك است . نگاه كن آن كسى را كه ادعا مىكند ينىچرى است\r\n\r\n","description":"","footnote":"","page_name":" 29 ","page_number":49},
  {"content":"\r\n\r\nو همراهش مىباشد تو مىشناسى ؟ آن ارمنى كه او را راهنمائى مىكند بازداشتش كن ولى دربارهء خودش او را آزاد بگذار تا به هر كاروانسرائى در شهر كه دلش مىخواهد برود . » من با پريشانى بسيار از نزدش بيرون آمدم . با اينكه از سرباز عثمانى و نوكر و راهنماى ارمنى خود محروم گشتم تصميم گرفتم كه بيدرنگ به راه بيفتم . چه نقشهء بيهوده‌اى ! اسبهايم را به فرمان پاشا توقيف كرده بودند . هركس از من دورى مىجست و عيسويان به ويژه از ترس اينكه مبادا بهانه‌اى به دست او بدهند كه چرا به من يارى كرده‌اند از بيم چنين افترائى از نزديك شدن با من به لرزه درمىآمدند . من به اندازه‌اى در كاروانسراى بىيار ماندم كه برايم ميسر نمىشد كه كمى نان و يك پلاس براى خوابيدن خود فراهم كنم . با اينهمه ، پاشا از آن سرباز من و ارمنى راهنمايم در پنهان پرسشهائى دربارهء من كرده بود . به آن سربازى كه مسلمان بود با ملايمت فشار آوردند كه مرا رها كند ولى او چنين نكرد ؛ و ليكن دربارهء ارمنى ، چون‌كه هيچگونه دليلى در دست نبود كه ملاحظه‌اى نسبت به او بكنند و گمان مىكردند كه او از سبب حقيقى مسافرت من آگاه است او را به زندان تنگى انداختند و شكنجه‌اش دادند و در آنجا از او به زور اعترافاتى گرفتند . بارى او را به فرمان محمود پاشاى بدجنس خفه كردند و من بعدها به اين كار پىبردم .\r\nفرداى آن روز من نزد پاشا رفتم و ديدم كه ملاها و آقاهاى كرد دوروبرش را گرفته‌اند . او مرا در يك تالار بسيار درازى پذيرفت و خيلى ملاحظه‌ام را كرد و حتى با يك حالت به ظاهر دوستانه‌اى به من گفت « اى جوان مىخواهم كه عين راستى را بدانم ؛ از هيچ‌چيز نترس ، به من بگو كه چه كس ترا به اينجا فرستاده و در چه كشورى تو زبان ما را آموخته‌اى ؛ بدان كه من با زور مىتوانم اين اطلاعات را از تو به دست بياورم درحالى كه با نرمى دارم از تو در اين‌باره مىپرسم . » چون من ايستادگى مىكردم كه هيچگونه اعترافى نكنم محمود با صداى خشمگين فرياد زد كه « من به خدا و پيغمبر سوگند مىخورم كه همه‌چيز را خواهم دانست و از دهان خودت آنها را بيرون مىكشم ! تو عيسوى هستى و در اروپا زائيده شده‌اى\r\n\r\n","description":"","footnote":"","page_name":" 30 ","page_number":50},
  {"content":"\r\n\r\nتو تنها به ايروان نمىروى بلكه از آنجا به دربار ايران خواهى رفت و با خود هداياى گرانبهائى دارى و شايد نامهء مهمى را بايد همراه داشته باشى ! آيا مىتوانى آنچه را كه آن ارمنى به من آگاهى داد انكار كنى ؟ » هر كلمهء پاشا پريشانى و آشفتگى مرا بيشتر مىكرد چون ديدم كه به من نارو زده‌اند من كنج تالار را كه در آنجا ايستاده بودم بيدرنگ ترك كردم و روپوش سياهى كه رختهاى ارمنى مرا مىپوشانيد از خود به‌در كردم و راست به سوى محمود پيش رفتم و به نظرم آمد كه او از اين حركت من ترسيد . درحالى كه پهلوى او نشستم به او گفتم : نه ، من هيچ‌چيز را انكار نمىكنم چون به نامردى همه‌چيز را گفته‌اند . اكنون آماده‌ام كه به قسطنطنيه برگردم و ليكن اگر تو گمان مىبرى كه مىبايد مرا از رفتن به ايران باز دارى بينديش كه مسئول آن واقعه تو هستى . پاشا با يك لبخند ساختگى گفت « كه به قسطنطنيه برمىگردى ؟ خداوند ترا از چنين انديشه‌اى حفظ كند . نمىدانى كه من ظاهرا تبعهء باب عالى هستم ولى در حقيقت دست‌نشاندهء شاه ايرانم . آيا من با يك چنين اقدام بىاحتياطانه‌اى خواستارم كه مغضوب چنين همسايه‌اى بشوم ؟ يك اروپائى كه بايد به دربارش برود و برايش نامه‌ها و هدايائى ببرد ، آيا من مىتوانم كه جلوى او را بگيرم ؟ قطعا كه نه ؛ من در چنين فرصتى خداوند را سپاسگزارم كه مىتوانم يك مدرك از حميت خود به آن شاه بزرگ نشان دهم . خاطر جمع باش ؛ از اينكه به خودت زيانى برسانى بپرهيز . من برايت مفيد مىباشم و ترا مانند يك گل كه بخواهند از وزش باد نگه‌داريش كنند در دست خود نگه مىدارم ؛ خيلى خوشبخت مىشوم كه ترا به خاك ايران برسانم . به سوى ايروان را بيفت . اگر مىخواهى به ايران يا به هندوستان برو و ليكن در بازگشت حتما به اين استان گذر كن چون من از ديدارت بسيار شادمان مىشوم و حتى ترا مأمور مىكنم كه براى تنظيم چندين كار من در قسطنطنيه با يوسف پاشا اقدام كنى . من براى نگهبانى تو باوفاترين خدمتگزاران خود را همراهت مىكنم ؛ آنان از جانب من مسئول تو مىباشند .\r\nاميدوارم كه تو از آنان خشنود گردى و اگر در برابر جبران زحماتم بتوانم از\r\n\r\n","description":"","footnote":"","page_name":" 31 ","page_number":51},
  {"content":"\r\n\r\nتو تقاضاى لطفى بكنم در هيچ مورد از محمود بدگوئى نكن . همين امشب تو به راهنمايت مىپيوندى . »\r\nمن به سخنان دو پهلوى محمود هيچ پى نبردم و هنوز نمىدانستم كه براى ثابت كردن سوگندهاى دروغين رسم كردها بر اين است كه اصطلاحات مبهم بيان مىكنند من نيز بنوبهء خود سوگند خوردم كه مطابق ميل پاشا رفتار كنم . پس از آنكه متانت خود را از دست داد و حتى حالت خنده‌روئى به خود گرفت سخنان خود را دنبال كرد و گفت « دوست من ، يك خبر سودمندى به تو مىدهم كه فراموش نكنى :\r\nهرچند كه ايرانيان پيرو پيغمبر ما هستند ولى از ما كمتر مسلمانند . آنان نه ايمان درست دارند ، نه راستى و صافى ، نه داد و دهش كه خاصيت ماست . آنان ملايم ، چاپلوس و نوازشگرند و اين درست است اما در زير اين شكلهاى گمراه‌كننده ، آنان نقشه‌هاى شوم خود را پنهان مىكنند . به نخستين تأثيرى كه بر تو كردند اعتماد مكن . در كشور بيگانه از همه روشن‌بين‌تر ، كور است « 1 » و يك ايرانى حتى اگر حرف راستى هم به تو زد باور نكن ، در ضمن از تو مىخواهم كه فهرست آنچه را كه همراه مىبرى به من بدهى چون مسئول آن من مىباشم . با اينكه رسم است ولى هيچ تحفه‌اى به من مده و اين با من است كه به تو هديه‌اى بدهم و در هنگام بازگشتت به نشانهء يادگار چيزى به تو خواهم داد . » پس از اين گفتار ، پاشا دستور داد كه يكى از آقاهايش بنام خليل بيايد و در حضور من به او نامه‌هائى كه براى فرماندار ايروان نوشته بود سپرد . و همچنين دستور داد كه مرا به آن شهر هدايت كند . بعلاوه به او يادآورى كرد كه با من خوب رفتار شود . خليل زانو زد و فرمان او را پذيرفت و دامن جامهء او را بوسيد و اجازهء مرخصى گرفت . من همراه او به راه افتادم و بى آنكه به عواقب اين تغيير تصميم ناگهانى بينديشم مصمم شدم كه بيدرنگ به راه بيفتم .\r\n\r\n\r\n","description":"","footnote":"\r\n( 1 ) - مثل عربى است .\r\n","page_name":" 32 ","page_number":52},
  {"content":"\r\n\r\n\r\nفصل پنجم عزيمت از بايزيد - عمل بخصوص يك كرد -\r\nبر نگهبانان ما افزوده مىشد - دورويى فرماندهء نگهبانان - مؤلف بازداشت و به سوى خانه‌اى جدا افتاده فرستاده شد - او در آنجا پاشا را يافت - كيفيت خاص اين ملاقات تازه - زندانى شدن مؤلف در يك سياه‌چال در ارك بايزيد .\r\nاز ظهر گذشته بود كه ما از بايزيد بيرون آمديم . درحالى كه از آن شهر دور مىشديم يك حس درهم آميخته با غم و شادى در من پيدا شد . كردهائى كه نگهبان ما بودند بىگفتگو در چهرهء من آن پريشانى را كه از نديدن راهنمايم داشتم و تقريبا در ميانشان تنها مانده بودم مىخواندند و مىكوشيدند كه با بازيهاى سواركارى كه در سفر به آن خوى گرفته بودند مرا سرگرم كنند . آنان اسبهاى تاتارى خود را در پيرامون اسب من مىپراندند و زوبين‌هاى خود را كه با پر زيورش داده بودند در حال تاختن به دور پرتاب مىكردند . چندين بار از من خواستند كه در اين تمرين هايشان با آنان همكارى كنم و حتى يكى از آنها پس از آنكه خود را به من نزديك نمود افسار اسبش را رها كرد و در حالى كه با يك دست نيزه گرفته بود دسته گلى سرخ به من تعارف كرد و گفت « اين گلها را بگير ، پرتوگذران آنها مانند يك تصويرى از زندگى است ؛ زمان فرا مىرسد و آنها پژمرده مىشوند . ديرى نمىپايد كه باد صحرا كه بايد گلبرگ آنها را از هم بپاشد خواهد وزيد . سرنوشت ما در سرزمين\r\n\r\n","description":"","footnote":"","page_name":" 33 ","page_number":53},
  {"content":"\r\n\r\nسليوان « 1 » همچنين است . خيلى كم پيش مىآيد كه مردى بيش از سى سال در اينجا زندگى كند . »\r\nبه همان ميزانى كه پيش مىرفتيم من به راحتى حس مىكردم كه سوارهاى تازه‌اى به نگهبانان ما افزوده مىشوند و از فاصله به فاصله به آنها بيشتر برمىخوريم .\r\nخليل آقا كه شگفتى مرا مىديد به من گفت كه اينها مسافرانى هستند كه براى آنكه از اين گذر خطرناك كوه بگذرند خود را به اين دستهء ما مىرسانند تا با نگهبانى دستهء زير فرماندهى من به مقصد خود برسند . اين توضيحى را كه او مىداد بى آنكه من از او پرسشى كرده باشم بدگمانى مرا بجاى آنكه كمتر كند مىافزود .\r\nو ليكن من تا حدى به خود اطمينان مىدادم كه به خاك ايران خواهم رسيد و نمىخواستم باور كنم كه كردها كه خيلى از شاه ايران بيم داشتند به خودشان اجازه بدهند كه مرا بكشند و شاه را سخت خشمناك كنند .\r\nدر پايهء كوه آرارات رودخانه‌اى روان است كه آب خود را به درياى خزر مىريزد و آن ، مرز تركيه و ايران است . هنگامى كه ما از آن گذشتيم خليل آقا نزديك من آمد و اين سخنان را خطاب كرد : « اميدوارم كه اين ساعت براى تو شادىآور باشد ، پس از اينكه اينهمه فرسنگها را پيموديم و از سرزمين فراخ عثمانى گذشتيم به مرز ايران رسيديم . كاش رسيدنت با بركت باشد ! كمى خستگى در كن ؛ اسبان ما نياز دارند كه كمى آسايش بيابند و رفع خستگى بكنند و در چند لحظه ما به دهكده‌اى مىرسيم كه زيردست خان ايروان است . كاش ايرانيان ميزبانان تازه‌ات همان‌گونه كه ما از تو پذيرائى كرديم بكنند ! » ما در يك دشت از اسب پياده شديم و خدا را سپاسگزارى كردم از اينكه تا اين سرزمين دوردست ما را رسانيد ؛ كه ناگهان ديدم پيرامون مرا نگهبانانى كه مىبايست مرا نگهدارى كنند گرفتند . يك كرد كه در پشت سرم بود كمرم را گرفت و آن ديگرى بازوهايم را بست و آن سومى طپانچه‌هاى مرا كه به كمرم بسته بودم باز كرد و مرا نشانه گرفت\r\n\r\n\r\n","description":"","footnote":"\r\n( 1 ) -  Selivan  كردها به استان بايزيد اين نام را مىدهند .\r\n","page_name":" 34 ","page_number":54},
  {"content":"\r\n\r\nو تهديد كرد كه در خواهد كرد . هر كوششى كه مىخواستم بكنم بيهوده بود .\r\nچشمانم را بستند و دمرو مرا انداختند و يكى از اين پليدان پاى خود را با اين حالت بر روى من گذاشت . در اين لحظهء ترسناك هيچ انديشهء پستى به ذهنم نرسيد من فراموش نمىكردم كه در زير جامه‌هايم ، پنهانى ، نشان افتخارى دارم كه رويش كلمه‌هاى « شرافت » و « ميهن » كنده شده بود و من از خداوند خواستم كه افتخار و كامكارى به كشورم ببخشد ؛ گمان مىكردم كه اين آخرين خواسته‌هاى زندگى من بود .\r\nهنگامى كه كسان من يعنى آن سرباز عثمانى و دو نوكر ديگرم را نيز مانند من خلع سلاح كردند و كت آنها را بستند ، كردها ما را از روى خاك برداشتند و بر روى اسبها نهادند و به راه افتادند بىآنكه من بتوانم بفهمم كه از چه راهى مرا مىبرند يا اينكه به من روشن شود كه به چه سببى ما را اين‌چنين مىكشند . شايد ما را مىخواهند خفه كنند « 1 » .\r\nدر ميان اين كوهسار بىسكنه كه رشتهء آن به سوى قفقاز كشيده شده است دره‌اى ژرف و تك افتاده هست كه صخره‌هاى شيب‌دار آن را فراگرفته است . هيچ مسافرى هرگز پاى خود را به آنجا نمىگذارد ، چوپان نيز كم پيش مىآيد كه گله‌اش را در آنجا بچراند و اين كنج تنهائى به نظر نمىآيد كه بجز براى اين جانوران درنده يا دزدان به كار كس ديگرى بخورد . به آنجا كه رسيديم كردها مطمئن شدند كه من نمىتوانم از چنگشان بگريزم . پس چشم‌بند مرا برداشتند و به من اطمينان دادند كه « مرا نمىكشند » يكى از آنها ساعت مرا برداشت و با شتاب به سوى بايزيد تاخت تا به پاشا آگهى و نشانهء گرفتارى مرا بدهد . كردهاى ديگر روپوش پشمين خود را پهن كردند و به سوى مكه ايستادند و با امنيت خاطر نماز عصر را خواندند\r\n\r\n\r\n","description":"","footnote":"\r\n( 1 ) - محمود پاشا خيلى به اين كار اهميت مىداد كه بازداشت ما پنهانى باشد .\r\nبه اين سبب بود كه او ما را در شهر بازداشت نكرد بلكه در مرز ايران كه چهار فرسخى بايزيد است بازداشت نمود .\r\n","page_name":" 35 ","page_number":55},
  {"content":"\r\n\r\nهمچنين اين بدسگالان به روح مهمان‌نوازى كه جزو مقدس‌ترين قوانين آنها ياد شده بىحرمتى كردند و ترس خدا را كنار گذاشتند ولى درعين‌حال ، آرزوهاى خود را از او مىخواستند كه انجام دهد .\r\nپس از غروب آفتاب صداى شليك چند تير تفنگ از دور به گوشمان رسيد .\r\nكردها برخاستند و گفتند كه « اين علامت بود » آنگاه ما را از گودالهاى هولناك از بيراهه راندند . پس از چندين ساعت راه‌پيمائى در تاريكى به يك مسكن تك افتاده و پرتى رسيديم كه با نزديك شدن ما درهايش باز شد . مرا تنها به اين خانه كه در خاموشى محض فرورفته بود درآوردند . براى رفع تشنگى كمى آب خواستم و ليكن ندادند . مرا در يك تالار نسبة جادار و كم روشنائى بردند و در آنجا چند نفر ديدم كه به درازاى ديوار رج كشيده و ايستاده‌اند . مردى در آنجا بود كه جامه‌اى ژنده به تن داشت بىسلاح و عمامه ، پيشانيش را بر روى دستش تكيه داده بود و به نظر مىآمد كه متفكر است و او تنها آدمى بود در آنجا كه نشسته بود .\r\nمن او را در آغاز باز نشناختم . وى پاشا بود . بر چهره‌اش شرمسارى نقش بسته بود با صدائى ناجور و متغير گفت كه بامداد در همان زمانى كه راه افتادى از قسطنطنيه به من فرمان رسيد كه بايد ترا دستگير كنم . اما خيالت آسوده باشد . با خونسردى به او گفتم : افندى ، من از هيچ‌چيز نمىترسم و ليكن تو آيا در خودت پريشانى نمىبينى ؟ چنين مىانديشى كه با خيانت كيفر نخواهى يافت . نه از خدا و نه از مردم ترس ندارى ؟ تو مىخواهى مرا بكشى ؛ من آن را مىدانم ، اما آخرين سخنان مرا بشنو : ساعت كينه‌خواهى فرا مىرسد ! روزى خواهد آمد كه بهاى خون مرا از تو بخواهند ؛ اين خون به گردن تو آويخته است ! . اين سخنان تهديدآميز كه پاشا آن را چون غيب‌گوئى به نظر آورد او را دستپاچه كرد . بىگفتگو ، نتيجهء سوء قصد خود را با ترس مجسم كرد و نقشهء كشتن مرا عقب انداخت تا چند ماهى مرا در غل و زنجير زنده نگهدارد تا آبها از آسيابها بيفتد و نه قسطنطنيه و نه در ايران كسى نداند كه چه بسرم آمده است ؛ آنگاه آنچه را كه همراه من است براى\r\n\r\n","description":"","footnote":"","page_name":" 36 ","page_number":56},
  {"content":"\r\n\r\nخود به غنيمت ببرد . او خودش دستهاى مرا باز كرد و گفت كه بردبارى كن . اگر راست مىگفت آن سربازى را كه به قسطنطنيه فرستاد ، مىبايست در چهل روز باز گردد و پاسخ بياورد . او سخنان خود را دنبال كرد و گفت « من زندگانيت را محترم مىشمارم حتى اگر باب عالى فرمان ديگرى بدهد . » پس از اينكه او كوشيد مرا مطمئن سازد نگهبانانش مرا به بيرون خانه كشيدند و ناچارم كردند كه با پاى پياده به زحمت به سوى آن بلندى كه ارك بايزيد در آن ساخته شده است بالا بروم . نيمه شب بود هنگامى كه ما از دروازه‌هايش گذشتيم نخست به اطاقى درآمديم كه در آنجا چندين زن چادرى ديديم كه دستهايشان را روى چشمانشان گذاشته بودند و از ديدگان اشك مىريختند . آنان انگار مىكردند كه ما را مىخواهند از پاى در بياورند .\r\nپس از آنكه به اطاق ديگرى رسيديم پيرمردى را ديديم كه با حالت غمناك و نگاه دلسوزانه‌اى به ما نگاه مىكرد و بچه‌هايش دورش به زمين نشسته بودند .\r\nاو فرمانرواى اين كاخ بود . نامش محمود بود كه همنام پاشا مىباشد . نگهبانان با احترام به او سلام دادند و سپس روى خود را به ما كردند و گفتند كه « ميزبان همين و محل سكنى تازهء شما همين‌جاست . » آنگاه يك دسته طناب را كه در بقچه بود برداشتند و تن مرا با آن بستند . نخستين حركت آنها ، بايد اقرار بكنم كه مرا از وحشت به لرزه درآورد . آنها يك در افقى را كه در زير حصير پنهان شده بود بلند كردند و مرا ناچار نمودند كه با كمك ريسمان از آنجا به پائين بروم . آنجا يك سياه‌چال بود كه باوجود روشنائى كه به اطرافم پخش مىشد و مشعلهائى كه اين صحنهء هولناك را روشن مىكرد من نتوانستم ته آنجا را حتى بطور مبهم پيش‌بينى كنم . با اينهمه پس از چند ثانيه حس كردم كه زير پاهايم به زمين خورد . زيردستان پاشا به من گفتند كه طنابهايت را باز كن . آنها نيز از بالا با همان ترتيب ، آن سه همراه بدبختم يعنى آن سرباز باب عالى كه نامش را از عمر\r\n\r\n","description":"","footnote":"","page_name":" 37 ","page_number":57},
  {"content":"\r\n\r\nبه على آقا بدل كرده بود ( به سبب كينه‌اى كه ايرانيان برضد عمر دارند ) با آن جوان ارمنى و نوكر فرانسويم را به پائين سرازير كردند . چون كار به اينجا رسيد ، در افقى سياه‌چال را از بالا بستند و رفتند و ما را در تاريكى ژرفى گذاشتند تا به انديشه‌هائى كه قهرا دچار مىشديم فرو رويم .\r\n\r\n","description":"","footnote":"","page_name":" 38 ","page_number":58},
  {"content":"\r\n\r\n\r\nفصل ششم شرح سياه‌چال - مؤلف را براى يك لحظه به بيرون بردند -\r\nدلداريهايى كه محمود آقا و خانواده‌اش به ما دادند - وسايلى را كه پاشا به كار مىبست تا موضوع زندانى ماندن ما به دهن‌ها نيفتد - منظرهء بينوايى ما در سياه‌چال .\r\nخستگى و پيش‌آمدهاى روزانه كه در جريان آن افتاده بوديم چنان ما را در زير بار گران انداخت كه براى مدتى ما به اين انديشه نيفتاديم كه از سياه‌چال خود كه در آن دست و پا مىزنيم ديدارى كنيم . در فاصله‌هائى از اوقات روز و شب صداهاى اذان‌گويان مسجدها و آوائى كه كشيش‌هاى ارمنى با خود از جقجقهء چوبى درمىآورند تا ساعت دعا را به عيسويان آگاهى دهند مىشنيديم . پس از برخاستن آفتاب و پيدا شدن كمى روشنى از درز سوراخى كه از بالاى ديوار مىتابيد ، كمى هوا به درون اين كنج تنهائى و بينوائى كه ما را در آن زندانى كرده بودند داخل مىشد ، آنگاه ما مىتوانستيم كه شكل و ابعاد آنجا را بشناسيم .\r\nاين محل ، يك نوع سردابى بود كه احتمالا سابق براين ، چاه يا آب انبارى بوده كه در سنك گود كنده باشند . عمق آن تقريبا سى پا « 1 » و درازاى آن شانزده پا و پهنايش پنج پا بود . نه تخت‌خواب ، نه ميز ، نه صندلى ؛ تنها كمى كاه با يك سبو و يك فنجان كه در يك كنج نهاده بودند ، آنچه بود كه ما مىيافتيم . علاوه\r\n\r\n\r\n","description":"","footnote":"\r\n( 1 ) - واحد اندازه‌گيرى به درازاى سى و سه سانتيمتر .\r\n","page_name":" 39 ","page_number":59},
  {"content":"\r\n\r\nبراين بىچيزى تمام عيار و بدبختىها كه ما را تهديد مىكرد ، جنازهء يك بيگ كه به تازگى او را به فرمان پاشا كشته بودند در خاكى كه ما بر رويش افتاده بوديم چال كرده بودند .\r\nپس از نماز صبح ، زندانبان كه مأمور مراقبت ما بود در سياه‌چال را از بالا باز كرد و به كمك يك ريسمان ، يك سطل كه در آن اندكى نان و كمى ماست بود ، به پائين فرستاد . او به ما وعده كرد كه هر روز هنگام صبح و ظهر و عصر سرى به ما بزند و همين اندازه به ما خوراك بدهد . در تمام دورهء اسيرى ما خوراك بخور و نمير ما همين‌ها بود .\r\nبا اينهمه زمان پيش مىرفت و ما هيچ نشانى از چيزى كه بتواند سرنوشت مان را تغيير بدهد به دست نداشتيم . روزى رسيد كه نگهبان زندان نبود . صالحيه يكى از زنان خويشاوند محمود آقا اجازه يافت كه با يك زن ارمنى نان و ماست ما بياورد . او چادرى بود و آن وقت با ما هيچ سخنى نگفت و ليكن بعدا به تقليد آقاى بزرگوارش ، آن زن به ما نشان داد كه چه‌اندازه به دردهاى ما غمخوارى مىكند و براى آنكه از سختى آنها بكاهد گاهگاهى با ما هم‌سخن مىشود . خيلى درست است كه در همهء كشورها حساس بودن و نازك‌دلى خوى اصلى زنان مىباشد .\r\nهشتمين شبى كه از دورهء زندانى شدن ما گذشت شنيديم به در تالارى كه بالاى سياه‌چال ما بود سخت كوبيدند و در باز شد . ما از پرتوى كه به درون آن تاريكى تابيد خيره شديم و صداهائى را شنيديم كه به گوشمان غريبه نبود ؛ آن صداى كردهائى بود كه ما را بازداشت كرده بودند . يكى از آنها نزديك آن سوراخى سرداب آمد و با بىشرمى به من گفت « روزگارت را چگونه مىگذرانى ، پطروس آقا « 1 » آنجا چه كار مىكنى ؟ راجع به زندگى در بايزيد چه انگار مىكنى ؟ » چون با لحن تحقيرآميزى با من صحبت كرد از پاسخگوئى خوددارى كردم . آن كرد سخن خود را دنبال كرد و گفت « مطمئن باش كه ما براى آزار رساندن به تو اينجا\r\n\r\n\r\n","description":"","footnote":"\r\n( 1 ) - اين نامى بود كه كردها روى من گذاشته بودند .\r\n","page_name":" 40 ","page_number":60},
  {"content":"\r\n\r\nنيامده‌ايم . افندىمان در صندوقهايت نامه‌هائى يافته كه مىخواهد بداند كه مضمون آنها چيست و اسبابهائى پيدا كرده كه نمىداند به چه دردى مىخورند . بايد كه به بالا بيائى و به ما در اين‌باره توضيح بدهى و يادمان بدهى . اين ريسمان را بگير و آن را محكم به گرده‌گاهت ببند تا ما آن را به بالا بكشيم . » به او پاسخ دادم : شما مىترسيد كه در اين سرداب فرود بيائيد چونكه مىدانيد ما از آن مردمانى نيستيم كه همينطور سر جاى خود بايستيم تا ما را خفه كنيد و از خود ايستادگى نشان ندهيم .\r\nو ليكن چه اهميت دارد اكنون من براى زندگانيم ارزشى قايل نيستم و پيش شما مىآيم . عمر آن سرباز عثمانى مىكوشيد كه مرا از اين انديشه منصرف كند ؛ به او گفتم : بايد بدانم كه چه مىخواهند اگر هنگامى كه من در بالا هستم صدايم را ديگر نشنيدى بدان كه مرا كشته‌اند و آنوقت خودت بايد حساب كارت را داشته باشى و تكليف خودت را معين كنى . چون به تالار بالائى رسيدم يكه خوردم چون همان كردهائى را ديدم كه مرا در اين گرداب شوم و بدبختى افكنده بودند .\r\nنزديك يك ساعت نزدشان بودم تا طرز به كار بردن سلاح‌هاى مختلف ، ساعتها ، دوربين‌ها و ابزارهاى كمياب ديگرى را كه آنها به من ارائه مىدادند به آنها بياموزم . سپس من قسمتى از نوشته را كه بنظرم خيلى براى آنان ناگوار و ترساننده بود به فارسى خواندم . همهء اين توضيحات كه به پايان رسيد مرا به سياه چالم بازگرداندند .\r\nدر يكى از هم‌صحبتىهائى كه با صالحيه آن زن نيكوكار داشتم او به من آموخت كه پاشا چه وسيله‌هائى به كار مىبرد تا اينكه زندانى بودن مرا پنهان نگاهدارد . او گفت كه « پاشا سوگند خورده كه همهء خانواده ما را يك جا نابود مىكند اگر يكى از ما از دهانش درآمده باشد كه شما را در اينجا به زندان انداخته‌اند .\r\nهمين تازگيها دو مرد در بازار باهم صحبت مىكردند و يكى به ديگرى مىگفت :\r\nآنان را آزاد خواهند كرد . همين كلمه كافى بود كه آنان را بازداشت كنند .\r\nايشان را زير ضربات نابود كردند تا اينكه بدانند كه اين سخن از كجا درز كرده\r\n\r\n","description":"","footnote":"","page_name":" 41 ","page_number":61},
  {"content":"\r\n\r\nو معنايش چيست ؛ به آنها آزادى ندادند تا اينكه فهميدند كه آنها اصلا شما را نمىشناسند و از وجود شما خبر ندارند . يك نفر ديگرى كه در سر راه شما هنگامى كه به اين دژ مىآوردندتان بود ، بازداشتش كردند و نمىدانيم كه چه به سرش آوردند . پاشا فرمان داده كه هرگز رنگ روشنى را به چشم نبينيد . او مىترسد كه روشنائىاى كه شايد شبانگاه از يك شكاف اين برج بتابد كسانى را به شك بيندازد كه حس كنند شما در اينجا در بند هستيد . پاشا به آقا نيز دستور داده كه روز به روز از ميزان خوراك شما بكاهد ، تا اينكه اگر مرگتان فرا برسد در برابر چشمان ، خداوند خود را كاملا مسئول نداند « 1 » و ليكن مطمئن باشيد ؛ نيروى ايزدى نگهبان شماست و اين خانه را متبرك كرده است . »\r\nفرمانروا نيز گاهگاهى به ديدار ما مىآمد . وى نزديك سوراخ سياه‌چال مىنشست و خم مىشد و گاهى كيفش مىگرفت كه دربارهء شگفتىهاى اروپا كمتر ، و دربارهء اصول عيسويت و اخلاق و آداب و قوانين ما بيشتر ، از من پرسش كند . او اخلاقيات انجيليها را مىستود و به احترامى كه ما نسبت به زندگى و اموال همنوعانمان داريم آفرين مىخواند . او به درستى مىانديشيد كه نادانى و تعصب سبب ضعف امپراطورى گرديده و خبر از ويرانى آن مىدهد . براى آنكه ما را خشنود كند ، گاهگاهى به ما از آنچه كه در بيرون مىگذشت خبرهائى مىداد و كمتر اتفاق مىافتاد كه خبرهاى خوشبختى آورى بشنويم ! گاهى از يك نبردى كه ميان دو قبيله رخ داده يا يك كاروانى را كه به تاراج برده‌اند يا يك مسافرى را كه كشته‌اند آگاهى مىدادند . اگر جنايتى روى مىداد تقريبا هميشه به پاشا شك مىبردند و او را عامل اصلى آن بشمار مىآوردند .\r\nمحمود آقا هربار كه به ديدار ما مىآمد چيزى برايمان مىآورد . گاهى گل ،\r\n\r\n\r\n","description":"","footnote":"\r\n( 1 ) - بنابرآنچه كه پيش از اين ياد شد و به ويژه با سخنان پاشا مشاهده مىشود كه محمود پاشا به همان اندازه كه خرافاتى بود وحشى هم بود و اغلب گرفتار قيدهاى ذهنى از نوع طفره رفتن و دغلى بود و اين رسم در ميان كردها خيلى رواج دارد .\r\n","page_name":" 42 ","page_number":62},
  {"content":"\r\n\r\nميوه ، كمى خوشبو براى پاك كردن هوائى كه ما در مسكن تنك و گود خود تنفس مىكرديم « 1 » اين توجهات به همان اندازه كه اين پير - مرد با حضور خود دلهاى خسته و داغدار ما را از بدبختى ، دلدارى مىداد ، گرانبها بود . افسوس كه به من اجازه ندادند كه سپاسگزارى كنم . آن جوانمرد فقير بود ولى با اينهمه ، هيچگاه از نيكوكاريهايش نمىكاست . همين اندازه كه خداوند برايش خواسته بود آن را با بدبختيها قسمت مىكرد . ياريهاى نوع دوستانه‌اش زندگانى مرا نگهدارى كرده و تبرك پدرانه‌اش همه‌جا همراهم است . همانگونه كه برايم پيشگوئى كرد من ميهنم ، خانواده‌ام و دوستانم را دوباره ديدم . او ديگر نيست ولى يادبود خردمندانه‌اش ، جوانمرديش ، دلاوريش همواره بطور ژرف در دلم حك گرديده است .\r\nبا اينهمه وضعيت ما روز به روز وخيم‌تر مىشد ؛ جامه‌هاى ما كه مدت دو ماه بود آنها را از تن خود به در نكرده بوديم بىاندازه چرك و پاره‌پاره گرديده بودند ؛ ريش بلندى چهرهء ما را پوشانيده بود كه كسى نمىتوانست ما را بشناسد .\r\nگرد مرك بر پيشانى ما نشسته بود . تا زمانى كه آفتاب در افق بود صحبت با فرمانروا و صالحيه ، يا اميد ديدارشان ما را از اندوه اسيرى منصرف مىكرد و ليكن شبها به ما رحم نمىكردند ! آنها مىگذشتند ولى خواب به چشمانمان نمىآمد .\r\nمعمولا طرفهاى صبح به كمك يك تكهء فولاد كه ميزبانم از روى نيك‌خواهى به من داده بود با زدن آن به يك سنك ، جرقه‌اى مىجهاندم و با آن برگهاى توتون خود را روشن مىكردم . دودى كه از آن برمىخاست به همان اندازه مطبوع من بود كه بوى خوشبوهاى عربستان و هند ( كه آنها را همواره به من مىرساندند ) مىتوانست باشد . بوى اين برگها حالت چرت و بيحالى براى زمان كوتاهى در من به وجود مىآورد . گله‌ها و سرزنشهائى كه بىگفتگو بخشش‌پذير بودند از طرف آن كسانى كه با من هم‌زندان بودند به من مىشد ، و وضعيت هولناك و بدبختيم را دو برابر\r\n\r\n\r\n","description":"","footnote":"\r\n( 1 ) - هواى سرداب هنگامى كه ما را در آن انداختند خيلى خفه‌كننده و آلوده بود ( يعنى در ماه ژويه ) ولى در ماه نوامبر نمناك و سرد گرديد .\r\n","page_name":" 43 ","page_number":63},
  {"content":"\r\n\r\nمىكرد . اگر صداى امامها گاه‌گاهى خاموشى محيط را بهم مىزد من به خود مىگفتم اين صداها از دوستان من نيست آنان سرنوشت مرا نمىدانند و نالهء من به گوش آنها نمىتواند برسد . من ديگر آنها را نخواهم ديد . هر وقت كه شعاع آفتاب بر ديوارهاى اين سياه‌چال مىتابيد من به انديشهء برخاستن سپيده‌دم ، يا دره‌هاى خندان كرانه‌هاى شادمان كشورى مىافتادم كه در آنجا زائيده شده بودم « 1 » آواز صبحگاهى و شادىبخش پرندگان صحرا گاهى اشكهايم را در چشمانم مىغلطاند و به عكس آنچه تصور بشود صفير باد و هيجان سخت طوفانيش باعث مىشد كه در خود احساس لذتى بكنم كه به زبان نمىآيد . اغلب كه خود را تسليم رؤيا مىكردم در كنج خندانى خاطرات تلخ و شيرين گذشته در نظرم مجسم مىشد و مىديدم كه با پدر ، مادر ، خواهرها و برادرم دوباره گردهم آمده و آنها اشكهايم را كه از ديدگانم سرازير شده است پاك مىكنند . اين تصورات كه با خيال واهى شيرينى به شور آمده بودند آواى آن برادر گراميم را تا به گوشهايم رسانيد كه مىگفت :\r\n« اى قربانى خشم مردمان ، مطمئن باش كه سختىهايت سپرى مىشوند و تو به زودى از دست اينها رها مىشوى و هرگز با آنها نمىمانى . چه اهميت دارد اگر آفريدگار امروز از تو روى گردانيده است شايد روزى نامت را از فراموشى برهاند . » اين گونه انديشهء دلدارىبخش در دل مردم سياه‌بخت جاى دارد و آنان را در برابر دردها به ايستادگى وامىدارد و به كسانى كه از آينده بيم دارند حس اميد مىبخشد\r\n\r\n\r\n","description":"","footnote":"\r\n( 1 ) - لاپروانس\r\n","page_name":" 44 ","page_number":64},
  {"content":"\r\n\r\n\r\nفصل هفتم خبرهائى كه محمود پاشا در ارزنة الروم پخش كرد\r\nصحبتى كه مؤلف با حسين زندانبان كرد - مراقبتى كه زندانبان دربارهء ما مىكرد .\r\nسه ماه از گرفتارى ما گذشت كه يكروز محمود آقا به ما گفت كه يكى از سپاهيان پاشا به نام حسين به ارزنة الروم رسيده است . او گزارش داد كه حاكم شرع آن شهر يك انگليسى را كه به سوى روس‌ها به فرستادگى مىرفت ناگزير كرده است كه به قسطنطنيه بازگردد و به او اجازه نداده كه مأموريتش را انجام بدهد . نيز مىگويند كه يك اروپائى ديگر را كه مأمور يك پيغام به دربار ايران بوده است حيدر علىها « 1 » در همسايگى ايروان كشته و دارائيش را به تاراج برده‌اند . او گفت هرگز كردستان تا اين اندازه از طرف فرنگيها مورد بازديد قرار نگرفته بود . در اين‌باره چه مىانديشى ؟\r\nپس از اندكى تأمل پاسخ دادم كه به گمان من اين انگليسى ، اين اروپائى ديگرى كه گفتى و من ، هرسه نفرمان يكى بيشتر نيستيم . در واقع همانطور كه من به او گفتم پاشا كه هميشه مىترسيد سوءقصدش آشكار شود به ارزنة الروم ، مرد مورد اطمينانى را فرستاد تا در آنجا خبرهائى را كه من گزارشش را دادم پخش بكند .\r\nاو بىگفتگو فرض مىكرد كه اگر ايرانيان جستجوهاى خود را تا اين شهر ادامه بدهند ممكن است بينديشند كه من به ميل خودم بازگشته‌ام و از طرف ديگر اگر باب\r\n\r\n\r\n","description":"","footnote":"\r\n( 1 ) - نام تيره‌اى از كردهاست كه چادرنشين هستند و در نخجوان سكنى دارند .\r\n","page_name":" 45 ","page_number":65},
  {"content":"\r\n\r\nعالى بكوشد تا پىببرد كه به من در ايران چه مىگذرد خواهند گفت كه كردها ما را در سرزمين ايران كشته‌اند .\r\nحسين زندانبان هر شب مىآمد و با ما نيز صحبت مىكرد و ليكن درحالى كه وانمود مىكرد كه مىخواهد غمهاى ما را از دلمان بزدايد در حقيقت با توريه و سخنان كوتاه و بريدهء خود بر غمهاى ما مىافزود .\r\nيك روز به حسين گفتم : سلام عليكم ، چه خبرى از دنيا دارى ؟ در پاسخ گفت همه‌چيز رو به راه است . - آيا يك سپاهى ترك از قسطنطنيه رسيده است ؟ - خدا مىداند . - آيا كردهاى شما امروز كردهاى عبد اللّه « 1 » را شكست دادند - آرى . ما آنها را به گريز واداشتيم . - آيا از آنها فراوان كشته شد ؟ - پنجاه سر بريده آنها را نزد افندىمان « 2 » آوردند . - آيا چه خبرى از جنگ ايرانيها با روسها دارى ؟ - خيلى خبرهاى خوشى دارم . مىگويند كه روسها ملحدين را از ايروان رانده‌اند - چه ملحدينى ؟ - ايرانيان . شايع است كه تبريز به زودى بدست نيروى كفار مىافتد . - آيا پاشا از اين خبرها خوشش مىآيد ؟ - بىگفتگو ، ملحدين خطرناكترين دشمنان ما هستند . - آيا بالاخره معلوم شد كه دربارهء ما چه مىخواهد بكند ؟ - نه - آيا نقشهء خفه كردن ما را دارد ؟ - خدا مىداند ؛ من نمىدانم . - پس چرا كشتن ما را پس مىاندازد ؟ - افندىمان كارش را خردمندانه انجام مىدهد . - آيا امروز بامداد او را ديدى ؟ - آرى - آيا دربارهء ما با تو سخنى نگفت ؟ - نه - پس در كاخ او چكار داشتى ؟ - به من دستور داده‌اند كه در اين‌باره با شما سخنى نگويم . - حسين ، تو ضد و نقيض‌گوئى مىكنى ، اگر تو خدا و پيغمبرت را دوست دارى به پاشا بگو كه ما از او يك مرحمت خواستاريم - چه درخواستى داريد ؟ - اينكه او ما را بكشد . - نعوذ بالله - اين زندگى پر از بدبختى كه او براى ما فراهم كرده هزار بار مرگ بهتر از آن است . زندگانىاى كه اين گونه با\r\n\r\n\r\n","description":"","footnote":"\r\n( 1 ) - عبد الله سركردهء سيبكىها بود كه ذكرشان را كرديم .\r\n( 2 ) - كلمهء افندى از يونانى جديد مشتق شده كه معناى ارباب يا مهتر را مىدهد . اين كلمه را تركها براى توصيف اشخاصى كه با قانون آشنائى دارند به كار مىبرند .\r\n","page_name":" 46 ","page_number":66},
  {"content":"\r\n\r\nپريشانى و غم آشفته گرديده آيا در برابر آسايش جاويدانى مىارزد ؟ من اصطلاح ديگرى براى نشان دادن اينهمه بدبختى ندارم و آيندهء ديگرى هم براى خود نمىبينم .\r\nبه فرض كه پاشا روزى از ترس يا ترحم مرا آزاد كند ، تازه بىتكيه‌گاه ، بىهمراهى ، پناهگاه من كجا خواهد بود ؟ آيا من به دربار شاه ايران مىروم كه از او يك مهمان نوازى شرم‌آورى گدائى كنم ؟ به‌جاى نامه‌ها ، پيشكش‌ها ، من منظرهء بينوائى خودم را به رخ او بكشم ؟ و براى او به‌جاى سخنان آرامش‌بخش و شادىآور ، گله‌هاى ناراحت‌كننده و ناله‌هاى پوچ و بيهوده بكنم ؟ شايد براى كسانى نابودى در گور ترسناك باشد ، چون نيروئى دارند و مىتوانند كارى انجام دهند ولى براى يك بدبخت مثل من ، براى مردى كه او را زنده به گور تاريكى كرده‌اند و از بىحرمتىها درباره‌اش كوتاهى نكرده و او را به دست فراموشى سپرده‌اند زندگى برايش بارى تاب نياوردنى است . حسين ! هنوز با اينهمه يك اميدى دارم . خدا اجازه نخواهد داد كه براى يك سوء قصد وحشتناك ؛ يك جنايت هولناك حتى اگر درميان شما رخ بدهد زمان درازى بگذرد و آن را بىكيفر گذارد . آن خيانتكارى كه مرا اينجا نگهداشته بيهوده مىانديشد يا اينكه وانمود مىكند كه معتقد است دين وى به او اجازه مىدهد كه مردم را به زنجير بكشد يا آنكه يك مهمان مقدس را از پاى درآورد ؛ اميد بيهوده‌اى دارد كه با دادن كفارهء گناهان ، خشم عادلانهء پيغمبر را فرو نشاند ؛ او بايد بترسد و بلرزد ! او بايد از روى پل صراط ، اين پل هولناك كه از تيغهء خنجر تيزتر است و بنا به اعتقاد شما بايد كه هركس از آن بگذرد عبور كند . مردم درستكار از آن طاقهاى تيز به آسانى مىگذرد و بىرنج به زيستگاه فرشتگان و حوريان مىرسد . مردم گناهكار با پاهاى زخم‌آلود در آتش جاودانى جهنم فرو مىافتد . اما من چه دارم مىگويم ، حسين ! محمود مسلمان نيست ، نه ، من او را نفرين كرده‌ام و خداوند انتقام مرا از او خواهد گرفت .\r\nنگهبان تحت تأثير حرفهاى من قرار گرفته بود نه از راه دلسوزى بلكه از تعجب ، هنگامى كه من چنين سخنانى را به او گفتم خيره ماند . او از من خواست كه بردبار\r\n\r\n","description":"","footnote":"","page_name":" 47 ","page_number":67},
  {"content":"\r\n\r\nباشم و از طالع خود نااميد نشوم . سپس با دقت تمام درهاى كاخ را بازرسى كرد و برگشت و بر روى حصيرى كه در تالار بالاى سياه‌چال ما افكنده بودند خوابيد . تمام شب اغلب از خواب مىپريد ، مىجست و سلاحهاى خود را به دست مىگرفت ، با اين سروصدا ، ما هر چهار نفر بلند مىشديم و آخرين ساعتهاى زندگى خود را به چشم مىديديم .\r\n\r\n","description":"","footnote":"","page_name":" 48 ","page_number":68},
  {"content":"\r\n\r\n\r\nفصل هشتم بروز طاعون در بايزيد - يكى از زنان محمود پاشا دچار طاعون شد و مرد -\r\nصالحيه وسايل آگاه كردن دربار ايران را از گرفتارى ما فراهم نمود - پاشا نيز دچار طاعون شد - او مىخواست كه ما را نابود كند ؟ ؟ - دلاورى و جوانمردى محمود آقا - مرگ پاشا - احمد بيگ پسرش جانشين او گرديد - او نيز درپى آن بود كه ما را از پاى درآورد - طاعون به نوبهء خود او را دچار كرد - آشفتگىها و پشيمانىهايى كه او دچار شده بود - مرگ او - ابراهيم عمويش جانشين او گرديد .\r\nطاعون اين بلاى عمومى وحشتناك كه آنقدر آسيب در شرق وارد مىآورد بيش از هشتاد سال بود كه به سرزمين شهر بايزيد آسيبى نرسانده بود ؛ ولى هنگامى كه ما زندانى شديم با سختى هويدا شد و ظهور آن را نشانه‌اى از خشم آسمانى بشمار آوردند . برحسب ظاهر اين بيمارى را كاروان بازرگانان جزيره ( بين النهرين ) با خود همراه آوردند و اين كاروان در تفليس گندم ، خرما و محصولات ديگرى را كه در اين بخش آسيا به دست مىآيد مىفروشد .\r\nبايزيد دو بخش است : شهر بالائى كه تيره‌هاى كرد در آن ساكن است و در آنجا هر ايلى براى خود محله‌اى جداگانه دارد و ديگر شهر پائينى كه ارمنىنشين است . در بخش بالائى بود كه واگيرى آسيب فراوان رساند و كردهائى كه دچار\r\n\r\n","description":"","footnote":"","page_name":" 49 ","page_number":69},
  {"content":"\r\n\r\nآن شدند كمتر جان توانستند بدر ببرند . بيشتر ارمنىها و ايرانيانى كه در بايزيد بودند سلامت خود را در گريز از آن شهر ديدند .\r\nزندانبان ما كه براى انجام يك تكليف مقدس مذهبى هر روز از دژ بيرون مىرفت تا به كار به خاك سپردن مسلمانان بپردازد به نوبهء خود دچار طاعون شد « 1 » و همين سبب گرديد كه ما بيشتر اوقات صالحيه و آن ارمنى ديگر را ملاقات كنيم .\r\nاينها به ما خبر دادند كه بيشتر كردهائى كه ما را بازداشت كرده بودند بيمارى گرفته يا در حال مرگند . پاشا با وجود لاقيدى متعارفى مسلمانان ، احتياطات خود را براى رهائى از بيمارى مرعى مىداشت . هراس در حرمسراى او افتاد يك كنيز در آنجا مرد و يكى ديگر به طاعون دچار گشت . بارى ، زليخا سوگلى پاشا بيمار شد و پريشانى كسانش دربارهء تندرستى او به چشم مىخورد . دستور دادند كه همهء مردم برايش دعا كنند و صدقاتى بدهند و بر طبق رسوم كردها يك شتر در راه مادر پيغمبر قربانى كنند . چه اميد بيهوده‌اى ! زليخا مرد و محمود پاشا كه با هيچگونه دلدارى آرام نمىگرفت ديگر از آن كاخ خود بيرون نرفت .\r\nروزگار براى تلافى كردن رنجها و دردسرهاى ما كه در اين اسارت خيلى سخت و طولانى دچارش بوديم به طاعون اجازه نداد كه به سراغ ما در آن سياه چال بيايد . ما لحظه‌اى به اين انديشه فرو رفتيم كه از آشوبى كه اين بلاى عمومى در شهر برپا كرده فرصتى بيابيم تا با گريز از اينهمه خطرات سترك رهائى يابيم .\r\nو ليكن صالحيه كه اغلب به ديدار ما مىآمد و صحبت مىكرد ، در دل ما اميد آزادى را به هر راهى كه مىشد به دست آورد مىافروخت جز راه گريز را ، كه باوجود بحرانى كه در بايزيد فرمانروا بود انجامش بسيار دشوار مىنمود ، آن غمخوار ما روزى گفت « اگر شما بتوانيد چند سطرى پيغام به دربار ايران بنويسيد بىگفتگو از آنجا درپى مطالبهء شما برمىآيند و آنگاه آزاد مىشويد . » اين زن غمخوار كه پندش را بيدرنگ به كار بستم برايم كاغذ ، باروت ، توپ و يك قلم نى فراهم آورد\r\n\r\n\r\n","description":"","footnote":"\r\n( 1 ) - ولى نمرد .\r\n","page_name":" 50 ","page_number":70},
  {"content":"\r\n\r\nتا آنكه من به شتاب به زبان تركى نامه‌اى بنويسم . چون نوشتم او با ترس و لرز آن را از من گرفت و درميان سينه‌اش پنهان كرد و به من وعده داد كه آن نامه را به يك ايرانى كه از طاعون مىگريزد و به ميهنش بازمىگردد خواهد سپرد .\r\nمىتوان به آسانى پىبرد كه ما با چه ناشكيبائى حساب مىكرديم كه دربار ايران در چه مدتى مىتواند اوامرش « 1 » را به بايزيد برساند . ما به اين انديشه كه اميدمان به آن بسته بود فرورفته بوديم كه آن زن خويشاوند آقا نزد ما بازگشت به نظر مىآمد كه خيلى دستپاچه است . به ما گفت « روزگار از رنجهائى كه كشيديد براى شما دلسوزى كرد و آنكه به شما آزار مىرساند دچار طاعون گرديد . » ما چهار نفر يكباره بىاختيار از جايمان برجستيم . آن شورى كه در خود حس كردم تا مدتى زبانم را بند آورد و چشمانم پر از اشك گرديد . مرگ پاشا مطمئنا مىتوانست كه سبب آزادى ما گردد ولى چقدر احتمال چنين پيشامدى ضعيف بود ! در واقع سومين روز دچارى پاشا به طاعون در او نشانهء بهبودى يافتند . به زودى زندانبان كه از نو خود را نيرومند ديد به شتاب نزد ما آمد و اظهار داشت كه اربابش از ناخوشى برخاسته و به ديوان خود نشسته است و حالش كاملا سرجاست . با اين خبر تازه من از زندانبان خواستم كه كارى بكند تا محمود آقا را كه به وفاداريش اميدوار بودم نزد ما بياورد تا از او ديدارى بكنم . پيرمرد از اينكه به درخواست ما پاسخ بدهد رنج برد ولى با اينهمه فرداى آن روز نزد ما آمد . هنگامى كه من او را ديدم پرسيدم كه پاشا در چه حالى است . او مرا ساكت كرد و به آسانى به من فهماند كه چقدر خطرناك است كه ما در اين وضع بحرانى شادمانى كنيم . او با حال جدى گفت « فرزندان من ، هرگز مرگ دشمن خود را آرزو مكنيد چون چنين آرزوئى خودش يك جرم است . سرنوشت او و شما اكنون در ترازوى ابديت وزن كرده مىشود به زودى خواست ايزدى را همه خواهند دانست . افندىمان راست است كه امروز از جايش برخاسته ولى در حالت سرسام و هذيان است ؛ چون مىترسيده كه به او\r\n\r\n\r\n","description":"","footnote":"\r\n( 1 ) - اين كلمه ، ترجمهء درست كلمهء فارسى آن است .\r\n","page_name":" 51 ","page_number":71},
  {"content":"\r\n\r\nزهر بخورانند با خشم آن مايعى را كه به او داده بودند تا بنوشد پرت كرده است و چندين بار نام شما از دهانش بيرون آمد و به نظر مىآيد كه اين نام سبب شده كه هيجانش دو برابر گردد . »\r\nمحمود ، آن نيك مرد همه‌چيز را به ما نگفت . پاشا در يك لحظهء كوتاهى كه پس از تب خيلى داغ آرامش يافته بود دو تن از علما با حاكم شرع بايزيد را به حضور خود خواند و به آنها راز گرفتارى ما را گفت و به آنها نشان داد كه عيسويانى كه به اين اندازه آزار كشيده‌اند ( چنان كه ما گرفتار شده بوديم ) اگر آزاد شوند امكان كنار آمدن با آنها ديگر وجود ندارد . « بشتابيد و آنها را نابود كنيد ، اگر مىخواهيد كه بدبختى تازه‌اى به شهر شما آسيب نرساند . » اين سخن را بعدا به آنها گفته بود . علما به آنچه كه پاشا گفته بود فتوى دادند و رستم ، خونخوارترين پيشكارانش آمد تا سر ما را تحويل بگيرد . محمود آقا آن پيرمرد بزرگوار با دلاورى از چنين فرمان ناجوانمردانه از كسى كه در حال هذيان است و بازپسين نفس خود را مىكشد سرپيچى كرد .\r\nهمان روز آن خاموشى كه پيرامون ما را فراگرفته بود شكسته شد و ناگهان فريادها ، با شناسائى كمى كه از جايگاه كاخ داشتيم ، از حرمسراى پاشا به گوش ما رسيد . به زودى آقا تقريبا با سرلخت به نشان سوكوارى نزد ما آمد و گفت ديگر پاشائى نيست .\r\nاين آگهى در ما يك جنبش شادىبخشى پديد آورد كه با انديشه و تأمل به زودى جلويش را گرفتيم . درست است كه ما خبر مرگ مردى را كه خيلى مايل بود ما را نابود كند دانستيم و ليكن سرنوشت ما بستگى به جانشين او دارد . آيا چه‌كسى جاى او را مىگيرد ؟ حق گزينش فرمانروايان را اين استان براى خويش نگهداشته است و تنها باب عالى بايد بپسندد . شهر بايزيد پس از مرگ محمود پاشا خيلى زود به دو دسته بخش شد : يك دسته آنان ابراهيم برادر محمود را به پاشائى مىخواستند .\r\nآنها تفأل نيك مىزدند كه او مردى است كه در بدبختىهاى بزرگ آزموده گشته است ؛\r\n\r\n","description":"","footnote":"","page_name":" 52 ","page_number":72},
  {"content":"\r\n\r\nليكن تيرهء كردها كه در مدت جنگ ميان دو برادر ، اسلحه برضد ابراهيم كشيده بودند احمد بيگ پسر محمود را خواستار بودند . اين پسر جوانى بود كه خصائص جنگجوئيش اميد فراوانى به آنها مىداد . نفوذش او را چيره كرد و پاشاى بايزيد گرديد و به زودى بنامش دعا خواندند و در خطبه‌ها نامش را بردند . ابراهيم صلح كرد و فرماندهى شهر طوپراق قلعه را كه در چهل فرسخى مشرق رودخانهء ارس است به عهده گرفت .\r\nنخستين توجهء پاشاى تازه اين بود كه همهء كردهائى را كه طرف اطمينان پدرش بودند دور خود گرد بياورد . هنگامى كه رستم خونخوار را كه اگر برانگيزانندهء محمود در كشتارها نبود ، لااقل دخيل در جنايات او بود نزد خود فراخواند ، دربارهء كارهاى نهفتهء پاشانشينى از او پرسشها كرد و دانست كه ما در بازداشتش هستيم .\r\nرستم ما را از دشمنان اسلام به او شناساند و گفت كه ما با مقاصد مشكوكى مسافرت مىكنيم و به ايران چيزهاى خيلى گرانبها مىبريم و بهتر است كه آن دارائىها به پاشاى جوان برسد . انجام چنين پيشنهادى خيلى آسان بود زيرا هيچ‌كس از اين راز آگاه نبود و بىكيفر ماندن ، پس از انجام چنين كارى مسلم به نظر مىرسيد .\r\nبراى اينكه احمد پاشا را مطمئن كند سلاح‌ها و الماس‌هائى را كه از من ربوده بودند در برابر چشمان او نهاد .\r\nپاشا كه از زرق و برق اين چيزها خيره شده بود اندرز رستم را تأييد كرد و تصميم به نابودى ما از نو گرفته شد . احمد مىتوانست كه بيدرنگ ما را به كشتن بدهد اگر كه فرماندهء ديندار و سخت ارك ؛ محمود آقا در برابرش با سرسختى از انجام اين جنايت سرپيچى نمىكرد . او انديشيد كه آن پيرمرد را از شهر دور كند و او را به مأموريت شرافت‌آميزى بگمارد . ديرگاهى بود كه مادر احمد در طوپراق قلعه به حالت تبعيد ، دچار ضعف بود . او به محمود فرمان داد كه با دسته‌اى از نگهبانان نزد مادرش برود و او را بياورد . آقا نمىتوانست نافرمانى كند و ليكن چون به نقشهء او بدگمان شد و حس كرد كه چه خيالى دربارهء ما به سرش زده است ،\r\n\r\n","description":"","footnote":"","page_name":" 53 ","page_number":73},
  {"content":"\r\n\r\nمىخواست كه تا اندازهء توانائيش از ما دفاع كند ؛ لذا از او درخواست كرد كه سوگند بخورد كه در غيابش احترام ما را نگهدارد .\r\nقصد احمد اين نبود كه پيمانى را كه مانع سختى در برابر آزمنديهايش بود نشكند بلكه آن زمانى كه درپى شكستن پيمانش بود احساس كرد كه طاعون به نوبهء خودش به او دستبرد زده است و به زودى بيماريش به آخرين حد سختى خود رسيد . او چندين سپاهى ترك به سراغ مادرش فرستاد تا هرچه زودتر خودش را به او برساند . آن زن با تخت روان به قدر توانائيش با چابكى بسيار خود را به بايزيد كشانيد . چون به شهر رسيد پسرش را در حال مرگ ديد و به او گفت :\r\n« اى احمد گرامى من ، آيا براى ديدار آخرين نفس تو بود كه مىبايستى من پس از تبعيدى چنين طولانى از خانه‌ام بدر بيايم ؟ » با آگاهى كه آقا به او داده بود سخن خود را چنين دنبال كرد « پسرم ؛ شك به دل خود راه مده كه داورى يزدان بر روى سر پدرت سنگينى كرد و تو نيز اگر به پدرت بمانى در زير آن بار گران خواهى افتاد كاش دستهايت هنوز آلوده نشده و دلت بىگناه مانده باشد ! » احمد ، بيدرنگ محمود آقا را صدا كرد و به او چنين گفت : من نمىدانم كه چه نيروئى از اين عيسويها حمايت مىكند يا چه وسائل خارق العاده‌اى آنها به كار مىبرند تا خشم خداوند را به سوى اين سرزمين بكشانند . همهء آن كسانى كه خواسته بودند كه اينها را از ميان بردارند امروز خودشان نابود شده‌اند . پدرم قربانى دعاهاى جادوگرى « 1 » آنان شد و من نيز دچار چنين بيمارى گشتم كه اميد رهائى كم دارم . هزاران وهم و رؤياى هولناك ، سايهء سرگردان محمود را در برابرم به نمايش درمىآورد . آيا او در گورش نتوانسته كه به آرامى بخسبد ؟ امشب نيز به نظرم آمد كه ديدمش ، رنگش پريده و از ريخت افتاده بود و دست مرا گرفت و به سر سياه‌چالى برد و اين بيگانگان\r\n\r\n\r\n","description":"","footnote":"\r\n( 1 ) - مىبينيم كه كردها مردمانى بسيار خرافاتى هستند . در عين داشتن نادانى متكبرانه بجاى آنكه نيروى ما فوق طبيعت را به حساب بياورند آنها برترى دانش اروپائيان را به شما آورده و نتيجه‌گيرى مىكنند .\r\n","page_name":" 54 ","page_number":74},
  {"content":"\r\n\r\nبدبخت را كه زنده در گور كرده بود به من نشان داد . به نظر مىآيد كه هنوز هم از آنها در هراس است ، و به من اعلام داشت كه زنجيرهايشان را خرد كن . اين رؤياى شوم چندين بار تكرار شد . اكنون محمود برو ! به اين عيسويان بگو كه از نفرين من دست بردارند و بكوشند تا اين آسمان خشمگين را از ضديت با ما بازدارند .\r\nبه آنان اطمينان بده كه اگر زنده بمانم به بدبختى آنها پايان مىدهم و آزادشان مىكنم و از احسان‌هاى خود آنان را لبريز و خشنود مىسازم . »\r\nمحمود آقا سخنان پاشا را بىكم و كاست به ما واگو كرد و بر روى چهره‌مان شادى درخشيد ، او اميدوار بود كه پاشاى جوان تندرستى خود را به زودى به دست مىآورد و ليكن سرنوشت كه به نظر مىآمد ، مىخواهد نگرانى و گرفتارى ما ادامه يابد كار را به شكل ديگرى درآورد . دو ساعت پس از اينكه احمد اظهار كرد كه مىخواهد درستى را پيشهء خود كند آخرين نفسش را كشيد و مادرش تا نزديك گورش او را دنبال كرد . ابراهيم كه به تازگى به طوپراق قلعه رسيده بود از مرگ برادرزاده‌اش آگاه شد و به شتاب خود را به بايزيد رسانيد و بىدردسر خود را پاشاى بايزيد اعلام كرد و به اين سمت شناخته شد .\r\n\r\n","description":"","footnote":"","page_name":" 55 ","page_number":75},
  {"content":"\r\n . \r\n","description":"","footnote":"","page_name":" 56 ","page_number":76},
  {"content":"\r\n\r\n\r\nفصل نهم دربار ايران ما را مطالبه كرد -\r\nابراهيم پاشا فرمانهاى باب عالى را پذيرفت - ما از سياه‌چال بيرون آمديم - پاسخ باب عالى - مذاكرات ميان يوسف پاشا و ابراهيم پاشا - ما بايزيد را ترك گفتيم .\r\nدرحالى كه خويشاوند محمود آقا وعده‌اى را كه به من كرده بود به‌درستى انجام داد ، نامه‌اى را كه من به دربار ايران نوشته بودم باتوجه او به مقصد رسيد .\r\nخان يا فرمانرواى ايروان برحسب فرمان شاهانه با فرستادن افسرانى به اين منظور نزد پاشاى جديد مطالبه ما را كرد . اين پيغام هيچگونه تأثيرى در كار نداشت و پيام‌هاى بعدى ديگر همراه با تهديدهاى شاه ايران بود كه با كمال خشم شهر بايزيد را تهديد مىكرد و اين مطلب را دربرداشت كه بايد ما را بيدرنگ آزاد كنند . ابراهيم پاشا خود را گرفتار يك پريشانى بزرگى ديد : او به فرستادهء ايران پاسخ داد كه اين فرانسويان هيچگونه در اختيارش نيستند و تنها باب عالى است كه مىبايد بداند كه آنها چه شده‌اند و بىشك در دادن اطلاعات به شاه بزرگ حاضر خدمتى خواهد كرد .\r\nچون منظرهء ساختمان‌سراى پاشا كه حاصل آزار و چپاول محمود پاشا بود و در همين كاخ خودش و پسرش با حقارت مردند ، ابراهيم پاشا مىخواست كه\r\n\r\n","description":"","footnote":"","page_name":" 57 ","page_number":77},
  {"content":"\r\n\r\nخوشگذرانى در اين كاخ زيبا و مطبوع را به زنان و فرزندان برادرش واگذارد ولى تصميم گرفت كه به ارك برود و در جايگاه كهن نياكان خويش كه باوجود ويرانيش چنين به نظر مىآمد كه در پيشامدهاى جنگى براى دفاع استعداد بيشترى دارد ساكن شود . پس مقر خود را به آنجا برد و در آن محل بسيارى از سپاهيان و ارمنىها آمد و شد مىكردند . ما از اين پيش‌آمد آگاه شديم و درپى آن برآمديم كه يكى از آن ميان ما را ببيند و براى اينكه به مقصود برسيم كوشيديم كه در ديوار داخلى فاصله به فاصله سوراخ‌هائى ايجاد كنيم تا اينكه بتوانيم از شكافى كه از آن كمى هوا داخل مىشد و روشنائى روز از آنجا به سياه‌چال ما مىتابيد بالا بيائيم .\r\nمدتى گذشت و هيچكس به ما توجهى نكرد . بارى يك ارمنى بطور اتفاق چشمانش را به سوراخ برج انداخته بود كه يكى از ما را ديد و به يك عيسوى ديگرى كه همراهش بود ما را نشان داد و به زودى خبر اينكه ما در آنجا زندانى هستيم در شهر بايزيد پيچيد . ابراهيم پاشا حس كرد كه ناچار است دربارهء وضع ما فرمانى از باب عالى دريافت كند . نامه‌اى به قسطنطنيه فرستاد و درحالى كه منتظر پاسخ بود به ما وعده كرد كه از سختى گرفتارى ما بكاهد . او به گفتهء خود عمل كرد و ما را از آن زيرزمين هولناك كه زمان درازى در آن غرقه بوديم بيرون آورد . ما با فريبندگى روشنائى روز را ديديم و آنگاه ما را به اصطبلى « 1 » كه به خانهء محمود آقا پيوسته بود جابجا كردند و ما خرسند گشتيم از اينكه توانستيم اين ميزبان بزرگوار را در آغوش بگيريم و ما در اين كار هيچگونه اهمال نكرديم از اينكه پروردگار را سپاسگزارى كنيم كه از ما حمايتى معجزآسا كرد و به ما بخشايش آورد .\r\nبا اينكه هنوز آزادى نيافته بوديم كه راه خود را پيش بگيريم ولى آينده\r\n\r\n\r\n","description":"","footnote":"\r\n( 1 ) - هرچند كه اين مسكن تازه براى ما چندان مطبوع نبود ولى هوايش بىاندازه ملايمتر از آن سياه‌چال بود . به ما خوراك بهترى مىدادند و حتى اجازه يافته بوديم كه يك بار به حمام برويم ولى اين كار در هنگام شب و با نگهبان صورت پذيرفت .\r\n","page_name":" 58 ","page_number":78},
  {"content":"\r\n\r\nبه ما لبخند مىزد . طاعون از كشتارش در شهر بايزيد دست كشيده و دوستان و خويشاوندان ميزبان ما و حتى عيسويان اجازه داشتند كه به ديدن ما بيايند . گاهى آقا ما را به ديوان خود مىبرد و درميان شيخهاى خيلى شايان احترام آن شهر مىنشاند او لذت مىبرد كه براى آنها داستانهاى بدبختىهاى ما را نقل كند و آنچه را كه من دربارهء آداب و رسوم و صنايع اروپائى برايش گفته بودم واگو نمايد . شبها معمولا پس از شامى كه در پهلويش مىخوردم پايان مىيافت . با توجهى كه به من داشت به حالت دلسوزى مىگفت « اى فرزند من ، تو اكنون مىبينى كه خداوند هميشه مهربان و بخشايشگر است . » و ليكن دربارهء آن زن ، خويشاوند آقا ، او دزدكى به ديدار ما ، دم در خانهء تازه‌مان مىآمد ولى هرگز از آستانهء آن گامى فراتر نمىگذاشت . پس از آنكه او دانسته بود كه نامهء من به ايران رسيده و ما اميدواريم كه به زودى آزادى خود را بازيابيم ديگر هيچ سخنى به ما نمىگفت ؛ و ليكن توجهاتش دربارهء ما هرگز حتى يك لحظه هم كاسته نشد .\r\nفرمانهائى كه از قسطنطنيه بايد مىرسيد و پاشا در انتظارش بود بالاخره رسيد .\r\nدر آن ياد شده بود كه نامه‌هاى من و آنچه كه داشتم به من پس داده شود و مرا با احترام با يكدسته نگهبان به اردوگاه يوسف پاشا كه پس از يك مدت طولانى مغضوب شدن و عزل ، عنوان بيگلربيگى گرفته و فرمانرواى طرابوزان و ارزنة الروم و معدن گرديده ببرند . يوسف پاشا به سوى ارمنستان بزرگ پيش مىراند و سركردهء سپاهى بود كه هرروز بزرگتر مىشد و با آن سپاه ، او آهنگ كرده بود كه جانيك‌ها « 1 » ، كوجيك‌ها « 2 » را كه در سرزمينى در سوفن « 3 » باستانى جاى داشتند و ديرگاهى بود كه به سركشى مىپرداختند به فرمانبردارى وادارد . به جلگه‌هاى آندرس « 4 » كه بيگلر بيگى رسيد خبر مرگ محمود و پسرش احمد را شنيد و چون در تركيه جانشينى\r\n\r\n\r\n","description":"","footnote":"\r\n( 1 ) -  Djanik \r\n( 2 ) -  Gudjik \r\n( 3 ) - مشهور است كه در آنجا معدن طلا هست .\r\n( 4 ) -  Endres \r\n","page_name":" 59 ","page_number":79},
  {"content":"\r\n\r\nپاشاها بطور كلى بستگى به ميل خليفه دارد ، يوسف زرنگى بخرج داد كه حقوق خزانه را وصول كند . او مقدمة درخواست ده كرور پياستر ( 000 ، 500 ، 7 فرانك « 1 » ) كرد . كردها اين مبلغ را اغراق‌آميز دانستند و تهديد كردند كه همگى آماده‌اند به خدمت شاه ايران كمر ببندند تا آنكه چنين مبلغى را پرداخت كنند . آنان پانصد هزار پياستر تقديم كردند . بيگلربيگى كه كاملا سرگرم نقشه‌هاى جنگى خود بود مصمم شد كه با آنان مذاكره كند . او يكى از بزرگترين افسرانش ، سليحدار « 2 » آقاى خود را نزد ايشان فرستاد . چون او به بايزيد رسيد بر خلاف انتظار حس كرد كه ابراهيم آمادهء خدمتگزارى است . در دو روز همهء مذاكرات به نتيجه رسيد و كارها رو به راه شد و قرار براين گذاشتند كه من با فرستادهء يوسف پاشا همراه بشوم و به راه بيفتم .\r\nروز پيش از حركتمان كه تعيين گرديده بود ابراهيم پاشا بهمراه شيخها و ملاها و نگهبانانش ارتقاء رتبهء خود را با لقبش دريافت كرد ؛ و من با صداى بلند و كتبا در حضور سليحدار سوگند خوردم كه هيچگونه كينه‌اى از گذشته در دل نگيرم .\r\nآنگاه او فرمان داد كه نه تنها نامه‌هايم و آنچه را كه دارا بودم و پاشايان پيش از او به تاراج برده بودند به من پس بدهند بلكه آنچه را كه آنان از مال من به همكاران و ياران خود بخشيده بودند نيز بستانند و پس بدهند . آن كردهائى كه در بازداشت من پيشى گرفته و قربانى طاعون نشده بودند در تالارخانهء محمود حاضر شدند و آنچه از مال من را كه بطور اتفاق بهرهء آنان شده بود تحويلم دادند . اين كار چندان هم بىكينه‌توزى انجام نشد . يكى از كردها حتى گستاخى كرد و به من گفت « بينديش كه تو زندگانيت را به ما بدهكارى . اگر ما مىخواستيم ترا بكشيم آن زمانى كه ترا بازداشت نموديم آن كار را مىكرديم و ما در آن موقع احتمال مىداديم كه تو با ايستادگى خود ، ما را ناگزير به اين كار مىكنى . »\r\n\r\n\r\n","description":"","footnote":"\r\n( 1 ) - پياستر ترك ارزشش يك فرانك و پنجاه سانتيم است ولى اكنون با هفتاد سانتيم در جريان است .\r\n( 2 ) - اسلحه‌دار\r\n","page_name":" 60 ","page_number":80},
  {"content":"\r\n\r\nآن روزى كه من از بايزيد بيرون شدم محمود آقا و همهء كسانى كه از خانوادهء او بودند رختهاى مهمانى خود را پوشيده بودند تا شادمانى خود را دربارهء من بروز دهند . هرچند كوشيدم كه تعارفى به آنان بكنم هيچگونه چيزى از من نپذيرفتند و ليكن پس از بازگشتم به فرانسه ، دولت نشانه‌هائى از خرسندى خويش را به آنان اعلام كرد . من از آنها با مهربان‌ترين درودها جدا گشتم و بر طبق ميل آنان ، نوشته‌اى به زبان لاتين و به تركى به آنها دادم كه ترجمهء آن‌چنين است :\r\n« سال 1805 ميلادى ، 1220 هجرى ؛ يك فرانسوى كه مأموريت سياسى داشت تا نزد فتحعلى شاه پادشاه ايران بيايد به او از روى خشونت خيانت گرديد .\r\nاو را بازداشت كردند و در سياه‌چال ارك شهر بايزيد انداختند . او جان خود را مديون جوانمردى محمود آقا فرمانرواى آن ارك مىداند ، كاش مسافرينى كه به اين سرزمين مىآيند اين ميزبان بزرگوار را زنده و در اوج خوشبختى بيابند . »\r\n\r\n","description":"","footnote":"","page_name":" 61 ","page_number":81},
  {"content":"\r\n . \r\n","description":"","footnote":"","page_name":" 62 ","page_number":82},
  {"content":"\r\n\r\n\r\nفصل دهم كردستان - بخش طبيعى اين سرزمين به شمالى و جنوبى -\r\nمحصولات اين دو ناحيه - تقسيمات ديگرى از كردستان به دو بخش ، كه يكى از آنها در بخش تركيهء آسيا و ديگريش در شاهنشاهى ايران واقع است - اخلاق و عادات كردها - تمرين‌ها ، صنعت و تمايل آنها به دزدى - كردهاى چادرنشين زمستان خود را به چه طرزى مىگذارند - مهمان‌نوازى آنان - احترامى كه كردها معمولا براى سياه‌بختان دارند .\r\nپيش از آنكه به شرح راهى كه ما ناگزير بوديم براى رسيدن از بايزيد به اردوگاه يوسف پاشا بپيمائيم ، بپردازيم نظرى بر روى اين منطقهء وسيع آسيا كه شرق‌شناسان معاصر به آن نام كردستان داده‌اند مىافكنيم . بطور كلى اين منطقه از چندين ايالت گوناگون تشكيل شده كه در عين تمايز از يكديگر وجوه مشتركى نيز دارند .\r\nاين وجوه مشترك عبارت است از قرار گرفتن تحت نفوذ واحد و فرمانبردارى از يك نوع حكومت .\r\nسرزمينى كه مسكن كردهاست از نظر طول از شمال به جنوب ، از كوه آرارات تا نقطه‌اى كه رشته كوه‌هاى حمرين « 1 » به آى آقا « 2 » ياجبل تاك « 3 » ( زاگروس\r\n\r\n\r\n","description":"","footnote":"\r\n( 1 ) -  Hamerin \r\n( 2 ) -  Auagha \r\n( 3 ) -  Djebel - Tak \r\n","page_name":" 63 ","page_number":83},
  {"content":"\r\n\r\nباستانى ) مىپيوندد گسترش مىيابد و عرض آن از شرق به غرب از كوه‌هائى كه دو درياچهء وان و اروميه را از هم جدا مىكند تا حصن كهف « 1 » شهرى است كه بر روى دجله قرار دارد امتداد مىيابد . ما اين ناحيهء فراخ را با يك خط كه از كوه آرارات شروع مىشود و از ديادين ، طوپراق قلعه ، موش ، سعرد « 2 » و جزيره مىگذرد و ساحل شرقى دجله را تا جائى كه اين رود در حين گذر از كوه‌هاى حمرين گذرى باز مىكند محدود مىكنيم . اين خط در طول رشتهء اين كوه‌ها تا جبل تاك كه تا سرچشمهء رود شيخ حسن دنباله پيدا مىكند كشيده شده است ؛ از آنجا به سوى شمال غربى به سوى بالا مىرود و در مشرق سنه « 3 » درحالى كه به سرچشمهء قزل‌اوزن مىپيوندد به سوى چشمهء تخت سليمان پيش مىرود و از رود ساروخ « 4 » و رشته‌كوه‌هايى كه ميان دو درياچه پديد آمده و پيش از اين نامشان را برديم مىگذرد و بدين ترتيب در مشرق خود ، اروميه و سلماس و خوى را مىگذارد و از قطور « 5 » و زيوه « 6 » مىگذرد ؛ بالاخره ساحل غربى ارس ايران را دنبال مىكند و به كوه آرارات مىپيوندد ؛ به همان نقطه‌اى كه ما از آنجا حدود خود را آغاز كرديم .\r\nسرزمينى كه ما اين خط را در دورش رسم كرديم پيش از اين ، كلشيد را در شمال ، دوماد را در مشرق ، كلده را در جنوب و ارمنستان كوچك را در مغرب شامل بوده است . آن سرزمين با كشورهاى سيتن « 7 » ، تواك « 8 » و فارين « 9 » هم‌مرز بود و شامل سرزمين كاردوك « 10 » يا گاردىين « 11 » و همچنين قطعهء قابل توجهى از ارمنستان بزرگ ، بابل و آشور مىگرديد .\r\nچون كوهستانهائى كه تمام كردستان را مىپوشاند از جانب شمال خيلى زياد بلندتر و به‌هم نزديكتر از جانب جنوبى هستند و فرق بسيار بزرگى از نظر اقليمى دارند از اين جهت ما اين كشور را به دو بخش شمالى و جنوبى ، بوسيلهء خط ديگرى كه از كوه‌هاى نمرود ( نيفاط « 12 » هاى باستانى ) آغاز مىشود و كوه‌هاى هكيار « 13 » [ هكار 
  ]\r\n\r\n\r\n","description":"","footnote":"\r\n( 1 ) -  Hesn - Keifa \r\n( 2 ) -  Sert \r\n( 3 ) -  Sineh \r\n( 4 ) -  Sarokh \r\n( 5 ) -  Kotoura \r\n( 6 ) -  Zeva \r\n( 7 ) -  Scythins \r\n( 8 ) -  Taoques \r\n( 9 ) -  Phasiens \r\n( 10 ) -  Carduques \r\n( 11 ) -  Gordyens \r\n( 12 ) -  Niphates \r\n( 13 ) -  Hekiars \r\n","page_name":" 64 ","page_number":84},
  {"content":"\r\n\r\nرا كه در جنوب وان واقع است دنبال مىكند و به نقطه‌اى كه اين كوه‌ها به سوى شمال امتداد مىيابند و دو درياچه را از هم جدا مىكنند بخش مىنمائيم .\r\nاين دو ناحيهء كردستان داراى چراگاههاى بسيار است و گوسفندان و بزهاى خيلى فراوان را خوراك مىدهد كه با فروش آنها مبلغ نسبة هنگفتى به دست مىآيد . شمارهء اين حيوانات را تا سه كرور تخمين مىزنند كه هر ساله از اين سرزمين به قسطنطنيه مىفرستند : شمارهء آنها هنگام حركت به مقصد بيش از اينها است و ليكن درازى و دشوارى راه بسيارى از آنها را در حين خط سير از پاى درمىآورد . هر گله از 1500 تا 2000 رأس تشكيل مىشود و به توسط چندين شبان كه تا حد توانائى ، خود را از راه آمد و شد كاروان‌ها دور مىسازند راهبرى مىشود .\r\nبراى رساندن يك گله از وان به قسطنطنيه « 1 » هفده تا هيجده ماه وقت مىخواهد .\r\nدر شمال كردستان گندم ، چاودار و نوعى گندم سفت « 2 » به عمل مىآيد كه به مصرف خوراك مردمان آنجا مىرسد . از آن سامان نيز زرنيخ ، گوگرد و زاج سفيد به دست مىآيد . درهء فراخ و جلگهء بخش جنوبى كردستان حاصلخيز است و در آنجا برنج ، گندم ، جو ، كنجد ، ميوه‌ها ، توتون و پنبهء علفى به عمل مىآيد . در آنجا عسل و نوعى شيرخشت ( گز علفى ) كه به حالت سرشك است به دست مىآيد كه آن را پس از خوراك مىخورند . بارى از اين ناحيه مازوى بسيار اعلا تهيه مىكنند و آن را از بندرهاى اسكندرونه « 3 » و ازمير به سوى اروپا مىفرستند .\r\nمىدانيم كه كردستان حتى در مرزهائى كه برايش تمام نقشه‌هاى جغرافيائى ما حدود تعيين كرده هرگز از قوانين يك فرمانروا پيروى نكرده و به دو بخش تقسيم گرديده است ، يكى كه وسيعتر است در تركيهء آسيائى است و ديگرى يك استان ايرانى را تشكيل مىدهد . خط سامان‌بندى دو كشور از رشته‌كوه‌هائى كه دو درياچهء\r\n\r\n\r\n","description":"","footnote":"\r\n( 1 ) - سپاه عثمانى كه فرانسويان در مصر با آن مىجنگيدند تقريبا خوراكشان از گوشت همين گله‌هاى كردستان بود .\r\n( 2 ) -  Epeautre \r\n( 3 ) -  Alexandrette \r\n","page_name":" 65 ","page_number":85},
  {"content":"\r\n\r\nوان و اروميه را از هم جدا مىكند شروع مىشود ؛ رشته‌كوه‌هاى خلسين « 1 » را تا كوه‌هاى چهل چشمه دنبال مىكند بعد به درازاى كنارهء رودخانهء مهروان « 2 » ادامه مىيابد و در مشرق خود ، درياچهء زره‌بار « 3 » را گذاشته و به جبل‌تاك « 4 » مىپيوندد .\r\nكردستان تركيه همانگونه كه ما تعريف كرديم هشت سنجك يا استان دارد كه استاندارانش عنوان پاشا به خود مىگيرند يا دعوى چنين عنوانى را مىكنند .\r\nاين سنجك‌ها عبارتند از : بايزيد ، موش ، وان ، جولمرك « 5 » ، آماديا « 6 » ، سليمانيه ، قراچولان و زاخو « 7 » . با اينهمه بجز پاشانشين وان كه چنين عنوانى را دارا مىباشد ، عنوان پاشائى در ساير استانها به معناى اعم فرمانرواست . كردهائى كه در آنجا زيست مىكنند مايل نيستند كه خود را تبعهء عثمانى بدانند تا آنجا كه اغلب آنان نه دستار و نه جامهء عثمانيان را مىپوشند . كردها به حكومت عثمانى پيشنهاد نصب پاشاها و بيگ‌هاى خود را مىكنند و با اينكه اينها هميشه از يك خاندان برگزيده مىشوند با اينحال هنگام انتخاب كم پيش مىآيد كه آشفتگىهاى فراوان و حتى زد و خورد خونين رخ ندهد . كردها به تيره‌ها و ايل‌هاى بسيار منشعب مىشوند و سركرده‌شان منصب بزرگ پاشا يا بيگ را مىپذيرد . شاه ايران هم در كردستان كه جزئى از شاهنشاهى ايران است جز عنوان شاهى قدرت ديگرى ندارد ولى فتحعلى شاه فرمانرواى كنونى ايران با قدرت خود مانع مىشود كه چادرنشينان آن ناحيه به همان اندازهء كردهاى عثمانى فتنه‌انگيز باشند . حكومت‌نشين كردهاى ايران سنه است .\r\nاين تودهء مردم چه شهرنشين و چه در ييلاق و قشلاق در حركت باشند خود را از نژاد مغول و اوزبك مىدانند كه شورش ناگهانى آنها اغلب سبب برهم‌خوردگى\r\n\r\n\r\n","description":"","footnote":"\r\n( 1 ) -  Khelessln \r\n( 2 ) -  Mehrwan \r\n( 3 ) -  Zerebar \r\n( 4 ) - براى نوشتن اين سطر به نسخهء دستى سفرنامهء سرهنك فابويه  Fabvier  كه همراه ژنرال گاردان به ايران آمده بود مراجعه كرده‌ايم .\r\n( 5 ) -  Djulamerk \r\n( 6 ) -  A'madia \r\n( 7 ) -  Zahou \r\n","page_name":" 66 ","page_number":86},
  {"content":"\r\n\r\nو تيرگى آسيا گرديده است . و ليكن بزرگى و زيبائى چشمانشان ، بينى عقابى آنها ، سفيدى رنگ پوستشان و بلندى اندامشان اين ادعا را تكذيب مىكند . آنان به دين اسلام هستند و همهء آنها كه قوانين شاه ايران را به رسميت مىشناسند بىاستثناء از پيروان عمر مىباشند . طرز رخت پوشيدن آنها گرچه با كردهاى عثمانى فرق دارد ولى شكل آنها به‌هم نزديك است ؛ جامه‌شان سبكتر مىباشد و روپوشى پشمين از پشم بز سياه بر روى آن مىپوشند و به‌جاى يك عمامه ، آنها يك شبكلاه سرخ بلند دارند كه شال ابريشمى راهراه به رنگهاى خيلى تند و زننده به دورش مىپيچند و منگوله‌هاى ابريشمى بىشمارى به انتهاى آن مىآويزند كه تا شانه‌هايشان فرو مىافتد . اين آرايش خيلى به آنها مىآيد . آنان سر خود را مىتراشند و سبيل مىگذارند . تنها پيرمردان هستند كه ريش دارند و مىگذارند كه دربيايد .\r\nكردها در نيزه‌بازى و سواركارى بسيار چابك و استادند . مهمترين مشغوليات اين چادرنشينان پرورش گاو و بز و گوسفند و زنبور عسل است . در زبان كردى « 1 » ، زبانى كه از عربى و فارسى تركيب شده و به چندين گويش بخش مىگردد كلمهء « مال » « 2 » كه معنايش دارائى به‌طور اعم مىباشد در نزد اينان به معناى گله‌ها بويژه به كار مىرود .\r\nتمرين‌هاى نظامى اصلىترين سرگرمىهاى كردهاست . آنها خيلى قصه دوست دارند و در نغمه‌هائى كه مىسرايند موضوعش بيشتر ، عشق‌هاى هرزه ، زد و خوردها يا پيشامدهاى غمگين و فراموش نشدنى است . دربارهء مرگ دو پاشاى بايزيد و گرفتارى ما غزلى ساخته بودند .\r\nموسيقى كردى با آنكه ساده است از هنر كاملا عارى نيست . با حالت و اندوه‌آور مىباشد . آوازه‌خوان كرد صداهاى يكنواخت را مىكشد و با تناسب از\r\n\r\n\r\n","description":"","footnote":"\r\n( 1 ) - پرگارزونى مبلّغ ايتاليائى دستور زبان كردى را انتشار داده و در ديباچهء آن به جزئياتى پرداخته كه به نظر من اغلب آنها كهنه شده است .\r\n( 2 ) - اين كلمه اصلش عربى است و به زبان تركى و كردى و فارسى درآمده است .\r\n","page_name":" 67 ","page_number":87},
  {"content":"\r\n\r\nيك پرده به پردهء ديگر مىرود ؛ او چند كلمه تلفظ مىكند و با آه‌كشىها و گريه‌هاى خونين آواز را قطع مىكند و با فريادهاى ترحم‌انگيز آن را پايان مىدهد . به‌درستى و نرمى صدا خيلى كمتر از بلندى آن ارزش مىگذارند ، و براى آنكه آوازه‌خوانى را بستايند مىگويند كه صدايش را از يك فرسنگ مىتوان شنيد . در حقيقت آواز براى آنان هنگامى كه در كوهستان‌ها سرگردانند وسيله‌اى است كه نشان بدهد كه آنها كجا هستند .\r\nكردها به دزدى خيلى راغب هستند . شايد يكى از دلايل جابجا شدن دائمى آنها همين تمايل به راهزنى باشد . دلايل ديگر ذوق آنان در داشتن زندگانى آواره و دربدرى ، همسايگى با يك ايل دشمن ، يا نبودن چراگاه يا سختى فصل است ؛ زمستان درپى يك پناهگاه هستند كه زير سقف يك كشاورز بسر برند ، همان كشاورزى كه در تابستان قسمتى از محصول او را كش رفته‌اند . به علت اجبار آن حس استقلال‌طلبى و وحشىگرى را كنار گذاشته و اكنون خود را نرم و فرمانبردار نشان مىدهند و با ميزبانان خود تا اندازه‌اى خوب كنار مىآيند .\r\nبا نزديك شدن بهار ، كردها آن نوع زندگانى را كه دلخواهشان است از سر مىگيرند . معمولا جاهائى را كه براى چادر زدن خود مىگزينند جلگه‌هاى شادىآورى هستند كه در كنار جويبارى واقعند . چادرهايشان را كه از خانه‌هاى خيلى باشكوه شهرنشينان برتر مىدانند از يك پارچهء پشمى سياه رنگ و خشن تركيب شده و بلنديش خيلى كم است . پيرامون آن را با شاخه‌هاى نى پوشانده و باروبنهء خود را در آن مىگذارند و اغلب تاراجىهاى كاروان‌ها در آنجا نگهدارى مىشود .\r\nاين نوع محوطهء پرچين‌دار خيلى سبك و براى جابجا شدن خيلى آسان است و آن را نيز براى جدا كردن مسكن مردها از زنها و آغل‌سازى براى گله‌ها به كار مىبرند .\r\nيك سوراخ كه قطر و گوديش بيش از چند پا نيست كار تنور و آشپزخانه را انجام مىدهد و آن را درميان هر چادرى مىبينيم كه به كمترين وزش بادى ، دود همه‌جا را مىگيرد و با آنكه خيلى ناراحت‌كننده است ولى مرد و زن و كودك به آن خوى\r\n\r\n","description":"","footnote":"","page_name":" 68 ","page_number":88},
  {"content":"\r\n\r\nگرفته‌اند . اسبانشان را به ميخ چادر كه در بيرون محوطه به زمين كوبيده شده مىبندند و تقريبا هميشه آنها زين كرده هستند و به‌طور كلى هميشه آماده‌اند كه بتوانند باروبنهء خود را ببندند و در چند لحظه به راه بيفتند ؛ براى برقرار ساختن اين دستگاه به زور يك روز كار لازم است .\r\nمردمانى كه بيشتر به دزدى و راهزنى مىپردازند كسانى هستند كه اغلب تكاليف مهمان‌نوازى را خيلى با دقت و درستى انجام مىدهند و متأسفانه طرز رفتار آنها باعث مىشود كه در مشرق زمين ، يك مسافر آزموده هنگام عبور از اين مناطق كه چنين رسوم در آنجا رواج دارد بيشتر انديشناك شود و بيم پيدا كند .\r\nنمونهء اين طرز رفتار كردها هستند . يك غريب كه ظاهرى آراسته دارد هنگامى كه از نزديك يكى از اين ايلات بگذرد سواران به شتاب به پيشبازش مىروند و به او مىگويند « خوش آمديد « 1 » اين خانه مال خودتان است و ما در خانهء خودتان از شما پذيرائى مىكنيم . چه ساعت خوشى است ؛ اميدواريم كه براى شما سازگار باشد ! » آنگاه او را به چادر مرد سالخوردهء ايل كه از همه توانگرتر و محترم‌تر است راهنمائى مىكند و زنها برايش به شتاب خوراكى فراهم مىكنند . درحالى كه يكى از زنها مشغول به نان‌پزى مىشود و آرد زبرى را به عجله خمير مىكند ديگران در پى آوردن عسل و لبنيات هستند و بر روى زمين قالىهائى را كه بافت دست خودشان است پهن مىكنند . در همان وقت جوانكان به باربردارى از روى مالهاى باركش مشغول هستند و پاهاى اسبان را مىشويند و در زمستان براى آنكه اسبها سرما نخورند نخست در پيرامون چادر خود ، آنها را به تندى و سپس كم‌كم به آرامى مىرانند .\r\nپيرمرد ميزبان مىگويد « بچه‌ها ، از مهمان ما خوب پذيرائى كنيد : غريب عزيز خداست . دربارهء او و كسانش نبايد كه از هيچ‌چيز دريغ كنيد . به مال‌سواريش توجه كنيد چون اينها در بيابان براى صاحبش حكم كشتى را دارند ؛ و تو اى\r\n\r\n\r\n","description":"","footnote":"\r\n( 1 ) - تركها و كردها و ايرانيان اغلب ضمير دوم شخص يا سوم شخص جمع را براى احترام به مخاطب ، به كار مىبرند .\r\n","page_name":" 69 ","page_number":89},
  {"content":"\r\n\r\nمسافر ، خوش‌آمدى ، در اينجا در ميان خانواده‌ات هستى . اميدوارم كه خرسندى تو بركتهاى خداوند باشد . اگر تو چند ساعتى را با ما خوش بگذرانى ما بيش از تو خوشبخت مىشويم . » در چنين فرصتى اين سخنان صميمانه است ولى هنگامى كه كردها از خاندان خود دورند و در سر راه‌ها آمادهء راهزنى هستند ، در كوهستان‌ها و در ته بيابان‌ها آنها هرچه را كه بر روى زمين ببينند ملك طلق خودشان مىدانند و هيچگونه پروائى ندارند از اينكه سخنانى چاپلوسانه بگويند و وعده‌هاى بسيار دروغ بدهند تا بتوانند نقشه‌هاى خود را انجام دهند .\r\nادب گله‌داران بخصوص اين است كه براى مسافر چيزهاى لازم را كه در راه باعث آسايشش مىشود فراهم كنند او را سرگرم نمايند و بويژه از او هيچ پرسشى نكنند مبادا كه پرسشهايشان سبب ناراحتى آنها گردد . گاهى چنين پيش آمده كه چند تن از ميان آنها به ما گفتند كه « دلايل نهفتهء گذشتن شما از كردستان خود كافى است كه شما را محكوم كند . شايد كه شما كافر و دشمن باشيد و ليكن ما نمىخواهيم اينها را بدانيم . شما غريب هستيد و همين براى ما بس است . بايد شما را مراقبت و احترام كنيم و اگر بىشك ما هم به ميهن شما روزى سفر كنيم شما نيز همين رفتار را دربارهء ما انجام خواهيد داد . »\r\nخيلى كم پيش مىآيد كه كسى از چادر كردها بيرون برود و ناچار نباشد كه از آنها ارمغانى به عنوان سپاسگزارى ايشان از اينكه مهمان آنها شده است نگيرد . اغلب درميان باروبنهء مسافرين ، آنان يك گوشت شكار ، بره يا هرچيز ديگرى كه بتواند در حين سفر برايش سودمند باشد مىگذارند . گاهى حتى سركردهء ايل يك اسب يا قاطر به مسافر هديه مىكند .\r\nرسم زناشوئى ميان كردها چه در شهر ساكن باشند و چه چادرنشين باشند و در بيابانها كوچ كنند اين است كه نخست كسى را براى ديگرى نامزد مىكنند و اين شيرينىخوران به همان اندازه مفصل است كه براى عروسى رسم مىباشد . و آن را\r\n\r\n","description":"","footnote":"","page_name":" 70 ","page_number":90},
  {"content":"\r\n\r\nچون رشته‌هاى ناگسستنى مىدانند « 1 » عشق و احترام خيلى كم در علل گزيدن همسر دخالت دارد . با اينهمه نمىشود گفت كه كردها اين دو احساس را نمىشناسند .\r\nهيچيك از آنها در هر مقام و سنى كه باشد نمىتواند بىرضايت پدر و مادرش زناشوئى كند . حكايت زير نمونه‌اى است از قدرت پدرى در كردستان ؛ و همچنين نشان مىدهد تا چه حد كردها به سيه‌روزان احترام مىگذارند .\r\nمحمود آقا چنان كه پيش از اين گفتم فرماندهء دژى در بايزيد بود كه ما زندانيانش بوديم . او در ميان مردمان شرور زائيده شده بود و ليكن كاملا پرهيزگار بود . دوستانش چندين بار خردمندى و پندهايش را آزموده بودند و دشمنانش هنوز از نيروى بازوانش سخت بيم داشتند . او نوه‌اى داشت كه ارزشش حتى در ميان مردمان دلاور كرد شهرت يافته بود ، او نامش حسين بود و مىخواست كه با دختر جوانى كه فريفته‌اش گرديده بود زناشوئى كند ولى نمىتوانست رضايت پدربزرگ خود را به دست بياورد و مخالفت او مانعى ايجاد مىكرد كه ديگر نمىشد آن را از ميان برد . بيهوده براى نرم كردن اين مرد سالخورده به دعاها و اشك‌ريزىها و حتى به پشتيبانى پاشا متوسل شدند و همهء اين كوششها بىنتيجه ماند ؛ عاشق نوميد ، پدر و مادر و دوستانش نمىدانستند كه با چه وسيله‌اى از محمود آقا اجازهء اين كار را كه همگى خواهانش بودند به دست بياورند . اما ناگاه بيادشان آمد كه ديرگاهى است كه يك غريب بدبختى در زندان آه و ناله مىكند . اين‌گونه داورى كردند كه آواى يك ضعيف ستمديده مستجاب مىشود . پس نزدم آمدند و با التماس از من خواستند كه براى خاطر حسين ميانجيگرى كنم و منهم به اين خواهش تن دردادم . در آغاز نفهميدم كه محمود آقا كه تا آن زمان در برابر اين همه اصرار ، ايستادگى كرده بود چگونه در برابر التماس‌هاى من تسليم خواهد شد :\r\n\r\n\r\n","description":"","footnote":"\r\n( 1 ) - نزد عبرىها نيز چنين است . قوانين موسى مىگويد كه اگر دوشيزه‌اى كه نامزد شده ، خود را به مرد ديگرى تسليم كند او و آن مرد بايد كه مانند زناكاران سنگسار بشوند . ( آخرين كتاب از اسفار خمسه ، فصل 22 ، بند ، 23 )\r\n","page_name":" 71 ","page_number":91},
  {"content":"\r\n\r\nآن هم در برابر خواهش يك كافر ؛ زيرا به چشمان آنها من يك كافر بودم . با اينهمه من به رعايت مهمان‌نوازى درخواستم را كردم . پيرمرد به من گفت كه « اى مرد غريب خواست من ، سود من با آنچه كه تو مىخواهى مغايرت دارد . من اشك يك خانواده را ديدم كه در حال التماس از من از چشمانشان سرازير شد ؛ من تهديدهاى يك ارباب سختى را شنيدم و در برابرش نلرزيدم و ليكن التماس يك مهمان ، مقدس است و صداى يك بدبخت صداى بينش ايزدى است . در برابر ميل پروردگار نمىتوان ايستادگى كرد . تو چنين مىخواهى كه آن‌دو شيفته زن و شوهر بشوند ؛ و ليكن به ياد بياور كه اين لطف ، بزرگترين لطفى است كه در حد توانائى من مىباشد كه به تو ارزانى داشتم . بينديش كه من با اين موهاى سفيدم از اينكه به جوانى تو ، به بىتجربگى تو تن در دادم سرخ نمىشوم ، چون به بندگى و اسارت تو احترام مىگذارم و باور كن كه اگر كسى در برابر آن‌كس كه بدبختى او را زير بار گران افكنده سر خود را فرود بياورد ، حتى سبب خشنودى خداوند مىگردد . پسرم اميدوارم كه اين نمونه براى تو پندى باشد ! اگر تو آسمان را ، ميهنت را ، خويشانت را دوباره ديدى ، اگر تو فرصتى يافتى كه به همنوعانت خدمتى كنى فراموش مكن كه زيباترين صفت توانائى همانا كارهاى جوانمردى است . » اين مذاكرات با رسيدن حسين قطع شد . او كه براى دانستن سرنوشت خود ناشكيبا بود همه‌چيز را ملتفت شده و شنيده بود . سرشار از سپاسگزارى خود را به آغوش پدربزرگ خود انداخت ولى من كه در آن سرداب همواره زندانى بودم نتوانستم كه گواه خوشبختى اين دو دلباخته كه فرداى آن روز باهم نامزد شدند و به زودى جشن زناشوئى خود را گرفتند بشوم .\r\nدوستكامىهاى شهداب لبريز شد و مطابق رسوم آن سرزمين آن را ميان مردم ، دم در كاخ بخش كردند و براى من يك قدح بزرگ از آن شربت با يك دسته گل فرستادند و از ته آن سياه‌چال من هم در خوشى آنها سهيم شدم .\r\n\r\n","description":"","footnote":"","page_name":" 72 ","page_number":92},
  {"content":"\r\n\r\n\r\nفصل يازدهم از بايزيد بيرون آمديم - به طوپراق قلعه رسيديم -\r\nجدك « 1 » يا تنگ كوسه داغ - خطرهاى اين تنگ - ما به اردوگاه يوسف پاشا رسيديم - پذيرائى اين سردا از ما - شرح تصوير او .\r\nبر طبق دستورى كه داده شده بود ما از بايزيد در 19 فوريه 1806 با سليحدار يوسف پاشا در دنبال دوازده قاطر كه بارشان پول بود به راه افتاديم . چون زمين از برف پوشيده شده بود و در دورهء زمستان همانطور كه پيش از اين گفتم كردها در دهكده‌ها ، خود را پنهان مىكنند ، به زور ما توانستيم كه بىنگهبان مسافرت كنيم . و ليكن سليحدار از انديشهء دستبرد آنها بيمناك بود يا آنكه چون ميل نداشت كه ما را يك‌راست به سوى ايران ببرد پس تا ارزنة الروم يك دسته سپاه ابراهيم پاشا را همراه خود كرد .\r\nحركت ما در ميان راه خيلى آرام بود و به همان اندازه كه به ارزنة الروم نزديك‌تر مىشديم زمين بلندتر و سرما سخت‌تر و برف انبوه‌تر مىگشت . در بيست و دوم به طوپراق قلعه رسيديم و نزد آقائى كرد كه از ما پذيرائى خيلى گرمى كرد جاى گرفتيم . او در حضور من گفت « اگر من در بيابان به اين كافر برخورده بودم به او مىتاختم و او را مىچاپيدم ولى او در اينجا مهمان من است و تكليف من در اين است كه از او پذيرائى شايان بكنم . »\r\n\r\n\r\n","description":"","footnote":"\r\n( 1 ) -  DJedek \r\n","page_name":" 73 ","page_number":93},
  {"content":"\r\n\r\nما در طوپراق قلعه خوابيديم و فردا بامداد از اين شهر راه افتاديم تا از جدك يا تنگ كوسه داغ « 1 » بگذريم و بعد به پاسين « 2 » يا پاسيانى « 3 » سرازير شويم و از دلى بايا بگذريم . برف كه بر روى هم تل شده ، تنگ را بىاندازه دشوار كرده بود .\r\nچند تن از همراهان كاروان به اين فكر افتادند كه در برابر پرتو شعاع آفتاب كه از انعكاسش بر روى برف چشمها را خيره مىكند بر روى سر خود پارچهء سياهى ببندند و خود را از اين خيرگى حفظ كنند و چيزى شبيه عينك كه به‌جاى شيشه ، بافته‌اى از پشم قهوه‌اى رنگ به آن چسبانده بودند بر چشم نهادند . برخى ديگر براين احتياطات چيزهاى ديگرى افزودند و سوراخ بينى خود را بستند . آنان ادعا داشتند كه اين وسيلهء اطمينان‌بخشى است براى جلوگيرى از نوعى چشم درد كه بىاندازه دردناك است و آن نتيجهء منعكس شدن چنين پرتوى بر روى برف است . ما اين موضوع‌ها را به اهل فن وامىگذاريم تا دربارهء تأثير اين طرز محافظت داورى خود را بكنند .\r\nدستهء كوچك ما به آرامى از جدك بالا مىرفت . كوچكترين وزش باد هم‌سفرانم را پريشان مىكرد ؛ چون آنان مىترسيدند كه اين نشانهء مقدمهء يك كولاك باشد .\r\nتازه از قلهء خيلى بلند كوه گذشته بوديم كه ديديم در ميان برف جنازه‌هاى آدم و اسب و عدلهاى جنس پراكنده شده است . روز گذشته يك كاروان ايرانى در بوران برف غافلگير شده بود . كردهاى ما اميدوار بودند كه دستبردى بزنند و عدلهاى جنس را به يغما ببرند و ليكن جز خشكبار چيز ديگرى نيافتند .\r\n\r\n\r\n","description":"","footnote":"\r\n( 1 ) - دربارهء اين كوه قبل از اين صحبت كرديم و آن را در جهان‌نما ( صفحهء 464 ، چاپ تركى ) كوس داغ داده است .\r\n( 2 ) -  Pasln \r\n( 3 ) -  Paslani  مىدانيم كه اين نام از فازيان مشتق شده و يونانيهاى دورهء بيزانسى آن را به سرزمينى كه رود ارس در اين بخش ارمنستان بزرگ آن را مشروب مىنمود داده بودند . به جغرافياى باستانى دانويل ، جلد دوم صفحهء 100 و يادداشتهاى سن مارتن  Saint - Martin  جلد اول ، صفحهء 107 و جز اينها نگاه كنيد .\r\n","page_name":" 74 ","page_number":94},
  {"content":"\r\n\r\nگزنفن « 1 » گزارش داده است كه يونانيان به چه دشواريهائى برخورد كردند تا اينكه از اين تنگ توانستند بگذرند . رشتهء جدك امروزه مرز ميان سرزمين سيلوان « 2 » ( سيلوانه ) و پاشانشين ارزنة الروم است . ما در دشت پاسين چهار هزار سوار نظام ترك ديديم كه مقصدشان اين بود كه چنانچه پاشاى بايزيد بخواهد ايستادگى كند با او نبرد نمايند .\r\nسرما مدت پنج روز ما را سرجاى خود نگهداشت يعنى تا سوم مارس در ارزنة الروم مانديم . من ديگر احمد بيگ ناظر گمرك را كه از من با روى خوش در هنگام نخستين عبورمان پذيرائى كرده بود بازنيافتم . او را كه به عنوان دست پروردهء درياسالار شجاع بدبخت حسين پاشا شناخته بودند در دورهء غيبت من به يك جزيرهء مجمع الجزاير اژه « 3 » تبعيد نموده بودند .\r\nمرا نزديكى از مهمترين افنديهاى ارزنة الروم جاى دادند . در آنجا از آزادى كامل برخوردار نبودم و ليكن در آنجا مردمان سرشناس شهر را ديدم كه دربارهء پيشرفت وهابيها به سوى بغداد خيلى سرشان گرم بود در آنجا به من اجازه دادند كه به آقاى دوپره ، كنسول فرانسه در طرابوزان نامه‌اى بنويسم و براى خريد برخى كالاها نيز از خانه خارج شوم .\r\nاردوى بيگلربيگ را كه ما به سويش مىرفتيم نزديك دهكدهء اندرس برپا كرده بودند و آن در هشتاد فرسخى غربى ارزنة الروم بود . ما يازده روز وقت مىخواستيم تا به آنجا برسيم . سرزمينى را كه ما بايد مىگذشتيم با آنكه بطور كلى كوهستانى بود ولى به نظر من خيلى قابل كشت بود ، اما به اندازه‌اى از دست سوار نظام آسيب ديده و تاراج شده كه دهكده‌ها به كلى از سكنه خالى گرديده بود .\r\nما پس از بيست و چهار روز كه از بايزيد « 4 » راه افتاديم به اين اردوگاه رسيديم\r\n\r\n\r\n","description":"","footnote":"\r\n( 1 ) - « بازگشت ده هزار نفرى » كتاب چهارم ، بند ، 23 .\r\n( 2 ) -  Selivan \r\n( 3 ) -  Archipe \r\n( 4 ) - آغاز اسارت ما پنجم ژويه بود و چهاردهم مارس سال بعد به پايان رسيد و آن روزى بود كه به يوسف پاشا رسيديم و مدت آن هشت ماه و سيزده روز مىشد .\r\n","page_name":" 75 ","page_number":95},
  {"content":"\r\n\r\nيوسف پاشا مرا شخصا مىشناخت . در مأموريت پيشين من او منصب صدر اعظمى را داشت و من به توسط او به سلطان سليم معرفى شدم . او از فيروزى درخشان سپاهيان فرانسه در ميدان اوسترليتز آگاه شده بود و مرا با نيكى پذيرفت و براى اينكه به وسيلهء من ، لشكرش را به احترام به فرانسه متوجه كند در حضور عام با احترام شايان به من گفت :\r\n« دوست من ، تو در اينجا ديگر در ميان كردها نيستى . من خدمتگزار باب عالى هستم كه به من فرمانروائى ارمنستان را سپرده است . من آنچه را كه در توانائى خود دارم به كار مىبرم تا دوران اقامت خود را در اردوگاهم به خوشى بگذرانى . من افسوس مىخورم كه در ارزنة الروم نبودم تا از تو بهتر پذيرائى كنم و به تو نشان بدهم كه نسبت به ملت دلير و جوانمرد فرانسه چه احترامى قايل هستم . خوراكى كه من به تو در اينجا مىدهم خوراك سربازى است « 1 » ولى اميدوارم كه از اين رك و راستى نظامى و پذيرائى من راضى باشى . به اميد خدا منتظرم كه فرمانهائى كه از قسطنطنيه بايد بيايد به زودى به دستم برسد و برايت شادىآور باشد . تو ، به دربار ايران مىروى و شاه و شاهزادگان را مىبينى . تو اين شكوه بىوقار ، اين ادب دور از حقيقت اين مهربانيهاى دروغين را كه در اروپاى شما اين اندازه آن را مىستايند درمىيابى ؛ اميدوارم در بازگشتنت به فرانسه يادبود خوبى از عثمانىها و بويژه از يوسف پاشا با خود ببرى . » همان شب آن روزى كه ما آنجا رسيديم نامه‌اى به آقاى روفن « 2 » نوشتم كه آن را در منىتور « 3 » ( 21 مه 1806 ) چاپ كردند و آن به اطلاع همه رسيد .\r\nيوسف پاشا هرچند بيش از هفتاد سال داشت جسم و روحش نيرومند بود .\r\nاو مردى بلند بالا بود و خطوط سيمايش مرتب نبود ؛ ريشى سفيد رنگ و تنك داشت ؛ نگاهش تيز و با نفوذ بود . او در گرجستان به جهان آمده و در آغاز جوانيش مانند برده‌اى به قسطنطنيه آمده بود و به او آموزش كامل نظامى دادند كه با خصائص\r\n\r\n\r\n","description":"","footnote":"\r\n( 1 ) - برحسب معناى كلمه به كلمه مىشود : من به تو جز هنديا نمىتوانم بدهم .\r\n( 2 ) -  Ruffin \r\n( 3 ) -  Moniteur \r\n","page_name":" 76 ","page_number":96},
  {"content":"\r\n\r\nجنگجوئيش كاملا وفق مىداد . او از پست‌ترين پايهء نظامى خود را به والاترين مقام امپراطورى رسانيد . در پىبردن به رازهاى سراى سلطان به همان اندازه از خود زرنگى نشان داد كه در هنگام سركردگى سپاهيانش دلاورى بروز داد و از اينرو توانست احترام و اطمينان سلطان سليم را كه از كودكى مىشناخت به سوى خود جلب كند . او علاوه بر احترام نسبت به سلطان دلبستگى داشت . او در درگاه ( باب عالى ) بقدرى اعتبار براى خود كسب كرده بود كه باوجود شكست كاملى كه سپاهش از فرانسويان در زير فرماندهى ژنرال كلبر در مصر خورده بود و باوجود دوريش از دربار و تحريكات عده‌اى از رقيبان ، توانست مدت هفت سال خود را در منصب وزارت نگاهدارد . با اين همه هنگامى كه من به قسطنطنيه رسيده بودم تا به ايران بيايم او را از كار بر كنار كرده بودند . اگر هر وزير ديگرى مىبود زندگانيش را سر اين كار گذاشته بود يا لااقل در تبعيدى به سر برده بود . اما در مورد او با گرفتن چهار كرور پياستر ( شش كرور فرانك ) و مدتى بيكارى ، سر قضيه را بهم آوردند . او به خانهء تفريحى خود كه در كنار به سفر داشت رفت . آشوبهائى كه پيش آمد و ما در فصل بعدى درباره‌شان سخن خواهيم گفت دولت را به فرستادن يك سركرده به ارمنستان نيازمند كرد . اين سركرده بايد دلاور ، آزموده و بخصوص كه به داد و دهش شهرت بسيار يافته باشد ؛ صفتى كه براى نظم و فرمانبردارى دسته‌هاى عثمانى بايد واجد بود . لذا چنين مصلحت ديدند كه هيچكس بهتر از يوسف پاشا شايستگى ندارد كه در اين استان فراخ ، نظم را استوار سازد پس او را بيگلربيگ خواندند .\r\nهنگامى كه من به اردوگاهش درآمدم اين سردار هنوز فريفتهء تمرين‌هاى نظامى بود و با عشق فراوان به اين كار مىپرداخت ، هرچند كه در اين تمرين‌ها با يك ضربهء جريد كه به او تصادف كرده بود يك چشم خود را از دست داد .\r\nاطرافيانش كه در او نفوذ داشتند عبارت بودند از مهردارش كه مرد جوانى بود كه در چابكى و تردستى مانند نداشت . او افسرى بود كه بيش از همه مورد توجه او بود ؛ خزانه‌دارش افسرى بود كه به جزئيات كارهاى مالى او رسيدگى مىكرد ؛\r\n\r\n","description":"","footnote":"","page_name":" 77 ","page_number":97},
  {"content":"\r\n\r\nيك قارى كه برايش قرآن مىخواند و ديگر افسرى كه منصب باش چاودار « 1 » داشت .\r\nفرماندار ارزنة الروم ، ناظر معادن ، و كسان ديگرى نزد او بسر مىبردند كه از هيچ فرصتى براى اداى چاپلوسيهاى خيلى اغراق‌آميز كوتاهى نمىكردند ؛ و هنگامى كه بيگلربيگ زور و چابكى خود را خواه در پرتاب ديسك خواه در زوبين نشان مىداد آنان از ستايش او دريغ نمىكردند . بارى ، يك غلام سياه داشت كه نوعى دلقك بشمار مىآمد و در مواقعى كه فرصت اين كار را داشت سخنرانى مىكرد و اداهاى خيلى شگفت از خود درمىآورد ؛ و در نتيجه هميشه از اربابش چند سكه طلا دريافت مىكرد .\r\nاردوگاه يوسف پاشا در انتهاى يك جلگهء فراخ و حاصلخيز قرار داشت و بهترين دسته‌هاى سپاهى زير فرماندهى او در همسايگى قصبه‌اى كه اين سردار در آنجا مستقر بود جاى گرفته بودند . در اين قصبه به دستور او مسجدى « 2 » و كوشكى كه داراى چند منزلگاه بود ساخته بودند . آلبانىها مردمانى هستند كه هدايت آنان دشوار است ، تركمن‌ها مردمى نيمه ايلياتى هستند كه زورشان به سواريشان است ، مردم آناطولى « 3 » كارامانى و استان‌هاى ديگر كه در كرانهء دريا ، از مئاندر « 4 » تا اوردنت « 5 » هستند يا در زير چادر جاى دارند يا در زير كلبه‌هاى خاكى پناه مىبرند يا در دهكده‌هاى نزديك آنجا اطراق مىكنند . اين دسته سپاهيان نه رخت خوب دارند نه خوب مسلح و منظم هستند . با اين همه ، برتريهاى آنان بر مردم جانيك و بيم از بيگلربيگ و به ويژه حسن تفاهم با چوپان اوغلو سبب مىگرديد كه هيچگونه\r\n\r\n\r\n","description":"","footnote":"\r\n( 1 ) -  Bach - tchohodar  افسرى است كه مأموريت‌هاى خيلى مخفى و گاهى اوقات كمى دور از شرافت را انجام مىدهد .\r\n( 2 ) - يوسف پاشا در اجراى تكاليف مسلمانى خود هيچگونه اهمالى را روا نمىداشت .\r\n( 3 ) - در قسطنطنيه ، مسلمانهاى آسياى صغير را اين‌گونه توصيف مىكنند .\r\n( 4 ) -  Meandre  به تركى مئندر .\r\n( 5 ) - به عربى العاصى .\r\n","page_name":" 78 ","page_number":98},
  {"content":"\r\n\r\nبىنظمى را مرتكب نشوند . شخص اخير يكى ديگر از شخصيت‌هاى بزرگ تركيهء آسيائى بود .\r\nفرداى آن روز كه ما به اندرس رسيديم ، يوسف پاشا مرا به‌سان لشكرش برد و سپس مرا به كوشك خود داخل كرد . در آنجا افسران و سربازانى را كه از ايشان راضى بود به نام صدا كرد و قسمت بزرگى از آن پولهائى را كه سليحدارش از بايزيد آورده بود با دست باز به آنها بخشيد . با اين ترتيب ، دوستى زيردستانش را با خود بيش از پيش فراهم مىساخت . او خود را براى پيشرفت عمليات سخت نظامى برضد مردمان جانيك آماده مىكرد . پيش از آنكه دربارهء موضوع اين جنگ سخن بگوئيم با چند كلمه ، شرح سرزمينى را كه صحنهء اين نمايش مىگردد مىدهيم .\r\n\r\n","description":"","footnote":"","page_name":" 79 ","page_number":99},
  {"content":"\r\n . \r\n","description":"","footnote":"","page_name":" 80 ","page_number":100},
  {"content":"\r\n\r\n\r\nفصل دوازدهم شرح سرزمين جانيك - جنگى كه در اين سرزمين رخ داد -\r\nيوسف پاشا ناگزير شد كه به حيله دست ببرد تا مردم آنجا را فرمانبردار كند - گريز طاهر ، پاشاى جانيك .\r\nجانيك كه سابقا قسمتى از پون پلمونياك « 1 » بود از قزل ايرماق يا رود سرخ ( هاليس باستان ) تا كرزون « 2 » كه سرازوس « 3 » يا فارناسياى سابق مىباشد گسترده شده است . اين سرزمين كوهستانى است و به سبب رودهاى بسيارى ، در محلهاى مختلف از هم بريده شده است . هوايش اصولا نمناك است چنان كه رشد فراوان گياهانش كه باور نكردنى است معلول همين رطوبت است كه در كمتر از سه ماه گياه درست به آخرين بلندى خود مىرسد . تاك و زيتون در جانيك با رشد فوق العاده‌اى مىرويد ولى ميوه‌هايشان گس است چون آنها را به حال طبيعى خود رها كرده‌اند . ساكنين آنجا كمتر به كشاورزى مىپردازند جز آسايش چيز ديگرى دوست ندارند يا بهتر بگوئيم هيچ‌گونه هوس يا آزمندى در سر ندارند . با شاه بلوط ، ذرت ، لبنيات زندگى خود را مىگذرانند ؛ درخت گيلاس « 4 » ، گردو و فندق\r\n\r\n\r\n","description":"","footnote":"\r\n( 1 ) -  Pont Polemoniaque \r\n( 2 ) -  Keresoun \r\n( 3 ) - استرابن از اين دو نام ، دو شهر مختلف را درنظر مىگيرد و ليكن آرين مىگويد كه فارناسى  Pharnacie  نام شهر سرازوس  Cerasus  در آن روزگار بوده است و آنجا يك كوچ‌نشين سينوپ  Sinope  بود .\r\n( 4 ) - مىدانيم كه از اين سرزمين بود كه روميان درخت گيلاس را به اروپا آوردند ولى ميوهء آن در نزد ما به علت رسيدگى خيلى بهتر شده است .\r\n","page_name":" 81 ","page_number":101},
  {"content":"\r\n\r\nجزو درختهاى بومى جانيك هستند و درعين‌حال ميوهء آنها قسمتى از خوراكشان را فراهم مىكند .\r\nمردمانى كه در اين سرزمين ( كه شرحش را داديم ) زيست مىكنند در زمان باستان آنها را به نامهاى موزينوك « 1 » ، شاليب « 2 » و تيبارنين « 3 » مىخواندند . در تاريخ‌ها ، اين مردم را خيلى وحشى « 4 » مىشناختند . چون از مردم جدا افتاده بودند آنها را خيلى كم مىشناختند و امروزه نيز چنين مىباشند ؛ با اينكه همسايهء ملت‌هائى هستند كه ديرگاهى است متمدن گرديده‌اند . مردم جانيك با آنان رفت و آمد كم مىكنند و نيازشان اندك است . هركس از ايشان كه صد پياستر دارا باشد او را توانگر مىخوانند . سرزمين‌شان از اسب تهى است و هرگز كاروانى از آنجا نمىگذرد .\r\nآنها هرگز مانند كردها به دزدى رغبت نشان نمىدهند و رسم و سنت آنها مانند لزگىها و آبازها « 5 » نيست كه برده بسازند . هيچ كس به جانيك نمىرود تا در آنجا برده‌اى بخرد .\r\nچون در زندگانىشان امنيت ژرفى وجود دارد مسكن آنها در اين طرف و آن طرف قله كوه‌ها ، به سوى كرانه‌هاى دريا و در تمام محل‌هائى كه سود طبيعى بتوان از آنها برد قرار گرفته است . آنها را با چوب ساخته و بر روى ديرك نهاده‌اند .\r\nدر طبقهء پائين هرگز سكنى نمىكنند چون خاك نمناك است و در طبقهء بالا يك راهرو سرپوشيده دورادورش را گرفته است . در برخى از آنها مردان بيگانه را جاى مىدهند و برخى ديگر به كار حرمسراى مىخورند .\r\nامروز هم مانند زمان استرابن در جانيك كمتر شهر مهمى مىيابيم . مهمترين\r\n\r\n\r\n","description":"","footnote":"\r\n( 1 ) - موزينوكها  Mosynoeque  در خانه‌هاى چوبى سكنى مىكنند و نامشان از اينرو مىآيد ( نگاه كنيد به يادداشت لارشه دربارهء بازگشت ده هزار نفرى ، جلد دوم كتاب پنجم صفحهء 29 ) .\r\n( 2 ) -  Chalybe \r\n( 3 ) -  Tibarenien \r\n( 4 ) - استرابن ، كتاب 12 .\r\n( 5 ) -  Abagzs \r\n","page_name":" 82 ","page_number":102},
  {"content":"\r\n\r\nشهرش بفرا « 1 » است كه نبايد آن را با شهرى به نام زفرا « 2 » كه در جغرافياى باستان دانشمند دانويل ياد شده اشتباه كرد . شهر بفرا در كناره‌هاى قزل ايرماق و نزديك مصب آن‌جاى دارد و در يك جلگهء حاصلخيزى واقع است كه محصولش برنج و كتان مىباشد . يك پل زيبا ، چندين آب انبار [ سقاخانه ؟ 
  ] و بازار كه خيلى خوب به سرپا مانده هويدا مىكند كه ديرگاهى است كه اين شهرآباد و با رونق است .\r\nشهرهاى صامسون « 3 » ، ترمه « 4 » ، اونيه « 5 » ، فاتسه « 6 » ، ونا « 7 » شهرهائى هستند كه در اين قطعه از كرانهء درياى سياه كه تعلق به جانيك دارد ساخته شده‌اند و آنها اغلب كوچ‌نشين‌هاى يونانى بوده‌اند . آنها كمتر به بازرگانى مىپردازند و بخصوص از زمانى كه كريمه ديگر جزء امپراطورى عثمانى نيست . بعلاوه بندرهايشان پناهگاه مطمئنى در برابر بادهاى غرب كه مدت نه ماه سال در ساحل مىوزد نمىباشد .\r\nهمچنان‌كه دانويل متذكر گرديده تمام اين تكه پنت « 8 » باستان ، بوسيلهء يك رشته بزرگ كوه‌ها از كاپادوكيه جدا شده و اين كوه‌ها ابرهائى را كه باد غربى مىراند متوقف مىسازند . بخارها در قلهء كوه‌ها رويهم متراكم مىشوند و پيوسته تبديل به باران‌هاى فراوان مىگردند و اين سبب آن نمناكى مىشود كه پيش از اين ياد كرديم .\r\nدر قلمرو ساحلى جانيك ، راه‌هاى خوب كم و شمارهء مسافرينى كه تمايل پيدا مىكنند كه از آنجا بگذرند كم است و تركها خودشان مردمان اين سرزمين را مانند باربارها بشمار مىآورند . آنان بيش از يك قرن است كه در گمنامى توأم با خوشبختى زندگى مىكنند . يك خانوادهء توانگر و توانا اختيار تعيين فرمانروا را در جنگ در قدرت خود داشت . اين فرمانروايان كه عنوان پاشا داشتند مانند رئيس خانواده در آنجا فرمانروائى مىكردند و ماليات و محصول سالانه ( ميرى ) و خراج‌هاى ديگر را به قسطنطنيه مىفرستادند . باب عالى كه از فرمانبردارىشان خرسند بود ضمنا از طرف كشور باستانى لازها انديشناك بود چون فتنه‌هاى پيوسته\r\n\r\n\r\n","description":"","footnote":"\r\n( 1 ) -  Bafra \r\n( 2 ) -  Zafra \r\n( 3 ) -  Samsoun \r\n( 4 ) -  Termeh \r\n( 5 ) -  Eunieh \r\n( 6 ) -  Fasta \r\n( 7 ) -  Vona  در روزگار باستان آن را آميزوس مىخواندند .\r\n( 8 ) -  Pont \r\n","page_name":" 83 ","page_number":103},
  {"content":"\r\n\r\nدر آنجا رخ مىداد پس پاشانشين جانيك را تا پاشانشين طرابوزان گسترش داد و بعدا آنجا به حد اعلاى آسايش و خوشى رسيد . يوسف پاشا كه فرمانرواى ارمنستان بزرگ شد به وجهى به خوشبختى و استقلال همسايگانش رشك برد . بعلاوه چون اعمال طاهر ، پاشاى جانيك‌جاى گله شخصا باقى گذاشته بود وضعيت طورى جلوه داده شد كه كار او را مانند يك سركشى نمايش دادند و يوسف پاشا از سلطان سليم اجازه بدست آورد تا سرزمين جانيك را به قلمرو خود بيفزايد . البته به دست آوردن چنين فرمانهائى از قسطنطنيه به آسانى انجام مىپذيرفت ولى اجراى آنها چندان آسان نبود . طاهر از فرمانبردارى سرپيچيد و اعيان [ هاى 
  ] « 1 » ديگر نيز به او تأسى كردند و جنگ شروع شد .\r\nيوسف پاشا كه فرماندهى بيست تا بيست و پنجهزار سپاهى آسيا را داشت راغب بود كه دست به نبردى بزند كه صورت ظاهرش حكم مىكرد كه فيروزى با او است .\r\nاما چگونه مىشد يك توده مردمى را كه خوى گرفته كه تنها زيست كنند و به تنهائى بجنگند يك جا گردآورد . سواره نظام عثمانى بيهوده مىكوشيد كه در يك كشور كوهستانى پوشيده از جنگلهاى نفوذناپذير كه با رودهاى بسيار آنجا را از هم بريده است عمليات جنگى بكند . هر درهء ماهور و هر تخته سنگ براى مردم جانيك يك موضع مناسب براى جنگ يا يك راه عقب‌نشينى اطمينان‌بخشى را عرضه مىدارد . آنان در جنگل پنهان مىشوند يا بر روى زمين دراز مىكشند و تفنگهاى دراز خود را بر درختان يا روى سنگها تكيه مىدهند و اين‌چنين دستهء سپاهيان ترك را آماج مىگيرند و اينها با شنيدن صفير گلوله‌ها در پيرامون خود بىآنكه دشمن را ببينند غافلگير مىشوند . اين شيوهء جنگى در عمليات نظامى سبب مىشود كه نبرد به كندى پيش برود و اين ، مخالف ميل بيگلربيگى بود . يوسف پاشا از خود ناشكيبائى نشان مىداد و مىخواست كه جنگ را در اينجا به پايان برساند تا بتواند قواى خود را برضد كردهاى گوجيك به كار برد . سرزمين كردها در كوهستانهاى\r\n\r\n\r\n","description":"","footnote":"\r\n( 1 ) - اعيان‌ها نوعى از افسران شهردارى هستند .\r\n","page_name":" 84 ","page_number":104},
  {"content":"\r\n\r\nشمال دياربكر قرار دارد و چنان كه در پيش ديديم آنجا از نظر دارا بودن معادن طلا غنى است . او به جانيك مأموران هوشيارى فرستاد تا به گوش اهالى برسانند كه ايستادگيشان در برابر فرمان باب عالى بيهوده است و كه سود آنها در اين است كه بيدرنگ فرمانبردارى كنند . اين فرستاده‌ها به پخش پول پرداختند و دربارهء جوانمردى و رحمدلى بيگلربيگى لاف زدند و در نيرومنديش مبالغه كردند و با كوشش توانستند آنها را كه كمتر خوى سركشى داشتند رام خود كنند . ديگران از ترس اين خيانت همشهرىهاى خود به شهرهاى نزديك دريا پناه بردند . در اين ميانه يك جهاز از نيروى دريائى عثمانى سر رسيد و چندين جاى را به آتش كشيد كه بويژه به صامسون و اونيه آسيب رسيد . طاهر پاشا چون به آخرين حد بيچارگى رسيد ناچار خود را به يك كرجى انداخت تا پناهگاهى نزد ابازها كه نسبت به او وفادار بودند بيابد ؛ در همان ناحيه‌اى كه پيش از اينها فارناس « 1 » در وضعيتى مشابه موفق شد كه هنگام تعقيب رومىها خود را برهاند . و ليكن باد مخالف طاهر پاشا را به طرابوزان انداخت . از خوشبختى او آقاى آنجا كه او را سركرده‌اى دلير و بدبخت يافت وسايل رفتن او را به فاش « 2 » يا فاز « 3 » آماده ساخت و او تقريبا بىهمراه به سوكوم « 4 » نزد كلش بيگ « 5 » رسيد .\r\nعثمانيان براين عقيده‌اند كه دربارهء مردمى كه آنها را تازه فرمانبردار كرده‌اند بايد خيلى سختگيرى از خود نشان دهند . در نتيجه ، يوسف پاشا چندين تن از سركشان را اعدام نمود و براى كسانى كه از مرگ نجاتشان داد و معافشان كرد خراجى بزرگ نهاد و دستهء سپاهيان خود را به خرج مردم جانيك در دهكده‌هاى\r\n\r\n\r\n","description":"","footnote":"\r\n( 1 ) -  Pharnace \r\n( 2 ) -  Fasch \r\n( 3 ) -  Phase \r\n( 4 ) - سوكوم  Socoum  يا سوكوم قلعه بندرى است كه بر ساحل شرقى درياى سياه در 42 درجه 59 دقيقه و 20 ثانيه عرض و 38 درجه و 39 دقيقه و 53 ثانيه طول جغرافيائى نصف النهار پاريس است و به روسيه تعلق دارد .\r\n( 5 ) -  Kelech - Beg \r\n","page_name":" 85 ","page_number":105},
  {"content":"\r\n\r\nآنان جاى داد . از اين كارش آشوب تازه‌اى برخاست . با اينهمه خطاى اين كار كاملا به گردن بيگلربيگى نبود . او مىخواست كه در عين سختى عدالت را مرعى دارد و بويژه نظم را در اين استان بدبخت استوار سازد . ولى سربازان زير فرماندهيش كه درپى يك شكست ، خونخوار شده و پس از يك فيروزى سرمست گرديده بودند و بخصوص لبريز از حرص چپاول گشته ديگر نمىتوانستند كه با اعتدال رفتار كنند و از آنان توقع روش ديگرى داشتن مثل اين بود كه چيز ناشدنى بخواهند . يك مثل ترك مىگويد كه « اگر مىخواهى باور كن كه كوه‌ها جابجا شده‌اند ولى باور نكن كه آدميزاد بتواند طبيعت خود را عوض كند . »\r\n\r\n","description":"","footnote":"","page_name":" 86 ","page_number":106},
  {"content":"\r\n\r\n\r\nفصل سيزدهم امنيت ارمنىهائى كه در جلگه اندرس در زير حمايت يوسف پاشا مىزيستند -\r\nاختلافى كه ميان ارمنىهاى دهات و شهرها مىبينيم - فرمانهاى باب عالى به يوسف پاشا جوانمردى اين سركرده - مؤلف اردوگاه عثمانى را با يكى از افسران پاشا ترك مىكند - ارزنجان « 1 » - جدائى طوروس به دو رشته - ايليجه « 2 » - جنس « 3 » - آش قلعه « 4 » - پيرامون ارزنة الروم - ما خط مستقيم را ترك مىگوئيم - آلاوير « 5 » - كوللى « 6 » - كوزلى « 7 » - استنكافى كه در اين دهكده با آن مواجه شديم . پيرامون وان .\r\nزمانى را كه من در اردوگاه عثمانى مىگذراندم اين آزادى را يافتم كه دشت اندرس را سياحت و از دهكده‌هاى عيسوىنشين كه در آنجا پراكنده بودند ديدارى بكنم . من با شوقى اثرات نيكوى پشتيبانى پاشا را از آنان ملاحظه كردم .\r\nارمنىها باوجود جنگى كه پيرامونشان رخ مىداد و ويرانيها و آسيب‌ها وارد مىكرد كشتزارهاى خود را به آرامى مىكاشتند و زنانشان از اينكه بىروبنده در برابر نگاه سربازان خود را بنمايانند بيمى در دل نداشتند . كليساى آنها را محترم مىشمردند و در هنگام شب مانند روز آن را باز مىگذاشتند .\r\n\r\n\r\n","description":"","footnote":"\r\n( 1 ) -  Erz - Inghian \r\n( 2 ) -  Ilidjah \r\n( 3 ) -  Djennes \r\n( 4 ) -  Ach - Caleh \r\n( 5 ) -  Alavir \r\n( 6 ) -  Kulli \r\n( 7 ) -  Couzli \r\n","page_name":" 87 ","page_number":107},
  {"content":"\r\n\r\nدر شرق : كليساهاى عيسوى هيچگونه نمايش چشم‌گيرى مانند پرستشگاه‌هاى ما در اروپا ندارد . كسانى كه دين عيسوى دارند و در آنجا زيست مىكنند در خود احساس تعلق و وابستگى به آن مىنمايند . در ورودى كليسا هميشه به سوى شرق باز مىشود و آن را تنها با يك صليب مىتوان از مسكن معمولى مردم تشخيص داد .\r\nدر داخل آن يك مهرابهء خيلى ساده و چند نقاشى خشن تنها زيور آن به شمار مىآيند ولى ارمنىها هنگام ورود به كليسا با پاى برهنه داخل مىشوند . كشيشان جامهء سفيدى به تن دارند و آوازشان از زبان متداولى تركيب شده و غريو آن از هنگام برخاستن آفتاب به گوش مىرسد . اگر آنها آهنگ خوش و از خود بى خود كنندهء آوازهاى ايتاليائى را ندارند ولى اثر و شكوه آن دست كمى از آنها ندارد . يك اروپائى با شنيدن آنها نمىتواند تحت تأثيرشان واقع نشود ؛ حال خواه اين تأثير به سبب سادگيش تا روح نفوذ كند خواه كه ميهن را با نخستين تأثير دوران كودكى به ياد بياورد ، اثرهائى چنين شيرين و نيرومند بويژه هنگامى احساس مىشود كه شخص در كشورهاى دوردست افتاده باشد .\r\nهمه‌چيز در ميان ارمنىهاى ده‌نشين از نيكخواهى و نرمى سخن مىگويد .\r\nراستى مىتوان گفت كه سادگى مخصوص خلفاى نصارى و بيگناهى آنان در آغاز عيسويت را در ميانهء آنها مىتوان بازيافت . همسر مهربان و فرمانبردار به زور چشمان خود را به روى شوهرش جرأت مىكند كه بيندازد ؛ او زمانى كه با كسى جز شوهرش سخن مىگويد سرخ مىشود . دختر هرگز در برابر پدرش نمىنشيند و پيرمرد جز با اشارهء يك چشم نيازى ندارد كه انديشهء خود را بازگو كند و بدين‌سان بيدرنگ نظرش اجرا مىشود . ارمنىهائى كه به شهرها كوچ كرده‌اند بىگفتگو بسيارى از اين صفات گرانبهاى خويش را از دست داده‌اند . معذلك بايد اذعان كرد كه ارمنىها در بازرگانى خيلى هوشيار و پاك‌دامنند . آنها مانند يونانيهائى كه در تركيهء اروپائى هستند و قبطىهاى مصر مأمور اخذ كليهء وجوه ماليات دولتى در قسمت آسيائى تركيه هستند . آنها را تقريبا در همه‌جاى آسيا و حتى در هندوستان\r\n\r\n","description":"","footnote":"","page_name":" 88 ","page_number":108},
  {"content":"\r\n\r\nمىتوان يافت . در همه‌جا روح فرمانبردارى و نظم از خود نشان مىدهند و به همين سبب اعتبار و تمول براى آنان فراهم مىشود . مواظبت‌ها ، خستگيها و حتى تحقيرها و بىحرمتىها را ناديده مىگيرند و دارائى هنگفت گرد مىآورند ، بىآنكه به خطرهاى گوناگون كه آنها را درميان گرفته ، در جائى كه قانون نيروئى ندارد و مردمانش نادرست هستند انديشه‌اى به خود راه دهند .\r\nباوجود نيكخواهى و تيمارخوريهاى يوسف پاشا من هزارگونه دردسر پنهانى در اردوگاهش داشتم . ناچار بودم كه در ميان مردمان متعصبى زندگى كنم كه حتى برخى از آنها افتخار مىكردند كه هنگامى كه در مصر بودند در توطئهء كشتن فرماندهء فرانسوى ( كلبر ) همدست بودند . فرمانهائى را كه چشم براهش بوديم كه از قسطنطنيه برسد ، بالاخره رسيد و دو سپاهى ترك آن فرمانهائى را كه دربارهء من بود با خود آوردند . من از خود ناشكيبائى سختى بروز مىدادم تا آنكه بدانم كه مضمون آن فرمانها چيست . و ليكن بيگلربيگى در آغاز خود را خوب نگهداشت كه در آن‌باره با من سخنى نگويد . او نمىخواست كه در اردويش بدانند كه باب عالى براى يك عيسوى وقت خود را گرفته و پيك‌هائى براى خاطرش روانه ساخته است و چون مىخواست كه موضوع سفر مرا در پيش چشم ديگران با پردهء ضخيم ابهام بپوشاند پس تا سه روز مرا در بيخبرى مطلق نگهداشت و از تمايلات درگاه عثمانى سخنى نگفت . پس از اين مدت كه بنظرم سالى مىآمد براى نخستين‌بار مرا خواست تا در كوشك او خوراكى باهم بخوريم و مرا نزد خود نشاند درحالى كه افسران ارشد او دور ميز برپاى ايستاده بودند . درميان غذا با حالى خندان گفت كه به زودى قسطنطنيه و ميهنت را باز خواهى ديد :\r\n« تو پيش ايرانيان مىروى چه كنى ؟ من چندبار به تو گفتم كه بى جهت آنها مورد حسن ظن اروپائيان واقع شده‌اند . سى سال است كه من با آنان مراوده دارم و بطور تحقيق در اين مدت من نتوانستم كه يك تصوير خيلى والائى از آنهمه شكوهشان بدست بياورم . همين تازگيها يكى از سفيرانشان به عنوان يك هديهء\r\n\r\n","description":"","footnote":"","page_name":" 89 ","page_number":109},
  {"content":"\r\n\r\nخيلى گرانبها يك قليان ايرانى با خودنمائى بسيار ، همراه ده تا غلام پيش من فرستاد . »\r\nپاشا خيلى لذت مىبرد از اينكه به حساب ملتى كه او را دوست نمىداشت چيزهائى بگذارد و خودش را خشنود كند . او وقتى مىديد كه سخنانش در من آشفتگى ببار آورد نيشخندى از روى بدذاتى مىزد . ناهار به پايان رسيد دستور داد كه فرمان درگاه را بياورند و پس از آنكه با نگاهش به همهء حاضران فهماند كه از آنجا بيرون بروند به من نامهء رسمى كاردار سفارت فرانسه در قسطنطنيه ، آقاى روفن آن مرد بزرگوار را داد و من با شتاب آن را گشودم و با شادى خبرهاى تازه و خوشى را كه در آن بود خواندم . از جستنى كه كردم پاشا دستش را جلوى دهان من گرفت و به من دستور داد كه هيچگونه نشانه‌اى از خرسندى از خود بروز ندهم . او به من با صداى آهسته گفت « چه بىاحتياط هستى . آيا نمىدانى كه در اينجا همه‌چيز بايد اسرارآميز باشد ؟ تو ، به ايران با نامى جعلى مىروى .\r\nآمادهء حركت باش ولى وانمود كن كه ناچار شده‌اى به قسطنطنيه بازگردى . حتى مىبايست كه تو همان راه را پيش بگيرى . امشب يك افسر به تو مىپيوندد .\r\nهنوز همه‌چيز گفته نشده است . بطور حتم تمام آن لوازم گرانبهائى را كه با خود آورده بودى هنوز به دستت نرسيده است من مىخواهم كه تلافى آن نقص‌ها را بكنم . تنها كافى نيست كه ترا به مقصدت برسانم بلكه بايد وسائلى فراهم كنم كه از تو بطور شايسته پذيرائى كنند » . بيگلربيگى آنگاه دستور داد كه پارچه‌هاى گرانبهاى حلب ، ساعتها و جواهرهاى گوناگونى آوردند و مرا ناگزير از پذيرفتن آنها كرد و به همان اندازه كه من از دريافت آنها از خود اكراه نشان مىدادم او بر شمارهء آنها مىافزود .\r\nپس از هفده روز اقامت در اردوگاه عثمانى ، من اول آوريل 1806 آنجا را ترك كردم . يوسف پاشا بيست مرد مورد اطمينانش را همراهم فرستاد كه فرماندهء آنان يك آقا به نام مصطفى بود . اين افسر بنا به دستورى كه از بيگلربيگى دريافت داشته بود در تمام مدت نخستين روز ما را به سوى قسطنطنيه مىبرد ولى فردايش\r\n\r\n","description":"","footnote":"","page_name":" 90 ","page_number":110},
  {"content":"\r\n\r\nما به سوى معدن كه سر راه ايران بود رانديم . در اطراف اين شهر معدن‌هاى نقره است كه استخراج مىكنند . ما از قره‌حصار دورى جستيم . اين محل كه موقعيتش نزديك كبيره يا سباست « 1 » باستان است به نظر مىآيد مكانى را نشان مىدهد كه در آنجا شهرى بوده كه مهرداد هنگامى كه از طرف لشكر لوكولوس دنبال مىشده گنجينه‌هاى خود را آنجا گذاشته است . بيشهء شتكلى « 2 » آخرين قسمتى است كه در حين خروج از كاپادوكيهء باستان براى داخل شدن به ارمنستان به آن برمىخوريم .\r\nاين بيشه ، امروزه مرز ميان بيگ‌نشين سيواس و ارزنجان است : ما از آنجا گذر كرديم . چون اغلب بتوسط راهزنان آنجا تاراج مىشود حكومت تركيه در كنار آن راه قراولخانه‌اى احداث كرده است و اين چاره‌انديشى زيانش براى مسافرين خيلى بيشتر از سودش مىباشد چون هرگاه شمارهء گذرندگان كمتر از سربازان باشد كمتر اتفاق مىافتد كه لختشان نكنند . دهقانان اين سرزمين فقير هستند و راهنماى كاروانها مىباشند . اشتغال آنها كشيدن صمغ يا قطران از درختان سرو جنگلى است . آنان شبهاى دراز زمستان را به كتان‌ريسى ، چپق دود كردن و قصه شنيدن مىگذرانند . در اين مدت يكى از بچه‌هايشان مشعلى به دست مىگيرد كه آتشى شفاف از آن مىدرخشد و اين روشنى چوبهاى صمغى است كه مىسوزد .\r\nاين كوهستانيان مانند آنهايى كه در قسمت‌هاى داخلى كوه‌هاى آلپ و آپنن زيست مىكنند براى روشنى شب وسايل ديگرى جز آنچه كه ياد كرديم ندارند .\r\nپس از سه روز پيشروى ما به ارزنجان ( ساتالاى باستان ) شهر كوچكى رسيديم كه در جلگه‌اى محصور از كوه‌ها قرار گرفته كه آنها يك محوطه‌اى را كه تقريبا دوازده فرسخ در امتداد شمال‌شرقى به جنوب غربى است تشكيل مىدهند .\r\nاين شهر آب و هوايش از همه‌جاى ديگر ارمنستان معتدلتر است . موقعيت و همسايگى آن با رود فرات آنجا را يك توقفگاه خيلى مطبوعى ساخته است .\r\nاهاليش همه مسلمانند . در دهكده‌هاى اطرافش عيسويان سكنى دارند و توانگرترين\r\n\r\n\r\n","description":"","footnote":"\r\n( 1 ) -  Sebaste  يا  Cabira \r\n( 2 ) -  Chatakli  سيواس امروزى\r\n","page_name":" 91 ","page_number":111},
  {"content":"\r\n\r\nآنها به بازرگانى پرداخته‌اند . ديگران به كار كشاورزى ، كشت گياهان غله‌اى و درختان مانند هلو ، توت و انجير مىپردازند . معمولا كشت اين درختان در چنين عرض جغرافيائى ، در ارتفاعات مقرون به موفقيت نمىباشد .\r\nطوروس به دو رشتهء اصلى ميان ارزنجان و ارزنة الروم بخش مىشود .\r\nيكى از اين رشته‌ها به سوى جنوب شرقى امتداد دارد و به كوه‌هائى مىپيوندد كه رود دجله از ميان آنها سرچشمه مىگيرد . رشتهء ديگرى به سوى شمال‌شرقى مىرود و سرزمينى را كه تا قفقاز گسترش مىيابد احاطه مىكند . بدين ترتيب نتيجه‌اى كه بدست مىآيد اين است كه همهء آبهائى كه به مشرق ارزنة الروم مىريزند خود را به ارس مىرسانند و در درياى خزر داخل مىگردند ؛ درحالى كه آبهاى ديگر خود را به فرات « 1 » مىرسانند و به اقيانوس مىريزند .\r\nپنج روز راه بايد پيمود تا بتوان از ارزنجان به ايليجه كه چشمهء آب گرم و در سه فرسخى ارزنة الروم است رسيد . ما از جنس كه گمان مىبرند همان ژيمنياس باشد كه استرابن درباره‌اش سخن گفته ، و آش قلعه گذشتيم . با بررسى نقشه مىتوان ثابت كرد كه همين خط سير را در اروپا مىشود در ظرف كمتر از چهل ساعت پيمود درحالى كه در تركيهء آسيا چنين نيست . يك دسته سپاهى دلهى « 2 » بر جاده‌اى كه ما مىگذشتيم اطراق كرده بودند و لازم بود كه از آنها پرهيز كرد . رود سامان‌سوئى « 3 » خيلى گود است و نمىتوان بىگدار به آب آن زد . ما تا سرچشمهء آن بالا رفتيم . بارى آهستگى نااميد كنندهء آقا كه هر ساعت از اسب پياده مىشد تا\r\n\r\n\r\n","description":"","footnote":"\r\n( 1 ) - در پاساژ استرابن آن قسمتى كه مربوط به جريان آب اين رودخانه و جهت كوه‌هاى آنجا مىباشد اين موضوع خيلى روشن ذكر شده است به گفتهء او « فرات از جانب شمالى كوه طوروس سرچشمه مىگيرد و نخست به سوى مغرب امتداد مىيابد و از ارمنستان بزرگ مىگذرد و از آنجا به سوى جنوب مىپيچد و طوروس را قطع مىكند . آن رود ارمنىها را از كاپادوكيه‌اىها و كماژنىها جدا مىكند » كتاب يازدهم .\r\n( 2 ) -  Delhls  دلهىها رستهء سواره‌نظام را مىسازند و از نظر دلاوريشان مشهور هستند .\r\n( 3 ) -  Saman - Souy \r\n","page_name":" 92 ","page_number":112},
  {"content":"\r\n\r\nچپقش را دود كند و بياسايد خيلى وقت ما را تلف كرد .\r\nمن منارهء ارزنة الروم را ديدم ولى اجازه به من ندادند كه به شهر داخل شوم .\r\nدستور بيگلربيگى اين بود كه ما در فاصلهء يك فرسخى دهكدهء ارمنىنشين چادر بزنيم و اين كار خيلى برايم سودمند بود . در اروپا مسافرها با رغبت نزديك شهرها مىشوند ولى در تركيه غالبا از اين كار مىترسند . مسافران براى پرهيز از آزمندى اعيان‌ها ، پرسشهاى گستاخانهء قاضىهاى فضول كه آنها را دلنگران مىكنند ، اقامت در بينواترين قريه‌هاى كوچك را بر پرجمعيت‌ترين شهرهاى آنجا ترجيح مىدهند .\r\nدشت حاصلخيز ارزنة الروم را بيش از صد دهكده پوشانيده است كه ساختمانشان مانند تمام سرزمين پاسين با چوب است . اين دهكده‌ها تعلق به مسلمانهاى توانگر شهر دارند كه خواه خودشان خواه بوسيلهء پيشكارها يا كهيا در آنجا از مزاياى گوناگون مهمى بهره‌مند مىشوند . اين سرزمين‌ها از طرف سلطان به عنوان زعامت يا تيمار كه نوعى تيول است به آنها واگذار شده است و شرايطى براى مالكين آنها درنظر گرفته شده كه در صورت جنگ بايد شماره‌اى سواره‌نظام به ميدان جنگ بفرستند و خود فرماندهى آن را به عهده بگيرند « 1 » .\r\nما دو روز در كيان ، در همسايگى ارزنة الروم اقامت كرديم . پس از آن از گردنهء دوه بوئينى « 2 » ( شترى ) گذشتيم و به آلاوير رفتيم و در آنجا خوابيديم . اين دهكده در پهلوى كوه‌هائى كه در بالا ياد كرديم ساخته شده است . چون قصد داشتيم كه از نزديكى بايزيد نگذريم خط سيرمان را كه به جنوب شرقى امتداد داشت و خط مستقيمى بود در آقزلر « 3 » ترك گفتيم و بىآنكه مسير خود را دنبال كنيم داخل به\r\n\r\n\r\n","description":"","footnote":"\r\n( 1 ) - دربارهء اين نوع تيولها به تاريخ عثمانى تأليف پتى دولاكروا  Petis - de la Croix  و همچنين به يادبودهاى دانشمند اولسنر  Oslsner  دربارهء تأثيرات دين اسلام نگاه كنيد .\r\n( 2 ) -  Deveh - boini \r\n( 3 ) -  Aghzler  معناى اين كلمه مخرج راه كوهستانى است .\r\n","page_name":" 93 ","page_number":113},
  {"content":"\r\n\r\nكوهستانهاى سخت شيب‌دار شديم . ما اغلب به بلندىهائى كه در نخستين ديدمان به نظر مىرسيد كه نمىشود به آنها دسترسى يافت با پاى پياده به سختى بالا مىرفتيم .\r\nيكى از قاطرهاى ما كه روى برف ليز خورد به رود ارس افتاد . آبهاى اين رود در اين قسمت ، از يك تنگهء خيلى تنگ و گود مىگذرد و از جنوب به سوى شمال تا دو فرسخ و نيمى مشرق حسن قلعه روان است ، در اين نقطه تغيير جهت داده و امتداد مشرق - شمال - شرق را به خود مىگيرد . اينجا درست همان  Pontem - indignatus - Araxes  است .\r\nما روز هيجدهم ماه هنگام غروب خيلى خسته به كوللى دهكدهء پرجمعيت ارمنىنشين كه در نوزده فرسخى ارزنة الروم ، در ساحل چپ و نزديك سرچشمهء اين رود واقع است رسيديم . در تابستان به آسانى مىتوان از گدار آن گذشت و ليكن هنگام آب شدن برف بايد كه به كمك جاله‌هائى ( كشتى چوبى ) كه از تركه‌هاى جگن ساخته شده يا با مشگهاى باد كرده « 1 » از آن عبور كرد . پس از آن‌كه از كوهستان آق‌داغ ، سفيد كوه كه قلهء آن چنان كه نامش نشان مىدهد هميشه پوشيده از برف است به سختى گذشتيم به طرف حوزهء خنس يا بگفتهء علم هيئت تركها ، خنوس « 2 » جايگاهى كه به سبب عالى بودن نژاد اسبش نامى شده است سرازير گشتيم . شب را در دهكدهء كوزلى دهكدهء ارمنىنشين خوابيديم ولى مردمان آنجا به فرمان يوسف پاشا گوش ندادند و با لجاجت از دادن خانه‌اى به ما خوددارى كردند مگر آن‌كه ما حاضر به جبران خسارت آن‌ها بشويم . اين نخستين بارى بود كه به عيسويانى برخورديم كه مصمم بودند يك ايستادگى از خود در برابر تركها نشان دهند ولى در اين تكهء ارمنستان نفوذ حكومت تقريبا هيچ است . دهقانان آن‌جا مسلح و سخت جنگ آزموده در برابر اقدامات كردها هستند ؛ با آنها نبردهاى مكرر نموده نه از تهديداتشان و نه از دشنام‌ها و نه از مرگ ترس\r\n\r\n\r\n","description":"","footnote":"\r\n( 1 ) - براى شرح اين نوع كشتىها به جلد اول ، صفحهء 121 ، مسافرت به ايران كه در سالهاى 1807 ، 1808 و 1809 انجام گرفته نگاه كنيد ( پاريس كتابفروشى دانتو ) .\r\n( 2 ) - جهان‌نما صفحهء 425\r\n","page_name":" 94 ","page_number":114},
  {"content":"\r\n\r\nبه خود راه نمىدهند . مخالفتى را كه با پذيرائى از ما كردند بسيار موجه بود چون افسران ترك ( مهمانداران ) بجاى قدردانى از مهمان‌نوازى كه به آنها ارزانى مىدارند كمتر پيش مىآمد كه از دهكده بيرون بروند و مطالبهء پاداشى نكنند و ميزان اين پاداش به نسبت آسيبى است كه احتمالا مىتوانسته‌اند به ميزبانان خود وارد كنند ولى نكرده‌اند .\r\nبه همان ميزانى كه ما پيش مىرفتيم آن سرزمين بيشتر به صحرا تبديل مىشد . پاشاهاى موش ، وان ، بايزيد ناچار گشته بودند كه نه تنها بخش كوهستانى را به كردها واگذارند بلكه جلگه‌هائى را كه در آن سوى خنس وجود داشت نيز به آنها بدهند . اين محل را جويبارهاى چندى آبيارى مىكند و از چمنزارهاى طبيعى پوشيده شده و پيش از اينها و همچنين امروزه مستعد حاصلخيزى فراوان بوده و هست ولى كردها بجاى هر كشتى در در پائيز ، علفهاى خشك را مىسوزانند تا آنكه در بهار آينده گياهان با نيرومندى بيشترى سبز شوند .\r\nاز اندرس تاوان ، ميوه ، شراب و عرق كم است . پيرامون وان همه‌گونه خوردنيها از بهترين نوع به فراوانى بدست مىآيد . تركها مىگويند به اين دليل است كه ارمنىهاى بسيارى به سوى آنجا كشانيده مىشوند .\r\nهر ساله از اين ناحيه كاروانهاى بسيارى از كارگران به راه مىافتند تا در قورخانه‌هاى نيروى دريائى قسطنطنيه كار كنند . آنان پس از چند سال بازمىگردند و در ميهن خود مستقر مىشوند . گرچه درياچهء وان خيلى قابل كشتىرانى نيست و ارمنىها هم از حيث اطلاعات و صنعت براى هنر كشتىسازى چيزى كم ندارند بااينحال آنان هرگز تاكنون كشتىهائى كه تا اندازه‌اى محكم باشند و بتوانند در برابر كوچكترين كولاك دريائى پايدارى كنند نتوانسته‌اند فراهم كنند و بسازند .\r\nدر سال 1806 در اين درياى كوچك داخلى بيش از هفت يا هشت كشتى بادبانى\r\n\r\n","description":"","footnote":"","page_name":" 95 ","page_number":115},
  {"content":"\r\n\r\nبه چشم نمىخورد كه به زحمت براى بازرگانى بتليس « 1 » كافى به نظر مىرسيد .\r\n\r\n\r\n","description":"","footnote":"\r\n( 1 ) - شهر بتليس  Bidlis  در چهار فرسخى جنوب غربى درياچهء وان قرار دارد و بر قسمت پشت جنوبى كوه‌هاى نمرود واقع است كه سر راه كاروان‌هائى مىباشد كه از ارزنة الروم به بغداد از راه آماديا ، اربل ، آلتون كوپرى ( پل زرين )  Altun - keupry  و كركوك مىروند . اين شهر تجارت تنباكو مىكند كه نوع آن خيلى خواستار دارد .\r\n","page_name":" 96 ","page_number":116},
  {"content":"\r\n\r\n\r\nفصل چهاردهم مادر ملاذگرد از شعبهء جنوبى فرات گذشتيم -\r\nيزيدىها - ما به يك دسته از اين راهزنان برخورد كرديم - زبردستى راهنماى ما براى بيرون آوردن ما از پريشانى و هول - شيخ يك خانقاه - دورنماى درياچهء وان - آب شدن برفها در ارمنستان .\r\nپس از آنكه از كوه‌هاى پرشيب و همواره پوشيده شده از برف يكى از بلندترين فلاتهاى ارمنستان بزرگ گذشتيم به سوى شعبهء جنوبى فرات كه تركها آن را مراد چاى « 1 » به ياد بود مراد چهارم فاتح بغداد و ولايت جزيره نامگذارى كرده‌اند و آن رود در اين جلگه‌ها روان است سرازير شديم . ما در ملاذگرد بوسيلهء پلى كه به دستور اين سلطان بر روى فرات ساخته شده بود گذشتيم . مسلمانان وان دربارهء اين سلطان اين قصه را مىگويند : هنگامى كه مراد از سرزمين‌هائى كه با اسلحهء خويش گشوده بود مىگذشت از مردمان مغلوب و فرمانبردارش خراجها و هدايائى دريافت مىكرد . تنها مردم وان بودند كه چيزى ندادند از اين فراموشكارى آنان به شگفت آمد و سلطان فرمان داد تا بزرگان آن سرزمين به پيشگاهش بيايند و آنگاه از آنها پرسيد كه آن هدايائى را كه قصد داشتند تقديم كنند كجاست ؟ در\r\n\r\n\r\n","description":"","footnote":"\r\n( 1 ) - دانويل و چند جغرافيدان ديگر نام مراد چاى را رود شوق ( مراد ) ذكر كرده‌اند اين تعبير شايد پايه‌اى داشته باشد ولى بايد توجه كرد كه كلمهء مراد كه در عربى معناى شوق و ميل را مىدهد در تركى هرگز چنين معنائى ندارد . و كه ما بعلاوه به روايت‌هائى كه خيلى در ارمنستان متداول است گفتار خود را در اين‌باره محدود مىسازيم .\r\n","page_name":" 97 ","page_number":117},
  {"content":"\r\n\r\nپاسخ گفتند « اينها آن هدايائى هستند كه شايستهء ما و تو مىباشند » همين‌كه اين سخنان را گفتند رختهاى خود را پس‌زدند و سران بريدهء خونين چند تن از دشمنانش را به او نشان دادند . مراد از اين پيشكشى خشنود شد و به مردم وان امتيازهائى را كه هنوز هم از آن برخوردار هستند ارزانى داشت .\r\nملاذگرد « 1 » بر روى صخره‌هاى آتشفشانى ساخته شده است . با ديدن منظرهء اطراف اين شهر كه آتش‌هاى زيرزمينى پيش از اين زيرورو كرده بود يك نوع غمناكى به آدمى دست مىدهد و هنگامى كه به اين شهر نيمه ويران درمىآئيم براين اندوه افزوده مىشود . اين شهر در ده فرسخى سجان‌داغ « 2 » واقع شده و بنابر گزارش مردمان آنجا سه روز مىبايست راه‌پيمائى كرد تا بتوان آن را دور زد . قلهء آن به نظر من خيلى بلند آمد ولى به گمان من بر خلاف آنچه حاجى خليفه « 3 » ادعا مىكند نمىشود آن را از پنجاه فرسنگى ديد . اين كوه هميشه از برف پوشيده شده است . ده فرسخ دورادور اين كوه را تخته سنگهاى سترك مواد آتشفشانى به رنگ خاكسترى احاطه كرده كه بر روى آنها چراگاه است و گله‌ها علفهاى لطيف و كمياب آن را مىچرند . گاه‌گاهى ديده مىشود كه از پاى اين صخره‌ها چشمه‌هاى آب سرد و زلال جوش مىزند .\r\nدر پاى سجان‌داغ به يزيدىها كه از ايل كرد هستند و در زير عنوان شيخ بزرگ اهريمن را مىستايند و خود را از قيد و بند هرچه كه قوانين ايزدى و انسانى ممنوع دانسته آزاد مىدانند برمىخوريم . به بهانهء شگفتى مىگويند كه چون خداوند اصولا درست و نيك مىباشد بيهوده است كه او را بستائيم و به همين سبب هيچگونه تكليف دينى براى او انجام نمىدهند ؛ با آنكه به پروردگار پىبرده‌اند و حتى بيشتر پيغمبرانى را كه عيسويان و مسلمانان به آنان احترام مىگذارند اينها نيز قبول دارند .\r\n\r\n\r\n","description":"","footnote":"\r\n( 1 ) - در زبان ارمنى مناذگرد يا مناواذگرد يعنى شهر مناواذ .\r\n( 2 ) -  Seiban - Dagh \r\n( 3 ) - جهان‌نما ، صفحهء 413\r\n","page_name":" 98 ","page_number":118},
  {"content":"\r\n\r\nيزيدىها آگنده از انبوه خرافات هستند و كردها چندين بار به من گفته‌اند كه اگر يك دايره‌اى كه نماد معتقدات آنان است بر روى خاك ، پيرامون آنها بكشى آنها درميان آن دايره بيشتر ممكن است كه بميرند تا اينكه پاى خود را از آن بيرون بگذارند .\r\nآموختن ، خواندن و نوشتن براى آنها ممنوع است ولى دزدى ، آدم‌كشى ، نزديكى با محارم ، اعمالى هستند كه آنان حلال و مجاز مىشمرند ، يا اينكه لااقل هيچگونه وحشتى از انجام دادن آنها ندارند ايشان جامه‌هاى سياه مىپوشند و يك شبكلاهء قرمز و سياه به سر مىنهند و اميدوار هستند كه از اين راه ، شيطان از آنها خوشش بيايد و او را مانند مجرى خواستهاى ايزدى مىشناسند و بايد از نفرين به او خوددارى كرد و از اين‌روى نامش را نبايد بر زبان آورد . از خصايص اين فرقه آن است كه جديد المذهبى « 1 » درميان خود نمىشناسد و كسى را ارشاد نمىكند .\r\nيزيدىها خواه كه نام فرقهء خود را از شيخ يزيد مؤسس فرقه گرفته باشند ، خواه از خليفهء دوم اموى كه به او شهادت امام حسين فرزند حضرت على را نسبت مىدهند و خواه كه اصل و منشأشان به روزگار خيلى كهن برسد از طرف ايرانيان سخت مورد نفرت مىباشند ولى چون دلير و گستاخ و جنگجو هستند شاهزادگان كرد تاب آنها را مىآورند و حتى مىكوشند كه شمارهء بسيارى از آنان را به سوى خود جلب كنند و در سرزمين خود نگهدارند .\r\nما در گذر تنگ داش قوم « 2 » [ سنگ و ريگ 
  ] كه چندان از درياچهء وان دور نيست داخل شده بوديم ، در آنجا به علت راهزنيهائى كه در تمام مدت سال رخ مىدهد مسافرين وحشت‌زده مىباشند و هنگامى كه ما به يكدستهء سى نفرى يزيدىها برخورديم كه روى\r\n\r\n\r\n","description":"","footnote":"\r\n( 1 ) - ما در اينجا آنچه را كه دربارهء اين فرقه‌ها مىگوئيم از دهان ايرانيان و كردهاست . اگر خواننده ميل داشته باشد كه جزئيات بيشترى در اين‌باره بداند مىتواند به مسافرت نيبور  Niebuhy  تاريخ ارمنى انژيژيان  Ingigian  كه قسمتى از آن را سيربيه  Cirbied  انتشار داده و بخصوص كه نوشتهء پرگازونى كه از ايتاليائى ترجمه گرديده و در دنبالهء شرح پاشانشينى بغداد مشاهده مىشود ( پاريس ، 1809 ) نگاه كنيد .\r\n( 2 ) -  Tachcoun \r\n","page_name":" 99 ","page_number":119},
  {"content":"\r\n\r\nزمين نشسته بودند و چپق مىكشيدند و قهوه مىخوردند نخستين انديشهء ما اين شد كه بگريزيم ولى خيلى دير شده بود و يك سپاهى ترك سالخورده كه راهنماى ما بود و به اين نوع زد و خوردها خوى گرفته و تقريبا همهء اين راهزنان را شخصا مىشناخت در اين وضعيت پريشان‌كننده از اسب پياده شد و يكراست به سوى آنها رفت ؛ درست همان لحظه‌اى كه آنان از زمين برخاستند و سلاح‌هاى خود را بدست گرفتند تا به ما بتازند . او با طرزى دوستانه و اسرارآميز به آنها گفت « درود بر شما . ما از قسطنطنيه مىآئيم و همراه يك آقا كه فرمان عزل پاشاى وان را كه دشمن خونى شما مىباشد با خود دارد هستيم . اگر دلتان مىخواهد كه ما را لخت كنيد آماده‌ايم ولى تنها مىتوانيد كه فرمانها را از دست ما بگيريد زيرا باب عالى هرگز ما را با دارائى هنگفت به اين ناحيه نمىفرستد . اگر شما ما را بكشيد بدانيد كه عواقب خيلى سختى در پيش خواهيد داشت ؛ اگر ما را آزاد بگذاريد از شرّ يك فرمانروائى كه مىخواهد شما را نابود كند رهائى مىيابيد . به اضافه من مانند يك دوست بشما مىگويم كه كسانى كه همراه آنان هستم كاملا آمادهء دفاع از خود هستند . آنان هريك با خود اسلحه‌هاى گرم دارند كه هركدام چندين گلوله در خود جا داده‌اند و هرچند كه شماره‌شان از شما كمتر است جان خود را مفت از دست نمىدهند و آن را به شما گران خواهند فروخت . به سخنان من باور داشته باشيد و دوست بمانيد ؛ نه تنها به شما زيانى نمىرسانيم بلكه خدمتگزارى هم مىكنيم . ما حتى به شما بيست دانهء سكن ( سكهء طلا ) بعنوان هديه مىدهيم . » پس از آنكه مباحثاتى چند ميان آنها شد پيشنهاد راهنماى ما را پذيرفتند و ليكن يزيدىها از آن سپاهى ترك خواستند كه سوگند بخورد كه اين برخورد ما را به هيچ كس نگويد و او نيز چنين كرد و ما به راه افتاديم و بسيار خوشنود گشتيم كه توانستيم از اين تنگنا با اين نيرنگ رهائى يابيم .\r\nبا همهء اينها در پيرامون داش قوم يك تكيهء مسلمانى بود كه زيارت‌كنندگان از هر سو با گذشتن از هزاران خطر به آنجا مىآمدند . شيخ اين تكيه درميان راهزنانى كه پيرامونش بودند مىزيست و او مانند مرد خردمندى بود كه درميان مصيبت‌هاى\r\n\r\n","description":"","footnote":"","page_name":" 100 ","page_number":120},
  {"content":"\r\n\r\nزندگى آرام مىماند . من نمىتوانم بدون سپاسگزارى عميق از اين شيخ ياد كنم .\r\nاين رهبان بيچاره براى جلوگيرى از حمله‌هائى كه هنوز بايد در سر راه خود در انتظارش باشيم پيشنهاد كرد تا نزديكى اخلات « 1 » همراه ما بيايد . او لبادهء پشمى ساده‌اى به دوش داشت و در دستش شاخه‌اى صنوبر گرفته بود و هيچگونه سپرى جز پرهيزكاريش نداشت و در پيشاپيش كاروان ما به راه افتاد . و پنج فرسخ راه را با ما پيمود .\r\nكردها و يزيدىها گوئى كه از برخورد نگاه او به خود مىترسيدند و با نزديك شدنش خود را دور تر مىكردند ولى زنها و بچه‌هايشان از چادرهاى پردود خود بيرون مىشتافتند و هريك ظرفهائى پر از شير با عجله نزد ما مىآوردند و از آن شيخ دعا و بركت مىخواستند .\r\nدر آن طرف تكيه سرزمين باير و بيابانى بود كه ما از آن گذشتيم . بالاخره ما به بالاى تپه‌ها با كوشش رسيديم و از آنجا براى نخستين‌بار درياچهء وان را ديدم .\r\nهمين‌كه مصطفى آقا كه در آنجا زائيده شده و چندين سال بود كه رنگ آنجا را به چشم نديده بود چشمش به كنارهء درياچه افتاد از اسب فرود آمد و سجاده را بر روى زمين پهن كرد و فاتحه ، نخستين سورهء قرآن را با ايمان قلبى ازبر خواند :\r\nسپس در حال تأمل و خلوص چندين آيهء قرآن را خواند كه بىگفتگو مربوط به بازگشت به ميهنش بود .\r\nدر اينجا صحنه تغيير پيدا كرد و دورنماى خيلى شادىآور را به ما نمايش داد . هنگامى كه نزديك درياچهء وان شديم وسعت « 2 » زياد و آرامش آبهاى آبى آن يك درياى بىطوفان را جلوه‌گر مىساخت . بلنديهاى پيرامون آن را درختهاى صنوبر ، تمرهندى ، مورد و خرزهره پوشانده و شامل چندين جزيرهء سبز و خرم « 3 » مىشود\r\n\r\n\r\n","description":"","footnote":"\r\n( 1 ) -  Akhlat  شهر كوچكى باستانى است كه در كنارهء غربى درياچهء وان جاى دارد .\r\n( 2 ) - حاجى خليفه شصت فرسنگ يعنى نود فرسخ پيرامونش را در جهان‌نما مىدهد ( صفحهء 182 ) .\r\n( 3 ) - عمده‌ترين اين جزاير اختامه  Akhtamai  است كه در جنوب شرقى درياچه واقع است و فاصلهء خيلى كمى از زمين دارد .\r\n","page_name":" 101 ","page_number":121},
  {"content":"\r\n\r\nكه زاهدهاى آرام بىاذيت در آنجاها زيست مىكنند . سرزمين‌هاى اطرافش ارمنىنشين است كه از حيث لباس ، زبان و رسوم با ارمنىهاى ارزنة الروم فرق دارند . در آنجا به خيلى از كردها برمىخوريم كه حاصلخيزى خاك و آب و هواى ملايمش آنها را به سوى خود كشانيده است . همسايگى با ايران كه بيرحمى آنها را هيچگونه تحمل نمىكند سبب شده كه آنان ايل خود را به سوى سرزمين وان برگردانند . بعلاوه ، پاشاى موش و متسلم‌هاى بتليس و خنس كه اغلب باهم سر جنگ دارند خيلى از آنها را به خدمت خود درآورده‌اند .\r\nجدول زير ، زمانهائى را كه برف‌ها در سال 1806 در قسمت‌هاى مختلف ارمنستان كه ما آنجا را مىپيموديم آب شده است نشان مىدهد و با آن مىتوان تا حدى پىبرد كه آب و هوا و درجهء گرماى مربوط به هريك از آنها چه‌اندازه است .\r\nجلگه‌هاى آندرس و ازبيدرلر « 1 » در حدود 15 مارس\r\n« آوانس « 2 » از 15 تا 20 مارس\r\n« ارزنجان از 20 تا 25 مارس\r\n« ترجان « 3 » از 25 تا 30 مارس\r\n« نرديوان « 4 » [ مركديوان 
  ] از 5 تا 10 آوريل\r\n« جنس از 5 تا 10 آوريل\r\nارزنة الروم « 5 » از 10 تا 15 آوريل\r\nپاسين از 10 تا 15 آوريل\r\nكوللى [ خاكستردان 
  ] از 15 تا 20 آوريل\r\nخنس از 5 تا 10 آوريل\r\nملاذگرد از 20 تا 25 مارس\r\n\r\n\r\n","description":"","footnote":"\r\n( 1 ) -  Ezbiderler \r\n( 2 ) -  Avanes \r\n( 3 ) -  Terdjan \r\n( 4 ) -  Nerdivan \r\n( 5 ) - من ديدم كه برف در 27 ژوئن سال قبل در ارزنة الروم باريد .\r\n","page_name":" 102 ","page_number":122},
  {"content":"\r\n\r\n\r\nفصل پانزدهم رسيدن به وان - ملاقات فيض الله پاشا - توطئه‌اى كه برضد او چيده شد -\r\nبازداشت و كشتن او - شرح وان - عزيمت از آن شهر .\r\nيوسف پاشا هنگام خداحافظى من در اردوگاه اندرس دو نامه يكى به زبان تركى و ديگرى به فارسى به من سپرد . در آن نامه‌ها قويا توصيه شده بود كه دربارهء من خيلى خوشرفتارى بشود . نخستين نامه‌ها به عنوان فيض اللّه ، پاشاى وان و دومى به عنوان حسين ، خان خوى بود . بعلاوه بيگلربيگى بتوسط صراف ارمنى كه همه‌جا همراهش است اعتبار نامه‌هاى بانكى چه به نشانى بازرگانان تبريز و قزوين و چه به نام استفانوقاراپط ، صراف فيض اللّه به من داده بود . چون به وان رسيديم من در باغهاى اين صراف جاى گرفتم يا بهتر بگويم چادر زدم و به سبب خطرهاى سختى كه هم خودش و هم پاشاى اربابش را تهديد مىكرد سخت پريشانش ديدم .\r\nبا اينهمه مرا بيگانه‌اى ديد كه از طرف بيگلربيگى توصيه شده‌ام و چون دلش مىخواست كه در ايران يك پناهگاه مساعدى براى خود تهيه كند و از آنچه كه بر مىآمد وضعش چنان بود كه چاره‌اى جز پناهندگى نداشت از توجه به من افراط كرد و من در نزد او از آرامش كامل برخوردار بودم .\r\nهنوز پايم به زمين نرسيده بود كه نامهء يوسف پاشا را به فيض اللّه عرضه داشتم .\r\nاو مردى بود در حدود پنجاه سال قدش متوسط ، رنگ پريده ، لاغر و با مزاجى ضعيف ؛ نگرانى و ترس از رخسارش هويدا بود . او مرا با احترام بسيارى كه خيلى كم پيش\r\n\r\n","description":"","footnote":"","page_name":" 103 ","page_number":123},
  {"content":"\r\n\r\nمىآيد مسلمانها دربارهء عيسويها بجاى بياورند پذيرفت و پس از تعارفات معمول او با من از قسطنطنيه و اشخاص مختلفى از مردمان ديوانى يا از سراى كه من مىتوانستم آنها را بشناسم سخن گفت او فرصتى به دست آورد كه به من اختلافى را كه ميان كرانه‌هاى به سفر و نواحى وحشى كه او بر آن فرمانرواست هويدا سازد . گوئى كه او به جهان آمده بود تا در سراى باشد . او در آنجا بزرگ شده بود و چندين‌بار اين نشان افتخار را يافته بود كه هنگام سوار شدن خليفه به اسب ، ركاب همايونى « 1 » را به دست گرفته بود .\r\nبه‌همين دليل بود كه او اين مقام كنونى را به دست آورد . خلاصه او مدعى بود كه حاميان بسيار نيرومند دارد و خوشبختيش روزافزون مىباشد هرچند كه خطر او را تهديد مىكند . او به من گفت « بىگفتگو دربارهء يك ياغيگر كه به سبب گستاخيش ، فرمانهاى باب عالى براى سر آن سركش جايزه گذاشته است با تو سخن\r\n\r\n\r\n","description":"","footnote":"\r\n( 1 ) - ما گمان مىكنيم كه مىتوانيم دربارهء موضوع اين افتخار كه بهرهء خيلى كم از اشخاص مىشود گزارش زير را بدهيم تا شايد چيزى فروگذار نكرده باشيم : سلطان محمود كه امروز سلطنت مىكند هنگام به تخت نشستن مدتى طول داد تا صدر اعظمش را بگزيند سايه‌بان  Seiman  يا سگبان‌باشى  Segban - Bachi  كه در غياب « آقا » فرماندهى ينىچريها را كه آن زمان جزو ارتش بودند به عهده داشت بر طبق مرسوم ، روز جمعه خود را براى گرفتن ركاب همايونى هنگامى كه او به اسب‌سوار مىشد تا به مسجد برود آماده كرد . حس كرد كه فرصت مناسب است و مىتواند به نام ينىچرىها بپرسد كه نظر همايونى براى گزينش صدراعظم متوجه چه‌كسى است . خليفه در پاسخ اين پرسش گستاخانه گفت : « از كى ينىچرىها اين حق را براى خود قائل شده‌اند كه از سلطان خويش پرسش بكنند ؟ برو به آنها اين پاسخ را بده . همين كه اين سخنان را گفت با لگد محكم بر سر سايه‌بان‌باشى كوبيد و او هاج و واج خود را پس كشيد . تنبيه اين افسر به همين كار محدود نشد بلكه فردايش سر او را بريدند . اين عمل سخت يا بهتر بگوئيم اين جبارى و استبداد را در قسطنطنيه پسنديدند و آن را بفال نيك گرفتند و گفتند كه سلطان محمود در كارهاى خود متانت به خرج مىدهد . و با چنين كيفيتى مىتوان اميدوار شد كه انضباط در سراسر امپراطورى برقرار گردد .\r\n","page_name":" 104 ","page_number":124},
  {"content":"\r\n\r\nگفته‌اند . او چندين راهزن را كه به او شبيه هستند گرد خود آورده و با كمك آنان به لخت كردن كاروانها پرداخته و مىگويند كه آهنگ كرده است كه حتى به كاخ من بتازد ولى من از او نمىترسم . تا زمانى كه نيروى قانونى مرا حمايت بكند و جانشين پيغمبر تكيه‌گاه من باشد مىتوانم به عنايات خداوند خشنود باشم و دشمنانم را تار و مار كنم آنچنانكه باد سام « 1 » با شن بيابان كرد . »\r\nپيش از آنكه از پيش او بيرون بيايم من پاشا را ترغيب كردم كه مواظبت خود را دو برابر كند و بطور محرمانه از آنچه كه مىدانستم به آگاهيش رسانيدم كه چه دسته‌بنديهائى برضد او مىشود و از او خواهش كردم كه وسائلى برانگيزد كه من بيدرنگ به ايران برسم . ولى خواه از اينكه مىترسيد كه با دادن يكدسته سپاهى نيروى دفاعيش كاهش يابد درحالى كه به آن‌ها براى دفاع شخص خود نيازمند بود خواه براى اينكه تصور مىكرد كه عبور من از وان بعنوان نشانهء اطمينان از طرف بيگلربيگى نسبت به او تشخيص داده شود و كه مىانديشيد كه اقامت من در اين شهر يك نوع سپرى برايش به شمار مىرود و بالاخره اين‌كه او مىخواست كشف كند كه آيا چند تن از پيروان دشمن وحشتناكش به دنبال من به شهر درنيامده‌اند ، به‌هرحال او مرا به بهانه‌هاى چندى پيش خود در شهر تا سىام آوريل\r\n\r\n\r\n","description":"","footnote":"\r\n( 1 ) - ساميل  Samiel  ( يا بهتر شام يلى  Cham yely  ) باد جنوب شرقى است كه از 10 تا 15 آوريل چندين‌بار مىوزد و در نخستين پانزدههء ژوئن پايان مىيابد .\r\nهربار كه مىگيرد معمولا تا سه روز مىوزد . اين همان بادى است كه عرب‌ها آن را خمسين مىخوانند و كه در چندين سفرنامهء شرق نامش را باد سموم گذاشته‌اند و اين گونه آن را مىشناسند . اين باد بويژه در ابو شهر ، بندرعباس ، بغداد ، بصره ، در عربستان ، در شامات و مصر ظاهر مىشود و سپس از مديترانه مىگذرد و بعدا كه به سواحل سيسيل مىرسد خيلى ضعيف مىوزد . ارتش فرانسه دچار اثرات دردسر آورندهء اين باد در جريان لشكر كشى خود به شامات گشت . مىدانيم كه وقتى اين باد با شدت مىوزد مطمئن‌ترين وسيلهء حفاظت خود در برابر آن اين است كه بيدرنگ بايد به حال دمرو روى زمين دراز كشيد و رخ را به خاك نهاد و دهان و بينى را در شن پنهان كرد تا آن‌كه اين باد سخت و زودگذر پايان بيابد . اين همان كارى است كه شترها مىكنند .\r\n","page_name":" 105 ","page_number":125},
  {"content":"\r\n\r\nنگهداشت و اين زمان درست چند روز پيش از پيشامد شومى بود كه من پس از آنكه موضوع مورد بحث را تمام كردم به نقلش مىپردازم .\r\nارتقاء مقام فيض اللّه به منصب فرمانفروائى سرزمين وان ، به جاه‌طلبىهاى درويش بيگ جوان كه پدرش ، عمو و پدرزنش شغلهاى برجسته‌اى داشتند و كردها او را نمىپسنديدند پايان داد . درويش بيگ به ارزنة الروم پناهنده شد و در آنجا پنهانى به سر مىبرد ولى يوسف پاشا در نهفت او را حمايت مىكرد . درويش بيگ تصور مىنمود كه كمك يك بيگانه كه تا اين اندازه مورد لطف باشد چنان كه من در آن هنگام بودم مىتواند برايش سودمند باشد . پس به يكى از افسرانش دستور داده بود كه سر راه گذر من از راه كيان كه در نزديكى اين شهر است بيايد و مرا هنگام شب بطور ناشناس ببيند و به من فشار بياورد كه او را در انجام طرحهايش يارى كنم . من به او گفتم كه نه مىخواهم و نه مىبايست كه در اين نقشهء او دخالت كنم . ولى مهماندار كه همراهم بود نتوانسته بود مانع شود كه يك عده از فدائيان درويش بيگ به نگهبانان من نپيوندند . اكنون آنان جزوى از نگهبانان من به حساب مىآمدند . برخى از آنها دستور داشتند كه كردهائى را كه پيرامون وان اردوگاه داشتند بشورانند ؛ برخى ديگر بايد همان زمانى كه من به شهر درمىآمدم خود را داخل شهر كنند . چون ما به فاصلهء كمى از شهر رسيديم چند تن از اين سواران ترك نگهبان ما بدون اطلاع من از هم متفرق شدند تا آنكه شمارهء كسانى كه كاروان ما را تشكيل مىدادند خيلى زياد جلوه نكند ؛ زيرا كه آنها تقريبا همگى به سود كسانى كه در پيمان مخفى دست داشتند كار مىكردند .\r\nپس از عزيمت من از وان براى اينكه به ايران بيايم درويش بيگ چنان كه من بعدا فهميدم چندين دسته سپاهى كرد آورد و خود را به جلوى دروازهء شهر رسانيد و كردهائى كه با من به شهر درآمده بودند با دشمنان ديگر فيض اللّه آن درها را گشودند .\r\nفيض اللّه خود را به ارگ رسانيد و به زودى درخواست تسليم شدن را داد ولى نپذيرفتند . در اين هنگام برخى از سربازان مخصوص خودش او را گرفتار كردند\r\n\r\n","description":"","footnote":"","page_name":" 106 ","page_number":126},
  {"content":"\r\n\r\nو نزد درويش بيگ بردند . از ترس مىلرزيد و درخواست بخشايش كرد و پيشنهاد نمود به شرط آنكه به جانش گزندى نرسد از منصب خود چشم بپوشد و دارائى خود را كه با گرفتن خراج و از روى ستم به دست آورده بود به او واگذار كند .\r\nدرويش بيگ كه مىخواست پى ببرد كه پاشا دارائى خود را در كجا پنهان كرده چنين وانمود كرد كه با آن پيشنهاد همراه است . پس از اينكه از او آن اقرارى را كه مىخواست گرفت خودش راه افتاد تا رسيدگى كند كه فيض اللّه راست گفته يا فريبش داده است . پس از برگشتن از آن جايگاه از نو فيض اللّه را حاضر كرد و به او چنين وانمود ساخت كه به او اجازه مىدهد كه به قسطنطنيه برود . پاشا از پيش او بيرون آمد و اميد داشت كه به جانش هيچگونه گزندى نمىرسانند .\r\nبه زحمت او به نخستين حياط كاخ رسيده بود كه دو مرد خود را رويش انداختند و دور گردنش ريسمانى بستند و خفه‌اش كردند و سرش را بريدند و نزد درويش بيگ بردند . مرگ فيض اللّه تقريبا نشانه‌اى بود از نابودى همه پيروانش .\r\nو كردها خود را باز هم يك بار ارباب شهر و قلمرو وان ديدند . و ليكن دربارهء استفانو قاراپط صراف كه من نزدش جاى گزيده بودم او خود را با كوشش به ايران رساند و از مرگ رهائى يافت و به او در چند ماه بعد در ايران برخورد كردم ولى او ورشكست شده بود و به حالت اضطرار بسر مىبرد و مىشود گفت كه با صدقه زندگى مىكرد .\r\nوان به زبان ارمنى معناى مسكن ، دژ ، دير مىدهد ، من نمىدانم كه اين شهر به سبب شمارهء بسيارى دير كه در اطرافش مىبينند نامگذارى گرديده يا آنكه اين نام را شاهى به نام وان كه كمى پيش از لشكركشى اسكندر به آسيا مىزيسته به اين شهر داده است . هرچه مىخواهد باشد ارمنىها مدعى هستند كه اين شهر بر روى جايگاه شهر باستانى سميراموسرت « 1 » قرار گرفته است . اين عقيدهء خود را برپايهء قسمتهاى مختلف از كتاب موسى خورنى مؤلف ارمنى كه در قرن پنجم\r\n\r\n\r\n","description":"","footnote":"\r\n( 1 ) -  Semiramocerte \r\n","page_name":" 107 ","page_number":127},
  {"content":"\r\n\r\nمىزيسته و ادعا داشته كه سميراميس هر ساله تابستان به اين تكهء ارمنستان مىآمده است بنياد گذاشته‌اند . شرحى را كه او از اين سرزمين مىدهد با آنچه كه ما مىگوئيم كاملا مطابقت دارد . همان نويسنده ذكر يك سد معتبرى را مىكند و اين ناحيه را از همانگاه براى عبور خيلى خطرناك مىدانسته‌اند . جايگاهى را كه اين سد در آن بوده است امروزه به نام بند ماء « 1 » خوانده مىشود .\r\nشهر وان بر روى كنارهء شرقى درياچه‌اى « 2 » به همين نام قرار دارد و گرداگردش را ديوارهاى كنگره‌اى كه خوب سالم مانده فراگرفته است و ارك آن‌كه براى دفاع شهر است بر روى تخته سنگى جدا كه شكل آن مانند نوعى مخروط خيلى بلند مىباشد ساخته شده است . اين ارك ، چنان كه معتقدند خيلى محكم و نيرومند است .\r\nچندين سال در برابر سپاه شاه عباس دوم ايستادگى كرد تا آنكه شاه در سال 1636 بر آن دست يافت . چنين ايستادگى سبب شد كه بطور نقل بگويند كه محاصره آنقدر طول كشيد كه محاصره‌كنندگان توانستند ميوهء درختانى را كه خود در پشت ديوارها كاشته بودند بدست بياورند .\r\nجمعيت وان را از 15 تا 20 هزار تن بشمار مىآورند كه بيشترشان ارمنى هستند . حول و حوش اين شهر پر از باغ است كه در آنها ساختمانهاى كوچك زيبائى ساخته شده كه در تابستان اشخاص متفرقه در آنجا مستقر مىشوند . هيچ دورنمائى به قشنگى اين بستانها كه از جويبارهاى بيشمار آبيارى مىشوند ، و درختهاى زيبا بر آن سايه مىافكنند نيست . حصار اين باغ و بستانها مانند ايران با ديوارهائى گلى ساخته شده است .\r\nبازرگانى با موش و بتليس كه از راه اين درياچه انجام مىگيرد و گذر كاروانهائى از بغداد ، موصل ، قراچولان « 3 » ، ماردين و دياربكر به تفليس و قسمت شمالى\r\n\r\n\r\n","description":"","footnote":"\r\n( 1 ) -  Bend - Ma \r\n( 2 ) - جغرافيدانان باستان . درياچهء وان را به نام ارسيسا  Arsissa  مىخواندند كه اين نام در آرژيك  Adjich  برقرار است و اين شهرى است كه بر كنار شمالى آن واقع مىباشد .\r\n( 3 ) -  Cara - Tchiolan \r\n","page_name":" 108 ","page_number":128},
  {"content":"\r\n\r\nايران است براى مردمان وان سود كلانى ببار مىآورد . صيد ماهى در اين درياچه عايداتى از پنجاه تا شصت هزار پياستر دربردارد اين ماهيگيرى در حدود بيستم مارس آغاز مىشود و سىام آوريل پايان مىيابد . مقدار صيد ماهى زياد است ولى نوع ماهى يكجور است كه با آنكه بزرگتر از ساردين است ولى تا اندازه‌اى به آن مىماند و شبيه آن را من در كرانه‌هاى درياى سياه در طرابوزان « 1 » ديده‌ام . در فصلهاى ديگر سال در آنجا هيچگونه ماهيگيرى انجام نمىشود و ماهىها در ژرفناى آبها كه خيلى نمك‌آلود است پنهان مىشوند . يك مسئلهء ديگر كه در جالب بودن دست‌كمى از آن ندارد اين است كه از همهء كرانه‌هاى درياچه ، آب بر خاك تجاوز مىكند و نتيجه اين طغيان آن است كه از وسعت محله‌هاى بيرون شهر وان هر ساله مقدارى كاسته مىشود و شهر آرژيك بيش از همه كم سكنه‌تر مىگردد .\r\nسرزمينى كه شهر وان را احاطه كرده از آب و هواى خيلى معتدل و آسمانى كه تقريبا هميشه صاف است بهره‌مند مىباشد . در آنجا گندم به اندازه‌اى كه رفع نيازمندى مردمش را بكند به بار مىآيد و تا اندازه‌اى برنج نيز براى صادرات دارد .\r\nمن در آنجا چند درخت پرتقال و ليمو در هواى آزاد ديدم ولى خيلى بايد مواظبت كنند تا ميوهء آنها برسد . در آنجا درخت زيتون و خرما ديده نمىشود . درختهاى ميوه‌اى كه در شمال ايران مىرويد در آنجا خيلى خوب به بار مىآيد .\r\n\r\n\r\n","description":"","footnote":"\r\n( 1 ) - در وان نام اين ماهى را تاريخ گذاشته‌اند و به گمان من كه اين نام همان است كه در طرابوزان آن را خمسى مىخوانند .\r\n","page_name":" 109 ","page_number":129},
  {"content":"\r\n . \r\n","description":"","footnote":"","page_name":" 110 ","page_number":130},
  {"content":"\r\n\r\n\r\nفصل شانزدهم ما از شهروان با نگهبانان تازه‌اى بيرون آمديم -\r\nيك سركرده كرد ما را مهمان‌نوازى كرد - موسى بيگ از ما خوب پذيرائى نمود - تصويرى از اين شاهزادهء جوان - ما از مرز ايران گذشتيم - صحنه عوض شد - ما به خوى رسيديم .\r\nپس از آنكه از مهماندار و سواران عثمانى كه ما را از اندرس همراهى كرده بودند و مىبايد كه به اردوگاه بيگلربيگى بازگردند جدا گشتيم روز سىام آوريل از وان با نگهبانان تازه‌اى كه همگى كرد بودند و آقاى سالخورده‌اى بنام سليمان سركردهء آنها بود به راه افتاديم . كوه‌هاى خرم و بلند هكيار [ هكار 
  ] را در جنوب خود گذاشتيم و كاروان ما به سوى درياچهء كوچك اوجك « 1 » يا ارجك « 2 » پيش راند و در كرانهء آن نخستين ايست خود را كرديم . اين كوهستانها به اندازه‌اى شيب دارند كه حتى يك گاو هم نمىتواند از آنجا به زحمت بالا رود ؛ ولى چون قله‌اش تا اندازه‌اى حاصلخيز است هكيارها عادت دارند كه گوساله‌هاى جوان را بر دوش خود بگيرند و به آنجا ببرند . اين گوساله‌ها را بعد از دو سال به گاو آهن مىبندند . وجود چنين رسمى را مردمان موثقى به من در همان محلها تأئيد كردند .\r\nفرداى آن روز به چندين بازرگان ايرانى و روستائيانى كه آنها را لخت كرده بودند برخورديم . در فاصلهء كمى از محموديه ما ديديم كه سركردهء يكى از\r\n\r\n\r\n","description":"","footnote":"\r\n( 1 ) -  EVehdjek \r\n( 2 ) -  Ercdjek \r\n","page_name":" 111 ","page_number":131},
  {"content":"\r\n\r\nتيره‌ها كه چادرهايشان بهم نزديك بود به سوى ما مىآيد . او روپوشى از پوست و جامه‌اى گرانبها از ابريشم به تن داشت و بر اسبى بسيار زيبا سوار بود و صد سوار درپى او مىآمدند . برحسب رسم كشور ، او مهمان‌نوازى كرد . ما پذيرفتيم و در چادرش قاليهاى خراسانى و ظروف چينى ، عطريات ، آلات موسيقى و خلاصه آنچه كه مىتواند در زندگى شرقى جمع بيايد و آن را نرم و باشكوه بسازد ديديم .\r\nاين سركردهء كردها در جزو بندگان خود يك كنيزك چركسى داشت كه خيلى شيفته‌اش بود و كه چند روز پيش از اين او را يك افعى گزيده بود و اين نوع پيشامدها در كردستان خيلى متداول است و نتايج خيلى اندوهبارى ببار مىآورد .\r\nاز ترس اينكه مبادا آن زن تباه شود از من خواست كه او را درمان كنم . خواهش او مرا نگران ساخت و ليكن سليمان سالخورده از آن آدمهائى نبود كه براى چيزى به اين كم‌اهميتى ترس به خود راه بدهد خواست كه بيمار را ببيند . او جاى گزيدگى را آزمايش كرد و با حالتى سنگين و جدى و هوشيار ، يك شكاف به جاى زخم داد و كمى ماست با علفهاى مسكن ضماد كرد و بر روى آن‌جاى ناسور نهاد . چون به نتيجهء كارش خيلى اطمينان نداشت و درد او ممكن بود كه بدتر شود به من پيشنهاد كرد كه شبانه با شتاب از آنجا بگذريم ولى من كه اعتقاد بيشترى به استعداد و قابليت او داشتم قبول نكردم و در همانجا مانديم . خوشبختانه بامداد ، حال آن دخترك رو به بهبودى مىرفت .\r\nما راه خود را دنبال كرديم و درهء قطور را كه به همان ميزانى كه به مرزهاى ايران نزديك مىشود ، تنگتر و پيوسته پر پيچ و خم‌تر مىگردد پيموديم . ما از پاى يك برج بلند كه تقريبا يك قرن از ساختمانش مىگذرد گذشتيم . آن برج بر روى صخره‌اى به فرمان بيگى ساخته شده بود كه قصدش اين بوده كه از دور ، كاروانهائى را كه مىگذشتند كشف كند و در پيش خود داورى نمايد كه آيا بىآنكه خطرى متوجهشان بشود مىتوانند آن كاروان را لخت كنند يا نه . در قطور كه آخرين\r\n\r\n","description":"","footnote":"","page_name":" 112 ","page_number":132},
  {"content":"\r\n\r\nشهر تركيه بود خوابيديم . براين شهر جوانى بنام موسى بيگ فرمانروائى مىكند كه مقرش در ارك و كارش مرزبانى است و جوانمرديش با دلاوريش برابر است به پيشانى او موهاى سياه و پرچين سايه افكنده و آثار تكبرى نجيبانه بر چهره‌اش نمايان بود . وى خود را به روش كردها آراسته بود و شبكلاهى از ماهوت شنجرفى بر سر داشت كه دور آن را با شال ابريشمين كه منگوله‌هاى بسيارى آن را زيور مىداد و تا شانه‌ها فرومىريخت پيچيده بود . سلاح‌ها و جامه‌هايش به همان نسبت دارائيش ساده بود . با آنكه چندان توانگر نبود ولى خيلى مهمان‌نواز بود ؛ و با آنكه كرد بود او مباهات به اين نمىكرد كه با چپاول و يغما بايد زندگى بكند .\r\nچون خبر رسيدن ما را شنيد بيدرنگ همه‌گونه وسايل كه مىانديشيد مورد نياز ما باشد با شربتهاى سرد ، همچنين فرش‌ها و نازبالشت‌ها براى زينت بخشيدن چادرهايمان برايمان فرستاد . سپس او ما را دعوت كرد كه باهم خوراكى بخوريم و با اينكه درآمدش خيلى متوسط بود اين كار سبب نشد كه سفرهء پررنگ و بوئى ترتيب ندهد . خوراكها را بر روى سفرهء خيلى نازكى [ قلمكار 
  ] كه نقاشى شده و بر روى زمين گسترده بودند نهادند ؛ و برنج و شير و گوشت تنها بره‌اى را كه براى بيگ باقيمانده و مخصوص ما آن را كشتند در آن چيدند . او معتقد نبود كه مىبايست يك هديهء كوچكى را كه من بتوسط سپاهى ترك خود برايش فرستادم رد كند . بلكه چون چيزى نداشت كه به آن پيشخدمت انعام كند به او دستور داد كه لحظه‌اى منتظر بايستد و آنگاه از يك رباخوار ايرانى كه آنجا بود چند سكه با سود گرانى وام گرفت و به آن سپاهى داد .\r\nموسى بيگ چند تن از زيردستان خود را به نگهبانان ما افزود و ما دنبال پيچهاى دره را گرفتيم و از شگفتىهائى كه تاكنون نمونه‌اش را در كردستان نديده بوديم اين بود كه راه‌ها را حكومت با دلسوزى تعمير كرده بود .\r\nرودخانهء قطور كه از ميان صخره‌هاى محموديه سرچشمه مىگيرد در اين گذر تنگ با تندى بسيار مانند سيل روان است . آبهاى معدنى به حالت آبشار به آن\r\n\r\n","description":"","footnote":"","page_name":" 113 ","page_number":133},
  {"content":"\r\n\r\nمىريزد يا آنكه از صخره‌ها مىچكد و قدم به قدم به آنها برمىخوريم . هنگامى كه دره فراخ مىشود جريان اين رودخانه آرامتر مىگردد و جلگهء خوى را بارور مىسازد . صحنه به حالت سحرآميزى عوض مىشود . صنوبرهاى بلند و گنبدهائى كه به نظر مىآيد كه در هوا آويزان هستند از نزديكى يك شهر ايران آگهى مىدهند . در بهار هوا از بوى عطرهاى خيلى شيرين آگنده شده ؛ در پائيز زمين از توانگرترين دسترنجهاى آدمى پوشيده گرديده است ؛ درخت زردآلو و توت و تاك در كرانهء شاليزارها مىرويند و چنين به نظر مىآيد كه آسايش مردم آنجا با ملايمت آب و هوايش هماهنگ باشد . طبيعت با زبان لطف و با طراوت آنها به مسافر مىگويد كه او به مرز كشورى رسيده كه تربيت و تمدنش بالاتر است . به زحمت از كوهستانهاى سخت و درشت ارمنستان بيرون آمده‌ايم كه از دورنماى شگفت‌آور شادىبخشى چشمانمان برخوردار مىشود . با ديدن كشتزارها كه خوب كشت شده‌اند آدم مطمئن مىشود و پيش خود داورى مىكند كه مردمان فعال و توانگر بايد پاكدامن و سليم باشند . همه‌چيز به آدم لبخند مىزند و همه چيز از آيندهء خوشى آگهى مىدهد . عربها نيز هنگامى كه از شنهاى سوزان آفريقا گذشتند و به درهء زيباى نيل رسيدند پيش خود تصور كردند كه به عدن تازه‌اى آورده شده‌اند و در اين محلى كه پيرامونشان را گرفته بود تصوير خندان آن جايگاه پر سعادت را كه پيغمبرشان به مسلمانان چندين بار وعدهء آن را داده بود مىديدند .\r\nما در چهارم مه به دروازه‌هاى خوى رسيديم . اين دروازه‌ها را با خيلى مراقبت مىپائيدند .\r\nجامهء كردى را كه براى اطمينان بيشترى من از هنگام راه افتادن از اندرس به تن كرده بودم ، و شمارهء سوارانى كه مرا همراهى مىكردند نخست مردمان خوى را هراساند . و ليكن بعدا كه مطمئن شدند به من نزديك گرديدند تا پرسشهاى خيلى بى جا بكنند : « شما كى هستيد ؟ از كجا مىآئيد ؟ هدف شما از اين مسافرت چيست ؛ شما حتما براى شاه ، نامه‌اى همراه داريد ؟ آيا مىشود دانست كه دربارهء\r\n\r\n","description":"","footnote":"","page_name":" 114 ","page_number":134},
  {"content":"\r\n\r\nچيست ؟ آيا هدايائى كه براى شاه ما آورده‌ايد به ما نشان مىدهيد ؟ »\r\nنگهبانان دروازه كه ما را چندين ساعت در جلوى دروازه منتظر نگهداشته بودند بعدا ما را در تمام شهر گردانيدند تا محلى براى سكونت ما پيدا كنند .\r\nدر تركيه بهيچوجه به چنين ناراحتى دچار نمىشوند چون كه در نخستين برخورد به مسافر جاى مىدهند . بارى آخر كار ما را به خانهء آقائى بردند كه نامش سليمان و مانند راهنماى ما بود . چون نمىدانستند كه ما كى هستيم يا آنكه گمان مىكردند كه ما از كردهاى واقعى هستيم آقا از ما خيلى به سردى پذيرائى كرد و اين كار سبب ناراحتى خيلى از كسان ما شد كه از وان همراهمان بودند ؛ و همچنين كسانى كه موسى بيگ به نگهبانان ما افزوده بود . فردا بامداد ناگهان يك افسر ايرانى به محل سكونت ما آمد و به ما گفت كه از شهر بيرون برويد « مرخص شديد » . با اين خبر ، سليمان چنان خشمناك شد كه نمىتوان شرحش را داد . او به كاخ حاكم شهر دويد و گفت عجب حكايتى است ! ما از دورترين نقطهء آسيا مردى را كه آورندهء نامه‌ها و هدايا براى شاه است ، مردى كه گرفتار راهزنان شده و او را لخت كرده و در سياه‌چال انداخته ، مردى كه صد بار جانش را براى شما به خطر انداخته همراه خود آورده‌ايم و شما همان لحظه‌اى كه ما او را به كشورتان رسانيده‌ايم به ما مىگوئيد كه مرخص هستيد و ما را با شرمسارى و خوارى بىسبب بيدرنگ برمىگردانيد . اى ملحدين پست اى مرتدهاى لعنتى ! من هميشه گفته‌ام شما سزاوار خشم پيغمبر و سرزنش مؤمنين حقيقى هستيد .\r\nايرانيان و حتى اشخاص خيلى مهم در برابر دشنام‌هاى خيلى سخت چنان از خود خونسردى نشان مىدهند كه به فهم درنمىآيد . حاكم شهر در برابر سخنان خيلى بىاحتياطانه سليمان از اينكه از ما بد پذيرائى شده است بىنهايت افسوس خورد و فرياد كشيد « آيا ممكن است كه آن بيگانه‌اى كه شما درباره‌اش مىگوئيد اين فرانسوى باشد كه آنقدر وقت دولت در انتظارش مىباشد ؟ آيا راست است كه به او گفته‌اند مرخص شديد ؟ پيش آن فرستاده برگرديد . من هم‌اكنون\r\n\r\n","description":"","footnote":"","page_name":" 115 ","page_number":135},
  {"content":"\r\n\r\nيك افسر براى پوزشخواهى از او روانه مىكنم ولى دربارهء آن شخص رذل كه بىفرمان من چنين جرأت كرده كه نزد او برود من او را به وى تسليم مىكنم مبادا اين خائن را ببخشيد زيرا رفتار نامحتاطش سزاوار تنبيه سختى است . »\r\nميزبان ما كه از اين پاسخ آگاه شد عجله كرد تا هرچه را كه مورد نيازمان باشد در اختيارمان بگذارد . او چندين ساززن آورد و كوشيد كه در برابر كوچكترين دلخواه ما خود را آمادهء خدمت كند . اين چاپلوس پست كه چرب زبانيش به همان اندازهء درباربان متملق بود سبب شد كه در ستايش ما اشعارى بسرايد تا مورد عنايت خان قرار بگيرد .\r\n\r\n","description":"","footnote":"","page_name":" 116 ","page_number":136},
  {"content":"\r\n\r\n\r\nفصل هفدهم شهر خوى - ملاقات با حاكم - اثرات خرافات -\r\nاحمدآباد - مرند - سرنگونى اطراف تبريز - زمين لرزه‌اى كه احساس شد - شرح اين شهر - پايتخت آذربايجان - تصوير نايب فتحعلى خان - مذاكرات با اين افسر .\r\nخوى شهر كهنى نيست و ظاهرا داراى دژهاى منظم است . در آنجا خانه‌هاى باشكوه و مسجد زياد به چشم نمىخورد ولى بر كوچه‌هايش درختان سايه افكنده و در آنجا كاروانسرائى زيبا هست كه مخصوص بازرگانان است جمعيتش را مىتوان بيست و پنجهزار نفر بشمار آورد . مردمانش خود را از نژاد تاتار مىدانند و به همين دليل آنجا را تركستان ايران مىخوانند . فتنه‌هائى كه پادشاهى آقا محمد خان را به خون كشيد براى شهر خوى زيان‌آور بود و شمارهء بسيارى از خانواده‌هاى آن شهر را ناگزير كرد كه از ميهن خود دست بكشند .\r\nفرداى آن روزى كه من به خوى رسيدم به ديدار حسين خان حاكم آن شهرستان « 1 »\r\n\r\n\r\n","description":"","footnote":"\r\n( 1 ) - جعفر قليخان سلف حسين خان كه درپى فرمانروائى بر ايران بود كارش به جائى رسيد كه نزد محمود ، پاشاى بايزيد كه دامادش بود پناهنده شد . باب عالى به تحريك دربار ايران فرمان بازداشت او را داد . جعفر قليخان به فرماندهى دويست تن توانست كه از اجراى اين فرمان رهائى يابد . با اينهمه چون ناچار شد كه سرزمين عثمانى را ترك كند خود را به گرجستان انداخت و در زمان مسافرت من بود كه او به استانهاى ايران چندبار دست‌اندازى نمود و بعدا درگذشت .\r\n","page_name":" 117 ","page_number":137},
  {"content":"\r\n\r\nرفتم . اين افسر مرا در يك كلاه فرنگى كه درميان باغ برپا كرده بود پذيرفت .\r\nمن در آنجا با حال تعجب درختانى ديدم بطور منظم و مقابل هم و حوضهاى مرمرى كه داراى فواره‌ها بودند . اين كلاه فرنگى كمى بلندتر از زمين بود و از جلو باز مىشد و بوسيلهء پنجره‌هاى شيشه‌اى رنگين روشنائى مىگرفت . كسانى كه جزو ملتزمين حاكم بودند به خط دور او صف كشيده و در باغ ديده مىشدند . حسين خان مرا با ادب پذيرفت و خيلى به من توجه كرد . شايد كه بدبختىهاى مرا حس كرده بود . پس از آنكه مرا پهلوى خود نشاند به من گفت : « در اين سرزمين مهمان‌نواز همه رنجها و بديهائى را كه پيش مردمانى آدم‌كش ديده‌اى فراموش كن ؛ شما درميان ما خود را در ميهن تازه‌اى مىيابيد . هركسى را كه ببينيد از برادران شما هستند . اين ابر اندوه و اين رنگ‌پريدگى كه ما را غمناك مىكند از پيشانى خود دور كن . آن شادى را كه مناسب سن و سالت هست طلب كن و نيروئى را كه از دست داده‌اى دوباره بدست بياور . هرچه مىخواهى بكن چون همهء اينجا مال خودت است . دربارهء ما هيچگونه خودت را ناراحت نكن آنچه كه مرسوم ميان خودتان است همان را دنبال كن ؛ ما هرگز ناراحت نمىشويم و با اين ترتيب حس مىكنيم كه شما ما را دوست خود مىشماريد و اعتقاد نيكى دربارهء ايرانيان پيدا مىكنيد كه در آنها حالت فرانسوى مىبينيد . به زودى به پايان اين سفر دراز خود مىرسيد و به همين زودى درگاه پرسعادت و تابان اين اقامت موقتى را مىبينى كه فردوس « 1 » روى زمين است و سزاوارى اين تخت را كه افلاك مانند پلكان آن به شمار مىآيند درك مىكنى . شما از تابش ملايم اين ستاره درخشان برخوردار مىشويد و با ديدار آن تصور مىكنيد كه زندگى نوينى يافته‌ايد . اما دربارهء ما كه كوچكترين بندگانش هستيم ، براى ما كه شايستگى اين را نداريم كه گردوخاك پاهاى خدمتگزارانش را ببوسيم باوجود اينكه كوشش كرديم كه از شما خوب پذيرائى كنيم و باوجود\r\n\r\n\r\n","description":"","footnote":"\r\n( 1 ) - فردوس كلمه‌اى ايرانى است كه به نظر مىآيد كه عبرىها آن را به عاريه گرفته‌اند و معناى باغ را مىدهد .\r\n","page_name":" 118 ","page_number":138},
  {"content":"\r\n\r\nآنكه از شما خواستيم آنچه كه بخت و زندگى ما به ما ارزانى داشته از ما بپذيريد ، ما از آنچه براى شما كرديم شرمنده هستيم و اين شرمسارى ما بىنظير است چون نتوانسته‌ايم از روى سزاوارى از كسى كه به پيشگاه سايهء خداوند مىرود پذيرائى درست كنيم .\r\nپس از اين تعارفات خيلى پرتكلف كه در ايران رسم است حسين خان به من گفت كه تقارن دو ستاره سعد بايد به زودى انجام شود ؛ امام على ، افسرى كه هدايا را نزد عباس ميرزا « 1 » بايد ببرد در بيرون اردوگاه منتظر است كه اين تقارن روى بدهد و منهم او را همراهى مىكنم . ميل به شناختن شاهزاده‌اى جوان كه در شرق شهرت يافته و ديدن ارتش ايران كه به فرماندهى او است سبب شد كه پيشنهاد خان را بپذيرم . و ليكن تفألها « 2 » چندان به خير درنيامد و ما ناچار شديم كه تا پنجشنبه در خوى بمانيم و اين روز هفته را ايرانيان روز خوشى مىدانند . افسرى كه با ما بود مىخواست چنين فرصتى را غنيمت بشمرد و عروسى كند و به اصطلاح كابين [ صيغه 
  ] نمايد يعنى براى مدت معينى زنى را همبستر خود كند با اينكه هم اكنون چهار زن هم دارد و اين پنجمين آنها مىشود و قطعا اميدوار است كه خود را بيش از پيش خوشبخت بشمارد . پس از عروسى ، دوستانش او را در آغوش كشيدند و با او خداحافظى كردند و باروبنه‌اش را بار كرد ؛ درحالى كه كاملا مىخواست چند ساعتى را بيشتر در خوى بگذراند براى آنكه از نيكبختىهاى تفأل چشم نپوشد به راه افتاد و منهم همراهش بودم . سپس درميان يكى از ميدانهاى كه چادرهاى ما را به فرمانش برپاى كرده بودند ايستاد . من از اين طرز شگفت مسافرت به تعجب فرو رفتم و از چند تن كه پرسش كردم پاسخ دادند كه به راستى ما در حال سفر هستيم و اين وضعيت نبايد سبب ترديد باشد . كسان ديگرى كه\r\n\r\n\r\n","description":"","footnote":"\r\n( 1 ) - كلمهء ميرزا اگر پيش از نام شخص بيايد معناى نويسنده و مستوفى را مىدهد و اگر بعد از آن بيايد به معناى شاهزاده است .\r\n( 2 ) - اغور از كلمات لاتينى است كه در زبان تركى هم درآمده است .\r\n","page_name":" 119 ","page_number":139},
  {"content":"\r\n\r\nبيشتر آگاه بودند عقيده داشتند براى آنكه به راستى فرض شود كه در راه سفر هستند مىبايد كه از شهر تا حدى دور شد كه صداى اذان را ديگر از مسجدها نتوان شنيد . بالاخره امام على تصميم گرفت كه سوار شود و به راه بيفتد . پس ما هم سوار شديم .\r\nما در احمدآباد خوابيديم و در آنجا از شادى اينكه ديدم همه‌چيز براى پذيرائى ما از حيث جا و خوراك و لوازم زندگيمان آماده است به شگفتى افتادم .\r\nما را به تالارى كه درميان باغى ساخته شده بود راهنمائى كردند كه از دورادور آن جويبارى مىگذشت و بر طبق رسم محل ، آب را از مجراى خود پيچانده و براى آنكه ما را خنك و تر و تازه كند در آب‌نما روانش كرده بودند . يك جوان ايرانى كه به ملاقات من آمد درحالى كه انتظار داشت تا سركردگان دهكده پيدا شوند شعرى بعنوان خيرمقدم ما به دهكده به‌طور تعارف سروده بود كه خواند .\r\nسبك آن تا حدى مغلق بود ولى به نظر من تا اندازه‌اى بىغش آمد و من به تعجب فرو ماندم كه در يك دهكدهء به اين كوچكى اين اندازه تربيت ، دلجوئى و اكرام و رسوم مردمى و شهرى به چشم مىخورد . ولى فراموش نمىكنم كه بگفتهء يك مثل ايرانى ، ادب مانند يك پولى است كه دهندهء آن را توانگر مىكند نه گيرندهء آن را .\r\nاز احمدآباد تا اينكه به مرند برسيم ما از بيابانى كه دوازده فرسخ درازاى آن بود بايد مىگذشتيم . خاك آن خشك و بيحاصل بود ولى نه آنكه كاملا شنزار باشد . در آنجا خار و خاشاك ، تمرها و چندين چشمه كه آب خيلى فراوان ولى شورمزه داشت به چشم ديديم . در اين زمين فراخ گله‌هاى بزرگ غزال و گوزن نر وجود دارد ؛ حشرات بسيار نيز ديده مىشود كه بعضى از آنها مانند مارمولك و سوسمار هيچگونه خطرناك نيستند ولى كژدم‌ها ، افعىها ، مارها كه نيز به آسانى در بيابان به آنها برمىخوريم گزندگيشان خيلى زهرآلود است .\r\nكوتاهترين راهى كه ما را به تبريز مىرساند همان راهى است كه از طسوج و ديزى خليل در درازاى درياچهء اروميه كه بعدا درباره‌اش سخن مىگوئيم مىگذرد ؛\r\n\r\n","description":"","footnote":"","page_name":" 120 ","page_number":140},
  {"content":"\r\n\r\nولى افسرى كه همراهم بود در مرندكارى داشت كه مىبايست انجام دهد . استرابن و بطلميوس اين محل را به نام مروندا خوانده‌اند كه بيشتر مىتوان آن را اجتماع چند دهكده دانست تا آنكه به آن نام شهر داد . خانه‌هايش را بستانهاى خيلى بزرگى از هم جدا مىسازد . در اين بستانها قرمزدانه و ترياك عالى به دست مىآيد . مرند در جلگه‌اى واقع است كه خوب آبيارى مىشود و در نتيجه حاصلخيز است . جمعيت آن شهر خيلى كوچك در حدود ده هزار نفر است . ( عرض جغرافيائى آن 38 درجه و 11 دقيقه و طول جغرافيائيش 43 درجه و 45 دقيقه است . )\r\nبنا بر دعوتى كه از من شد شب را بايد نزد كلانتر يا بزرگترين قاضى محل به مهمانى مىرفتم . در آنجا از من دربارهء اروپا خيلى پرسش كردند و از كارهاى ايران به من گفتند و مىخواستند كه در من نظر خيلى مساعدى ايجاد كنند . من از آنان جزئياتى را كه پس از مرگ آن شاه خواجه در ايران پيش آمده بود پرسيدم .\r\nتركها پادشاه پيش از شاه كنونى ايران را اين گونه نامگذارى كرده‌اند . چون اين را پرسيدم لبخند زدند و بهم نگاه كردند و يكى از آن اشخاص همراهم به من با خيلى ادب گفت كه هنگامى كه دربارهء آقا محمد خان نامدار سخن به ميان مىآيد نبايد هرگز در ايران از اين‌گونه اصطلاحات به كار برده شود .\r\nاز مرند تا تبريز دوازده فرسنگ ايران است كه تقريبا هيجده فرسخ ( ليو ) مىشود ، چون بايد از جدك يا گردنهء صوفيان گذشت چنين به نظر مىآيد كه مسافت اين راه كمى بيشتر از اين باشد « 1 » در جنوب شرقى مرند چندين دهكدهء ويرانه يافت مىشود . به كنار يك رودخانه به نام تلخه‌چاى ( تلخرود ) مىرسيم كه آبش شورمزه « 2 » است و به درياچهء اروميه در دوازده فرسخى غرب شهر اروميه ، ميهن زردشت مىريزد . يك پل استوارى كه طاقهايش بر پايه‌هاى سنگ خاراى سياه زده\r\n\r\n\r\n","description":"","footnote":"\r\n( 1 ) - حاجى خليفه آن را چهارده فرسنگ داده است .\r\n( 2 ) - بارى كسانى كه در جبههء جنگ بودند برحسب پيشامد به رودخانه‌اى رسيدند كه آبش سرد و روشن ، ولى نمكدار و زهرآگين بود . پلوتارك ، زندگانى انتوان : جلد هشتم صفحهء 350 .\r\n","page_name":" 121 ","page_number":141},
  {"content":"\r\n\r\nشده و حجاريهاى كهن آن را زينت بخشيده روى اين رودخانه برپاى است ، همراهان سفرم كه تمام مدت روز از آب محروم بودند خيلى از خود ناشكيبائى نشان دادند كه به كرانهء رود برسند . ايرانيان هنگامى كه در سفر هستند و از سرزمين‌هاى بىآب مىگذرند دو برابر ما از اين‌گونه مسافرت‌ها گله‌مند هستند . علاوه بر ناراحتىهاى تشنگى ، آنان نيز ناراحتىهاى ديگرى دارند چون ناچارند كه با شن يا خاك تيمم كنند و اين دستور مذهبى آنان است .\r\nزمين‌لرزه‌هاى هولناكى اطراف تبريز را زير و زبر كرده و دشوار است كه پيش از آنكه آنجا را به چشم ببينيم تصور درستى از ميزان ويرانى آنجا بكنيم .\r\nاغلب ساختمانهائى كه در زمان شاردن سرپاى بوده با چندين مرتبه تكرار اين بلاى عمومى « 1 » واژگون شده است . در هنگامى كه من در راه بودم يك تكان نسبة سختى را حس كردم كه به بيش از چهل خانه آسيب رسانيد و سبب گريختن مردم بسيارى گرديد .\r\nبه نظر مىآيد كه شايد درياچهء بزرگ اروميه كه در چند فرسخى تبريز قرار دارد و داراى آبهاى قيرآلود و نمكى مىباشد و در آن هيچگونه ماهى نمىتواند زندگى كند بايد همانطور كه درياچهء وان هست ، آن هم از غليان آتش‌فشانهائى كه چندين بار سطح اين سرزمين را دگرگون كرده است به وجود آمده باشد .\r\nمىدانيم كه نام آذربايجان همان معناى نام كهن اتروپاتن يعنى سرزمين آذر « 2 » است . برهمنان و بطور كلى همهء نويسندگان شرقى هم‌رأى هستند كه زردشت در آنجا زائيده شده است . بارى ايرانيان هنوز گمان مىكنند كه تبريز مركز جهان است .\r\nكوه آرارات ، سجان و كوسه داغ پيش از اينها از دهانه‌شان آتش بيرون\r\n\r\n\r\n","description":"","footnote":"\r\n( 1 ) - تبريز در 1780 دچار يك زمين‌لرزهء خيلى سختى شد .\r\n( 2 ) - استرابن ، كتاب يازدهم : فصل 18 ، حلد 4 ، بخش نخستين ، صفحهء 307 .\r\nپژوهش دربارهء زبانهاى ايران باستان ، يادداشت 1 ، يادبودهاى فرهنگستان ادبيات و هنرهاى زيبا ، جلد 56 ، صفحهء 200\r\n","page_name":" 122 ","page_number":142},
  {"content":"\r\n\r\nمىريخته است و كمترين دليل آن همان مواد آتشفشانى ، تفالهء معدنها ، سنگ‌پا و چشمه‌هاى آب گرم است كه بطور متداول در نزديكى اين كوه‌ها و حتى از توقات تا آن سوى وان به آنها برمىخوريم . درميان اين چشمه‌سارها چشمه‌هاى ايليجه نزديك ارزنة الروم ؛ حسن قلعه كه از ته رودخانهء كوچك حسن قلعه مىجهد و چشمه‌هاى اندرس و قطور را ذكر مىكنيم . در اطراف ديادين خيلى گوگرد به دست مىآيد و پديدهء تا اندازه قابل ملاحظه‌اى به ما عرضه مىدارد . اينجا يك بستر آب گوگردى و سوزان است كه از ميان تخته سنگى كه رود فرات آن را گود كرده و مانند پلى طبيعى بر روى اين رود مىباشد مىريزد .\r\nدر نزديك ملاذگرد رودخانه‌اى بنام طوزلا « 1 » است كه نمك تمام ارمنستان از آن گرفته مىشود . در نزديكى دياربكر معدنهاى مس و نقره است و در چند فرسخى كركوك معادن نفت است كه مردم آنجا باوجود بوى تندى كه از آن برمىخيزد براى روشنائى شب خود از آن بهره‌مند مىشوند .\r\nبر طبق گفتهء برخى مؤلفين تبريز همان اكباتان باستانى است و ليكن نام جديد همدان و وضعيت اين شهر ، به اندازه‌اى خوب با آنچه كه دربارهء پايتخت مادها ياد كرده‌اند تطبيق مىكند كه بهيچوجه نمىشود نظريهء مبهم اين مؤلفين را پذيرفت زيرا عقيده آنها بر هيچ پايه‌اى استوار نيست . اما دربارهء كسانى كه محل شهر باستانى « گازا « 2 » » ى مادى را در تبريز تشخيص مىدهند ما به آن عقيده نيستيم . دو تن از جغرافيدانان « 3 » لايق معاصر ، اين عقيده را پذيرفته‌اند و تنها آقاى سن كروا « 4 » به مباحثه برخاسته و مىانديشد كه گازا را بايد بيشتر در جنوب\r\n\r\n\r\n","description":"","footnote":"\r\n( 1 ) -  Touzla \r\n( 2 ) -  Gaza \r\n( 3 ) - دانويل ، پژوهش جغرافيائى دربارهء لشكركشى امپراطور هراكليوس ، يادبودهاى فرهنگستان ادبيات و هنرهاى زيبا ، جلد 32 صفحهء 560 آقاى باربيه دوبوكاژ ، تجزيهء نقشهء قلمروهاى نظامى و امپراطورى اسكندر ، صفحهء 817\r\n( 4 ) - پژوهش‌هاى جغرافيائى دربارهء مادى ؛ يادبودهاى فرهنگستان . مجلد 50 صفحهء 110\r\n","page_name":" 123 ","page_number":143},
  {"content":"\r\n\r\nشرقى يعنى نزديك كرانهء جنوبى درياچهء اروميه جستجو كرد . هرچه مىخواهد باشد ، تبريز با وسعت و بازرگانيش دومين شهر ايران بشمار مىآيد . شمارهء جمعيت آن را تا پنجاه هزار تن مىدانند . پيرامونش تقريبا پنجهزار ذرع قديم ( توآز ) است ؛ ديوارهايش بلند و داراى برج و بارو است و دروازه‌هايش از كاشيهاى رنگارنگ زيور يافته است . در آنجا بازارهاى زيبا و مسجدهائى مىبينيم كه مناره‌هايشان كوتاهتر از مناره‌هاى مسجدهاى تركيه است . تنها نمونه‌اى كه من از اين‌گونه مناره‌ها در ايران ديدم مال سلطانيه است كه آنها با توجهء سلطان خدابنده ، شاه مغول در قرن چهاردهم ميلادى برپا گرديده است .\r\nاگر بايد كه گفته‌هاى حاجى خليفه را گواه بياوريم مردمان تبريز خودپسند ، پرافاده و بد نيت هستند . اين مؤلف مىگويد هرگز درميان آنان يك مرد صميمى نمىيابيد و اگر در اين دنيا به يك دوست دروغين برخورديد بدانيد كه او تبريزى است يا لااقل كسى است كه به آنها شبيه است . پس مىفهميم كه حاجى خليفه كه اين مطالب كلى را گستاخانه ذكر كرده ايرانى نبوده است .\r\nتودهء آذربايجانى كه تبريز پايتختش مىباشد خيلى در برابر آقا محمد خان هنگامى كه اقدام به فتح آن استان كرد ايستادگى نمود و او هم در عوض با بيرحمى آنان را تنبيه كرد . زنها و جوانان خيلى زيباى آنجا را تا درجهء بندگى پائين آورد و بىآنكه فرقى ميان مرد و زن بگذارد دستور داد كه اغلب ارمنىها را خفه كنند . با اينهمه پس از مرگ او ، آن سرزمين از نو بطور نامحسوسى پرجمعيت شد . عباس ميرزا كه پيش از سفر من به ايران فرمانرواى آنجا بود كوشيد كه مردمانى را كه ميهن خود را رها كرده بودند به آذربايجان برگرداند .\r\nخوب مىتوان باور كرد كه در حمايت يك حكومت معتدل و آرام ، آذربايجان به ضرر تركيهء آسيا كه صحنهء آنقدر آزار و دست‌اندازى ، شورش‌ها و جنگهاى داخلى مىباشد و كه همه ساله دهكده‌هايش از جمعيت تهى و كشتزارهاى تازه‌اى از كشت محروم مىگردد مىتواند پيشرفت خود را به حال پيشين خود برگرداند\r\n\r\n","description":"","footnote":"","page_name":" 124 ","page_number":144},
  {"content":"\r\n\r\nو مهاجرين آنجا را در خود جاى دهد .\r\nحكومت آذربايجان چنان كه مىگويند تعلق به شاهزاده عباس ميرزا دارد .\r\nاحمد خان بيگلربيگى اين استان است و فتحعلى خان نايب او است . فتحعلى خان حاضر خدمتى به خرج داد و همين‌كه دانست كه به نزديكى او مىآيم پيشبازم آمد . او براى من يك محل اقامت در كاخ خود تعيين نمود و نوكرهايش را به خدمت من فرستاد او به هيچگونه يك مسلمان با ورعى نبود و ليكن طرز رفتار و اطلاعات گوناگونش او را از هم‌ميهنانش تا حدى برتر مىنمايد . از طرز صحبتش چنين برمىآيد كه او احتمالا به اروپا سفر كرده است . در حقيقت او روابط خاصى با مردمان تحصيل كرده داشت . او بود كه در سال 1801 شواليه مالكم را كه بعدا سرتيپ و سپس سفير و فرستادهء كمپانى انگليسى هند شرقى نزد شاه ايران بود از شيراز به تهران آورد . تأليفات وى دربارهء تاريخ شاهنشاهى ايران خيلى جالب و گسترده‌تر از آنچه هست كه تاكنون انتشار يافته است و جهان دانش در برابر آنها مديون او مىباشد . فتحعلى خان مورد گله‌اى از آقاى مالكم نبايد داشته باشد درحالى كه دربارهء او با احتياط و نوعى موذىگرى اداى مطلب مىكند . او مدعى است كه اين فرستاده در آغاز كارش با پخش ديوانه‌وار مبلغ هنگفتى پول توانست كاميابى به دست آورد ولى به آسانى مىتوان پىبرد كه اين طرز سخنگوئى اغراق‌آميز نزد ايرانيها خيلى عادى به شمار مىرود .\r\nفتحعلى خان دربارهء پيشرفت دانشها ، هنرها ، صنايع و تمدن غرب خيلى كنجكاوى از خود نشان مىداد . او با من اغلب از طرز به كار بردن قطب‌نما ، اختراع برقگير ، بالون و تلگراف ، كشورهائى را كه دريانوردان اروپائى كشف كرده‌اند ، پديده‌هاى برقى ، مايه‌كوبى و آبله‌كوبى مىپرسيد و علاقه نشان مىداد . شرح فيروزيهاى ارتش فرانسه ، تصورات شرقى او را به شور درمىآورد . مىگفت كه « بىگفتگو فرانسويان مردمان مخصوصى هستند چون‌كه درميان دانايان دانا و در ميان دلاوران دلير مىباشند . به چه كار ما مىخورد كه از نجابت نژاد و اصل‌مان ، از\r\n\r\n","description":"","footnote":"","page_name":" 125 ","page_number":145},
  {"content":"\r\n\r\nخردمندى نياكانمان و افتخارات پهلوانانمان بر خود بباليم . شما قرنهاى رستم ، قهرمان « 1 » و خسرو را از نو زنده كرده‌ايد . خردمندان شما وارث دانشهاى زردشت هستند و جنگجويان شما از لياقت جنگى اسكندر ارث برده‌اند . مردمانى كه دشمنى آنها با انسانيت بيشتر از دشمنى با معتقدات مقدس ماست بايد موانع تفوق نيافتنى در برابر ارتباطات ما ايجاد كنند ؟ اگر آنها ، اين كردها ، اين عربها ، اين تركمنهاى بدگمان ، وحشى و بيرحم كه كشور روم را ويران كرده‌اند در بين ما نبودند اين كاروانهاى ما تا آخرين سامان غرب پيش مىرفتند و به كرانه‌هاى اقيانوس اتلانتيك قلمرو اروپائيان مىرسيدند . ما به عده و مقدار زياد پيش آنها مىرفتيم و براى آنان بافته‌هاى كارخانه‌هايمان ، مرواريدهاى كرانه‌هايمان ، همهء نفايس هندوستان را مىبرديم و به كشور خود با بار محصولات صنايعشان بازمىگشتيم و از اطلاعات و دانشهاى بلندپايهء آنان توانگر و بهره‌مند مىشديم . » فتحعلى خان چون از اين‌گونه همصحبتىها خوشش مىآمد تمام مدت شب آن را ادامه مىداد . هنگامى كه روز مىدميد ما به گرمابه مىرفتيم و پس از شستشو نوبهء چاشت مىشد و پس از آن بر روى قاليها دراز مىكشيديم و ساعتهاى گرماى روز را كه تاب نياوردنى بود به خواب مىرفتيم . طرفهاى عصر ، خان مرا به باغهاى كاخش راهنمائى مىكرد .\r\nدر آنجا نزديك جويبارى كه آب آن سبب خنكى هوا و سبزه مىگرديد مىنشستيم و در سايهء چنار يا انبوه ياسمن كه بوى خوش گل آنها فضا را شاد و خندان ساخته بود براى من تصوير زندگى ايرانيان يا دربار شاه را رسم مىكرد و شرح مىداد .\r\nاو مىافزود : « اين پادشاه ما جانشين خوشبختى است چون به‌جاى شاهى نشسته كه يادبود آن براى ما نفرت‌آور است . پس از نادرشاه دوران هولناكى در ايران پيش‌آمد و جانشينان متعدد او خاك ميهن را به خون كشيدند و ايرانيان با عجله به شاهزادهء خردمندى كه خداوند او را بر تخت شاهى نشاند فرمانبردار\r\n\r\n\r\n","description":"","footnote":"\r\n( 1 ) - رستم و قهرمان پهلوانان نامدار داستانهاى ايرانى هستند . دربارهء اين دو پهلوان مىتوان به « كتابخانهء شرقى در بلو » نگاه كرد .\r\n","page_name":" 126 ","page_number":146},
  {"content":"\r\n\r\nگشتند . ديرگاهى بود كه هيچ پادشاهى نتوانسته بود كه اينهمه سرزمين و استانهاى زيبا را يك كاسه كرده باشد . كريم خان تنها بر فارس و كرمان و عراق و تبريز فرمانروائى كرد . خراسان اين ناحيهء حاصلخيز كه مقدس بودن و زيارتگاه بودنش دست كمى از مكه ندارد ، مازندران اين سرزمين كوهستانى كه مردمانش در تيراندازى با كمان معروفيت دارند و بالاخره داغستانى كه از آن ، ايلهاى تاتار بيرون آمده و آسيا را زير و زبر كرده‌اند يا جدا يا به ظاهر جدا بودند . سامان آذربايجان هم داراى مرزهاى محدودى بود . فرمانرواى كنونى ما درحالى كه عنان حكومت را به دست گرفته با دانائى توانسته است كه همهء كشور را در دست تواناى خود يك جا كند . اگر گرجستان استانى را كه دير زمانى است كه از شاهنشاهى ايران جدا مانده استثناء كنيم همهء ايران فرمانبردارش هستند . تركمن‌ها ديگر از جلگه‌هاى خود جز براى خدمتگزارى شاه بيرون نمىآيند . زندگى افغان‌ها و عربها محدود به كردهاى قندهار و صحراهاى خود گرديده است . ايلهاى وهابىها ، اين بىدينان كه عربستان را به ويرانى كشيده‌اند چه مىتوانند در برابر شاه بكنند ؟ اگر شهرهاى مقدس در شاهنشاهى ايران بود او از بغداد تا مكه دو رج سپاهى مىگذاشت و با آنان ديوارى مىكشيد تا اين‌گونه راه خجسته براى آسايش زيارت‌كنندگان تأمين گردد . »\r\n\r\n","description":"","footnote":"","page_name":" 127 ","page_number":147},
  {"content":"\r\n . \r\n","description":"","footnote":"","page_name":" 128 ","page_number":148},
  {"content":"\r\n\r\n\r\nفصل هيجدهم ما از تبريز به راه افتاديم - منظرهء عمومى سرزمين ميان تبريز ( پايتخت آذربايجان ) تا درياى خزر -\r\nچگونگى ساختمان خانه‌ها - ما به اردبيل رسيديم - جزئيات مربوط به اين شهر و پيرامون آن .\r\nمن از تبريز راه افتادم و از پذيرائيهاى گرم مردمان آنجا سپاسگزارم . راه خود را به سوى اردوگاه عباس ميرزا دنبال كرديم و از سعيدآباد ، دهكده‌اى كه در پاى قراداغ يا رشته‌كوه‌هاى سياه واقع است گذشتيم . در آنجا راه‌هاى اردبيل و تهران از هم جدا مىشود . از سعيدآباد ما به چلبيان « 1 » آمديم و از آنجا به نزديك سراب رسيديم و اين شهر در ده فرسنگى اردبيل است .\r\nسرزمينى كه از تبريز تا درياى خزر گسترش يافته چندان خوش منظر نيست .\r\nجلگه‌ها كمى ناهموار است . مرغزارها پراكنده و كم ، چندين دهكده با ديوارهاى بلند و برجهاى كوچك « 2 » ، سياه چادرهاى پشمى كه در كنار جويبارها افراشته‌اند ، كاروانسراهاى ويرانه ، پلهائى كه طاقهايشان نيمه شكسته شده و در دور تر ، چندين كوه كه قلهء آنها سر به آسمان لاجوردى كشيده ؛ اينها چيزهائى است كه به چشم\r\n\r\n\r\n","description":"","footnote":"\r\n( 1 ) -  Tchelebian \r\n( 2 ) - اين دهكده‌ها داراى استحكاماتى هستند زيرا آشوبهائى كه در اين اواخر ادامه يافته ، ايران را اندوهناك و ويران ساخته و مردم آنجا مىكوشند تا در برابر تاخت و تازهاى ناگهانى كردها وسيلهء دفاعى داشته باشند . و با ساختن موانع كارى كنند كه آنها نتوانند سواره از آنجا بگذرند .\r\n","page_name":" 129 ","page_number":149},
  {"content":"\r\n\r\nمسافر در اين ناحيه برمىخورد .\r\nخانه‌هاى مردم عادى در اين بخش آذربايجان ، طاقدار است و از طراز زمين گودتر ساخته شده است . هنگامى كه اينها را مىآزمائيم به اين عقيده مىرسيم كه پيش از اين رسم عمومى مردم اين سرزمين براين بوده كه در زيرزمين زندگى كنند همچنانكه هنوز در برخى تكه‌هاى ارمنستان بزرگ و گرجستان « 1 » اين رسم وجود دارد . محل سكنى رئيس خانواده بيش از يك اطاق نيست كه در اطرافش نيمكت‌هاى پهن سنگى نهاده كه آنها را با قالى يا حصير پوشانده‌اند و به‌جاى تختخواب و ميز به كار مىرود . زنان و كودكان در جاى ديگر زيست مىكنند .\r\nاز سعيدآباد تا اردبيل بيست و چهار فرسنگ است كه تقريبا سى و شش فرسخ ( ليو ) متوسط مىباشد . ما بىتوقف اين فاصله را پيموديم . وقتى كه فصل اجازه بدهد ايرانيان كاملا حق دارند كه چادر را بر خانه‌هاى ناسازگار مرجح بدارند . هنگامى كه در سفر هستند بخشى از روزها را در پناه هرچه باشد به خواب مىگذرانند و حتى با سر برهنه در برابر آفتاب به آسايش فرو مىروند .\r\nپيرامون اردبيل بهتر از اطراف سراب و چلبيان كشتكارى شده است و ميوهء فراوان و بسيار خوب « 2 » دارند شهر در جنوب رشته‌كوه‌هائى كه به درازاى درياى خزر گسترش يافته قرار گرفته است . اين رشته مانع بادهاى مضر كرانه‌اى است و موقعيت خوب آن به آنجا لقب آبادان فيروز را داده است .\r\nشيخ صفى ، حيدر و شاه اسمعيل در اردبيل به خاك سپرده شده‌اند . ايرانيان براى آرامگاه آنان احترام مذهبى زياد قايل هستند و آرامگاه آنان در زير گنبدهاى نسبتا كوتاه است كه به حال ويرانى افتاده است . بودن جنازهء اين شاهان كه جزو سلسلهء قديمتر هستند شهر اردبيل را به صورت شهر مقدسى درآورده\r\n\r\n\r\n","description":"","footnote":"\r\n( 1 ) - دومين سفر به ايران ( جمس موريه ) جلد دوم ، صفحهء 287 ، ترجمهء آن كتاب به فرانسه .\r\n( 2 ) - حاجى خليفه مىگويد كه نزديك اردبيل جز سيب و گلابى به عمل نمىآيد ولى من گواهم كه ملاحظهء او امروزه بىاساس است .\r\n","page_name":" 130 ","page_number":150},
  {"content":"\r\n\r\nو خيلى اشخاص ديندار ايرانى در آنجا به خاك سپرده شده‌اند .\r\nدر دشت مغان در نزديك اردبيل بود كه فاتح افغانها و تركها و مسكوىها ( روس‌ها ) ، نادرشاه بزرگان كشور را گردآورد و سخنرانى استوارش را دربارهء ناگزيرى تغيير شكل حكومت ايراد كرد . او شمشير برهنهء خود را در دست گرفته بود و درحالى كه آن را به غلاف مىكرد اظهار داشت كه ايرانيان آزادند كه هر فرمانرواى شايسته‌اى را كه صلاح مىدانند بگزينند . همين‌كه او را با هلهله به شاهى خواندند نزديك اردبيل جشن تاجگذاريش انجام شد .\r\nبارورى زمين ، سازگارى هوا ، فراوانى آب موجب شده كه سرزمينهاى پيرامون را همواره اردبيل از خوشبختى و كامرانى بهره‌مند سازد . همه‌چيز گواه براين است كه اين شهر در زمان مادها يكى از مهمترين شهرهايشان بوده است . تاورنيه و كرنى لبرن دربارهء جزئيات اين شهر توضيحاتى داده‌اند ولى در در سفرنامه‌هايشان كه از روى آنها چندين نقشه تدوين گرديده است اشتباهات بسيارى ديده مىشود . آنها با روش نادرست فاصلهء ميان تبريز و اردبيل را نشان داده‌اند . فاصلهء آن شهر به اين شهر را مىتوان با سى ساعت راه‌پيمائى پيمود در صورتىكه هفت ساعت و نيم وقت مىخواهد تا از اردبيل به غربىترين كرانهء درياى خزر رسيد .\r\nاردبيل يك انبار كالاى بازرگانى براى كاروانهائى كه از تفليس ؛ دربند و باكوبه تهران و اصفهان بار مىبرند به شمار مىآيد . بازارهاى اين شهر به خوبى نگاهدارى مىشود ولى دربارهء استحكامات آن بايد گفت كه از متوسط كمتر هستند .\r\nاردبيل ساختمانهاى شايان كه بتواند مانند درگاهى باشد خيلى كم دارد ؛ چنان كه عباس ميرزا براى جاى دادن دربارش ناگزير شد كه در زير چادر ، تمام زمستان سال 1805 را بگذراند .\r\nبراى محل سكنى من در اين شهر يك كلاه فرنگى درنظر گرفتند كه مجاور كاخ وزير ميرزا بزرگ بود . مأموريتى كه به من واگذار شده بود توجهء\r\n\r\n","description":"","footnote":"","page_name":" 131 ","page_number":151},
  {"content":"\r\n\r\nعمومى را جلب كرد ، رختهاى اروپائى من بويژه حس كنجكاوى مردم را سخت برمىانگيخت و من پيوسته مىديدم كه انبوه مردمان بيكارى دورم را گرفته‌اند .\r\nاين‌گونه مردم شايد در ايران بيش از هر كشور ديگرى مزاحم هستند .\r\n\r\n","description":"","footnote":"","page_name":" 132 ","page_number":152},
  {"content":"\r\n\r\n\r\nفصل نوزدهم تصوير عباس ميرزا - دومين پسر شاه ايران -\r\nسختگيرى اين شاهزاده - باريابى من در نزد او .\r\nشاهزاده عباس ميرزا كه در فصل گذشته يادش كرديم دومين پسر شاه كنونى ايران است . مادرش از تيرهء قاجار بوده كه از اين تيره سلسلهء كنونى بوجود آمده است . او نوزده ساله بود هنگامى كه او را در اردبيل ديدم . قدش بلند و چهره‌اش كمى كشيده و خطوط سيمايش به نظر منظم مىآمد ؛ نگاهش تيز لبخندش شيرين و مهربان بود . ابروانش سياه و چشمگير و رنگش را كه آفتاب تيره گردانيده يك حالت مردانه به صورتش داده است . طبيعت به او يك قوهء درّاكهء تند ، يك داورى محكم و يك بىپروائى كه از خود غالبا بروز داده ، بخشيده است ، و او چنان خوشروئى مىكند كه همهء دلها را به خود شيفته مىگرداند . از همان اوان جوانى به پرتاب زوبين ، رام كردن اسبان چموش و شنا براى گذشتن از رودخانه خوى گرفته است . آموزش و پرورش اين شاهزاده آنقدر هست كه حس كند بيش از اين‌كه مىداند بايد كه بياموزد . مىگويند او تاريخ شاهان را كه در ميهنش شهرت يافته‌اند مىداند . درميان ايرانيان هيچكس به اندازهء او دانش و هنر اروپائى را ارزشگذارى نمىكند . شايد بتوان لااقل در اين‌باره تا حدى به او اسناد داد كه اين شاهزاده دين عيسى را خيلى محترم مىشمارد . همه‌چيز گواه براين است كه او روزى بر تخت ايران به شاهى مىنشيند و از خود كفايتى نشان خواهد داد كه او را در شمار بزرگترين شاهانى كه تاكنون اين شاهنشاهى بزرگ به خود ديده است قرار دهند .\r\n\r\n","description":"","footnote":"","page_name":" 133 ","page_number":153},
  {"content":"\r\n\r\nعباس ميرزا بيش از هفده سال نداشت كه فتحعلى شاه فرماندهى سپاه گرانى را به او سپرد و او را نيز فرمانرواى يك استان خيلى مهم كرد . اگر كه او در نبردهاى گرجستان پيوسته خوشبخت نبود و اگر كه او فيروز درنيامد و ليكن به روسها نشان داد كه او دشمن ناتوانى نيست و درعين‌حال كه خود را دشمن جوانمردى مىنمايد با اسيرانى كه به دستش افتاده‌اند چنان توجه و خوشرفتارى مىكند كه طالع مغلوب سبب رشك بردن فاتحان مىشود . هرگز او از خود يك سختگيرى بى جا بروز نداده ولى او هميشه خود را در برابر مردمان خبيث و شيطان صفت سخت‌دل نشان داده است . ما در اين‌باره به شرح پيشامد زير مىپردازيم .\r\nنظر على بيگ يك ايرانى بود كه از خانوادهء مشهورى به جهان آمده و زيبائى شايان داشت دلاوريش تزلزل‌ناپذير و در همه‌گونه تمرينهاى جنگى چابكى فراوان داشت و يكى از افسران دربار عباس ميرزا بود كه آن شاهزاده وى را بيش از همه گرامى مىداشت . يكروز هنگامى كه نظر على بيگ از گرمابه بيرون آمد چشمش به دختر ارمنى زيبائى افتاد و فريفتهء او شد . به يارى چند تن از بندگانش او را بلند كرد و به چادرش برد و تحت تأثير شهوترانى به او تجاوز نمود . پس از چند لحظه كه خواست سر خود را گرم كند و به جنايتى كه مرتكب شده نينديشد دستور داد تا مشروب برايش بياورند با اينكه پيغمبر آن را حرام كرده است . با نوشيدن آن از نومستى ديگرى آغاز كرد كه در چشمان مسلمانان حقيقى اين جرم بزرگتر از عشقبازى او به شمار مىآيد . دختر جوان ارمنى فرصت را غنيمت دانست و از چادر ربايندهء خود گريخت . عباس ميرزا كه از چنين بيحرمتى كه آن افسر مرتكب شده بود آگاه گرديد وعده داد كه گناهكار را تنبيه كند . دوستان نظر على بيگ بيهوده كوشيدند كه آتش دوستى گذشتهء شاهزاده را دربارهء آن سوگلى برافروزند و در اين كار ميانجيگرى كنند . عباس ميرزا جز به نداى عدالت گوش نداد و به فرمانش نظر على را كشتند .\r\nاين شاهزاده جوان ، هنگامى كه من از اردبيل مىگذشتم با خردمندى و\r\n\r\n","description":"","footnote":"","page_name":" 134 ","page_number":154},
  {"content":"\r\n\r\nرفتارش دوستى و احترام مردم اين استان را به سوى خود جلب كرده بود و مردم با صفاتى كه در او سراغ كرده بودند به او اميد بسيار داشتند . بيشتر ايرانيان خواه در سخنان خويش خواه در نوشته‌هاى خود كمتر پيش مىآيد اين رسم قابل توجه را كه مىگويد « ما به سر شاه و پسر گراميش سوگند مىخوريم » فراموش كنند .\r\nآذربايجان كه كمى پيش از اين با نفاق و تفرقه داخلش از هم گسيخته شده اكنون مىخواهد نفسى بكشد . مردم از نو به روستاها برمىگردند و تجديد آبادانى مىشود و كشاورزان بسيارى از ته تركستان به آنجا آمده‌اند كه كشتزارهائى را كه ديرگاهى است باير نگهداشته شده از نو بكارند . همه‌چيز گواهى مىدهد كه اين حال بهيچگونه تغيير نكرده و حتى از زمانى كه من از ايران بيرون رفتم اين بهبودىهاى خوب و ممتاز پيش رفته است . در حقيقت اين پيشرفتها آنگونه كه اميدوار بودند نه آنقدر بزرگ بوده و نه اين اندازه تند انجام گرفته است . شايد رقابتى كه ميان عباس ميرزا و برادر بزرگش وجود دارد تا حدى سبب اين كار گرديده باشد ولى لااقل در آذربايجان مثل همه‌جاى ديگر ايران هيچگونه پيشامد نگران‌كننده‌اى تاكنون سبب بهم خوردن آرامش عمومى نشده است و در ايران مىتوان به تنهائى سفر كرد و با خود نگهبانى نداشت و همانگونه كه در بهترين كشورهاى با ضبط و ربط مىبينيم در ايران نيز با اطمينان مىشود سفر كرد .\r\nخبر رسيدن مرا به عباس ميرزا اعلام كرده بودند و من در يك فرسخى اردبيل كه در هفدهم ماه مه رسيدم يك دستهء بزرگ سواره‌نظام ديدم . مرا نزد ميرزا بزرگ وزير بردند و او مرا با تمام رسوم متداول شرقى پذيرفت . او به من افسران مهم خود را معرفى كرد و در خانه‌اش مرا منزل داد . همان روز عباس ميرزا چند سينى پر از خوراكهاى شاهانه با چند گوزن نر كه از نخجيرگاه شكار كرده بود برايم فرستاد .\r\nپس از دو روز ، اجازه باريابى دادند و مرا در كوشكى پذيرفت . او بر روى قاليهاى اعلاى خراسان نشسته بود . مرواريدها و گوهرها دستار و جامه‌اش را زيور\r\n\r\n","description":"","footnote":"","page_name":" 135 ","page_number":155},
  {"content":"\r\n\r\nبخشيده بود و يك خنجر گرانبها به كمرش مىدرخشيد .\r\nپس از تعارفات معمول ، عباس ميرزا به من اشاره كرد كه روبروى او بنشينم .\r\nاو به من نشان داد كه چه‌اندازه از آمدن يك فرانسوى به اردوگاهش خشنود است و چقدر علاقمند مىباشد كه از دهان من وقايعى را كه بتازگى در اروپا رخ داده است بشنود . در آغاز من خواستم از كاميابيهائى كه او در پاى ديوارهاى ايروان بهره‌اش گرديده به او شادباش بگويم و ليكن او چشمان خود را به زير انداخت و دستش را به پيشانى برد مثل مردى كه از يادبود غمناكى رنج مىبرد . و سپس به من خطاب كرد و تقريبا چنين عباراتى را گفت :\r\n« اى مرد بيگانه ، تو اين ارتش ، اين دربار و تمام دستگاه قدرت را مىبينى ولى گمان مبر كه من مرد خوشبختى باشم . افسوس ! چگونه من مىتوانم كه چنين باشم ؟ مانند موجهاى خشمگين دريا كه در برابر صخره‌هاى استوار خرد مىشوند تمام كوششها ، دلاوريهايم در برابر سپاه فالانژ روسها شكست خورده است . مردم فيروزيهاى مرا سخت مىستايند درحالى كه من به تنهائى از ضعف خود آگاهم .\r\nچه كرده‌ام كه مورد احترام جنگجويان غرب واقع شده‌ام ؟ چه شهرى را من تسخير كرده‌ام ؟ چه انتقامى از مستولى شدگان به استانهايمان تاكنون توانسته‌ام كه بكشم ؟\r\nمن جز با چهره‌اى شرمگين نمىتوانم بر ارتشى كه پيرامون مرا گرفته‌اند ديده بيفكنم . هنگامى كه بايد نزد پدرم برسم چه خواهد شد ؟ از شهرت فيروزيهاى ارتش فرانسه آگهى دارم و همچنين دانسته‌ام كه دلاورى روسها در برابر ايشان جز يك ايستادگى بيهوده نيست . با اينهمه يك مشت سرباز اروپائى تمام دسته‌هاى سپاه مرا با ناكامى مواجه ساخته و با پيشرفتهاى تازهء خود ما را تهديد مىكند . رود ارس كه سابقا همهء آن درميان استانهاى ايران روان بود امروزه سرچشمه‌اش در زمين بيگانه است و به دريائى مىريزد كه پر از كشتى دشمنان ماست . »\r\nدر تمام دوران كوتاهى كه من در اردوگاه عباس ميرزا بودم فرصت بسيارى يافتم كه با او هم‌صحبتى كنم و درستى انديشه‌اش را ارزيابى نمايم : او از چيزهاى\r\n\r\n","description":"","footnote":"","page_name":" 136 ","page_number":156},
  {"content":"\r\n\r\nپوچ و ياوه دورى مىكرد و پرسشهايش داراى هدفهاى مهم بود . يك روز به من گفت : « آن‌چه توانائى است كه شما را تا اين اندازه از ما برتر ساخته است . دلايل پيشرفت شما و ضعف ثابت ما كدام است . شما هنر حكومت نمودن هنر فيروزى يافتن هنر به كار انداختن همه وسايل انسانى را مىدانيد ؛ در صورتى كه ما گوئى محكوم شده‌ايم كه در لجن‌زار نادانى غوطه‌ور باشيم و به زور دربارهء آيندهء خود مىانديشيم . آيا قابليت سكونت و بارورى خاك و توانگرى مشرق زمين از اروپاى شما كمتر است شعاعهاى آفتاب كه پيش از آنكه به شما برسد نخست از روى كشور ما مىگذرد آيا نسبت بشما نيكوكارتر از ماست ؛ آيا آفريدگار نيكىدهش كه بخششهاى گوناگون مىكند خواسته كه به شما بيش از ما همراهى كند ؟ من كه چنين باور ندارم » .\r\n« اى بيگانه به من بگو كه چه بايد بكنم تا جان تازه‌اى به ايرانيان بدهم ؟ آيا من هم بايد كه مانند اين تزار مسكوى كه كمى پيش از اين از تختش پائين مىآمد تا شهرهاى شما را تماشا كند از ايران و تمام اين دستگاه پوچ ثروت دست بكشم ؟\r\nيا بهتر اين است كه به مرد خردمندى بچسبم و هرچه را كه يك شاهزاده بايد بداند از او بياموزم ؟ براى من داستان جالب يك جوان يونانى را نقل كرده‌اند كه سابقا كنارهء ايتاك را ترك گفت تا به جستجوى پدرش پردازد و كرانه‌ها و جزاير درياى سفيد « 1 » ، شامات ، مصر و يونان را با كاميابى پيمود . حال به من بگو كه اين داستان چه‌اندازه صحت دارد ؟ به من بگو كه وضع كنونى اين نواحى آنقدر مشهور كه تقريبا براى ما ناشناخته مىباشد چيست ؟ آيا در آنجا نام شاهان مشهور را كه صيت شهرت آنان به زحمت به ايران رسيده و ما در اينجا از آنها تصور مبهمى داريم به ياد دارند » ؟\r\nاين پرسشهاى بسيار ، مرا سخت به شگفتى انداخت . در تركيه هرچه آدم ديدم همه در نادانى وحشتناكى غوطه‌ور بودند و اطلاعاتشان سطحى و بيهوده بود .\r\n\r\n\r\n","description":"","footnote":"\r\n( 1 ) - تركها و ايرانيان مديترانه را به اين نام مىشناسند .\r\n","page_name":" 137 ","page_number":157},
  {"content":"\r\n\r\nپس براى من خيلى تازگى داشت كه شاهزادهء جوان مسلمانى نشان بدهد كه نه تنها خيلى ميل دارد كه از آنچه اين روزها در اروپا مىگذرد آگاه گردد بلكه با وقايع خيلى برجستهء روزگار باستان نيز آشنا شود . كاملا محسوس است كه من نمىتوانستم حس كنجكاوى او را جز بطور خيلى ناقص راضى گردانم . من با كمال اختصار از انقلابات تدريجى كه از دوران افسانه‌اى تاكنون رخ داده و چهرهء امپراطوريها را اغلب تغيير داده است برايش نقل كردم و كوشيدم كه به او دلائلى را كه سياستمداران نامدار ما بر سرنوشت ملتها ، بسيار مؤثر مىدانند بيان كنم . شاهزاده اغلب دربارهء ناپلئون از من مىپرسيد كه « چند سالش است ؟ چهره‌اش ؛ شكل خطوط سيمايش ، رنگ موهايش چگونه است ؛ آيا ريش انبوهى « 1 » دارد ؟ آيا زنهاى بيشمارى دارد ؟\r\nآيا فارسى مىداند ؟ »\r\n\r\n\r\n","description":"","footnote":"\r\n( 1 ) - شرقىها و بويژه ايرانيان دربارهء ريش اين علامت برجسته مردها اهميت بسيارى قائل هستند . فتحعلى شاه پدر عباس ميرزا داراى ريش بسيار دراز و عجيبى است و اتباع و پيروانش آن را مانند يك لطف ايزدى به او بشمار مىآورند و آن ريش در عين‌حال مورد ستايش و آفرين ايرانيان و موضوع مذاكراتشان است . ( به تفسير دانشمندانهء زمان شناسى ايران از زمان خيلى كهن تا امروز ، تاليف لانگلس ، جلد دهم صفحهء 153 از نشريهء سفرهاى شاردن نگاه كنيد ) .\r\n","page_name":" 138 ","page_number":158},
  {"content":"\r\n\r\n\r\nفصل بيستم عباس ميرزا ، مولف را نزد خود خواند تا جزئيات چندى از جزار ، پاشاى عكا در شامات را برايش نقل كنم -\r\nخصوصيات اين موضوع .\r\nشهرت بىپروائى مملوكها كه ديرگاهى زبانزد مردم شده و نفوذى كه فيروزى فرانسويان در مصر در سياست و روحيهء مردم مشرق زمين ايجاد كرده بود بىگفتگو كافى به نظر مىآمد كه اين دلايل بتواند شاهزادهء جوانى را كه تشنهء دانستنىها و افتخار است برانگيزد تا از كيفيت مربوط به اين پيشامد ياد ماندنى باخبر شود .\r\nگفتگوى ميان ما يك روز دربارهء اين موضوع گل كرد . همين‌كه نام جزار خونخوار پاشاى عكا در شامات از دهان من بيرون پريد عباس ميرزا بيدرنگ از من بصداى بلند پرسيد « به من بگو كه از اين مرد وحشى كه به همان اندازه كه دشمن شيعه و آل على است نيز با پيروان مسيح بد مىباشد ، اين رافضى ( ملحد ) لعنتى كه اغلب زوار ايرانى را چپاول مىكند و حتى يك بار چند تن از آنان را كشته است چه اطلاعاتى دارى ؟ » آنچه را كه من در پاسخش گفتم به نظر مىآيد كه خيلى برايش جالب بود شايد اين مطلب براى خوانندگان چندان خارج از موضوع نباشد و من با فرصتى كه بدست آوردم خلاصهء آن را مىنويسم تا مردى را كه داراى طبيعتى بلهوس و در خونخوارى عجيب و غريب است بشناسانم .\r\nدر پاسخ شاهزاده گفتم كه ارباب ، هنگامى كه نتيجهء يك صلح موقتى به حكومت فرانسه اجازه داد كه روابط بازرگانى خود را با مصر از نو استوار سازد\r\n\r\n","description":"","footnote":"","page_name":" 139 ","page_number":159},
  {"content":"\r\n\r\nيك افسر فرانسوى كه خيلى بىپروا و دلير و با هنر و به نام سباستيانى « 1 » بود مأموريت مهمى به او در اين ناحيه واگذار گرديد و مرا هم گماشتند تا همراهش باشم . ما را در آنجا مانند يك هم‌ميهن ، يك دوست قديمى و خلاصه همان‌گونه كه مرا امروز در ايران مىبينيد پذيرفتند . ما اسكندريه ، قاهره و داميت را ديديم و خود را آماده ساختيم تا به عكا برويم . اشخاص مهم و متين خواستند كه نقشهء ما را در اين‌باره بهم بزنند تا از رفتن به آنجا منصرف شويم . آنها به ما گفتند « خيلى مواظب خودتان باشيد كه به اين كرانهء نامهمان‌نواز نرويد ، مرگ يا شكنجه‌هاى خيلى سخت بهاى اين بىاحتياطى شما خواهد بود . » سرهنگ سباستيانى فرمانهاى دقيق در اين‌باره داشت و هيچ‌چيز نمىتوانست او را متوقف سازد . تنها او مناسب ديد كه نامه‌اى به عربى به نشانى جزار فرستاده شود تا از او بخواهد كه ما را بپذيرد .\r\nكشتى ما در پاى كوه كارمل « 2 » لنگر انداخت و سه فرسخ تا شهر فاصله داشت و فكر مىكرديم كه پيام را از آنجا به پاشا برسانيم و ليكن در اين كناره كه روح حق و عدالت از آنجا بيرون رانده شده بود نه يك قايق بود و نه يك آدم به چشم مىخورد .\r\nدر چنين وضعى سرهنگ نگاه خود را بر روى جوانترين افسران « 3 » و به من انداخت .\r\nما به راه افتاديم . دريا كولاكى بود و ديدار ما از پاشا مىتوانست از آن بدتر بشود . نزديك بامداد قايق ما به پاى ديوار شهر عكا رسيد . با دورنماى اين دژهاى ويرانه ، اين برجها ، مسكن‌هاى غمناك بدبختى و نااميدى ، حس كردم كه دلم از بيم فراوان و خشم به خود مىفشارد . بقاياى يك سد كهن در لنگرگاه و باقيماندهء يك كليساى عيسوى ، روزگار خوشبختى شهر پظلمائيس باستان و ديندارى صليبىهاى نياكانمان را به يادم آورد . قايق ما پس از گذشتن از يك فرسنگ دريائى با سختى به بندر درآمد و ما به گمرك رفتيم . به نخستين كسانى كه برخورديم به نظرمان آمد كه با نگاههاى نگران و شگفت به ما مىنگرند . ما را در آنجا نشاندند\r\n\r\n\r\n","description":"","footnote":"\r\n( 1 ) - كمى ديرتر سرتيپ و . . . گرديد .\r\n( 2 ) -  Carmel \r\n( 3 ) - آقاى كنت شارل دولاگرانژ كه بعدا سرتيپ و . . . شد .\r\n","page_name":" 140 ","page_number":160},
  {"content":"\r\n\r\nو برايمان قهوه و چپق آوردند . پس از يك خاموشى دراز ، گمرك‌بان از ما پرسيد كه چه مىخواهيم بكنيم من به او پاسخ دادم و همانگاه به كاخ رفت و از آنجا اين پاسخ را براى ما آورد : « ارباب ما دربارهء آنچه بايد بكند مىانديشد . شما در ظرف يك ساعت خواهيد دانست كه او چه ميل دارد . » اين يك ساعت براى ما قرنى گذشت و همين‌كه موعدش شد چند تن مسلح جلوى ما پيدا شدند و با اشاره به ما گفتند كه دنبال آنها برويم . ما از بازار گذشتيم . اين بازار آسيبى را كه زمانه بر او وارد كرده و ويرانيهائى را كه دو سال پيش توپخانهء فرانسه بارآورده بود نمودار مىساخت . پس از آنكه جلوى يك زمين هموار رسيديم از يك طرف توپهايى را ديديم كه پهلوى هم جلوى در كاخ رج كشيده بودند و از سوى ديگر زندانى را كه با دقت نگهبانى مىشد ، و ليكن در آن را باز گذاشته بودند تا مردم بتوانند آن بدبختىهائى را كه در آنجا ، زندانيانى را كه غل و زنجير كرده بودند و شكنجه مىدادند و آمادهء مرگشان مىكردند به چشم ببينند . از آنجا دور تر مسجدى بود كه دور آن را درختان شبيه به چنار ( اسفندان ) گرفته و بالاخره يك سقاخانه كه از مرمر و مطلاكارى زيور يافته و براى استفادهء فقرا از جانب پاشا ساخته شده مشاهده مىگرديد . چه بناى پوچى كه براى تظاهر به ديندارى ، بيحاصل به‌پا گرديده ! ما را از سكوى هولناك كاخ گذراندند و از آنجا از دالان‌هاى تاريك و پيچ در پيچ گذشتيم و به تالار فراخى درآمديم . به در دومى رسيديم كه باز شد و چون از آن گذشتيم به باغ داخل شديم . در آنجا نگهبانان ما خود را پس كشيدند بىآنكه سخنى بما بگويند . از اينهمه كارهاى رمزى به شگفت آمديم و درميان درختان راهى را بىخيال پيش گرفتيم تا آنكه در آخر يك داربست درازى چشممان به پيرمردى افتاد كه در سايهء يك درخت خرما روى زمين نشسته بود .\r\nريش او سفيد و تنك بود ؛ جامه‌هاى خشن به تن پوشيده و شال كهنه‌اى دور سرش پيچانده بود . با چنين وضع بينوا ما او را بجاى يك فقير گرفتيم ولى جزار خودش بود .\r\n\r\n","description":"","footnote":"","page_name":" 141 ","page_number":161},
  {"content":"\r\n\r\nپاشا پس از آنكه با حالت جدى و تيره و تارى ما را ورانداز كرد بما اشاره نمود كه به زمين بنشينيم . آنگاه گفت « اى عيسويها از جان من چه مىخواهيد ؟ آيا آمده‌ايد كه يك پيام شوم به من بدهيد و خشم مرا از نو برانگيزيد ؟ آيا نمىدانيد كه جزار مانند يك تخته سنگ مرمر در برابر دشمنانش پايدارى مىكند و كسى در برابرش نمىتواند ايستادگى كند ؟ »\r\nمن به او گفتم كه يك افسر از طرف حكومت فرانسه فرستاده شده و او ما را به اين كار گماشته كه اين نامه را به شما بدهيم و پاسخش را بگيريم . او نامه را گرفت و بىآنكه بازش كند اين سخنان را گفت : « من دوست و دشمن خوبى هستم .\r\nمىگويند كه جزار مردى بيرحم و خونخوار و وحشى است . او درستكار است . من هميشه از فرانسويان خوشم مىآمده ولى من آيا به آنها چه كرده بودم كه به من اعلان جنگ دادند ؟ بعلاوه از آن زمانى كه از نزديك با آنها آشنا شدم آنان را مىستايم . آيا تو در هنگام محاصرهء اين شهر اينجا بودى ؟ » چون پاسخ مثبت دادم او گفت « خيلى خوب ، تو مىبايد دانسته باشى كه در يكى از حملات خيلى سخت كه خون زيادى ريخت يكى از فرماندهان شما تا بالاى بلندى ديوار خود را رسانيد و در آنجا مانند يك شير خشمناك به تنهائى در برابر سربازان من از خود دفاع كرد خود من به ميدان شتافتم و داشتم كه او را مىكشتم و ليكن از دلاورى بسيارش خيره شدم و به خود گفتم كه نه ، جزار نبايد مردى به اين دليرى را بكشد ؟ من خودم را به اين راضى كردم كه پر كلاهش را از سرش بكنم و همين كار را كردم و اكنون نيز آن را دارم . از كشته شدن او در ميدان جنگ چشم پوشيدم و هيچگونه گزندى به او نرساندم . اكنون صلح برقرار شده است و ديگر نيازى به پيمان نيست ؛ سخنان من ارزشش بيش از فرمانهاى قسطنطنيه است من اگر يك « آرى » بگويم يعنى آرى و يك « نه » يعنى نه . اگر بازرگانان شما اينجا بيايند از آنها خوب پذيرائى مىكنم به شرط آنكه از دخالت در كارهاى مربوط به من خوددارى كنند . من منتظر شما نبودم كه نسبت به آنها خوشرفتارى كنم ؛ من نه به آنها و نه به كالايشان نيازمندم . خدا را سپاسگزارم\r\n\r\n","description":"","footnote":"","page_name":" 142 ","page_number":162},
  {"content":"\r\n\r\nكه به من همه‌چيز داده است ولى من رسوم را مىشناسم و مىدانم كه بايد با مردم خوب رفتار كرد . من براى فرانسويان ، روس‌ها ، انگليسىها ، ايتاليائىها و اسكلاون‌ها ارزش مىگذارم چون خودم اروپائى هستم و در بسنى به جهان آمده‌ام . خانواده‌ام خيلى بىچيز بودند كه نه تنها يك ديگ نداشتند بلكه ناچار بودند كه براى رفع نياز آن را از همسايه امانت بگيرند . من بينواترين مردم جهان بودم و اكنون ارباب سراسر شامات هستم . خدا چنين خواسته است ولى درحالى كه به من توانائى بخشيده به من فرمان داده كه جدى باشم . »\r\nهنگامى كه جزار سخنانش پايان يافت من به يادش آوردم كه بايد همانگونه كه نامه‌اى به دستش رسيده است پاسخ ما را با نامه بدهد . او نامه را از هم گشود و نگاه تندى به سراسرش انداخت و گفت « چه نيازى به اينهمه سخنان و احتياطات است . اگر آن افسرى كه شما را فرستاد مىخواهد كه با من صحبت كند من حاضرم كه او را پذيرائى كنم و خيلى خوش آمده است . پاسخ من همين است . » من به او گفتم كه به ما دستور داده‌اند كه پاسخ نوشته از شما بخواهيم . پاشا از نو پاسخ داد : « نه ، رسم من براين نيست . اگر كسى به سخن من اعتماد ندارد چگونه به خط من اطمينان مىيابد ؟ » من خواستم به او بفهمانم كه چنين استنكافى را مانند يك بىاحترامى تلقى مىكنيم و خودمان را به اين راه زديم كه از محتويات آن نامه خبرى نداريم ولى او با خشم فرياد كشيد « تو نمىدانى كه در آن‌چه نوشته شده است ؟ اين نامه به خط خودت است . تو اظهار مىكنى كه به شما توجهى نشده است بدان كه اگر يوسف پاشا اين وزير يك چشم كه بر امپراطورى فرمانروائى مىكند به اينجا آمده بود به او اجازه نمىدادم كه پهلويم بنشيند ولى به هر دوى شما اين احترام را گذاشتم . آيا اميد براين دارى كه مرا بفريبى و مىانديشى كه من نمىفهمم كه معنى درخواست يك پاسخ نوشته شده چيست ؟ تو مىخواهى ارزش خودت را در برابر سركرده‌ات كه براين كار ترا گماشته است نشان بدهى و دلت مىخواهد كه به او بگوئى كه : جزار نمىخواست چيزى بنويسد ولى من\r\n\r\n","description":"","footnote":"","page_name":" 143 ","page_number":163},
  {"content":"\r\n\r\nاو را ناچار كردم كه تصميم خود را عوض كند . برو تو مرد جوانى هستى و نمىتوانى مرا گول بزنى . آن كارى را كه بايد بكنم خودم بلد هستم . خداحافظ . » ما نزد سرهنگ برگشتيم و او كه از طرز پذيرائى پاشا چندان خوشش نيامده بود ترديدى به خود راه نداد و خودش به راه افتاد تا نزد پاشا برود . گستاخى او سبب كاميابيش گرديد . به همان اندازه كه در بامداد جزار نسبت به ما خشونت نشان داد در غروب خود را مهربان وانمود ساخت . او به سرهنگ گفت كه « آيا مطمئن هستى كه آن هنگامى كه ساعت مرگ فرا مىرسد و زنگش را در آسمان مىزنند هيچ چاره‌اى براى عقب انداختن آن بر روى زمين در دست نيست ؟ - آن فرستاده گفت كه بىشك همچنين است . - در اين صورت امروز از جزار نبايد ترسيد . تو بىفرمان آمده‌اى و با خود نامه‌اى ندارى و خيلى خوب كارى كرده‌اى . من هم به تو چيزى نمىبخشم حتى آب هم تعارف نمىكنم چون ممكن است انگار كنى كه زهراگين است . من با بيست شليك توپ به تو درود نمىفرستم ؛ باروت‌هاى من شايد در جاى بهترى بايد مصرف شود . ولى دربارهء آنچه كه وعده داده‌ام وفادار هستم . من پاسخ نامه‌ات را ندادم . آيا دليل آن را نمىدانى ؟ اين قصه را گوش كن :\r\nغلام سياهى بود كه خانواده‌اى نداشت . در بيابان مىرفت ؛ كنج زمينى يافت كه چند درخت خرما بر آن سايه افكنده بود و با آب روان آبيارى مىشد و اطرافش را نيشكر كاشته بودند . او در آنجا ساكن شد و يك مسافر كه از آنجا مىگذشت به او بر طبق رسوم ما گفت : درود بر شما باشد . غلام سياه پاسخ داد كاش نفرين آسمان بر تو ببارد ! مسافر از نو گفت چطور شد كه من بركت خدا را براى شما خواستارم و شما به من دشنام مىدهيد ؟ غلام گفت من دلايل چندى براى خودم دارم و باز تكرار كرد كه نفرين خدا بر شما باد ! او حق داشت . اگر در پاسخش رعايت شرافت كرده مىشد آنگاه مسافر متوقف مىگرديد ؛ در آنجا مىنشست ؛ آب و خرما مىخواست و همهء آنها بنظرش خوب مىآمد و در آنجا لنگر مىانداخت و مىماند و آخر كار آن غلام سياه را از آنجا بيرون مىكرد و خودش مالك آنجا مىگرديد .\r\n\r\n","description":"","footnote":"","page_name":" 144 ","page_number":164},
  {"content":"\r\n\r\nشايد امروز يا فردا من ديگر نباشم ولى تا آن هنگام من مىخواهم كه در نزد خودم ارباب باشم . من مىدانم كه براى فرمانروائى كردن بر مردم اين كشور نبايد خيلى سختگير بود ولى اگر من با يكدست بزنم با دست ديگر پاداش مىدهم . با اين روش است كه من سى سال توانسته‌ام مالك مستقل سرتاسر زمينى باشم كه ميان كرانه‌هاى العاصى ( اورونت ) تا مصب اردن واقع است . »\r\nپس از اين سخنرانى ، سرهنگ با جزار دربارهء چندين موضوع مختلف كه مربوط به مأموريتش بود صحبت كرد و پس از آن به كشتى بازنشست .\r\n\r\n","description":"","footnote":"","page_name":" 145 ","page_number":165},
  {"content":"\r\n . \r\n","description":"","footnote":"","page_name":" 146 ","page_number":166},
  {"content":"\r\n\r\n\r\nفصل بيست و يكم مؤلف در يك‌سان سپاه كه عباس ميرزا مىديد حضور داشت -\r\nمذاكرات با اين شاهزاده - فقيرهائى كه در دربارش مىزيستند - رفتار اين مدعيان خردمندى .\r\nكمى پيش از حركت من از اردبيل عباس ميرزا در يك دشت فراخى همهء دسته‌هائى را كه در اطرافش اردو زده بودند گردآورد . شاهزادهء جوان سوار بر اسب چموشى بود كه آن را با زور و چابكى اداره‌اش مىكرد . سان پايان يافت و عباس ميرزا مرا به چادرش فراخواند . پس از اينكه از ديدن اين سواره‌نظام كه اين اندازه چابك و درخشان بود و من تحول آن را مىديدم به شور درآمدم ؛ البته بيشتر از نظر زيبائى مردان و اسبان و درخشش سلاح‌ها قابل توجه بود نه از نظر نظم ، شاهزاده از من پرسيد كه آيا ما در اروپا سپاهيانى به اين زيبائى داريم . من پاسخ دادم كه آرى و سپس افزودم كه ما چندگونه سواره‌نظام داريم كه برخى زره‌دار هستند و پاره‌اى كارشان نيزه‌اندازى است . من در ضمن افزودم كه ما خيلى روى پياده نظام و توپخانهء سبك حساب مىكنيم و اين سلاح خيلى ميان ما محترم بشمار مىآيد . شاهزاده در آغاز به نظر آمد كه در باور كردن آن ترديد دارد ولى به زودى به يادش آورد كه فيروزى روس‌ها بر سپاه او و فيروزى فرانسويها بر روس‌ها نيز به همين دليل بوده است . او گفت « هان ! ايرانيان هرگز نمىتوانند با اروپائيان يكسان و برابر باشند ؟ آيا بالاخره ما از توپخانه ، سرنيزه و تمام وسايلى كه اروپا براى به دست آوردن فيروزى به دست مىآورد سر در نخواهيم آورد ؟ با اينهمه ما شبيه\r\n\r\n","description":"","footnote":"","page_name":" 147 ","page_number":167},
  {"content":"\r\n\r\nبه همسايهء خودمان تركها نيستيم كه وقتى به آنها كمترين پيشنهاد تغييرى را مىدهند هميشه آنها متوحش مىشوند . ايرانيان با شوق آمادهء فراگرفتن اختراعات سودمندى كه به آنان ارائه مىدهند هستند و رسمشان براين نيست كه نادانى يا اشتباه خود را درست جلوه بدهند و بگويند كه اين عادت است . »\r\nاگر گفتار عباس ميرزا مرا به علت بلندى احساساتش يا به دليل فروتنى كه از گفته‌هايش تراوش مىكرد جلب مىنمود من نيز با دقت سخنان وزيرانش ، ميرزاهايش و حتى فقيرهايش را كه در دربارش به آنها برخورد مىكردم و آنها از كوهستانهاى كشمير هند به ايران آمده بودند گوش مىكردم . اين‌گونه اشخاص باسواد يا فيلسوفهاى دوره‌گرد بىهيچگونه سفارشى بجز شهرت خردمنديشان مسافرت مىكنند و هيچ منبع درآمدى جز جوانمردى بزرگانى كه به ديدارشان مىروند ندارند . برخى از آنها مىگويند كه در اسرار جادو دارد هستند ولى بيشترشان جاسوسهائى هستند كه براى دريافت اطلاعات نظامى درست و حقيقى دربارهء نقشهء فرماندهان با سياست دربارها و حتى اسرار خانواده‌ها به كمك همديگر دست به كار مىباشند . هرچند كه جامه‌هاى پاره‌پاره به تن دارند ولى تا درون كاخ شاه درمىآيند ، پهلوى آنان مىنشينند و هم‌سفره مىشوند ، با آنها خيلى خودمانى صحبت مىكنند . اغلب با سخنان پراهميت و انديشه‌هاى كم و بيش مدبرانهء خود در مغز آنان رسوخ مىكنند و يك نوع نفوذى در تصميمات خيلى مهم ايشان به دست مىآورند . آنان خيلى مىكوشند كه تظاهر به اين كنند كه بهيچ‌چيز علاقه‌اى ندارند ، هيچگونه هوسى در سرشان نيست و تنها به فكر خدا هستند . گاه‌گدارى آنها پيشگوئىهاى وقايع خوشبختىآور را مىكنند و زبردستى خود را چنان پيش مىرانند كه حقايق پيش پا افتاده را با القاآت رياكارانه مىآميزند و تلخىها را با وعده‌هاى چاپلوسانه مخلوط مىكنند . براى آشنا شدن به روحيهء كسانى كه اين سخنان را مىگويند مىتوان يكى از اين گفتارها را كه به كريم خان يكى از\r\n\r\n","description":"","footnote":"","page_name":" 148 ","page_number":168},
  {"content":"\r\n\r\nفرمانروايان پيش از شاه كنونى « 1 » روزى گفته بودند بازگو كنيم : « اى شاه خوشبخت ! هركس كه ترا مىستايد آماده است كه بدگوئى هم بكند . اگر شما توانا هستيد براى اين نيست كه دادگر مىباشيد يا كارهاى نيك مىكنيد يا به علت پرهيزكارى شماست بلكه براى آن است كه خوشبختى به سراغ شما آمده و سرنوشت ناپايدار شما را به شاهى رسانيده است . من با افسوس مىگويم ولى براى تنبيه خطاهايمان يا به دليل ديگرى كه به من ناشناخته است ، روزگار عمر درازى به شما مىدهد و كاميابى به شما مىبخشد ولى شايد اين‌ها سبب بدبختى مردمان زيردست شما گردد .\r\nگمان مبريد كه اگر دوروبر خودتان را با مردمانى احاطه بكنيد كه عوام آنان را هرزه و تباه بشمارند شما خودتان مانند آنها بشويد . هرگاه كسى به عيبى نزديك شد آن زمان زشتىها نمايان مىشوند . برخى مردم خطاهاى شما را سرزنش مىكنند گوئى كه خودشان هيچ از آنها ندارند مثلى مىگويد اگر مردى پيدا شود كه عشق در او نباشد او از پسران آدم نيست . سليمان كه خردمندترين شاهان بود و انگشترى او كارهاى معجزآسا انجام مىداد آيا اين توانائى خارق العاده را هميشه در راه درست به كار مىبرد . آيا شهرت او بيشتر به سبب خطاها يا خردمنديهايش بود ؟ چنانچه براى به دست آوردن ثروت بعضى اوقات به وسايل خشن متوسل شده‌ايد آنچه را كه از راه بيدادگرى تصاحب كرده‌ايد آن را ببخشيد در اين صورت گناهان شما بخشيده خواهد شد . بويژه بايد از آنچه كه در كشور شما مىگذرد بىخبر نباشيد و هيچ‌چيز از زير نظر شما پنهان نماند . يكى از امپراطوران چين دانسته بود كه وزيرانش به بيدادگريهاى بزرگى دست مىزنند فرمان داد كه هركس شكايتى دارد جامه‌اى شنجرفى بپوشد و برجاى بلندى برود تا شاه او را به آسانى بتواند ببيند . »\r\n\r\n\r\n","description":"","footnote":"\r\n( 1 ) - ميرزا شفيع كه پزشك كريم خان پيش از اينها بود بيشتر اين قسمت را براى من نقل كرد كه بعدا به ياد خواهيم آورد .\r\n","page_name":" 149 ","page_number":169},
  {"content":"\r\n\r\nخيلى كم پيش مىآيد كه فقيرى از شخص مهمى اجازهء مرخصى بگيرد و تحفه‌اى از او نستاند ؛ مثلا اسبى يا جامه‌اى نگيرد . فقيران مواظب هستند كه هدايا را از خود دور كنند قبل از آنكه ديگران آنان را لخت نمايند . در ضمن براى آنكه مبادا كسانى به فقير نبودن آنها توجه كنند ميل دارند كه با جامه‌هاى ژنده به درگاه‌هاى ديگرى روى آورند .\r\nپس از آنكه شش يا هفت روز در اردبيل ماندم اظهار كردم كه ميل دارم به تهران بروم . عباس ميرزا كه مىدانست شاه در پايتخت در انتظارم است فرمان داد تا همه‌گونه وسايل سفر را آماده كنند . يك خانى را هم براى همسفرى من گزيد و به او دستورهاى لازم را با جزئياتش داد كه چگونه بايد رفتار كند و بداند كه چه مقدار لوازم خوراكى در هر دهكده‌اى بايد به ما بدهند . آنچه را كه مورد نيازمندى ما بود بيش از اندازه فراهم مىشد و اين فزونى بر طبق رسوم سبب سود هنگفتى براى مهماندار شد .\r\nهمان روزى را كه از اردبيل به راه افتادم عباس ميرزا با بزرگترين بخش سپاهيانش به راه افتاد تا عمليات صحرائى را آغاز كند . من سواره از او اجازهء مرخصى خواستم و با خوشى ديدم كه او طپانچه‌هاى ساخت ورساى را كه من افتخار تقديم آن را داشتم به كمرش بسته است . شب قبل به دستور او اسبى را كه من از آن خوشم آمده بود خريدارى كردند تا به من بخشش كند و آن را برايم فرستاد . شاهزاده نيز به من چندين‌گونه پارچه ، شال و يك خنجر مرصع بخشيد .\r\nمن از شاهزاده جدا شدم و از پذيرائيش خرسند بودم و صفات نيكش را به فال نيك گرفتم . هنگام بازگشتم به فرانسه با لذتى تمام از هركس كه پس از من به ايران آمده بود شنيدم كه اين شاهزادهء جوان را مىستود و او را لايق مىديد كه\r\n\r\n","description":"","footnote":"","page_name":" 150 ","page_number":170},
  {"content":"\r\n\r\nاگر به شاهى برسد تغييرات شگرفى در شاهنشاهى ايران « 1 » بدهد . ولى باتوجه به شماره و نفوذ و اعتبار رقيبان او اين اميد خيلى مشكوك به نظر مىرسد .\r\n\r\n\r\n","description":"","footnote":"\r\n( 1 ) - دراين‌باره ببينيم آقاى موريه در دومين سفرنامه‌اش به ايران كه در 1810 تا 1816 كرده چه مىگويد : « من كمتر در كشورى به مردمى تا اين اندازه دلربا مانند عباس ميرزا برخورده‌ام . خطوط سيمايش خيلى جاندار ، لبخندش مطبوع ، سخنانش صميمى و راست و باذوق است . . . او از خواندن خيلى خوشش مىآيد ولى بررسىهايش فقط منحصر به تاريخ‌نويسان كشور خودش مىباشد . . . او مجموعهء بزرگى از كتابهاى انگليسى گرد آورده كه آنها را اغلب باز مىكند ولى زبان آنها را نمىداند . بارى ما از طبيعت اين شاهزاده نتيجه مىگيريم كه اگر او يك پرورش درخشانى مىيافت و پيوسته در برابرش سرمشق‌هاى شرافت و پرهيزكارى مىداشت نه تنها او زيور كشورش بشمار مىرفت بلكه جايگاهى و الا در ميان بهترين مردمان جهان و ميان بهترين شاهزادگان مىيافت » . جلد دوم ، صفحهء 119 - 117 ترجمه .\r\n","page_name":" 151 ","page_number":171},
  {"content":"\r\n . \r\n","description":"","footnote":"","page_name":" 152 ","page_number":172},
  {"content":"\r\n\r\n\r\nفصل بيست و دوم حركت از اردبيل - خلخال - زنجان - سلطانيه -\r\nويرانه‌هاى وسيعى كه در اين شهر به چشم مىخورد - درهء ابهر - خرم دره .\r\nراهى كه ما را از اردبيل به خلخال مىبردند درازتر ولى كمتر دشوار بود .\r\nخنكى هوائى كه تنفس مىكنيم ، دورنماى زيبائى كه گاه‌بگاه از ديدار كوه‌هائى كه بر كرانهء درياى خزر مشرف هستند اين راه را مطبوع‌تر مىنمايد . مىدانم كه اين دريا در همسايگى تهران است و شنيدن نامش از پايان اين سفر دراز پررنج من خبر مىدهد . ما توجه داشتيم كه از زمين‌هاى گود كه سيل آنها را در اين فصل ناهموار ساخته و قابل گذر نيست دورى بجوئيم . گيلان كه ما آن را در طرف چپ خود گذاشتيم آب و هوايش مانند مازندران بىاندازه نمناك و ناسازگار است . درخت پرتقال و ليموترش در مازندران فراوان مىرويد . در آنجا حتى يك نوع مخصوص نيشكر مىكارند ولى رنگ آنچه را كه از آن بيرون مىكشند زرد است و مزهء انگشت پيچ دارد ؛ چون نمىتوانند آن را تصفيه كنند ؛ و تنها دستهء مردم طبقهء پائين هستند كه آن را مصرف مىكنند .\r\nدر هريس « 1 » و قنجيا « 2 » جاهائى كه پيش از رسيدن به خلخال بايد از آنجا بگذريم از ما پذيرائى شايان كردند . نجيب خان كه در اين قلمرو فرماندهى مىكرد يكى از فرمانبرداران و بستگان عباس ميرزا بود . او براى بزرگداشت شاهزاده\r\n\r\n\r\n","description":"","footnote":"\r\n( 1 ) -  Herez \r\n( 2 ) -  Ghendjia \r\n","page_name":" 153 ","page_number":173},
  {"content":"\r\n\r\nآنچه را كه درخور احترام بود نسبت به ما انجام داد و تمام تشريفات مقرر كه رسم ايرانى است و بايد نسبت به مهمانان شاهزاده انجام گردد دربارهء ما اجرا شد .\r\nشهر خلخال ميان صخره ساخته شده و ليكن يك چشمهء آب روان بسيار زيبا به آن دره خنكى مىدهد و به سرزمينهاى پيرامونش خرمى مىبخشد « 1 » با كمى فاصله از آنجا بقاياى يك راه كه بىگفتگو خيلى كهن است و آن را خوب نگهدارى كرده‌اند به چشم مىخورد كه شايد از اكباتان به كشور ماردها « 2 » مىرفته است . دربارهء اين مردمان دانشمندان معاصر نتوانسته‌اند شواهد باستان را تطبيق دهند ولى اين نام در زبان فارسى يعنى انسان دلير و نجيب .\r\nما روز 24 ماه مه از خلخال راه افتاديم و پس از دو روز راه‌پيمائى به زنجان رسيديم يعنى به ولايات خمسه كه جزو عراق عجم است . پنج شهرى كه باعث چنين نامگذارى شده بجز زنجان عبارتند از ابهر ، طارم « 3 » ، قيدار ، ارمان خانه « 4 » و زرين‌آباد « 5 »\r\nمىتوان در حدود دو هزار خانه در زنجان شمرد . اين شهر داراى بازارى زيباست كه در آن افشارها تيرهء چادرنشين كه در خمسه فرمانروائى مىكنند قاليها ، نمدها ، بافته‌هاى پشمى خود را مىفروشند و ماهوت ، اسلحه ، باروت و ساچمه مىخرند . كاخ خان فراخ است و بناى آن زيباست . در غياب اين افسر غلامانش مرا در آن كاخ پذيرائى كردند .\r\nدو راهى كه از تبريز و از اردبيل به سوى تهران مىروند در زنجان به‌هم مىپيوندند . در آنجا اين دره كه از طوروس باستان و رشته‌اى كه كرانه‌هاى درياى خزر را مانند كمربند درميان گرفته است تشكيل شده وسيع مىشود . كوه‌ها بطور\r\n\r\n\r\n","description":"","footnote":"\r\n( 1 ) - بنا به گزارش مالكم قريب صد و پنجاه دهكده در اين دره واقع است .\r\n( 2 ) - مردى يا امردى . به يادداشت شمارهء 3 ، فصل 8 ، كتاب 11 صفحهء 239 ترجمهء نوين استرابن . دانويل ، جغرافياى باستان ، صفحهء 236 باربيه دوبوكاژ\r\n( 3 ) -  Taroum \r\n( 4 ) -  Arman - Khaneh \r\n( 5 ) -  Zerzin Abad \r\n","page_name":" 154 ","page_number":174},
  {"content":"\r\n\r\nنامحسوسى از رود قزل اوزن كه آذربايجان را از عراق عجم جدا مىكند كوتاهتر مىشوند . هوا كشش خود را از دست مىدهد و زمين بيحاصل‌تر مىشود . در اين سرزمين اگر رودى مانند نيل روان بود اين دره مانند مصر خود را مىنماياند . حال كه چنين نيست بىشباهت به بحر بلاماء ( درياى بىآب ) نمىباشد گاه‌به‌گاه مىبينيم كه از زمين ، چشمه‌هاى آب خنك ، روشن ولى خيلى شورمزه فوران مىكند .\r\nدر دو روز از زنجان به سلطانيه رسيديم و در آنجا ويرانه‌هائى ديديم كه نه تنها از قدمت خيلى كهن آن به شگفت آمديم بلكه از وسعت بسيار زياد اين شهر ويرانه مبهوت شديم . بىآنكه مانند تبس ( طبس ) يا دوندوره يادگارهاى باستانى داشته باشد ، اين ويرانه‌ها سبب خيلى انديشه‌ها در آدم مىشود . چرا چنين شهرى كه اين اندازه آباد و پرجمعيت بوده تقريبا تمامش نابود شده و شهر ديگرى از بقاياى آن ساخته شده است . چرا علف هرزه سكوى قصرها ، حياط مسجدها ، محوطهء بازارها را گرفته است ؟ مردمانش به من گفتند همهء ويرانىها به سبب اهمال‌كارى دولت و ثمرهء نفاق داخلى است .\r\nاطراف سلطانيه را چمنزارهاى طبيعى فراگرفته و به كلى از درخت محروم است و اين مرغزارها با آب جويبارها آبيارى مىشود . يك كاخ به دستور شاه در آنجا ساخته‌اند كه بر تمام جلگه مشرف است . فتحعلى شاه هر ساله سان سپاه خود را در آنجا مىبيند با اينهمه هنگامى كه خشكسالى سبب كمى قصيل مىشود دربار و ارتش ايران به سوى تبريز يا اصفهان يا همدان رهسپار مىشوند .\r\nهفت فرسنگ يا ده فرسخ و نيم ( ليو ) فاصلهء سلطانيه و ابهر است . در جهان جائى خنكتر و شادىبخش‌تر از باغهاى اين دهكده آفريده نشده است ، اگر بتوانيم اين مجموعهء خانه‌هاى تميز و راحت را كه با معمارى زيبائى ساخته شده‌اند چنين بناميم تنها كار مردم ابهر و پيرامونش اين است كه توجه به بستانكارى خود بكنند و از كشاورزى جز ملايمت و شيرينى چيز ديگرى نمىبينند . آنها هرگز ناگزير نشده‌اند كه در زمين بيحاصلى روزى خود را به زور بيرون بكشند و نه در برابر سرماى\r\n\r\n","description":"","footnote":"","page_name":" 155 ","page_number":175},
  {"content":"\r\n\r\nزمستان يا در برابر دم سوزان و وزش بادهاى زهرآلود « 1 » جان خود را به خطر بيندازند .\r\nچقدر خوشبخت مىبودند اگر مىتوانستند از آزار بيدادگران كه اغلب بايد تحملشان را بكنند در پناه بودند .\r\nمن در اول ورودم نزد كلانتر جاى گرفتم . او كوشيد كه خوب از من پذيرائى كند درحالى كه من مىخواستم كمى خستگى دركنم . حاكم آنجا كه مقرش در خرم‌دره در يك درهء كوچك قشنگى در يك فرسخى ابهر بود سوارانش را پيش من فرستاد كه مرا نزد او ببرند تا در آنجا سكنى بگزينم . از اين انسانيت او ميل داشتم كه به آسانى چشم بپوشم ولى مىبايست كه چمدان‌ها را از نو پر كرد و راه افتاد . من خان را ديدم كه در زير چفته‌اى كه شاخه‌هاى سبز مو و پيچك آن را پوشانده بود نشسته و ميزى پر از خوراك پهلويش است . با ورود من از جايش نجنبيد ، سرش رو به پائين و دست راستش روى چشمهايش بود و حالت مردى را داشت كه در انديشهء ژرفى فرو رفته است . من از اين گونه پذيرائى به شگفت آمدم . غلامى كه آنجا بود نزديك من آمد و به من گفت كه « خان نمىتواند شما را ببيند چون كور است » در واقع در موقعى كه آقا محمد خان خونخوار ، پادشاه پيش از شاه كنونى به خشم آمده بود چشمان او را با يك تيغهء زرين ميل كشيده و آن را سوزانده بود . اين شكنجه در ايران خيلى رواج دارد . بارى خان مرا باوجود نابينائى با احترام فراوان و مهربانى سرشار پذيرفت . احترامى را كه مردم به او مىكردند و نيكخواهى فتحعلى شاه درباره‌اش سبب شده بود كه تسلى بيابد و بدبختى خود را تا حدى از ياد ببرد . او از آن بيدادگرى در وحشت بود مردم ابهر او را مانند پدرى گرامى مىداشتند .\r\n\r\n\r\n","description":"","footnote":"\r\n( 1 ) - سموم نه در شمال ايران و نه در اصفهان حس نمىشود كه باشد .\r\n","page_name":" 156 ","page_number":176},
  {"content":"\r\n\r\n\r\nفصل بيست و سوم قزوين - مؤلف به كاخ بابا خان للهء محمد على ميرزا پسر بزرگتر شاه ايران فرود آمد -\r\nيك جوان بلخى اشعار خواند - نغمه‌اى از حافظ .\r\nبه زحمت تازه از درهء خندان ابهر بيرون آمديم كه داخل يك سرزمين خشك و بيحاصل شديم . در آنجا مانند بيابان مرند در هر قدمى مارمولكها ، سوسمارها و مارها جلو پايمان درمىآمدند . درميان اين سرزمين لم يزرع ، قزوين اين شهر قابل ملاحظه كه در آن اشخاص سرشناسى زائيده شده‌اند قرار دارد . كوه بلندى در آنجا هست كه نمىگذارد باد شمال به آنجا بگذرد و هواى آن را خنك كند و به همين علت در هواى تابستان قزوين كسى تاب نمىآورد . يك گرد و خاك خفقان‌آورى جو آنجا را پر كرده و به اندازه‌اى است كه به هركس كه در آنجا بربخورى ريش و جامه‌هايش از گرد سفيد گشته است . با تمام اين احوال به آن شهر لقب جمال‌آباد يعنى حد كمال داده‌اند .\r\nچندين جويبار از كوهى كه يادش كرديم سرچشمه مىگيرد و با هنر مردم آنجا اين آبها سر زمينى را كه دو فرسخ درازاى آن و تقريبا نيم فرسخ پهناى آن است و در غرب قزوين جاى دارد به زير كشت مىبرد . در آنجا تاكستانى ببار آورده كه شرابش خيلى مستىآور است و در نزد ايرانيان به همان اندازهء شراب شيراز ارزش دارد . در اين سرزمين درختان پستهء فراوانى ببار مىآيد كه ميوهء آنها عالىتر از پستهء حلب است كه آنقدر در همهء شرق شهرت پيدا كرده است .\r\n\r\n","description":"","footnote":"","page_name":" 157 ","page_number":177},
  {"content":"\r\n\r\nمن به قصر بابا خان لله فرود آمدم . براى آنكه بيشتر راست گفته باشم بايد بگويم كه اين لله‌باشى ناظر خوشگذرانيهاى محمد على ميرزاست كه به نام پدرش كه شاه است بر بخش بزرگى از عراق عجم فرمانروائى مىكند . كسانى كه در بارگاه اين شاهزاده بودند همگى جامه‌هاى مهمانى به تن داشتند به اين سبب كه خبر به قزوين رسيده بود كه سه تا شاهزاده از خون شاه مقارن هم به جهان آمده‌اند . مرا به تالار خيلى فراخى بردند كه با خيلى دقت آن را آراسته بودند و قسمت شاه‌نشين آن مانند جلو يك نمايشگاه ، باز بود . روشنائى به ته اين تالار به وسيلهء شيشه‌هاى رنگين كه با هنر آنها را چيده و پهلوى هم گذاشته بودند داخل مىشد . درميان تالار يك حوض مرمرى بود كه پيرامونش را با گل پوشانده بودند و از وسط حوض فواره‌اى مىجهيد . دسته‌هاى انبوه ياسمن عربستان و لاله‌هاى ابلق كه شرقىها آن را آسمانى مىنامند ظرف‌هاى چينى بزرگ كار چين را زينت مىبخشيدند . طاق آنجا با اسليمىها و تذهيب‌كاريها زيور يافته بود . نقاشيهاى ديوارى آن از تصويرهاى اروپائيان بود كه به طرز قرن لوئى 14 رخت به تن داشتند . يك كرسى كه از سطح تالار تا حدى بلندتر بود به حرم راه داشت و از آنجا به كمك يك كركره زنهاى بابا خان گاهى به تماشا مىآمدند و بىآنكه كسى آنها را ببيند در آن جشن‌ها شركت مىكردند . در قسمت بالائى درها خطهائى نوشته بودند كه از غزلهاى حافظ بود كه اناكرئون « 1 » ايران باشد . اينك چند شعر او را در اينجا مىآورم .\r\n« در اين رواق مشعلى با خود ميار چون امشب يك دختر زيبا شبيه به ماه شب چهارده ما را با پرتوى ملايم خود روشن مىسازد »\r\n« ديگر عنبر و عود مسوزانيد امشب شما با زلفان افشانش خوشبو مىشويد » .\r\n« روز شد چرا دير كرده‌اى اى جوان فانى . جامت را پر كن و به خوشگذرانى\r\n\r\n\r\n","description":"","footnote":"\r\n( 1 ) - اناكرئون شاعر غزلسراى يونانى است كه در تئوس در ليدى به جهان آمده ( 478 - 560 پيش از ميلاد ) اشعارى را بطور غلط به او نسبت مىدهند كه مربوط به زمانهاى خيلى بعدى است و در آنها از شادى و خوشى و خرمى ياد شده است . ( مترجم )\r\n","page_name":" 158 ","page_number":178},
  {"content":"\r\n\r\nبشتاب ، روزگار شتابان مىرود و براى تو نمىايستد »\r\n« به جام خود مى بريز ؛ از گلها خود را بپوشان و هوس‌هاى سرنوشت را به چيزى مگير حافظ چنين مىگويد . اى خواننده تو دربارهء اين فتوى چه مىانديشى ؟ » « 1 »\r\nبابا خان كه به علت گرما پيراهنى از خاصه ململ و ابريشم به تن داشت بر زمين نشسته بود و به دست راستش بادبزنى گرفته و به دست چپش قليانى داشت . هنگامى كه من به تالار درآمدم از جايش برخاست و به من نزديك شد و گفت « به‌به چه سعادتى ، چه ساعت خوشى بود آن وقتى كه شما به خانهء ما آمديد » . سپس با لبخند افزود « آن زمانى كه شما اينجا تشريف نداشتيد اين مجلس ما صفائى بىشما نداشت جاى شما بسيار خالى بود ، چشم ما روشن ، به بركت آمدن شما انشاء اللّه كه بعد از اين غم و غصه از اينجا دور بشود و خوشى و شادى جايش را بگيرد . »\r\nآنگاه مرا در قسمت خيلى خوش هواى تالار يعنى ميان دو در بازنشاندند .\r\nايرانيان ترجيح مىدهند وقتى هوا خيلى گرم است جاى خود را در جريان هوا قرار بدهند . برايمان چاى آوردند شربت با يخ و قليان آوردند . پس از آن من به گرمابه رفتم و در آنجا غلامان او بىريا از توجه خود نسبت به من كوتاهى نكردند . شب كه شد مرا به تالار نامبرده از نو آوردند . در آنجا اشخاص خيلى سرشناس شهر دعوت شده بودند . باغها و داخل كاخ به سبك محلى با شيشه‌هاى رنگين روشن شده\r\n\r\n\r\n","description":"","footnote":"\r\n( 1 ) - اين اشعار را از ترجمهء ديگرى از اين كتاب كه جناب آقاى محمود هدايت در 1322 منتشر نموده‌اند نقل مىكنيم ( مترجم )\r\n گو شمع مياريد در اين جمع كه امشب * در مجلس ما ماه رخ دوست تمام است\r\nدر مجلس ما عطر مياميز كه جان را * هر لحظه ز گيسوى تو خوشبوى مشام است\r\nصبح است ساقيا قدحى پر شراب كن * دور جهان درنگ ندارد شتاب كن\r\nبيا تا گل برافشانيم و مى در ساغر اندازيم * فلك را سقف بشكافيم و طرح نو دراندازيم \r\n","page_name":" 159 ","page_number":179},
  {"content":"\r\n\r\nبودند و صداى موسيقى كه تا اندازه‌اى مطبوع بود از دور به گوش مىرسيد . غلامان پس از آنكه بر روى تخته‌بندى كف اطاق ، سفرهء قلمكار درازى پهن كردند در جلوى هر مهمان يك مجموعهء پر از بشقابها كه در هريك از آنها خوراكهاى گوناگون بود نهادند . نخستين خوراك سفره خورشهاى پرادويه ، سبزيهاى خوشبو بىهيچگونه چاشنى و انواع شيرينىها و حلواها ، در اطراف هر مجموعه ظرفهاى پر از شير و شربت و دوغ نهاده بودند . بجاى پياله يك قاشق دراز چوبى [ افشره‌خورى 
  ] قابل ارتجاع و مطلا به كار مىبردند . هنگامى كه نخستين فصل ( سرويس ) شام تمام شد و آن را برداشتند آنوقت گل ، پيمانه‌هاى مى شيرازى آوردند . ساززن‌ها داخل شدند ؛ چند دختر جوان رقص‌هاى پرهيجان و كمى دور از نزاكت انجام دادند . اين منظره باعث جنجال و سروصدا راه انداختن ملاها كه در جشن دعوت داشتند نشد و به نظر مىآمد كه بىاندازه از تماشاى آن لذت برده باشند . آداب نزاكت در نزد ايرانيان مانند ما نيست و پاكدامنى در نزد آنان به تقوى بشمار نمىآيد بلكه قوانين آنهاست كه آن را جزو وظايف قانونى بشمار مىآورد .\r\nميزبان ما نه تنها در جشن خود خوراك تعارف مىكرد و مجموعه‌هاى پر از خوردنى مىداد بلكه مهمان‌نوازى را به حد كمال رسانيده بود . تعارف خوراكها و توجه به مهمانان ، كه كمترين غفلتى درباره‌شان نشود ، به عهدهء غلامان گذاشته شده بود ولى شخصا فرمان داد تا رقصهائى را كه مهمانان پسنديده بودند از نو شروع كنند و رقاصه‌هاى جوان به تماشاچيان كه با نگاه‌هاى خود از ديدار آنان سير نمىشدند گل تعارف نمايند . براى آنان جامهاى لبريز شراب خوشگوار بفرستند و باوجود آنكه از جانب پيغمبر منع شده بود از زياده‌روى پرهيز نمىكردند . سپس براى ما چندگونه خوراك برنج آوردند كه سزاوار پسند آپيسيوس‌هاى « 1 » معاصر ما مىبود .\r\n\r\n\r\n","description":"","footnote":"\r\n( 1 ) -  Apicius  يكى از خوراك خوب شناسها و خوش خوراكهاى نامى رومى است كه در زمان اگوست و تيبر مىزيسته . او خود را با زهر كشت چون از دارائى هنگفتى كه داشت چندان چيزى براى خوشگذرانى خود بجا نماند تا زندگى كند . ( مترجم )\r\n","page_name":" 160 ","page_number":180},
  {"content":"\r\n\r\nبارى پس از آن چاى و قهوه و باز هم شيرينى آوردند . اين چيزى است كه ايرانيان خيلى دوستش دارند و در فراهم كردنش استادند .\r\nخوراك پايان يافت . بابا خان به من پيشنهاد كرد كه يك شاعر زبردستى اشعارى براى ما با آهنگ يا بهتر بگوئيم به آواز بخواند « 1 » . اين توجهش در من خيلى اثر گذاشت و من تا توانستم قدرشناسى كردم . در پاسخم گفت « چه مىگوئيد . اين سپاسگزارى را من از شما بايد بكنم كه با مهربانيهاى خود ما را سرافراز كرده‌ايد .\r\nمن حتى شرمسارم و حتما چهرهء مرا از شرمندگى سرخ مىبينيد . » در واقع ميزبان ما رنگش بىاندازه سرخ شده بود ولى آسان است كه دريابيم كه اين سرخى به چه چيز مربوط بوده است .\r\nشاعر يك نفر بلخى بود كه در سمرقند زائيده شده و نامش آقازاده بود . او مرد جوانى بود كه خطوط سيمايش خيلى ظريف و نگاهش آرام ولى پرشور بود ؛ ريشى سياه و انبوه‌گونه و چانه‌اش را پوشانيده بود . او مأموريت داشت كه نزد پاشاى بغداد كه در آن وقت با ايران در جنگ بود برود و با او دم از دوستى بزند « 2 » . وى جامهء سفيدى به تن داشت . زمانى كه او را دعوت كردند كه شعرهاى خود را بخواند نخست كرنش كرد و سپس به نظر مىآمد كه او دربارهء چيزى كه مىخواهد بگويد مىانديشد . او مدتى خاموش ايستاد ، بعد مثل اينكه به او الهام شده باشد قصيده‌اى ( نوعى اشعار رزمى ) خواند و جنگ رستم و قهرمان را سرود . آرام آرام رگهايش ورم كردند و برافروخته شدند و عرق فراوانى از چهره‌اش سرازير گرديد . نگاهش حيران و چهره‌اش كه پيش از اين تا اين اندازه حالت آرام و گيرا داشت كاملا از هم\r\n\r\n\r\n","description":"","footnote":"\r\n( 1 ) - به تركى و به فارسى همين كلمه به معناى خواندن ، آواز خواندن ، خوب و بلند ادا كردن مىباشد .\r\n( 2 ) - اين رسم خيلى قديمى است كه شاعر را به مأموريتهاى سياسى بگمارند . به آثار و بقاياى آن در قرون وسطى برمىخوريم . نام پترارك ما را به ياد مذاكرات مهمى مىاندازد كه اين شاعر بزرگ مأمور انجام آن گرديده بود .\r\n","page_name":" 161 ","page_number":181},
  {"content":"\r\n\r\nدررفته بود . مىشد كه او را بجاى اورست كه از طرف فورى پريشان شده بود گرفت « 1 » . هيجان او به ديگر حاضرين مجلس سرايت كرد . آن شورى كه او را فرا گرفت نفسش را به شماره انداخت چند لحظه خستگى دركرد و پس از آن غزلى از حافظ خواند . ترجيع‌بند اين مديحه يا اگر بتوان گفت اين نغمه را يك دسته نوازندگان كه باهم تكرار مىكردند خواندند و اين آواز همراه با چندين آلت موسيقى و دايره بود . من اجازه مىخواهم كه ترجمهء تحت اللفظى اين قطعه خيلى معروف را اينجا بياورم :\r\n« بهار و گل سرخ بىنسيم باد صبا ، بىگونه‌هاى يك معشوق خوش نيست .\r\nخيابانهاى كوچك باغها و پيچ و خمهاى اسرارآميز بستان‌ها بىمعشوق لاله‌گونه همه ارزش خود را از دست مىدهد .\r\nلبهاى شيرين كه مانند انگبين است و مثل گل تر و تازه مىباشد بىعشق و بوسه همه ارزش خود را از دست مىدهد .\r\nحركت موزون سروها ، لرزش گلها بىنغمهء شيرين بلبل همه ارزشش را از دست مىدهد .\r\nباغها ، گلها ، مى ، چيزهاى شادىآورى هستند و ليكن بىمعشوق ، مى ، گلها و باغها ارزش خود را از دست مىدهند .\r\nدر كنار رنگ درخشان يك دختر جوان زيبا ، تندترين رنگهائى كه يك نقاش زبردست مىزند ارزش خرد را از دست مىدهد .\r\nحافظ « 2 » زندگى ما مانند سكهء ناچيزى است ؛ اگر آن را در هنگام خوشى به مصرف\r\n\r\n\r\n","description":"","footnote":"\r\n( 1 ) -  Oreste  پسر آگاممنن  ( Agamemnon )  و كليتم نستر  ( Clytemnestre )  بود و مادرش را به خونخواهى پدرش كشت . . . پس از آن او را سخت دنبال كردند تا بالاخره روزى به پادشاهى آرگس  ( Argos )  رسيد . . ( پردهء نقاشى : اورست كه او را ديوهاى جهنمى دنبال كرده‌اند در موزهء لوور است . ) ( مترجم )\r\n( 2 ) - معمولا در آخرين بيت غزل نام سراينده ياد مىشود .\r\n","page_name":" 162 ","page_number":182},
  {"content":"\r\n\r\nنرسانيم همه ارزش خود را از دست مىدهد . » « 1 »\r\nپس از آوازها رقصهاى تازه شروع شد . زنهاى هرزه كه پيراهن‌هاى نازك به تن داشتند با صداى دايره زنگى رقص خود را انجام مىدادند . اگر همانگونه كه گفتيم قوانين مربوط به حفظ نزاكت در اين رقصها چندان رعايت نمىشد ولى لااقل لطف مخصوصى در آن ديده مىشد و نمىتوان در آن ، نخستين قاعده‌هاى هنر « 2 » را ناديده گرفت . اين زنان رقاص را در بخش بزرگى از شرق رقاص يا عالمه « 3 » مىخوانند . نام بايادر را كه در هند به رقاصان داده‌اند كلمهء پرتقالى است .\r\nهنگام رقص بابا خان اشاره‌اى كرد و بيست غلام با مجموعه‌هاى پر از ميوه داخل تالار شدند . من بسيار تعجب كردم از اينكه ديدم ميوه‌هاى غيرفصلى مىآوردند .\r\nبا آنكه هنوز فصل چندان جلو نرفته بود توت ، انار ، گيلاس ، پرتقال آوردند و حتى به من اطمينان دادند كه ممكن است از خربوزه‌هاى سال گذشته هم كه نگهدارى شده به دست آورد . شصت‌جور خربوزه در اصفهان به عمل مىآيد و بطور مثل مىگويند كه در هر هزار تا خربوزهء آنجا يكيش هم بد درنمىآيد .\r\n\r\n\r\n","description":"","footnote":"\r\n( 1 ) - از همسرم كه اين غزل حافظ را به يادم آورد سپاسگزارم :\r\n گل بىرخ يار خوش نباشد * بىباده بهار خوش نباشد\r\nطرف چمن و هواى بستان * بىلاله عذار خوش نباشد\r\nرقصيدن سرو و حالت گل * بىصوت هزار خوش نباشد\r\nباغ گل و مل خوش است ليكن * بىصحبت يار خوش نباشد\r\nهر نقش كه دست عقل بندد * جز نقش نگار خوش نباشد\r\nبا يار شكر لب گل اندام * بىبوس و كنار خوش نباشد\r\nجان نقد محقرست حافظ * از بهر نثار خوش نباشد \r\n( 2 ) - براى يافتن اطلاعات بيشترى دراين‌باره به « مسافرت شيراز » تأليف اسكات وارينگ  Scott - Waring  ، جلد سوم صفحهء 184 ترجمهء فرانسهء آن نگاه كنيد .\r\n( 3 ) -  A , limeh  يعنى دانشمندان .\r\n","page_name":" 163 ","page_number":183},
  {"content":"\r\n . \r\n","description":"","footnote":"","page_name":" 164 ","page_number":184},
  {"content":"\r\n\r\n\r\nفصل بيست و چهارم روش زندگى بابا خان -\r\nطبيعت و صفت محمد على ميرزا پسر بزرگتر شاه ايران - حسادت اين شاهزاده با برادرش عباس ميرزا - نفاق ميان دربار ايران و على پاشاى بغداد دربارهء پاشاى سليمانيه - محمد على ميرزا به سركردگى ارتش كه بايد به جنگ على پاشا برود گماشته شد - حركت از قزوين .\r\nاز اول صبح بابا خان به بالاخانه ( بالكون ) « 1 » قصرش مىرفت و به مردم شهر و بيابان بار مىداد و به درخواستهايشان گوش مىكرد و به داورى مىپرداخت و از آنها هدايا مىپذيرفت . او با آنها دربارهء سيورسات خانه نيز معامله مىنمود . ظهر كه مىشد طبق مرسوم همراه با جمعيتى از دوستان و خدمتگزارانش بيرون مىآمد و نزد شاهزاده مىرفت و اداى احترام مىنمود و سپس به خانه برمىگشت و به خواب مىرفت . پس از بيدار شدن نماز مىخواند و به گرمابه مىرفت و منتظر شام يا خوراك شب مىشد .\r\nطرز زندگى اين مرد عياش ايرانى اين‌گونه مىگذشت . پيوسته در فكر خوشگذرانى و همهء انديشه‌اش براين بود كه پول و پله‌اى راه بيندازد و با دادن\r\n\r\n\r\n","description":"","footnote":"\r\n( 1 ) - اين كلمه از زبان فارسى گرفته كه معناى آن محل سكنى در طبقهء بالاست . ( لانگلس در كتاب مسافرت هوژ ، جلد دوم صفحهء 149 مىگويد كه كلمهء بالكون بطور تحقيق از تغيير دو كلمهء ايرانى بالا و خانه گرفته شده است و از نظر ريشه‌شناسى در آن ترديدى نيست ) .\r\n","page_name":" 165 ","page_number":185},
  {"content":"\r\n\r\nمهمانىها و جشن‌ها آن را به تيز قاب بزند . هر روز او بهانهء تازه‌اى به دست مىآورد تا در اين‌گونه افراطكاريهاى ديوانه‌وار خود را مشغول دارد . حتى بيش از چندبار او را ديدند كه در كاخش چراغانى كرده و مهمانى بزرگى به راه انداخته و خوشبو سوزانيده و بهترين شراب‌ها را بطور سبيل در جام‌ها روان ساخته و اين كارها را درست هنگامى انجام داده كه خبر يك شكست به كشور رسيده است . اين تصوير بابا خان را كه داديم ما را ناگزير مىكند كه چند كلمه هم دربارهء علت اينكه چرا شاه براى اداره كردن پسرش كسى را برگزيده است كه براى پرورش روح و قلب آن شاهزاده جوان خيلى كم مناسب است .\r\nمحمد على ميرزا كه هواخواهان رقيبش او را ميرعليخان « 1 » مىخوانند پسر بزرگتر فتحعلى شاه است .\r\nمادرش يك كنيزك خوارزمى است و بيرحمى تاتارى در رگ و خونش روان است و از زمان خردى اين خاصيت در او ديده شده است « 2 » . دلاورى و بىباكى كه او از خود با كمى سن و سال بروز داده نيز قابل ملاحظه است . در شش سالگى اسب سوارى و نيزه‌پرانى آموخت ؛ در چهارده سالگى در نخستين جنگ شركت كرد ، شاه كه با خوشوقتى در او تمايلات جنگجوئى مىديد به او يك منصب فرماندهى در ارتش حسين خان داد كه در نبرد با ياغيان خراسان شركت كند . اين شاهزادهء جوان دلاورى گستاخانه و سختى بىنهايت از خود نشان داد و همين كار سبب امتيازى برايش گرديد . يك روز كه او به شكار رفته بود يكى از زيردستانش نزد او\r\n\r\n\r\n","description":"","footnote":"\r\n( 1 ) - اين‌گونه توصيف چندان افتخارآميز نيست .\r\n( 2 ) - در رسالهء زمان‌شناسى ايران كه لانگلس آن را انتشار داد مىگويد كه آقا محمد خان كه خيلى به مير عليخان برادرزادهء خود علاقمند بوده يك روز از او مىپرسد كه اگر شاه ايران بشود چه خواهد كرد . آن شاهزادهء جوان بىآنكه ترديد به خود راه بدهد مىگويد « ترا نابود مىكنم » و او در آن وقت پنج شش سال بيشتر نداشت . آقا محمد خان كه سراپايش را خشم گرفته بود فرمان مىدهد كه بچه‌اى را كه داراى اين نهاد چنين درنده است خفه كنند و فرمان در حال اجرا بود كه مادر فتحعلى شاه از آقا محمد خان فرمان بخشش او را گرفت ( چاپ تازهء شاردن ، جلد دهم صفحهء 238 ) .\r\n","page_name":" 166 ","page_number":186},
  {"content":"\r\n\r\nآمد و گفت شمارهء بسيارى اوزبك در پيرامون آنجا ديده شده‌اند و بهتر است كه احتياط را از دست ندهد و از آنجا خارج شود . پس از اينكه فهميدند كه اين خبر دروغ بوده محمد على ميرزا خواست كه بيدرنگ در همانجا چشمان آن مرد را كه چنين دروغى را بهم بافته بود دربياورد . يكى از همراهان شاهزاده كه با به خطر انداختن خود خواسته بود كه دربارهء شدت چنين فرمان سختى به او تذكراتى بدهد ، او فرياد كرد كه : « اى خائن‌ها چرا از انجام فرمانم سرپيچى مىكنيد ؟ فراموش كرده‌ايد كه خداوند به من نيروئى بخشيده كه بر شما فرمانروائى كنم و آن نيرو حدى ندارد ؟ » يك مثل فارسى مىگويد كه حرف بزرگان هرگز به خاك نمىافتد . سخنان محمد على ميرزا را به شاه گزارش دادند و فتحعلى شاه دربارهء استعداد بيرحمانهء پسرش داشت كه كم‌كم نگرانيهائى پيدا مىكرد . او را با طرزى دو پهلو از ارتش فراخواند و برايش چندين زن گرفت و كوشيد كه حواسش را به عشق و هوسرانى پرت كند و اين كار را بر افتخار ترجيح دهد و ذوق اسلحه و جنگ را با خوشگذرانىهاى حرمسراى نابود سازد .\r\nبه نظر مىآيد كه از چند سال قبل رويهء دربار ايران اين بوده كه براى فرمانروائى شهرهاى مهم شاهنشاهى كسى را بگزينند كه در او خون شاهى باشد . در زمانى كه من به ايران سفر كردم محمد على ميرزا در قزوين ، عباس ميرزا در تبريز ، محمد ولى ميرزا در مشهد ، حسينعلى ميرزا در شيراز ، حسنعلى ميرزا در تهران ، محمد قلى ميرزا در سارى و ابراهيم خان برادرزاده و داماد شاه در كرمان فرماندهى مىكردند .\r\nمرحمت مخصوصى كه عباس ميرزا از آن بهره‌مند بود سبب رشك بىاندازهء محمد على ميرزا نسبت به او مىشد كه بر طبق اصول ارشديت خود را جانشين احتمالى آينده شاه مىديد . اگر بشود به گزارش‌هاى يك شكل و متعددى كه در اين باره به من رسيده باور كرد محمد على ميرزا اغلب گله‌هاى تلخى در اين موضوع كرده بود : « آيا اين تقصير من بوده كه مادر من يك زن متشخص يا يك كنيز سوگلى نبوده است ؟ » چنين گمان مىكنند كه من كمتر از برادرم سزاوارى دارم كه در برابر چند هزار\r\n\r\n","description":"","footnote":"","page_name":" 167 ","page_number":187},
  {"content":"\r\n\r\nروس از كشور ايران مدافعه كنم ؛ آن هم منى كه مرزها را تا جيحون رسانيده‌ام « 1 » .\r\nبگوئيد اين عباس ميرزا چه كرده است كه آنقدر نام كريهش بايد به گوش من بخورد ؛ كدام لشكر را شكست داده ، كدام استان را فتح نموده ؟ هر بهارى كه مىشود او به سوى كرانه‌هاى رود كر « 2 » پيش مىرود و او مىگويد كه دشمن را تا جايگاه سرد و ظلمانيش عقب مىراند و همهء پائيزها از ارس باز مىگذرد بىآنكه جنگى كرده باشد ، يا نزديك زمستان به تبريز برمىگردد و خستگى اين نبردهاى خيلى افتخارآميزش را درمىكند « 3 » . آه اگر به من اجازه مىدادند تا به در آهنين « 4 » بروم و روسياه ( روسىها ) « 5 » ساكنين شمال را جستجو كنم و زور بازوى خود را به آنها نشان دهم .\r\nشايد آنها ساطور مرا درميان جنگهايم بشكنند ولى لااقل پشت مرا هرگز در جنگ نخواهند ديد .\r\nپس اين كار بيهوده‌اى بود كه للهء محمد على ميرزا مىكوشيد كه هر روز كنيزكان خيلى خوشگل به حرمسراى شاهزاده وارد كند و بارگاهش را جايگاه شاعران و موسيقىدانان هنرمند پرآوازه نمايد . عشق جنگ كه در اين شاهزاده زبانه مىكشيد هر هوس ديگرى را در خود حل مىكرد . گاهى او را در صحراهاى پيرامون قزوين مىديدند كه با دسته‌اى سواره‌نظام ول مىگردد و درپى شكار گوزن نر و حتى گرگ و ببر است . اين تنها لذت اين شاهزاده مىباشد .\r\nباوجود مراقبتى كه دربار ايران مىكند تا محمد على ميرزا را دور از كارهاى\r\n\r\n\r\n","description":"","footnote":"\r\n( 1 ) - جيحون همان اكسوس باستانى است و در اينجا مىتوان به آسانى يك اغراق ايرانى را ديد .\r\n( 2 ) - سيروس .\r\n( 3 ) - اين رسمى را كه جز در فصل مناسب نبايد جنگيد در ايران از روزگار كهن بجا مانده است . پلوتارك مىگويد اشكانيان تا آنجا كه ميسرشان بود مىكوشيدند تا هرچه زودتر در خارج از فصل زمستان اردوى خود را بزنند .\r\n( 4 ) - دربند .\r\n( 5 ) - روسياه در فارسى معناى چهرهء سياه را مىدهد . اين شوخى خنك ( بازى كلمات ) براى نشان دادن روسها در هنگام جنگ به كار برده شده .\r\n","page_name":" 168 ","page_number":188},
  {"content":"\r\n\r\nكشورى نگهدارد و زندگى در شهرى ثروتمند ، شهوتناك در همسايگى پايتخت چنين به نظر مىآمد كه او عادت به نرمى و ذوق به چيزهاى پوچ و ياوه پيدا كند ولى او به زندگى بىمصرف و آنطورى كه آنها شايد مىخواستند او را وادار كنند عادت نمىكرد . او التماس كرد و پس از اصرار بسيار فرماندهى يك سپاه را كه برضد على پاشاى بغداد بايد به جنگ مىرفت به او سپردند . بغداد شهر مهمى بود كه ايرانيان آن را جزو ايران « 1 » مىشماردند ، هرچند كه از زمان خلافت سلطان مراد آن جزو عثمانى درآمده است . شاه هر وقت كه خواه به بيگلربيگى و خواه به پاشاى كرد كه مرزبان آنجاست و به نام باب‌عالى وظايف خود را انجام مىدهد نامه‌اى مىنويسد ، اصطلاحات آمرانه كه در همه فرمانهايش مرسوم است به كار مىبرد . على پاشا كه از حمايت حكومت عثمانى اطمينان نداشت و از نام فتحعلى شاه مىلرزيد با دقت مىكوشيد كه از برخورد با چنين همسايهء هولناكى دورى جويد . او به دربار ايران مرتبا مأمورينى كه عنوان سفيرى داشتند مىفرستاد . اين عنوان را شرقيان خيلى به آسانى مىبخشند . آنها با هداياى گرانبها شرفياب مىشدند و به آنان دستور داده شده بود كه از هيچگونه كوششى براى جلب شاه ايران و اشخاص مهم دربار كوتاهى نكنند . آنان با كوشش به اين كار كامياب مىشدند .\r\nبيگلربيگى بغداد كه تصور مىكرد هيچگاه از طرف ايران جاى ترسى برايش نيست فكر كرد كه مىتواند به پاشاهاى اطراف كه همسايه‌اش هستند و مانند او تبعهء باب‌عالى مىباشند خراجهاى هنگفتى تحميل كند . او نيز مطمئن شد كه هنگام آن رسيده كه بتواند از عبد الرحمن پاشاى سليمانيه ، دشمن پيشين خود كينه‌كشى كند .\r\nنزديكىهاى آخر ماه اوت 1805 ميان آنان ستيزهء خونينى درگرفت كه چندين نبرد درپى داشت .\r\nعبد الرحمن كه كاملا شكسته و از مقامش منفصل شده بود به تهران پناه آورد و براى اينكه در آنجا حمايت شاه را به دست بياورد با جامه‌هاى مناسب با وضع\r\n\r\n\r\n","description":"","footnote":"\r\n( 1 ) - اين نامى است كه هميشه ايرانىها به كشور خود ( پرس ) مىدهند .\r\n","page_name":" 169 ","page_number":189},
  {"content":"\r\n\r\nغمناكش به پيشگاه آمد و دست دو پسر جوانش را به دست گرفته و غلامان بسيارى به دنبالش بودند .\r\nايرانيان به اعمال آنچه را كه روميان سرپرستى و پدرى ( پاتروناژ ) مىگويند ارزش بسيارى مىگذارند .\r\nخواه كه يك چنين امتيازى غرور آنان را بنوازد و خواه كه به منظور به دست آوردن سپاسگزارى مراجعين خود باشد . آنها به اين كارى ندارند كه مراجعه‌كننده با حق يا بىحق است ولى دوست دارند كه خود را همواره نگهبان ضعيفان نشان دهند .\r\nكم پيش مىآيد كه چنين حمايتى را از يك مهمان بدبخت دريغ بدارند ؛ كسى كه به قول آنها آمده تا در زير سايهء قدرتشان باشد . از عبد الرحمن خوب پذيرائى شد و درخواست او يكى از موضوعات كارهاى اساسى دربار ايران گرديد . مردم به خود باليدند كه يك افسر عثمانى ، يك سنى به ايران آمده و از شاه ملتمسانه طلب يارى مىنمايد .\r\nدر چنين وضعى پيك‌هاى فتحعلى شاه پشت‌سرهم نزد پاشاى بغداد مىرفتند و دستور مىدادند كه بايد پاشانشين سليمانيه را تخليه كند و آن را با هرچه از عبد الرحمن گرفته به او واگذارد . شاه اعلام كرد كه اگر اين دستور اجرا نشود لشكرى گران به سوى بغداد مىراند و آن سرزمين را به تاراج مىدهد و رسوائى را كه سر پاشاى سليمانيه درآورده با خون مىشويد . على پاشا به همهء اين تهديدات پاسخ داد ، در حالى كه صريحا اطمينان مىداد كه فرمانهاى شاه بزرگ را محترم مىشمارد . مدعى بود كه خلع عبد الرحمن بستگى بشدت فرمان باب‌عالى داشته و اعلام كرد كه به سبب احترام به شاه ، او با ميل خود از اين فتنه‌جوئى گذشت مىكند و حتى به عبد الرحمن اجازه مىدهد كه به سليمانيه برگردد ولى سرنوشت او بستگى به نظر خليفهء قانونى سلطان سليم دارد . چنين پاسخى نتوانست خشم خودپسندانهء شاه را فرو نشاند و با اينكه على پاشا تبعهء عثمانى و پاشاى استان بيگانه‌اى بود فتحعلى شاه او را مانند يك رعيت سركشى به نظر مىآورد . دلائلى كه او به گواهى آورده بود آنها را بيهوده و پوچ تشخيص دادند . تصميم به جنگ گرفته شد هرچند كه اين تصميم مورد\r\n\r\n","description":"","footnote":"","page_name":" 170 ","page_number":190},
  {"content":"\r\n\r\nنكوهش علما شد ، طبيعة به قطع رابطه ميان قسطنطنيه و تهران منجر گرديد و چون بهترين دستهء سپاهيان ايرانى در برابر روسها و بلخىها بودند ارتشى گردآورى كردند كه به سوى دجله به فرماندهى محمد على ميرزا ( چنان كه پيش گفتيم ) پيش براند .\r\nاوضاع در چنين حالى بود كه من از قزوين مىگذشتم . دوستان اين شاهزادهء جوان به صداى بلند مىگفتند كه نتيجهء اين جنگ ، فيروزى ايران است و بغداد را مىگيريم و دشت كربلا كه در آنجا خاك امامان ما على و پسرش حسن [ حسين بخوانيد 
  ] آرام يافته و در آرامگاه بسيار با شكوهى نگهدارى شده به دست ما مىافتد و بالاخره خود را بر سروهابىها كه راه مقدس مكه را تاراج مىكنند مىافكنيم و كفارهء بىدينى خود را مىبينند .\r\nارتش ايران در آخرين روزهاى ماه مه 1806 به راه افتاد . نيروى امدادى مفصلى چه در همدان چه در كرمانشاه به آنان پيوست . يك خان سركش به نام حسن با دوازده تا پانزده هزار مرد به سپاه عثمانى پيوست . خوشبختى گاهى به اين سو و گاهى به آن سو خود را نشان مىداد . ولى در آغاز ماه اكتبر همان سال محمد على ميرزا چنان كه بعدا دانسته شد بر سپاه على پاشا فيروزى قابل ملاحظه‌اى به دست آورد .\r\nچنان كه على پاشا مجبور به درخواست مذاكرات گرديد و پيمانى بسته شد كه شرايط اصليش اين بود كه عبد الرحمن به مقر خود برود و در سليمانيه استوار گردد و حسن خان را كه به شاه سركشى كرده به فرمانرواى ايران بسپارند و پاشاى بغداد هزينهء جنگ را بپردازد . تنها همان شرط نخستين اجرا شد . على پاشا كمى پس از اين پيمان به دست كهياى خود كشته شد و قدرت او را به چنگ آورد و نمىخواست كه مواد ديگر پيمان را اجرا كند . بدين ترتيب ايرانيان با اينكه پيش برده بودند نتوانستند از طرح‌هاى بزرگ خود نتيجه بگيرند و آن را به صورت واقعيت درآورند .\r\nمن بيش از دو روز در قزوين نماندم و اين شهر را در دوم ژوئن ترك گفتم .\r\n\r\n","description":"","footnote":"","page_name":" 171 ","page_number":191},
  {"content":"\r\n . \r\n","description":"","footnote":"","page_name":" 172 ","page_number":192},
  {"content":"\r\n\r\n\r\nفصل بيست و پنجم رسيدن به تهران - ميرزا شفيع .\r\nپس از سه روز راه‌پيمائى ما به امامزاده‌اى رسيديم . اينها نوعى نمازخانه هستند كه اغلب در همه‌جاى ايران به آنها برمىخوريم . اين امامزاده‌اى را كه من درباره‌اش سخن گفتم در صحرا در دو فرسنگى تهران است . به آنجا كه رسيديم دسته‌اى مهم از سواره‌نظام را ديديم كه به سوى ما پيش مىآمدند و شعاع آفتاب در اسلحه‌شان مىدرخشيد . اين دسته سوار كه با تاخت مىآمدند و نظم در كارشان نبود چنان گرد و خاك مىكردند كه ابرى از گرد بر آسمان برمىخاست .\r\nبه زودى دور ما را گرفتند ؛ سادگى رخت من كه فرانسوى بود با جامه‌هاى براق و زربفت كه ايرانيان مىپوشيدند تناقض عجيبى داشت . ارمنىهاى توانگر اصفهان و بغداد كه براى كارهاى بازرگانى جواهرفروشى خود به تهران رفته بودند نيز به اين دستهء سواران باشكوه پيوسته بودند . افسر سركرده اين دسته به نام شاه به من خوشامد گفت : و به من گفت كه شاهنشاه با ناشكيبائى در انتظارت است . با اينكه سخنانش خالى از مبالغه‌هاى شرقى نبود من بىزحمت دانستم كه پس از پيشامد ناگوارى « 1 » كه بهرهء فرستادهء پيش از من شد و به زندگانيش پايان داد اكنون با علاقه در انتظار فرستادهء تازهء فرانسه مىباشند . ورود من در اين پايتخت آنچنان احساسات را برانگيخت كه چند ارمنى و ايرانى مأمورين مخفى انگليس‌ها مىخواستند دربارهء اصالت مأموريت من شك به راه بيندازند . آنها مىگفتند آن كسى كه ادعاى سفيرى\r\n\r\n\r\n","description":"","footnote":"\r\n( 1 ) - مرگ آقاى روميو .\r\n","page_name":" 173 ","page_number":193},
  {"content":"\r\n\r\nمىكند هيچ شباهتى به اروپائيان ندارد ؛ نه در طرز بيانش نه در رفتارش و او بجز تركى و فارسىزبان ديگرى نمىداند . ولى اين تلقينات دروغين نتوانست در افكار مردم شبهه‌اى ايجاد كند و بازيشان نگرفت .\r\nمن در پنجم ژوئن به تهران رسيدم و جمعيت بسيارى گردم را گرفتند . گرما خيلى سخت و خفه‌كننده بود ، مرا در كوچه‌هاى پر پيچ و خم و سنگفرش نشده گذراندند . در آنجا ابرى از گرد و خاك روى آسمان را پوشاند ؛ چشم چشم را نمىديد . به كاخ ميرزا رضا قلى وزير رسيديم . من در يك تالار خيلى پرزيورى درآمدم و در آنجا ناظر ( پيشكار ) اين وزير را ديدم كه درميان غلامان خود بود . برطبق رسوم او اين سخن را فراموش نكرد و گفت كه شما در خانهء خودتان هستيد . شب كه شد او مرا نزد وزير برد و با نخستين هم‌صحبتى كه با او كردم حس نمودم كه آگاهىهاى او در كارهاى اروپا بيش از اندازهء اطلاعات متعارفى ما از شرق است .\r\nهنگامى كه به محل سكنى خودم برگشتم به اشخاص بسيارى برخوردم كه حس كنجكاوى و تمايل آنان را برانگيخته بود كه با يك فرانسوى كه فارسى حرف مىزند صحبت كنند . آنان با چابكى و زرنگى بسيار پرسشهاى گوناگونى از من كردند كه من با آنكه خسته بودم و در زيربار خواب سرگرانى مىكردم ناچار شدم كه با كمى تفصيل به آنها پاسخى بدهم .\r\nبر طبق رسم خيلى پا برجاى دربار ايران مىبايست كه پيش از نخستين باريابى ، ديدار چندى از بزرگان كشور كرده باشم . پس نخست پيش صدر اعظم ميرزا شفيع كه به او لقب وزير بىنظير و پدر فرانسويان را داده بودند رفتم . اين عنوان آخرى را به اين جهت به او داده بودند چون با فرانسويها دوستى مىورزيد « 1 » . او مردى سالخورده ، خيلى باهوش و بسيار صميمىتر از بيشتر ايرانيهائى بود كه تا آن زمان دربارهء آنها صحبت كرده بودم . من چندين گفتگوى با او داشتم كه بنابر خوى خودم آنها را يادداشت كرده و خلاصهء آنها را اكنون مىگويم : « ميرزا شفيع به من گفت\r\n\r\n\r\n","description":"","footnote":"\r\n( 1 ) - اين وزير در 1818 هنگام يك لشكركشى در خراسان مرد .\r\n","page_name":" 174 ","page_number":194},
  {"content":"\r\n\r\nكه ما بىگفتگو از تمدن اروپائى دوريم درحالى كه غربيان بيش‌ازپيش مرزهاى دانش انسانى را توسعه مىدهند . مردم ايران خواه كه فرمان ايزدى چنين بوده كه به پايان پيشرفتهايش در دانش و هنر رسيده باشد خواه به اين سبب كه همواره ملايمت آب و هواى كشورش طورى بوده كه به عشق و آسودگى و شهوت خوى بگيرد ؛ ايرانيان امروزى همان‌گونه هستند كه نياكانشان در زمان اسكندر بودند . آنها نمىتوانند به خود ببالند زيرا كه هيچ اختراع مفيدى نكرده‌اند و كشفيات معاصر كه به آنها منتقل گرديده مانند گياهانى است كه بومى كشور نباشند و آنها را وقتى به محل ديگرى ببرند ديگر بارور نمىشوند . روسها كه پيش از اين ما آنها را به علت نادانى فراوانشان كه در آن غوطه‌ور بودند پست مىشمرديم امروز از خيلى جهات از ما برتر شده‌اند . ولى اگر ما نيرو و دانش آنها را بهيچوجه نداريم آيا آنها مىتوانند با ما دربارهء هوش و ذكاوت خدا داده و صفت ما مشاجره و منازعه كنند ؟\r\nشما كه بىشك ديوان‌هاى فردوسى و سعدى و حافظ را خوانده‌ايد اشعار اين شعر گويان نامدار ، اين كسانى كه پر از جذبه روحانى و مملو از عشق و زيبائى حقيقى هستند آيا مانند عطر گل خوشايند نيستند ؟ آيا همآهنگى آنها مانند قانون و ترتيب حركت ستارگان نيست ؟ از نظر صنعت آيا از تيغه‌هاى برنده و سبك ، ميناكاريها ، پارچه‌هاى رخشان ، بافته‌ها و قاليهائى كه از دسترنج كارگران ما درست مىشوند كاملتر مىتوان ديد ؟ آيا هيچ دقت كرده‌ايد كه باغبانهاى ما با چه هشيارى باغهاى ما را مىكارند و با چه هنرى كاريزها را مىكنند و آب را از چه كانالهاى ژرفى روان مىسازند تا به زمينى خشك و باير و شوره‌زار برسانند تا در آنجا به مصرف كشت‌كارى برسد . شما ديده‌ايد كه به يارى سدها و شيب‌هاى نامحسوس چگونه با كوشش آب را تا پاى كشتزارى كه مىخواهند در آن بكارند مىآورند . مىگويند كه ايرانيان ضعيف و خرافاتى و به موهومات عقيده‌مند مىباشند و آنها كودكان سالخورده‌اى هستند . اين سركوفت‌ها تا حدى شايد بر پايه‌اى باشد ؛ و ليكن قاجارها كه امروز در ايران فرمانروائى مىكنند بهيچوجه از نژاد ايرانيان قرون كهن نيستند ؛\r\n\r\n","description":"","footnote":"","page_name":" 175 ","page_number":195},
  {"content":"\r\n\r\nآنها حتى از فرزندان ايرانيان دوران صفويه نمىباشند . آنها از نژاد مردمان شمالى هستند و بخش بزرگى از آنها هنوز طبيعت سخت و جنگجو دارند . روسها نفوذ خود را از كرانهء رود نيمن تا دانوب گسترش داده تا به ارس رسانيده و از استپ‌هاى كريمه تا كوه‌هاى گرجستان كشانيده‌اند . اين پيشرفت هرگز با تهاجم ناگهانى رخ نداده و با آرامى و اطمينان انجام يافته است . استيلاى تدريجى آنها به ما تا اندازه‌اى نشان مىدهد كه چه بايد بكنيم . ما در برابر سيل ، بيهوده داريم كه مانع مىسازيم . اگر مرز شاهنشاهى ما از طرف شمال كمى پس‌نشانده شده بايد آن مرزها را به شرق تا آن سوى قندهار برسانيم . ما نسبت به هنديها چنان باشيم كه تاتارها نسبت به ما بودند . شمال بر روى ايران سنگينى كرده اميد است كه ايران بر روى هندوستان سنگينى كند . ايرانيان دلير و پرشور كه عاشق چيزهاى تازه و آزمند فيروزيها هستند چرا بار ديگر بر روى اين نيمكرهء خاكى ندرخشند ؟\r\nاگر آنها خود را مالك هندوستان ديده‌اند براى اين بوده كه اغلب در اين منطقه توانگر ، آنها به زور اسلحهء خود فيروزى يافته‌اند . چه مىگويم ؟ در آنجا زبان خود را برده‌اند و افتخار نام ايرانى پس از ساليان دراز كه ديگر بر آنجا فرمانروائى خود را از دست داده باقى مانده است . »\r\n\r\n","description":"","footnote":"","page_name":" 176 ","page_number":196},
  {"content":"\r\n\r\n\r\nفصل بيست و ششم نخستين اجازهء باريابى شاه ايران به مؤلف -\r\nشرح يك بخش از كاخ شاهى - تالار تخت و باغهاى شاهى .\r\nروزى كه مىبايست براى نخستين‌بار نزد شاه بار بيابم فرارسيد . افسرانى را كه شاه فرستاده بود نزد من آمدند و مرا در طلوع آفتاب با خود بردند . ما بر اسب نشستيم ، در جلوى ما يك دستهء بزرگ سوار باشكوه درخشان و چندين غلام بودند كه بر روى سر خود در سينىها هدايائى را كه من براى تقديم به دربار ايران با خود آورده بودم و قسمت عمدهء آنها سلاح‌ها ، پارچه‌ها و جواهر بود گذاشته بودند .\r\nروى اين چيزها را با شال‌هاى كشميرى پوشانيده بودند تا مردم آنها را نبينند ، دو رج سرباز تفنگ به دوش به زمين نشسته بودند و حاشيهء كوچه‌هائى را كه به نظرم خيلى كثيف و پرپيچ و خم مىآمدند و منظرهء بينوائى داشتند گرفته بودند . تماشاچيان در پشت‌سر آنان بودند و پشت‌بامها لبريز از زن و بچهء تماشاچى بود .\r\nدر كاخ شاهنشاهى كه ايرانيان درميان عناوين باوقار ديگرى آن را در سعادت نيز مىخوانند نماى بيرونى ساختمانش با معمارى مسكينى ساخته شده و مانند دژى است كه خندق پهنى از آن دفاع مىكند و بر روى آن خندق پلى متحرك ديده مىشود .\r\nپس از آنكه از آن پل گذشتيم به نخستين حياط اندرونى كاخ كه خيلى وسيع بود درآمديم . در آنجا دسته‌هائى سپاهى و چند عدد توپ و اسبهاى سفيد شاهى ديديم .\r\nيال ، دم و ساق پاى آن اسبها به رنگ قرمز نارنجى رنگ شده بود . در اينجا با نهايت شگفتى توأم با نفرت درونى چشمم به يك دكل افتاد كه بر بالاى او سر بريدهء\r\n\r\n","description":"","footnote":"","page_name":" 177 ","page_number":197},
  {"content":"\r\n\r\nيك شخص مهمى را كه تازه اعدام شده نهاده بودند . ما پس از آن رسيديم به نزديك دومين در كه با آجرهاى نقش‌دار ( كاشى ) ساخته شده بود و در مدخل يك غلام گردش تاريكى بود كه تا تالار وزيران ادامه مىيافت . در آنجا تشريفات چىباشى ، يا سالار بار ما را پذيرفت او يك چوبدستى دراز زرين و گوهرنشان به دست داشت . اين افسر كه نامش جعفر قليخان بود مرا به تالار درآورد . من در آنجا ميرزا رضا قلى و چند شخصيت مهم ديگر را كه از تماشاچيان با يك نردهء ساده‌اى جدايشان كرده بودند يافتم . در انتظار فرارسيدن آن ساعت سعدى را كه ستاره‌شناسان براى باريابى من داده بودند به من قليان و شربت خنك تعارف كردند .\r\nهنگامى كه آن ساعت موعود رسيد مرا به طرف يك خيابان درازى بردند كه از حوض‌ها زيور يافته بود . بر روى يك صفهء پهنى تالار پذيرائى برپا شده بود .\r\nآن سكو را از دو پهلويش يك ديوار به بلندى هشت پا تا ده پا نگهداشته بود .\r\nاز روبرو ، تالار مانند جلوى تماشاخانه‌هايمان باز بود . من و رئيس تشريفات در چنان فاصله‌اى از شاه قرار گرفته بوديم كه من به زور او را بر روى تختش مىتوانستم تشخيص بدهم . ما نخستين درود خود را هنگامى كه رج دژخيمان مسلح به تبر و ساطور براى راه دادن به ما از هم گشوده بودند تقديم داشتيم . كمى دور تر شمارهء بسيارى از ميرزاها ، خانها ، غلامشاه‌ها و ديگر افسران دربارى به صف ايستاده بودند . همهء آنها رخت شنجرفى به تن داشتند و كم و بيش نزديك تالار پذيرائى به نسبت اهميت منصب و كارشان به چشم مىخوردند . پيش از اينكه دومين درود خود را بفرستيم جعفر قليخان كفش خود را از پاى درآورد و با صداى بلند گفت : « اى پادشاه بزرگتر از سپهر ، اى شاه شاهان و سايهء ايزد بر روى زمين ؛ كمترين غلامانت به پاى تخت رخشان از افتخار تو كه پناهگاه مردم جهان است فرانسوى فرستادهء آن كشور را آورده كه درود برساند و نامه‌اى بدهد كه محتوى آن همانند مرواريدهائى است كه از ژرفاى درياى دوستى به چنگ آورده باشند . » شاه كه تا آن زمان بىحركت نشسته بود در پاسخ گفت كه « خوش‌آمده است » .\r\n\r\n","description":"","footnote":"","page_name":" 178 ","page_number":198},
  {"content":"\r\n\r\nهنگامى كه فتحعلى شاه اين كلمات را بر زبان آورد يكى از وزيرانش به من نزديك شد و مرا از پلكانى كه از زير صفه به بارگاه مىرفت بالا برد . ديوارهاى بارگاه تشكيل يك چارگوش درازى مىدادند و دو تا ستون بلند نيم‌تنه و از مرمر سبز از طرف خيابان ، اين ساختمان را نگه مىداشتند . روشنى از طرف ديگر به كمك پنجره‌هاى شيشه‌اى رنگين كه نقشهاى گوناگونى داشتند و ظرافت و زبردستى و رعنائى فراوانى در آنها ديده مىشد به آنجا داخل مىگرديد . همهء كف تالار از گستردنىهاى كشميرى پوشيده شده بود كه از حيث لطافت پارچه و درخشش گلهائى كه آن را زيور داده بود از بهترين شالهائى كه از اين درهء معروف براى ما مىآورند بىنهايت برترى داشت . تخت شاه بر روى چندين ستون مرمر نهاده شده كه هفت تا هشت پا بلندى آن ستون‌هاست . چهار ستون ديگر كه بر روى آنها پوششى زرين مينائى كشيده‌اند بر روى ستونهاى اوليه نهاده شده و يك سايبان را نگاه مىدارد . هزاران الماس ، ياقوت ، زمرد و ياقوت كبود پرتوافشانى مىكند . يك خورشيد كه با بسيارى الماس‌هاى درشت ساخته شده پشت‌سر شاه مىدرخشد . شاه تكيه بر يك ناز بالشت اطلس سفيد داده كه قلاب‌دوزى با مرواريد شده است . جامهء شاه هم از همان پارچه است و بر روى آن ريش بلندش آويزان است . سر دستهاى او از پارچهء مرواريددوزى درست شده كه حاشيهء آن را با ياقوت و سنگهاى رنگين و الماس فلامك زيور داده و تقريبا تا آرنج‌ها كشانيده بودند . سردوشىها و نيمى از تنهء آن جامه از پارچه‌اى از همين‌گونه بود . دو بازوبند بزرگ مدور كه سنگهاى گرانبها بر آن به كار رفته قسمت بالاى بازو را آرايش مىداد . الماسى كه ايرانيان به آن كوه نور مىگويند درميان يكى از اين بازوبندها جاى داشت و آن الماس ديگرى را كه درياى نور مىخوانند بر بازوبند ديگر كار گذاشته شده و آن را مزين ساخته بود .\r\nاين دو سنگ زيبا مال محمد شاه هندى بوده كه نادر شاه پس از تسخير دهلى ؛ شاه جهان‌آباد آنها را از او به تاراج برده است . بجاى دستار ، شاه يك گونه تاج بر سر دارد كه بافتى از مرواريد كه در آن ياقوتها و زمردها افشانده شده حاشيهء آن را تشكيل مىدهند . يك جقه كه از سنگهاى گرانبها درست شده در جلوى اين تاج\r\n\r\n","description":"","footnote":"","page_name":" 179 ","page_number":199},
  {"content":"\r\n\r\nجاى داده شده است كه بر روى آن سه پر حواصيل زده‌اند . يك گردن‌بند كه از مرواريدهاى درشت به قدر فندق ساخته شده همه يك قد و خوش آب كه از آنها بهتر ديده نمىشود دو رج دور گردن او را فراگرفته و در قسمت جلوى سينه متقاطع هستند . يك خنجر گوهرنشان در كمربند نظامى او كه با زمردهاى عالى آراسته شده جاى گرفته و بر آن يك شمشير آويخته‌اند كه غلافش از مرواريد و ياقوت است « 1 » .\r\nدر پاىتخت سه تا پسران شاه و چندين غلام بچه با جامه‌هاى اطلس و كمربندهائى كه بر آنها خنجرهاى الماس‌نشان آويزان بود رج كشيده بودند . هر يك از آنها يكى از نشان‌هاى مشخص توانائى پادشاهى را در دست داشتند كه عبارت بودند از شمشير ، خنجر ، گرز ، زوبين ، سپر ، آفتابه و لگن براى دست نماز .\r\nچون به بارگاه رسيدم از نو شاه را درود فرستادم . نامه‌اى را كه حاملش بودم در يك بستهء زرى بر روى يك سينى زرين به عرض شاه رسيد . صدر اعظم پس از آنكه اين نامه را گشود ترجمهء آن را خواند و صدايش را طورى تحرير داد تا آهنگ جمله‌ها حس شود . شاه با نيكخواهى ويژه‌اى به من اجازه داد كه چكمه‌هايم به پايم باشد و حتى مرا به طرز ايرانى روبروى خودش اجازه داد كه بر زمين بنشينم .\r\nبار بيش از يك ساعت ادامه داشت خواه به دليل آن بود كه خيلى ميل داشت درست بداند كه موضوع مأموريت من چيست و شايد براى آنكه خوشش آمده بود كه بى كمك مترجم با يك اروپائى مذاكره كند .\r\nپيش از پايان بار ، فتحعلى شاه فرمان داد كه همهء باغهاى كاخش را به من نشان بدهند و چنان كه به من اطمينان دادند اين‌گونه لطف را تاكنون به هيچ بيگانه‌اى نشان نداده است . همان لحظه مرا به تماشا بردند . يك پرچين خيلى كلفت\r\n\r\n\r\n","description":"","footnote":"\r\n( 1 ) - از خوانندگان خواهش مىكنم كه توجه داشته باشند كه نسبت به فراوانى مرواريدها و سنگهاى گرانبها كه اكنون از آنها ياد كرديم ايرانيان چندان توجهى دربارهء كيفيت آنها نمىكنند و به كميت مىنگرند و بهترين جواهرات را با نوع متوسط آن و آنهائى را كه در اروپا برايشان هيچگونه ارزشى قايل نيستند يكسان به كار مىبرند .\r\n","page_name":" 180 ","page_number":200},
  {"content":"\r\n\r\nو ديوارهاى آجرى اين محل را احاطه كرده بود . از هر طرفى كه چشمانم را مىچرخاندم بجز درخت‌ها يا درختچه‌هاى پر از گل نمىديدم . در اين باغ دلپذير هرچيز روح را نوازش مىداد . خيابانهاى كوچك زيباى چنار با بته‌هاى گل سرخ و ياس چمپا مارپيچ‌وار به هر سو مىرفت و با حوضهاى بزرگ مرمر آراسته شده بود كه از ميان آنها پيوسته فواره‌هايش مىپريد و مانند باران بر مرز گلكارى باغچه‌ها مىريخت . چنار ، نارون ، ياس درختى و گل صد تومانى درهم و برهم كاشته شده و تشكيل بيشه‌هائى را مىدادند . جويبارهائى كه با تردستى در جوىها روان كرده بودند پيوسته سبب رشد مجموعهء نباتات نيرومند مىشدند . در قفس‌هاى بزرگ كه در زير انبوه برگها نهفته‌اند بسيارى پرندگان در آنها پنهان شده بودند . بارى لاله‌ها ، نرگس‌ها ، گل شقايق نعمانى ميخك و گلهاى گوناگون كه در آب و هواى ما كمياب است درميان چمنزار كه مانند فرشى زمردين است بطور پراكنده روئيده شده و چشمان بيننده را از تابش رنگهاى خود محظوظ مىگرداند و هوا را از بوى خوش خود معطر مىسازد .\r\nنخستين چيزى كه به چشمم خورد يك كوشك بود كه ساختش سبك و توى چشم برو بود . بر روى چوب با رنگهاى خيلى تند نقاشى كرده بودند و از شبكه‌هاى زرينى آراسته گرديده بود كه از دور شعاع آفتاب را منعكس مىساخت .\r\nدرختان صنوبر خرم از سوى ديگر اين كوشك را احاطه كرده بودند . پس از عبور از انبوهى درمنه و بيد به مسجد كوچكى رسيديم كه منارهء آن باريك و نازك بود و از بالاى اين درختان كوچك سربرافراشته بود . آفتاب در بلندترين نقطهء سيرش بود . پرندگان در اين ساعت سوزان دست از آواز و ريزه‌خوانى خود برداشته بودند و بجز صداى مؤذن مسجد كه مىگفت « خدائى ديگر بجز خداوند نيست . محمد پيغمبر او است و على جانشين پيغمبر است ! مسلمانها بشتابيد به نماز ! عمر و عثمان و ابو بكر كه لعنت بر نامشان باد ! » وزيرهائى كه مرا رهنمائى مىكردند براى مدت كمى مرا ترك كردند و به سوى يك حوض كه آبش روان و در نزديك ما بود رفتند\r\n\r\n","description":"","footnote":"","page_name":" 181 ","page_number":201},
  {"content":"\r\n\r\nو به سبك شيعيان دست نماز گرفتند . غلامان گستردنىهائى كه براى اين كار تخصيص داده شد به سوى جنوب غربى يعنى سمت مكه بازكردند و بر روى آن حرزهائى را كه با خاك كربلا خمير شده بود نهادند . اين تربت را پيش از اين خون على « 1 » آبيارى كرده بوده است .\r\nپس از اينكه اين مقدمات پايان يافت هردو وزير اداى تكاليف مذهبى خود را انجام دادند و مرا سپس به سوى كنارهء حوض بردند كه نزديك آن چادرى زده شده بود كه پرده‌هاى ابريشمين آن را بالا زده و به شاخه‌هاى بيدهائى كه اطرافش را گرفته آويخته بودند . ميرزا رضا قلى به من گفت : « در همين‌جاست كه شاه اغلب قليان مىكشد و از خنكى سايه لذت مىبرد و آسايشى را كه نزديك ساعت شش روز آنقدر واجب است به دست مىآورد ؛ اينجاست كه ساز زنهاى زبردست كه با مهارت احساسات شهوت‌انگيز در آدم بوجود مىآورند گاهى در جلوى چشمان شاه ساز مىزنند . وزير ادامه داد و گفت كه فتحعلى شاه كه عاشق تفريح است چندان به كارهاى جدى نمىپردازد . او دلش مىخواهد كه جايش را تغيير بدهد و هر شب در يك كلاه فرنگى تازه‌اى بسر برد و با معشوقهء تازه‌اى شب را صبح كند همهء زنهاى حرمش خواستار چنين افتخارى هستند و هرگز از هيچ وسيله‌اى دريغ نمىكنند تا اينكه بتوانند چنين برترى بر ديگران را به دست بياورند . آنها در هنر از راه به در كردن خواجه‌ها كه بينهايت فاقد احساس هستند استادند و به آنها وعده‌ها و هدايا مىبخشند تا بتوانند ايشان را به سوى خود جلب كنند . آنان با هزينه‌هاى گزاف ، گل و ميوه از شيراز ، زرى از يزد ، اسلحه از خراسان و مرواريد از بحرين مىآورند . خواجگان بايد اين هدايا را از نظر شاه بگذرانند . شاه آنگاه از ميان آنها برمىگزيند و آن زن زيباى خوشبخت كه بامداد هدايايش را شاه پذيرفته حق دارد شبانگاه دلربائى خود را مانند باج و خراج به جانشين خسروان تقديم دارد .\r\n\r\n\r\n","description":"","footnote":"\r\n( 1 ) - حسين بخوانيد ( مترجم ) .\r\n","page_name":" 182 ","page_number":202},
  {"content":"\r\n\r\nتصوير تمام زنهائى كه توانسته بودند موردپسند شاه قرار گيرند در نخستين كلاه فرنگى كه من به آن درآمدم ديده مىشدند . آنها مينياتورهائى بودند كه به طرز خيلى مطبوعى نقاشى شده بودند و شمارهء فراوانى از آنها زينت‌بخش آن محل بود . من از گرانبهائى قاليها و پشتىها خيره ماندم . در كوشك ديگرى تصوير ايستادهء عباس ميرزا بود . سه شاهزادهء ديگر از خاندان شاهى نيز تصويرشان در آنجا كشيده شده بود . پس از خروج از اين باغهاى خيلى فراخ كه من نقشهء مشروح آنها را كشيده‌ام مرا به كتابخانهء شاهى بردند و در آنجا چندين نسخهء خطى گرانبها به من نشان دادند كه درميان آنها منظومهء خود فتحعلى شاه بود . از آنجا به كارگاه نقاشى رفتم چنين به نظر مىآيد كه جديتشان در اين هنر بيش از موفقيت‌شان مىباشد .\r\nبارى چشمانم از اينهمه زيبائىهاى طبيعى يا ساختگى كه در برابرم قرار گرفته خيره گشت و آنگاه به قصر ميرزا رضا قلى بازگشتم .\r\n\r\n","description":"","footnote":"","page_name":" 183 ","page_number":203},
  {"content":"\r\n . \r\n","description":"","footnote":"","page_name":" 184 ","page_number":204},
  {"content":"\r\n\r\n\r\nفصل بيست و هفتم تصوير و خصوصيات فتحعلى شاه -\r\nدشواريهائى كه اين شاه در پيش داشته بود تا توانائى خود را استوار كند - نژاد و اصل دودمانى كه بر ايران فرمانرواست - دربار شاه - بار دادن كه به آن سلام مىگويند .\r\nفتحعلى شاه « 1 » كه امروز پادشاه ايران است هنگامى كه من به تهران رسيدم چهل ساله بود . اندامش بلند و مزاجش خيلى قوى است . قيافه‌اش صفات مردانى را دارد كه از تركستان هستند و خودش نيز از آنجا مىباشد و به زبان آنها سخن مىگويد . چشمانش تند و فرورفته و ابروانى پرپشت دارد كه بر چشمانش سايه افكنده است . او داراى ريشى بلند و انبوه است كه مانند همهء ايرانيها آن را با دقت رنگ مىكند تا بيشتر از حد طبيعى سياهيش به چشم بخورد « 2 » . او خنده‌رو ، جوان‌مرد ولى خيلى سختگير است و خشمش را نمىتوان فرونشاند . او دوست دارد كه هرچيزى را كه تصوير مىكند به معلوماتش مىافزايد بپرسد و بويژه از مسافرين ، فرستادگان و درويشان پرسشهاى خود را بكند ؛ اينها هر روز از همهء گوشهء آسيا به دربارش روى مىآورند . او به ادبيات ذوق دارد و آن را با كاميابى پرورش\r\n\r\n\r\n","description":"","footnote":"\r\n( 1 ) - معناى فتحعلى يعنى فيروزى على . اين شاهزاده هنگامى كه بر تخت نشست اين نام را به خود گرفت و تا آن زمان بابا خان ناميده مىشد .\r\n( 2 ) - ايرانيها بويژه حنا را براى رنگ ريش خود به كار مىبرند . اگر ريش آنها قهوه‌اى يا مايل به سياهى باشد آنگاه به رنگ كهرباى سياه درمىآيد ولى وقتى سفيد شده باشد به رنگ قرمز درمىآيد و حالت مخصوصى توليد مىكند .\r\n","page_name":" 185 ","page_number":205},
  {"content":"\r\n\r\nمىدهد . بارى او در پرتاب نيزه استاد و در تيراندازى هوائى چابك است و دربارهء اين‌گونه هنرنمائىهاى خود با ميل سخن مىگويد .\r\nدر موقعى كه جانشين عموى خود آقا محمد خان نامدار گرديد شاهنشاهى ايران هنوز پس از مرگ طهماسب قلى خان استوار نگرديده بود . استانهاى شرقى با اينكه سلطنت او را قبول داشتند از قوانين مركز هيچگونه فرمانبردارى نمىكردند . حسين خان برادرش به نظر مىآمد كه مىخواهد بيرق آشوب را برافرازد .\r\nفتحعلى شاه با رفتار سخت و خردمندانه‌اش توانست كه اين فتنه‌ها را بخواباند .\r\nاو بخش بزرگى از خراسان را باز به دست آورد و توانست كه توانائى خود را در همه‌جا عموميت بدهد و بشناساند . او مردمان سرشناس بسيارى به دربار خود آورد و هنگامى كه من در تهران بودم اين اشخاص در آن شهر زير نظر و ناگزير بودند كه هر روز در برابر شاه ديده شوند . آنها مسئول كوچكترين عمل زيان‌آورى بودند كه بتواند نظم عمومى را در استانى كه مربوط به آنهاست مختل كند . بدين ترتيب بزرگترين آرامش در كشور پديد آمد . فرمانهاى شاه بىچون و چرا در همه جاى كشور روان بود و مسافرين بىدردسر به سفرهاى خود مىرفتند و از راه‌ها ترسى نداشتند . مانند سابق نبود كه در حين راه‌پيمائى گرفتار ايلات سرگردان كرد يا عرب بشوند و مالشان را به تاراج ببرند چنان كه امروز در آناطولى همين گرفتاريها هست . سختگيرى دولت نسبت به اين ايلات الهام‌بخش ترسى گرديده كه براى آنها سودآور است . آنها زندگانى شبانى را از نو گرفته‌اند و هنگامى كه زمستان مىشود و آنها ناچار به دهكده‌ها پناه مىبرند در آنجا به آرامى زيست مىكنند . آنها حتى به خزانهء شاه باج مىدهند و شاه براى بهره‌بردارى از روحيهء جنگى و فعاليتشان آنها را در همهء لشكركشىها داخل مىكند و امروزه نيز قدرت اصلى ارتش ايران به دست آنهاست .\r\nوزيران بهيچوجه داراى قدرت پادشاه نيستند ، آن‌چنانكه در آغاز اين قرن در تركيه بودند و سنگينى حكومت تقريبا بر روى دوش آنها بود . فتحعلى شاه\r\n\r\n","description":"","footnote":"","page_name":" 186 ","page_number":206},
  {"content":"\r\n\r\nهمه‌چيز را خودش اداره مىكند و وزيرانش به جزئيات كارها مىپردازند و براى اينكه نتوانند از قدرتى كه شاه به آنان داده سوء استفاده كنند و آن را برضد خودش برگردانند او مىكوشد كه آنها را از ميان ميرزاها يا قانون‌دانان بگزيند .\r\nايل قاجار همان ايل نيرومند و كهنى است كه از كوهستانهاى همسايهء استرآباد پيش از اينها فرود آمدند و تقريبا سى سال است كه به ايران فرمانروايان مىدهد . همچنين بايد گفت كه قاجارها از حمايت مردم ايران خيلى بهره‌مند هستند . تنها آنها هستند كه حق كارهاى مهم ، فرماندهى سپاه ، فرمانروائى استانها را دارند . خانهاى قاجار با خوانين افشار ، زند ، شقاقى و تيره‌هاى بزرگ ديگر همچنين با گروگانهائى كه ما در بالا ياد كرديم تشكيل دربار را مىدهند كه هر روز بايد در كاخ شاه هنگام طلوع آفتاب گردهم بيايند . بدين ترتيب آنان پهلوى هم در محوطهء وسيعى رج مىكشند ، چشمان خود را به سوى زمين مىدوزند و دست به سينه مىايستند و در يك حالت سكوت خيلى مؤدبانه انتظار ورود شاه را مىكشند و خبر ورود او به توسط يك مأمور عاليرتبه به آگهى مىرسد . شاه بر روى تخت بلندى جاى مىگيرد و برايش قليان مرصع مىآورند و مهمترين درباريان خود را تا صد قدمى تخت مىرسانند و كرنش مىكنند . همين‌كه به فاصلهء كمترى رسيدند يك كرنش ديگر مىكنند و كفشهاى خود را پيش از سومين كرنش از پاى درمىآورند . يساولها ، غلامشاه‌ها پس از آنها مىآيند و همين آداب را براى احترام بجاى مىآورند و شاه كوچكترين تكانى به خود نمىدهد . پس از پايان اين‌باريابى كه آن را سلام مىخوانند شاه دربارهء چندين درخواست كه از او شده نظر خود را ابراز مىدارد و وزيرانش از مراحم او كه موافقت فرموده سپاسگزارى مىكنند .\r\nبه قرارى كه گفته مىشود تشريفات ديگرى هست كه با آنچه شرح داديم كمى فرق دارد و آن در اندرون ( حرم ) رخ مىدهد . سفيدهء روز كه بزند و پس از نماز ، زنها بشمارهء متجاوز از سيصد نفر در باغ وسيعى گرد مىآيند تا به شاه درود بفرستند . در آنجا نيز زنها همگى خاموش در انتظار شاه هستند تا\r\n\r\n","description":"","footnote":"","page_name":" 187 ","page_number":207},
  {"content":"\r\n\r\nالتفات بكند و خواست خويش را بيان نمايد . بطور معمول شاه به نجيب‌ترين و متشخص‌ترين آنها اجازهء نشستن مىدهد . آنگاه كنيزان مجموعه‌هائى مىآورند كه از زير گيسوان بلند معشوقكان شاه را كه با مرواريد بافته شده نگاه مىدارد . آنگاه همهء آن زنها آرزوى تندرستى شاه را مىكنند و پيشرفت پادشاهى را خواستار مىشوند . زنها ، خواجه‌ها و غلام بچه‌ها كه در داخل اندرون خدمتگزار هستند داراى رختهاى خيلى گرانبها مىباشند . اغلب چيزهائى كه به كار اسباب خانه مىخورد از جنس طلاست يا با مرواريد زيور يافته يا محصولات خيلى كمياب معادن هند است .\r\nاغلب پيش مىآيد كه فتحعلى شاه بهمراهى چند تن از درباريانش از پايتخت بيرون مىرود تا به شكارگاه برود و خوش بگذراند . او عاشق شكار است . شكار گوزن ، غزال يا پرندگان شكارى را بيشتر از همه‌جورش دوست دارد . چند نفر از ايرانيها به من با اطمينان گفتند كه اغلب او را ديده‌اند كه افسار اسبش را شل كرده و در حال تاخت گلوله‌اى به يك عقاب كه در اوج مىپريده انداخته و او را از آن بالا سرنگون كرده است . او شاهين‌هاى پرورش يافته دارد كه آنها را بر روى درياچه‌ها مىپراند تا پرندگان دريائى را شكار كند يا بر سر غزالها بنشينند و چشمهايشان را درآورند و همچنين به عقابها و غليواج‌ها هجوم بياورند . هنگامى كه من در تهران بودم شاه اين‌گونه شكار آخرى را كه ياد كردم براى ديگران قدغن كرده بود . « او گفته بود كه من نمىخواهم ضعيفان به خودشان اجازه دهند كه با بزرگتر از خود پنجه بيندازند و مانند شاهين باشند . عقاب شاه آسمان نبايد زير ضربهء كسى جز شاه قرار بگيرد . »\r\n\r\n","description":"","footnote":"","page_name":" 188 ","page_number":208},
  {"content":"\r\n\r\n\r\nفصل بيست و هشتم ملاحظات عمومى دربارهء آب‌وهواى آسياى صغير و ايران -\r\nكيفيات مخصوص رودخانه‌ها - رودها - لزوم آبيارى زمين‌ها در چندين استان .\r\nآب‌وهواى آسياى صغير و ايران بر طبق جهاتى كه امتداد رشته‌كوه‌هاى بزرگ آنجا به خود گرفته و در فصل سوم و دهم و سيزدهم همين كتاب ذكرش به ميان آمده باهم اختلاف پيدا مىكنند . اين رشته‌كوه‌ها سبب مىشوند كه جلوى ابرهائى كه از مديترانه مىآيد گرفته شود و در نتيجه آنها در بخش شمالى آناطولى تبديل به باران مىگردند و مىبارند . دياربكر و عراق عجم در آن طرف هستند و از اين امتياز هيچ بهره‌اى نمىبرند و در نتيجه ، گرما و خشكى از مشخصات هواى اين ناحيه است . در حين عبور از ايران ، جهت كوه‌ها ، جنوبى شرقى است و هيچگونه مانعى در برابر بادهاى غربى ايجاد نمىكند و مىگذارد كه بادها بى برخوردى تا فلات پنجاب و تا محل بلندى كه رود جيحون ( اكسوس باستان ) ، سند و گنگ « 1 » خارج مىشود بوزد . داغستان ، گرجستان ، شيروان ، ارمنستان ، يك قسمت كردستان و آذربايجان ، گيلان ، مازندران و استان استراباد را بايد جزو سرزمين‌هاى\r\n\r\n\r\n","description":"","footnote":"\r\n( 1 ) - ما مىدانيم كه اين عقيده ، مخالف عقايدى است كه چند تن از دريانوردان دارند .\r\nاينها نمىانديشند كه بادها معمولا در يك جهت در يك فضاى بيش از دويست و پنجاه فرسخى مىوزد . و ليكن در آسياى غربى اين پديده بىچون و چرا وجود دارد . بعلاوه مىدانيم كه باد شمال هر ساله تمام درهء مصر را مىپيمايد و در حبشه ابر بسيار انبوهى با خود مىبرد ولنى  Voloney  ؛ مسافرت به مصر و شامات ، جلد اول صفحهء 50\r\n","page_name":" 189 ","page_number":209},
  {"content":"\r\n\r\nخيلى نمناك به شمار آورد . آنها در زمستان از برف پوشيده شده‌اند و در پائيز از باران فراوان آبيارى مىگردند ، همچنين خاك آنها بارور و حاصلخيز است و نه تنها چندين درخت اروپا در آنجا رشد مىكند بلكه خيلى بلند هم مىشود .\r\nدر جنوب طوروس ، برعكس خيلى كم پيش مىآيد كه بخارى ، آسمان را تيره كند و بنابراين خيلى خشك است « 1 » . اغلب اوقات در آنجا جز كمى ابر كه بطور پراكنده به سوى قندهار و كابلستان مىگريزند و هرگز باران ندارند چيز ديگرى نمىبينيم . خاك اين سامان فراخ كه بر قسمتى از آن گاه‌به‌گاه باد زهرآگين صحرا در فصل بهار مىوزد شنزار و بيحاصل است .\r\nشطها و رودخانه‌هاى ايران كه به درياى خزر مىريزند بىاندازه تند هستند و اين نتيجهء پرآبى فراوان و شيب زمين‌هايشان است . اما رودهائى كه در جلگهء كاشان ، قم ، اصفهان و شيراز روان مىباشند تند نيستند و به ميزانى كه از سرچشمهء خود دور مىشوند بجاى آنكه پرآب‌تر شوند آبشان كاهش مىيابد .\r\nشمارهء آنهائى كه به اقيانوس مىريزند كم است . اغلب آنها در ميانهء جلگه‌هاى شنزار « 2 » فرو مىروند . كاهش تدريجى آنها اساسا از اينجا سبب مىشود كه براى\r\n\r\n\r\n","description":"","footnote":"\r\n( 1 ) - خشكى هوا به اندازه‌اى است كه به گفتهء اليويه  Olivier  از كوهستانهاى گيلان و مازندران تا خليج‌فارس ، و از حدود درياچهء وان و اروميه تا سرزمين كشمير ، در فصل تابستان شبنم بر گياهى ديده نمىشود و هيچگونه بخارى كه كمى بتوان حس كرد در فضا پراكنده نيست ؛ هيچگونه ابر و مه در كوه‌هاى خيلى بلند و در هوا نمىبينيم . مسافرت به ايران ؛ جلد سوم ، فصل هفتم ، صفحهء 118 - 117 ، چاپ چهارم . با اينهمه در كرانه‌هاى خليج‌فارس گاهى باران سيل‌آسا ، در ماه‌هاى مارس و آوريل مىبارد . مسافرت شاردن ؛ جلد نهم ، صفحهء 228 ، چاپ دوازدهم .\r\n( 2 ) - جلگه‌ها و صحراهاى شنزار كه غالبا در تمام ايران مىبينيم با آنچه كه استرابن دربارهء ليبى گفته تطبيق مىكند ؛ هنگامى كه او شنزارها را به پوست پلنگ تشبيه مىنمايد .\r\nاسترابن ، كتاب دوم صفحهء 364\r\n","page_name":" 190 ","page_number":210},
  {"content":"\r\n\r\nآبيارى باغ‌ها و كشتزارها نهر از رودخانه جدا مىكنند و در نتيجه آب آنها كاهش مىيابد و روانى خود را از دست مىدهد . مردمان ولاياتى كه خاكش بىحاصل است با كاميابى به آبيارى مىپردازند . آنان قنات‌هاى زيرزمينى مىكنند و آن را كاريز مىخوانند و اين آب را از زير خاك مىگذرانند تا به محلى برسد كه اگر آن آب بدينوسيله در آنجا روان نشود آن زمين بارور نمىگردد ، كانال‌ها در چندين فرسخ راه ادامه دارد و پهناى آن‌چنان است كه سه مرد مىتوانند پهلوى هم در آن راه بروند . بوسيلهء چاه‌هائى كه كنده‌اند مىتوان در فاصلهءهائى از بالا به توى قنات پائين رفت و از آن سوراخ‌ها هوا و روشنى به پائين مىرود . اغلب اوقات اين كانال‌ها را در خاك رس مىكنند و با اينكه هم‌اكنون در حال ريزش و ويرانى هستند باز مىتوان آن را يكى از بهترين كارهاى ايشان دانست .\r\nهمين‌كه زمين يك بار از آب تر شد علف ، گندم ، برنج ، سبزى خوردنى ، پنبهء علفى ، درختچه ، درخت ميوه ، درختانى كه براى سايه‌افكنى يا ذوق ديگرى كاشته شده مانند بيد ، تبريزى ، چنار ، نارون به سرعت مىرويند و رنگ سبز و تازه و مطبوع آنها كه با رنگ شنهاى صحرا اختلاف بسيار دارد آنها را بيشتر جلوه‌گر مىسازد . خانه‌هاى خندان ، كوشكها ، مسجدها ، كاخ‌ها در ميان اين بستان هاى فراخ برپا مىشوند و ليكن ايرانيان به بهاى گزافى از اين كنجها بهره‌بردارى مىكنند . چندى كه گذشت انبوه خزندگان زهردار از بيابان به اين محل‌ها هجوم مىآورند و آنجاها را آلوده مىكنند و حتى در محل سكنى مردم توليد مثل مىكنند و بر شمارهء خود مىافزايند ؛ گاهى به آبى برمىخورند كه در خود كيفيت ناسازگار يا مزهء ناگوارى نگهداشته چون از شنزارهاى آغشته به نمك گذشته است « 1 » . بارى\r\n\r\n\r\n","description":"","footnote":"\r\n( 1 ) - نمك به اندازه‌اى در ايران فراوان است كه به توسط فشار آب باران در گودالها گرد مىآيد و از اين‌رو است كه هر جائى كه در زمستان آب در آن جمع مىشود زمين شوره مىشود . همهء درياچه‌هاى ايران نمكى هستند ؛ همه تودهء بزرگ آبهاى آنجا پس از چند سال ماندن شور مىگردد . بركه‌هائى را كه در نقاط مختلف در تپه‌ها يا تنگهء كوه‌ها ساخته‌اند نيز چنانچه به آب آنها نيازى براى آبيارى نباشد و در جاى بماند نمكى مىشود . -\r\n","page_name":" 191 ","page_number":211},
  {"content":"\r\n\r\nبايد پيه تمام ناراحتى را به تن خود بمالند چون در تابستان با كمبود هوا و بخار سرزمين نمناك مواجه مىشوند . همهء اينها مىتواند نشان بدهد يا لااقل قسمتى را بنماياند كه چرا مردم چندين استان ايران بطور عموم يك حالت عليل المزاجى دارند و چرا قسمتى از زندگى خود را براى جابجا شدن به كار مىبرند . چرا آنقدر ترياك يا داروهاى پزشكى به كار مىبرند ؛ چرا به دانش پزشكى تا اين اندازه اهميت مىدهند و خلاصه چرا آنها هنگامى كه مىخواهند كشورى را بستايند مىگويند كه خوش آب و هواست .\r\n\r\n\r\n","description":"","footnote":"\r\n- همهء ايران دشت بزرگى است كه در هنگام زمستان آبها را به خود كشيده و زمين لم يزرع و نمكزارش در تابستان سوزان است . صحراى مشرق قم كه بيش از شصت فرسخ وسعت دارد صحراهاى كرمان ، سجستان و خراسان نيز اينچنين هستند . البويه ، مسافرت به ايران ، جلد سوم ، فصل هفتم ، صفحهء 122 ، چاپ چهارم .\r\n","page_name":" 192 ","page_number":212},
  {"content":"\r\n\r\n\r\nفصل بيست و نهم بخش مردم ايران به چادرنشينان و تاجيك‌ها -\r\nفرق چادرنشينان ايرانى با ايلات آسياى صغير ، چه بستگى باهم دارند - طبيعت و استعداد جنگجوئى چادرنشينان ايرانى - تيره‌هاى اصلى آن - كشاورزان ايرانى - روحيه‌اى كه آنها را مشخص مىسازد - تشكيل شهرها .\r\nبه همان اندازه‌اى كه به نوع آب‌وهوا و خاك ايران مىانديشم به نتايجى كه غاصبين يا فتنه‌هاى تقريبا پيوسته در اين كشور ايجاد كرده‌اند و جمعيت كشورى به اين فراخى را به دوازده تا چهارده كرور رسانيده‌اند فكر مىكنم و به آسانى درمىيابم كه اين جمعيت مىبايد كه در استان‌هاى مختلف پراكنده شود و ميزان اين از هم پاشيدگى مربوط به كمى يا بيشى امنيتى است كه بتوان در به دست آوردنش اميدوار بود . مردم ايران به دو دسته بخش مىشوند : يكى چادرنشينان هستند كه در كوه‌ها مىباشند يا بيابان‌ها را مىپيمايند ؛ درحالى كه دستهء ديگر به نام تات يا تاجيك هستند و در مزرعه‌ها و محل‌هاى آبيارى شده يا در شهرها اقامت مىگزينند .\r\nدر ايران هرگز مانند مصر نيست كه اگر عربى بيابانى دست دختر خود را بگيرد و به غير هم‌طراز خود به فلاحى بدهد پيوند ناجورى كرده است در آنجا مملوكى مىميرد و از او نژادى بجا نمىماند ؛ در آنجا قبطى نسطورى از يك مارونيت بيزارى مىجويد و در آنجا همهء طبقات مردم باهم دشمنند چه فيروز چه فرمانبردار هيچيك باهم نمىجوشند .\r\n\r\n","description":"","footnote":"","page_name":" 193 ","page_number":213},
  {"content":"\r\n\r\nدر ايران برعكس است . باديه‌نشينان از اينكه شهرنشين بشوند بيزارى نمىجويند ؛ كشاورزان اگر دلشان بخواهد نوع زندگى و رسوم گله‌دارى ايلاتى را براى خود مىگزينند . مسلمانان به عيسويان كه به دسته‌هاى كوچك در قسمت‌هاى مختلف كشور پراكنده هستند اهانت نمىكنند و پروا ندارند از اينكه با بردبارى بسيار ، احترام آنها را نگهدارند . اين مسئله چندان كم پيش نمىآيد كه يك پسر ميرزاى ساده با يك دختر شاهزاده همسر شده باشد .\r\nاگر به چادرنشينان ايرانى تنها از نظر رسوم و آداب و اخلاق‌شان نگاه كنيم تمايل پيدا مىكنيم كه آنها را با ايلات چادرنشين تركمن يا عرب‌هائى كه كوه‌ها يا كرانهء شطها ، يا شن‌هاى آسياى صغير و بين النهرين را مىپيمايند عوضى بگيريم .\r\nهردو دستهء اين ايلات در حال سرگردانى هستند و به اين كار يكسان آموخته شده‌اند .\r\nبه يك اندازه به دزدى متمايل هستند و استعداد هوا و هوسهاى شديد دارند . ولى نخستين دسته‌اى كه ياد كرديم به شاه ايران ، هركس كه مىخواهد باشد فرمانبردارند و حتى در ميان چادرهايشان حالت آرامى و ادب شهرنشينان را كسب كرده‌اند ؛ درحالى كه دستهء ديگر زندگى گريزان از مردم و سركشى را براى خود گزيده و تاب هيچ يوغى را ندارند .\r\nچادرنشينان ايرانى مانند عثمانىها سرزمين‌هاى باير ، قلهء كوه‌ها را براى اقامت خود بر جايگاه‌هائى كه طبيعت آنها را مساعدتر ساخته است ترجيح مىدهند .\r\nوقتى كه از آنان بپرسيد كه چرا نمىخواهيد از اين طرز زندگى كه پر از ترس و نگرانى و بىثباتى است دست بكشيد در پاسخ مىگويند : « پدران ما اينجور زندگى مىكردند » . در كوچ‌هائى كه مىكنند هربار هواى تازه‌اى تنفس مىنمايند و در هريك از اين لحظات اگر بشود گفت در خود حس استقلال مىكنند و اين حس براى آنان منتها درجهء خوشبختى را به بار مىآورد . مردم اصفهان تمام روز را در يك باغ در كنار آب روانى مىنشينند و جز به بهره‌مندى از خنكى هوا ، بوى خوش گل‌ها و زمزمهء آبها نمىانديشند . ايل افشار برعكس اين زندگى بيكارى را\r\n\r\n","description":"","footnote":"","page_name":" 194 ","page_number":214},
  {"content":"\r\n\r\nشرم‌آور مىداند و جنبش و مسافرت را برتر مىشناسد . او مىگويد : « براى لذت بردن از آرامش زندگى بايد آن را با كار و خستگى خريد و به دست آورد . » همچنين است كه مىبينيم كه از چادرهاى ايلات مردمان خيلى چابك و خوشگل بيرون مى آيند و تقريبا همهء جنگاوران « 1 » از همين‌ها هستند . مردمان شهرنشين ، تنبل و تن‌پرورند اسلحه به دست نمىگيرند مگر آنكه خطر فورى آنان را تهديد كند يا از ايل غريبى « 2 » باشند و مردمان صحراها هميشه مسلح و آمادهء جنگ با دشمنان خود هستند .\r\nآن دسته سپاه چريكى تنها براى دستمزدى كه مىگيرند يا براى غنيمتى كه اميد به يغما بردنش را دارند « 3 » مىجنگند و اينها تنها ايلاتى هستند كه شاه ايران مىتواند دربارهء دلاوريشان پيش خود حساب كند . در بهار آنان از كنج خود بيرون مىآيند و در جائى كه شاه فرمان مىدهد گرد مىآيند و براى جنگ رفتن داخل خدمت نظام مىشوند و هميشه در زمستان آنها را به سوى تيرهء خودشان باز مىگردانند .\r\nمهم‌ترين تيره‌هائى كه به زبان تركى سخن مىگويند : افشارها ، قاجارها ، تركمن‌ها ، بيات‌ها ، طالش‌ها ، قراچورلوها ، قراگوزلوها ( چشم سياهان ) و شاهسون‌ها ( دوستداران شاه ) ؛ و ميان كردها : رشوندها ، شقاقىها و اردلان‌ها ؛ و ميان لرها : زندها ، فيلىها و بختيارىها ؛ و ميان عرب‌ها : بسطامىها ، بنى كعب‌ها و بنى حول‌ها هستند .\r\n\r\n\r\n","description":"","footnote":"\r\n( 1 ) - نادر شاه از تيرهء افشارها بود .\r\n( 2 ) - در چندين شهر ايران مردمانش مشهور هستند كه از يكى از تيره‌ها هستند ؛ ( شهرهاى كاشان ، قم ، اصفهان و يزد ) از اينكه جنگاورانى تهيه كنند معاف هستند . استان‌هاى گيلان و مازندران از همين امتياز برخوردارند .\r\n( 3 ) - آقاى اسكات وارينگ ( در كتاب « گردش تا شيراز » صفحهء 326 ) مىگويد كه يك سپاه ايرانى جزو دستهء انبوهى از راهزنان است كه تنها به اميد تاراج گردهم مىآيند . نخستين قسمت اين سرزنش به نظر ما لااقل اغراق‌آميز است .\r\n","page_name":" 195 ","page_number":215},
  {"content":"\r\n\r\nخيلى ديگر از اين باديه‌نشينان را مىتوان در استان‌هاى مختلف ديگر بطور پراكنده يافت . برخى از آنها از بقاياى مادها ، پارت‌ها ، بلخىها و برخى ديگر از داه‌ها ، ماردها يا هيركانيان هستند . جنگاورى كه از يكى از اين تيره‌ها بيرون مىآيد خود را عضوى از آن تيره مىداند . اگر از او دربارهء ميهنش بپرسند او نمىگويد كه « ايرانى است » . اين نوع نامگذارى عمومى را در ايران نمىشناسند ؛ ولى او مىگويد « من افشارم ، من زندم ، من بختيارم » و اين بستگى به آن دارد كه از كدام تيره‌اى باشد .\r\nافشارها در سلماس ، اروميه و تبريز ، در آذربايجان همچنين در اطراف قزوين ، سلطانيه ، زنجان ، قم و كاشان در عراق عجم و دامغان ( هكاتم پيل ) و مشهد در خراسان سكنى دارند .\r\nقاجارها نزديك تهران ، ايروان و در مازندران و خراسان ، ميان هرات و ماوراء النهر ( ترانس او كسيان باستان ) يافت مىشوند .\r\nتركمن‌ها سرزمين‌هاى كرانهء جنوب شرقى درياى خزر و درهء بخارا را مىپيمايند و به آنها در آذربايجان و فارس نيز برخورد مىكنيم .\r\nبيات‌ها در همسايگى نيشابور ، تهران و شيراز چادر مىزنند .\r\nطالش‌ها و قراچورلوها در مازندران و قراباغ ؛ ولايتى كه در ملتقاى دو رود ارس و كور جاى دارد مسكن دارند .\r\nقراگوزلوها نزديك همدان ؛ و شاهسون‌ها در پيرامون اردبيل هستند .\r\nخارج از كردستان ايران ، كردها و بخصوص رشوندها و شقاقىها از آذربايجان تا مرز عراق ، شيروان و مغان را مىپيمايند .\r\nزندها و فيلىها و بختيارىها سه تيرهء توانائى هستند كه در لرستان و فارس ميان اصفهان و سرزمين شوشتر يا سوزيان باستان « 1 » پراكنده مىباشند .\r\nبسطاميان و بنى كعب‌ها و بنى حول‌ها و بطور كلى عرب‌هاى سنيت « 2 » در ولايتى\r\n\r\n\r\n","description":"","footnote":"\r\n( 1 ) - دانويل ، جغرافياى باستان ؛ جلد دوم ، صفحهء 270\r\n( 2 ) -  Scenites \r\n","page_name":" 196 ","page_number":216},
  {"content":"\r\n\r\nكه در زمان باستان به نام پرتاسن « 1 » در ماد خوانده مىشد ، و در كرمان و خراسان زيست مىكند . اين تودهء مردم با اينكه از نژاد بيگانه هستند جز به فارسى سخن نمىگويند و وهابىگرى « 2 » كه تا دروازه‌هاى بغداد پيشرفت نموده است هنوز در ميان اينها « 3 » پيروانى براى خود نيافته است .\r\nاين تيره‌هاى گوناگون تنها در ناحيه‌هائى كه در بالا ذكر كرديم چادر نمىزنند بلكه به خيلى جاهاى ديگر هم كوچ مىنمايند . ما قصد نداريم كه بهيچوجه دلايل اين نوع كوچ‌نشينىها را بشمريم چون تاريخ نمونه‌هاى بسيارى از آن را نشان مىدهد . در واقع تاريخ به ما نشان داده كه كلدانيان « 4 » در پافلاگونى ؛ شاليب‌ها در كرانه‌هاى اوكسن و در ايبرى ؛ فارين‌ها در كلشيد و در آلبانى ؛ ماردها در ارمنستان و در بادى « 5 » و كاردوك‌ها « 6 » تا نزديك شوش بوده‌اند . شايد كه هويت ديگرى جز نام نواحى مختلفى كه در آن جاى گرفته بودند نداشتند . آيا همين نام‌گذارى را در كوه‌ها « 7 » و شطها كه از هم خيلى دور هستند نمىبينيم . پيشينيان سه ارس مىشناختند ،\r\n\r\n\r\n","description":"","footnote":"\r\n( 1 ) -  Paretacene \r\n( 2 ) - با داورى يكى از بزرگترين دانشمندان شرق‌شناس ( سيلوستر دوساسى ) عرب‌هائى كه پيرو وهابىگرى هستند از نوچه‌هاى قرمطىها مىباشند كه فرقه‌اى كهن و توانا مىبودند كه در قرن دهم علنا بر ضد قدرت خلفا شورش كرده‌اند . ( نگاه كنيد به مجلهء انسيكلوپديك ؛ جلد چهارم ، صفحهء 35 و دنبالهء آن ؛ به كتابخانهء شرقى دربارهء كلمهء قرمط ؛ به رساله دربارهء وهابىها و تاريخ ايشان كه در پاريس در 1809 و 1810 منتشر شده است ) .\r\n( 3 ) - براى يافتن جزئيات بيشترى دربارهء تيره‌هاى چادرنشين ايران به كتاب « خلاصهء جغرافياى جهانى » جلد سوم ، صفحهء 187 و بعدى و بويژه در فصل 52 صفحهء 452 سفرى كه در 1807 و 1808 و 1809 قبلا ذكر آن شد نگاه كنيد .\r\n( 4 ) - استرابن ؛ كتاب 12 ، صفحهء 555 .\r\n( 5 ) - استرابن ، كتاب يازدهم ، صفحهء 507 ، يادداشت سوم .\r\n( 6 ) - دربلو ؛ كتابخانهء شرقى ، به كلمه كرد نگاه كنيد .\r\n( 7 ) - امروز سه تا رشته‌كوه البرز مىشناسيم كه اولى آنها در قفقاز است و ما فرصت داشتيم كه در مسافرت اخير خود آن را ببينيم ؛ دومى آنها در نزديك تهران ؛ و سومين در كوهستان در مشرق همدان است .\r\n","page_name":" 197 ","page_number":217},
  {"content":"\r\n\r\nيكى از آنها سرچشمهء خود را در ارمنستان بزرگ مىگرفت ؛ دومى سرچشمه‌اش در پرتاسن بود و آبش در شنزارهاى تخت جمشيد از ميان مىرفت و سومى كه تماما در سغديان « 1 » روان بود . آنها نيز دو فاز « 2 » داشتند كه يكى از آنها كلشيد را آبيارى مىكرد و ديگرى ارمنستان را . اين آخرى همان ارس حقيقى است . بارى چندين شهر مىبينيم كه در كشورهاى مختلفى هستند و هم‌نام مىباشند . چندين هر قليه و شمارهء بسيارى اسكندريه « 2 » به چشم مىخورد . اكنون به موضوع خودمان برگرديم .\r\nنزديك نوروز كه آغاز سال نو ايران است ( 21 يا 22 مارس ) پيك شاهى از تهران راه مىافتد و نزد سركرده‌هاى ايلات مىرود و به آگاهى آنان مىرساند كه شاه براى سان لشكر خود كجا را برگزيده است گاهى در خراسان گاهى در فارس و ليكن اغلب در عراق عجم است . دربار كنونى هرگز از پايتخت بيش از ده روز فاصله راه پيمائى دور نمىشود و در تابستان به ييلاق مىرود و گرماى سخت قلب الاسد را در آنجا مىگذراند . به همين ترتيب بوده كه سميراميس باغهاى بابل را ترك مىكرد تا به كوهستانهاى مادى بيايد و شاهان پارت با سپاه و دربار خود از تيسفون راه مىافتادند و به اكباتان مىرفتند و از اكباتان به تيسفون بازمىگشتند و از دست برف و سرماى زمستان الوند و البرز خلاص مىشدند و تابستان نيز خود را از شر بادهاى سوزان جنوب رها مىساختند « 3 » .\r\nمردم ايران هميشه به كوچ كردن علاقه داشتند و به نظر مىآيد كه پيش از اينها اگر بشود گفت آنها شهرهاى خود را با خود جابجا مىكردند و امروزه تقريبا همان‌گونه عمل مىكنند . من در اردوگاه سلطانيه ، ميدانهاى عمومى ، بازارها ، مسجدها و حتى آموزشگاه‌ها ديدم . اگر كسى مرا دعوت مىكرد كه به چادرش بروم و مهمانش بشوم مىگفت : « به خانه ما تشريف بكن » [ ؟ 
  ]\r\n\r\n\r\n","description":"","footnote":"\r\n( 1 ) - نقشهء خط سير و امپراطورى اسكندر تأليف باربيه دوبوكاژ .\r\n( 2 ) - به‌همين نگاه كنيد .\r\n( 3 ) - بررسى انتقادى مورخين اسكندر ؛ صفحهء 40 و دنبالهء آن .\r\n","page_name":" 198 ","page_number":218},
  {"content":"\r\n\r\nدر اين اردوگاه يك اجتماع عجيب و غريبى حاضر مىشدند كه مردمانش از تيره‌هاى مختلفى بودند كه در بالا ياد شد ، يا آنكه از سرزمين‌هاى خيلى دورافتادهء ايران به آنجا مىآمدند . گاهى درميان يك دسته ، اوزبكى ديده مىشد كه بر نيزهء خود تكيه داده و زبان فارسى را چنان دشوار ادا مىكرد كه شنونده را به خنده در مىآورد ؛ عربى با رنگ تيره و سوختهء آفتابى ، ريشهاى تنك و گردآلود خود را با دست لمس مىكرد و نگاه‌هاى تيز و موشكاف خود را بر روى هرچيز مىافكند ؛ هندى به روانى سخن مىگفت ولى صدايش بم و سربه‌زير بود ؛ بالاخره ايرانيها با حالت تصديق‌آميز و با خونسردى استوارى به همه گوش مىدادند . مردمانى كه از بيشه‌ها آمده بودند يك كليجه تنگ به تن داشتند . يك روپوش پشمى ، پوشش چوپان صحرائى بود . لباس كهنه پارهء گبرها سبب مىشد كه بخشى از تن سياه چردهء آنها به چشم بخورد ، ملاها عمامهء خاص ململ ، و ميرزاها كلاه پوست هشتر خان به سر داشتند . اگر يك خان به گروه نزديك مىشد همه از جا برمىخاستند و در فاصلهء معقولى دور مىشدند .\r\nهرچند تيره‌هاى ايلياتى شاهنشاهى تقريبا همه فارسى بلد هستند و آن را زبان عالمانه مىدانند آنها گويش مخصوص به خود ، مانند جغتائى ، تركى و كردى و لرى دارند كه باهم خيلى فرق دارد . مىتوان از اين لحاظ هريك را مردمى جدا از هم شناخت . آنها پيوسته در سفرند و به آينده نمىانديشند . عمر آنها به پايان مىرسد ولى هنوز پايان اين سير دوره‌گردى را به چشم نمىبينند . در هر جاى كشور آنها غريب هستند و با آنكه بيسواد مىباشند خيلى كم تعصب دارند و براى دين خود خيلى تبليغ مىكنند و مىكوشند . با اينهمه در ته روحشان چنين مىانديشند كه هر دينى كه عشق و صفات پسنديدهء مهمان‌نوازى را دستور بدهد قابل احترام است و اين عقيده شايد از اين جهت در آنان پيدا شده كه خوى جهانگردى دارند . آنها مىگويند « با جهانگردى يك هستى تازه‌اى به دست مىآوريم .\r\nآب كه مدتى در يك بركه بماند تلخ و ناگوار مىشود ؛ روانى آب سبب شيرينى\r\n\r\n","description":"","footnote":"","page_name":" 199 ","page_number":219},
  {"content":"\r\n\r\nو گوارائى و روشنى مطبوعش مىشود . »\r\nطبقات كشاورزان ايران به سبب وضعى كه دارند و در نتيجه عادتشان شده حد ميانه را ميان شهرنشينان و ايلات به خود مىگيرند . آنها كه كشت‌مند هستند اگر مسلمان باشند از برخى امتيازات بهره‌مند مىشوند كه مهمتر از همه اين است كه آنها را نمىشود خريد و فروش كرد و اين حق مخصوص را قران به آنان داده است .\r\nكشاورز ايرانى كاملا فرمانبردار حكومت است . او فرمان مىبرد و رنج مىكشد ولى صدائى از او درنمىآيد مگر آنكه كارد به استخوانش برسد . ولى اگر مأمورين دولتى خيلى به آنان سختگيرى كنند آنها از مزرعه خود مىگريزند و خانهء پدرى را ترك مىكنند و داخل طبقهء ايلات مىشوند . با اين همه همين‌كه اميد كمى به آيندهء بهتر در آنان دميده شود از نو به كار خود مىپردازند و با پشت‌كار و هوشيارى بسيار دست به كار مىشوند . هنگامى كه كسى موى دماغ آنها در كارشان نشود خيلى به آسانى پولدار مىشوند . پس از آنكه پول و پله‌اى بهم زدند هرگز وضع و محل زندگى خود را تغيير نمىدهند . آنها هرگز طلاى خود را در شهرها تلف نمىكنند ؛ آنها بر تفريحات خود مىافزايند ؛ خانهء خود را قشنگتر مىكنند ؛ همسر تازه‌اى مىگيرند ؛ بردگان تازه‌اى مىخرند و تجمل و تفريح‌هائى را كه ديگران در شهرها جستجو مىنمايند اينان در كشتزارهاى خويش باب مىكنند . به همين دليل است كه اغلب در دهكده‌هاى خيلى متوسط ايران ، خانه‌هاى بزرگ و زيبا به چشم مىخورد كه تمام حشو و زوائدى كه لازمهء يك ثروت بىپايان است در آنجا فراهم شده است .\r\nباتوجه به صفات و كيفيات ملى ايران كه در بالا ذكر شد اكنون اين حق را به خود مىدهيم كه دربارهء چگونگى تشكيل يا بزرگ شدن شهرهاى ايران اظهارنظر نمائيم .\r\nهنگامى كه سركردهء يك تيرهء توانا از كوچ كردن از اين صحرا به آن صحراى\r\n\r\n","description":"","footnote":"","page_name":" 200 ","page_number":220},
  {"content":"\r\n\r\nديگر و از كشانيدن انبوه زن و بچه و مرد و لوازم يك كاروان انبوه خسته مىشود آنگاه در يك درهء بارور كه او مىخواهد تملك كند توقف مىنمايد و براى نياز آنى خود خانه‌هائى از گل مىسازد كه استحكامش به همان اندازهء چادرهايش مىباشد .\r\nبراى هريك از زيردستان خود آن سرزمين را كه مىخواهد براى كشت به تصرفشان بدهد تعيين مىنمايد و آن‌گونه كارى را كه او حق خود و زيردستانش مىداند معين مىكند . برخى به درختكارى در باغها مىپردازند و برخى آب انبار مىكنند ؛ در داخل خانه‌هاى خود به ساخت مصنوعات بدوى و در خارج به نگهبانى گله‌ها مشغول مىشوند . بارى زنها به كار خانه و نيازمنديهاى خود سرگرم هستند ؛ نان را خمير مىكنند ، پشم‌ريسى ، نمدمالى و قالىبافى مىنمايند . اگر امنيت برپا باشد و سركردهء آنها نيز طرف اطمينان بشود بازرگانها به اميد سوديابى از هر سو راه مىپيمايند تا به آنجا برسند . به‌جاى كلبه‌هاى كوچك ، خانه‌هاى پاكيزه ، آسايش‌بخش ، روشن و هواخور ساخته شده كه ساخت آنها به ريخت چادرهاى بدوى است . در آنجا مسجدها ، بازارها ، سقاخانه‌ها برپا مىشود و چندى بعد محل چادر چوپانان ، دورنماى يك شهر را نمايش مىدهد .\r\n\r\n","description":"","footnote":"","page_name":" 201 ","page_number":221},
  {"content":"\r\n . \r\n","description":"","footnote":"","page_name":" 202 ","page_number":222},
  {"content":"\r\n\r\n\r\nفصل سىام ملاحظاتى دربارهء وضع پيشين و كنونى ايران -\r\nجمعيت - درآمد و هزينه .\r\nنمىتوان شك پيدا كرد كه گزنفن ، ديودور ، كنت كورس و ديگر مؤلفان پيشين دربارهء توانگرى و جمعيت ايران خيلى راه اغراق نپيموده‌اند . شاردن حتى از چنين سرزنش نيز مصون مىماند . هرچند كه اين شاهنشاهى بزرگ به اندازهء دوران اسكندر ، اشكانيان و حتى خلفا و صفويه آبادان نيست با اين حال نمىتوان گفت كه روزبروز جمعيتش كاهش مىيابد و از وسائل آسايش و كاميابى محروم مىباشد ، هنگامى كه ديده مىشود كه در مدت بيست سال جمعيت اصفهان دو برابر شده است « 1 » .\r\nآنچه كه توانسته است در آخر قرن گذشته چند نفرى كه ايران را پيموده‌اند به اشتباه بيندازد شايد مقدار ويرانه‌هائى باشد كه سطح كشور را پوشانيده و به چشم آنها آمده بوده است . اين حالت ويرانى بزرگترين علتش همانا زمين لرزه‌هاى پيوسته مىباشد و نيز رسمى است كه ايرانيان دارند از اينكه خانه‌هاى پدرى خود را پس از زناشوئى ترك بكنند و به دلخواه خويش از نو ساختمان برپا سازند . به اين موضوع دومى است كه بايد شمارهء ويرانه‌ها و وسعتشان كه سطح سلطانيه را فراگرفته\r\n\r\n\r\n","description":"","footnote":"\r\n( 1 ) - هنگامى كه در سال 1800 به ايران رفتم جمعيت اصفهان به نظر نمىآمد كه از صد هزار تجاوز كند درصورتىكه اكنون قريب دويست هزار تن تخمين زده مىشود ( تاريخ ايران ، جلد دوم صفحهء 521 ) .\r\n","page_name":" 203 ","page_number":223},
  {"content":"\r\n\r\nاست نسبت داد . حصار اين شهر بطور نامحسوسى به سوى شرق كشيده شده به اندازه‌اى كه امروز آن شهرى كه به اين نام خوانده مىشود در سه فرسخى محلى است كه شهر سلطانيه قديم در آن ساخته شده بود . ويرانه‌هاى ساختمان‌ها و بقاياى آثار زيبا كه اين محوطه را پوشانده است به كمك گواهىهاى تاريخ درخشانى گذشتهء اين شهر را كه در قرن پانزدهم انبار كالاى بازرگانى پراهميت هند « 1 » بوده ثابت مىكند :\r\nولى هرچند بخواهند دربارهء بزرگى اين شهر تصور كنند ، دشوار است كه باور كنيم كه در چنين وسعتى همهء آنجا در يك زمان محل سكونت بوده است . بعلاوه خارج از موضوع نيست اگر تذكر بدهيم كه در ايران محلهاى مستعد كشت بقدرى حاصلخيز است كه كمتر اتفاق مىافتد براى مدتى خالى از سكنه بماند . تبريز ، اصفهان و همدان كه پيرامونشان داراى آب است بايد هميشه شهرهاى مهم و پرجمعيت بوده باشند . سازگارى هوا ، زيبائى دورنماها ، تر و تازگى منظره‌هاى اطراف نبايد جاى شكى باقى بگذارد كه در روزگار پيشين شهرهاى خيلى بزرگ در اين محلها برپاى بوده است . جغرافيدانان به خوبى مىتوانند كه گازا را به‌جاى همدان ، و رى را به جاى ارساسى بگيرند . ولى نمىشود احتمال داد كه زمين‌هاى بارورى كه مانند جزاير لذت‌بخشى درميان صحراهاى بيحاصل و خشك مىباشند هرگز يك جا به اين فراموشى سپرده شده باشند .\r\nاگر آنچه را كه شرقيان گواهى مىدهند بازگو كنيم بايد متمايل به اين نظريه شد كه جمعيت كنونى و درآمدهاى ايران خيلى بيش از آنچه مىباشد كه وسعتش ، طبيعت خاك و حكومت اين كشور اجازه مىدهد . ايرانيان حتى باسوادترين آنها از آمار خيلى كم مطلع هستند . دانسته يا ندانسته هميشه آمادهء اغراق‌گوئى از منابع كشورشان مىباشند ولى اگر حساب آنها از لحاظ عددى ، صحت خود را از دست بدهد در عوض از يك نوع درستى نسبى برخوردار است و حتى ممكن است كه بشود از تناقض‌گوئيهايشان نتيجه گرفت و اين همان كارى است كه ما كوشيده‌ايم در جدول\r\n\r\n\r\n","description":"","footnote":"\r\n( 1 ) -  Ruy Gonzales Clavijo  روى گنزالس كلاويجو ، در « خلاصهء جغرافياى جهانى » جلد سوم ، صفحهء 241\r\n","page_name":" 204 ","page_number":224},
  {"content":"\r\n\r\nبعدى خود گردآوريم و نتيجهء اطلاعاتى است كه ما در ايران ، در قسطنطنيه يا هشتر خان يا پاريس فراهم آورده‌ايم . ما اين معلومات را با آنچه كه مسافرهاى خيلى ارجمند در سفرنامه‌هايشان نوشته‌اند پهلوى هم چيده‌ايم و مىبينيم كه بطور كلى تخمينى كه آنها زده‌اند خيلى نزديك به حسابهاى ما درمىآيد .\r\nجدول تخمينى از جمعيت سرزمين‌هائى كه به شاه ايران فرمانبردار هستند .\r\nنام ولايات / شمارهء انگاشته شده / مأخذ و مدارك\r\n\r\n[ مردمان خانه‌نشين و ثابت 
  ]\r\nايروان / 000 ، 200 ، 1 / گزارش ارمنىها\r\nآذربايجان / 000 ، 400 ، 1 / گزارش ايرانيان\r\nگيلان / 000 ، 250 / يادبودهاى خطى آقاى ترزل\r\nمازندران / 000 ، 750 / يادبودها خطى آقاى ترزل\r\nعراق / 000 ، 500 ، 1 / گزارش ايرانيان\r\nفارستان / 000 ، 700 / گزارش ايرانيان\r\nكردستان / طبق خاطرات\r\nكرمان / طبق خاطرات\r\nخوزستان / 000 ، 300 / گزارش ايرانيان\r\nخراسان / 000 ، 700 / گزارش ايرانيان\r\n\r\n[ چادرنشينان 
  ]\r\nزبان تركى / 000 ، 420 / جدول تيره‌هاى نظامى ايران « 1 »\r\nزبان كردى / 000 ، 88 / جدول تيره‌هاى نظامى ايران\r\nزبان عربى / 000 ، 130 / جدول تيره‌هاى نظامى ايران\r\nزبان لرى / 000 ، 124 / جدول تيره‌هاى نظامى ايران\r\n\r\n\r\n","description":"","footnote":"\r\n( 1 ) - بر طبق اطلاعاتى كه آقاى ژوانن  Jouannin  به دست آورده و در سفرنامهء مربوط به سال 1807 و 1808 و 1809 گنجانده شده است .\r\n","page_name":" 205 ","page_number":225},
  {"content":"\r\n\r\nارمنىها / 000 ، 70 « 1 » / جدول ملتهائى كه در ايران\r\n/ / زيست مىكنند « 2 »\r\nگبرها / 000 ، 20 / تاريخ ايران\r\n\r\n[ ذكر رؤس مطلب‌ها 
  ]\r\nسكنهء ثابت و خانه‌نشين يا تاجيك 000 ، 720 ، 5\r\nسكنهء چادرنشينان 000 ، 752\r\nسكنهء ارمنىها 000 ، 70\r\nسكنهء گبرها 000 ، 20\r\nسكنهء حهودها و صبىها خاطرات\r\nسكنهء تيره‌هاى ناشناس « 3 » خاطرات\r\nمجموع 000 ، 562 ، 6\r\nدرآمد شاه به ترتيب زير است : 1 - محصولات املاك شاهى ؛ 2 - حقوق اربابى كه استانداران بايد به شاه بپردازند ؛ 3 - حق گمرك كه بر روى كالاهاى گوناگون بسته شده است ؛ 4 - خراجى كه شاه بر سركرده‌هاى چادرنشينان يا شاهزادگان برخى نواحى همسايه بسته است ؛ 5 - هدايائى كه براى جلب نيكخواهى شاه ، حكام مختلف محلى يا بيگانه بويژه در استان افغانى هرات « 4 » تقديم مىكنند و كه همواره بين آنها تقسيم مىشود . اين يك جدول تخمينى از اين درآمدهاى شاه است :\r\n\r\n\r\n","description":"","footnote":"\r\n( 1 ) - آقاى مالكم  Malcolm  ( تاريخ ايران جلد دوم ، صفحهء 521 ) مجموع ارمنىهاى ايران را 383 ، 12 نفر مىداند . شك ما نسبت به چنين تخمين غلطى باتوجه به اينكه اخيرا ناگزير شده‌اند كه يك كليساى ارمنى در تهران بسازند زيادتر مىشود .\r\n( 2 ) - خلاصهء جغرافياى جهانى ؛ جلد سوم ، صفحهء 286\r\n( 3 ) - مىتوان بىترس از مبالغه شمارهء چادرنشينان ناشناخته يا فراموش شده را در اين جدول به سيصد يا چهارصد هزار نفر رساند .\r\n( 4 ) - شهر هرات از نظر محل بازرگانى خيلى اهميت دارد و چندين بار به دست ايرانيان افتاده . آن شهر را چند سالى است كه مردمش كه تاب يوغ افغان‌ها را نداشتند با ناشكيبائى به ايرانىها واگذاردند . نمىدانم كه آيا هنوز هم در دست ايرانىهاست يا نه ؟ -\r\n","page_name":" 206 ","page_number":226},
  {"content":"\r\n\r\nمحصول سرزمينهاى شاهنشاهى 000 ، 700 تومان « 1 »\r\nحقوق اربابى كه شاهزادگان ، خان‌ها و ديگران از نظر\r\nماليات يا عوارض ديگر به شاه ايران مىپردازند 000 ، 500 تومان\r\nحقوق گمرك و راه‌دارى خاطرات\r\nماليات تاكستان و بستان خاطرات\r\nماليات بر خانه‌ها ، كاروانسراىها ، گرمابه‌ها ، آسيابها و غيره خاطرات\r\nمالياتى كه از كالاهائى كه در بازار به فروش مىرود و ماليات كارخانه‌ها « 2 » 000 ، 400\r\nمجموع : 000 ، 600 ، 1\r\nخراج‌هائى كه استان و شهر اصفهان مىپردازد 000 ، 700\r\nحق ماليات بر سكه خاطرات\r\nهداياى كسانى كه از شاه درخواست بخشايش دارند و مداخل پيش‌بينى نشدهء ديگر 000 ، 600\r\nمجموع : 000 ، 900 ، 2 تومان كه به حساب فرانك مىشود 000 ، 000 ، 58 فرانك\r\nسران چادرنشينان از بابت پرداخت بخش بزرگى از خراج خود ، اسب ، چارپايان ، نمد ، قالى و چند گونه چيز ديگر مىدهند . تنها چند سال است كه شاه از آنان مىخواهد كه لااقل يك پنجم خراج را با پول بپردازند . اين خراج را كه به مبلغ‌هاى بالا و با چندين\r\n\r\n\r\n","description":"","footnote":"\r\n- تنها استانداران هرات نيستند كه هدايا و خراج براى شاه ايران مىفرستند ، من خودم در تهران به سفير پسر زمان شاه كه فرمانرواى كابلستان است برخوردم . او با ملك السوجار  Melik - el Sudjar  برادرش كه در قندهار فرمانرواست در جنگ بود .\r\nاين فرستاده حامل مبلغ دوازده هزار تومان يعنى 240 هزار فرانك براى خزانهء فتحعلى شاه بود .\r\n( 1 ) - هر تومان تقريبا بيست فرانك ارزش دارد .\r\n( 2 ) - بر طبق اطلاعات خيلى تازه اين نرخ مالياتى بين پنج تا هشت درصد از درآمد انگاشته شده فرق مىكند . آقاى مالكم آن را تا بيست درصد مىرساند .\r\n","page_name":" 207 ","page_number":227},
  {"content":"\r\n\r\nدرآمد ديگر كه فروگذاشت شده بيفزائيم مىتوان درآمد خزانهء شاه را به يكصد و چهل تا يكصد و شصت كرور فرانك « 1 » بالا برد . اين مبلغ به علت بزرگى هزينه‌هاى اخذ ماليات تقريبا دو برابر شده است و شاه مخارج نگاهدارى لشكريانش ، هزينهء خانه‌اش ، بخشش‌هاى خود را به زيردستانش كه شايستگى اين كار را يافته‌اند و انعام‌هائى كه اغلب قابل ملاحظه هستند از اين محل مىپردازد . اما دربارهء تأسيسات همگانى مانند مدرسه‌ها ، مسجدها ، قلعه‌ها ، قناتها و پلها هزينهء آنها اغلب به عهدهء شهرستان‌ها مىباشد و در نتيجه بدجورى از آنها نگهدارى مىشود . حكام جز آنكه مال بيندوزند انديشهء ديگرى ندارند خواه براى سود ويژهء خود باشد و خواه براى راضى كردن آزمندى بزرگان و غلامشاه‌ها يا كسانى كه فرمانهاى شاه را براى آنان مىآورند زيرا اينان هميشه يك دستمزد مناسبى دريافت مىدارند كه بستگى به اهميت مأموريتشان دارد و خيلى اوقات از پيش‌قرارش را گذاشته‌اند . « 2 »\r\nاگر مبلغى كه به خزانهء شاه واريز مىشود با مقايسه با وسعت و جمعيت ايران مبالغه‌آميز نيست در عوض پولى از خزانه مگر براى مخارج ضرورى خارج نمىشود و اين مخارج به نصف درآمد مىرسد . باقيماندهء آن را به شمش سنگهاى گرانبها و چيزهائى كه داراى ارزش بسيار هستند و بتوان آنها را هنگام پيشامدها جابجا\r\n\r\n\r\n","description":"","footnote":"\r\n( 1 ) - اين حاصل اطلاعات ما خيلى نزديك به تخمين‌هائى است كه ( در جلد دوم صفحهء 443 ) مؤلف مسافرت‌نامهء سالهاى 1807 و 1808 و 1809 كرده و آقاى مالكم هم ( جلد دوم صفحهء 471 ) داده است . اما اين تخمين تقريبى به نظر ما قدرى زياد حساب شده است . در واقع اگر ما مجاز باشيم كه ميان دو كشور كه با همان اصول مذهبى و يك شكل حكومت اداره مىشود سنجشى كنيم به خوانندگان يادآورى مىكنيم كه پيش از لشكركشى فرانسويان به مصر ، جمع حساب « ميرى » يا خراج زمين‌ها در مصر را يك مسافر خيلى دقيق ( ولنى :\r\nمسافرت به مصر و شامات ؛ جلد اول ، صفحهء 204 ) به نود و دو تا صد كرور تخمين زده است ؛ درحالىكه امروزه مىدانيم در حقيقت از يك چهارم آن هم كمتر بوده است و درآمد خاص سلطان در 1797 بىآنكه ماليات را در نظر بگيريم به 699 ، 114 ، 4 فرانك و چهل و هفت سانتيم بوده است\r\n( 2 ) - مسافرت‌هاى . شاردن ؛ جلد دوم ، صفحهء 201 ، چاپ لانگلس .\r\n","page_name":" 208 ","page_number":228},
  {"content":"\r\n\r\nكرد تبديل مىكنند و همين كافى است كه وقتى دربارهء شكوه دربار ايران مسافران سخن مىگويند نبايد آن را مبالغه‌آميز دانست . اين دارائى هنگفت را راست است كه مىشود بهتر از اين براى كشور يا شخص خود شاه خرج كرد اما مىدانيم كه در كشورهاى مستبد هرگز نفع مردم در نظر گرفته نمىشود و كلمات اقتصاد ، دانش اداره كردن ، دورانديشى و نظم و ترتيب در آن كشورها مفهومى ندارد و نمىشود كلمه به كلمه آنها را ترجمه كرد چون موضوع براى آنان ناشناس مىباشد .\r\nايرانيان همواره خود را در خطر سختگيرىها و بيدادگرىهاى مالياتى پيشكاران حكومتى مىبينند و با روشن‌بينى دلايل حقيقى اندوخته كردن پول را از طرف فتحعلى شاه دريافته‌اند . مردم همهء ناراحتىهائى را كه به دستگاه كنونى بستگى دارد حس مىكنند و آينده را روشن نمىبينند و از آن ترس دارند چون در گذشته همين پيشامدها به سرشان آمده است . از اين حالت پريشانى و آشفتگى خيال ، بىاطمينانى و روح رشوه‌خوارى و فساد در هر سو برمىخيزد و به چشم برمىخورد .\r\nبا اينهمه بىانصافى است اگر اذعان نكنيم كه شاه كنونى همهء كوشش‌هاى خود را مىكند تا از اين بديها جلوگيرى يا آنها را مرمت كند . او از هيچ وسيله‌اى براى آگاهى يافتن از حقايق دريغ نمىكند و وقت خود را تنها در چارديوارى حرمسرايش نمىگذراند و هر روزه شش تا هفت ساعت از وقت خود را ميان مردم مىگذراند و هريك از اتباعش به او دسترسى دارند و او آماده است كه بازخواست‌هاى صحيح آنان از روىداد پاسخ بدهد .\r\n\r\n","description":"","footnote":"","page_name":" 209 ","page_number":229},
  {"content":"\r\n . \r\n","description":"","footnote":"","page_name":" 210 ","page_number":230},
  {"content":"\r\n\r\n\r\nفصل سى و يكم انضباط - مواجب و شمارهء تخمينى سپاهيانى كه ارتش شاه ايران را تشكيل مىدهند -\r\nروش سان ديدن آنها به توسط شاه .\r\nپس از آنكه بطور كلى طبقات مختلف مردمى را كه بخش بزرگى از ارتش ايران را تشكيل مىدهند نشان داديم اكنون با يك نگاه تند به موضوع انضباط ، مواجب و شمارهء فرضى آنها مىپردازيم .\r\nدستهء سپاهيان ايرانى هنگامى كه در حركت‌اند تقريبا هميشه هزينهء زندگيشان را مردم آن سرزمينى كه آنها از زمين‌شان مىگذرند مىپردازند . ناظرها به كلانترها يا كدخداهاى هر دهكده يك رسيد براى خوراكهائى كه مصرف شده مىدهند . قاعدة بايد بهاى اين مصارف را به حساب خراج بگذارند و از آن كم نمايند و ليكن چون اين كار به ندرت انجام مىگيرد شهرستان‌هائى كه گذرگاه سپاهيان ايران مىشوند خود را در چنان حالت رنجى مىبينند كه گوئى دشمن آنجا را اشغال كرده است . هنگامى كه يك خان وارد مىشود به او يك يا چند بستان نشان مىدهند كه چادرهاى خود را در آنجا بزند . غلامان با ديلم و تبر هيچگونه پروائى ندارند كه يك لخت از ديوار محوطه‌اى را كه معمولا با گل ساخته شده واژگون كنند ، تا آنكه دستهء سپاهيان مانند دشمنى كه با حمله جائى را اشغال مىكند از شكاف ديوار داخل شوند . در تركيه ، ارمنىها دقت دارند كه در خانه‌هاى خود بازشوهاى خيلى كوتاه كار بگذارند تا تركها نتوانند سواره به آن دربيايند . در ايران محوطه‌ها مطلقا در ندارد چون\r\n\r\n","description":"","footnote":"","page_name":" 211 ","page_number":231},
  {"content":"\r\n\r\nچوب كم است و باغبانها اغلب با نردبان از ديوار بالا و پائين مىروند . و ليكن مىشود گفت كه تمام محوطه‌ها تقريبا بىفايده هستند چون هيچ‌چيز نمىتواند جلوى بىانضباطى سربازان و درشتى سركردگان را بگيرد . با اينهمه فتحعلى شاه از اينكه زيردستانش آزرده مىشوند رنج مىبرد . او بر خود هموار نمىسازد كه براى خاطر كارهاى مربوط به او با اتباعش به زور رفتار كنند و به درستى اين پند انوشيروان معترف است كه اگر از باغ رعيت پادشاه سيبى بخورد غلامانش درختان را از بيخ برمىآورند .\r\n اگر ز باغ رعيت ملك خورد سيبى * برآورند غلامان او درخت از بيخ \r\nدر 1805 شاه فرمان داد كه هر دهكده‌اى كه سپاهيانش از آن گذشته‌اند از خراج‌ها معاف باشند .\r\nاين دسته‌ها اسلحهء سبك دارند كه تا اندازه‌اى متناسب خدمت نظام مىباشد .\r\nجز در تابستان جنگ نمىكنند و اغلب شبها در روشنى مشعلها و به صداى موسيقى پرسر و صدائى در حركت‌اند « 1 » فاصله‌اى را كه در هر روز مىپيمايند تقريبا شش فرسنگ است يعنى يك‌سوم بيش از مسافتى كه كاروانها در يك وهله يا منزل مىپيمايند . با اينهمه در مواقع فوق العاده تا دو برابر اين هم مىتوانند بروند . در سال 1795 آقا محمد خان مسافت از تهران به تفليس « 2 » را با سواره‌نظام خود پانزده روزه رفت كه يازده فرسنگ يا نزديك هفده فرسخ ( ليو ) در هر روز مىشود . اين طرز حركت در برابر حركت سپاه عثمانى خيلى تند است . يوسف پاشا براى جابجا كردن خود و سپاهيانش از قسطنطنيه به مصر چهارده ماه طول داد .\r\n\r\n\r\n","description":"","footnote":"\r\n( 1 ) - برخى از اين جزئياتى را كه مىخوانيد در يك « اعلان كتابفروشى » كه در آغاز مسافرت‌نامه به ايران تأليف آقاى اليويه به چاپ رسيده مىبينيد . ما تصور كرديم كه لازم است آن را در اينجا درج كنيم زيرا آنها خلاصهء فشردهء چندين يادداشت هستند كه جزو كار ما مىباشند و برخى از آن قطعات را در 1807 در روزنامه‌ها به چاپ رسانده‌اند .\r\n( 2 ) - محمد خان اين شهر را گرفت و آن را به تاراج داد و پانزده هزار برده از آنجا آورد .\r\n","page_name":" 212 ","page_number":232},
  {"content":"\r\n\r\nجايگاه‌هاى لشكرگاه و اقامت را شاه بوسيلهء فرمانهاى خود مشخص مىنمايد . قبلا افسرهائى را به عجله مىفرستند تا به موجب فرمان شاه محلهاى مناسبى را بگزينند و خوراك و قصيل آماده سازند . بار و بنه را معمولا پيشاپيش لشكر مىبرند . پيش ازاينكه اينها برسند چادرها را افراشته مىكنند و آشپزخانه را علم مىنمايند و اگر بتوانند چندين نهر به طرف اردوگاه مىكنند و آب را به آن سو مىكشانند . اين كار مستلزم عدهء بسيار پيشخدمت و غلام است . از زمان پادشاهى آقا محمد خان خواجه ، زنها بجز زنهاى حرمسراى هرگز در دنبال لشكر به راه نمىافتند و اين رسم را كه از روزگارهاى خيلى كهن رواج داشته او منسوخ كرده و اين خود گامى به سوى تكميل انضباط سپاهيان است . رسوم ديگرى هست كه ايرانيان با سرسختى آنها را نگهدارى مىكنند . اين رسوم تا اندازه‌اى شبيخون زدن دشمن را آسان مىكند . مثلا به پاى اسبان خود پاىبند مىزنند ؛ هيچگونه جلودارى ندارند و لشكرگاهشان كه هميشه باز است هيچگونه مانعى در برابر هجوم دشمن ايجاد نمىكند . گزنفن « 1 » بافر است و دليل بسيار درست از اين عادت باستانى ايران كه چه‌اندازه ناراحتى توليد مىكند پرده برمىدارد . اگر مردمان ديگرى را نمىديديم كه با سرسختى اختراعات سودمندى مثل تفنگ سرنيزه‌دار ، تلمبه ، آسياب بادى و غيره « 2 » را نمىپذيرند جاى شگفتى باقى مىماند كه ايرانيان چرا از آزمايش‌هاى خود پند نمىگيرند و اين نقص دستگاه نظامى خود را بر طرف نمىسازند .\r\nجنگ اگر هنرى بشمار بيايد ايرانيان هيچگونه تصورى در آن‌باره ندارند و به همين دليل در زبانشان اصطلاحات اين كار را ندارند . دستهء سپاهيانشان هيچگونه نظم ندارد و چيزى كه مىتواند كيفيت اصلى روش جنگى ايرانيان را بنمايد اين\r\n\r\n\r\n","description":"","footnote":"\r\n( 1 ) - گزنفن . لشكركشى ؛ كورس‌نامه ؛ كتاب سوم 22\r\n( 2 ) - فرانسويان نمونه‌هاى بسيارى از اين بيزاريها در مدت لشكركشى به مصر داشته‌اند . كارگرانى را كه براى كارهاى همگانى به خدمت آورده بودند بر روى سرشان خاك ، سنگ ، چوب مىگذاشتند و درحالى كه آواز مىخواندند آن را حمل مىكردند و هرگز نشد كه آنها طرز به كار بردن چرخ دستى را بپذيرند .\r\n","page_name":" 213 ","page_number":233},
  {"content":"\r\n\r\nاست كه دشمن را در نخستين برخورد شكست بدهند يا اينكه به تندى برق بگريزند .\r\nدرميان تيره‌هاى چادرنشين آن سوارى كه از اسب بيفتد او را مانند كسى كه شكست خورده مىنگرند ؛ سلاحش را مىگيرند ، هيچگونه آزارى به او نمىدهند .\r\nموضوع اصلى در يك نبرد براى آنها اين نيست كه در ميدان جنگ مسلط بود بلكه اهميت آن بستگى به مقدار تاراجى دارد كه مىشود چپاول كرد . اگر ارتشهائى كه اين‌گونه تشكيل شده‌اند شايستگى نگهدارى خود را در برابر يك برخورد تند و مداوم از طرف يك دسته سپاهى بىاهميت ندارند به دلايل قويترى آنها نمىتوانند كه در برابر سربازان منظم كه در يك رج مىجنگند و فرماندهان وارد در هنر جنگى دارند گردن بگيرند . همچنين در همين روزها چندين بار ديده شده كه مشتى اروپائى ارتش عثمانى را از هم پراكنده ساخته‌اند و آتشى كه از روى قاعده در حمايت توپخانه و شليك چندين تفنگ انجام بگيرد تمام كوشش نظاميان شرقى را فلج مىسازد .\r\nدر ايران نه سربازخانه است و نه خسته‌خانهء نظامى ، نه مخزنى براى آذوقه‌گيرى ارتش . هر پياده نظام يا سوار ناچار است كه با مواجبى كه از حكومت مىگيرد همه‌چيز مورد نيازش را فراهم كند . اين مواجب به سپاهيانى كه در سان حاضر مىشوند مرتبا پرداخت مىشود ولى ميزان آن برحسب نوع كارشان فرق مىكند بطورى كه مواجب هر سرباز از شش تا هفت تومان ( 120 تا 140 فرانك ) و مواجب هر افسر از بيست تا سى تومان ( 400 تا 600 فرانك ) براى تمام مدت لشكركشى « 1 » مىباشد . دولت به دستهء سپاهيانش كمى غله مىدهد و به خرج خود اسبهائى را كه تلف مىشوند از نو تهيه مىنمايد . ولى دربارهء سركردگان تيره‌ها ، مواجبى را كه آنها دريافت مىكنند نسبتش بيشتر بستگى به شمارهء سربازانى دارد كه با خود دارند نه به اهميت درجهء آنان .\r\nارتش ايران چنين تركيب شده است : 1 - نگهبانان شاه و شاهزادگان ؛ 2 -\r\n\r\n\r\n","description":"","footnote":"\r\n( 1 ) - غلامشاه‌ها مواجب ساليانه‌شان از بيست تا سى تومان است ( 400 تا 600 فرانك ) بىآنكه انعام‌هايشان را درنظر بگيريم .\r\n","page_name":" 214 ","page_number":234},
  {"content":"\r\n\r\nدسته‌هاى ايلات ؛ 3 - چريكهاى شهرستانى كه هيچگونه خدمت مرتب و پيوسته ندارند ؛ 4 - چندين رستهء پياده نظام ، سواره‌نظام و توپخانه كه تمرين آنها و رخت نظامىشان تا حدى اروپائى است . علاوه بر آن بايد قسمت توپخانهء آنها را كه زنبورك نام دارد به حساب آورد .\r\nآقاى مالكم با حسابهائى كه ارائه مىدهد چنين مىگويد كه شمارهء سواره نظام كه به نام غلامشاه است در سال 1810 تقريبا چهار هزار نفر مىشده . شمارهء افراد ايلات هشتاد هزار ، چريكهائى كه در دفتر نامشان ثبت شده صد و پنجاه هزار و دسته‌هائى كه به سبك اروپائى مشق داده مىشوند بيست هزار مىگرديده كه مجموعا دويست و پنجاه و چهار هزار نفر مىشوند .\r\nدرميان بيست هزار سرباز منظم ايرانى نه هزار نفرشان جانبازان هستند كه مخصوص شخص شاه مىباشند و بقيه زير فرمان عباس ميرزا مىباشند ؛ و از دوازده هنگ پياده نظام به نام « سرباز » يك دسته سواره‌نظام و تعداد كافى توپچى براى به كار انداختن بيست عرادهء توپ است . به نظر مىآيد كه محمد على ميرزا كه امروز فرمانرواى كرمانشاه است از همين هنگام به تقليد برادرش چندين هنگ به سبك اروپائى مرتب كرده است و در اين بدعت بايد ايرانيان خود را نخست مديون فرانسويان و پس از آن انگليس‌ها بدانند ولى مذهب و عادات آنان مانع بزرگى در برابر چنين بدعتى مىباشد و نمىتوان انتظار نتايج مداوم و مهمى از آن داشت .\r\nچنان كه مىدانيم افسران انگليسى كه مأمور نظم دستهء سپاهيان عباس ميرزا در تبريز بودند چه دقتى در اين كار به عمل آوردند ولى آتش كوشش عباس ميرزا در اين‌باره به چنان خونسردى گرائيد كه شمارهء سربازانش بطور قابل توجهى كاهش يافت و اگر بشود به گواهى ارمنىهاى هشتر خان گزارش داد يك رسته از اين دسته‌ها كه از حيث شماره با دشمن يكسان بود در طى لشكركشى سال 1818 در شهرستان شرقى ايران از دستهء تركمانان و بخارائىهاى نامنظم و يلخى شكست خورد .\r\nشاه هر ساله ارتش را لااقل يك بار سان مىبيند . هر سرباز همين‌كه نامش در\r\n\r\n","description":"","footnote":"","page_name":" 215 ","page_number":235},
  {"content":"\r\n\r\nبرابر شاه خوانده مىشود بيدرنگ از جلوى شاه به شتاب مىگذرد و اگر پسند افتاده باشد جيره‌اش را مىدهند . مىتوان دريافت كه اين‌روش تا چه‌اندازه بد است و به طول مىانجامد . بدين ترتيب شاه هر روز بيش از پانصد سرباز را نمىتواند ببيند .\r\nدر چنين مواقعى شاه بر تختى قابل حمل نشسته است كه بلندى آن كمتر از تختى است كه پيش ياد كرديم ولى گرانبهائيش مانند همان است كه خوانندگان پيش از اين در فصل بيست و ششم همين كتاب خوانده‌اند « 1 » .\r\n\r\n\r\n","description":"","footnote":"\r\n( 1 ) - اين تخت در يك نقاشى كه ما در 1807 از ايران آورديم نشان داده شده است .\r\n","page_name":" 216 ","page_number":236},
  {"content":"\r\n\r\n\r\nفصل سى و دوم دلائلى كه مانع پيشرفت بازرگانى ايران مىشود -\r\nبيزارى ايرانيان از مسافرتهاى دريائى - واردات و صادرات ايران - محصولات صنايع فرانسه كه مىتوان با فرستادنشان به ايران سود برد .\r\nايرانيان بنا به ذوق و خوئى كه دارا هستند مسافرت را دوست مىدارند ؛ آنها سودجويان هوشيار در كارهاى بازرگانى ، خوش‌برخورد ، خسته نشدنى هستند كه با عشق و شور روى به بازرگانى مىآورند . آنها ميانهء اروپا و هندوستان هستند ؛ آنها از راه زمينى با مخارج كمى محصولات را وارد مىكنند و معمولا با سود متوسطى خرسند مىشوند و اميدوار هستند كه به اين وسيله كار خويش را گسترش بدهند .\r\nبا اينهمه سه دليل مهم در كار است كه از سود آنان مىكاهد . نخستين دليل آن است كه بر طبق سنت هركس مجاز است به حساب خودش هرچه بخواهد بخرد يا بفروشد چون هيچگونه نجابت اشرافى به معناى درستش در اين كشور نيست .\r\nاز هر راهى كه بتوان پولدار شد همان راه شرافتمندانه است . هيچكس را نمىبينيد كه از فروش چيزى شرمندگى داشته باشد ، حتى اگر اين معاملات بىميانجى و دلال باشد . ميوه‌هاى بوستان‌ها و كشتزارها يا محصولات صنعتى بدين ترتيب به فروش مىرسد . خان‌ها كه از رديف خيلى بالا مىباشند هرگز در هنگامى كه در بازار هستند و در آنجا به مبادلهء كالا مشغولند چهره‌شان از شرم سرخ نمىشود . اغلب\r\n\r\n","description":"","footnote":"","page_name":" 217 ","page_number":237},
  {"content":"\r\n\r\nديده شده كه شاه نيز از روى تختش معاملهء پارچه يا سنگهاى گرانبها مىكند و چانه مىزند .\r\nدومين دليل ، بيزارى خيلى مشهود ايرانيان از درياست و اين اكراه به اندازه‌اى است كه آنها ترجيح مىدهند . كه از صحراهاى خيلى خشك و بيحاصل و خطرناك بگذرند و از راه كوتاه كشتىرانى نروند . اگر ما نمىدانستيم كه اين بيزارى بستگى به خيال‌هاى واهى از روزگار خيلى كهن دارد و خيلى ريشه دوانيده است « 1 » خيلى به زحمت مىتوانستيم دريابيم كه چگونه مىشود پذيرفت كه مردمانى به اين دلاورى هنگامى كه سخن از سفر دريائى پيش مىآيد اين اندازه پرباك مىشوند و ضعف از خود نشان مىدهند . كمبود نيروى دريائى كه از چنين بيزارى سرچشمه مىگيرد براى ايران دو برابر شوم است . يكى آنكه از طرفى بنگاه‌هاى خيلى زياد و توانگرى را كه او در درياى خزر داشت از دست داد و از سوى ديگر جزاير خارك ، كيش ، هرمزد و بحرين « 2 » در خليج فارس را نيز از دست داده‌اند و اين جزاير كه تحت تسلط عربها و وهابيها درآمده است آنها قدرت ايران را به هيچ مىگيرند ، چون بيرق ايران بر روى آبهاى آن نواحى تقريبا به هيچگونه در اهتزاز نيست .\r\nسومين دليل كمبود وسايل مبادله است . با اينكه اختراع برات و پول كاغذى [ اسكناس 
  ] « 3 » در ايران بهيچوجه ناشناخته نيست ولى يك بىاعتمادى عمومى و\r\n\r\n\r\n","description":"","footnote":"\r\n( 1 ) - هردوت ، تاريخ ، كتاب چهارم .\r\n( 2 ) - در 1806 در بصره عربى بوده به نام عبد الرزاق كه تقريبا تمام بازرگانى مرواريد را او انجام مىداده و در بغداد و قسطنطنيه و اصفهان طرف‌هاى معامله‌اى داشته است . او مرواريدهايش را حتى به چين مىفرستاده و شهر كوچكى در كرانهء چپ فرات بنياد گذاشته بود .\r\n( 3 ) - در مقاوله‌نامه‌هاى علمى انستيتو ، رديف ادبيات ، جلد چهارم ، صفحهء 141 - 115 به بررسى مشروح و دقيق علمى كه دربارهء اسكناس‌هاى شرقيان سخن گفته نگاه كنيد . اين بررسى را آقاى لانگلس تأليف كرده و ما يادداشت زير را از جلد دهم چاپ -\r\n","page_name":" 218 ","page_number":238},
  {"content":"\r\n\r\nترس از اينكه حتى بطور غيرمستقيم ميزان تمولشان برملا گردد و همچنين دورى نقاط ، مانع از اين بود كه به طريقى جز مبادلات دست بزنند .\r\nبا اينهمه نبوغ هنرمندانهء ايرانيها و واقع شدن كشورشان درميان دو ناحيهء گيتى كه از داراترين بخشهاى جهان مىباشند ، امن بودن راه‌هاى كشور با سهولت و ارزانى مخارج حمل و نقل كالاها و بالاخره جذبهء سود ، آنها را در اين مورد از لاقيدى بومى كه در آسيا وجود دارد خارج مىكند . آنان از اروپا طلا به قندهار به كشمير « 1 » ، به كابل و به دهلى مىبرند و از آنجاها پارچه‌هاى گرانبها ، ادويه ، سنگهاى گرانبها از جمله الماس‌هاى نتراشيده با خود مىآورند و اين الماس‌ها را به هلند مىبرند و مىتراشند و سپس به شرق بازمىگردانند و به فروش مىرسانند .\r\n\r\n\r\n","description":"","footnote":"\r\n- شاردن وى ، صفحهء 417 استنساخ و نقل مىكنيم : « يك قطعه تا اندازه‌اى قابل توجه از تاريخ جهانى حبيب السير تأليف خواندمير پايهء اين مقاوله‌نامه مىباشد . در آنجا مىبينيم كه در 1274 و 1275 ميلادى كيخاتو شاه مغول كه در تبريز ( بر ايران شمالى و غربى ) شاهى مىكرده به وسيلهء ورقه‌هائى كه كاملا شبيه همين پول كاغذيهاى ما بوده براى آشفتگى وضع دارائى كشور راه درمانى يافته است . او مخترع اين چاره‌گرى نبود و آن را از چينيان آموخت . در آغاز همين قرن و شايد پيش از آن شاهان چين به‌جاى پولهاى فلزى : پول اعتبارى كاغذى به نام چائو رواج دادند زيرا مهر شاه بر آن زده شده بود ، كيخاتو براى پولهاى كاغذيش اين نامگذارى را پذيرفت و به آن نام جائو يا چائو داد .\r\n( 1 ) - در نخستين سالهاى اين قرن ، تجارت شال هر ساله چهار كرور سكن و نيزى به بغداد مىآورد .\r\n","page_name":" 219 ","page_number":239},
  {"content":"\r\n\r\n\r\nواردات كالاهاى اصلى كه بازرگانى ايرانيان « 1 » را تشكيل مىدهد\r\nايران از بنگاله و كرانه‌هاى كرماندل « 2 » همه نوع پارچه‌هاى آبى و سفيد ، بافته‌هاى ابريشمى و پنبه‌اى ، خاصه ململ ، قند ، نيل ، زنجبيل ، زردچوبه ، چوب سندل ، صبر زرد ، لاك ، كندر ، قلع ، سرب ، آهن ، چينى و چاى از چين ، ماهوت از اروپا ، الماس از دكن ، ياقوت ، ياقوت زرد و ياقوت كبود وارد مىكند .\r\nاز كرانهء مالابار : هل ، فلفل ، چوب تك ، و خيزران براى نيزه‌سازى .\r\nاز سورات : پارچه‌هاى زرى و سيمى ، پارچه‌هاى نازك براى عمامه ، نيل ، و فولاد براى شمشيرسازى .\r\nاز سيلان ( سرانديب ) : جوزهندى ، دارچين ، ميخك و قهوهء جاوه .\r\nاز يمن يا عربستان سعيد : قهوه بيت و فقيه ، و خرما .\r\nاز سواحل : غلام و كنيز سياه ، خواجه ، زمرد ، گرد طلا و عاج .\r\nاز جزاير بحرين : مرواريد .\r\nاز تركستان و كشمير : شال ، نمد ، قالى ، پوشش پوستى ، ياقوت لعلى ، فيروزه ( بدخشانى ) ، لاجورد اصل ، پنبهء كوهى نسوز ، ريوند چينى و تبتى ، تخم درمنه ، پوست برهء بخارا ، پر كلنگ ( حواصيل ) .\r\n\r\n\r\n","description":"","footnote":"\r\n( 1 ) - اين فهرست از روى اطلاعاتى كه ما در محل به دست آورده‌ايم و گزارش بازرگانان ايرانى و مداركى كه مربوط به روابط معاصر مىباشد جمع‌آورى گرديده است .\r\nاز هنگامى كه به فرانسه برگشتيم چندين كتاب دربارهء شرق منتشر شده است و جزئياتى در آنها داده شده كه بىگفتگو كاملتر از مال ماست ؛ با اينهمه ما معتقديم كه بايد همين اطلاعات را نگهدارى كنيم خواه براى اين باشد كه مقايسه‌اى بتوان ميان حالت پيشين و كنونى بازرگانى ايران به عمل آورد خواه براى آن باشد كه طبيعة بتواند بازرگان فرانسه را بويژه به آن جلب نمايد .\r\n( 2 ) -  Ceromandel \r\n","page_name":" 220 ","page_number":240},
  {"content":"\r\n\r\nاز روسيه : خاويار « 1 » ، چرم دباغىشده ، ماهوت ، قرمز دانه ، جواهرات و سكه‌هاى مسى باوجود قدغن سختى كه در روسيه براى صدور آن به عمل مىآيد .\r\n\r\nصادرات ايرانيان به هند مىفرستند :\r\nمس آسياى صغير ، گندم ، شراب شيراز ، خرما ، انغوزه « 2 » ، گلاب ، حنا براى رنگ كردن ناخن‌ها و زلفها ، زر ، سيم ، ابريشم خام ( نشسته ) ، پشم پشم بز ، قالى ، خشكبار ، فيروزه ، لاجورد اصل ، گوگرد ، تنباكو « 3 » و قلم نى .\r\nبه روسيه : ابريشم ، پنبه ، برنج ، مازو و خشكبار « 4 » .\r\nبه تركيه : محصولات ايران و نواحى هم‌مرز ، بخصوص گوسفند ، گاو ، اسب ، شال كرمان ، چوب چپق از چوب آلبالو ، پوست بره ، پشم ، برنج و غيره .\r\nميان محصولات صنعتى فرانسه كه مىتوان در ايران فروش و استفادهء آسان و خوبى از آن كرد در درجهء اول ساعت‌سازى ، جواهر و بويژه نقدهء رخت زنانه كه از طلا يا نقره باشد ، بلور ، آئينه ، ظروف چينى ، ماهوت ، بافته‌هاى ابريشمى\r\n\r\n\r\n","description":"","footnote":"\r\n( 1 ) - تخم ماهى استورژن كه عيسويان شرق و بخصوص يونانيها چند سالى است كه آن را بطور شگفتى مصرف مىكنند .\r\n( 2 ) - هنديها اين گياه را در آشپزى به كار مىبردند .\r\n( 3 ) - نوعى توتون است كه در قليان دود مىكنند و بهترين نوع خوشبوى آن را در حوالى شيراز مىكارند .\r\n( 4 ) - خيلى قابل توجه است كه در آخرين جنگى كه ميان روسها با ايرانيان رخ داد بازرگانى با گرجستان قطع نگرديد . كاروانها به تفليس مىرفتند و مانند زمان صلح آمد و شد برقرار بود .\r\n","page_name":" 221 ","page_number":241},
  {"content":"\r\n\r\nگرانبهاى ليون و پارچه‌هاى نقش‌دار كارخانه‌هاى مولهوزن « 1 » و ژوى « 2 » را مىتوان نام برد .\r\n\r\n\r\n","description":"","footnote":"\r\n( 1 ) -  Mulhousen \r\n( 2 ) -  ( jouy )  تجارت پارچه‌هاى نقش‌دار يا قلمكارى كارخانه‌هاى فرانسه چند سالى است كه فروشش در ايران بالا گرفته است و سببش نقشهاى زيبا و گوناگون آن است . در هشتر خان در سال 1821 خيلى درپى به دست آوردن آن بودند . يك ايرانى آشناى من به تازگى از پاريس به قسطنطنيه و تبريز مبلغ قابل توجهى از آن را صادر كرده است . در قسطنطنيه و همچنين در بخارست و ازمير ، فروش شالهاى زل ( مرينوس ) و بافته‌هاى كشميرى بومى در حال رونق گرفتن است .\r\n","page_name":" 222 ","page_number":242},
  {"content":"\r\n\r\n\r\nفصل سى و سوم ملاحظاتى دربارهء خوى شرقيان -\r\nاحترامى كه زنان به شوهران خود و كودكان به پدران و مادران خود دارند - خصوصيات وابسته به تشريفاتى كه در زناشوئىهاى ميان كردها و نزد ايرانيان به چشم مىخورد - حرارت و شور زياد در تبليغ اشخاص به آئين خود .\r\nخوى و عادات شرقيان كه با مال ما فرق بسيار فاحشى دارد با اينكه شمارهء بسيارى مسافرين شرح آن را در سفرنامه‌هاى خود داده و به درستى روشنائى بر آن افكنده‌اند هنوز خوب در نزد اروپائيان شناخته نشده است . بىگفتگو شمارهء كسانى كه بتوانند كيفيات و خصائص اين خويها را عميقانه دريابند خيلى كم است و در طرز ديدشان بايد داراى ذوق باشند . شاردن ، تورن‌فور « 1 » ، و ولنى « 2 » دربارهء اين موضوع استادانه كار كرده‌اند ولى با همهء اينها ما گمان نمىكنيم كه ديگر جاى چيزى را باقى نگذاشته باشند .\r\nملتها مانند اشخاص هستند . داورى كردن دربارهء آنها هنگامى خوب و درست انجام مىشود كه در پيشامدهاى فوق العاده به آنها بربخورند . سودجوئى كليهء هوى و هوسها را تحريك مىكند و ترسها را برمىانگيزاند و اميدها را احيا مىكند .\r\nشرقيها به علت حكومت مستبد كه دارند ، در سرزمينى كه زيست مىكنند همواره در\r\n\r\n\r\n","description":"","footnote":"\r\n( 1 ) -  Tournefort \r\n( 2 ) -  Volney \r\n","page_name":" 223 ","page_number":243},
  {"content":"\r\n\r\nحالت تندى و سختى هستند . اين وضع براى بررسىكننده فوائدى دارد ولى با اينهمه كافى نيست .\r\nدانستن زبان ملتى براى كسانى كه مىخواهند خوى ساكنين آنجا را بررسى كنند ضرورى است . زبان به گفتهء يك مثل شرقى آئينهء خواست آدمى است و چهرهء تودهء مردمان را به روشنى مىنماياند و منعكس مىكند . بيش و كم تكرار در بيان پاره‌اى فكرها ، در برگشت و تكرار برخى واژه‌ها ، به‌صورت عادى درمىآيد و به سبك خاصيتى مىبخشد كه مردمانى كه كمتر تمرين دارند به آسانى مىتوانند آن را بفهمند . اين حقيقت كه نمونه‌هاى روزانهء آن نمايان است بطور ويژه‌اى در زبانهاى شرقى به چشم مىخورد مثلا فعل فرمان دادن معناى كردن را مىدهد ؛ همچنين نمىگويند خدمتگزار شما بلكه مىگويند بندهء شما ، در اينجا روح ملتهائى كه اين سخنان را « 1 » مىگويند بازشناخته مىشود .\r\n\r\n\r\n","description":"","footnote":"\r\n( 1 ) - چون زبان تركى در چندين شهرستان ايران گفته و نوشته مىشود گمان مىكنيم كه در اينجا لازم باشد كه كمى در اين‌باره پرتوى بيفكنيم و از يك كتاب دستورى كه چندى پيش تركيب كرده‌ايم و در همين زمان در پاريس به چاپ مىرسد استخراجى به عمل بياوريم .\r\nاين زبان به عقيدهء ما گويشى از تاتارى است كه عثمانيان در 1453 به قسطنطنيه آوردند . پيش و پس از اين دوره تعداد زيادى اصطلاحات عربى و فارسى در آن داخل شده و اين اصطلاحات به علت دين اسلام ، نيازمنديهاى بازرگانى و جنگهاى دائمى تركها در آسيا به زبانشان درآمده است ؛ ولى با اين فرق كه زبانهاى ما وقتى در اروپا غنى مىشود كلمه‌هاى يونانى و لاتينى را مىگيرد و با كيفيت زبان خود درمىآميزد و تغييرات كم و بيش بزرگى به آنها مىدهد ولى زبان تركى عين كلمات را مىگيرد و ماهيت آنها را تغيير نمىدهد و انديشه‌هاى نوين خود را با آنها ادا مىكند .\r\nاين تغيير و تحريف زبان ملى كه نتيجهء طبيعى عللى است كه آن را به وجود آورده‌اند درميان مردم باسواد بيش از مردم عامى محسوس است و در نوشته بيشتر از سخنرانى به چشم مىخورد و از اين كار نتيجه مىگيريم كه براى درست حرف زدن و بويژه براى درست نوشتن تركى تقريبا لازم است كه در آغاز به معارف زبان فارسى و بويژه عربى آشنائى پيدا كرد . در واقع تركها حروف نوشتنى ، طرز عددنويسى . تمام كلماتى كه افكار مذهبى -\r\n","page_name":" 224 ","page_number":244},
  {"content":"\r\n\r\nوقتى كه ما صحبت از شرقيها مىكنيم منظورمان تركها ، عربها و ايرانيان هستند كه همانگونه كه مىدانيم داراى يك قانون مذهبى مىباشند و اصول حكومتشان مانند هم است . با اينكه آنها در نقاطى مسكن دارند كه آب و هوايش باهم خيلى اختلاف دارد و زبانهايشان از هم خيلى مجزاست ؛ خوى آنان به اندازه‌اى به‌هم شبيه است\r\n\r\n\r\n","description":"","footnote":"\r\n- و اخلاقى را تعريف مىكنند و آنچه كه مربوط به دانشها ، هنر و ادب است و دامنهء فراخى دارد از عربها گرفته‌اند .\r\nاگر به اين زبان از نظر خودش و بنابر اصل شماليش كه مال مردم چادرنشين مىباشد و اولين كسانى هستند كه با آن سخن گفته‌اند نگاه كنيم بطور قطع مىبينيم كه اين زبان در خصيصهء خود ؛ در طرز اداى مطلب و ساختمان جمله‌هايش با آن‌دو زبان ديگر بستگى ندارد چنان كه مثلا آلمانى با فرانسه ندارد : اما بجاست كه بگوئيم كه اگر زبان تركى كه به نوشته درآمده باشد به ملاحظاتى پائين‌تر از زبان عربى است كه اغلب اصطلاحاتى كه آن را تقويت كرده و اعتلا بخشيده مربوط به آن مىباشد . زبان تركى كه با آن حرف مىزنند شايد از حيث شماره ، هماهنگى و زيبائى برابر و حتى بالاتر از فارسى مىباشد و اين زبان بىگفتگو يكى از قشنگ‌ترين و باشكوه‌ترين زبانهاى شرق است .\r\nبعلاوه بايد اعتراف كرد كه اين زبان خواه به اين علت كه از دورهء تكامل آن زمانى نگذشته و كيفيت كلاسيك نمىتواند داشته باشد و خواه براى اينكه تركها به مناسبت اخلاق و عادات خود هرگونه مطالعه‌اى را جز در موضوع مذهبىشان تحقير مىكنند و بجز اسلحه از نوع ديگرى افتخار نمىشناسند به زور مىتوان چند نويسندهء برجسته در ميانشان يافت . آنها هرگز شاعرانى قابل مقايسه با فردوسى ، سعدى و حافظ ندارند ( اگر از نظر شايستگىشان نباشد لااقل از نظر شهرت مىگوئيم ) ؛ فرزانگانى در برابر ابن سينا و ابن رشد ندارند ؛ آنها هرگز نمىتوانند از اكتشافى بر خود ببالند و حتى اظهارنظر قابل ملاحظه‌اى دربارهء علوم حقيقى بنمايند . ادبيات آنها از مقدار زيادى تأليفات ايزد شناسى ، تاريخ عثمانى ، جغرافيا ، پزشكى و چند رمان به شعر يا نثر كه يا ترجمه يا تقليد از فارسى مىباشد تركيب شده است .\r\nو ليكن اگر زبان تركى از طرفى به زور مىتواند كه جلب توجه زبان‌شناسان و تاريخ دانانى را كه به تاريخ معاصر مشغول هستند بكند اما از سوى ديگر سودمندى فراوان دارد ؟ ؟ تنها زبان سياسى شرق است . تنها زبانى است كه با آن در دورافتاده‌ترين نقاط -\r\n","page_name":" 225 ","page_number":245},
  {"content":"\r\n\r\nكه مىتوان آنان را تقريبا در زير يك حالت و صورت ديد . در واقع بستگى ميان مردم ايران و مراكش بيشتر از مراكشى و اسپانيولى است هرچند افريقا با اسپانى چند فرسخ بيشتر از هم فاصله ندارد .\r\nاخلاق شرقيان كنونى با شرقيهاى پيشين خيلى به‌هم نزديك و شبيه است .\r\n\r\n\r\n","description":"","footnote":"\r\n- امپراطورى اشخاصى كه جنبهء عمومى دارند مىنويسند و سخن مىگويند . اين زبان براى كسانى كه در درياى اژه ، اوكسن  Euxin  ، و پروپون‌تيد  Propontide  كشتىرانى مىكنند خيلى سودمند است ؛ براى كسانى كه هدفشان بهره‌يابىهاى بازرگانى است يا آمادگى براى پيشرفتهاى صنعت فرانسه دارند آنها مىتوانند با دانستن اين زبان در تمام تركيه چه تركيهء آسيائى چه اروپائى ، در شهرستانهاى غربى ايران ، در كرانه‌هاى درياى خزر و حتى در دربار ايران كه در آنجا شاه و چند وزير و پيشكارهاى دولتى جز تركى حرف نمىزنند مسافرت كنند . بارى اين يك شهرت مبالغه‌آميز آسيائى نيست كه از الجزاير تا قندهار و تقريبا تا حدود مرزهاى هندوستان با كمك اين زبان مىتوان همه‌چيز را گفت و شنود .\r\nابلهانه است اگر تصور كنيم ، زبانى كه در آنقدر سرزمين‌هائى با اين وسعت با آن سخن گفته مىشود و اين اندازه باهم فاصله دارند از حيث گويش باهم فرق نداشته باشد . آن زبان تركى كه در روملى  Romelie  حرف زده مىشود خيلى با زبان اناطولى فرق دارد و بويژه آن زبان تركى كه در سرزمين رود هاليس ، در سرزمينى كه ارس از آن مىگذرد و در محلهائى كه فرات و دجله سرچشمهء خود را از آنجاها مىگيرند همه باهم اختلاف دارند . ما با تجربيات شخصى خود مىتوانيم تأييد كنيم كه اين تفاوت با گويشهائى كه در برخى شهرستان‌هاى فرانسه مىبينيم قابل قياس نيست . بعلاوه بايد توجه كرد كه در تركيه مثل هر جائى كه فاتحين آن روشنفكر نباشند اخلاق و قوانين فاتحين رواج يافته ولى زبان بدوى مردمش بهيچوجه از ميان نرفته است . بدين ترتيب در الجزاير ، تونس ، مصر و شامات ، عربى حرف مىزنند ؛ چندين گويش اسلاوى دربستى و ايليرى ، بلغارستان ، سروى  Servie  شنيده مىشود . در آن سوى دانوب و الاك مىگويند ، در موره ، در مجمع الجزاير اژه ، در قسطنطنيه و ازمير يونانى حرف مىزنند و بالاخره در آسيا به ارمنى و كردى سخن مىگويند . بعلاوه در همهء اين نواحى به كسى برنمىخوريم كه حتى اگر هم كم آموزش يافته باشد زبان تركى را نفهمد و نگويد . ولى در قسطنطنيه كه مركز كارهاى امپراطورى عثمانى است و بخصوص ميان درباريان و زنان ترك كه در پايتخت هستند بايد پاكى و شيرينى و زيبائى تركى را يافت .\r\n","page_name":" 226 ","page_number":246},
  {"content":"\r\n\r\nهيچكس نيست كه نداند كه قانونگذار مسلمانها قوانين خود را برپايهء اخلاق و عاداتى كه در آن زمان در آنجا استوار بوده گذاشته است . به‌همين دليل است كه مكه « 1 » شهر مقدسى شده است و رسوم ختنه تأييد گرديده و پيغمبر . . . آنان ، عيدى را كه شبيه به يكنوع عيد پاك بود و نتوانست آن را نسخ كند به نام عيد قربان ايجاد نمود .\r\n« علاوه بر قربانيهائى كه قوانين اسلام براى عيد قربان دستور داده چنان كه آقاى دوسون « 2 » مىگويد ملت هنوز امروزه در موارد گوناگون و در پيشامدهاى مختلف زندگى رسوم عربها را براى ذبح قربانيها خودش انجام مىدهد . مثلا براى زائيده شدن يك بچه ، تشريفات ختنه‌سوران ، براى شفا و تندرستى بيمار ، حتى مرگ پدر يا مادر ، براى كاميابى يك سفر يا اجراى نقشه‌اى جالب ، براى نخستين و آخرين روز ساختمان يك مهمانخانه ، يك بنا ، يك مسجد يا هرگونه ساختمان بايد قربانى كرد . تمام مردم بىنياز به اين نوع رسوم توجه دارند بخصوص كه پيغمبر هم نمونه آن بوده است . به گفتهء احمد افندى هنگام تولد ابراهيم پسرش ، پيغمبر با شتاب چندين قربانى را سربريد و حتى يك بنده به ماما داد و به بيچارگان صدقهء بزرگى بخش كرد ؛ هم‌وزن زلف بچه را كه بريده بود و با دقت در زمين پنهان كرده بودند زرناب بخشيدند . اين عمل خرافاتى كه در زمان خود محترم شمرده مىشد در نزد مسلمانهاى امروزى رواج ندارد .\r\nحكومت نيز اين عمل مهم اسلامى را در وقايع عمومى كشور رعايت مىكند مثلا اگر بر دشمن فيروزى به دست بيايد ، محلى را شروع به محاصره بكنند ، شهرى تسخير شود ، يك بدبختى و مصيبتى از ميان برود ، و جز اينها بايد قربانى\r\n\r\n\r\n","description":"","footnote":"\r\n( 1 ) - رسم روبه مكه ايستادن از پيش از برقرارى اسلام متداول بوده و زمان اسارت بابل را به ياد مىآورد كه يهودىها به سوى اورشليم روى خود را هنگامى كه دعا مىخواندند مىچرخاندند . دانيال ، فصل ششم ، آيهء دهم .\r\n( 2 ) -  D'ohsson \r\n","page_name":" 227 ","page_number":247},
  {"content":"\r\n\r\nكرد . در روزگار پيشين كه سلطان شخصا به جنگ مىرفت ، روزى كه او از پايتخت به جنگ مىشتافت يا از جنگ برمىگشت برايش قربانيها مىكردند . در اين فرصتها مردم شهرهاى بزرگ وظيفه داشتند درميان جاده‌هاى عمومى ، كوچه‌ها و خلاصه جلوى پاى سلطان قربانيها انجام بدهند بطور كلى همراه اين قربانيها بخششهاى هنگفت انجام مىگرفت . » « 1 » ( منظرهء عمومى امپراطورى عثمانى ؛ جلد اول ، صفحهء 279 ، قطع بزرگ ) .\r\nشرقيها همواره از جانداران نجس سخت بيزار هستند . هردت مىگويد :\r\n« اگر كسى در حين گذر به يكى از آنها ماليده شود او با تمام رختهاى خود به آب فرو مىرود و غسل مىكند تا پاك شود . » قدمت چندين نوع تشريفات و طواف به اجماع درميان مردمان شرق از طرف اين مورخ نيز تاييد شده و ايجاد آنها را به مصريها نسبت مىدهد . همين امروزه جشن دو عيد ( بايرام ) باشكوه بسيار برگزار مىشود و شايد مانند همان جشنى كه در روزگار پيشين برپا مىشده و اكنون جانشينش گرديده است باشد .\r\nاشخاصى كه اين اجتماع را ( كه ما به آن خانواده مىگوئيم ) تشكيل مىدهند درميان شرقيان معاصر مانند روميهاى باستان همان پدر ، مادر ، كودكان امثال كسانى كه پاتريسين‌ها را به پدرى مىپذيرفتند نوكرها و بندگان هستند . در شرق هنگامى كه مردى چندين زن دارد معمولا داراى چند خانه است ولى بيش از يك خانواده ندارند . زنها چنان كه مىدانيم در اين كشورها نخستين بندگان شوهر خود هستند ؛ آنها شوهر را مانند ارباب ، پشت و پناه و تكيه‌گاه خود مىشمارند ؛ هرگز جز با احترام از آنان سخن نمىرانند و چه در روبرو و چه در غيابش او را سيد يا ارباب مىدانند . زمانى كه به خانه‌اش درمىآيد به پيشبازش مىروند و دستهايش را مىبوسند و عرقش را كه بر چهره‌اش روان باشد خشك مىكنند ؛ اسلحهء او را باز مىنمايند و رختهانش را كه جز در بيرون خانه نمىپوشد از تن او\r\n\r\n\r\n","description":"","footnote":"\r\n( 1 ) - مقدار زيادى از اين رسوم ميان ايرانيان و تركها مشترك است .\r\n","page_name":" 228 ","page_number":248},
  {"content":"\r\n\r\nمىكنند . به نوبهء خود ، آن زنها از فرزندانشان ، از بندگانشان و حتى از زنهائى كه سوگلى شوهرشان مىباشند اين نشانه‌هاى فرمانبردارى و توجه را خواهانند .\r\nقدرت پدرى در نزد اين مردم بيش از آنچه كه در نزد ما رواج است وجود دارد . رفتار پسران در برابر پدر خود نيز به همين ترتيب است . آنها خيلى زود آموخته شده‌اند كه نسبت به پدرشان احترام ژرفى پيدا كنند و يك بيگانه كه آنها را ببيند مىانگارد كه آن فرزندان جز نوكرهاى معمولى او نيستند . در حضور پدرشان برپاى مىايستند و با سكوت در انتظار فرمانهايش مىباشند . هرگز آنها را سر سفره راه نمىدهند و كار ايشان خدمت است ؛ حتى روزى كه آنها زناشوئى مىكنند از خوراك عروسى محرومشان مىدارند . اين موضوع را ما به چشمان خود ديديم .\r\nپس از خواندن گزارشهاى برخى مسافران متمايل به اين فكر مىشويم كه ابلهى و پستى و دروغگوئى ، صفات خيلى برجستهء زنهاى شرقى است ولى ما براى احترام زن بطور كلى مىگوئيم كه چنين اعتقادى بر پايهء درست نيست خواه از اين جهت باشد كه زنان از يك آزادى كه در تصورشان هيچگونه دلربائى در آن نباشد خوششان نمىآيد خواه اين باشد كه از خيلى زود دريافته‌اند كه در برابر فشار نيازمنديها بايد فرمانبردارى پيشه كرد و اين زنها هرگز خود را ستمديده نمىدانند .\r\nمىتوان آنها را از حيث بىقيدى ، ذوق بسيار به آرايش و جواهر و چيزهاى پوچ سرزنش كرد و ليكن بطور كلى آنها دوست داشتنى ، شيرين و با شرم هستند .\r\nروبنده‌اى كه به چهره مىزنند خيلى بيشتر باعث دلربائى بيننده مىشود و اغلب بر لطف و ملاحت ايشان مىافزايد ، همان‌گونه كه زنان اروپائى با استفاده از آزادى و دانستن رسوم آميزش فريبائى بيشترى دارند . محل سكنى آنها معمولا قسمت بالاى خانه است كه آن را حرم يعنى جاى مقدس و محترم مىخوانند . زنها به اندازه‌اى از اجتماع مردها جدا هستند كه مردها اجازه ندارند حتى نامشان را از نظر مراعات عفت بر زبان بياورند . هنگامى كه درباره‌شان سخنى مىرود بايد عبارت\r\n\r\n","description":"","footnote":"","page_name":" 229 ","page_number":249},
  {"content":"\r\n\r\nرا طورى پيچاند كه طرف درك كند يا آنكه به‌جاى زن بگويند « خانواده » . در شهرها زنان متقابلا از هم ديدار مىكنند و در آن‌گاه شوهر حق ندارد كه به خانهء خودش برود . هنگامى كه يك زن نزد دوستش مىرود آن دوست زنش به پيشبازش مىرود و چادر و قسمتى از جامه‌هايش را برمىدارد ؛ با اينهمه اين رسم درميان كسانى كه از حيث خانواده برابر هستند رواج دارد . هنگامى كه آن ديدار شونده برترى دارد ناظرش به‌جاى او اين كار را انجام مىدهد .\r\nدرميان چيزهائى كه خوب مىتواند تصور روشنى از وضع زنان به ما بدهد مراسم و تشريفات زناشوئى بىشك در رديف اول جاى دارد . دربارهء اين موضوع چندگونه خصوصيت هست كه به كردها و ايرانيها منطبق مىشود « 1 » .\r\nوقتى كه مردى بخواهد به فرزندش ، به خواهرزاده يا برادرزاده‌اش ، به كسى كه او قيمّش مىباشد زن بدهد او چندين زن را به خواستگارى مىفرستد .\r\nايشان بنوبهء خود بايد كه تصوير درستى از او به ذهن خود بسپارند . گاهى آنها براى آسانى ، كار را طورى جور مىكنند كه آن مرد درخواست‌كننده بتواند از بام خانهء همسايه نگاه دزدكى به همسر آيندهء خود بيندازد .\r\nهنگامى كه هردو خانواده براى اين خواستگارى همراه بودند قرار مىگذارند كه مراسم نامزدى كه گاهى چندين سال طول مىكشد تا به عروسى برسد انجام گيرد . اين نامزدى را حتى مىشود از زمان كودكى انجام داد . براى تكميل نامزدى بايد كه مرد يك انگشتر ، يك سكه ، يك دستمال قلاب‌دوزى كه براى اين كار درست شده است براى زن بفرستد « 2 » . اين پيمان مقدس است ولى گاهگاهى\r\n\r\n\r\n","description":"","footnote":"\r\n( 1 ) - دربارهء انواع زناشوئىهاى كرايه‌اى ( متعه يا كابين ) و خريدارى ، به سفرنامهء شاردن ، جلد دوم ، صفحهء 217 ، جلد ششم ، صفحهء 30 و دنبالهء آن ؛ و تاريخ ايران جلد دوم صفحهء 591 نگاه كنيد .\r\n( 2 ) - شايد اين عمل سبب شده است كه شهرت بيابد كه ايرانيان و تركها در حرم خود وقتى كه مىخواهند نشان دهند كه كدام زن سوگلى آنهاست دستمالى به سويش پرتاب مىكنند .\r\n","page_name":" 230 ","page_number":250},
  {"content":"\r\n\r\nدرست در همان لحظه كه مراسم در حال انجام گرفتن است به فرمان شاه آن دختر ربوده مىشود « 1 » .\r\nپيمان را يك ملا يا يك مأمور رسمى كشورى « 2 » تدوين مىكند . امضاء يا مهر در برابر گواهان انجام و هميشه يك كابين در آن شرط و قيد مىشود كه پس از مرگ شوهر يا پس از طلاق قابل پرداخت مىباشد . دختران هرگز جهيز با خود نمىآورند مگر آنكه چند تا اسباب خانه يا هدايائى باشد « 3 » .\r\n\r\n\r\n","description":"","footnote":"\r\n( 1 ) - در سال 1805 شاه ايران به آگاهى مردم رسانيد كه هر دخترى كه سنش از پانزده سال گذشته و نامزدى پيدا نكرده باشد شاه مىتواند بر او حق مالكيت داشته باشد و از ميان آنها كسانى را براى حرم شاهنشاهى بگزيند . ولى به نظر مىرسد كه اين فرمان تهديدآميز بوده و هرگز اجرا نگرديده باشد . همين شاه به منظور تشويق امر زناشوئىها قانونى وضع كرده و هزينهء تجملات را محدود نموده است . بجاى دريافت جهيزيه شوهر آينده به پدر زن خود يك اسب ، اسلحه و پول شيربها مىدهد . اين طرز عمل سادگى آداب و رسوم را مىرساند و شايد در نتيجهء نفوذ دستگاه‌هاى خان خانانى كه هر روز در شرق تفوق مىيابد باشد .\r\nيك نويسندهء مشهور ، پرزيدان‌انو دراين‌باره ملاحظاتى دارد كه ما از آن استنساخ كرديم زيرا به نظر مىآيد كه خيلى با آنچه ما گفتيم نزديك است .\r\n« يگانگى بزرگ زناشوئيهاى آن زمان بويژه به اين سبب بود كه مردان از زنان خود جهيز نمىخواستند . در اصل زنها به شوهرانشان اسلحه هديه مىكردند كه از اين عمل بومى خشونت روزگاران اوليه برمىخيزد . و ليكن مسئله بر سر اين نبوده است كه زمين و پول به شوهر هديه داده شود . . . بعلاوه بر طبق رسوم قانون فرانكها ( ساليك ) نه تنها زن براى شوهر جهيزى نمىآورد بلكه برعكس شوهران بايد جهيز بياورند .\r\n( 2 ) - نگاه كنيد به شاردن به صفحات سابق الذكر .\r\n( 3 ) - در ايران و ارمنستان دختر جز اسباب خانه چيز ديگرى بخانهء شوهر نمىآورد .\r\nاين رسم هنوز در تمام مشرق و حتى در تمام آفريقا رواج دارد . با اينكه امپراطور ژوستىنين يا بهتر بگوئيم زن او تئودورا كه از همجنسان خود طرفدارى مىكرد اين رسم را كه وحشيانه مىخواند تغيير داد بىآنكه توجهى به تمايلات قانونگذاران پيشين كرده باشد . بودن ، كتاب پنجم ، فصل 2 ، صفحهء 499 ، قطع بزرگ .\r\n","page_name":" 231 ","page_number":251},
  {"content":"\r\n\r\nپس از آنكه شب عروسى معين شد زن جوان باشكوه بسيار بهمراهى پدر و مادر و دوستانش به خانهء كسى كه سرنوشت آنها را به‌هم پيوند داده است مىرود .\r\nزن با چادر كلفت كه خود را پوشانيده راه مىافتد و مادرش با چند تن از دوستانش او را نگهدارى مىكنند . در ضمن راه ، او صداى دعا مىشنود كه از خداوند آرزومند هستند كه با اين پيوند خوشبختى به بار بيايد . تقريبا همهء خانه‌هائى كه سر راه عروس هستند چراغانى مىكنند و براى ساكنين آن خانه‌ها رسم است كه به عروس و همراهانش شربت خنك تعارف بكنند و دقت دارند كه اين‌گونه مشروبات را آماده داشته باشند . مدت راه‌پيمائى عروس خيلى طول مىكشد خواه به دليل توقفهاى پىدرپى و خواه به سبب اينكه ملتزمين بايد با آهستگى بىنهايت راه‌روى كنند .\r\nدر نزد كردها هنگامى كه عروس به سكوى خانه مىرسد شوهر آينده‌اش حضور مىيابد و او را در آغوش مىگيرد و بر دوش خود سوارش مىكند و او را تا اطاق خود مىبرد . اين رسم براى اين برقرار شده كه دختران جوان از اين‌كه يكى از همنوعان آنها به دلخواه خود در يك خانه‌اى كه تا آن‌گاه برايش بيگانه بوده پا گذارده است خجالت نكشد و رنگ چهره‌شان سرخ نگردد .\r\nبا اينهمه شوهر هنوز خطوط سيماى آن كسى را كه با او پيوند رسمى بسته نديده است . او توانسته كه همسر خود را از دست پدر و مادرش بربايد ولى حق ندارد كه چادرش را بردارد . اين كار حق مادر يا يكى از زنان خويشاوند عروس است و اين ديگر آخرين عمل اقتدار آنهاست . آنگاه ناله‌هاى وانمودى زنها تغيير مىيابد و تبديل به خوشباش‌هائى مىشود كه به شوهر خطاب مىكنند . سپس خوراكى تهيه مىنمايند و پس از آن به شعر آوازهائى  ( Carmina Fescennina )  مىخوانند كه گوشهاى عفيف از شنيدن آنها جريحه‌دار مىشود .\r\nده روز پس از عروسى زن و شوهر تازه بايد به ديدار پدر و مادر عروس بروند و هدايائى بگيرند ، زيرا هر كه به ديدار كسى مىرود هميشه بايد از او چيزى بگيرد .\r\n\r\n","description":"","footnote":"","page_name":" 232 ","page_number":252},
  {"content":"\r\n\r\nپول ، رختهاى نو ، خوراكها و اين هدايا ، براى اين تشريفات خيلى خرج برمىدارد .\r\nدر مشرق زمين زنها هستند كه ترجمان شادمانى يا غمهاى همگانى مىباشند .\r\nاگر پيشامد خوشى روى بدهد آنها ليل مىكشند و با حركت تند زبان خود فرياد شادى از خويش درمىآورند و صداى خود را به تناسب از پرده‌اى به پردهء ديگر مىبرند كه ما نمىتوانيم شرح آن را بطور مشخص و دقيق بدهيم « 1 » ؛ ولى برعكس اگر پيشامد بدى رخ دهد آنان صداهاى شوم از خود درمىآورند كه بطور كلى با آن صداى شادى فرق ندارد مگر آنكه درازتر و دلخراش‌تر است .\r\nزنها عادت دارند كه روزهاى جمعه به سر قبر نزديكان يا عزيزان خود بروند .\r\nاغلب به زنهائى برمىخوريم كه پهلوى گور شوهرشان گريان زانو زده‌اند و اين خود دليل مسلمى است كه شرقيها آنطور كه عموما گمان مىبرند با زنهاى خود بدرفتارى نمىكنند .\r\nدر ايران هنگامى كه مردى به علت نفوذ و طالع و بخت و يا دانش خودش به مقام بلندى برسد مفت‌خوران بسيار و انگلهاى بيشمار به خانه‌اش آمد و شد مىكنند كه به نظر از افراد خانوادهء او بشمار مىآيند و آنى از او جدا نمىشوند و در هر جا كه به او بربخورند همراهش به راه مىافتند . اگر او توانا و توانگر باشد كسانى كه در زير حمايتش رفته‌اند مانند غلامانش رفتار مىكنند . در هيچ كشورى ديده نمىشود كه در مقابل قدرت ، پستى تا اين حد زننده و نفرت‌آور باشد . مرد مقتدرى كه از كسى حمايت مىكند از وى توقع از خودگذشتگى به حد كمال را دارد و او در خوشبختى و بدبختى اربابش شريك و سهيم مىشود . اگر او به مقامى رسيد او هم مىرسد و اگر مورد خشم قرار گرفت هردو نابود مىشوند . پيروان يك دانشمند در بخت باهم برابرى ندارند ولى معلوماتى را كه ممكن است كسب كنند به چيز كم ارزشى منجر مىشود .\r\n\r\n\r\n","description":"","footnote":"\r\n( 1 ) - اين فريادها را زغار مىگويند و به‌جاى دست زدن ما در اروپا كه براى ستايش است آنها چنين مىكنند . در ايران دست زدن فقط براى احضار نوكرها به كار مىرود .\r\n","page_name":" 233 ","page_number":253},
  {"content":"\r\n\r\nشرقيها با اينهمه يك ستايش بىحدى براى آن كسانى كه در آنها اطلاعاتى سراغ دارند كه خودشان دارا نيستند قائلند . فروتنى بويژه به چشمانشان زيباترين نشانهء معرفت است و اين سنجش از كلهء يك شاعر هوشيار ايرانى تراوش كرده است « 1 » .\r\nقوانين مدنى آنها برپايهء كتاب آسمانيشان قرار گرفته و در نتيجه آموزش مجموعهء قوانين دينى تنها چيزى است كه هنوز در ميانشان مسخ نشده است . در قرون اوليه هجرت مشاهده مىشده كه مسلمانها دربارهء اينكه قرآن يا روح پيغمبر و غيره حادث است يا خلق شده جرّ و بحث داشتند و چه خونها ريخته شد . اين جدالها هنوز كاملا قطع نگرديده است ولى قدرت حكومت از اثرات ناگوار آن جلوگيرى مىكند .\r\nدين اسلام تبليغ و راهنمائى را خيلى طرف توجه قرار داده است و اخيرا مىگويند كه خيلى به اين كار اهميت داده مىشود ؛ مجتهدينى را مىبينيم كه پيروان متعصبى در دنبال خود دارند كه عقايد و اصول آنها را كوركورانه مىپذيرند و حتى امروزه مىبينيم كه درميان توده‌هاى خيلى وحشى چركسى درويشهاى ترك با علاقه به تبليغ دين اسلام مىپردازند .\r\n\r\n\r\n","description":"","footnote":"\r\n( 1 ) -\r\n بلندى از آن يافت كو پست شد * در نيستى كوفت تا هست شد\r\nتواضع كند هوشمند گزين * نهد شاخ پرميوه سر بر زمين ( مترجم ) \r\n","page_name":" 234 ","page_number":254},
  {"content":"\r\n\r\n\r\nفصل سى و چهارم دنبالهء ملاحظات دربارهء خوى و عادات شرقيان -\r\nتوهمات و داوريهاى گوناگونى كه بىبررسى ذهن انجام مىگيرد - اين مردم جنگ تن‌به‌تن ، خودكشى و عشق به قمار بازى را نمىشناسند - نقالها و دلقكهايشان .\r\nسيسرون « 1 » و هلوتيوس « 2 » دو نويسنده كه هريك از راهى شهرت يافته‌اند از خود عقايد خيلى متضادى دربارهء دوستى ابراز داشته‌اند . سيسرون گمان برده كه اين احساس را در طبيعت آدمى يافته است ؛ ديگرى آن را نتيجهء نيازمندى انسان در طى قرون و برحسب عادات ، حكومتها ، خصوصيات و شرايط زندگى دانسته است .\r\nبىآنكه بخواهيم اين مسئله را كه بستگى به سخن كنونى ما ندارد بيازمائيم به اين تذكر اكتفا مىكنيم كه خواه به اين دليل كه عشق‌ها و هوس‌ها در شرق بيشتر از اروپاى عيسوى سلطه دارد و خواه به دليل اين‌كه اشخاص خود را درحالى مىبينند كه خيلى به‌هم نزديك و يگانه شوند تا در برابر استبداد از خود ايستادگى بيشترى نشان دهند به نظر مىآيد كه دوستى حقيقى در نزد شرقيان بيشتر از ما است ، دو نفر عرب هرگاه پس از يك جدائى طولانى به‌هم برسند آنها غرق خوشى هستند ، چندين دقيقه در خاموشى كامل فرو مىروند ؛ دهان خود را براى اظهار خشنودىهاى مقابل باز مىكنند و از\r\n\r\n\r\n","description":"","footnote":"\r\n( 1 ) -  Ciceron \r\n( 2 ) -  Helvetius \r\n","page_name":" 235 ","page_number":255},
  {"content":"\r\n\r\nاحوالات همديگر مىپرسند ؛ آنها همديگر را جز برادر نمىخوانند ؛ ايشان جمله‌ها ، پرسشها ، فرمولهائى به كار مىبرند كه كاملا مانند همديگر است و اغلب در هنگام جدا شدن جز اين كلمات سخن ديگرى به‌هم نزده‌اند : « به سلامتى به روى ، خوش باشى ، دور از جان شما من خيال مىكردم كه از آدميت به دور افتاده‌ام . » و ليكن هرچند كه باشد دوستى كه ميان يك عيسوى و يك سنّى پيش مىآيد آن سنّى هرگز در برابر آن ديگرى ، اصطلاحاتى را كه باهم كيش خود به كار مىبرد از دهانش بيرون نمىآيد .\r\nشرقيان همديگر را در آغوش مىگيرند و دستهاى همديگر را به علامت دوستى مىفشارند ، و آنگاه به لب خود مىنهند و سپس بر روى قلب خود مىگذارند .\r\nهيچ‌چيز به اندازهء تعارفات ايرانيان متنوع و طرز احوال‌پرسىشان عجيب و غريب نيست « 1 » ؛ هيچ‌چيز به اندازهء سبك نامه‌نويسى آنها مغلق نيست . اغلب در يك نامهء بالا بلند به زحمت دو سطرش مربوط به موضوع اصلى نامه مىباشد .\r\nدر اروپا رسم براين است كه به دوستان و آشنايان در هر پيشامد شادىآور ، شادباش مىگويند ولى در شرق چنين نيست . اگر مادرى فرزندش را در بغل گرفته باشد نبايد زيبائى او را ستود ؛ طالع به كسى روى آورده و لبخند زده نبايد به او دراين‌باره سخن گفت . نيروى توهمات به اين اندازه است كه گمان مىبرند با گفتن اين تعارفات بدبختى به‌طرف رو مىآورد . اگر بخواهيم تمام نظربرىهائى را ( كه به زبان ايطاليائى  Cattivo Occhio  مىخوانند ) و مردمان دغل درميان مردم رواج داده تا خود را از نظر مصون بدارند شرح دهيم خيلى به درازا مىكشد .\r\nهنگامى كه يك زن درميان مردم ظاهر مىشود پس از بازگشت به خانه‌اش با آب و عطر خود را تطهير مىكند تا اثرات جادوگرى را كه احتمالا برضدش به كار برده باشند عقيم نمايد . درميان جواهراتى كه براى آرايش زلف خود مىآورند\r\n\r\n\r\n","description":"","footnote":"\r\n( 1 ) - آنها وقتى به‌هم مىرسند از احوال مغز ديگرى مىپرسند [ يا به عبارت ديگر مىگويند كه دماغ شما چطور است 
  ] .\r\n","page_name":" 236 ","page_number":256},
  {"content":"\r\n\r\nطلسمى مركب از اشياء عجيب و غريب مىگذارند « 1 » تا با آن بتوانند خود را از چشم حسود در امان بدارند . به همين دليل است كه مىبينيم عربها به گردن شترهاى خود يك كفش پاره مىآويزند و نامش را كفش حسين گذاشته‌اند ؛ و مشرقىها كه در درياى سياه و مرمره كشتىرانى مىكنند بدنبالهء كشتى خود تسبيح دانه بلورى رنگينى مىآويزند و معتقدند كه اين تسبيح‌ها وسيلهء مطمئنى هستند كه كشتى را از طوفان نگاهدارى مىكنند .\r\nهيچكس نيست كه نداند كه مهمان‌نوازى « 2 » صفت پسنديده‌اى است كه مسلمانان بيش از ديگران به آن افتخار مىكنند . عمل مهمان‌نوازى نزد مردمان شهرى كمتر از چادرنشين‌ها و ايلاتى كه در صحرا كوچ مىكنند مقدس بشمار نمىرود . هر درى به روى بيگانه باز است . اگر غريبى به كسى كه مهم است وارد شود و او را تا آن زمان نديده و نشناخته باشد از او چنان دعوتى مىكنند كه شايستهء مردمانى است كه بىشك كمتر وحشى هستند : « به نام خداوند بخشنده و مهربان [ بسم اللّه 
  ] بفرمائيد درميان جمع ما باشيد » و همين كافى است . يك درخواست‌كننده‌اى متضرعانه خود را به روى پاهاى يك مرد توانا مىاندازد و به او مىگويد : « من چهره‌ام را بر خاك پاى شما مىسايم . » و او مطمئن است كه سخنش با عطوفت پذيرفته مىشود « 3 » .\r\n\r\n\r\n","description":"","footnote":"\r\n( 1 ) - نگاه كنيد به موضوع خرافات باستان ؛ ششمين صحنهء كتاب بوتيگر  Boettiger  به نام سابين يا صباح يك بانوى رومى ، صفحهء 281 .\r\n( 2 ) -  Hote  در فرانسه مانند  Hospes  در لاتين است و معناى ميزبان و مهمان را مىدهد . از نظر اينكه اين كلمه هردو معنى را مىدهد از نظر فلسفه و كنجكاوى بد نيست كه دليل هم‌نام بودن آن را آزمايش كنند كه چنين چيزى به گمان من نه در تركى و نه در عربى و نه در فارسى هست .\r\n( 3 ) - هنگامى كه شرقيان از كسى كه نسبت به او احترام قائل هستند درخواستى دارند آنها دستهاى خود را بسوى زمين دراز مىكنند و اين همان كارى است كه پيش از اينها يونانىها براى همين موضوع مىكردند .\r\n","page_name":" 237 ","page_number":257},
  {"content":"\r\n\r\nهرچند كه گفتهء مؤلف نامدار روح القوانين راست باشد كه گفت در كشورهاى مستبد معنى شرافت « 1 » را نمىشناسند و اغلب در اين كشورها كلمه‌اى براى توصيف آن ندارند تا اندازه‌اى قابل توجه است كه اين كلمه از آسيا به اروپا آمده است . اين لغت از زبان فارسى گرفته شده و از كلمهء « هنر » مشتق گرديده كه معناى آن : فضيلت ، صنعت مىشود . با اينهمه اگر كلمهء شرافت وجود دارد معناى آن آنچنان‌كه در اروپا و بويژه در فرانسه فهميده مىشود در نزد مسلمانان كاملا غريب است . و جنگ تن‌به‌تن درميان آنان بهيچوجه رواج ندارد . اگر يك مسلمان در يك ستيزه يا طور ديگرى كشته شده باشد پدر و مادر يا زنانش درخواست مىكنند كه كشندهء او به آنان سپرده شود . قانون سرنوشت او را به دست آنان گذاشته [ تا خونخواهى كنند 
  ] ، آنان مىتوانند كه او را بردهء خود كنند يا به كفارهء گناهش او را قربانى نمايند يا آنكه بهاى خونش را با پول بستانند ؛ ولى كمتر پيش مىآيد كه آنها راه ديگرى جز كينه‌خواهى در پيش بگيرند . معمولا سالخوردگان و ريش‌سفيدان ميان آنها و كسان قاتل مىافتند تا كار را فيصله دهند . اگر آنان راضى به مصالحه شوند سوگندشان مىدهند كه هردو طرف گذشته را فراموش كنند ولى پس از گذشت چند سال و حتى نيم‌قرن آنها كينه‌توزى يا بهتر بگوئيم پيمان‌شكنى مىكنند و اين بىتوجهى به پيمانى كه با سوگند انجام شده قاتل تازه را تنبيه نمىكنند و افكار مردم اين قصاص بنياد برباد ده نظم عمومى را كه نتيجهء غم‌انگيز عشق تفريط به كينه‌ورزى است محكوم نمىنمايد ؛ يا چشم‌پوشى مىكند يا آن را تأييد مىنمايد يا لااقل آنها را مىبخشد .\r\nعقايد اسلامى با روحيهء سستى طبيعى مردم شرقى بىاندازه جور درمىآيد زيرا قوانين آن ، تسليم و رضاى كامل در برابر خواست خدا را دستور داده است و اين يك برترى براى آنهاست بدين ترتيب كه هرچند بدبختىهايشان خيلى زياد باشد چون هيچوقت خود را دچار فلاكت و اضطرار نمىدانند براى رهائى خود\r\n\r\n\r\n","description":"","footnote":"\r\n( 1 ) -  Honneur \r\n","page_name":" 238 ","page_number":258},
  {"content":"\r\n\r\nهرگز به خودكشى دست نمىزنند و از اين كار وحشت عميق و به جائى دارند .\r\nعشق به قماربازى « 1 » آنها را آشفته نمىنمايد ؛ گرچه طبيعت گرم و آزمندى طبيعى ، آنان را مستعد دريافت خيالهاى واهى خطرناك كه مولود سودجوئى ايشان است مىكند ولى چون مذهب به آنان قدغن كرده است كه بازى حرام مىباشد و دولت هم با آن موافق است از اين جهت قماربازى نمىكنند . هركس علاقمند است كه به ظاهر بينوا يا لااقل زندگى متوسطى داشته باشد . بيم دارند از اينكه خود را به راه هوسى بيندازند كه نشانهء تمول است و اگر كه فرضا هم پولدار بشوند كوچكترين تنبيه آن اين خواهد بود كه مبالغى را كه به معرض خطر گذاشته‌اند ضبط گردد « 2 » .\r\nآن نوع لذتى كه از قماربازى به دست مىآيد در نزد شرقىها با شنيدن نقل و لوده‌بازى فراهم مىگردد . نقالان نوعى از بديهه‌گويانى هستند كه در برابر مردم با لطف قصه مىگويند و به موقع مطالبى اخلاقى به نظم يا به نثر درميان قصه مىرانند . لوده‌ها بيشتر در خدمت طبقات اعيانى هستند و مىكوشند كه با حكايتهاى خنده‌آور و مسخره بزرگان را بخندانند و با لطيفه‌گوئيهاى زننده شوخيهائى نسبت به دشمن ارباب خانه بكنند . گاهى بازيگر برمىخيزد و تقليد درمىآورد و صدا و ادا و اطوار و روش آن كسى را كه مىخواهد مسخره كند از خود بروز مىدهد ؛ گاهى با لهجهء غريبى كه به گوش ناخوشايند است بطور جدى شوخيهاى كم و بيش با روحى از برمىخواند كه كم و بيش نيشدار و رنجاننده ، اما اغلب اوقات عارى از معنى ادب و عفت و ذوق است اين بازيگرها بىگفتگو در سطح پائين‌ترى از\r\n\r\n\r\n","description":"","footnote":"\r\n( 1 ) - قرآن در همان آيه‌اى كه منع كرده است كه بخت‌آزمائى نكنيد و چيزهاى سكرآور بنوشيد ، گفته كه قمار نكنيد .\r\n( 2 ) - موضوع قمارى كه مىگوئيم مقصود بازيهائى است كه بخت در آن دخالت دارد .\r\nايرانيان شطرنج‌بازى مىكنند و برخى از آنها به بازيهاى ورزشى مىپردازند . مىتوانيد شرح آن را در سفرنامهء شاردن جلد سوم صفحهء 453 ، چاپ لانگلس بيابيد .\r\n","page_name":" 239 ","page_number":259},
  {"content":"\r\n\r\nمسخره‌هاى بزرگان اروپا مىباشند كه پيش از اينها شاهان و اربابان نزد خود نگاه مىداشتند . اين يكى از آثار همانندى شرق امروز و اروپاى گذشته است . مثلا تمرينات و ستيزه‌هاى حقيقى يا ظاهرى كه درميان جنگجويان شرق متداول است تقريبا همانهائى هستند كه در ميدانهاى محصور يا در جشنهاى شمشيربازى و سواركارى نياكانمان مرسوم بود . زره‌ها ، كلاه‌خودهاى فولادى ، نيزه‌ها و حتى گرزها كه هنوز تركها و ايرانيها به كار مىبرند ، ساختمان كاخها و برجهاى كنگره - دارشان ، نرده‌ها و پنجره‌هاى رنگين كه در ساختمانهايشان مىبينيم ، تذهيب‌كارى و اسليمىهائى كه براى آرايش نسخه‌هاى خطى خود به كار مىبرند و بالاخره هزاران چيز ديگر كه چشم و روح را به خود مىكشند به نظر مىآيد كه اين شباهت را تكميل مىكنند و اين مردم را از نظر تمدنشان به عصرى خيلى جلوتر از دورانى كه ما زندگى مىكنيم برمىگرداند .\r\n\r\n","description":"","footnote":"","page_name":" 240 ","page_number":260},
  {"content":"\r\n\r\n\r\nفصل سى و پنجم خصوصيات مربوط به عادات و رسوم تركها و سنجش آنها با عادات و رسوم ايرانيان .\r\nتركها مردمانى هستند كه در مذهب خيلى زياد متعصبند . آنها به صورت ظاهر خيلى مهمان‌نواز و باسخاوت و داراى خوئى سخت و جدى مىباشند . مىتوان آنها را از اينكه بىاعتنا ، بيهوده و پرمدعا هستند سرزنش كرد ولى هرچند كه براى به دست آوردن ثروت آزمند باشند اما روح سوداگرى و سودجوئى ندارند .\r\nآن درستكارى را كه در ايشان سراغ دارند و مىستايند از آنجا آب مىخورد كه آنها عقيده به برترى « 1 » ادعائى خودشان دارند . ادعاى جوانمرديشان پايه‌اش بر تكبر و خودپسندى است . بعلاوه آنها مردمانى بردبار و دليرند و در نتيجهء شايستگى كارهاى بزرگ و عملهاى جوانمردانه دارند .\r\nيك سيّاحى ( به نام اوتر « 2 » ) كه تنوع و وسعت دانائيش او را بر ديگران ممتاز نموده بطريق زير دربارهء ايرانيان سخن مىگويد : « روح و خلق آنها خيلى\r\n\r\n\r\n","description":"","footnote":"\r\n( 1 ) - تركها به خود مىبالند كه مسلمان زائيده شده‌اند و ليكن چون هيچگونه نجيب‌زادگى درميان ايشان نيست آنها از هرگونه تفاخر كه به زايش آنان مربوط باشد عارى و بيخبرند . چنان كه مىدانيم اغلب پيش مىآيد كه آنها لقبهائى براى خود مىگيرند كه مبين تاريكى اصل و نژادشان مىباشد . احمد ، پاشاى عكا لقبش جزار بود يعنى قصاب ؛ فرمانرواى ويدين لقب ياسوان اوغلو داشت يعنى پسر ديده‌بان ( قراول ) ؛ فرمانرواى سيواس خود را چاپان اوغلو يعنى پسر چاپار مىخواند و فرمانرواى اونيه را اوت ياكماز يعنى پسر كسى كه علف نمىسوزاند مىگفتند .\r\n( 2 ) -  Otter \r\n","page_name":" 241 ","page_number":261},
  {"content":"\r\n\r\nدقيق و موشكاف است . آنها در دانش‌ها ، هنرها و بطور كلى در هر كارى كه اقدام مىكنند كاميابى به دست مىآورند . آنها نسبت به بيگانگان مردمانى با تربيت و مؤدب و خوش‌آميزش هستند ؛ ايشان به ميگسارى ، جشن‌ها و تجملات خيلى علاقمند مىباشند و عشق آنان دراين‌باره به حدى است كه هيچ ملتى به پاى ايشان نمىرسد . آنان در همه‌چيز خبره هستند و فريب دادشان بسيار دشوار است .\r\nبىجهت نيست كه در تركيه جهودها همه پولدار هستند ولى در ايران خيلى بينوا مىباشند . » « 1 »\r\nما به اين تصوير چيز ديگرى مىافزائيم كه شباهت نمايانى به اين دارد گرچه ديرگاهى است كه اين گونه نگاشته‌اند كه ايرانيان خيلى خرافاتى هستند و انجام تكاليف ظاهرى خود را كه مذهب به آنان دستور داده با دقت انجام مىدهند ، رعايت نجسى شرعى درميان آنها به حد اعلا مىرسد . آنها معتقدند كه اگر به يك مسيحى پس از وضو دست بزنند يا يك پارچه زرى يا ابريشمى در هنگام نماز بپوشند نمازشان « 2 » باطل شده و بايد از نو اعمال لازم مذهبى را بجا بياورند . ولى باطنا خيلى كم زهد به كار مىبرند و با عشق زياد به ميگسارى مىپردازند و اغلب گناهان را كه در قرآن منع شده بجا مىآورند تا آنكه به سن پنجاه سالگى كه مىرسند توبه مىكنند . آنها در برخورد با كسانى كه آنها را به نام كافر مىخوانند هيچگونه از ادب و احترام و حتى سلام خوددارى نمىكنند و بيزارى نشان نمىدهند ؛ درحالى كه تركها هر اندازه‌اى كه مقام و عنوان يك مسيحى باشد كه به ديدارشان مىآيد هرگز از جاى خود برنمىخيزند تا از او پذيرائى كنند . ايرانيان خشنود مىشوند و تفريح مىكنند كه در بسيارى از مسائل مذهبى جرّ و بحث كنند و اين موضوع هيچگاه در گفتگوهايشان تمامى ندارد . تركها از اين كار پرهيز مىكنند و كفر مىپندارند كه دربارهء آنچه به ايشان امر شده است و بايد باور كنند بحث\r\n\r\n\r\n","description":"","footnote":"\r\n( 1 ) - يك مثل تركى مىگويد دست كسى كه مىدهد بالاى دست كسى است كه مىگيرد .\r\n( 2 ) - اين اعتقاد در تمام مراكش نيز متداول است .\r\n","page_name":" 242 ","page_number":262},
  {"content":"\r\n\r\nشود . بارى ايرانيان هرگز به عيسويان سخن توهين‌آميز ادا نمىكنند ولى تركها درميان گفتارشان اصطلاحات زننده نسبت به عيسويان زياد به كار مىبرند .\r\nهرچند كه تركها و ايرانيان به قضا و قدر خيلى معتقدند ايرانيها اصول آن را چندان كوركورانه دنبال نمىكنند كه نتيجة هميشه در حال سستى و افسردگى « 1 » بسر برند . ايرانيان چندان اعتقادى به اين ندارند كه جلوى سرنوشت را نشود گرفت و براى اينكه جلوى آن را بگيرند از هيچ كوششى فروگذار نمىكنند . با آنكه پيشگوئى ، افسونگرى و جادو را قرآن به صراحت و سختى محكوم كرده است اين هنر فرضى كه آينده را مىتوان خواند در ايران خيلى اهميت دارد . شاه و شاهزادگان و بزرگان كشور نزد خود ستاره‌شناسى دارند و همه به اين كاملا باور دارند كه مشيت آسمانى را مىشود با نشانه‌هاى ديدنى و محقق رؤيت كرد . در تركيه اين جنون را تا آن حد به پيش نمىرانند اما عزت نفس در نزد هردو ملت تند و آتشين است . يك ترك از بزرگى ، توانائى و شكوه عثمانى سرخوش است و هرگز اين كلمه از دهانش نمىافتد كه عدل الهى چنين خواست كه به مسلمانان بهترين بخش زمين را ببخشد . ايرانيان از زيبائى ، بارورى باغهاى شيراز ، ميوه‌هاى لذت\r\n\r\n\r\n","description":"","footnote":"\r\n( 1 ) - من در سال 1806 در آتش‌سوزى كه رخ داد و يك قسمت وسيعى از حومهء شهر كالاتا را به خاكستر بدل كرد يك نمونهء زننده‌اى از اين بىحسى به چشم ديدم . من بالاى برجى رفته بودم كه اهالى ژن در گذشته ميان اين ناحيه برپا كرده بودند و بالاى آن يك قهوه‌خانه داير شده بود . شعله‌هاى آتش روشنائى سختى بر شهر و بندرگاه افكنده بود و چنين پنداشته مىشد كه دريائى از آتش زبانه مىكشد . من خود را نزديك دو ترك كه دربارهء آتش‌سوزى كه در حال پيشرفت بود صحبت مىكردند رساندم . ناگهان يكى از آن‌دو ترك نگاه كرد و ديد كه آتش خود را نزديك محلهء آنها رسانيده بى آنكه فنجان خود را به زمين بگذارد يك نوكر به آن محل فرستاد تا ببيند كه اوضاع از چه قرار است آن نوكر به شتاب بازگشت و به اربابش گفت كه خانه‌اش غرق در آتش گشته است . آن ترك به آرامى پاسخ داد كه جلوى سرنوشت را نمىشود گرفت و آنچه نوشته شده انجام مىگيرد . من چه مىتوانستم بكنم ؛ خدا بخشنده است .\r\n","page_name":" 243 ","page_number":263},
  {"content":"\r\n\r\nبخش يزد و آثار اصفهان آن شهرى كه با طمطراق آن را هنوز اصفهان نصف جهان مىخوانند كشور خود را ستايش مىكنند .\r\nتركها با آنكه مستبد هستند و دربارهء قدرت خود خيلى مىنازند به نظر مىآيد كه استعداد دارند همواره در يك نوع حالت انقياد يا بعبارت ديگر زير قيمومت خارجى بسر برند . آنها رنج مىبرند كه بيگانگان نه تنها اداره كردن درآمد دولتى را غصب مىكنند بلكه اغلب مقام‌هاى مهم را به دست مىآورند . در واقع بسيارى از پاشاها در اصل ترك نيستند بلكه آنها مملوك‌هائى هستند كه در اناپا « 1 » يا در بندر ديگرى در درياى سياه خريدارى شده و زرخريدانى بوده‌اند كه توانسته‌اند نيكخواهى زن و شوهر را به خود جلب كنند و به كمك نفوذ و قدرت آنها به مقام‌هاى خيلى مهم برسند . پاشاى پيشين حلب ، بغداد ، دمشق ، نيقيه و موره به همين ترتيب ارتقاء يافته بودند .\r\nايرانيان برعكس با هوشيارى و علاقه به كارهاى داخليشان مىپردازند و كم پيش مىآيد كه يك بيگانه در ايران مقام مهمى به دست بياورد . وزارت ، فرماندهى دستهء سپاهيان ، فرمانروائى در شهرستانها ، ادارهء دادگسترى و دارائى به كسى جز به آنهائى كه در ايران زائيده شده‌اند واگذار نمىشود .\r\nبا اينهمه در ايران كسانى هستند كه با آنكه در اين كشور به جهان نيامده‌اند داراى امتيازاتى مىباشند و نفوذ بزرگى در كارها دارند . آنها دختران جوانى هستند كه اهل گرجستان ، چركسستان ، مين‌گرلى « 2 » مىباشند . آنها از ايرانيان خوشگلترند و عشق سوزان‌تر دارند و به اين دليل بيشتر طرف توجه مىباشند .\r\nمردان انتظار دارند كه با ازدواج با آنها كودكانى پيدا شود كه به زيبائى آنها باشند . بدين ترتيب اين دوشيزگان عيسوى كه در آغاز قربانيان وحشيگرى سوداگران آزمند بوده و از آغوش مادران گريان و غمزدهء خود بيرون كشيده شده‌اند از كرانه‌هاى اوكسن تا درياى خزر و كرانه‌هاى ارس برده مىشوند . آنها\r\n\r\n\r\n","description":"","footnote":"\r\n( 1 ) -  Anapa \r\n( 2 ) -  Mingrelie \r\n","page_name":" 244 ","page_number":264},
  {"content":"\r\n\r\nدرحالى كه از خستگى از پا افكنده شده و با جامه‌هاى خشن كه به زحمت آنها را در برابر ناسازگاريهاى هوا نگاهدارى مىكند « 1 » به ايران مىرسند و در آنجابجاى كوه‌هاى بىحاصل ميهنشان ؛ باغهاى لذيذ و بارور مىبينند و بجاى هم‌ميهنان بىرحم خود مردمانى دوستداشتنى ، نرم ، شهوت‌انگيز و مؤدب مىيابند . بطور كلى ابتدا خوشبخت مىشوند از اينكه بتوانند دل اربابان تازهء خود را به دست بياورند ؛ چيزى نمىگذرد كه نفوذ فراوانى بر آنها پيدا مىكنند . از ميان آنها عده‌اى در دربار شاه توانستند كه قدرتى بىاندازه به دست بياورند حتى ديده شد كه كسانى كه آنها را فروخته بودند و مانند كنيزان زشتى با آنان رفتار مىكردند اكنون همين‌ها به آنان تملق مىگويند و احترامشان مىكنند .\r\nطرز تفكر تركها با آنچه كه ما دربارهء خوشگلى مىانديشيم فرق بسيار دارد . احساسات تند آنها را زودتر از احساسات نازك و لطيف متأثر مىكند . آنها زنهاى چاق را بر لاغر ترجيح مىدهند ولى برعكس ايرانيان به اندام‌هاى باريك و كشيده علاقمند هستند و هنگامى كه مىخواهند زيبائى يك زن را وصف كنند او را به سرو تشبيه مىنمايند . يك نگاه ملايم و نوازش‌كننده براى تركها و ايرانيان كمتر از يك نگاه تند و پرهيجان آتش عشق را روشن مىكند . به همان دليل است كه زنهايشان گرد سورمه به چشمان خود مىكشند تا يك خمارى شهوت‌انگيز به آنان بدهد بىآنكه برق چشمان را بكاهد و چون معتقدند كه ابروان سياه و كمانى شكل پيوسته خيلى به خوشگلى آنها مىافزايد سعى مىكنند تا آن را به چنين حالتى درآورند . بالاخره پس از آنكه از گرمابه آمدند ناخنهاى خود را با رنگ زرد يا قرمز رنگ مىكنند ؛ اين تركيب زيبائى دهنده درميان همشان مرسوم است و\r\n\r\n\r\n","description":"","footnote":"\r\n( 1 ) - در هنگام مسافرتم چهار زن گرجى ديدم كه چنان در حالت ندارى و تهيدستى بودند كه وقتى مىخواستند بخوابند يكى از آنها خود را مانند يك بالش مىنمود تا سه نفر ديگر سرشان را روى او بگذارند و به خواب بروند .\r\n","page_name":" 245 ","page_number":265},
  {"content":"\r\n\r\nاگر كسى بىآن در جائى حضور يابد از نزاكت به دور است « 1 » .\r\nبانوان ترك رسمشان براين است كه چندين رخت رويهم بپوشند ؛ زنهاى ايرانى در اندرون به آرايش خود هيچ علاقه نشان نمىدهند . زنهاى ايرانى و ترك معمولا يك پيراهن نازك گارس ، يك جامهء ابريشمى و جورابهائى گشاد و بىتناسب مىپوشند . در زمستان آنها پارچه‌هاى پنبه‌دار دوزى و شال به تن مىكنند . در بيرون از خانهء خود چنان كه مىدانيم چادر به سر مىكنند « 2 » و آن چادر تاروى پايشان مىافتد .\r\nخوشبختى و آسايش براى تركها و ايرانيان دو كلمهء مترادف هستند . به چشم آنان لذت يعنى درد نداشتن . آنان بىقيد و ولخرج هستند . به خانوادهء خود كم و قطعا كمتر از آن به ديگران علاقه نشان مىدهند . كشاورز به اندازه‌اى بذرافشانى مىكند كه نياز ساليانه‌اش را بدهد و شهرى ، جز ساختمانى موقتى براى خود نمىسازد . آنها از دارائى تنها شادمانى مىخواهند ؛ پس هركس هر كارى كه مىكند تنها سود شخصى را درنظر دارد كه نزديك و بىواسطه باشد . هيچ كس به خود زحمت به دست آوردن اطلاعات كاملا سوداگرانه نمىدهد . زنده ماندن يا نماندن براى آنها تقريبا بىتفاوت است و شايد بتوان گفت كه دربارهء كسانى كه\r\n\r\n\r\n","description":"","footnote":"\r\n( 1 ) - زنهاى چادرنشين در چندين محل در تركيه بر روى قسمتهائى از تن خويش خال مىكوبند كه پاك نشود و لبها و منخرين خود را سوراخ مىكنند تا از آن حلقه‌اى بگذرانند . در ايران و كردستان چنين چيزى را ما نديديم .\r\n( 2 ) - مىدانيم كه در ايران و تركيه رسم براين نيست كه سرشان لخت باشد خواه براى احترام بجاى آوردن يا كار ديگرى باشد . كفشهاى خود را از پاى درمىآورند و اين نشانهء احترام است و دست يا دامن رخت كسى را كه مىخواهند بنمايند كه به او احترام زيادى دارند مىبوسند يا به ظاهرنشان مىدهند كه مىخواهند آن را ببوسند . تركها هرگز براى سلام دادن يا جواب سلام به كسى كرنش نمىكنند . بزرگترين نشانهء احترامشان اين است كه برپا خيزند و دست به سينه بمانند . ايرانيان برعكس در حال سلام دادن سخت خم مىشوند بطورى كه بازوانشان آويزان مىشود .\r\n","page_name":" 246 ","page_number":266},
  {"content":"\r\n\r\nما سخن مىگوئيم ترس آنها از مرگ كمتر از ترس ديگران از رسوائى است .\r\nچون رسوائى را با شكنجه هيچگونه مربوط نمىدانند بنابراين ترس آنها فقط از سختى و مدت درد مىباشد چنان كه شكنجه‌ها هميشه بىرحمانه است . شاه همهء اتباع خود را به چشم بندگانش مىبيند و املاك آنان را چون تاراجى مىداند كه مىتواند مال خود بشناسد . از اينجاست كه اين سستى و بىقيدى عمومى پديد مىآيد كه همهء قدرت روانى را به نوعى نابود مىسازد .\r\nايرانيان معتقدند كه داورى جز خواست شاه قاعده و قانونى ندارد ؛ سر را زير يوغ او مىآورند و حتى درك نمىكنند كه مىشود خود را از اين قيد رها ساخت .\r\nآنان براى فرمانبردارى يا تغير ارباب حاضرند كه بجنگند ولى براى آزادى ، آن كلمه‌اى كه بهيچوجه معادلى در زبانشان ندارد نمىجنگند . آنان بىشرمانه از كسى كه به ايشان زور مىگويد تملق مىگويند و هميشه اين پند بىزاركننده را كه در زبانشان « 1 » به صورت ضرب المثلى درآمده به كار مىبندند كه مىگويد « دستى را كه نمىتوانى ببرى ببوس » . به چشم آنان حق معنى ندارد و زور همه‌چيز است .\r\nكاميابى است كه هميشه كارها را موجه مىسازد . گزينش وسائل براى آنها چيز كم ارزشى است ( براى كاميابى از هر وسيله‌اى مىتوان استفاده كرد ) دوروئى ، خيانت ، پيمان‌شكنى بنظرشان قابل سرزنش و مؤاخذه نيست ؛ بايد به كام خود رسيد . پنهان كردن عقيده و تقيه نمودن ( انكار كردن دين خود در هنگام خطر فورى ) به چشم آنها هيچ جرمى نيست . من خودم از آنها شنيدم كه افتخار مىكردند و آن را عمل قهرمانانه‌اى به شمار مىآوردند كه يك سركردهء دشمن را با نامردى كشته‌اند « 2 » . اين اخلاق هولناك هميشه خوى ايرانيان بوده است . اسكندر كه به\r\n\r\n\r\n","description":"","footnote":"\r\n( 1 ) - كلمه « سربست » ( ؟ ) معنى رها كردن ، مصون و آزاد بودن از برخى تعهدات و تكليفها را مىدهد .\r\n( 2 ) - شاهزاده تزى زيانف  Tzizianow  افسر روسى كه مردى بس شخيص بود كمى پيش از اينكه من به ايران برسم در لحظه‌اى كه دربارهء پيمان آشتى مذاكره مىكرد در پشت ديوارهاى بادكوبه او را با خنجر از پاى درآوردند .\r\n","page_name":" 247 ","page_number":267},
  {"content":"\r\n\r\nداريوش نامه‌اى پس از جنگ ايسوس نوشت او را از كشتن فيليپ سرزنش كرد درحالى كه شاه ايران در نامه‌هائى كه براى به شورش برانگيختن يونانيها نوشته بود به اين جرم افتخار كرده بود « 1 » . بارى پادشاهانى كه امروز در اين سرزمين وسيع كه بخشى از آسيا است فرمانروائى مىكنند چنان كه مىگويند شرم ندارند از اينكه به يكى از اشخاص مهم دربارشان نگهبانى زهرها را بسپارند .\r\n\r\n\r\n","description":"","footnote":"\r\n( 1 ) - آريان ، كتاب دوم ، فصل 14 .\r\n","page_name":" 248 ","page_number":268},
  {"content":"\r\n\r\n\r\nفصل سى و ششم طرز سفر كردن - وضع جاده‌ها - شرح يك كاروان در حال حركت و توقف .\r\nاز هرچه ضرورىتر براى سياحانى كه در شرق راه‌پيمائى مىكنند بردبارى است . پول زيادى همراه بردن و هزاران شناسائى سودمند بيهوده است . اگر به عادات شرقىها نتوانيم خود را آموخته كنيم ممكن نيست كه جز با رنج فراوان به مقصد رسيد . بايد هرآن در انتظار يك برخورد به دشواريهائى بود كه پيش‌بينى نشده است و موانعى را ديد كه به ظاهر از آنها نمىشود گذشت . بايد به همين ترتيب از الحان اقتدارآميز كه به نظر شگفت و غيرطبيعى مىآيد پرهيز كرد و در عوض با نرمى كه شبيه به شرم حضور باشد مهربانى نمود . بارى نبايست در مقابل مخالفت‌ها خود را دلسرد و مأيوس نشان داد ، ( شرقيها دوست دارند كه با آنها سازش كنند ) و نه از وعده‌هائى كه مىدهند و اغلب فريبنده است خوشدل گشت .\r\nو ليكن دربارهء ماديات و لوازم يك‌باروبنه حسابى از دو جهت ناراحتى وجود دارد ، يكى جابجا كردن آنها و ديگر اينكه به همان اندازه كه چشم راهزنان بيابانى را به خود مىكشاند در شهرها مردمانش را به طمع مىاندازد . پيش از آنكه به راه بيفتند مسافر بايد بيشتر در انديشهء اين باشد كه از چه چيزهائى مىتواند صرف نظر كند تا اينكه درپى وسايل آسايش يا چيزهائى كه به تنهائى برايش سودمند است باشد .\r\nبا اين وسايل است كه مىتوان اميدوار بود كه شرق و بويژه آسياى صغير\r\n\r\n","description":"","footnote":"","page_name":" 249 ","page_number":269},
  {"content":"\r\n\r\nرا تا حدى با اطمينان پيمود . اما دربارهء لذت و ذوق خيلى كم بايد درباره‌اش انديشه كرد جاده‌هاى تنگ و صعب العبور براى گذشتن درشكه‌ها در بين شهرها و حتى ميان قسطنطنيه به اصفهان وجود دارد . اگر گاهگاهى به چشمه‌اى روان يا به آب‌خورى يا به يك خانه يا كاروانسرائى بربخورند اين توجه دولت را نشان نمىدهد بلكه به ديندارى و نوعدوستى مردمان بخصوصى مديون مىباشد . باز هم مىبينيم كه اين نوع ساختمانها اغلب رو به ويرانى مىروند .\r\nدر شرق تقريبا هميشه با اسب سفر مىكنند و شتر به كار باركشى كالاهاى بازرگانى و باروبنه است و تخت روانها نوعى درشكه‌اند كه هم خطرناك و هم ناراحتند و ويژهء بيماران و زنهاست . در تركيه مىتوان از چاپارخانه اسب يدكى كرايه‌اى به دست آورد و ليكن در ايران بايد اسب مال خود آدم باشد . جو كه خوراك اصلى آنها مىباشد در خيلى جاها كمياب است و خيلى بهتر است كه پيوسته درپى تدارك آن بود . در تركيه مىتوان با يك سپاهى ترك معامله كرد كه هرچه لازم داشته باشى او برايت فراهم كند ولى بايد دقت كرد كه بهاى آن را يك جا پيشكى نداد ؛ در ايران چنين رسمى را نمىشناسند .\r\nبهترين راه سفر اين است كه با كاروان همراه شد . همه‌گونه اشخاص با سنهاى مختلف و تقريبا هرگونه جماعتى در اين گروه درهم و برهم به چشم مىخورد . در اينجا بچه‌هاى خرد مىبينيم كه آنها را در سبد بر پشت كفل شترها گذاشته‌اند كه اينها را زنان راهبرى مىكنند درحالى كه به دوك‌ريسى مشغول مىباشند . بازرگانان با اسب سفر مىكنند و از بار و بنهء خود جدا نمىشوند . فقيرها ، درويش‌ها و مسافرين ديگر پاى پياده هستند . بارى گاهى اوقات همراه كاروان‌ها گله‌ها هم ديده مىشوند كه درميان راه به چرا مىپردازند .\r\nهنگامى كه به محلى مىرسند كه بايد شب را در آنجا بخوابند اغلب مسافرين براى جستن آب ، هيزم و علوفه به اطراف پخش مىشوند و توانگرترين مردمانى كه همراه كاروانند خود را از اردو جدا مىكنند و بر روى قالى دراز مىكشند تا\r\n\r\n","description":"","footnote":"","page_name":" 250 ","page_number":270},
  {"content":"\r\n\r\nآنكه باروبنه‌شان را به زمين فرود بياورند و چادرهايشان را برافرازند . پس از شام شب به خواب مىروند و ديده‌بان ندارند و هيچ‌گونه احتياطى در برابر هجوم‌هاى شبانه بجاى نمىآورند . بدين جهت اغلب به فريادهاى مسافرينى كه از خطر واقعى يا توهمى ترسانيده شده‌اند از خواب بيدار مىشوند . در اين وقت است كه درهم برهمى عجيبى پديد مىآيد و هركس به سوى اسلحهء خود مىرود و در تاريكى شب مردمان همراه كاروان گاهى به همديگر مىتازند .\r\nدر ايران معمولا روزى پنج تا شش فرسنگ راه‌پيمائى مىشود كرد .\r\nراهنمايان به آسانى حاضر نمىشوند بيش از اين در حركت باشند . در حقيقت كاروانسراهائى يافت مىشود كه بتوان شب را در آنجا غنود ولى آنها باندازه‌اى كثيف هستند كه نمىشود توصيه كرد كه در آنجا بخوابند . بطور كلى بهتر اين است كه چادرى پيدا كرد و زير آن آسوده‌تر غنود حتى در هواى آزاد خوابيد و از محل سكناى آدميان دورى جست .\r\nدر دنبالهء كاروانها معمولا پيرمردان فقير مىآيند كه با صدقه زندگى مىكنند و اغلب هم صدقه به آنان داده نمىشود . به همين ترتيب روحانيون اروپائى را مىبينيم كه شرق را زير پا گذاشته و نقشهء تبليغ عيسويت را در سر دارند . اينها هم براى گذران زندگى خود هيچ محل درآمدى جز نوعدوستى مردم ندارند . اخلاقيات گيرائى كه از انجيل استخراج گرديده همهء دلها را بهم آشتى مىدهد و بر روى همين اصل با خاطر جمعى آرام مىيابند ؛ به آسانى به زبانهاى شرقى سخن مىگويند و در وحشىترين نواحى داخل مىشوند ؛ در همه‌جا بدبختان را تسلى مىدهند و بيچارگان را درمان مىكند و پندهاى بىغرضانه به ناتوانان و مردان توانا مىدهند .\r\nاگر با اينهمه كوششها پيروان كمى مىيابند لااقل براى عيسويان دوستانى فراهم مىسازند . ايرانيان و حتى تركها اغلب آنها را در اختلافات ميان خود حكم مىكنند و آنها را برابر درويش‌ها مىشمارند . اين روحانيون اين انديشهء خوب را دارند كه در كارهاى عامه خود را آلوده نمىكنند . در هيچ‌جا به اين انديشه نمىافتند كه دوستى بزرگان را به سوى خود بكشانند آنها جز نان نمىخواهند و هرگز اين نان را از ايشان دريغ نمىدارند .\r\n\r\n","description":"","footnote":"","page_name":" 251 ","page_number":271},
  {"content":"\r\n . \r\n","description":"","footnote":"","page_name":" 252 ","page_number":272},
  {"content":"\r\n\r\n\r\nفصل سى و هفتم اقامت در تهران - شرح اين شهر و پيرامونش -\r\nقصر قاجار - حركت از دربار براى رفتن به اردوگاه سلطانيه - خصوصيات مربوط به مرگ آقاى روميو - رسيدن به اردوگاه سلطانيه .\r\nتمام مدتى را كه در تهران بسر مىبردم در كاخ ميرزا رضا قلى جاى داشتم و اين همان‌جائى است كه به آنجا فرود آمده بودم . بسيارى از اربابان ايرانى و ارمنىخواه براى كنجكاوى خود و از آن مهمتر براى خوشايند شاه به ديدار من مىآمدند . وزيران بمناسبت حركت آيندهء دربار جشن‌هاى شايانى مىگرفتند كه از نظر گرماى هوا اين جشن‌ها در شب گرفته مىشد . اين جشن‌ها عبارت بود از ساز و آواز ، سرودن شعر و غذاهاى عصرانه ، خواه بر روى ايوان يا طالارهاى روباز كه مشرف به باغهاى چراغانى شده بود « 1 » .\r\nشهر تهران بر روى يك زمين پست در پاى رشته كوه البرز در ده فرسخى ( ليو ) قلهء دماوند و در 25 يا 30 فرسخى درياى خزر ساخته شده است . تمايل به اينكه به مركز ايران نزديك باشد و درعين‌حال از مازندران ، استانى كه مردمانش خيلى به قاجار علاقمند هستند دور نباشد سبب شد كه در 1794 آقا محمد خان تصميم بگيرد كه مقر خودش را در اين شهر استوار كند و براى آن برج و بارو\r\n\r\n\r\n","description":"","footnote":"\r\n( 1 ) - ايرانيان كنونى از آنانى كه در زمان شاردن بودند در چراغانى و آتش‌بازى دست كمى ندارند . شمارهء بسيارى چراغ موشى را بوسيلهء ريسمان‌ها بر چوب‌بنديها ثابت مىكنند و خوشه گلها و تاج گلها و زيورهاى مختلف ديگر بوسيلهء آنها به وجود مىآورند .\r\n","page_name":" 253 ","page_number":273},
  {"content":"\r\n\r\nبسازد ، با اينكه هوايش در تابستان خيلى ناسازگار است و اقامت در اصفهان بنظرش خيلى خوشايندتر بود . اين براى نخستين‌بار نيست كه در ايران دلايل سياسى سبب تغيير پايتخت مىشود . شوش ، تخت‌جمشيد ، اكباتان ، گازا در روزگار پيشين ؛ رى ، قزوين ، سلطانيه و تبريز در روزگار معاصر بتدريج از عنوان پايتختى شاهنشاهى بىبهره نبوده‌اند .\r\nبرج و باروى تهران به نظر من خيلى متوسط آمد و هيچگونه ساختمانى كه بتوان آن را با بناهائى سنجيد كه مىگويند زينت‌بخش اصفهان است در آن وجود ندارد . كاخ و باغهاى شاه خيلى وسيع است ولى خانه‌هاى بزرگان كشور هيچگونه نمائى ندارد . ايرانيان خيلى بيشتر به اندرون خانه علاقمندند و به آرايش بيرون آن توجهى ندارند . مسجدها ، بازارها ، كاروانسراهاى تهران به همان حال پيشين خود هستند با اينهمه مىتوان باور كرد كه اين شهر با آنكه در زمانى كه من در آنجا مىزيستم چندان پيشرفتى نداشت و جمعيتش بيش از سى هزار نفر نبود چون مقر شاهنشاهى شده جمعيت و توانگريش روزافزون است و آن را سزاوار مىسازد كه پايتخت يكى از فراخترين كشورهاى آسيا بشود . فتحعلى شاه در انديشهء آن است كه رودخانه‌اى « 1 » در آنجا روان سازد . اين رود در غرب در فاصلهء دو فرسنگى جارى است و مردمان مرّفه و توانا آب از آنجا براى خود مىآورند ولى آبى كه در جوىها روان است چون آن جويها بد مراقبت مىشود آدم را بيزار مىكند .\r\nخاك اطراف تهران چه در شرق و چه در غربش سنگلاخ و بىحاصل است ولى آبهايى از كوهستان‌هاى شمالى كه چندان دور از شهر نيستند سرازير مىشوند و آن جلگه را كه ميانهء شهر و كوهى است آبيارى مىكنند و آن را مستعد برخى كشتها مىنمايند . بر روى يكى از اين كوه‌هاست كه قصر قاجار را با آجرهاى بسيار زيبا ساخته‌اند و دورش را پارك بزرگى فراگرفته است . در درون اين كاخ آب روان مىگذرد و در آنجا چندين حوض با فواره‌ها تشكيل مىدهد و سپس در\r\n\r\n\r\n","description":"","footnote":"\r\n( 1 ) - رود كرج .\r\n","page_name":" 254 ","page_number":274},
  {"content":"\r\n\r\nجلگه از چشم مىرود . ساختمان‌هاى قصر قاجار با زينت‌هاى خيلى باشكوه آرايش يافته و در آنجا اسليمىهائى مىبينيم كه در كمال ظرافت نقاشى كرده‌اند . شاه سه ماه آغاز سال ايرانى را كه مطابق ماه مارس و آوريل و مه 1806 « 1 » است در آنجا گذراند .\r\nبا فرارسيدن زمانى كه شاه بر طبق عادت براى سان ديدن ارتش پايتخت را ترك مىكند روز حركت را ستاره‌شناسان تعيين كردند و به همهء درباريان آگاهى داده شد كه آمادهء حركت باشند . بيست تن از زنان شاه بهمراهى زنان نديمهء ديگرى كه خدمتگزار بودند و خواجگان ، پيش از همه به راه افتادند . يك‌جارزن جاده را قرق كرد و در جاده فرياد مىزد كه هر مسلمان يا گبر يا كافرى بايد از سر راه ، خود را لااقل نيم فرسنگ كنار بكشد . پس از دو روز ، بازرگانان ، كارگران ، صنعتكاران و كسان ديگرى را كه داروغه ( رئيس شهربانى ) نام آنها را ثبت كرده بود و بايد همراه اردو باشند تا به كار خود بپردازند مانند كاروان به راه افتادند و بر اسبها ، شترها ، قاطرها و خرها هريك چادرها ، قاليها و لوازم ضرورى ديگر را بار كرده بودند . درميان اين مردم كه هريك حالى ديگرگون داشتند زنهائى ديده مىشد كه آنها را در تخت روان جا داده يا توى پالكى كه مانند سبدهائى بر دو طرف شتر آويزان بود نشانده بودند . خيلىشان بر اسب سوار بودند و به طرز مردها نشسته و خود را در زير چادر سفيدى پوشانده بودند كه از دور مانند شبحى به چشم مىخوردند . بالاخره اسبهاى شاهى ، چند فيل كه براى خدمت شاه « 2 » و مقدار بسيارى مالهاى باركش كه براى بردن ديرك چادرها ، طناب‌بنديها و پوشش چادرها بودند با اين كاروان همراه بودند .\r\nفتحعلى شاه همراه پنج تا از پسرانش با چندين وزير و دستهء بزرگى سوار\r\n\r\n\r\n","description":"","footnote":"\r\n( 1 ) - پس از تغييرى كه در تقويم ايرانى در قرن دوازدهم به فرمان جلال الدين ملكشاه داده شد سال كشورى در اعتدال بهارى آغاز گرديد . خاطرات آكادمى . جلد 45 ، صفحهء 121 ( دربلو ، كتابخانهء شرقى )\r\n( 2 ) - در فصل نوروز و در بعضى مواقع ديگر تخت شاه را بر روى فيل مىگذارند .\r\n","page_name":" 255 ","page_number":275},
  {"content":"\r\n\r\nنظام در 24 ژوئن از تهران بيرون رفت . او بر اسبى سوار بود كه خيلى عالى غاشيه زده شده و تمام نشانىهائى كه به عقيدهء ايرانيان خوشبختى مىآورد در آن بود . دوازده افسر پاى پياده در پيرامونش مىرفتند و دسته‌اى غلامان جلوتر از او ، آتشدانها با خود داشتند كه انباشته از چوبهاى صمغ‌دار بود كه براى روشنائى شب بايد به كار مىرفت . پس از نخستين پنج فرسنگى كه از پايتخت دور شديم به على شاه عوض « 1 » [ شهباز ؟ 
  ] رسيديم و دو روز آنجا مانديم تا به پيشقراولان فرصت داده شود كه خود را به اردوگاه برسانند . از على شاه عوض دربار به حاجىآباد رفت و بيست و هشتم را در آنجا ماند . روز بيست و نهم به قزوين رسيد و در بستانهاى سياه دهن چادر زد و دوم و سوم ژويه را آنجا ماند ؛ چهارم ژويه به صائين قلعه و پنجم آن ماه به سلطانيه رسيد كه پايان مسافرت بود . حركت اردو هميشه در شب انجام مىگرفت و روزها را به خواب مىگذراندند .\r\nچون منهم مىبايست همراه دربار باشم و هواى ناسازگار تهران مرا بيمار كرده بود و چند روز تب داشتم شاه برايم يك تخت روان فرستاد كه دو قاطر آن را مىكشيد . از ناراحتى بيمارى ناچار شدم كه در على شاه عوض بمانم . در آنجا ميرزا احمد پزشك كه شهرتش در ايران فراوان است و پزشك ويژهء شاه مىباشد به ديدارم آمد . يك ميرزائى به نام ميرزا شفيع هم‌نام وزيرى كه اين نام را دارد و عنوان پزشك حرم شاه به او داده‌اند و در تهران مرا درمان مىكرد همراهم بود .\r\nميرزا احمد كه به من رسيد خيلى موقرانه نشست و ميرزا شفيع نيز همچنين كرد .\r\nنخست دست چپ مرا گرفت و حس كرد كه نبضم خيلى تند مىزند . به نظر مىآمد كه چند دقيقه خيلى عميقانه به انديشه فرو رفت . پيش از آنكه كوچكترين پرسشى از من بكند نسخهء بالا بلندى نوشت و سپس روى خود را به دوست همكارش كرد و گفت ؛ « ميرزا من فهميدم چه بيمارى دارد . تبش نبريده پوستش خشك شده و نبضش تند و بلند مىزند ؛ تعيين داروهايش آسان است : بايد تخمه‌هاى خنكى و\r\n\r\n\r\n","description":"","footnote":"\r\n( 1 ) - در متن كتاب على شاه عباس نوشته است .\r\n","page_name":" 256 ","page_number":276},
  {"content":"\r\n\r\nترش به كار برد و پرهيز خيلى سخت به او داد و نبايد به نان لب بزند ؛ آشاميدنيهايش بايد سركه انگبين يا آب انار يا آب ليموترش و خوراك او فقط پلو ، گياهان تلخ ، خيار خام و ميوه‌هاى نرسيده باشد . بايد خيلى دقت كند كه پس از غذاها به خواب نرود « 1 » . اگر خدا بخواهد به زودى با اين پرهيز و دستورى كه دادم تندرستى خودش را باز مىيابد . اگر بيمارى شدت كرد آنوقت بايد رگ بزنيم . »\r\nپس از اينكه به دقت به اين دستور مخصوص گوش كردم به خودم اجازه دادم كه از پزشك چندتا پرسش بكنم و او خيلى تعجب كرد كه چگونه من دربارهء طرز درمان و اطلاعات پزشكيش دودل هستم . آنگاه روى به من كرد و با نگاه بىاعتنايى به من گفت : « آيا مىدانى كه تو با مردى حرف مىزنى كه او را بقراط ايران مىخوانند ؛ با مردى كه تندرستى جانشين خسروها را در دست دارد و خيلى طرف اطمينان او است و از اين كار سرافراز مىباشد ؛ و در ستاره‌شناسى پزشكى وارد است ؟ شك نداشته باشيد كه بيمارى شما برايم كاملا روشن شده است . هرگز آن بيمارى درمان نمىيابد جز با اضدادش حتى تندى اين تب نشانهء خوشايندى است درحالى كه شما گرماى نامتعادلى در خود حس مىكنيد محرز است كه بايد به تناسب با خنكىها درمان شويد . كوركورانه به اين تجربيات و دانش من اعتماد كنيد و آنچه را كه دستور داده‌ايم انجام دهيد و باور كنيد كه همان اهميتى را كه به حفظ جان شما دارم براى خودمان هم قائليم . »\r\nميرزا احمد نسخهء خود را به پزشك حرم داد و بيرون رفت . ميرزا شفيع تقريبا صد ساله بود و به نظر مىآمد كه كمتر از ميرزا احمد خودپسند و شيفتهء دانشهاى خود باشد . عقايدش كاملا جالينوسى بود و از دستگاه گردش خون خبر داشت و گنه‌گنه و داروهاى قىآور را مىشناخت و ليكن اين داروها را مانند كوبيدن مايه‌ها از بدايع خطرناك مىشمرد . ايمانش به دعاها ، طلسمات و حرزها بيش از آن‌گونه درمانها بود . اغلب به من مىگفت « خود را به على بسپاريد ؛ چه خطرى\r\n\r\n\r\n","description":"","footnote":"\r\n( 1 ) - اين احتياط حقيقتا خيلى درست و خوب است .\r\n","page_name":" 257 ","page_number":277},
  {"content":"\r\n\r\nدر اين كار حس مىكنيد ؟ اگرچه خوشبختى اين را نداريد كه مسلمان زائيده شده باشيد حضرت پيغمبر شما را به چشم مسلمان مىبيند و براى شما ميانجيگرى مىنمايد . از نيكخواهى چنين حامى توانا غفلت نكنيد . مانند اين دهقانان باش كه نزد شاه مىآيند و رحمت او را با التماس خواستارند و جرأت ندارند كه درخواستهاى خود را به پاى تختش ببرند چون پرتو آن چشمانشان را خيره مىكند و به همين جهت به وزيرش كه براى خشك كردن اشك بينوايان ، بيوه‌ها و يتيمان به اين كار گماشته شده رجوع مىكنند . بهمين‌گونه على هم وزير مقرب و نايب خداوند است . »\r\nميرزا شفيع خيلى مراقبت مرا در بيمارى مىكرد و هر روز او به دربار مىرفت و از حالت من گزارش مىداد . در روزهاى اول من خيلى تعجب كردم و مهربانيهاى او مرا به خود گرفت ولى چيزى نگذشت كه سبب حقيقى آن را دريافتم . به او گفته شده بود كه پاداش بزرگى در برابر تندرستى من خواهد گرفت و گرنه سرش را مىبرند . بدين ترتيب او براى سلامتى خودش و من مىلرزيد .\r\nاو هر روز پيش از طلوع آفتاب مرا بيدار مىكرد تنها براى اين منظور كه حالم را بپرسد : اگر گمان مىبرد كه نشانهء بهبودى در من پيدا شده باشد پيشانيش شكفته مىشد و چنانچه برعكس مىديد چنين بر آن مىافتاد و رنگش مىپريد . گوئى كه بيمارى من به او هم سرايت كرده و حال مىبايست كه من به او قوت قلب ببخشم .\r\nبا اينهمه نگرانى او تا حدى مربوط به پيشامد شومى بود كه من مىبايد توجه خوانندگان را به آن جلب كنم .\r\nآقاى روميو كه درباره‌اش در پايان نخستين فصل صحبت كردم پس از آنكه از صحراى اورفه « 1 » توانست كه از چنگ عربها بگريزد با چه كوششى به تهران رسيد . فتحعلى شاه خيلى به او مهربانى كرد همان‌گونه كه بعدا از من پذيرائى نمود ولى پس از چندى كه به دربار شاه راه يافت ناگهان او را مرده يافتند . يك\r\n\r\n\r\n","description":"","footnote":"\r\n( 1 ) -  Orfa \r\n","page_name":" 258 ","page_number":278},
  {"content":"\r\n\r\nمرد مورد اطمينانى كه همراه او بود همين سرنوشت شوم را هنگامى كه به دروازهء بغداد رسيد يافت و آخرين نفس خود را زد . آقاى اوترى « 1 » برادرزنم كه امروز نايب كنسول در بغداد است و آمده بود كه آقاى روميو را پس از سوء قصدى كه به او كرده بودند خلاص كند همانطور بيمار گرديد و بهبوديش را مديون نيروى مزاج خود بايد بداند .\r\nدلاورى و مردانگى در هرجا ارزش خود را نشان مىدهد . ايرانيان خيلى زياد از ديدن تن يك جنگاور فرانسوى كه زخمهاى شرافت‌آميزى آن را پوشانيده بود متأثر شدند . با آنكه مذهبش با آنها فرق داشت براى او يك چارطاقى با گنبد برپا كردند . فرانسويانى كه به تهران مىآيند بىگفتگو بر سر گور يكى از هم ميهنان خود كه شايستگى خويش را در ميدان افتخار نشان داده چند گلى مىافشانند .\r\nميرزا شفيع كه اين جزئيات را مىدانست مىترسيد كه يك دشمن نهانى مرا زهر داده باشد . با اينهمه به بركت پرهيزى كه من دنبال كردم و باتوجه و دقت زيادى كه اين پزشك در تهيهء داروها و خوراكهايم مىنمود حالم سر جاى خود برگشت .\r\nدر اين اثناء آقاى دوپره پسر كنسول فرانسه در طرابوزان به ايران رسيد . خبر تازه‌اى كه دربارهء امضاء پيمان صلح پرسبورگ « 2 » و توجهى كه به من كرد در پيشرفت بهبودى من اثر كرد . پس راه خود را پيش گرفتم و چون سرزمينهاى پست كه معمولا شنزار و ميدان تاخت و تاز خزندگان است هوايش سنگين و ناسازگار مىباشد پزشكان چادر ما را پيوسته بر روى تپه‌ها و تا آنجا كه مىشد در بستان‌ها مىزدند و در آنجا آب روان و صاف را به سوى چادر ما مىآوردند . شال‌ها و پارچه‌هاى سبك ديگر را بر شاخه‌ها مىآويختند و يك سايبان درست مىكردند و ما در زير آن سايهء تندرستى بخش مىمانديم . در پنجم ژويه به اردوگاه رسيديم .\r\n\r\n\r\n","description":"","footnote":"\r\n( 1 ) -  Outrey \r\n( 2 ) -  Presbourg \r\n","page_name":" 259 ","page_number":279},
  {"content":"\r\n . \r\n","description":"","footnote":"","page_name":" 260 ","page_number":280},
  {"content":"\r\n\r\n\r\nفصل سى و هشتم لشگرگاه سلطانيه - پرده‌سراى شاه و همراهانش در شكارگاه -\r\nتفصيل شكارهاى گوناگون كه با شاهين انجام مىگيرد - باريابى براى اجازه مرخصى .\r\nدشت سلطانيه به شكل تخم‌مرغى است كه درازاى آن نه تا ده فرسخ ( ليو ) و در امتداد شرقى غربى است . پيرامونش را پشته‌هاى بيحاصل و سترون پوشانده و جويبارهاى بسيارى در آن روان است . اين دشت پر از مرغزار است و خيلى فراوان سيراب مىشود و براى سواره‌نظام چراگاه خوبى است .\r\nلشكرگاه تقريبا به شكل دايره بود . سراپردهء شاهى در مركز جاى داشت و درش رو به قبله باز مىشد . خرگاه اصلى كه به كار ديوانخانه يا بارگاه مىخورد با نه تا ديرك كه 25 تا 30 پا بلنديش مىشد برافراشته گرديده بود و بر سر ديركها گلوله‌هاى مسى مطلا نهاده بودند و فاصلهء آنها از هم تقريبا ده پا مىشد . پارچه‌هاى ابريشمى قلابدوزى شدهء زربفت ، ديوارهاى آن خرگاه بشمار مىرفت و قاليهاى گرانبها روى زمين را پوشانده بود . شاه بر روى سكوئى كه در كنج خرگاه در طرف راست حاضران گذاشته بودند مىنشست .\r\nديوانخانه مانند اغلب سراپرده‌هاى شاهى سه حصار دارد . نخستين ديواره‌اش كه قسمت بيرونى آنست از جنس پارچهء خشنى است كه به كمك طناب و ميخ چوبى سرپايش كرده‌اند ؛ دومين ديواره كه جنسش از تافته است از پارچه‌اى ريزبافت درست شده كه مىتوان مانند پرده آن را بالا زد ؛ سومين ديواره از يك\r\n\r\n","description":"","footnote":"","page_name":" 261 ","page_number":281},
  {"content":"\r\n\r\nشبكه نوارهاى باريك قيطان ابريشمى كه تصويرهاى مختلف از آنها درآورده‌اند .\r\nطلوع آفتاب كه شد قسمتى از اين پرده‌سراى را از جائى بالا مىزنند تا باد بوزد .\r\nهيچكس بىاجازهء شاه نمىتواند كه در اين‌جايگاه مقدس داخل شود . وزيران در جلوى در آن ايستاده و در انتظار فرمان هستند . نگهبانان فراوان شاه پيوسته همهء خيابانهاى اطرافش را مىپايند . ساعت سلام شاه را شيپورچىها و طبال‌ها اعلام مىكنند و همهء بزرگان دربار خود را به شتاب مىرسانند و كسانى كه در انجام اين تكليف كوتاهى كرده باشند تنبيه خيلى سخت مىشدند يا به زور يك عذر موجه بخشيده مىشدند .\r\nچادرهاى حرم با ديوانخانه كمى فاصله دارند . اينطور مىگويند كه داخل آنها خيلى باشكوه‌تر از چادرهاى ديگر است . نگهبانان آنجا خواجه‌ها هستند كه مراقبتشان خيلى بيشتر از خواجه‌هاى تركيه مىباشد . مىتوان داورى كرد كه چقدر دشوار است كه آنچه در اين محوطه مىگذرد يك بيگانه بتواند از آن سر در بياورد . در اين صورت من گفتهء خود را محدود مىكنم و تكرار مىنمايم كه بى آنكه مسئوليت راست يا دروغ بودن آن را به گردن بگيرم اطلاع چندى را كه در سلطانيه يك شخص معتبر و مورد اعتمادى كه گرچه ايرانى است به من داده واگو كنم . او به من گفت : « فتحعلى شاه در زير اين چادرها دختران زيباى جوان بسيارى گردآورده است . برخى از آنها را از پنجاب خريدارى كرده كه در هنر پيشگوئى و خبر از آينده دادن استادند و با اشعار حافظ فال مىگيرند ؛ برخى ديگر در شيراز زائيده شده‌اند و با آواى خوش خود هيجان ملايمى در شنونده بوجود مىآورند .\r\nزنهاى ايرانى و گرجى بافته‌هاى شبكه‌دار هندى را با مفتول زر و قلابدوزى زيور مىدهند ؛ عربها براى شاه بهترين شربت‌هاى گوارا و عطرهاى خيلى دلپذير را درست مىكنند . درميان شكوه‌مندى شبستان شاهى هريك از دختران جامه‌هاى خود را با چيزى از لباسهاى زادگاهيشان زينت مىدهند . كسانى را كه از كرانه‌هاى خليج‌فارس به تهران آورده‌اند مانند عايشه حتى در برابر شاه چادر سفيد زنهاى\r\n\r\n","description":"","footnote":"","page_name":" 262 ","page_number":282},
  {"content":"\r\n\r\nبحرين و بندر بوشهر را به خود مىپيچد . فاطمه كه در بغداد زائيده شده هميشه با پيشانى و سينه‌اى كه از مرواريد و مرجان زيور يافته خود را نشان مىدهد . جميله كه در كوههاى كشمير پرورش يافته معمولا پارچه‌هاى زيباى آن سرزمين را به تن مىكند و زليخا كه از اعماق تركستان آمده جقه‌اى با پر كلنگ دارد كه در كشورش نشانهء فرق زنهاى متشخص از كنيزكان است . »\r\nدر زير اين سراپرده‌ها مانند كاخهاى تهران اين زنها تنها خشنوديشان اين است كه پسند شاه باشند . براى زدودن هّم و غمى كه با قدرت شاهى همراه است خوشبختى خود را در اين مىدانند كه شريك غم او باشند . آنان در توجه و ملاحظه به شاه زياده‌روى مىكنند و كمتر اتفاق مىافتد كه شاه خود را دراين‌باره بىاعتنا نشان بدهد . احترام و دلبستگى كه شاه به آنان از خود بروز مىدهد به همان اندازه سبب شادمانى آنان مىشود كه زنان اروپائى از ستايش‌هائى كه از صفات دوست داشتنى آنها مىكنند . آنها براى شاه نوعى عشق دارند كه مىشود آن را به ديندارى حمل كرد و اين عشق جبران محروميت آنها را از آزادى كه شيرينىهاى آن را نمىشناسند و رسمش را حقير مىشمارند مىكند . مسافرت‌ها ، خستگيها و هر نوع محروميت برايشان محسوس نيست به شرط آنكه همراه شاه باشند . اگر آنها خود را درميان جنگجويان نمىاندازند و به تقليد يونانيها و گلواها با صداهاى خود جنگاوران را نمىانگيزانند هرگز ديده نشده است كه آنان فاقد اين دلاورى كه مرگ را بىباكانه مجسم مىسازد باشند و نه از آن بزرگى كه درميان بدبختى احترام را برمىانگيزد مبرا باشند . اگر اسكندر تازه‌اى ايران را فرمانبردار خود كند بيش از يك استاتيرا پيدا مىشود كه مرگ را بر شرمسارى زندگى كردن به فرمان دشمن فيروز ترجيح بدهد .\r\nهمان توجهاتى را كه چه در تهران و چه در راه پايتخت به سلطانيه دربارهء من مىشد هنگام رسيدنم به اردوگاه خيلى بيشتر شد . براى من چادرى را اختصاص داده بودند كه نزديك سراپردهء ميرزا شفيع وزير و ميرزا رضا قلى بود كه من با او\r\n\r\n","description":"","footnote":"","page_name":" 263 ","page_number":283},
  {"content":"\r\n\r\nپيوسته آميزش داشتم . شاه چندين بار مرا بار خصوصى داد كه بىهيچ تشريفاتى به پيشگاه رفتم و يك بار اين افتخار را يافتم كه همراه شاه به نخجيرگاه بروم .\r\nتقريبا در هشت كيلومترى سلطانيه يك چادر وسيعى برافراشته و در جلوى آن حوضى كنده بودند كه از آب لبريز بود و هوا را خنك مىكرد . شاه همراه چهار فرزندش و انبوهى از بزرگان صبح زود به آن چادر رسيدند . چندين گوزن نر و غزال شكار شد كه ميان بزرگان دربار بخش گرديد .\r\nايرانيان ديگر در هنگام شكار خود اين شكوهمندى را كه شاردن تصويرش را رسم كرده ابراز نمىدارند . با اينهمه آنان شكار با شاهين را حفظ كرده‌اند .\r\nذوق اين تفريح پرخرج شايد از تاتارها سرچشمه گرفته باشد . شاه شمارهء بسيارى پرندگان شكارى دارد كه از شمال‌شرقى هشتر خان آورده‌اند و با خيلى هنرمندى آنها را پرورانيده‌اند . هر شاهينى نام خود را دارد و هريك آموزنده‌اى اختصاصى دارد . خوراكش جز گوشت نيست ولى هنگام نزديك شدن فصل شكار او را از گوشت پرهيز مىدهند تا اشتهاى پرخوريش بيشتر انگيخته شود . بايد بلد بود كه به موقع جلوى چشمانش را با نوارى بست و به او آموخت كه چگونه بر روى شكار خود فرود بيايد و موقعى كه او را باز مىخوانند چگونه برگردد و براى اين كار با آواى بلند نامش را صدا مىكنند .\r\nروش پرورش مرغان شكارى برحسب نوع شكارشان فرق مىكند . آن پرندهء شكارى را كه براى شكار غاز وحشى آموخته كرده‌اند عمودى پرواز مىكند تا از زير شكار خود بتواند آن را به چنگال بگيرد . برعكس او شاهين است كه شكار عقاب هم مىكند . او در حال پرواز ، يك خط منصف الزاويه از خود رسم مىكند و به بالاى سر دشمن خود فرود مىآيد . بر سرش هجوم مىكند و چشمانش را در مىآورد . اين كار براى او اغلب به‌سادگى انجام مىگيرد زيرا عقاب به آرامى و با چند دورخيز بلند مىشود و به زحمت به پرواز درمىآيد . با اينهمه گاهى پيش مىآيد كه شكست مىخورد و آنگاه اگر شاهين به تندى نگريزد يقينا تكه‌تكه\r\n\r\n","description":"","footnote":"","page_name":" 264 ","page_number":284},
  {"content":"\r\n\r\nمىشود .\r\nشاهينى را كه براى شكار هوبره ، خرگوش ، حتى براى غزال و گوزن نر پرورش مىدهند بر سر آن حيوانات فرود مىآيد تا چشمانشان را دربياورد يا لااقل با كوبيدن بالهاى خود بر سرشان آنها را گيج كند تا شكارچى سر برسد .\r\nشكار اردك كه بر روى درياچه‌ها و بركه‌ها انجام مىشود كمتر از آن شكارها لذت‌بخش نيست . در اين شكار هم شاهين را به كار مىاندازند اما شاهين از ترس اينكه در حين شكار پرنده‌اى كه در حال شناست به ته آب فرو رود فقط آن را مىهراساند ؛ به نوبهء خود پرنده هم اصرار دارد كه خودش را روى آب نگهدارد و فقط به زور صدائى كه شكارچىها مىكنند شكار گيج مىشود و به پرواز در مىآيد .\r\nايرانيان در شكار كبك در جلگه با تاخت اسب بسيار استادند و چندين‌بار خودم آنها را ديدم كه در ماه اوت دسته‌هائى از اين پرنده را تماما زنده گرفته‌اند .\r\nهنگام بازگشت از شكار و پيش از آنكه به لشكرگاه برسيم فتحعلى شاه دستور داد در حضورش سه چهار هزار سواره‌نظام مشق جنگى كنند . همان روز در ساعت سه بعد از ظهر شاه با من يك مذاكرهء طولانى انجام داد كه حاجى حسين خان مروى هم حضور داشت . او مردى خوش مشرب و دوست داشتنى بود . او در عربستان و در شمال هندوستان خيلى سفر كرده بود و او را كارشناس اين دو كشور مىشناختند . او يك دربارى شايسته و مانند همان كسى بود كه سعدى درباره‌اش گفته است براى خوشايند شاه اگر شاه مىخواست او وسط روز مىگفت شب است :\r\n« در واقع آن ماهست و آنها پروين هستند « 1 » . »\r\nپس از آنكه چهل روز تقريبا در لشكرگاه بودم هر روزه دربارهء موضوع مأموريت خودم به كار مشغول بودم و آنگاه درخواست مرخصى كردم . شاه به نظر\r\n\r\n\r\n","description":"","footnote":"\r\n( 1 ) -\r\n خلاف رأى سلطان رأى جستن * به خون خويش باشد دست شستن\r\nاگر روزست و گويد خود شبست اين * ببايد گفت اينك ماه و پروين \r\n","page_name":" 265 ","page_number":285},
  {"content":"\r\n\r\nمىآمد كه مىترسد كه من نتوانم به رنج سفر تاب بياورم و حتى به من اظهار داشت كه ترجيح مىدهد چندى نزدش بمانم . من حس كردم كه هرچه در ايران مدت اقامتم درازتر بشود نمىتواند هيچگونه سودمندى برايم حاصل شود و شايد بهتر اين باشد كه هرچه زودتر به اروپا برگردم . پس بر روى اصرار خودم ايستادگى كردم و شاه با مهربانى پذيرفت .\r\nدوازدهم ژويه آن‌دو نفر وزيرى كه مىبايد مرا نزد شاه ببرند بامداد به چادرم آمدند روز پيش برايم خلعت آورده بودند كه جامهء افتخار و هداياى گوناگونى در جزو آن بود كه از جمله تصوير بزرگى از شاه و چندين نسخهء خطى « 1 » ، اسلحه ، پارچه و چندين اسب بود .\r\nدر تركيه جامهء افتخار جز يك جبهء ساده‌اى نبود كه آن را بر روى دوش كسى كه آن را دريافت مىكرد مىانداختند . در ايران خلعت يك دستگاه كامل لوازم يك سرباز سواره‌نظام است . خلعت من عبارت بود از يك نيم‌تنهء زرى ، يك نوع جبهء زرى ، يك كمربند ، يك كلاه پوست برهء هشتر خان كه دورش را شال پيچيده‌اند ، يك خنجر ، يك اسب اوزبكى ( تركمنى ) كه بطور باشكوهى غاشيه « 2 » زده شده است .\r\nبه مجرد رسيدن وزيران ما سوار اسب شديم تا به قرارگاه شاه برويم . شاه در زير يك چادر كه شكل آن شبيه به چتر آفتابى بزرگى بود و درميان فضائى آزاد كه آفتاب بر آن مىتابيد برپا شده نشسته بود . او بر روى فرش پرارزشى نشسته و\r\n\r\n\r\n","description":"","footnote":"\r\n( 1 ) - مهمترين دستنويس‌ها را به كتابخانهء شاهى سپردم . اين نسخه‌ها يكى تاريخ نادرشاه ( درهء نادرى ) بود كه از نظر سبك نوشته ارزش داشت ؛ ديگر تاريخ محمد شاه و بالاخره تاريخ فتحعلى شاه به نظر محرز مىآيد كه در اين نوشته‌ها درستى بهيچوجه مراعات نگرديده است .\r\n( 2 ) - من به ناخواه خودم ناچارم كه در اينجا داخل بحثى بشوم كه گفتن يا نگفتنش براى خوانندگان يكسان است . من از جهانگردان كنونى مىكوشم كه خلاصه‌تر بنويسم ، چه گفته‌هاى پرت و پلا اثرى در كيفيت پذيرائى كه مثلا در هند از آنها به عمل آمده ندارد .\r\n","page_name":" 266 ","page_number":286},
  {"content":"\r\n\r\nبر بالشى كه جواهرات ظريف رنگارنگ گرانبها داشت تكيه زده بود و چند افسر در بيرون چادر در فاصله‌اى ايستاده بودند .\r\nپس از درود متداول من با عباراتى مؤدبانه به شاه سپاسگزارى فراوان خود را از خوبيهائى كه دربارهء من معمول داشته بود كردم .\r\nاو چندين‌بار به من تكرار كرد كه خيلى مايل است كه با فرانسه رابطهء دوستانه داشته باشد و از فرانسه شمارهء بسيارى فرانسوى به ايران بيايند تا در آنجا پزشكى يا بازرگانى يا آموزش بكنند و مرا مطمئن كرد كه اگر آنها به ايران بيايند پذيرائى شايانى از آنها خواهد شد .\r\nباريابى من بيش از دو ساعت طول كشيد و در تمام اين مدت من ايستاده بودم و در برابر آفتاب سوزان ظهر قرار داشتم و به حالت ناتوانى كه از بيماريم داشتم افزود و چنان مرا خيره كرد كه هرچه اطرافم بود ديگر نمىديدم و تقريبا چيزى نمانده بود كه از هوش بروم . افسرى كه پهلوى من بود ديد كه دارم تلوتلو مىخورم مرا يارى كرد و آنگاه من را به‌جاى سايه‌دارى بردند و حالم به جا آمد .\r\nمن به چادر خودم بازگشتم و شاه خيلى مهربانى كرد و چندين كس را براى پرسش احوالم فرستاد . چون اين ناتندرستى دنباله پيدا نكرد من خودم را آمادهء حركت نمودم ، محمد خان افسر ارتش ايران كه تاكنون چندين سفر به تركيه كرده بود به سمت مهماندارى همراه من به راه افتاد . فرمان براين داده شده بود كه مرا به ارزنة الروم ببرد اگر من جانى داشته باشم تا به آنجا برسم و اگر در راه مردم پيش از رسيدن به آن شهر آنوقت او بايد راهش را دنبال كند و همراه با آقاى دوپره و يك سپاهى ترك و نوكرها و باروبنه به قسطنطنيه برسد و آنگاه گزارش نتيجهء مأموريت خود را به سفارت فرانسه بدهد .\r\n\r\n","description":"","footnote":"","page_name":" 267 ","page_number":287},
  {"content":"\r\n . \r\n","description":"","footnote":"","page_name":" 268 ","page_number":288},
  {"content":"\r\n\r\n\r\nفصل سى و نهم حركت از سلطانيه - زنجان - ارمان خانه - آق كند -\r\nقزل‌اوزن ميانه - تركمن‌چاى - تبريز - احمد خان - دز خليل - طسوج - درياچه اروميه - خوى - مولف از مرز ايران مىگذرد .\r\nچهاردهم ژويه بامداد از لشكرگاه سلطانيه راه افتادم . در آنجا از طرف همهء اشخاصى كه با من آميزش داشتند و خيلى از آنها از نظر دانائى و معنويات و خصلتهاى دوست داشتنىشان مردمان شايان ستايش بودند از من پذيرائى عالى شده بود . نمىتوانم از نام بردن اشخاصى بويژه ميرزا شفيع ، ميرزا رضا قلى ، محمد حسين خان ، حاجى حسين خان اهل مرو و جعفر قلى خان چشم بپوشم . آنقدر به من اظهار دوستى و توجه كرده‌اند كه ياد آنان هيچگاه از دلم نمىرود .\r\nبجز محمد خان كه مهماندارم بود آقاى دوپره پسر كنسول فرانسه در طرابوزان كه پيش از اين درباره‌اش سخن گفته‌ام و ميرزا شفيع پزشك كه چهار پنج نفر با خود همراه داشت ، سپاهى ترك قسطنطنيه‌اى ، نوكر اروپائى و آن ارمنى كه مرا تا ايران آورد و در خطرات اسيرى با من سهيم شد همراهانم بودند . بارى دستهء ما به بيست تن ايرانى مىرسيد و همه بر اسب سوار بوديم .\r\nنخستين روز سفر به زنجان رسيديم و شب را در آنجا گذرانديم « 1 » . حاكم\r\n\r\n\r\n","description":"","footnote":"\r\n( 1 ) - براى مراعات خواننده از تفصيل دادنهاى كسل‌كننده مىگذريم و ازينرو از ذكر فواصل محل‌هائى كه راه‌پيمائى كرديم چشم مىپوشيم . نقشه آن را به اندازهء كافى نشان مىدهد .\r\n","page_name":" 269 ","page_number":289},
  {"content":"\r\n\r\nاين شهر كوچك نبود ولى ما را كدخدا يا پيشكارش در كاخ او پذيرائى كرد .\r\nتالار اين كاخ از نقاشىها و اسليمىهاى خيلى هنرمندانه آرايش يافته بود . پنجره‌هاى مشبك « 1 » همه از شيشه‌هاى رنگين با نقش‌هاى گوناگون زيور يافته بود . باغهاى آنجا را كه داراى كمى سايه بود به من نشان دادند . اين باغ‌ها منظم و خيلى خوب نگهدارى شده بودند . آب فراوانى داشت كه يا مانند فواره مىجهيد يا در حوض‌ها ايستاده بود . من روز پانزدهم و شانزدهم را در زنجان ماندم .\r\nروز هفدهم از صبح به راه افتاديم و آن روز را در زير چادر تيرهء شاهسونها ناهار خورديم : رسومشان به نظرم با كردها جور بود ولى آنها هرگز چپاولگر نيستند . مهمترين هنر آنها در ساخت قاليها و انواع بافته‌هاى پشمى مانند جوراب ، كفشهاى پارچه‌اى ، دستكش و غيره است كه چه از نظر نقش و چه بافت خيلى كامل هستند . شب را در باغ دهكدهء ارمان‌خانه چادر زديم و در تمام دورهء سفر جز در تبريز در هواى آزاد خوابيديم . از ارمان‌خانه نامه‌اى به شاهزاده عباس ميرزا نوشتم و از او درخواست كردم چنانچه مىخواهد مأموريتى بر عهدهء من واگذارد به من اطلاع بدهد و برايش يك ساعت الماس نشان فرستادم .\r\nروز هيجدهم را نزديك آخوند ( يا اركنت ) « 2 » در آق‌كند ( دهكدهء سفيد ) گذرانديم همهء سرزمين‌هائى را كه از سلطانيه تا آنجا پيموديم سنگستان ، هموار و بطور كلى بيحاصل بود . در آق‌كند زمين بطور ملايم رو به بلندى مىرفت . به آنجا كه رسيديم آب و سبزه يافتيم و به دهكده‌هاى بيشترى برخورد نموديم . با اينهمه اين بلوك كشت خوبى ندارد و جز چادرنشينان در آن ساكن ديگرى يافت نمىشود .\r\nدر آنجا درخت مو ، انجير ، پسته و هيچگونه درخت ديگرى كه پيرامون تهران و قزوين\r\n\r\n\r\n","description":"","footnote":"\r\n( 1 ) - طرز به كار بردن اين پنجره‌ها از شرق آمده چه نام « ايرانى » بر آن است .\r\nدر قسطنطنيه ؛ مصر و ايران به‌جاى آنكه آنها را متحرك بسازند در ديوار ثابت نگه مىدارند .\r\n( 2 ) - اين كلمه كه يونانى است به زبان فارسى داخل شده و معناى آن پيشواى دينى يا قاضى است [ ؟ 
  ]\r\n","page_name":" 270 ","page_number":290},
  {"content":"\r\n\r\nرا زيبا مىنمود به چشم نمىخورد . آق‌كند بر روى خط كوه‌هائى است كه به نام قافلان كوه خوانده مىشود و عراق عجم را از آذربايجان جدا مىكند . در آنجا جز به تركى حرف نمىزنند .\r\nروز نوزدهم را ما از اين كوه‌ها گذشتيم و از قزل‌اوزن رد شديم . اين رودخانه در اين قسمت از مسيرش از ميان دو خرسنگ خيلى بلند مىگذرد كه پائين آمدن از آن خيلى خطرناك مىباشد . ما در ميانه خوابيديم . اين شهر قابل توجه نيست و در يك جلگهء بارور كه در آن برنج مىكارند قرار دارد و از آب رود كوچكى كه بعدا به قزل‌اوزن مىريزد سيراب مىشود . بر روى اين رود پل خيلى باريكى زده‌اند كه داراى بيست و سه طاق است وضع آن نسبتا خوب مانده است به راهى منتهى مىشود كه سنگفرش شده و ساخت آن تقريبا شبيه به جاده‌هاى روميان است كه اغلب در ايتاليا و جاهاى ديگر به آنها برمىخوريم . مىگويند كه آن كار شاه عباس است ولى من در آن شك دارم و بايد كهن‌تر باشد . هرچه مىخواهد باشد گودالهائى كه آن را قطع مىكند سبب شده كه هيچگونه بهره‌اى از آن برده نشود .\r\nدهكدهء تركمن‌چاى كه ما روز بيستم را در آن خوابيديم ساكنينش امروزه كردها هستند ولى خيلى آرام و صلحدوست مىباشند . روز بيست و يكم ما به تيكمه‌داش « 1 » رسيديم . اين دهكده مانند دهكدهء پيشين به يارى عباس ميرزا از نو ساخته شده است . در آن روز باد شمال‌شرقى مىوزيد و باران مىآورد . روز بيست و دوم در سعيدآباد خوابيديم و فردايش به تبريز رسيديم . پيش از اينكه به اين شهر درآئيم من به يكى از افسران ارتش عباس ميرزا به نام نجيب خان برخوردم .\r\nاو به من چند كتاب مربوط به هنر جنگ كه به فرانسه و روسى به چاپ رسيده بود نشان داد . نجيب خان آهنگ اين را داشت كه نظاميان روسى كه در خدمت ايران هستند و از مراحم شاهزاده برخوردار مىباشند آنها را ترجمه كنند .\r\n\r\n\r\n","description":"","footnote":"\r\n( 1 ) -  Tikme - Tach \r\n","page_name":" 271 ","page_number":291},
  {"content":"\r\n\r\nفرداى آن روزى كه به تبريز وارد شديم احمد خان فرمانرواى كل آذربايجان كه در باغهاى بيرون شهر چادر زده بود به من وعدهء ملاقات داد . او مردى بود در حدود شصت و پنج سال : ظاهرش اينجور حكم مىكرد كه مردى با فهم و شعور است و خيلى طرف توجه و احترام مىباشد . در اين عقيده بود كه مىتوان با كاميابى ارتش ايران را به پاى فنون نظام اروپائى رساند . او كار تغييرات ارتش را با اين آغاز كرده بود كه سپاهيان خود را از مقدار زياد باروبنه‌اى كه همواره بايد با خود بكشند و اين مرسوم ارتش شرقيهاست خلاص كند . احمد خان با سالخوردگى يك استاد اسب سوارى بود . بسيار علاقمند به اسلحهء خوب بود و بدينجهت شمارهء بسيارى از آنها را داشت . به گمان من او از فدائيان عباس ميرزا بود . روز بيست و پنجم من با او ملاقات خصوصى داشتم . همچنين نايب فتحعلى خان را كه درباره‌اش پيش از اين سخن گفته‌ام از نو ديدار كردم .\r\nروز بيست و ششم بازار تبريز را زير پا گذاشتم كه به نظرم خيلى خوب و با رونق بود و كالاهاى عالى داشت چه مال هند و چه ايران . در همين روز احمد خان چندين شال به من هديه كرد . او همچنين نامه‌اى از عباس ميرزا كه لطف و مرحمت كرده بود به من داد .\r\nما تبريز را در بيست و هفتم ترك گفتيم تا دهكدهء مايان « 1 » كه در هشت كيلومترى اين شهر است فتحعلى خان و دو بازرگان ارمنى به نام مغدس آوانس اهل همدان ، و هارطون استفان اوغلو مرا بدرقه كردند .\r\nما همه شب را براى پرهيز از گرماى روز سفر كرديم و بامداد روز بيست و هشتم به دز خليل رسيديم . اطراف اين دهكده را باغهاى وسيع فراگرفته و پهلوى درياچهء اروميه جاى دارد . اين دهكده در بيست كيلومترى شمال - شمال غربى محلى كه تلخه‌سو ( آب تلخ يا تلخ چاى ) به درياچهء اروميه مىريزد واقع است .\r\nما تمام روز بيست و نهم را در طول كنار درياچه سفر كرديم و شب را در\r\n\r\n\r\n","description":"","footnote":"\r\n( 1 ) -  Maian \r\n","page_name":" 272 ","page_number":292},
  {"content":"\r\n\r\nطسوج خوابيديم . اين محل از يك دهكده كوچكتر است و از گروهى خانه تشكيل شده كه خيلى خوش منظر و دورنمايش همان درياچه و جزاير آن است .\r\nدرياچهء اروميه سطحش تقريبا به همان اندازه درياچهء وان است و اين دو درياچه را تقريبا تا همين روزها « 1 » هم عوضى مىگرفتند درحالى كه هشتاد كيلومتر از هم فاصله دارند . در جنوب و مغربش بخصوص از كوه‌هاى خيلى بلند محصور گرديده و با اينكه شهرهاى مهم اروميه ، سلماس و مراغه در كنار يا در فاصلهء كمى از اين حوض بزرگ قرار دارند باوجود اين به كار كشتىرانى نمىخورد . در آن سه جزيرهء اصلى به چشم مىخورد ولى آنها تقريبا بىحاصل هستند . سرزمين اطرافش چنين وضعى ندارد و علاوه بر وسعت و چراگاه‌هاى خوبش براى گندم كارى ، برنج و كتان بسيار بارور مىباشد و بويژه جنس توتون آن عالى است .\r\nدر روز سىام ما چادرهاى خود را در يك درهء سنگلاخ در آن سوى سيد حاجى برافراشتيم . روز سى و يكم به خوى رسيديم . سه روز در آنجا مانديم كه هم خستگى در كنيم و هم وسايل مسافرت خود را در تركيهء آسيا فراهم نمائيم .\r\nدر خوى بود كه از اغلب ايرانيانى كه همراهم بودند خداحافظى كرديم . پزشك من ميرزا شفيع نمىتوانست با آنهمه علاقه‌اى كه به من نشان مىداد به من شرح دهد كه چه‌اندازه خوشحال بود كه از من جدا مىشود و جانش را كه پيوسته به سلامتى من بسته بود نجات مىدهد . او به من گفت « به سلامت و خوشى برو ، دست على همراهت باشد ! تو در مدت دو ماه مرا به پاى شهادت رسانيدى و پس از اين مدت امروز اولين روزى است كه نفسى به راحتى مىكشم . همچنين هيچ هديه‌اى به من مده و تنها از مرز بگذر و نوشته‌اى به من بسپار كه گواهى كنى با تندرستى از من جدا گشته‌اى . اين تنها چيزيست كه از تو مىخواهم . » من گواهىنامه را كه خواسته بود با مبلغى متناسب با مواظبت‌هائى كه كرده و زحماتى\r\n\r\n\r\n","description":"","footnote":"\r\n( 1 ) - به نقشه گيوم دوليل  Guillaume De lisle  كه در 1723 كشيده و حك شده نگاه كنيد .\r\n","page_name":" 273 ","page_number":293},
  {"content":"\r\n\r\nكه برايم كشيده بود به او دادم و چهارم اوت از خوى راه افتادم .\r\nهنگامى كه از ايران مىخواستم بيرون بروم حس سپاسگزارى شديدى نسبت به اينهمه كسانى كه تركشان مىكردم به من دست داد . علاوه بر اينكه از جدا شدن آنان افسوس مىخوردم فكر آينده و ناراحتىهائى كه بايد در عين عبور از تركيه متحمل شوم بر نگرانيم مىافزود . در واقع درستى و ركى و مهمان‌نوازى تركها هرچه مىخواهد باشد يك اروپائى ادب ، مهربانى و شكيبائى دينى ايرانيان را ترجيح مىدهد . اگر بحث از كيفيات اخلاقى باشد تركها از ايرانيها باارزش‌ترند ولى ايرانيان دربارهء آنچه كه زندگى را جذابيت مىبخشد بىنهايت از تركها جلوتر هستند .\r\n\r\n","description":"","footnote":"","page_name":" 274 ","page_number":294},
  {"content":"\r\n\r\n\r\nفصل چهلم درهء قطور - ملاقات موسى بيك - آستورجى « 1 » خوشاب -\r\nارجك « 2 » - رسيدن به وان - ملاقات درويش پاشا - دير هفت كليسا - حركت ازوان - آرجك « 3 » - گذر تنك - آرنس « 4 » - آگانس « 5 » - هورشون « 6 » - تاشكون ( داش قوم ) - رهگذر فرات - سلطانيه - جلگه‌اى درميان آتش - عبور از توزلا بامشك - قراچوپان - آق‌داغ - ارس - كوللى - تالو - قله تك‌داغ - دشت ارزنة الروم - كيان .\r\nراه خود را دنبال مىكرديم و در روز چهارم داخل در تنگ و پيچ‌درپيچ قطور شديم كه ته آن را سيلاب شيار نموده و بىنهايت سنگستانش كرده بود . اين يكى از گذرهاى تنگى است كه گذشتن در آن بسيار دشوار مىباشد و ما در سفر خود به آن برخورديم و خيلى رنج كشيديم . بر طبق وعده‌اى كه پيش از اين به موسى بيگ داده بودم به او خبر رساندم تا از من پذيرائى كند . من او را همانگونه حاضر خدمت ديدم كه پيش از اين در نخستين‌بار بود . او جنگ با كردها را به پايان رسانيده و غنيمت فراوانى در لشكركشى خود از آنها به دست آورده بود و از اينرو در كاخش فراوانى بسيار به چشم مىخورد . او از من پرسيد كه به نظرت\r\n\r\n\r\n","description":"","footnote":"\r\n( 1 ) -  Astourdji \r\n( 2 ) -  Erdjek \r\n( 3 ) -  Ardjek \r\n( 4 ) -  Arnes \r\n( 5 ) -  Aganes \r\n( 6 ) -  Horchoun \r\n","page_name":" 275 ","page_number":295},
  {"content":"\r\n\r\nايرانيان چه‌جور مردمى هستند درحالى كه آنان را سخت مسخره مىنمود .\r\nمهماندار من كه مردى تند هوش و بذله‌گو بود پاسخش را با شوخى بسيار دربارهء سختى ، درشتى و خشونت تركها داد . شب به ما خيلى خوش گذشت . فردا صبح پيش از آنكه راه بيفتم مىخواستم از ميزبانم از پذيرائى شايانى كه كرده بود سپاسگزارى كنم ولى او هيچگونه هديه‌اى نپذيرفت .\r\nروز پنجم ماه راه خود را دنبال كرديم و دره‌اى را پيموديم . چراگاه عالى آنجا خوراك بسيارى از گوزنهاى نر را مىداد و ما چندين گله گوزن را ديديم .\r\nچون موسى بيگ يكى از مردمان تيرهء خود را به راهنمائى ما فرستاده بود ما از ديدار دستهء سربازهاى كردى كه به آنها برخورد مىكرديم هيچ نگرانى نداشتيم .\r\nشب را در آستورجى كه دهكدهء فقيرى بود و در سى و شش فرسخى وان و بيست و هشت فرسخى خوشاب واقع است خوابيديم . اين شهر كوچك بر روى فلات ساخته شده كه از آنجا رودخانه‌هاى قطور و خوشاب سرچشمه مىگيرند . يكى از اين رودها به سوى شمال شرقى روان مىشود و جلگه‌هاى بارور خوى را سيراب مىكند درحالى كه ديگرى به درياچهء وان مىريزد . بر خوشاب كاخى مشرف است كه در آنجا بيگ توانائى سكنى داشته . در اين شهر يك كليساى ارمنى است كه از راه‌هاى دور به زيارت آن مىآيند و آنجا به علت خصوصيت قابل ملاحظه‌اى كه دارد هرچند كه نمونه‌هاى ديگرى هم از آن ديده مىشود بيگ در آنجا پيوسته يك چراغ در برابر تصوير مريم روشن مىگذارد .\r\nكوه‌هائى كه فلات خوشاب جزو آن است مشرف بر كوه‌هاى هكيار هستند كه پيش از اين درباره‌اش سخن رفت .\r\nچون ناچار گشتيم كه در روز ششم چند ساعت نزد كردها بمانيم تا اسبهايمان كمى خستگى در كنند از اين جهت نتوانستيم بيش از پنج فرسخ ( ليو ) بپيمائيم . ما بر روى پشت‌بام‌هاى خانه‌هاى ارجك خوابيديم . اين دهكده در مخرج گذرگاه تنگ محموديه و در كنار يك درياچهء نمكى كه بيش از دو يا سه\r\n\r\n","description":"","footnote":"","page_name":" 276 ","page_number":296},
  {"content":"\r\n\r\nفرسخ پيرامونش نيست و قبلا درباره‌اش حرف زده‌ايم قرار دارد در سرزمينى كه ما مىپيموديم دسته‌هاى سركش ايل شقاقى به تاراج مشغول بودند .\r\nروز هفتم صبح خيلى زود به وان رسيديم و در باغهاى پيشكار درويش پاشا چادر زديم . فرداى آن روز من به ديدار فرمانرواى شهر رفتم كه خيلى دوستانه مرا پذيرفت خواه براى اين بود كه مباهات كند مانند كردها مهمان‌نواز است ، خواه براى اينكه هنوز فرمان اعطاى منصبش را از قسطنطنيه دريافت نكرده بود و مىخواست كه من كاردار سفارت فرانسه را ترغيب كنم كه به طرز مساعدى شورشى را كه بدان وسيله قدرت به دستش رسيده است توصيف كند . نه تنها مرا به ناهار دعوت كرد بلكه گرمابهء مخصوص خود را نيز در اختيار من گذاشت و اين نوع ادب در تركيه خيلى كم به چشم مىخورد . بارى او مرا به زور به جزيره‌هاى درياچه برد و در آنجا ديرها و آثار باستانى عيسويت آن اطراف را ديدار كردم و اين كار در روز نهم انجام گرفت . من بر آن منظرهء لذت‌بخش كه دير هفت كليسا از آن برخوردار بود آفرين مىگفتم . اين دير بر روى بلندى قرار داشت و از آنجا درياچه ، شهر و باغهاى وان هويدا مىگشت .\r\nاين نام هفت كليسا را نبايد به معنى كلمهء خود گرفت زيرا جز يك كليسا در اين دير ديده نمىشود ؛ ولى شش كليساى كوچك دارد و در نتيجه داراى هفت مهرابه است . اين خيلى فراخ نيست . من در آنجا خيلى مطلاكارى و پرده‌هاى نقاشى متوسطى ديدم كه كار ارمنىها بود . به من زيورها ، انجيل‌ها ، كتاب دعاها و كتابهاى ديگر كليسائى را كه همگى نسخهء خطى بودند نشان دادند و من آنجا در مراسم دينى شركت كردم . پير دير يك پيرمرد ريش سفيدى بود . در انجمن اين دير بيش از چهار يا پنج روحانى ديده نمىشد كه برخى از آنها ارمنى و برخى ديگر گرجى بودند . يك ناهار به من دادند كه محصول صدقات فراوانى بود كه به دست آورده بودند . من فرصتى پيدا كردم كه ملاحظه كنم كه اصل امساك در كليساى ارمنى چنان كه قلمداد مىكنند نيست . خوراك خيلى فراوان و طويل بود و شراب و عرق رازيانه بسيار نوشيده شد .\r\n\r\n","description":"","footnote":"","page_name":" 277 ","page_number":297},
  {"content":"\r\n\r\nدرويش پاشا به من اسب سياه زيبائى هديه كرد و يك افسر كرد را گماشت كه مرا همراهى كند . اين افسر از همان كسانى بود كه در دوران بدبختيش با وى همراه بود . ما روز دهم راه افتاديم . به همان اندازه كه پيش مىرفتيم خطرات جاده و تمام ناراحتىهاى ديگرى كه هنگام سفر در تركيهء آسيا پيش مىآيد بيشتر بر ايرانيهائى كه همراه من بودند احساس مىشد . آنها ديگر غزل نمىخواندند « 1 » ، افسوس تنباكو ، شربت يخ‌دار و بطور كلى همه‌گونه ظرافت‌هاى خوشگذرانى كشور خود را مىخوردند .\r\nما كرانه درياچهء وان را با كم و بيش فاصله تمام مدت روز پيموديم و به سوى شمال غرب جهت گرفتيم . در آرجك خوابيديم و اين دهكدهء كوچك نامش تقريبا مانند همان دهكده‌اى است كه ما شب ششم و هفتم را آنجا گذرانده بوديم .\r\nروز يازدهم ما جهت راه خود را عوض كرديم و به سوى غرب به راه افتاديم . ما يك بخشى از شب را در كارزون « 2 » گذرانديم . از اين دهكده ما روز دوازدهم يك ساعت بعد از نيمه شب به علت خطر گذرگاه تنگ آرنس به راه افتاديم . روز سيزدهم را در آگانس دهكده‌اى نزديك ارجيك ( ارسيساى باستان ) خوابيديم . كردها به فكر افتادند كه در ميان شب به ما دستبرد بزنند و آنچه داريم تاراج كنند . آنان چند تير تفنگ انداختند ولى ما فقط يك قاطر كه قسمتى از باروبنه محمد خان مهماندارمان را مىبرد از دست داديم و اين كار به او فرصت خوبى داد كه هرچه دلش مىخواست به عثمانيها بگويد .\r\nپيش از آنكه از وان به راه بيفتيم من به ابراهيم پاشاى بايزيد نامه‌اى نوشتم و به او توصيهء محمود آقاى سالخورده و كسان ديگرى را كه به من مهربانيهاى فراوان كرده و در زمانى كه در بايزيد در بند بودم همه‌گونه توجه نموده بودند كردم\r\n\r\n\r\n","description":"","footnote":"\r\n( 1 ) - رسم ايرانيها بر اين است كه براى رفع خستگى راه‌ها با شعرهاى عاشقانه . . .\r\nآواز مىخوانند .\r\n( 2 ) -  Karzou \r\n","page_name":" 278 ","page_number":298},
  {"content":"\r\n\r\nو در ضمن نيز هدايائى برايش فرستادم . ابراهيم پاشا به من باادب پاسخ داد و نامه‌اش در روز سيزدهم بتوسط يك سپاهى ترك متعلق به درويش پاشا كه نامهء مرا پيش ابراهيم برده بود به من رسيد . من خبر غم‌آور مرگ حاكم ارك بايزيد را همان روز فهميدم . اين پيرمرد بزرگوار كه زندگى خود را مديون او مىدانم با يك زخم نيزه در ستيزه‌اى كه با ايرانيان داشت كشته شد .\r\nروز چهاردهم را ما در هورشون گذرانديم و در تاشكون خوابيديم . اين محل جايگاه شيخ سالخوردهء مسلمانى بود كه در نخستين گذر من به عنوان راهنما به من خدمت كرد . ما او را در خانقاهش بازديد كرديم و مهمان‌نوازى كرد .\r\nروز پانزدهم از نزديك ملاذگرد از رشتهء جنوبى فرات گذشتيم و تا سلطانيه ادامه داديم . اين دهكدهء فقير در يك دشت فراخ جاى دارد و از بالاى كوه‌هاى همسايه‌اش منظرهء تازه‌اى به بيننده مىدهد . يك سيل آتش از آنجا مىگذشت كه به پهناى رودخانهء بزرگى بود . اين كردها بودند كه براى اصلاح چراگاه‌ها علفهاى خشك را كه سرپا بودند مىسوزاندند و دقت داشتند كه در فاصله به فاصله بر روى دو خط موازى آتش را روشن كنند . هنگامى كه باد سختى مىوزد آتش به اندازه‌اى تند پيش مىرود كه يك سوار به زور مىتواند آن را دنبال كند . اين آتش‌سوزى اغلب دو سه روز طول مىكشد .\r\nروز شانزدهم از توزلا گذشتيم . اين رودخانه تا اندازه‌اى قابل ملاحظه است و بر كنار آن يك معدن نمك تركى است كه نامش را به آنجا داده است .\r\nبراى گذر از آن بايد بر روى خيكهاى باد كرده نشست . چندين خيك را پهلوى هم مىگذارند و بهم مىپيوندند و روى آنها را با كاه يا شاخ و برگ مىپوشانند .\r\nمسافر در عقب مىنشيند و مردى كه نوعى بيل يا پارو به دست دارد و در جلو جاى مىگيرد قايق را هدايت مىكند اين‌گونه گذر از رودخانه هم طول مىكشد و هم خسته‌كننده است و اغلب اوقات ساق پا در آبست . ولى دربارهء اسبها آنها را با شنا رد مىكنند . يكى از ايرانيهاى همراه ما كه دلش نمىخواست از اسبش پياده\r\n\r\n","description":"","footnote":"","page_name":" 279 ","page_number":299},
  {"content":"\r\n\r\nشود در رود افتاد و توانستند كه هم خودش و هم اسبش را نجات دهند . ما در قراچوپان ( چوپان سياه ) خوابيديم .\r\nروز هفدهم از سفيدكوه ( آق‌داغ ) گذشتيم . شب هنگام از ارس باگدار گذشتيم ؛ در كوللى خوابيديم و در آنجا بهتر از موقع نخستين گذرمان از ما پذيرائى كردند و در آنجا وسايل زندگى بهتر از هر نقطهء ديگرى كه گذر كرده بوديم يافت مىشد ؛ چون جاهاى ديگر مورد دستبرد كردها واقع گرديده بود و همه‌چيزش را تاراج كرده بودند . نان فراوان ، شير و تخم مرغ به ما عرضه كردند .\r\nروز هيجدهم را در تالو خوابيديم و آن قريهء كوچك بىارزشى است .\r\nروز نوزدهم را از رشته‌كوه‌هاى تك داغ گذشتيم و قلهء آن به نظر من خيلى بلند آمد .\r\nهنگامى كه به زحمت به بالاى گردنه رسيديم از آنجا از يك‌سو همهء سرزمينى كه تا وان كشيده شده بود به چشم مىخورد و از سوى ديگر از دور جلگهء ديار بكر هويدا بود . من نه در آلپ‌ها و نه در آپنن‌ها نه در پيرنه‌ها نه در كوه‌هاى هموس « 1 » و نه در نواحى كوهستانى ديگر كه در عمرم ديده‌ام دورنمائى تا اين اندازه با هيبت نديده‌ام . اين انبوه كوه‌هائى كه پيرامون ما را در شمال ، مشرق و مغرب فراگرفته بودند و خود را به ما مىنماياندند قلهء آنها بلنديش كمتر از آنجائى بود كه ما بوديم و سراسر پوشيده از برف بود . از اين كوهستانهاست كه دجله و فرات و ارس سرچشمه مىگيرند .\r\nهمان روز يعنى نوزدهم آن فلات بلند را كه از ملاذگرد راه ما بود ترك گفتيم ولى خيلى خسته و كوفته شديم بخصوص در چهار روزهء آخر ؛ و بالاخره به جلگهء ارزنة الروم سرازير شديم . بر طبق فرمانى كه يوسف پاشا داده بود ما هيچ به شهر در نيامديم و رفتيم به كيان و در آنجا منزل كرديم . اينجا يك دهكدهء بزرگى است كه يك ميل با ارزنة الروم فاصله دارد .\r\n\r\n\r\n","description":"","footnote":"\r\n( 1 ) -  Hemus \r\n","page_name":" 280 ","page_number":300},
  {"content":"\r\n\r\n\r\nفصل چهل و يكم نگهبانان ايرانى به كشور خود بازگشتند -\r\nعزيمت ازكيان - آب گرم معدنى ايليجه - آش قلعه - چيفتليك - ملاقات با آقاى ژوآنن - سامان سوئى - گمش‌خانه - استاوروس - كوه‌هاى همسايهء درياى سياه - پديده - قويزليك - رسيدن به طرابوزان\r\nنگهبانان ايرانى ما نمىبايست كه تا آن سوى ارزنة الروم بيايند . مهماندار ما محمد خان نزد حاكم اين شهر آمد تا آگهى رسيدن مرا به آنجا و علاقهء مرا به اينكه از راه طرابوزان مىخواهم به قسطنطنيه بروم به او بگويد . حاكم كه ادعا مىكرد فرمان مثبتى به او داده شده تا از قراحصار كه يوسف پاشا در آن موقع در آنجا بود مرا بگذرانند به ميل من رفتار نكرد و قرار شد كه تقاضاى من به بيگلربيگى مرجوع شود و آنگاه من و او نامه‌اى به وى نوشتيم . نامه‌هاى خود را به يك ارمنى سپرديم كه مرد هوشيارى بود . او به ما وعده داد كه با خيلى شتاب به كار بپردازد . ما مىبايد كه در بازگشتش تاچيفتليك به پيشبازش برويم .\r\nاين دهكده قشنگ بود و بر روى يك دوراهى قرار دارد كه يك راه به طرابوزان و ديگرى از آسياى صغير به قسطنطنيه مىرود . به علت ناتندرستى كه داشتم خيلى مايل بودم كه از راه دريا بروم . من خود را در حال آن يونانىاى ديدم كه گزنفن درباره‌اش مىگويد ؛ از آماده كردن باروبنه ؛ از رفتن ، از دويدن و از اسلحه خسته شده و مىخواست به كنار دريا برسد و نزديك طرابوزان سوار كشتى شود\r\n\r\n","description":"","footnote":"","page_name":" 281 ","page_number":301},
  {"content":"\r\n\r\nو بر روى پل كشتى دراز بكشد و همانگونه كه اوليس در خواب « 1 » بود به يونان برگردد .\r\nايرانيانى كه همراهم بودند پس از آنكه هداياى گوناگونى از من گرفتند در بيستم اوت به ميهن خود بازگشتند . من به مهماندار نامه‌هائى دادم كه به وزيران شاه و چند تن ديگر كه در مدت اقامتم باهم در ايران آميزش كرده بوديم بدهد .\r\nمن از كيان همان روز بيستم راه افتادم و هفت هشت سوار ترك نگهبانم بودند .\r\nما در آن روز بيش از يك فرسخ نرفتيم تا آنكه به آن ارمنى فرصت برگشتن را بدهيم و در راه خيلى به كندى پيش مىرفتيم چه از نظر سستى طبيعى تركها ، چه براى اينكه وقتى تركها مأموريتى دارند از دهكده‌هائى كه مىگذرند خراج مىگيرند و از اين‌روى سودشان در اين است كه مدت درازى در راه باشند . مىتوان گفت كه هيچ‌چيز به اندازهء اين‌گونه سفرها و چنين نگهبان‌ها بيمزه نيست .\r\nما شب را در ايليجه « 2 » گذرانديم . اين دهكده نام خود را از چشمه‌اى مىگيرد كه آب آن آغشته از گوگرد است و ما در آن آب‌تنى كرديم . اين چشمه در حوضچه‌اى هشت‌گوش كه هشتاد تا صدپا پيرامونش مىباشد محصور گشته و دوازده تا پانزده پاگود است . هنگامى كه مىخواهند خود را بشويند بر روى تخته‌سنگهاى مرمر كه در اطراف آنجا پراكنده است مىنشينند . اين حوضچه با\r\n\r\n\r\n","description":"","footnote":"\r\n( 1 ) - بازگشت ده هزار نفرى ؛ كتاب پنجم .\r\n( 2 ) - تا اندازه‌اى شگفت‌آور است كه نام كهن الژيا را مىتوان در ايليجه بازيافت .\r\nتركها معمولا همهء چشمه‌هاى آب گرم معدنى را چنين مىخوانند . آرپاسو كه در روزگار كهن آن را هارپاسو مىخواندند همين‌گونه نامى است كه از دو كلمهء تركى تركيب يافته كه معنى آن آب جو مىباشد [ در كتاب بازگشت ده هزار نفرى ( كتاب چهارم ) مىبينيم كه آب جو نوشابهء خيلى رايج در ارمنستان بوده و امروزه هيچ آن را نمىشناسند 
  ] . تكس كه در گزنفن هست همان است كه امروز « تكيه » يا « دير » مىخوانند ، خيلى آسان است كه نمونه‌هاى بسيارى از اين قبيل ارائه دهيم كه به گواهىهاى تاريخ دربارهء هجوم‌هاى خيلى باستان سكها يا تاتارها را در اين بخش جهان تأييد كند ( هرودت ، كليو ، فصل 103 و دنبالهء آن ) .\r\n","page_name":" 282 ","page_number":302},
  {"content":"\r\n\r\nديوارهاى نيمه بلندى محصور شده است .\r\nدر 21 اوت به‌جاى اينكه راه كوجاپونهار و بايبوت را پيش بگيريم راه خود را به سوى جنس « 1 » و آش‌قلعه كه در آنجا چاپارخانه بود كج كرديم . در نزديك همين‌جا بود كه آقاى ژوآنن را كه آقاى روفن نزد من فرستاده بود ديدار\r\n\r\n\r\n","description":"","footnote":"\r\n( 1 ) - آقاى ماك دونالدكينر در كتاب مسافرت در آسياى صغير ، ارمنستان و كردستان ( جلد دوم صفحهء 130 ، ترجمه آن كتاب ) مىگويد كه پس از آنكه از تك‌داغ گذشت به دهكدهء بزرگ جينيس يا خينيس رسيد . آقاى دانويل فرض مىكند كه اين دهكده همان ژيمنياس است كه در كتاب بازگشت ده هزار نفرى ياد شده است .\r\nسياح دانا در يك يادداشتى خاطرنشان كرده است كه در فاصله پنج روزهء ژيمنياس ، يونانيها با زحمت به كوه مقدس تكس رسيدند و از قلهء آن توانستند دريا را ببينند ، و او مىافزايد كه آنان چهل ميل ( تقريبا سيزده ليو و يك‌سوم آن ) در روز پيمودند . چنين كارى در سرزمينى پوشيده از برف كه از هر سويش دشمنان حريف را به ستوه درمىآورند نشدنى است . آقاى كينر به نظر مىآيد كه توجه زيادى به موارد زير نكرده است :\r\n1 ) دهكده‌اى را كه او ياد مىكند در اين سرزمين به كلى ناشناخته است و از طرف مؤلفين ارمنى و ترك هم به نام ژينيس از دهكده‌اى ياد نشده است بلكه بنام خنس ، خنوس و خنون خوانده شده كه مشابهت كمى با ژيمنياس دارد .\r\n2 ) دربارهء ژينيس كه دانويل راجع به آن صحبت مىكند در روى نقشه باستانى او جلد دوم ، صفحهء 4 ، و در روى نقشه آسياى صغير ، تقريبا در بيست و پنجهزار ذرعى ( توآز ) شمال شرقى ارزنة الروم واقع است : در صورتى كه آقاى كينر محل آن را در شصت و نه هزار ذرعى جنوب شرقى ارزنة الروم تعيين نموده است .\r\n3 ) فاصلهء ژينيس ( كه من جنس مىنويسم و دوبار از آن گذشته‌ام ) تا كوه تكس به خط مستقيم بيش از چهل و پنج ميل نيست . بارى اگر براى دورى و پيچ و خمها يك سوم هم بر آن بيفزائيم بيش از بيست فرسخ ( ليو ) نمىشود و اين درست مطابق مىشود با پنج روز راه‌پيمائى گزنفن .\r\nمن غافل نيستم از اينكه راهى را كه يونانيها دنبال كردند از ارپاسو به پاسين مىگذرد و از طريق جنس و گموش‌خانه به طرابوزان منتهى مىشود . ولى دربارهء طول زمانى كه ده هزار نفر مىبايست فاصلهء ميان فاز و هارپاسو را بپيمايند و همچنين لزوم انحراف آنها را از راه مستقيم نمىتوانم توضيحى بدهم . حدسيات مدبرانه‌اى كه در اين -\r\n","page_name":" 283 ","page_number":303},
  {"content":"\r\n\r\nكردم . من نمىتوانم شادى خود را در هنگامى كه اين فرانسوى جوان را در آغوش گرفتم و فشردم بيان كنم . او برايم اخبار خانواده‌ام و اوضاع كارهاى اروپا را داد .\r\nاو به من پول داد كه چقدر به آن نيازمند بودم زيرا در نتيجهء هداياى قابل توجهى كه در موقع خود به سوارانى كه نگهبانانم بودند و به حاكم ارزنة الروم همچنين به خيلى اشخاص چه در ايران و چه در تركيه داده بودم كيسه‌ام تقريبا تهى گرديده بود .\r\nپس از يك رشته مذاكراتى كه تا پاسى از شب طول كشيد ميان ما قرار براين شد كه آقاى ژوآنن « 1 » به ايران برود و حامل نامه‌اى كه قصد داشتم براى شاه بنويسم بشود ؛ زيرا در ايران اجازه دارند و مرسوم است كه مستقيما به فرمانرواى كشور نامه بنويسند و او نيز بىمداخلهء وزيران پاسخ آن را مىدهد . من به آقاى ژوآنن همه‌گونه اطلاعات لازم را كه به نظرم مىرسيد دربارهء راه‌ها و مسافرتش از منطقهء كردستان شمالى و همچنين دربارهء رفتار با ايرانيان كه در قول و وعده‌هاى دوستانه خست ندارند دادم . سپس كمى آسايش كرديم و آنگاه فردا بامداد از هم جدا شديم .\r\nچيفتليك كه روز بيست و دوم را در آنجا خوابيديم بر روى يك جلگهء خندانى در كنار يك رود كوچكى است كه دانويل آن را سورمان سوئى مىخواند ولى نام درستش سامان سوئى ( رودكاه ) مىباشد . آب اين رود به سوى درياى سياه روان است . من با خشنودى شايانى توجه كردم كه اين امتداد نشانهء قطعى از نزديكى\r\n\r\n\r\n","description":"","footnote":"\r\n- موضوع آقاى رونل ( در ترجمهء بازگشت ده هزار نفرى ) ارائه مىكند چيرگى اين دانشمند و همچنين آقاى كينر را كه بىگفتگو داراى ارزش فراوانى هستند هويدا مىسازد و ليكن به گمان من بىفايده نيست اگر با دقت نام محلى را كه باهم آهنگيش ما را بيشتر به ژيمنياس گزنفن بكشاند به ياد بياوريم تا اينكه به نام‌هاى كماسور ، كومباس يا كوماكى بپردازيم و بويژه شايسته است كه دانويل را از اينكه خنس را بجاى ژيمنياس گرفته از سرزنش دور بداريم و بىگناهش بشناسيم .\r\n( 1 ) - آقاى ژوآنن از اين زمان امور دبير يكمى و وابستگى فرانسه را در ايران با امتياز انجام داد .\r\n","page_name":" 284 ","page_number":304},
  {"content":"\r\n\r\nپايان مسافرتم از ناحيهء باربار آسياى صغير است . براى اينكه خوشبختيم به بالاترين درجه‌اش برسد همان شب نامه‌اى از يوسف پاشا بتوسط همان ارمنى كه نزدش فرستاده بودم به دست من رسيد كه در آن بيگلربيگى از اينكه من از مسافرت از راه زمين كه به حق مطمئن‌تر بوده است چشم پوشيده‌ام اظهار تأسف نموده و اجازهء گذشتن از طرابوزان را به من داده و به من اعلام كرده بود كه فرمانرواى اين شهر را گماشته است تا وسايل لازم را براى رسيدن به قسطنطنيه بىدرنگ در اختيارم بگذارد . گويا اينهمه نشانه‌هاى مهربانى به نظرش بس نيامده بود كه همراه نامه هديهء تازه‌اى هم برايم فرستاد .\r\nمنزل فرداى ما روز بيست و سوم در گمش‌خانه ( خانه نقره ) « 1 » بود . آنجا قصبهء بزرگى است كه جمعيت اصلى آن ارمنىها هستند كه درهء كوچك مطبوع و حاصلخيز آن را كشت مىكنند و با استفاده از موقعيت محل به بازرگانى سودمندى مىپردازند كه ايشان نيز از دير زمانى كه به ياد نمىآيد « 2 » به استخراج معدنهاى قابل ملاحظه‌اى كه فاصلهء كمى تا آنجا دارد پرداخته‌اند . من از كارهاى آنان ديدار كردم و با اطلاع كمى كه دراين‌باره دارم به آسانى دريافتم كه كارهايشان را با مهارت اداره نمىكنند . محصول استخراجشان را در قديم به سى هزار پياستر در ماه تخمين زده بودند . من گمان نمىكنم كه امروزه مبلغ آن به يك‌چهارم آن برسد . پيرامون گمش‌خانه بنابر آنچه كه به نظر مىآيد ميدان خيلى مساعدى براى پژوهش يك معدن‌شناس است .\r\n\r\n\r\n","description":"","footnote":"\r\n( 1 ) - دانويل ( جغرافياى باستان ، جلد دوم ، صفحهء 37 ) به نظر مىآيد كه چنين مىانديشد كه اين محل همان بيله  Bylae  باستانى است .\r\n( 2 ) - در ايلياد همر ( كتاب دوم ، شعر 856 و 857 ) بحث از سرزمينى است كه در انتهاى پنت اوكسن قرار دارد و در آنجا هاليزون‌هاى آليبه  Alybe  مسكن دارند و معدنهاى نقره‌اش شهرت دارد . استرابن ( كتاب 12 ، صفحهء 549 و دنبالهء آن ) حدس مىزند كه اين مردمان از شاليب‌ها هستند كه ساكنين آن سوى هاليس مىباشند .\r\n","page_name":" 285 ","page_number":305},
  {"content":"\r\n\r\nاز گمش‌خانه ما روز بيست و چهارم به استاوروس ( صليب ) رسيديم و آنجا نخستين دهكدهء يونانى است كه از ارزنة الروم به سوى طرابوزان به آن برمىخوريم و دهكده‌هاى ديگر همگى ارمنىنشين يا ترك‌نشين هستند . اين دهكده وضعيت دلگشائى دارد و بر روى شيب كوهستان است و در كنار يك سيلابى واقع است كه آبهاى آن سبب بارورى كف يك دره مىگردد و اگر آن آب سيل از آنجا نگذرد به كلى بىحاصل مىشود . جاى اين را دارد حدس بزنيم كه استاوروس در زمان باستان وابسته به كوچ‌نشين طرابوزان بوده است .\r\nدر روز بيست و پنجم ما رشته كوه‌هائى را كه مانند كمربند درياى سياه را در كرانهء جنوبى درميان گرفته‌اند به زحمت بالا رفتيم . هنگامى كه با كوشش به قلهء يكى از آنها رسيديم در زير پاى خود انبوهى ابر سفيد فراوان ديديم كه با شدت بهم مىخوردند و صاعقه از ميانشان مىجهيد . اين يك طوفانى بود كه بر طرابوزان و دره‌هاى پيرامونش مىتاخت . آفتاب در بالاى سر ما مىدرخشيد و ما هواى پاك و با نشاطى را تنفس مىكرديم . اين پديده بويژه در آغاز بهار و پائيز و زمستان اغلب تجديد مىشود و بادها ابرها را به سوى كوه‌هائى كه ياد كرديم مىرانند .\r\nآنقدر براين كوه‌ها ابر است كه با آنكه خيلى نزديك دريا باشند نمىشود از بالاى قله‌شان آن را ديد .\r\nسرزمينى كه از قله‌هاى كوه‌ها به سوى شمال گسترده شده خيلى جنگلى است . رويندگى در آنجا خيلى قوى است و درختانش كلفتى و بلندى فوق العاده‌اى دارند اين درختان عبارتند از درخت بلوط ، آلش ( زان ) ، زبان گنجشك ، غان ، افرا ، و تعدادى صنوبر . اين تنها چشم‌انداز نيست كه يك حالت خندانى را به ما مىنماياند بلكه به ميزانى كه بسوى طرابوزان پيش مىرويم خيلى به آسانى در مىيابيم كه مردم آنجا خيلى بيشتر از آن سوى ديگر اين كوهستان‌ها از آسايش بهره‌مند مىباشند . در ته دره‌ها مسكن‌هاى پراكنده‌اى برپا گرديده و اين خود مبين يك نوع امنيتى است . بارى چشم‌اندازهاى اين ناحيهء زيبا ما را به ياد دورنماهاى\r\n\r\n","description":"","footnote":"","page_name":" 286 ","page_number":306},
  {"content":"\r\n\r\nسوئيس و ساوآ مىاندازد ؛ درحالى كه در همسايگى ارزنة الروم سرزمين بلند ، سنگلاخ ، بىحاصل و تقريبا لخت است .\r\nنمناكى خاك كه با مقدار فراوانى برگهاى ريخته شده همدست گرديده بيش از حد متعارفى ، شيب سخت كوهستانها را ليز كرده است و ما ناچار شديم كه براى پائين رفتن پياده برويم . ما روز بيست و پنجم را در قويزليك ( دهكدهء درختهاى گردو ) گذرانديم و آنجا نخستين‌بار پس از ارزنة الروم ما به كاروانسرائى رسيديم كه تا اندازه‌اى در آنجا وسايل آسايش فراهم بود و قهوه‌خانه‌اى ديديم كه خوب اداره گرديده بود . من از آنجا به آقاى دوپره كنسول طرابوزان نامه‌اى نوشتم كه پس‌فردا در روز بيست و ششم مهربانى كرد و به پيشبازم تا محلى آمد كه در آنجا نخستين‌بار مىتوان دريا را با فراخى وسيعش ديد . اين محل بىگفتگو همسايه آنجائى است كه بازگشت ده هزار نفرى آن را تا اين اندازه آوازه ساخته است و همان‌جائى است كه يونانيها پيش از اينها يك پرستشگاه و مهرابه‌هائى براى آپولن و مركورى در آن بنياد نهاده بودند . قلهء اين كوه‌ها را بعدها امپراطور آدرين ديد و در آنجا مجسمه‌اى برپا كرد كه شهرت نوينى به آن داد ؛ بويژه با توصيف درخشان جاندارى كه آرين به درستى دربارهء آن از خود به‌جاى گذاشته باعث شهرت بيشتر آن گرديد . او از تاريخ‌نويسان يونانى بود كه روش و ذوق آنها سادگى خيلى دوستداشتنى و لطف تقليد نكردنى سبك گزنفن را به ياد مىآورد .\r\n\r\n","description":"","footnote":"","page_name":" 287 ","page_number":307},
  {"content":"\r\n . \r\n","description":"","footnote":"","page_name":" 288 ","page_number":308},
  {"content":"\r\n\r\n\r\nفصل چهل و دوم كشتى سوارى در طرابوزان - توقف اجبارى در كرانهء ونا « 1 » -\r\nدنبالهء كشتىرانى - توقف جديد - از نوسوار به كشتى شدن - طوفان سخت - از كشتى پياده شدن در لنگرگاه - كومجوقاز « 2 » - جلگهء جانيك - شهرهاى عمده اين جلگه .\r\nدورنماى طرابوزان و پيرامونش از بالاى تپه‌هائى كه از اين طرف كنار ساحل درياى سياه را گرفته حالت خيلى دلپذيرى دارد . همهء خانه‌ها و حتى ديواره‌هاى حصار شهر كه همواره شكل يك ذوزنقه را دارند با عشقه پوشيده شده و سبزى تيره برگهاى آن با رنگ زنده و درخشان دورنماى اطراف و پرتو اشعهء آفتاب كه انعكاس آن از سطح صيقلى دريا به چشم مىخورد تضاد بوجود مىآورد . خليج كوچكى كه آن را دريانوردى [ ؟ 
  ] مىخوانند هنگامى كه از جانب خشكى به آنجا مىرسند در طرف راست قرار دارد . در اين خليج جز چند قايق ماهيگيرى و چند كشتى كه به باربرى كالاهائى به پلاتانا « 3 » اشتغال دارند چيز ديگرى نمىتواند داخل شود . پلاتانا بندر حقيقى طرابوزان « 4 » مىباشد و كالاها را از آنجا به شهر حمل مىكند . در همين‌جا\r\n\r\n\r\n","description":"","footnote":"\r\n( 1 ) -  Vona \r\n( 2 ) -  Coumdjughaz \r\n( 3 ) -  Platana \r\n( 4 ) - فاصلهء ميان هرموناسا  Hermonassa  ( محلى كه در چهار ميلى غرب پلاتانا است ) و طرابوزان را آرين  Arrien  شصت ستاد تقويم كرده است من آن را چهارده ميل يا چهار فرسخ ( ليو ) و دو سوم از دريا تقويم مىكنم . ميزان ستادى كه آرين به كار برده هرچه مىخواهد باشد دشوار است كه اين دو ارزش‌گذارى را باهم وفق داد مگر آنكه تصور كنيم كه اينجا صحبت از يك محلى است كه وضعيت آن پاسخگوى وضعيت پلاتانا يا درست‌تر شايد پالاتى خانه  Palati - Khaneh  باشد .\r\n","page_name":" 289 ","page_number":309},
  {"content":"\r\n\r\nبود كه آقاى كنسول با كمال ميل مىخواست براى ما كشتىاى را كه در آن محل لنگر انداخته بود اجاره كند . در آنجا همچنين دو كشتى شراعى ترك بود كه من از آنها بازديد كردم . فرماندهى آنها كه مىبايست به قسطنطنيه برود مىخواست كه مرا نزد خود در كشتى نگهدارد ولى ترس اينكه شايد خيلى دير بشود مرا وادار كرد كه اين پيشنهادش را رد كنم .\r\nآن ارمنى باوفائى كه از نخستين عبور من از ارزنة الروم همراهيم كرده بود مرا در طرابوزان ترك كرد . اين مرد جوان از سفر دريائى بىاندازه هراسناك بود و نتوانستم كه او را راضى كنم كه با من سوار كشتى شود . چنان كه بعدا فهميدم او موقعى كه به سوى مارسيوان مىرفت همين‌كه از طرابوزان خارج شد اين بدبختى برايش پيش آمد كه لازها به او دستبرد زدند و او را لخت كردند .\r\nپدر آقاى دوپره ، مرا تا پلاتانا همراهى كرد . كشتى ما يك بش چيفته بود كه مىتوانست هشتاد تا صد چليگ « 1 » بارگيرى كند . عمله و كاركنان كشتى بيست ملوان يونانى بودند كه يك مسلمان بر آنها فرماندهى مىكرد . راهنماى آن يك دريانورد تا حدى آزموده بود . من به كشتى رفتم و پسر آقاى دوپره و يك پزشك اهل برگام به نام دكتر پرتا « 2 » كه مردى خيلى با روح بود و حالت مخصوص به خود داشت مرا همراهى كردند . او در تركيه در كار خود موفقيت داشت و پزشك اشخاص معتبر آنجا به‌ويژه عبدى بيگ ، ناظر معدن بوده است . او به آسانى زبان آن كشور را حرف مىزد و با استفاده از برترى كه به مناسبت پيشه‌اش داشت از ترك‌ها كوچكترين ملاحظه‌اى را بجا نمىآورد .\r\nكشتى ما در دوم سپتامبر از پلاتانا با نسيم شمال‌شرقى به حركت افتاد و اگر اين نسيم تندتر مىوزيد در هفت يا هشت روز ما را به قسطنطنيه مىرساند و ليكن نزديكىهاى نيمه شب وزش باد به مغرب چرخيد و ما ناچار شديم كه خود را دور\r\n\r\n\r\n","description":"","footnote":"\r\n( 1 ) - ظرفيت هر چليك 44 / 1 متر مكعب است و اين واحد اندازه‌گيرى ظرفيت كشتىهاست .\r\n( 2 ) -  Pretta \r\n","page_name":" 290 ","page_number":310},
  {"content":"\r\n\r\nاز ساحل كنيم و از ميان دريا برويم و راه را دور تر كنيم .\r\nما بيست و پنج يا سى فرسخ ( ليو ) در راه خوب پيموديم و آنگاه باد تند در روز سوم وزيد . ملوانان باوجود تذكرات من جلوى كشتى را زير باد دماغهء ونا گذاشتند چون‌كه برايشان غيرممكن بود از آن عبور كنند .\r\nدرحالى كه به كرانه نزديك مىشديم يك چرخ با طناب‌هاى كشتى به ساحل پرتاب كردند و به زحمت و كوشش كشتى را با طناب بستند و استوار كردند . ما سه روز را در خشكى يا بهتر بگوئيم درميان خرسنگ‌هائى كه اين كرانه را پوشانده و در آن هيچ مسكنى پيدا نمىشود گذرانديم . باد پيوسته به تندى مىوزيد و باران غالبا به حالت رگبار مىباريد . تلاطم امواج مانع مىشد كه قايق را به دريا بيندازند .\r\nرابطه‌مان با كشتى بريده شده بود و براى پناهگاه جائى جز غارها نداشتيم . اين نخستين آزمايش ما از بادهاى غربى بود چون‌كه در بقيهء دورهء اين مسافرت كرارا با مخالفت اين بادها مواجه بوديم .\r\nدر سومين روز ، كولاك كمى آرام شد و ما به كشتى سوار شديم و كوشيديم تا از دماغهء ونا بگذريم . اما اين‌بار هم كوشش ما بيهوده ماند . باد و جريان‌ها ما را به سوى شرق مىكشاند و ما ناچار شديم كه نه تنها از يازون « 1 » ( ژازونيوم « 2 » باستان ) و كرزون بلكه از زافرا ، تيربولى و بيوك‌ليمان « 3 » هم بگذريم . از آن طرف محل اخير توانستيم در خليج كوچكى خود را به خشكى برسانيم و باز هم خوشبخت بوديم كه تا فاز كشانيده نشديم . طوفان در درياى سياه بطور معمول سه روز طول مىكشد .\r\nما ناچار بوديم كه يك هفته انتظار بكشيم تا خشم موج‌ها فروبنشيند . درحالى كه به دل خود وعده مىدادم كه وزش تند بادهاى اعتدال پائيزى را گذرانده‌ايم به جاشوان فشار آوردم كه بادبان بكشند . و خوشبختانه از دماغهء ونا رد شديم و ليكن به زحمت توانسته بوديم كه به محاذات اونيه برسيم كه از نو گرفتار طوفان سخت‌ترى از پيش شديم و در اينجا ديگر جا داشت كه از غرقه گشتن بترسيم .\r\nدريا از كف سفيد شده و امواج سخت و كوتاه مانند تمام درياى مديترانه بود .\r\n\r\n\r\n","description":"","footnote":"\r\n( 1 ) -  Yasoun \r\n( 2 ) -  Iasonium \r\n( 3 ) -  Buiuk - Liman \r\n","page_name":" 291 ","page_number":311},
  {"content":"\r\n\r\nابرها با شتاب به سوى مشرق مىگريختند و كشتى ما هيچ به فرمان نبود ، ملاحان و اغلب مسافرين در حال هراس بسر مىبردند . راهنماى كشتى با تلخى بىاحتياطى مرا سرزنش مىكرد و مرا گناهكار مىشناخت كه بجاى آنكه از سن‌ژرژ و سن‌نيكلا كه كشتىبانان را پدرى مىكنند يارى بخواهم به آرامش پهلوى سكان كشتى نشسته و چپق مىكشم .\r\nبا اينهمه در ميانهء اين آشوب به آسانى مىشد ديد كه جهت بادها عوض شده و به سوى شمال مىوزند . بيهوده ما كوشيديم كه خود را درميان دريا بكشانيم چون ما با سختى به سوى تخته سنگ‌هائى كه در ته خليج صامسون ( آميزنوس سينوس « 1 » ) در امتداد ساحل واقع است رانده شديم . با وصف اينها اين موقعيت براى ما مساعد گشت زيرا بوسيلهء كوه‌هائى كه مانند كمربند اين خليج را به‌ويژه در ساحل جنوب غربى درميان گرفته بودند ما تأمين يافته بوديم . اوضاع تقريبا آرام بود و دريا كمتر تلاطم داشت و از اينرو ما توانستيم در لنگرگاه كومجوقاز « 2 » كه فاصلهء كمى از مصب قزل ارماق دارد لنگر بيندازيم . كومجوقاز نه يك شهر است و نه يك دهكده ، يك لنگرگاه برزگ خارجى است كه تقريبا در پانزده فرسخى ( ليو ) سرزمين تميسير « 3 » و در مغرب آن قرار دارد و معتقدند كه آنجا محل اقامت آمازون‌ها « 4 » بوده و امروزه بخشى از جانيك است . در كرانه‌هاى اين خليج ،\r\n\r\n\r\n","description":"","footnote":"\r\n( 1 ) -  Amisenus Sinus \r\n( 2 ) - نبايد آن را چنان كه دانويل ذكر كرده است كوم‌جى آقيز خواند .\r\n( 3 ) -  Themiscyre \r\n( 4 ) - عقيدهء دانشمندان ديرگاهى است كه بوجود آمازون‌ها جلب گرديده است احتمالا يك ارتش سورومات  Sauromate  كه از قفقاز و كلشيد گذشته و به آسياى صغير داخل شده در كرانه‌هاى ترمودون  Thermodon  متوقف گرديده است . آنان خرسند بودند از اينكه جلگه‌اى را بازيافته‌اند كه ميهنشان را به يادشان مىآورد و چون در خود احساس ترس مىكردند كه نتوانند از رودهاى برزگى مانند هاليس ، پارتنيوس و سانگاريوس  Sangarius  بگذرند همانطور كه بعدها يونانيان گزنفن كردند اين چادرنشينان در جلگهء تميسير مسكن گزيدند و از محصول گله‌هاى خود و غنيمت‌هائى كه مىتوانستند از همسايگانشان به دست بياورند مىزيستند در سيتى  Scythie  زنهايشان به همراهشان در جنگ و شكار مىرفتند ، -\r\n","page_name":" 292 ","page_number":312},
  {"content":"\r\n\r\nجلگهء فراخى است كه يك رشته كوه‌هاى مدور مانند كمان كه تقريبا بيست فرسخ ( ليو ) محيط آن است پيرامونش را گرفته است . قله و دامنه‌هاى اين كوه‌ها كه بلندى آن زياد است پوشيده از بيشه‌هاى كوچك و هرگونه درخت است كه بخصوص شمشاد ، مورد ، انواع گوناگون درخت عار ، بلوطهاى كوتاهء ، گلابى را مىتوان نام برد و همچنين درختكارى گردو و توت ديده مىشود . كشتزارهاى ذرت ، شاهدانه و كتان نيز وجود دارد . خانه‌ها را بر روى بلندترين نقطه‌ها ساخته‌اند و با اينكه شمارهء آنها فراوان است فاصلهء هريك از ديگرى تا حدى زياد است .\r\nگذشته از هاليس ، يشيل ايرماق « 1 » و ترمه كه ايريس و ترمودون باستان هستند\r\n\r\n\r\n","description":"","footnote":"\r\n- به اسب سوار مىشوند و تيراندازى مىكردند آنها كرانه را نگهدارى مىكردند .\r\nملوانان يونانى كه آنها را در كرانه‌هاى دريا ديده و با آنها جنگيده و از آنها شكست خورده چنين نتيجه گرفته بودند كه سرتاسر آن سرزمين را اين اورپات  Oeorpate  ها يا « مردكشان » ساكن بوده‌اند . از اينجاست كه افسانه‌هاى يونانى سرچشمه مىگيرد و ليكن چه اين زنان قهرمان ادعائى نخست اسلحه به دست گرفته باشند كه كينهء مرگ شوهرانشان را بخواهند و سپس از خود دفاع كنند و بالاخره براى اينكه همسايگان خود را فرمانبردار خويش سازند و كوشش كرده باشند كه برضد آتن لشكركشى بنمايند و ملكهء آنان تالس تريس  Thalestris  به اردوگاه اسكندر آمده باشد يا صد سفير نزدش فرستاده باشد با اينكه چندين شاعر ، فيلسوف و تاريخ‌نويس مشهور باستان دراين‌باره سخن گفته‌اند امروزه هرگز نمىتوان آن را پذيرفت . كلمهء ليزيماك  Lysimaque  را به خاطر دارند هنگامى كه اونزى كريت  Onesycrite  برايش تاريخ تالس تريس را كه با لشكركشىهاى اسكندر آراسته بود مىخواند ليزيماك با خنده به او مىگويد عجب من آن زمان كجا بودم ؟\r\nبيهوده نيست ما نيز همچنانكه فرره  Freret  دانشمند و خردمند كرده است متذكر شويم كه نامهاى اوريتى  Orithie  ، مناليپ  Menalippe  ، هيپوليت  Hippolyt  و جز اينها را كه به اين سوروماتيدها داده‌اند همگى نام‌هاى يونانى هستند هرچند كه روشن است اين زن‌ها مىبايد كه نام‌هاى باربار داشته و آن را از زبانى كه سخن مىگفته‌اند گرفته باشند .\r\n( 1 ) -  Iechil - Ermak \r\n","page_name":" 293 ","page_number":313},
  {"content":"\r\n\r\nكوه‌ها را قطع مىكنند و از كوه‌ها سرازير مىشوند درحالى كه به دريا مىريزند جلگهء فراخى را كه از جويبارهاى بىشمارى شيار شده آبيارى مىكنند در كنار آنها درخت‌هاى صنوبر ، نارون ، درخت آلش ، افرا و درختان بلند ديگر جنگلى روئيده شده است . ساقه‌هاى مو وحشى با رويندگى بسيار زيباى خود تا نوك اين درخت‌هاى گوناگون خود را كشانيده و بر آنها مانند تاج نمايان است . بزرگترين بخش اين جلگه را مرغزارها پوشانيده است و دورنماى روستائى آن دلكش و دلفريب است . اين چمنزارها چراگاه ستوران « 1 » است و اغلب پيش مىآيد كه آنها از حالت اهلى بيرون مىروند . گراز در اين سامان فراوان است و نخجيرهاى ديگر نيز فراوان ديده مىشوند . در لاى شاخهء درخت‌ها پرندگان بىشمارى پنهان شده‌اند ؛ اينها از قبيل كبوتر جنگلى ، قمرى ، طرقه ، توكا و مرغ باران ( نوعى دم جنبانك ) هستند . كرانهء رود و دريا پر از پرندگان پا بلند آبى و مرغان دريائى است كه درميان آنها مىتوان بطور مشخص مرغ ماهيخوار ( سقا ) ، نوعى حواصيل ، كلنگ ، مرغابى قطبى ، پارت دريائى را نام برد ولى كرانهء آن چندان ماهىخيز نيست .\r\nملاحظاتى را كه در فصل دوازدهم دربارهء مردمان جانيك كردم مىتواند در بارهء مردمان سرزمين دريائى كه شرحش را دادم منطبق بشود . تنها چيزى كه بايد بيفزايم اين است كه آب و هواى اين درياكنار به نظر سالم مىآيد و نژاد آنجا بطور كلى خيلى خوشگل و مسلمانان آنجا ملايم و اجتماعى هستند . باوجود امتياز وضع جغرافيائىشان آنان كمتر به بازرگانى مىپردازند . صنعت مهم آنها پشم‌ريسى با پشم بز و كرك‌بافى است كه با آن بافته‌هائى درست مىكنند ؛ تخته‌برى مىنمايند ؛ طناب كشتى مىسازند ؛ قايق‌سازى مىكنند و كشتىهائى درست مىنمايند كه عقب آن خيلى بلند و محكم است و همين كشتىها هستند كه در برابر كولاك‌هاى متداول\r\n\r\n\r\n","description":"","footnote":"\r\n( 1 ) - من در اينجا يك ماده گاو زيبا به مبلغ ناچيزى به نه پياستر ( سيزده فرانك و پنجاه سانتيم ) خريدم .\r\n","page_name":" 294 ","page_number":314},
  {"content":"\r\n\r\nاين درياى خشمناك و بدپذير « 1 » مىتوانند تاب بياورند .\r\nشهرهاى اصلى اين جلگه به نام چهارشنبه ، صامسون ، بفراست . من همين آخرى را مىشناسم و خواننده مىتواند به ياد بياورد كه من دربارهء آن قبلا سخن گفته بودم .\r\n\r\n\r\n","description":"","footnote":"\r\n( 1 ) - مىدانيم كه درياى سياه را در روزگار باستان  aG 1 GEEvos  مىخواندند اما به علت يك داورى موهومى كه پايه‌اش بر ترس نهاده شده بود يونانىها بعدا به آن دريا نام مهمان‌نواز دادند و گمان مىكردند كه با اين عمل خوش‌شگون ( * ) مىشود . به همين جهت دليل مشابهى در دست است كه ترك‌ها امروزه هنوز طوفان را مانند ايتاليائىها  Fortuna  و طاعون را المبارك مىخوانند .\r\n( * ) مؤلف  Periple de l ? Euxin  از روى آنچه كه مىتوان از توضيحات سالوست  Salluste  نتيجه گرفت چنين مىانديشد كه اصل نام اوكسن يك افسانهء يونانى است و نام باستان و درست اين دريا اسكنس  Askenes  بوده است . اين نام را در كتاب سفر پيدايش فصل دهم ، جلد سوم و در تأليفات مختلف چند مؤلف ارمنى مىيابيم .\r\n","page_name":" 295 ","page_number":315},
  {"content":"\r\n . \r\n","description":"","footnote":"","page_name":" 296 ","page_number":316},
  {"content":"\r\n\r\n\r\nفصل چهل و سوم طرح مسافرت از كومجوقاز به سينوپ از راه زمينى -\r\nدشمنىهاى ميان ترك‌ها و مردمان جانيك در بفرا - عدم امكان عبور از قزل ايرماق - بازگشت به كومجوقاز - رسيدن به سينوپ .\r\nما بيش از هفتاد فرسخ ( ليو ) از طرابوزان نرفته بوديم كه فصل جلو مىرفت و دريا روز به روز براى كشتىرانى نامناسب‌تر مىشد و محقق بود كه اگر با اين كندى سفر دريائى خود را دنبال كنيم به زور دو ماه ديگر به قسطنطنيه مىرسيم .\r\nمن فكر جدىتر كردم و تصميم گرفتم كه لااقل تاسينوپ از راه زمينى برويم هر چند كه دشوارىهائى هنگام گذشتن از يك سرزمين تقريبا وحشى كه از جنگ‌هاى داخلى سخت آشفته گرديده پيش بيايد من يك نفر ينىچرى را نزد متسلم بفرار فرستادم كه بپرسم آيا به ما اجازهء عبور مىدهد يا نه پاسخ آن اين بود كه به علت حضور دشمن بر روى آن سوى ساحل هاليس بهتر اين است كه چند روزى منتظر بمانيم .\r\nبيگانه‌اى كه حامى او يوسف پاشا است و امكان دارد با نخستين برخورد با مسافرى كه اتفاقات روزگار او را از طرابوزان يا ارمنستان با خود بياورد باز شناخته شود .\r\nجا داشت كه من بترسم و اين‌گونه مخالفت را كه از طرف يك افسر سركش مىشود خوش‌شگون نگيرم و انتظار بدبختى تازه‌اى را بكشم . تا همين هنگام مرا نيز به جاسوسى باب عالى متهم كرده بودند . اين اتهام را عمله واكرهء دو كشتى به من زدند كه يكى از آنها خالى از كريمه مىآمد و به دهانهء دانوب مىرفت تا گندم\r\n\r\n","description":"","footnote":"","page_name":" 297 ","page_number":317},
  {"content":"\r\n\r\nبار كند و آن ديگرى از فاز به قسطنطنيه مىرفت و برده‌هاى مرد و زن گرجى را مىبرد . در نتيجه من مىبايست بر طبق نصيحت دكتر برگامى و همان‌گونه كه او رفتار مىنمود چنين وانمود بكنم كه از آنچه معمول من است بيشتر بىقيد و شاد هستم و به تازه واردين مهمانى بدهم و در هنگام خوراك كمى از شراب‌هاى تندوس « 1 » را كه از طرابوزان با خود آورده بودم به آنها بدهم و در اين كار صرفهءجوئى نكنم .\r\nمن تقريبا هر روز به شكار « 2 » در كرانه‌هاى رود ، در خارستان ، درميان تمشك‌ها و موهاى وحشى كه جلگه از آنها پوشانده شده بود و با افتادن روى يكديگر راهروى را خيلى دشوار مىساخت ، مىرفتم . اغلب پيش مىآمد كه من بطور غير منتظره به جويبار ژرفى كه آبش صاف بود و به آرامى به سوى دريا مىرفت ، برمىخوردم و ناچار مىشدم كه بايستم . بعضى اوقات هم در بيشه‌هاى دور از هر جاده و هر مسكن سرگردان مىشدم . شب كه فرا مىرسيد به كلبهء محقرى كه مسكن ما به شمار مىآمد بازمىگشتم و از راهنما دربارهء بادها و از دهاتيان دربارهء جنگ مىپرسيدم . پاسخ هميشگى آنان اين بود كه « هيچ خبر تازه‌اى نيست . »\r\nمن هفده روز در كومجوقاز ماندم و هيچ نشانهء مساعدى از تغيير وضع نمىشد حدس زد ، در چنين انتظار درازى خسته شده بودم و مصمم شدم كه از راه زمينى از بفرا به سينوپ بروم چون نمىشد اسب‌هاى ايرانى را كه من در كشتى داشتم پياده كنم من به اين انديشه افتادم ، قاطرهائى را كه زغال فروشان داشتند كرايه كنم تا ما را با باروبنه‌مان ببرد ؛ و پس از اينكه به سرپرست كشتى دستور دادم ، همين‌كه باد موافق وزيد بادبان را بكشد و خود را به سينوپ نزد ما برساند ما به جانب بفرا راه افتاديم .\r\nساعت پنج بامداد بود و بوى گياهان خوشبو خنكى هوا را دلپذيرتر مىكرد .\r\n\r\n\r\n","description":"","footnote":"\r\n( 1 ) -  Tenedos \r\n( 2 ) - من در اين جلگه به بلدرچين ، كبك و خروس كولى برخورد كردم ولى قرقاول اصلا نديدم . اين شكار آخرى در شمال قفقاز فراوان به چشم مىخورد و در اين‌باره من بعدا اطمينان يافتم .\r\n","page_name":" 298 ","page_number":318},
  {"content":"\r\n\r\nهمين كه آفتاب برخاست يعنى پس از اينكه يك ساعت راه‌پيمائى بر روى جادهء شنزار كرديم صداى چند تير توپ از دور شنيديم و به زودى به دسته‌هاى دهقانانى كه به سوى كوه مىگريختند برخورد كرديم . اين سروصدا و اين گريز نتيجهء يك زد و خوردى بود كه در ساحل چپ قزل‌ايرماق ميان مردمان جانيك و دسته‌هاى عثمانى رخ داده بود .\r\nهمين كه به بفرا رسيديم نزد متسلم رفتيم ولى او در ميدان جنگ بود و شب پيدايش شد و دشمن را ناچار به عقب‌نشينى كرده بود . نخستين كار او مواظبت از زخمىها بود و سپس مشغول گرديد كه وسايل عقب راندن ترك‌ها را در صورتى كه از نو بخواهند درصدد باز كردن راه باشند فراهم سازد . پيش از آنكه به اسب سوار شود تا به سوى دسته‌هايش برود مرا به خوراك ساده‌اى مهمان كرد . او به من گفت كه ما نبايد بينديشيم كه از رود بگذريم زيرا او يكى از طاقهاى پل را پرانده و زد و خوردها به حال معلق باقيمانده است . در واقع همهء شهر سخت آشفته و كوچه‌ها از زخمىها پوشيده گرديده بود . از روى ناچارى ، غروب همان روز از راهى كه رفته بوديم بازگشتيم . تمام مدت شب را راه پيموديم و فرداى آن روز ، سر صبح به كنارهء دريا رسيديم . ولى با نهايت تعجب و درد مشاهده كرديم كه هيچگونه كشتى در لنگرگاه به چشم نمىخورد . باد چرخيده بود و بنا به دستورهائى كه دريافت كرده بود راهنما بادبان را كشيده بود تا به سينوپ برود .\r\nبدين ترتيب راه زمينى بسته شده بود و در دريا هم هيچگونه وسيله‌اى نبود كه از باد موافق استفاده كند .\r\nخليج كوچك كومجوقاز از جانب مغرب با يك زبانهء خاكى كه سه فرسخ ( ليو ) درازاى آن است از محل مخصوص لنگرگاه تا نقطه‌اى كه هاليس ، آب‌هاى كدر و زرد رنگ خود را با درياى سياه درمىآميزد ، بسته شده است . در اين بخش خليج ، ساحل پست و شنزار است و تقريبا براى كشتىهاى كم گنجايش هم قابل استفاده نيست . انتهاى اين زبانه به شكل يك دماغه درمىآيد كه در دريا امتداد مىيابد و\r\n\r\n","description":"","footnote":"","page_name":" 299 ","page_number":319},
  {"content":"\r\n\r\nملوانان از چند بيشهء كوچكى كه درخت‌هايش بر آنجا سايه افكنده‌اند آنجا را باز مىشناسند .\r\nفرداى آن روزى كه ما به كومجوقاز برگشتيم نزديكىهاى ظهر بود كه از ساحل ديديم بادبانى از افق پديدار شد . اسلحهء خود را برداشتيم و بر چارپايان خود سوار شديم و به سوى دماغهء چار نعل فاصله‌اى كه آنجا را از كومجوقاز جدا مىكرد تاختيم و اين كار كمتر از يك ساعت طول كشيد . به زحمت به آنجا رسيده نخستين كوشش ما اين بود كه علامت بدهيم و چندين تير تفنگ شليك كنيم تا وضع فلاكت‌بار خود را به عمله و اكرهء آن كشتى كه به سينوپ مىرفت و بار نمك داشت بفهمانيم . در اين اقدام ما كامياب شديم كشتى نزديك ساحل شد و چند ملوان يونانى پياده گرديد و به زودى قرارمان را باهم گذاشتيم ، آنوقت آنها ما را به درون كشتى هدايت كردند و ما را به سوى سينوپ بردند و خوشبختانه در روز سىام سپتامبر از آن كشتى پياده شديم .\r\n\r\n","description":"","footnote":"","page_name":" 300 ","page_number":320},
  {"content":"\r\n\r\n\r\nفصل چهل و چهارم سينوپ - شرح آن - بازرگانى و تاريخ اين شهر -\r\nادامهء سفر - استفانوس - آياندون « 1 » - اينيجه « 2 » دماغهء كينولى « 3 » - اينبولى « 4 » - دوباره سوار كشتى شدن - دماغهء كرمپه « 5 » - تيمنه « 6 » - قره‌آقاج « 7 » - كدروس « 8 » .\r\nشهر سينوپ از جانب شمالى كوهى به آن مشرف است كه چندين مؤلف ، آرامگاه مهرداد اوپاتر را در آنجا ياد كرده‌اند . اين محل بر بخش خيلى تنگ يك شبه جزيره قرار گرفته كه سه فرسخ ( ليو ) دور آن است و يك برزخ شنزار آن را از قاره جدا مىكند ؛ محوطه‌اش تقريبا چارگوش است كه به وسيلهء ديوارهاى كهنى محصور شده و در پهلوى آن برج‌هائى قرار گرفته كه به زحمت مىتوانند در صورت حمله از دستبرد مصون بمانند .\r\nمانند اسكندريهء مصر ، سينوپ داراى دو بندر است كه يكى از آنها همه روزه از شن مسدود مىشود و تنها به درد قايق‌هاى ماهيگيرى مىخورد در حالى كه ديگرى اين امتياز گرانبها را در اين كرانه دارد كه پناهگاهى مطمئن و راحت براى كشتىهائى است كه از مشرق مىآيند . جمعيت اين شهر را دوازده هزار نفر مىدانند كه دوسوم آن ترك هستند و بقيهء آن يونانىها مىباشند كه يك محله در خارج شهر بر كناره‌هاى دريا بنا نهاده‌اند و در آنجا خانه‌هاى كنسول فرانسه و\r\n\r\n\r\n","description":"","footnote":"\r\n( 1 ) -  Aiandoun \r\n( 2 ) -  Inidjeh \r\n( 3 ) -  Kinoli \r\n( 4 ) -  Ineboli \r\n( 5 ) -  Kerempeh \r\n( 6 ) -  Timeneh \r\n( 7 ) -  Cara - Agadj \r\n( 8 ) -  Kidros \r\n","page_name":" 301 ","page_number":321},
  {"content":"\r\n\r\nروسيه ساخته شده است و اينها تنها كشورهاى نيرومندى هستند كه توانسته‌اند حق نگاهدارى مأمورينى در اين محل را براى خود به دست بياورند . يونانىها با بازرگانى و ماهيگيرى زندگى خود را مىگذرانند . آنان به بندرهاى مختلف درياى سياه ، مس توكا ، پشم‌هاى رشته از بزهاى انگورا ، تخته‌ها و طنابهاى كشتى صادر مىكنند ؛ آنان ماهىهائى از نوع تون را خشك و نمك سود مىكنند ، ترك‌ها به كار كشاورزى مشغولند و در كارگاه‌ها به ساختن يا به تعمير كشتىهاى جنگى كه اين بندر اهميت فراوان خود را مديون آن است مىپردازند .\r\nآب و هواى سينوپ خوب است و بعلاوه اين آخرين محلى در اين ساحل است كه درخت زيتون در طرف مغربش مىرويد « 1 » . هرچه به قسطنطنيه نزديكتر شويم نمناكى خاك و بادها مانع مىگردند كه اين درخت ظريف رشد بكند .\r\nباغ‌هائى كه بخش جنوبى شهر را احاطه كرده‌اند همانگونه كه در روزگار استرابن بوده امروزه هم چشم‌انداز خيلى خندانى دارد . در پيرامون سينوپ گندم ، برنج و هرگونه ميوه به بار مىآيد و كرانهء آن پر از پرندگان دريائى است .\r\nچندين افسانه كه بطور سنت به جا مانده بنيادگذارى سينوپ را به اوتوليكوس « 2 » يكى از همراهان هركول نسبت مىدهند ؛ ولى آنچه به نظر محقق مىآيد اين است كه اين شهر را اگر اهالى ميلزى « 3 » نساخته باشند لااقل آن را بزرگتر كرده و در آن ساكن شده‌اند و اين كار در قرن هفتم پيش از ميلاد بوده است . آنها به سبب وضعيت سرزمين كه در بين به سفر تراس « 4 » و فاز قرار گرفته و به دليل آسانى برقرار بودن مناسبات بازرگانى با داس‌ها ، مردمان شرسونز توريك « 5 » و سارمات « 6 » هاى به سفر سيمرين « 7 » دلباختهء اين سرزمين گرديدند . چندين كوچ‌نشين كه درميان آنها طرابوزان در نخستين رديف است به نوبهء خويش از سينوپ\r\n\r\n\r\n","description":"","footnote":"\r\n( 1 ) - گزنفن اين ملاحظه را كرده است .\r\n( 2 ) -  Autolycus \r\n( 3 ) -  Mylesien \r\n( 4 ) -  Thrace \r\n( 5 ) -  Taurique \r\n( 6 ) -  Sarmate \r\n( 7 ) -  Cimmerien \r\n","page_name":" 302 ","page_number":322},
  {"content":"\r\n\r\nخارج شدند و پس از آن است كه اين سرزمين به عنوان‌هاى ديگر شهرت يافت .\r\nآنها دربارهء ده هزار تن يونانى ، مهمان‌نوازى سخاوتمندانه نمودند درحالى كه يونانىها بخشى از سلامتى خود را مديون هنرهاى نظامى گزنفن بودند بىشك اشتهار كامل آنها به دليل اين امتيازى بود كه تاريخ بازگشت آنها را اين مرد بزرگ نگاشته است ؛ در اينجاست كه ديوژن « 1 » كلبى ( هرزه ) ، اين فيلسوف مخصوص عجيب و غريب زائيده شده ، كسى كه روانش نيرومند و داراى روح ژرفى بود و بهتر از هركس مىدانست كه چگونه پوچى بزرگىهاى آدمى را ارزش‌گذارى كند و آنها را بشناساند ؛ بارى دشمن سخت‌دل رومىها ، مهرداد در همين‌جا زائيده شد ، بزرگ شد و به گفته‌هاى چندين مؤلف به فرمان پمپه به خاك سپرده شد . فارناس پسر مهرداد بر شهر سينوپ هنگام جنگ‌هاى داخلى دست يافت ولى روميان چهل و پنج سال پيش از ميلاد آن را پس گرفتند . پس از آنكه اين شهر پس گرفته شد از سزار ستونهاى نوينى دريافت كرد و قدرتش افزون گرديد . از آن پس فرمانبردار امپراطوران و سپس شاهزادگان مستقل گرديد تا آنكه داود كومنن « 2 » سقوط كرد و آخرش به دست سلطان محمد دوم افتاد و آن هنگامى بود كه اين فاتح بىرحم در آسيا كاميابىهاى خود را برضد ايرانيان دنبال مىكرد ( 1459 ) .\r\nاز اين تاريخ روزبه‌روز از آن وضع توانگرى كهنش در حال تنزل افتاده است .\r\nآقاى فوركاد « 3 » كنسول فرانسه در سينوپ هنگامى كه كشتى ما را در آنجا ديده ولى از خودمان خبرى نشده بود خيلى پريشان گرديد ، آنگاه به تصور اينكه ما از راه زمينى مىآئيم به پيشباز ما تا قرزه « 4 » آمده بود و هنگامى كه برگشت ، ما را در خانه‌اش يافت و بسيار دوستانه از ما پذيرائى كرد .\r\nما هنوز دربارهء روش پيمودن راهى را كه در پيش داشتيم بايد رايزنى مىكرديم . كرانهء دريا از سينوپ تا دماغهء بلند كرمپه از تخته سنگ‌هاى دريائى پر است و دماغه‌هاى بسيار فراوانى عرضه مىدارد . كه دشوارترين آنها از نظر عبور\r\n\r\n\r\n","description":"","footnote":"\r\n( 1 ) -  Cynique \r\n( 2 ) -  David Comnene \r\n( 3 ) -  Fourcade \r\n( 4 ) -  Gherzeh  اين همان كاروزا باستان است كه به گفتهء آرين بندر بدى بوده است .\r\n","page_name":" 303 ","page_number":323},
  {"content":"\r\n\r\nاينجه برون « 1 » ( دماغه نازك ) استفانوس ( تاج ) و كينولى هستند . در نتيجه ما تصميم گرفتيم كه از راه زمين به اينبولى « 2 » برويم . چون اعيان اين شهر اغلب در برابر درخواستهاى كنسول فرانسه توجه نشان داده بود ما انديشيديم كه او راضى خواهد شد كه به ما يك قايق با ده جفت پارو بدهد . ما اميدوار بوديم كه اگر بادها به تندى زياد نوزند به هر جهت كه بوزند ما مىتوانيم در چند روز به قسطنطنيه برسيم . بعلاوه راه سينوپ به اينبولى از راه زمين كاملا مطمئن بود و پس از بررسى نقشه‌ها و گواهى مردمان محلى ما حساب كرديم كه فاصلهء اين دو شهر از سى و دو فرسخ ( ليو ) بيشتر نيست .\r\nروز نهم اكتبر با آقاى فوركاد از سينوپ راه افتاديم و او مىخواست كه مرا تا محلى كه سوار كشتى بايد بشوم همراهى كند . پس از يك راه‌پيمائى هشت ساعته كه در آن ما از بيشه‌ها و سپس دره‌هاى خرم گذشتيم به دهكدهء قشنگ يونانى استفانوس رسيديم . راه‌پيمائى فرداى ما خيلى خسته‌كننده بود . مىبايد كه از بلندىهاى شيب دار بالا و پائين رفت و از سيل‌گاه‌ها گذشت و اغلب مىبايست كه با تبر درختانى را درميان جنگل‌هاى انبوه ببريم تا راه باز شود ؛ ولى هيچ زحمتى به اندازهء رنجى كه روز سوم كشيديم برابر نمىشد يعنى از دهكدهء آياندون كه در آنجا خوابيده بوديم تا اينيجه ، قريهء كوچكى كه نزديك دماغهء كينولى است و به سبب غرق شدن بسيارى از كشتىها شهرت فراوانى دارد . در آنجا كوچكترين اثرى از يك جاده‌اى كه بشود رد شد ديده نمىشود . هرآن احتمال خطر در پيش است كه از آنجا به دريا پرتاب شوند . كمتر سرزمينى است كه چنين منظرهء وحشى و سخت مانند اين كرانه كه از تخته‌سنگ‌هاى سيخ‌سيخ درست شده و از درخت‌هاى كهنسال پوشيده گرديده از خود نشان دهد .\r\n\r\n\r\n","description":"","footnote":"\r\n( 1 ) -  Indje - Bouroun \r\n( 2 ) - ابونوتيكوس باستان يا يونوپوليس ( جغرافياى باستان دانويل ، جلد دوم صفحهء 29 ) .\r\n","page_name":" 304 ","page_number":324},
  {"content":"\r\n\r\nدماغهء كينولى كاملا در روبروى قراجه‌بورون « 1 » ( كريومتوپن « 2 » ) در كريمه « 3 » قرار دارد . اگر گفتهء جغرافيدان‌هاى باستانى و چند مسافر معاصر را بپذيريم هردو كرانه به اندازهء كافى بلند هستند چون از ميان درياى سياه در فاصلهء مساوى از هردو كرانه مىشود هردو را در يك لحظه ديد . چون ما از راه زمينى سفر مىكرديم نشد كه درستى اين گفته را كه از نظر جغرافى و تاريخ بىاهميت نيست تأكيد كنيم ؛ ولى ما بلندى زياد گيلوئى را ملاحظه كرديم . بعلاوه مىدانستيم كه كريومتوپن از يك كوه خيلى بلند تشكيل يافته و فاصلهء ميان اين دماغه و دماغهء كينولى بيش از دو درجه يا به عبارت ديگر پنجاه فرسخ ( ليو ) متداول نيست . به نظر ما اين موضوع نادرست نيامد كه از ميان پنت‌اوكسن درحالى كه هوا صاف باشد بتوان هردو كرانه « 4 » را به چشم ديد .\r\nمنظرهء اين سرزمين هنگامى كه به آن درهء حاصلخيز كه رود اينبولى آن را سيراب مىنمايد فرود مىآيند فرق مىكند . در اين دره همه‌چيز از صنعت مردمان آنجا و آرامشى را كه از آن بهره‌مند هستند آگهى مىدهد . مناره‌ها از ميان تبريزىهاى فراوان كه بر باغ سايه مىافكنند سر به آسمان افراشته‌اند . گله‌هاى بسيارى در مرغزارهايش مىچرند ؛ كارخانه‌ها بر كنار رود كه تا پاى حصارها را تر مىكند و بندر اينبولى را تشكيل مىدهد مستقر هستند . بارى كارگاه‌هاى مختلفى در آنجاست كه دائما به ساختن كشتىها ، و روكشى مسى آنها مشغولند و ثابت مىكنند كه مردم اين سامان پركار هستند و در نتيجه از اغلب مردمان خيلى ديگر سرزمين‌هاى آسيا خوشبخت‌تر مىباشند .\r\n\r\n\r\n","description":"","footnote":"\r\n( 1 ) -  Caradja - Bouroun \r\n( 2 ) -  Criou - Metopon \r\n( 3 ) - ملاحظه كرده‌اند كه دسته‌هاى كلنگ‌ها هنگامى كه مىخواهند از اوكسن عبور كنند مىكوشند كه در روى يكى از اين دو دماغهء بلند گرد هم بيايند تا بتوانند از تنگ‌ترين محل دريا به خط مستقيم به سوى ديگر پرواز كنند . پلين ، كتاب دهم ، صفحهء 23 .\r\n( 4 ) - از زمانى كه اين بخش مسافرتم را تدوين كردم و در دوران اقامتم در كريمه ( مارس 1819 ) من به درستى اين موضوع اطمينان يافتم .\r\n","page_name":" 305 ","page_number":325},
  {"content":"\r\n\r\nاعيان اينبولى از ما پذيرائى شايان كرد و رضايت داد كه كشتى قديمى خود را به امانت به ما بدهد به شرطى كه ما را به قسطنطنيه نبرد چون مىترسيد كه در آنجا آن را بستانند ، بلكه قرار شد كه ما را به كفكن « 1 » ( محلى كه در همسايگى كالپه « 2 » باستان است ) يا حداكثر تا كيلى « 3 » ببرند . كيلى شهر كوچكى است كه در هشت فرسخى ( ليو ) پايتخت مىباشد و حاكمش علنا با خليفهء عثمانى در حال سركشى بود . يك راهنما و بيست پاروزن كه همگى مسلمان بودند فرمان يافتند كه با ما سوار كشتى شوند . بامداد پانزدهم اكتبر آرامش كوتاهى هويدا شد و ما از اعيان شهر اجازهء مرخصى گرفتيم و آقاى فوركاد را در آغوش گرفتم و در اينجا نمىتوانم با بردن نامش از يادآورى افسوس سخت دوستانش دربارهء مرگ نابهنگام وى خوددارى كنم . او نمايندهء كوشاى ما در سينوپ بود و توانست نام فرانسوى را در آنجا محترم بدارد . وى نخستين كنسول فرانسه در آن شهر بود . او مردى فرهخته بود و زمان بيكارى خود را به پيمودن پيرامون اين شهر مىگذراند تا آثار باستانى آن را بررسى كند . اگر مانند بوشان « 4 » شايستگى تصحيح مجموع كرانهء ( جنوبى ) درياى سياه را نداشت ولى با درستى جزئيات كرانه‌اى را كه مقرش بوده شناسانده و يادداشت‌هاى گوناگونى كه در فرهنگستان شاهى ادبيات و هنرها خوانده مورد تصديق اين مجمع مشهور دانشمندان واقع گرديده است .\r\nما تا شب كشتىرانى كرديم و آنگاه درميان خرسنگ‌هائى كه دماغهء وحشتناك كرمپه را تشكيل مىداد در خشكى پياده شديم . ما خودمان را آماده كرده بوديم كه فردا بامداد سر آفتاب از آن بگذريم چنان كه همين كار را كرديم .\r\nپس از آنكه از اين دماغه راه افتاديم تا كيدروس كه همان كيتوروس دوپافلاگونى « 5 » باستان باشد يعنى در يك مسافت دوازده تا سيزده فرسخى ( ليو ) « 6 »\r\n\r\n\r\n","description":"","footnote":"\r\n( 1 ) -  Kefken \r\n( 2 ) -  Calpe \r\n( 3 ) -  Kili \r\n( 4 ) -  Beauchamp \r\n( 5 ) -  Kithoros de Paphlagonie \r\n( 6 ) - دويست و هفتاد ستاد  ( Stade )  بگفتهء آرين .\r\n","page_name":" 306 ","page_number":326},
  {"content":"\r\n\r\nآرامش دريا به ما اجازه داد كه پارو به كار ببريم و ما بىآنكه توقفى كنيم از جلوى تمنه « 1 » كه همان تيمن « 2 » باستان باشد و قره‌آقاج ( سياه درخت ) گذشتيم ؛ موقعيتى كه به نظر مىتواند با اژيالى « 3 » كه در كتاب پريپل « 4 » ( سفر دريائى ) تأليف آرين از آن ياد شده منطبق باشد . روز هيجدهم هنگام غروب ما در بندر كيدروس لنگر انداختيم . كوه‌هاى بلندى كه قله‌هايشان را جنگل‌ها پوشانده تقريبا از هر سو اين بندر را بسته و در آن از هر طوفانى در پناه هستند . جاى شگفتى است كه در اين ناحيهء آرام هيچگونه مسكنى جز چند خانهء ويرانه كه به زور به درد اين مىخورند كه جلوى ترشح باران را بگيرند ديده نمىشود .\r\nاز بندر كيدروس با پاروزنى به سوى آماستراه كه كوچ‌نشين بود و يك شاهزاده خانم ، برادرزادهء داريوش آن را بنياد افگنده بود رفتيم . اين زن نخست همسر دنيس « 5 » شاه بيدادگر هراكله « 6 » و سپس ليزيماك « 7 » هم‌ميهن و يكى از جانشينان اسكندر شد .\r\n\r\n\r\n","description":"","footnote":"\r\n( 1 ) -  Temeneh \r\n( 2 ) -  Thymene \r\n( 3 ) -  Aegiali \r\n( 4 ) -  Periple \r\n( 5 ) -  Denys \r\n( 6 ) -  Heraclee \r\n( 7 ) -  Lysimaque \r\n","page_name":" 307 ","page_number":327},
  {"content":"\r\n . \r\n","description":"","footnote":"","page_name":" 308 ","page_number":328},
  {"content":"\r\n\r\n\r\nفصل چهل و پنجم و آخرين آماستراه - درهء بارتين « 1 » - طوفان سخت -\r\nرسيدن ما به فيليوس - « 2 » ارگرى « 3 » ( هراكلهء باستان ) - مردمان اين شهر - از نو به كشتى سوار شدن و رسيدن به قسطنطنيه - پايان مسافرت .\r\nشهر آماستراه به اندازهء سينوپ زيبا نيست ولى مانند نيم‌دايره‌اى مطبق ( آمفى تئاتر ) بر روى جلگه‌اى كه مشرف به درياست ساخته شده و به همان‌گونه كه پايتخت باستانى پادشاهى پون « 4 » است ميان دو بندر كه تا نيمه پر از شن هستند قرار گرفته است و به زحمت استعداد دارد كه بيست كشتى را در خود جاى دهد . يكى از اين بندرها را تقريبا رها كرده‌اند و ليكن ديگرى اين برترى گرانبها را دارد كه به كشتىبانان پناهگاه مطمئنى برضد بادهاى غربى و جريان‌هاى به سفر عرضه مىدارد . از ساحل دريا كه به آن بنگريم از ميان اين شهر هنوز چندين تنهء ستونهاى يونانى سر برافراشته و آثارى از پرستشگاه نپتون به چشم مىخورد و گرنه حالت آنجا شبيه به يك دهكدهء بينوائى است .\r\nتا آنجا كه از شماره و نوع مدال‌هاى آماستريس « 5 » كه تا به ما رسيده است و درميان آنها خيلى كم به تصوير آن زن بنيادگذارش برمىخوريم مىتوان داورى كرد ، به نظر مىآيد كه اين شهر در رديف نخستين شهرهاى كوچ نشين اوكسن بوده است . مىدانيم كه آنجا فرمانرواى ميانه‌روى داشته كه از\r\n\r\n\r\n","description":"","footnote":"\r\n( 1 ) -  Bartin \r\n( 2 ) -  Philios \r\n( 3 ) -  Eregri \r\n( 4 ) -  Pont \r\n( 5 ) -  Amastris \r\n","page_name":" 309 ","page_number":329},
  {"content":"\r\n\r\nاستقلال خوبى بهره‌مند بوده است . اين شهر درميان ايران و يونان جاى داشت و در زير حمايت يكى از تواناترين شاهان آسيا قرار گرفته بود و با آشفتگىهائى كه هراكله را پس از مرگ اسكندر پريشان كرد در واقع بزرگ شده و مىبايست كه بىنهايت درخشندگى داشته باشد .\r\nافسوس مىخوريم كه از جلوى آماستراه گذشتيم ولى باد نگذاشت كه در آنجا بايستيم . ما خيلى علاقه داشتيم كه ويرانه‌هاى يونانى و رومى را ديدار كنيم و محل قصبهء باستانى سزام « 1 » را جستجو كنيم و برج و باروئى را كه مردمان ژن « 2 » در آنجا ساخته بودند ببينيم ، در اينجا به پيروى از يك رسمى كه مطرود انسانيت و سياست سالم مىباشد تعدادى كارمندان دولتى و بازرگانان فرانسوى را هنگام جنگ مصر بازداشت نموده بودند ولى كسى كه براى انجام وظايف دولتى سفر مىكند كمتر اختياردار وقت خودش است . او اغلب ناچار مىشود كه در جاهائى كه كمتر برايش جذابيت دارد منزل كند و خيلى با شتاب ناحيه‌اى را كه در نوع خود فوق العادگى دارد ترك نمايد . براى من قبلا هم‌چنين پيشامدى رخ داده بود كه از هفت فرسخى ( ليو ) رم و اگر بشود گفت از زير ديوارهاى اورشليم گذشتم و در هيچيك از اين دو شهر نتوانستم داخل شوم !\r\nاگر چيزى مىبود كه مىتوانست جبران اينكه ما موفق نشديم آماستراه را ببينيم بكند همانا بىگفتگو ديدار دورنماى زيباى بىمانندى بود كه ما را بهره‌مند كرد و آن هنگام شب بيست و سوم اكتبر بود كه ما در بندرى كه مصب رودخانهء بارتين آن را تشكيل داده بود لنگر انداختيم . اين رودخانه پس از اينكه از كوهستان‌هائى كه از جانب شمال غربى سرزمين‌آباد انگورا « 3 » را احاطه كرده سرچشمه مىگيرد با جويبارهاى كوچك بىشمارى كه به آن مىپيوندند و نامشان\r\n\r\n\r\n","description":"","footnote":"\r\n( 1 ) -  Sesame \r\n( 2 ) - مردمان ژن كه اربابان تئودوزى  Theodosie  و چندين بندر ديگر درياى سياه بودند در آماستراه يكى از مهمترين تأسيسات خود را برپا كرده بودند\r\n( 3 ) -  Angora \r\n","page_name":" 310 ","page_number":330},
  {"content":"\r\n\r\nرا كسى نمىداند بزرگتر مىشود ، اين رودخانه در ته يك درهء سبز و خرم كه يك تالاب صاف را تشكيل مىدهد روان است و بر روى آن مانند آئينه‌اى دورنماهاى روستائى پيرامون آن منعكس مىشود . بىگفتگو به سبب اشاره به انزواى دوست داشتنى آنجا ، به خنكى تغييرناپذير كرانه‌هاى آن بوده كه يونانيان به آن نام پارتنيوس « 1 » يا ويرژينال « 2 » داده بودند كه امروزه هم شايستگى آن را دارد چون آب‌هايش به همان اندازهء گذشته هميشه خيلى صاف و روشن و پاك و آرام است .\r\nبا آنكه طبيعت همه‌گونه به درهء بارتين همراهى كرده و به آن هواى ملايم ، خاك حاصلخيز ، بندر امن و رودخانه‌اى داده كه بسترش به اندازه‌اى گود است كه كشتىهاى بازرگانى خيلى بزرگ مىتوانند از آن بالا بروند همچنان‌كه چنين مىكنند درحالى كه بادبان مىكشند و مىتوانند به سرزمين‌هاى خيلى دور برسند و ليكن كاملا درباره‌اش اهمال شده است . كنج خلوت شادىآور براى كسانى است كه به گوشه‌گيرى و هنر و ادبيات علاقمند هستند ؛ شاعر مىتواند كه از يادبودهاى همر ، اسكندر ، آنيبال ، مهرداد و تمام مردمان نامى ديگر كه در آسياى صغير زائيده شدند يا در آنجا زيست كردند الهام بگيرد . باستان‌شناس مىتواند در آنجا آثار ساختمان‌هاى بسيارى را كه شهرت داشته‌اند ببيند ؛ تاريخ طبيعىدان مىتواند در آنجا جانوران ، گياهان و فسيل‌هائى كه قابليت جلب توجهش را داشته باشد بيابد ؛ نقاش در آنجا به كشف اثرهاى درخشان و تغييراتى كه در رنگ‌هاى روشنائى داده مىشود و آن را در پرده‌هاى نقاشى كلودلورن « 3 » مىبيند و مىستايد پى ببرد ؛ بارى دوست خرد ، در آنجا از اين آرامش شيرين بهره‌مند مىشود\r\n\r\n\r\n","description":"","footnote":"\r\n( 1 ) -  Parthenios  تقريبا زائد است اگر متذكر شويم كه بارتين يك تغييرى از پارتنيوس است . اين رودخانه و هاليس از مغرب به مشرق ، مرزهاى پافلاگونى را تشكيل مىدهند . نگاه كنيد به جغرافياى باستان ( دانويل ) ، جلد دوم ، صفحهء 27 ؛ همچنين به استرابن ( كتاب 12 ، صفحهء 543 ) كه لارشه  Larcher  آن را شرح داده ، لشكركشى كورس ، كتاب 7 ، جلد 2 ، صفحهء 56 ، واتين‌دوبيزانس .  Etienne de Byzance \r\n( 2 ) -  Virginale \r\n( 3 ) -  Claude Lorrain \r\n","page_name":" 311 ","page_number":331},
  {"content":"\r\n\r\nبه نظر مىآيد كه اين آرامش ژرف و خاموش بهترين و بزرگترين نعمت‌هائى است كه به مردم ارزانى مىشود .\r\nدرميان شاخ و برگ تبريزىها و بيدها كه بر درهء بارتين سايه مىافگنند و تا اندازه‌اى دور از درياست كه ديگر صداى موج‌ها به گوش نمىخورد يك كوشك ( كيوسك ) ديده مىشود كه پيش از اينها تا حدى زيبا بوده و ليكن امروزه در حال ويرانى است . در پيرامون اين ساختمان كلبه‌هائى ديده مىشوند كه پناهگاه كشتىبان‌ها هستند . ما سه روز در آنجا مانديم و جاى افسوس برايم داشت كه اين كنج خلوت دلپذير را ترك كردم . بهتر اين بود كه اقامت خود را در آنجا ادامه مىداديم زيرا هنوز به زور به كشتى نحيف خود درآمده بوديم كه گرفتار طوفان تازه‌اى گشتيم . ما بادبان بزرگ خود را با چندين پارو از دست داديم ولى چون باد از شمال مىوزيد و از زمانى كه ما از دماغهء كرمپه گذشتيم اين خط سير باد ديگر مخالف نبود . ما با كوشش توانستيم كه به فيليوس برسيم البته پس از سى و شش ساعت نبرد با موج‌هاى خشمگين و صدبار خطر برخورد با تل‌سنگ‌هاى دريائى كه كرانهء دماغه كيليمولى « 1 » را تشكيل داده‌اند .\r\nمصمم بوديم كه از خطر و دردسرهاى چنين كشتىرانى خود را برهانيم لذا بهتر اين ديديم كه به خاك پياده بشويم . پس نوكرهايمان را با باروبنهء خود به ساحل گذاشتيم و با خستگى كه ما را از پا درآورده بود و بارانى كه سيل‌آسا مىباريد راه هراكله را پيش گرفتيم و در آخر هشت ساعت راه‌پيمائى به مقصد رسيديم . ما اين خوشبختى را به دست آورديم كه در آنجا يكى از كشتىهاى تركيه كه آن را در پلاتانا ترك كرده بوديم يافتيم گوئى ناخداى آن انتظارى جز اين نداشت كه با ديدن ما بادبان را بكشد و به سوى قسطنطنيه راه بيفتد .\r\nشهر هراكله كوچ‌نشين قديمى مگار « 2 » كه ترك‌ها آن را اركلى يا ارگرى مىنامند بر روى شيب يك تپه‌اى كه رو به جنوب غربى است ساخته شده ؛ با اينهمه ،\r\n\r\n\r\n","description":"","footnote":"\r\n( 1 ) -  Kilimoli \r\n( 2 ) -  Megare \r\n","page_name":" 312 ","page_number":332},
  {"content":"\r\n\r\nبندر و لنگرگاه آن در تابستان تا اندازه‌اى امن است چون بلندىهائى آن را احاطه كرده است . جمعيت اين شهر تقريبا پنج هزار نفر است كه قسمت مهمشان ترك هستند و به نظر مىآيد كه شهرت بدى را از ساكنين قديمى ساحلى كه از مغرب ، از هراكله تا به سفر گسترش يافته است به ميراث برده‌اند . چون مدخل تنگه در شب دشوار به چشم مىآيد و جز به كمك دو چراغ دريائى ( فار ) كه بر روى كرانه‌هاى اروپا و آسيا برپا گشته نمىتوان « 1 » آن را بازشناخت اين‌بار بارها آتش روشن مىكردند تا كشتىرانان را گول بزنند و كشتى آنان را به شن بنشانند . اظهار مىشود كه مردمان كنونى كيلى هنوز هم از اين خوى زشت و ناهنجار دست برنداشته‌اند . آنچه محقق است اين مىباشد كه باوجود حمايت باب عالى هيچيك از كنسول‌هاى اروپائى تا امروز نتوانسته‌اند در هراكله باقى بمانند . تنها كنسولى كه در آنجا آمده و نام فرانسوى را مورد احترام درآورده آقاى آليه « 2 » دو اوت روش است كه چند ماهى در آنجا مانده بود و به لطف ايشان ما مديون يك يادداشت خيلى گرانبها هستيم كه آن را در اينجا استنساخ مىكنيم « 3 » .\r\n\r\n\r\n","description":"","footnote":"\r\n( 1 ) - گزنفن ( لشكركشى سيروس ، كتاب 6 ) مىگويد كه در اين كرانه ، تراس بيتىنىها  Thraces - Bithynien  ساكن بودند كه با يونانىها كه كشتيشان غرق شده يا به سبب حادثه‌اى به دستشان مىافتادند با كمال خشونت رفتار مىكردند .\r\n( 2 ) -  Allier de Hauteroche \r\n( 3 ) - دانويل در جغرافياى باستان و در نقشه‌هايش بىگفتگو فريب يك قطعهء كتاب آرين را خورده كه در متن آن احتمالا توسط رونوشت‌كننده‌ها دست برده شده است . در آنجا وضع هراكله را اين‌طور شرح داده كه بايد در ته خليجى باشد كه از شبه جزيرهء آكروزين  Acherusien  تشكيل يافته است ؛ درصورتىكه اين شهر در خود مدخل خليج است به همان اندازه كه نمىشود دربارهء موقعيت آتن اشتباه كرد دربارهء موقعيت اين شهر هم نمىتوان اشتباه نمود . بقاياى آثار باستانيش زمين را پوشانيده و درخشش گذشته‌اش را نمودار است و تأييد مىكند .\r\nفاصلهء شهر از نوك شبه جزيره يك‌سوم فرسخ ( ليو ) يا حداكثر هشتصد توآز است . من اغلب در آنجا گرديده‌ام و ساعتم به دستم بوده و هرگز بيست دقيقه وقت نگرفته كه اين فاصله -\r\n","page_name":" 313 ","page_number":333},
  {"content":"\r\n\r\nتاريخ باستان هراكله را كه ممنن « 1 » بيان كرده و فوتيوس « 2 » آن را نگهدارى\r\n\r\n\r\n","description":"","footnote":"\r\n- را پيموده باشم . خليج تقريبا پنج فرسخ ( ليو ) فرورفتگى آن است بدين ترتيب بيش از چهار فرسخ ( ليو ) اشتباه ميان وضع حقيقى هراكله و وضعى است كه دانويل تعيين كرده است .\r\nشهر مانند آمفى تئاتر به سوى جنوب غربى نمودار است . كارگاه ساختمان در پيش در سمت چپ بيرون از ديوار حصار كه داراى برج است واقع مىباشد .\r\nدر اينجا پى مىبريم كه استرابن اصطلاحى گنگ به كار برده تا بفهماند كه هراكله هيچ بندرى نداشته است در صورتى كه آرين در پريپل ( كتاب سفر دريائى ) خود بطور مثبتى مىگويد كه آنجا يك بندر خوبى داشته و تاريخ پر از واقعه‌هائى است كه توانائى هراكله‌اىها را در دريا تأييد مىكند و در نتيجه خوبى بندرشان را مىگويد . حقيقت اين است كه هراكله داراى بندرى نيست كه طبيعت آن را حفر كرده باشد و در اين باب استرابن حق داشته كه بگويد هيچ بندرى ندارد . كرانهء مسطح آن تقريبا به خط راست و نه به شكل هلالى در جلوى شهر است ؛ ولى مردمان هراكله كه اين محل را بيشتر به سبب قلهء آن‌كه داراى شيب تند است و بر بلندىهاى همسايه مشرف مىباشد و در نتيجه شهرشان را به دشوارى در دسترس دشمنانشان مىگذاشت انتخاب كرده بودند نه به منظور استفاده از مزاياى بندرى ، در صدد ايجاد بندرى برآمدند و از اينرو دو موج شكن در دريا بنياد گذاشتند كه هنوز هم ساختمان آن در سطح آب در سمت شمال به صورت نيم‌دايره از ابتداى ساحل به طول شصت توآز ادامه دارد . در اينجا بناها به ابتداى ساحل تكيه داده شده و به طرز بسيار استوارى به خاك چسبيده است . اينها بسترهاى سنگ‌هاى تراش هستند كه كمترينشان ده پا درازا دارد و به تناوب به درازا و پهنا هريك بر روى ديگرى جاى گرفته است ، من در آنجا بىچون و چرا يك ساختمان هراكله‌اىها را بازيافتم كه متعلق به اهالى ژن نبود ، آن چنان كه تورنفور  Tournefort  با بىملاحظگى چنين انگاشته ؛ درحالى كه او چند ساعت بيشتر در هراكله نبوده است ، من مىبينم كه دست روزگار سخت در اين قله‌هاى سترگ اثر گذاشته و زاويه‌هاى آن را گرد كرده و اين كار به سبب فشار پيوستهء موج‌هائى است كه سى قرن است به اين موج‌شكن برمىخورد .\r\nموج‌شكن جنوبى در بيست و پنج پائى ساحل زير آب‌ها پنهان مىشود . فاصلهء اين دو تا از هم دويست و پنجاه توآز است . مسافت ميان دو موج‌شكن همان‌جائى است كه بندرگاه مىخوانند .\r\nقايق‌ها تنها در آنجا لنگر مىاندازند و همين كه باد از قسمت جنوب يا مغرب بوزد آنها را به كمك چرخ طناب‌ها به خشكى مىكشند . ته آن چندان گود نيست كه كشتىهاى -\r\n( 1 ) -  Memnon \r\n( 2 ) -  Photius \r\n","page_name":" 314 ","page_number":334},
  {"content":"\r\n\r\nنموده و پيشامدهائى را كه اين شهر ديرگاهى صحنهء آن بوده و به خوبى توسط تورنفور مرد مذهبى و با روحى باز طرح شده است بقدرى شهرت دارد كه ما را از گسترش بيشتر اين موضوع بىنياز مىكند . در آغاز هراكله يك كوچ‌نشين آزاد بود و پس از آن فرمانبردار بيدادگران شد . گلواها يا گالات‌ها هنگام گذرشان از آسيا ، بيهوده كوشيدند كه آن را به چنگ بياورند ولى در نتيجهء چند خيانت به دست روميان افتاد . كوتا « 1 » آن را به آتش كشيد و سنا كه از چنين خشونتى منزجر\r\n\r\n\r\n","description":"","footnote":"\r\n- كوچك كه حتى يك ارش و نيم ( يا يك ذراع و نيم ) هم در آب فرو نمىروند بتوانند در آنجا لنگر بيندازند . من چنين گمان مىكنم كه از زمان ويرانى موج‌شكن جنوبى است كه بندر تا اين اندازه به سبب مجاورت با مصب‌هاى ليكوس  Lycus  ، كالس  Cales  ، الوئوس  Eloeus  پر از شن شده است . اين موج‌شكن خاصيت يك دماغه ، يك پشت‌بند را داشته و شكسته شدن آن كافى بود كه با خاك دستى بندرى را كه پيش از اين لنگرگاهى به اين خوبى بوده كه مردم هراكله زيباترين كشتىهاى خود و حتى همدستانشان را در آنجا نگهدارى مىكردند پر كند .\r\nليكوس تقريبا در نيم فرسخى ( ليو ) جنوب شهر روان است و بدون آنكه در مرداب‌ها فرو رود به دريا مىريزد . پهناى مصبش تقريبا سى پاست و مانند رود مئاندر  Meandre  مارپيچى است و درميان جلگهء قشنگى در يك بستر ژرف روان است . كناره‌هايش پوشيده از درخت بيد است كه شاخه‌هاى آن از دو طرف ساحل بهم مىرسند ، حالت آن شاعرانه است .\r\nدر فاصلهء خارج از ديوار ميان موج‌شكن شمالى و نوك شبه جزيرهء آكروزين ( كه امروزه دماغهء بابا مىخوانند ) ساحل درحالى كه به غرب انحنا پيدا مىكند يك فرو رفتگى تشكيل مىدهد كه با موقعيت خيلى بلند زمين به هر كشتى حتى جنگى ، يك لنگرگاه امنى در برابر بادهاى شمال و شمال‌شرقى عرضه مىدارد . اين لنگرگاه كاملا در برابر بادهاى جنوب و جنوب غربى باز است چنان كه هيچ كشتى جرأت ندارد فصل بد را در پناهگاهش بگذراند ؛ فقط گاهگاه و در فواصل زياد كشتىهائى كه از طوفان شكسته شده‌اند به آنجا مىآيند .\r\nدر هراكله پنج مسجد ، دوخان ، دو گرمابهء همگانى ، تقريبا دويست دكان و حداكثر پنج هزار نفر ساكن دارد . منابع مالى و بازرگانى اين شهر كم است و نيز استعداد خيلى -\r\n( 1 ) -  Cotta \r\n","page_name":" 315 ","page_number":335},
  {"content":"\r\n\r\nو خشمگين شده بود اين حاكم مطلق را از حق پوشيدن جامهء اعضاى آن مجلس محروم كرد . « يكى از سناتورها به او گفت كه ما به تو دستور داديم كه هراكله را بگيرى ولى نه آنكه آن را ويران كنى . »\r\nما سىام اكتبر بر روى كشتى جنگى كه آن را در بندرگاه يافته بوديم سوار شديم . آن چهل توپ نزديك سيصد تن عمله واكره داشت . به سبب مساعد بودن هوا فردا نزديك ظهر از ديدن بلندىهاى فاناراكى شادى كرديم . شب همان روز ما داخل به سفر شديم و در تراپيا « 1 » از كشتى فرود آمديم . اين دهكدهء قشنگ در ساحل اروپائى قرار دارد و چهار فرسخى ( ليو ) قسطنطنيه است . فرانسه در آنجا يك خانهء مخصوص خوشگذرانى دارد و در آنجا آقاى ژنرال سباستيانى « 2 » سفير فرانسه از\r\n\r\n\r\n","description":"","footnote":"\r\n- كمى براى برخى فعاليت‌ها دارد . درست است كه خاكش بسيار بارور مىباشد . ( * ) به گفتهء پلين ، ولى بينوائى مردمانش هم بىحد است . هيچ صنعت ، هيچ چشم و هم‌چشمى ، هيچ دلگرمى در آنجا نيست . طرز حكومت بسيار سخت ، يك روش فشار و شكنجه كه بىتفاوت بر روى همهء طبقات سنگينى مىكند و هركس را از هنگام زايش هرگونه فكرش را براى اصلاح و بهترى سرنوشتش خفه مىكند ؛ او مىداند كه هرچه به دست مىآورد برايش نخواهد ماند . ستمگر در آنجا نشسته است كه شيرهء بدبختان را بكشد و دسترنجشان را از كفشان به در بياورد . جنگ داخلى كه اين ناحيه را در خود مىبلعد خودش يك مانع بزرگى براى هرگونه نقشهء استوار كردن بازرگانى بشمار مىآيد . در جائى كه نه امنيت ، نه حمايت وجود دارد بازرگانى شكفته نمىشود .\r\nچيزهاى صادراتى هراكله عبارتند از ابريشم ، نخ كتان ، موم ، چوب و الوار ساختمانى ، سيب ، گردو و چيزهاى جزئى ديگر .\r\nچيزهاى وارداتى عبارتند از پارچه‌هاى داردانل ، بارانىهاى زاگورا ، عباهاى سالونيك ، شال‌هاى قاهره ، شبكلاه‌هاى تونسى ، نمدهاى كريمه ، دانهء كتان ، چوب رنگرزى ، قهوه ، شكر ، آهن ، قلع ، صابون ، تنباكو ، برنج و عدس مصرى ، زيتون سياه ، نمك و پوستين گوسفندى .\r\n( * ) مارياندينىين‌ها نخستين كسانى بودند كه كيش‌آدونيس را پذيرفتند و آن را به آسياى صغير بردند و انتشار دادند .\r\n( 1 ) -  Terapia \r\n( 2 ) -  Sebastiani \r\n","page_name":" 316 ","page_number":336},
  {"content":"\r\n\r\nما پذيرائى گرمى كرد . خستگىها و محروميت‌هائى را كه متحمل شده بودم و تبى را كه چندين بار به من تاخته بود تقريبا مرا به حالى انداخته بود كه كسى نمىتوانست مرا بشناسد . يك خوراك سالم‌تر ، آسايش و توجهاتى كه دن‌ونسان‌زو « 1 » پزشك يكم خليفهء عثمانى از من كرد ، شادى آنكه خود را از كردها و طوفان‌ها در امان مىبينم ، لذت شنيدن زبان فرانسه و اينكه دوباره چهره‌هاى باز و خندان را مىبينم سلامتى را به من باز گردانيدند ؛ پس از اينكه چند روزى خواه در تراپيا خواه در قسطنطنيه گذراندم من از كسانى كه نسبت به من در اين پايتخت علاقمندى از خود بروز داده بودند اجازهء مرخصى گرفتم و از راه دانوب ، آلمان و لهستان به سوى قرارگاه كل آرتش راندم و ويدين « 2 » ، وين ، ورشو ، فين‌كنشتاين « 3 » و دانزيك را ديدار كردم و بيست و يكم ژوئن از دانزيك براى بازگشت به فرانسه عزيمت نمودم .\r\nپايان\r\n\r\n\r\n","description":"","footnote":"\r\n( 1 ) -  don Vincenzo \r\n( 2 ) -  Widdin \r\n( 3 ) -  Finkenstein \r\n","page_name":" 317 ","page_number":337},
  {"content":"\r\n . \r\n","description":"","footnote":"","page_name":" 318 ","page_number":338},
  {"content":"\r\n\r\n\r\nجزوه‌اى دربارهء گيلان و مازندران\r\n\r\n","description":"","footnote":"","page_name":" 319 ","page_number":339},
  {"content":"\r\n . \r\n","description":"","footnote":"","page_name":" 320 ","page_number":340},
  {"content":"\r\n\r\n\r\nگيلان\r\nگيلان استان كوچكى در ايران است كه شمال آن به درياى خزر محدود است و در جنوبش رشته كوه‌هائى است كه آن را از عراق جدا مىكند ؛ در مغربش آذربايجان و در مشرقش مازندران است . حد متوسط مدار آن خيلى نزديك به 37 درجه است ؛ طول جغرافيائى رشت تقريبا 47 درجه از نصف النهار پاريس است .\r\nسطح كلى اين استان به شكل مربع است كه هر ضلعش بيست فرسخ ( ليو ) مىباشد . جمعيتش را پنجاه هزار خانوار « 1 » به شمار مىآورند . مبلغ مالياتش شايد بيش از صد هزار تومان ( چهار كرور فرانك ) باشد و ليكن به خزانهء شاهى بيش از هشتاد هزار تومان نمىرسد . رشت پايتخت اين سرزمين است ، فومن و لاهيجان را كه مركز بخش بالنسبه پر جمعيت مىباشند مىتوان تنها شهرهاى گيلان به معناى واقعى دانست . انزلى و لنگرود « 2 » دو بندر آن مىباشد .\r\nبرنج و ابريشم تمام ثروت گيلان است . محصول ابريشم با آنكه منحصر به سرزمين گيلان نيست ولى در آنجا خيلى فراوان است و نوع آن از آنچه كه در شيروان يا مازندران به دست مىآيد عالىتر است . بخش بزرگى از آن را در كارگاه‌هاى كاشان ، يزد ، بغداد ، هشتر خان و مسكو به كار مىبرند .\r\nچشم‌انداز اين استان به نحو شگفتى با جلگه‌هاى خشك و كوه‌هاى لخت عراق تضاد نشان مىدهد . به زحمت از قله‌هاى آنجا نگذشته خود را در يك جنگل\r\n\r\n\r\n","description":"","footnote":"\r\n( 1 ) - يك خانوار معمولا از پنج تن درست مىشود ( يادداشت آقاى ژوبر ) .\r\n( 2 ) - يا درست‌تر بگوئيم لنگررود ؛ رودخانه لنگرگاه ( يادداشت آقاى ژوبر ) .\r\n","page_name":" 321 ","page_number":341},
  {"content":"\r\n\r\nبىاندازه فراخ مىبابيم كه از مرز غربى گيلان تا مرز خراسان در مسافت صد و پنجاه فرسخ ( ليو ) گسترش مىيابد ؛ پهناى آن‌كه به درياى خزر محدود گرديده خيلى جور به جور است . در خيلى محل‌هاى مازندران كوه‌ها تا كرانهء دريا پنج‌تا شش فرسخ ( ليو ) فاصله دارند ؛ در گيلان فاصلهء كوه‌ها تا دريا معمولا كمتر است ؛ نزديك استرآباد به نظر مىآيد كه كوه و دريا بيشتر از هم دور مىگردند .\r\nبلندترين رشته‌ها لخت است ، سنگش تقريبا كاملا آهكى است ، در آنجا مرمر ، مرمر سفيد و تخته سنگ‌هاى خارا پيدا مىشود ، در فاصله به فاصله سرنگونىهائى به چشم مىخورد كه نتيجهء تكان زمين‌لرزه‌هاى پىدرپى مىباشد .\r\nيكى از آنها را خودمان در هنگام شب‌هاى نهم تا دهم اكتبر 1808 در مازندران احساس كرديم . كوه‌هاى پست‌تر و جلگه از جنگل پوشيده شده‌اند كه از حيث رويندگى واجد تمام شكوه و آشفتگى كارهائى است كه دست بشر به طبيعت واگذار مىكند . هنگامى كه به آن داخل مىشويم هرگونه درخت مىبينيم . مهم‌ترين آنها درخت كولكن ، افرا ، اقاقيا ( با تيغ و بىتيغ ) ، چنار ، نارون ، بلوطهاى با برگ كوتاه و دراز ، چندين درخت آلش ، درخت پستانك و درخت راهن .\r\nدرختان ميوه‌دار آن‌كه خيلى زياد شده‌اند انجير ، انار ، گردو و ازگيل هستند و درميان آنها درختان سيب ، هلو ، گلابى درهم و برهم به چشم مىخورند .\r\nمن جز در نواحى منجيل و رودبار « 1 » كه در مرز گيلان و عراق است ولى تابع استان عراق به شمار مىآيد درخت زيتون نديدم . ساقه‌هاى لبلاب و شاهدانه بى آنكه كاشته بشوند در پرچين‌ها به كار مىآيند ، درخت پرتقال و ليموترش در جنگل نخستين‌بار هنگامى به چشم مىخورند كه وارد مازندران گردند ؛ هريك از اين دو استان خيلى شمشادهاى زيبا دارند .\r\nهمهء اين درختان بطور يكسان ، خوب به عمل نمىآيند . درخت آلش و به ويژه چنار به نظر مىآيد كه به علت كمبود هوا خفه شده و مقدارى تنه‌هاى پوسيده آنها\r\n\r\n\r\n","description":"","footnote":"\r\n( 1 ) - سيل‌دره ( يادداشت آقاى ژوبر ) .\r\n","page_name":" 322 ","page_number":342},
  {"content":"\r\n\r\nبرپا يا واژگون به زمين افتاده است .\r\nنمناكى پيوسته‌اى كه در اين جنگل‌ها وجود دارد مقدار معجزآسائى سرخس ، عشقه و به ويژه گل آقطى پرورش مىدهد . پيچك در آنجا به اندازه‌اى داراى نيرو مىباشد كه با رشته‌هاى انبوه خود بزرگ‌ترين درختان را درميان گرفته است .\r\nهنگامى كه از ميان اين درختان مىگذريم يك بخار تهوع‌آور و خيلى خطرناك از آن برمىخيزد . در كم‌تر از يك ربع ساعت راه‌پيمائى در آنجا يك سردرد و ناراحتى قلب در خود احساس كرديم كه اغلب پشت‌بندش هجوم تب‌هاى كم و بيش سخت بود . نوكران من و مهماندارم كه حتى در مازندران زائيده شده از گزند اين هواى ايستاده و زيان‌آور نتوانستند بگريزند .\r\nتنها نقطه‌هاى تنكى كه در جنگل ديده مىشود شاليزارها هستند كه سه چهارم سال از آب پوشيده شده‌اند ؛ محل‌هاى سكونت معمولا خيلى به شاليزارها نزديك و همسايه‌اند و چون در گوشه كنارهاى خيلى انبوه پنهان هستند پيوسته مىبايد روى اسب درازكش كرد با اين حال شاخه‌هاى ريز و تيغ‌هاى دراز اقاقيا سبب توقف مىگردد . بىيك راهنماى بومى ممكن است كه چندين ساعت در اطراف خانهء سركرده سرگردان بود . خانهء او هميشه در پاى كوه‌ها جاى دوردستى ساخته شده و آن از ترس پياده شدن دشمنان از كشتى است . دهكده‌ها را اين‌گونه مىتوان تشخيص داد كه درختان ميوهء بسيار زيادى در آنها هست و تنه‌هاى خيلى بزرگ مو در آنها ديده مىشود كه خوشه‌هاى رنگينشان از نوك بزرگ‌ترين درختان خود را نشان مىدهند . در گيلان اين ميوه‌ها به علت رطوبت زياد دير مىرسند و كم مزه مىباشند ولى در مازندران بهترند چون كشتزارها در آنجا كمى بيشتر هوا به خود مىبينند .\r\nخانه‌ها درميان جنگل پراكنده هستند ، هريك از آنها درميان توتستان و نزديك شاليزار خود برپا گرديده است . اين كشتزارها در ناسازگار كردن هواى آنجا سهمى دارند زيرا كه نهال‌هاى توت به اندازه‌اى به‌هم چسبيده شده كه حايل هرگونه گردش هوا مىشوند . از اين‌رو مردم اين استان به علت رنگ كبود خود و لاغرى\r\n\r\n","description":"","footnote":"","page_name":" 323 ","page_number":343},
  {"content":"\r\n\r\nعمومىشان از همهء ايرانيان ديگر مشخص هستند . شگفت‌انگيز ولى خيلى راست است كه زنان آن استان بطور قابل ملاحظه‌اى خوشگل هستند . آن زن‌هائى كه هيچ كشت و كار نمىكنند رنگ خيلى زيبائى دارند و ديگران نيز به نظر مىآيد كه از تندرستى خيلى بهتر از مردهايشان برخوردار هستند .\r\n\r\nآب و هوا :\r\nمىتوان تأييد كرد كه آب و هواى اين كرانهء درياى خزر خيلى ناسازگار است و با استان‌هاى ديگر ايران خيلى فرق دارد زيرا كمبود خيلى زياد بيشه‌ها خيلى در خشكى هوا و جريان آزادش دخالت دارد . گرماى تابستان از روى شاليزارها و مرداب‌ها بخارهاى خيلى پر گزند بلند مىكند و سبب مىشود كه تقريبا همگى گرفتار تب گردند . تب‌هاى روزانه ( سه روز درميان ) به نظر مىآيد كه عموميت بيشتر دارد . اين تب‌ها اغلب به مرگ منتهى مىشوند ؛ تب‌هاى دو روز درميان كم‌تر خطرناك است و در پائيز بيشتر رواج دارد . توانگران داروهائى مىخورند به شرط اينكه به دهانشان تلخ نيايد . كسانى كه تصميم به قانون‌شكنى بگيرند و نوشابه‌هاى الكلى به كار برند شماره‌شان خيلى كم است . تودهء مردم در روش زندگى خود هيچ تغييرى نمىدهند و به گمان من به همان اندازهء اربابان خود از بيمارىها رهائى مىيابند . هنگامى كه من بيمار بودم هيچ يا كمى غذا خوردم ولى خيلى شربت‌هاى ترش و شيرين نوشيدم و خوشبختانه هميشه درمان يافتم با اينكه روش زندگى خود را با جابه‌جا شدن در استان‌ها اغلب تغيير مىدادم .\r\nباران‌ها در تمام سال به فراوانى در گيلان مىبارد و در ماه‌هاى سپتامبر تا ژانويه تقريبا يك‌بند مىريزد ؛ طوفان‌هايش خيلى شديد و همراه با ضربات سخت صاعقه است . به نظر مىآيد كه همهء ابرهائى كه روى درياى خزر تشكيل مىشوند به سوى كنج اين استان كوچك رانده شده و در آنجا گرد هم مىآيند . من در رشت خانه‌هائى ديدم كه واژگون شده بودند و بخشى از شهر در كم‌تر از دو ساعت گرفتار سيل گرديده بود . بسيارى از جريان آب‌هائى كه در نتيجهء سيل پيدا مىشوند\r\n\r\n","description":"","footnote":"","page_name":" 324 ","page_number":344},
  {"content":"\r\n\r\nهنگامى كه به‌هم مىرسند جاده‌ها را براى مدت لااقل يك روز براى عبور دشوار مىسازند . بعلاوه تمام هنگام اين فصل غلطك‌هاى چوبى را كه بر روى راه‌هاى اصلى تل مىكنند در هر لحظه از جا كنده مىشوند و جاده‌ها تبديل به آبراهه‌هائى مىشود كه اسب ناچار مىگردد كه از آن با شنا بگذرد و اين موضوع چندان كم پيش نمىآيد .\r\nزمستان با ژانويه آغاز مىشود و گاهى زودتر شروع مىگردد و اغلب برف به اندازه‌اى فراوان مىبارد كه همهء راه‌ها بسته مىشود و چندين روز كار مىخواهد تا آنها را پاروب كنند .\r\nبهار فصل خيلى سازگار و دلپذير سال است . تأكيد مىكنند كه آب‌ها بسبب آب شدن برف‌ها خيلى افزوده نمىشود و بعلاوه در اين سرزمين باريك شيب‌ها به اندازه‌اى تند هستند كه جريان آب بايد خيلى سريع باشد .\r\n\r\nرودها :\r\nرودخانه‌هاى پايندهء گيلان نسبة فراوانند . مهم‌ترين آنها قزل‌اوزن و لنگرود است . رود اولى سرچشمهء خود را از كردستان ايران مىگيرد و از محل پل دختر از جادهء قزوين به تبريز در چهار ساعتى جنوب شرقى ميانه ، در پشت شرقى قافلان كوه مىگذرد ، سپس رشته كوه‌هاى خزر را مىشكافد و گيلان را به دو قسمت تقريبا برابر هم بخش مىكند . قسمت شرقى آن تشكيل سرزمين لاهيجان و ديگرى سرزمين رشت ، فومن ، گشكر « 1 » ، چست ، ماسوله و غيره را مىدهد . اين رود تا نزديك مصبش سيلابى است . پل‌هائى كه در گيلان بر روى آن زده‌اند هميشه از جا كنده شده‌اند .\r\nلنگرود از كوه‌هاى مجاور لاهيجان سرچشمه مىگيرد . پيش از ورود به شهر از پلى آجرى كه داراى دو طاق خيلى بلند است از آن مىگذرند . با اينكه در آنجا اين رود كوچك هنوز جز يك جويبار پهنى نيست ولى خيلى بطور مارپيچ مىرود و با پيوستن جويبارهاى ديگر بزرگ‌تر مىشود تا به لنگرود برسد و در آنجا\r\n\r\n\r\n","description":"","footnote":"\r\n( 1 ) -  Ghechker \r\n","page_name":" 325 ","page_number":345},
  {"content":"\r\n\r\nپهنايش تقريبا دوازده توآز « 1 » مىگردد و گوديش به دو يا سه توآز مىرسد . مصب آن در دو فرسخى ( ليو ) شمال شهر است و در اين فاصله كرانه‌هايش مردابى و تقريبا در طراز آب هستند .\r\nمرداب‌هاى بزرگ و كرانه‌هاى رودخانه پر از كلنگ‌ها ، لك‌لك‌ها ، مرغان ماهيخوار ، مرغان سقا و چندين‌گونه پرندگان ديگر دريائى هستند كه من آنها را نمىشناسم ؛ شمارهء بسيارى شاهين ، باز ، عقاب بر بالاى آن مساكن پرواز مىكنند ؛ آنها يك چراگاه خيلى فراوان و مطمئنى در اين زمين نمناك كه مقدار معجزآسائى قورباغه‌ها و مارها را پرورش مىدهد ، مىيابند . مارها آنجا خيلى كم خطرناكند چنان كه بچه‌ها و همهء مردم گيلان با پاى برهنه پيوسته راه مىروند بىآنكه گرفتار پيش‌آمدى بشوند .\r\nدرميان همه‌گونه ماهىهاى آب‌هاى گيلان برجسته‌ترينشان آن است كه به نام آزودبالك خوانده مىشود و صيد عمده‌اى از آن مىكنند . هر سال در ماه فوريه دو كشتى روسى به مصب قزل‌اوزن مىآيد و بار خود را به هشتر خان مىبرد .\r\nبا كمى نمك سود كردن آن را خيلى خوب نگهدارى ( كنسرو ) مىكنند . اين ماهى بىپولك و دندان است و كمى شبيه به ماهى آزاد مىباشد ولى سرش درازتر است .\r\nمن از آنها ديدم كه دوازده ليور « 2 » سنگينى داشت كه به نظر نمىآمد كه در نوع خودش خيلى بزرگ باشد . كمى از ايرانيان از آن مىخورند .\r\nبرنج گيلان جنس خيلى خوبى دارد و اين تنها دانه‌اى است كه در آنجا مىكارند ، به اسبان به‌جاى جو ، برنج مىدهند . هرچند كه مىتوانند از گندم سفيد عراق و شيروان فراهم كنند ليكن برنج آنچنان مورد مصرف عمومى است كه نان را جز در شهرها و نزد بزرگان نمىتوان بدست آورد . آن را در آب بدون هيچ تركيب ديگرى مىپزند ؛ خيلى مغذى است و آسان هضم مىشود . به اين خوراك كه چلو مىگويند اساس همهء خوراك‌هاست . گوشت كم مىخورند با آنكه جاهاى تهى در جنگل از بهترين چارپايان را ( گاو ، ماده‌گاو و گاوميش ) در خود دارد .\r\n\r\n\r\n","description":"","footnote":"\r\n( 1 ) - متياس كهن كه معادل 949 / 1 متر است ( مترجم )\r\n( 2 ) - مقياس وزن سابق در فرانسه كه ميزان آن مختلف بوده است . ( مترجم )\r\n","page_name":" 326 ","page_number":346},
  {"content":"\r\n\r\nگاوهاى نر كوهان‌دار درميان آنها به نظر مىآيند كه سلطان اين چراگاه‌ها مىباشند ؛ آنها خيلى زيباتر از گاو نرهاى كرانه‌هاى خليج‌فارس هستند .\r\n\r\nچارپايان و ستوران باركش :\r\nگوسفندان خيلى ضعيف و نزار هستند و كم زاد و ولد مىكنند . آنها مانند گوسفندان عراق و تركيهء آسيا دنبه ندارند تقريبا تنها گوشتى را كه مىخورند همين است . مردم آنجا با كمى مهارت مىتوانند گوشت خيلى لذيذى با شكارهاى جنگل‌هايشان بدست بياورند ولى نه طرز به كار بردن ساچمه را براى شكار مىدانند و نه هيچگونه روش‌هاى ديگرى را كه ما در اروپا براى اين تفريح به كار مىبريم .\r\nحتى كم پيش مىآيد كه در مازندران قرقاول‌هائى را كه در مرغزار بلند مىكنند با گلوله بيندازند . در برخى نواحى آنجا غاز و اردك‌هاى خانگى ، مرغ‌هاى متعارفى ، برخى ديگر كه تا حدى شبيه به مرغ‌هاى شاخدار هستند و رنگ‌رنگ مىشوند يا به رنگ سينهء كفترى مىباشند . بارى يك نوع سومى هم هست كه ويژهء گيلان و شيروان است . آنها خيلى پا بلند و بسيار گنده مىباشند ؛ ران آنها پر گوشت و از پر عارى و لخت است .\r\nگرازها فراوانند و به كشتزارها گزند بسيار مىزنند ولى مسلمانان اين جاندار را نجس مىدانند و هنگامى كه آن را شكار مىكنند گوشتش را به سگ‌هايشان مىدهند و خيلى با دقت از دست زدن فورى به آن پرهيز مىكنند .\r\nاسب در مازندران به ويژه به اندازه زاد و ولد مىكند ، اندام آنها نيرومند است و براى پالان كردن شايسته‌تر از زين كردن هستند . با اينهمه اربابان محلى در سرزمين خويش از اسب‌هاى نژاد گزيده‌تر دارند كه از جفتگيرى اسب‌هاى تخمى تركمن با ماديان‌هاى بومى بدست مىآيند .\r\nقاطر كمتر يافت مىشود و از نوع متوسط هستند . بگفتهء اصطلاح محلى آنها جاى پا ندارند و در حقيقت دشوار است كه آنها اين كيفيت را در جاده‌هاى پر از گل و لاى اين استان بدست بياورند . آب و هواى آنجا براى خر ناسازگار است ولى\r\n\r\n","description":"","footnote":"","page_name":" 327 ","page_number":347},
  {"content":"\r\n\r\nبا اينهمه شمارهء بسيارى در آنجا مىبينيم زيرا در برجستگىهاى تنگ جاده‌هاى گردنه آنها جاى كم‌ترى را مىگيرند . حتى يك شتر در آنجا ديده نمىشود و در واقع شايد در جهان سرزمينى يافت نشود كه در آنجا اين حيوانات به اندازهء اين سرزمين نمناك ناراحت بشوند .\r\nتنها راهى كه به منظور بازرگانى در آن آمد و شد مىشود نخست از ميان يك رشتهء بزرگ كوه در امتداد بستر قزل‌اوزن مىگذرد و پس از آن در جنگل‌ها ، بيشه‌ها و مرداب‌ها تا رشت ادامه مىيابد . ايستگاه‌هاى آن از موقعى كه از رشت بيرون مىآئيم عبارتند از : خودوم « 1 » ( پنج فرسخى ) ، كاروانسراى رستم‌آباد ( پنج فرسخى ) ، رودبار ( چهار فرسخى ) ، كاروانسراى چنار ( هفت فرسخى ) ، هوبابا « 2 » ( هشت فرسخى ) ، قزوين ( چهار فرسخى ) .\r\nاز رشت تا آخرين حد گردنهء رودبار به پل سليمان خان نزديك دهكدهء منجيل شانزده فرسخ ( ليو ) است ؛ رود كوچك طارم كمى در بالاى پل به قزل اوزن مىپيوندد . در اينجا راه به دو بخش مىشود : يكى به زنجان مىرود كه در چپ كرانه است و بر خلاف جريان رود تا خلخال ادامه مىيابد . اين مسافت سيزده فرسخ ( ليو ) است و تا زنجان تنها سه فرسخ مىشود . دشوارى در قسمت دوم جاده كم‌تر از اولى آن نيست ؛ تقريبا بايد يك‌ورى از كنار تخته سنگ‌ها گذر كرد .\r\nراه قزوين از پل سليمان مىگذرد و بر خلاف جريان طارم ، تا پل ديگر به نام حاجى ، عادى ادامه دارد . اين پل در ده دقيقه راه در پائين كاروانسراى چنار قرار دارد ؛ آنگاه اين جاده بر سنگ‌هاى صخرهء كرانهء چپ بالا مىرود و دو ساعت بعد ، از درهء كوچك هوبابا مىگذرد و در جلگهء قزوين در يك فرسخى شمال غربى اين شهر منتهى مىشود . اين دو راه كاملا قابليت عبور را براى هيچ نوع درشكه ندارند . در كوه‌ها خيلى اوقات ناچار مىشوند كه از اسب پياده گردند و يكىيكى بگذرند .\r\n\r\n\r\n","description":"","footnote":"\r\n( 1 ) -  Khodem \r\n( 2 ) -  Hauw - baba \r\n","page_name":" 328 ","page_number":348},
  {"content":"\r\n\r\nوضع سرچشمه‌هاى طارم سبب شده كه طرحى براى آوردن آن به قزوين بكشند . اين رودخانه فقط به توسط يك رشتهء باريك از قزوين جداست و چنان كه اظهار مىدارند چندين مخرج دارد . پيش‌پرداخت‌هائى كه بايد انجام بگيرد به هشت كرور فرانك تقويم شده است و همين باعث گرديده كه اين طرح كه شايد سبب شود كه محصولات اين شهر زيبا به سه برابر برسد اجرا نگردد . سرزمين قزوين در تابستان بىاندازه گرفتار خشكى است .\r\nراه‌هاى ارتباطى ديگر هست كه از رشت تا به اردبيل را در هشت روز بايد پيمود و اين راه‌ها خيلى خسته‌كننده‌تر از راه قزوين و بندرهاى كوچك آستارا و لنكران « 1 » است . اين سرزمين را خان آنجا در زير حمايت روس‌ها قرار داده است . اين راه چهار روز طول مىكشد كه به تناوب از بيشه‌ها و درياكنار مىگذرد . چنانچه ساحل را ادامه دهيم مىرسيم به ساليان كه در سه روزى لنكران است ؛ در آنجا به راهى مىرسيم كه به تفليس مىرود و ده روز طول مىكشد و يك راه ديگرى كه همواره در كرانه‌هاى درياست و به هشتر خان مىرسد . اين راه آخرى بيست روز طول مىكشد . هردو راه قابل عبور هستند يا لااقل مىشود به يقين گفت كه ارابه‌ها در روى راه تفليس « 2 » به كار برده مىشوند .\r\nسومين راه كه از رشت شروع مىشود همان راه لاهيجان و مازندران مىباشد . آن راه كه از بيشه‌ها و گل و لاى مىگذرد تا قصبهء رودسر ( سرچشمه رود ) مىرود ، كه در شانزده فرسخى ( ليو ) مشرق رشت است ؛ از آن به بعد از كرانهء دريا مىگذريم تا در فاصلهء پنجاه فرسخى ( ليو ) به بارفروش مىرسيم .\r\nهنوز چندين راه باريك راست در كوهستان‌ها هست ولى تنها به توسط مردمان\r\n\r\n\r\n","description":"","footnote":"\r\n( 1 ) - لنگرگاه .\r\n( 2 ) - حكومت روس در آنجا منزل‌هاى چاپارى برقرار كرده است كه بر روى راه مسكو به تفليس ، و تفليس به بادكوبه ؛ از هشتر خان به بادكوبه است . اين منزل‌ها را خوب جور كرده‌اند و جاده‌ها كاملا قابل اطمينان است ( يادداشت‌هاى ژوبر ) .\r\n","page_name":" 329 ","page_number":349},
  {"content":"\r\n\r\nمحلى كه جاده در آن پايان مىيابد از آنها آمد و رفت مىشود . بدين ترتيب مىشود بدون عبور از رودبار از خلخال به ماسوله گذشت . اين قصبهء ماسوله قابل توجه است زيرا بر روى يك بلندى قرار گرفته كه به آن نمىشود دسترسى يافت . چنان كه مىگويند با ديوار كلفتى آن را بسته‌اند . مردمان آنجا با آهن كار مىكنند و تقريبا لوله‌هاى درشت تفنگ كوتاه مىسازند . فاصلهء رشت به ماسوله كه در مغرب رشت واقع است ده فرسخ ( ليو ) مىباشد .\r\nيك راه باريك ديگرى لاهيجان را به قزوين مرتبط مىسازد كه تا دهكدهء ساردا « 1 » ( هفت فرسخ ) ، ديلمان ( هشت فرسخ ) خوخاسان « 2 » ( نه فرسخ ) ، دودهى ( پنج فرسخ ) ، قزوين ( چهار فرسخ ) و روىهم رفته سى و سه فرسخ ( ليو ) طول آن مىباشد .\r\nگيلانىها عادت دارند كه هميشه با تفنگ كوتاه مسلح باشند يا لااقل يك نيزه و يك كارد همراه دارند كه به كمربند خود مانند گرجىها مىآويزند . هر بزرگى هنگامى كه از ملك خود بيرون مىرود چندين تفنگچى همراه دارد كه در حين راه گرازها را شكار كند . آنها خوب تير مىاندازند و خيلى چابك هستند . من اغلب اين مردم را ديده‌ام كه پياده در جلوى ما چندين فرسخ مىرفته‌اند و در برگشتن هميشه از ما جلوتر مىآمدند با آنكه ما گاهى چارنعل حسابى مىآمديم .\r\nآنها در جويبارهائى كه آب تا كمرشان مىآيد مىجهند و فرياد مىكشند ؛ سركرده‌شان درحالى كه قدم‌هاى خود را تند مىكند و به آنها سخنانى دلگرم‌كننده مىگويد آنها را برمىانگيزاند .\r\nجامهء مردمان آنجا عبارت است از يك شلوار پشمى خيلى زمخت كه به صورت بد به يك نيم تنه‌اى از همين جنس بند شده است . اين پشم براى تهيهء پوشش‌هائى براى سر نيز به كار مىرود . اغلب مردم پابرهنه راه مىروند و برخى\r\n\r\n\r\n","description":"","footnote":"\r\n( 1 ) -  Sarda \r\n( 2 ) -  Khokhassan \r\n","page_name":" 330 ","page_number":350},
  {"content":"\r\n\r\nكفش‌هائى به پا دارند كه از يك تكه چرم است كه به شلوارشان با بند بسته شده است : خيلى آسان مىتوان انگاشت كه با چنين لباس خنده‌دارى و در سرزمينى كه پر از گل و لاى است مردمانش منظرهء خيلى خوبى را براى بيننده درست نمىكند . لباس كارشان از اين هم ساده‌تر است و تنها شامل يك شلوار پارچه آبى است كه هميشه تا بالاى ران‌ها بالا زده شده و يك پيراهن كوتاه بر روى آن است .\r\nسر را مىتراشند و بجز نوك سر كه از شب كلاه خيلى كوچكى پوشيده مىشود باقى سر لخت است . دهقانان و بچه‌هايشان هرگونه موادى كه دارند در كاباك‌ها ( سبدها ) به بازار مىآورند و آنها را در دو انتهاى يك چوب مىبندند و آن چوب را بر روى شانهء خود مىگذارند ، چنان كه سبدها آويزان شود و بدين ترتيب در مخارج چارپايان باركش صرفه‌جوئى مىنمايند .\r\n\r\n","description":"","footnote":"","page_name":" 331 ","page_number":351},
  {"content":"\r\n\r\n\r\nرشت\r\nرشت داراى مركزيت خيلى قابل توجه است ؛ در آنجا سه هزار خانه است كه سه چهارم آنها درميان درختان ، بطور پراكنده قرار گرفته است . شهر از هرگونه وسيلهء دفاعى و حصار محروم است . تنها در بالاى يك طاق آجرى آثار يك سنگر كوچكى به چشم مىخورد كه در زمان نادر شاه ساخته شده و مربوط به هنگامى است كه او گيلان را گرفته است .\r\nشهر در دو فرسخى ( ليو ) درياست و دو رودخانهء كوچك آن را آبيارى مىكند ؛ پيرامونش را گودال‌هاى بزرگ آب و باتلاق‌ها گرفته‌اند و هواى آن بى اندازه ناسازگار است . خانه‌ها با آجر پخته ساخته شده و معمولا يك طبقه و كمى بلندتر از زمين ( كرسىدار ) هستند و از يك اطاق با يك فضاى سرپوشيده در جلو تركيب شده است . چوب‌بندى ساختمان با چوب‌هاى خيلى بىعيب ساخته شده و خيلى خوب با اره بريده گشته و چارگوش گرديده است . اطاق‌ها و پستوهاى مورد نياز نيز در زير و اطراف آن ساخته شده‌اند . مردمان مرفه در اطراف خانهء خود يك فضاى مربعى را كه كم و بيش قابل ملاحظه باشد محصور مىكنند . سقف‌ها كمى شيب دارند و از سفال‌هاى گرد پوشيده شده‌اند كه گاهى اوقات لعاب به آنها زده شده است . بر روى ديوارهايشان خيلى پيشامدگى مىگذارند تا آب روان گردد و اين كار به معمارى گيلان يك تناسب درست و خاصيت ويژه‌اى مىدهد . در رشت آثار يك كاخ خيلى زيبا به چشم مىخورد كه در زمان دودمان شاهان پيشين يكى از اربابان درجه اول آنجا آن را ساخته بوده است . در آنجا آب را با يك قنات كه\r\n\r\n","description":"","footnote":"","page_name":" 332 ","page_number":352},
  {"content":"\r\n\r\nبا آجر ساخته شده و هنوز بالنسبه وضع خوبى دارد آورده‌اند . پس از كشته شدن پسر اين ارباب اين كاخ متروك گرديد و اكنون رو به ويرانى است . ايرانيان از سكونت در خانه‌اى كه در آن يك مرگ غيرطبيعى و ناشى از عمل زور رخ داده باشد خيلى بيزارند و به همين دليل است كه در شهرهاى آنها بسيارى خانه‌هاى ويرانه ديده مىشود .\r\nدر اين شهر بيش از دو هزار كارگر براى بافتن پارچه‌هاى ابريشمى وجود دارد .\r\nبيشتر محصولات اينجا در عراق مصرف مىشود و بقيه‌اش را به روسيه صادر مىكنند . اين پارچه‌ها از نوع عالى نيستند و نمىتوان آنها را با پارچه‌هاى كارخانه‌هاى كاشان و يزد سنجيد .\r\nدوازده‌تا كارگاه براى ساختن تفنگ كوتاه هست كه لوله‌هاى آنها خيلى كلفت است و جنس آن پست‌تر از لوله‌هاى ساخت تركيه و لار است . شاه فرمان داده بود كه سيصد دستگاه چخماق و چكانندهء تفنگ در آنجا بسازند ولى در ظرف سه ماه بيش از سه يا چهارتا از آنها را تمام نكرده بودند .\r\nبازار رشت از چهار كوچهء نامنظم تركيب يافته كه بخشى از آن را با نى و حصيرهاى تكه پاره پوشانده‌اند در آنجا جز مواد خوراكى ، چند شيى براى رنگرزى ، تنباكو ، ابريشم خام و ظروف مسى مىبينيم . بازرگانانى كه به تجارت خارج مىپردازند در كاروانسراى سكونت مىكنند . يك دوجين ارمنى اهل هشتر خان چندين سال است كه در رشت سكنى گرفته‌اند و در يكى از اين كاروانسراىها گردآمده‌اند ؛ درحالى كه مسلمانان در كاروانسراى ديگرى هستند .\r\nمسلمان‌ها خريدار ابريشمند و با خود فقط پول و پارچه‌هاى كاشان و يزد مىآورند .\r\nارمنىها آهن ، مس ، فولاد و اشياء مسى و حلبى و آهنى ، سينىهاى آهنى لعابدار ، آئينه ، بلور ، چاى ، كاغذ ، ماهوت‌هاى زمخت ، نخ ، زربفت و سيم‌بفت‌هاى كار مسكو ، قرمز دانه ، مقدار كمى بافته‌هاى كتانى و زعفران شيروان با خود مىآورند . از ايران به هشتر خان برنج ، مقدار بسيارى ابريشم ،\r\n\r\n","description":"","footnote":"","page_name":" 333 ","page_number":353},
  {"content":"\r\n\r\nپنبه ، هر نوع پارچه ، مازوى كردستان و مقدارى پوست سمور آبى گيلان و جز اينها را صادر مىكنند .\r\nنيل ، داروها و كالاهاى ديگر هندوستان از ايران از طريق مشهدسر كه يك بندر كوچك بارفروش مىباشد خارج مىشود .\r\nچندين سال است كه بازرگانى هشتر خان با رشت را يك كشتى دويست و پنجاه تونو « 1 » در سال انجام مىدهد . اين شهر پانزده هزار تومان ماليات ثابت ( سيصد هزار فرانك ) مىپردازد . در حدود پنجاه خانوار يهودى در آنجا با بينوائى و حقارت زيست مىكنند .\r\n\r\n\r\n","description":"","footnote":"\r\n( 1 ) - واحد اندازه‌گيرى ظرفيت كشتى كه معادل با يك تن يعنى هزار كيلوگرام است . ( مترجم )\r\n","page_name":" 334 ","page_number":354},
  {"content":"\r\n\r\n\r\nانزلى\r\nانزلى بندر رشت است . كالاها را در دو فرسخى ( ليو ) به وسيله و به همان اندازهء كشتى كوچك بر روى رود كوچك پير بازار بار مىكنند . پيربازار نام دهكده‌اى است كه در آنجا جز سه خانهء متراكم كه به كار انبار مىخورد چيز ديگرى ديده نمىشود . بقيهء دهكده در اطراف پراكنده است . رودخانه‌ها داراى شش تا هفت توآز و دوازده تا پانزده پا گودى است و در نيم فرسخى شمال انزلى از حالت رود مىافتد و گم مىشود . ساحل‌هايش خيلى پست و پر از درخت است كه شاخه‌هاى آنها خيلى به كشتىرانى آسيب مىرساند . در يك ربع ساعتى پيربازار يك سنگر خيلى فراخ مىبينيم كه از دو طرف به رودخانه منتهى مىشود و آن در يك بلندى كه ارتفاع آن نزديك دوازده پا و پهنايش كمتر از اين است برپا گرديده و درميان نىها به توسط دو رديف ميخ چوبى بزرگ از زير نگهداشته شده است .\r\nما در اين دهكده دو توپ بزرگ ديديم كه از تهران از راه بندر مشهدسر فرستاده بودند . آنها روى زمين و در حالت بدى بودند . قنداق سه چرخهء آنها از خود توپ جدا و پياده گشته و قطعات آن در خانه‌ها پراكنده شده بود . پس از نيم ساعت از تنگه بيرون آمديم و به خليج كوچك درميان جزيره‌هاى نيزار رسيديم و انزلى را در شمال ، شمال غربى ، در پنج فرسخى ( ليو ) ديديم كه ميان دو دماغه و خيلى پست بود و از درخت‌ها آن را آراسته بودند .\r\nاين خليج كوچك از جنوب شرقى به شمال غربى امتداد دارد . تقريبا شش فرسخ ( ليو ) در اين جهت دارد و چهار فرسخ پهناى آن و هشت تا ده پا گودى آن\r\n\r\n","description":"","footnote":"","page_name":" 335 ","page_number":355},
  {"content":"\r\n\r\nاست . در آنجا جزيره‌هاى بسيارى پوشيده از نى ديده مىشود و بىگدار نمىتوان در آنجا داخل شد و به دليل زبانهء خاكى كه دارد از ضربات موج‌ها به خوبى در امان است .\r\nاين زبانه پهناى متوسطش نيم فرسخ ( ليو ) است كه كشت شده و پوشيده از درخت است . اين زبانه دو دهانه دارد كه يكى در خود انزلى و ديگرى در دو فرسخى به سوى جنوب ، جنوب شرقى است . دهانهء اولى اغلب خيلى متلاطم است و هيچوقت بيش از هشت پا آب ندارد و همين امر آنان را ناچار مىكند كه كشتىهاى خيلى هموار به كار برند . پهناى آن نود تا صد توآز است ؛ آن ديگرى جز به درد قايق رانى نمىخورد .\r\nدفاع منظم لنگرگاهى به اين بزرگى بيش از حد توانائى نظامى ايران است و مستلزم تأسيساتى پاينده در كشور مىباشد . آنچه را كه مردم آنجا در هنگام دستبردهاى ساحلى بهتر است انجام دهند اين است كه خود را به سوى خشكى بكشانند و نجات يابند و تا مدخل گردنه‌ها قدم به قدم دفاع كنند .\r\nانزلى تابع سرزمين خان گشكر « 1 » است . اين قصبه در هفت فرسخى ( ليو ) مغرب است . در يك لشكركشى كه روس‌ها در 1805 در رشت كردند در مراجعت بندر انزلى را كه در آن يك دفتر عامل بازرگانى داشتند سوزاندند . اكنون جز يك دهكده كه صدتا صد و پنجاه خانهء چوبى بيشتر ندارد بجا نمانده است . اين خانه‌ها محصور و پوشيده از نى هستند . سه‌تا خانهء ديگر هست كه پاكيزه‌ترند و ارمنىهاى هشتر خان آنها را براى خود ساخته‌اند . از آنها جز چهار بازرگان و يك گرجى ديگر به ايران بازنگشته‌اند ؛ آنان در هنگام مسافرت من سه كشتى داشتند كه دويست تا دويست و پنجاه تونو ظرفيت آنها بود و در سه توآزى كرانه بر روى ته‌ماندهء شن‌هاى لجنزار كه نه پا آب داشت با طناب بسته شده بودند . يك كشتى چهارمى هم در بندر لنكران لنگر انداخته بود .\r\nعمله واكره آن مركب بودند از يك افسر جزء دريائى « 2 » ، سيزده ملوان و\r\n\r\n\r\n","description":"","footnote":"\r\n( 1 ) -  Ghechker \r\n( 2 ) -  Bosseman \r\n","page_name":" 336 ","page_number":356},
  {"content":"\r\n\r\nگاهى اوقات يك ناظر كالاهاى كشتى . كشتى با تمام لوازماتش بيست تا بيست و چهار هزار فرانك در هشتر خان ارزش آن است . به هر ملوان براى هر آمد و رفت كشتى ده تومان مىدهند . آن افسر جزء دريائى چهل تومان و ناظر كالاها پنجاه تا شصت تومان دريافت مىكند . مخارج يك مسافرت كامل ، تقريبا سيصد تومان ( ششهزار فرانك ) مىشود .\r\nبهترين فصل براى آمدن به كرانه‌هاى ايران فصل بهار است . در زمستان كشتىرانى در كرانه‌هاى داغستان به علت جزيره‌هاى يخى كه بر روى ساحل‌ها شناور است خطرناك مىباشد . بعلاوه ضربات باد خيلى سخت و ناگهانى است و موج دريا كوتاه مىباشد . كرانهء غربى پوشيده از جزيره‌ها و نيزارهاست . كرانهء تركمن‌ها خيلى براى نزديك شدن آسان‌تر است زيرا آب آن در همه‌جا گود است . درياى خزر هنگامى كه بادهاى دائمى مىوزد يك جنبش نقل و انتقالى به سوى اين كرانه‌ها دارد . با بادهاى شمال شرقى دريا چند توآز به كرانهء ايران تجاوز مىكند .\r\nفاصلهء انزلى به هشتر خان تقريبا صد و هشتاد فرسخ ( ليو ) است . گاهى اين مسير را در هشت روزى مىپيمايند و بعضى اوقات هم در چهل روز ؛ ولى معمولا اين سفر در پانزده تا بيست روز انجام مىشود . بازرگانان همگى تقريبا داراى يك نقشهء جغرافيائى درياى خزر هستند كه خيلى زمخت كشيده شده ولى جهت‌ها ، دماغه‌ها و اعماق دريا در آن نشان داده شده است . من يك لحظه يكى از اين نقشه‌ها را ديدم و با آنكه من مهمان آن كسى بودم كه آن را داشت ولى او نقشه را به دست من نداد و با شتاب فراوان آن را در صندوقش نهاد . او مىگفت كه در هشتر خان نقشه‌هاى خيلى بزرگ‌تر از اين را مىشود يافت .\r\n\r\nبازرگانى :\r\nبسته‌بندى كشتىهائى كه به انزلى مىرسند تنها براى بازرگانى رشت نيست .\r\nبازرگانان بخشى از آن را به بندر لنگرود ، فريد [ ون 
  ] كنار ، مشهدسر و غيره مىفرستند و در آنجا آنها تهيهء مراجعت مىبينند . اين عمليات نقدا انجام مىگيرد\r\n\r\n","description":"","footnote":"","page_name":" 337 ","page_number":357},
  {"content":"\r\n\r\nو از شش تا نه ماه آنها را سرگرم مىكند و آنگاه به هشتر خان برمىگردند .\r\nامنيت ارمنىها تضمين گرديده چون در هنگام جنگ بازرگانيشان بهرهء خوبى به گمرك مىرساند و بعلاوه بسيارى از بازرگان‌هاى ايرانى در هشتر خان اقامت دارند ولى با اينهمه هرگز خانوادهء خود را به انزلى نمىآورند . گمرك آنجا را به پانزده هزار تومان ( سيصد هزار فرانك ) اجاره داده‌اند . حق ورود بيش از پنج درصد نيست و حق خروج چهار درصد مىباشد . ارمنىهائى كه در نزدشان اقامت داشتيم از ميرزا موسى استاندار گيلان بسيار اظهار رضايت مىكردند .\r\nشهر هشتر خان چند كشتى نيز به مصب رود گرگان مىفرستد كه كمى در مشرق قلمرو استرآباد است . تركمن‌ها به آنجا پوست بره و دارو مىآورند .\r\nچنانچه يك دسته سرباز از راه خراسان راه بيندازند اين نقطه ممكن است جالب گردد . هرچه كه از روسيه به دست مىآورند مىتواند از آنجا يا استرآباد به مشهد و نيشابور در ظرف پانزده روز برده شود . گندم ارزشش در هشتر خان هركنتال پنج فرانك است و بهاى عرق بيست و پنج فرانك مىباشد .\r\nبازرگانى كه مستقيما به دست مردم گيلان انجام مىشود محدود به كشتىرانى در سواحل خزر براى باركشى چند گونه لوازم زندگى و آذوقه است كه بين قلمروهاى لاهيجان ، رشت ، فومن و غيره ، و قلمروهاى آستارا ، لنكران ، ساليان و تمام كرانهء شيروان تا بادكوبه دادوستد مىكند و از آنجا مقدار بسيارى نفت بار مىنمايند . براى اين دادوستد چهار پنج‌تا كشتى كه خيلى زمخت ساخته شده‌اند و ظرفيت صد هزار تونو دارند و سىتا كشتىهاى كوچك ديگر يا قايق‌هاى يك دكله به كار برده مىشوند .\r\n\r\n","description":"","footnote":"","page_name":" 338 ","page_number":358},
  {"content":"\r\n\r\n\r\nگشكر « 1 »\r\nهنگامى كه از انزلى عازم شويم و زبانهء خاكىاى را كه اين بندر در آخرين سرحد شرقى آن فراگرفته دنبال بنمائيم چندين دهكدهء كوچك مىيابيم و در هفت فرسخى ( ليو ) به سوى مغرب ، قصبهء گشكر را مىبينيم كه سيصد تا چهارصد خانوار از تيرهء طالش‌ها در آن ساكن هستند . هستهء اين تيره در سرزمينى به همين نام است كه در نيمهء راه رشت به انزلى مىباشد . آقا محمد خان نتوانست آنها را فرمانبردار كند و بيش از چند سال نيست كه فرمانبردارى فتحعليشاه جانشين او را پذيرفته‌اند ولى به شرط ضمنى كه حاكم آنجا كسى از اهل تيرهء خودشان باشد .\r\nشاه كه اخيرا يك نفر از اربابان گيلان را به حكومت گشكر گماشته بود مردم به پيشبازش رفتند و به او گفتند كه پا به سرزمينشان نگذارد ولى حاكم اعتنائى بگفتهء آنها نكرد و راه خود را پيش گرفت و ليكن به زحمت از مرز گذشته بود كه چندين گلولهء تفنگ از ميان درختان شليك شد و در همان محل ايستاد . آنها خودشان يك خانى را برگزيدند كه خيلى به آرامى از اين تاريخ به آنها حكومت مىكند . شاه مصلحت دانست كه چشمان خود را دربارهء اين سركشى ببندد و به روى خود نياورد . مردم آنجا در بيشتر مدت سال در كوهستان‌ها چادر مىزنند و تنها هنگام كشت كرم ابريشم به خانه‌هاى خود باز مىگردند . آنها محصول خوبى به دست مىآورند ولى ابريشمى كه به دست مىآورند در گيلان چندان ارزشى ندارد .\r\n\r\n\r\n","description":"","footnote":"\r\n( 1 ) - لازم به يادآورى است كه نام اين قصبه و چند قريه و قصبهء ديگر را كه نويسندهء كتاب ياد كرده است نتوانستيم حتى در فرهنگ جغرافيائى ايران پيدا كنيم . ( مترجم )\r\n","page_name":" 339 ","page_number":359},
  {"content":"\r\n\r\n\r\nفومن\r\nبخش فومن بيشتر قابل توجه است ؛ شهر كوچكى كه مركز آن است در پنج فرسخى ( ليو ) مغرب رشت است . در آن تقريبا هزار خانه ساخته شده و بازارش خيلى فعاليت مىكند و كاملا آزاد است .\r\nيك بچهء شش ساله در نيم فرسخى شهر به پيشباز ما آمد ؛ او پسر خان بود كه آن وقت خودش در شهر نبود . اشخاصى كه همراهش بودند به من فرصت اين را دادند كه نيرومندى اسب‌هايشان را بستايم و آنها را در شاليزارها كه غرقه در آب هستند ببينم كه چارنعل مىتازند . ما در اواخر سپتامبر بوديم و موقع دروى برنج بود . اين بچه خيلى خوب آبروى خانوادگيش را برگذار كرد و با اينكه خيلى شتاب داشتيم كه از اين بخش ناسازگار برويم نتوانستيم دعوت او را رد كنيم .\r\nفرداى آن روزى كه به آنجا رسيديم اربابان ، مهماندار و نوكرها همگى تب كرديم .\r\nدر هنگام راه افتادنم به من يك اسب هديه كردند . من اين هديه را نپذيرفتم .\r\nمنابع مالى خود را براى موقعيت‌هاى ضرورىترى بايد نگهدارى مىكردم . من براى خود اين بهانه را درست كردم و آن را در رشت نيز به كار بردم و آن هنگامى بود كه حس كردم خلعتى در كار است . هيچ‌چيز به اندازهء اين سخاوت‌ها يك بيگانه را نابود نمىكند ، زيرا اگر در ازاى يك تخم مرغ يك گاو ندهند ايرانيان ناخرسندى خود را با روشى كه اغلب خشن مىباشد اظهار مىدارند .\r\nقلمرو فومن در يك فرسخ و نيمى به سوى جنوب ، به قلمرو شفت كه خيلى كوچك‌تر است و دو درهء زيباى پر درخت در پشت آن قرار دارد محدود مىشود .\r\nما اين قصبه را در حالى كه به رشت بازگشتيم در يك فرسخى ( ليو ) سمت راست خود رها كرديم .\r\n\r\n","description":"","footnote":"","page_name":" 340 ","page_number":360},
  {"content":"\r\n\r\n\r\nلاهيجان\r\nابريشم فومن زيباتر از مال گشكر است ولى ابريشم لاهيجان از آنها پربهاتر است . لاهيجان بىچون و چرا دلپذيرترين و بارورترين سرزمين استان است ؛ از رشت به توسط قزل‌اوزن جدا مىشود و بايد از يك گدارى روبروى دهكدهء كسنه « 1 » كه تقريبا سى توآز پهنا دارد گذشت . گذر از آنجا به علت تندى آب و گودى رود تا اندازه‌اى دشوار است . اسب‌ها تا سينه‌شان را آب مىگيرد ؛ كرانه‌ها در اينجا بىحفاظند و اينجا در پنج فرسخى ( ليو ) دريا و چهار فرسخى لاهيجان است . اين شهر تقريبا هزار و دويست خانه دارد و در پاى يك تپهء زاويه‌دار و پوشيده از جنگل قرار دارد . بر روى كرانهء راست يك جويبار گنده‌اى است كه سيل آن را كنده و بر روى آن يك پل آجرى با دو طاق خيلى بلند ساخته‌اند . هوا در اينجا آزادتر جريان دارد زيرا در فضائى كه يك فرسخ مربع است هيچ درختى وجود ندارد .\r\nبخش بزرگ اينجا از سرخس‌هاى گنده پوشيده شده است . چند خانوار چادر نشين در آنجا چادر زده بودند . پيكرهء نحيف و رنگ سوختهء آنها اصل تيره‌شان را كه در واقع از نژاد عرب هستند هويدا مىساخت .\r\nخان لاهيجان به من گفت كه او خراج به دولت نمىدهد زيرا دستهء سربازانش را هنگامى كه شاه به جنگ مىرود بايد در خدمت او بگذارد . با اينهمه مردمان گيلان از خارج شدن از زاد و بوم خود بسيار اكراه دارند و روىهم‌رفته تمام خدمت نظامشان محدود به اين مىشود كه از استان خويش دفاع كنند .\r\n\r\n\r\n","description":"","footnote":"\r\n( 1 ) -  Kesna \r\n","page_name":" 341 ","page_number":361},
  {"content":"\r\n\r\n\r\nلنگرود\r\nبندر لنگرود در سه فرسخ ( ليو ) و نيمى شمال لاهيجان است و وابسته به آن بخش مىباشد . آن بر روى رودخانه‌اى به همين نام قرار دارد و دو فرسخ از دريا فاصله‌اش مىباشد ؛ يك پل با دو طاق بزرگ آجرى اين دو كرانه را به‌هم مىپيوندد .\r\nبه من اطمينان دادند كه در آنجا سه هزار خانه ساخته شده است ولى من مىانديشم كه در تمام آن قلمرو آنقدر خانه باشد زيرا من بيش از ششصد خانه گرد هم نديدم .\r\nبازرگانانش يك كاروانسراى خيلى زيبا دارند كه در كرانهء رود ساخته شده است ، من در دومين كاروانسراى كه چند قدم بالاى آن است وارد شدم ؛ يك دوجين ملوان روسى و قلموق براى سلام گفتن ما آمدند . ايرانيان خيلى برايشان شگفت‌آور بود كه ببينند ما و روس‌ها عيسوى هستيم ولى به يك زبان سخن نمىگوئيم . در اين ناحيهء كوچك خيلى فعاليت انجام مىگيرد . من بر روى رودخانه دوازده تا قايق كوچك يك دكله كه به ماهيگيرى و كشتىرانى در كنار دريا به كار بودند و زورق‌هاى بسيار فراوان كه با تنهء گود شدهء درخت‌ها ساخته شده ديدم و هنگام پائين آمدن در يك ربع ساعت به نزديكى يك كشتى گندهء قلموقى رسيدم كه پهلوى آن خيلى بلند ، بىريخت و داراى گنجايش هشتاد تا صد تونو بود . آن از بادكوبه مىآمد و بارش نفت بود . به نظرم آمد كه نفت بادكوبه را هنگامى كه بسوزانند دود و بخارى كه از آن برمىخيزد بويش خيلى كم‌تر از نفت‌هاى نزديك بغداد نامطبوع است . در لنگرود منتظر يك كشتى بودند كه از هشتر خان بايد بيايد كه در واقع هشت روز بعد به انزلى رسيد .\r\n\r\n","description":"","footnote":"","page_name":" 342 ","page_number":362},
  {"content":"\r\n\r\nيك جويبار كوچكى در نيم ساعتى مشرق لنگرود هست كه اين تكهء گيلان را از سرزمين بخصوصى كه دهكدهء شلمن حكومت‌نشين آن است جدا مىكند . از آن پس جاده پشت‌سرهم از سه رودخانهء كوچك مىگذرد و در نيم فرسخى آن طرف دهكدهء رودسر به كنار دريا مىرسد . ما در اينجا با حرص ، هوائى صاف و پرنشاط را تنفس كرديم و از همان روز اول اثر خوشبختىآورش را حس كرديم . پس از دو روز تب ما بريد تا آنكه به بارفروش رسيديم .\r\n\r\n","description":"","footnote":"","page_name":" 343 ","page_number":363},
  {"content":"\r\n . \r\n","description":"","footnote":"","page_name":" 344 ","page_number":364},
  {"content":"\r\n\r\n\r\nمازندران\r\n\r\n","description":"","footnote":"","page_name":" 345 ","page_number":365},
  {"content":"\r\n\r\nهنگامى كه از رودسر عزيمت مىكنند بايد شش فرسخ ( ليو ) بگذرند تا به مازندران برسند و از اين طرف نخست به قصبهء سخت‌سر مىرسيم . فورا متوجه اختلاف لباس مىشويم . بجاى كلاه‌هاى استوانه‌اى و شبكلاه‌هاى گيلانى اينها سرشان از يك كلاه كاجى شكل كوتاه و نوك‌تيز كه با پوست بره يا ماهوت قهوه‌اى رنگ كه در آنجا مىبافند پوشيده شده است . روپوش گشاد و شلوارشان از همان پارچه است به افتخار ما يك درختچه كه شاخه‌هايش از پاپوش‌هاى كوچك پشمى و كهنه پاره‌ها و كلاف‌هاى زمخت ابريشم زيور يافته بود كاشتند ؛ شش مرد دهكده دوتا دوتا باهم نبرد كردند و فرزى خود را براى سرنگون كردن ديگرى به نمايش گذاشتند . من با خرسندى ملاحظه كردم كه آنها از اينكه سخت همديگر را بزنند پرهيز مىكردند و آنكه فيروز مىشد رقيب خود را بلند مىكرد و در آغوش مىگرفت .\r\nدر نزديكىهاى سخت‌سر يك چشمهء آب گرم گوگردى است . من آن را پس از دو روز راه‌پيمائى دريافتم . تپه‌هائى كه در پشت اين دهكده واقع است قرقاول فراوان مىپروراند . حالا ديگر در جنگل چشم به درخت‌هاى پرتقال ، با درنگ و درخت‌هاى ليمو به انواع گوناگون مىافتد . يكنوع آن خيلى شيرين است حتى اگر نرسيده باشد .\r\nفاصلهء سخت‌سر به بارفروش پايتخت مازندران چهل فرسخ است و راه هميشه از كرانه مىگذرد . راه شنى است و ده تا بيست توآز پهنايش مىباشد و\r\n\r\n","description":"","footnote":"","page_name":" 346 ","page_number":366},
  {"content":"\r\n\r\nبه حاشيهء جنگل‌ها و كشتزارها محدود مىشود . اين راه خيلى خسته‌كننده است زيرا سفت نيست و از ماسه انباشته شده است . تنها نوع صدف‌هائى را كه يافتم از نوع پلرين‌ها « 1 » و مخروطهاى حلزونى به اندازه‌هاى مختلف بود ولى بطور كلى خيلى كوچك بودند . همهء اين كرانه از جزيره و نيزار عارى است اينجا خيلى از گيلان شيب‌دارتر مىباشد ولى بندرى ندارد . گاهگاهى تخته سنگ‌هائى به چشم مىخورد كه كمى آب در آن هست . باد معمولى آن خنك و از شرق ، شمال شرق مىوزد .\r\nموقة هنگامى كه باران زياد بر كوهسار مىبارد باد تغيير مىكند ؛ هرچند كه كوه‌ها در چندين ناحيه خيلى نزديك به ساحل است ، كم پيش مىآيد كه باران به ما برسد .\r\nمن در انزلى هم به همين حالت برخوردم و هنگام اقامتمان در آنجا هيچ نباريد در صورتى كه در رشت هوا وحشتناك بود .\r\nتمام ايستگاه‌ها در داخل جنگل و در نيم فرسخى يا يك فرسخى دريا هستند .\r\nهنگامى كه از رشت راه بيفتيم مىرسيم به لاهيجان ( نه فرسخ ) ، به رودسر ( هشت فرسخ و نيم ) ، سخت‌سر ( هفت فرسخ ) ، خرم‌آباد ( هفت فرسخ ) ، اسپيدجون ( هفت فرسخ ) ، كردكنار ( هشت فرسخ ) ، كسكرمحله ( هشت فرسخ ) ، ايزده ( شش فرسخ و نيم ) ، ملاكلا [ كله 
  ] ( شش فرسخ ) ، بارفروش ( هشت فرسخ ) و روىهم‌رفته هفتاد و پنج فرسخ ( ليو ) مىشود . بايد توجه داشت كه يك كاروان كه در كرانه چادر بزند و داخل دهكده نشود تقريبا پانزده فرسخ راه كمتر مىپيمايد . ما از سخت‌سر تا كسكرمحله جز سه تا قايق بادبان برافراشته نديديم و آنها خيلى از نزديك كرانه مىگذشتند .\r\nدر چهار ساعتى كردكنار يك فضاى كوچكى كه پوشيده از تخته سنگ‌هاى بزرگ و سنگ خار است مىيابيم . اين محوطه تا اندازه‌اى در دريا پيش مىرود .\r\nيك كشتى روسى ده سالى هست كه در آنجا خرد گرديده است . علاوه بر اين همهء داخل اين سرزمين از نظر چشم‌انداز و نوع محصولات خيلى شبيه به گيلان\r\n\r\n\r\n","description":"","footnote":"\r\n( 1 ) -  Pelerine \r\n","page_name":" 347 ","page_number":367},
  {"content":"\r\n\r\nاست . هر گامى كه برمىداريم به جريان آب و رودها برمىخوريم كه برخى از آنها شور هستند . باران‌هايش كمتر از گيلان است و كشتزارهايش قدرى هوادارتر است زيرا درخت توتستان‌هايش خيلى به‌هم نپيوسته‌اند . در آنجا چند تا مزرعهء گندم ديديم كه جنس آن متوسط بود و نيز نوعى جو سياه به چشمانمان خورد و اين سنجش از اينرو است كه جوهاى عراق خيلى سفيدتر است . خانه‌ها و كشتزارها هر سو پراكنده‌اند .\r\nما فرصت‌هاى پىدرپى يافتيم كه در اين راه توجه كنيم به اينكه مردم مازندران منش نوكرمآبىشان از مردم عراق كم‌تر است و استوارتر از آنان مىباشند .\r\nراهنمايانى را كه از دهكده به ما مىدادند همين‌كه مىگذاشتيم كه آنان در جنگل ده قدم از ما پس يا پيشتر بروند مىگريختند . خيلى كم پيش مىآمد كه ما به دهقانانى بربخوريم كه بخواهند تنها يك ربع ساعت ما را راهنمائى كنند . نه پول و نه تهديد هيچيك در آنها اثر نداشت . در عراق ، مهماندار ما يك مرد را توسرى مىزد و نمىگذاشت كه برود ولى در اينجا او خيلى آرام بود و حتى مراقبت مىكرد كه نوكرهاى ما هيچگونه سختى براى آنكه راهنماها را به كار خود وادار سازند به كار نبرند .\r\nما راه دريائى را در كسكرمحله ترك كرديم تا به آمل برويم . اين شهر در هشت فرسخى طرف شرق قرار دارد . بايد از جنگل‌ها و مرغزارها گذشت تا به يك فرسخ و نيمى ( ليو ) شهر رسيد و بقيه را در طول بقاياى جادهء سنگ‌فرش كه به فرمان شاه عباس بزرگ ساخته شده پيمود . اين جاده به فرمان آن پادشاه براى ارتباط بارفروش به رشت ساخته شده است و نزديك كسكرمحله به دريا منجر مىشود . ما در اين بخش از استان چندين زمين چارگوش ديديم كه كمى در بلندى بودند و در آن نيشكر كاشته بودند ؛ در تمام بخش‌هاى شرقى مازندران چنين كشتى به چشم مىخورد .\r\n\r\n","description":"","footnote":"","page_name":" 348 ","page_number":368},
  {"content":"\r\n\r\n\r\nآمل\r\nشهر آمل بر روى كرانهء چپ يك رودخانهء قابل توجهى به نام هراز كه آبش تند است بنا شده است . اين رودخانه اخيرا يك پل خيلى زيبا را كه ده چشمه داشته و با سنگ و آجر ساخته شده بود از جا كنده و با خود برده است . اكنون بايد كمى پائين‌تر باگدار گذشت . آب آن به دو شاخه بخش مىشود و بر روى سنگ‌ريزه‌ها و تخته‌سنگ‌هاى گندهء هموار روان است . بر روى كرانهء چپ آثار يك حصار آجرى كه تا حدى منظم است بجا مانده و اين حصار ، شهر را از اين پهلو مىبسته است .\r\nاكنون از چندين مدخل مىتوان داخل شهر شد . در پهلوى غربى هيچگونه ديوارى يا حصارى نيست . خانه‌ها در ميان درخت‌ها در يك محوطهء فراخى پراكنده به چشم مىخورند . شمارهء خانه‌هاى آنجا تقريبا سه هزار تا است ولى بخش بزرگى از آنها در آن موقع خالى بود ، زيرا كه بزرگان آنجا و بسيارى دهقانان به كوهستان‌ها رفته و هنوز برنگشته بودند . خيلى كارگر آهنكار در آمل به چشم مىخورد . در پيرامون قلمرو آنجاست كه معدن‌هاى مازندران را استخراج مىكنند . بيشتر كوره و كارگاه آهنگرىها در قلمرو نور بر روى رود هراز و شعبه‌هايش گرد هم آمده‌اند .\r\nاكنون ببينيم كه اين استخراج عبارت از چيست :\r\nدو خانواده باهم در جنگلى كه به رودخانه دسترسى داشته باشد مستقر مىشوند .\r\nآنها يك تنور خيلى زمخت مىسازند و به آن يك دم آهنگرى نصب مىنمايند و در همان هنگام به كار ساختن يك منبع بزرگ سفالى مشغولند كه در آنجا زغال لازم براى كار خود را درست مىكنند . هنگامى كه اين ساختمان خشك شد همه به گرد\r\n\r\n","description":"","footnote":"","page_name":" 349 ","page_number":369},
  {"content":"\r\n\r\nآوردن سنگهائى كه به نظر مىآيد داراى آهن هستند و در جريان آب به چشم مىخورد مىپردازند . آنگاه آنها را همين‌گونه آب مىكنند . در هربار ريخته‌گرى تقريبا شانزده كنتال سنگ به كار مىرود و يك كنتال آهن از آن به دست مىآيد كه مىگويند خيلى خوب است . اين عمل بيست و چهار ساعت طول مىكشد و آهن به تكه‌هائى كه سنگينى آن شش تا هشت ليور مىرسد از هم جدا مىشود و تا اندازه‌اى شبيه به يك محور كوچك چرخ است ولى زمخت و پر از سوراخ مىباشد .\r\nدر همين حالت آن را كنتالى تقريبا پانزده فرانك مىفروشند . مردم اين شهرستان به اين كار از آخر اكتبر تا ماه مه مىپردازند . مرا مطمئن كرده‌اند كه تعداد اين كوره‌هاى آهنگرى بيش از سىتا نيست .\r\nمىبينيم كه اين محصولات به هيچوجه كافى براى نيازمندىهاى ايران و بين النهرين نيست . روس‌ها كمبود آن را پر مىكنند . با اينهمه آهن‌هاى مازندران را به بغداد ، موصل و تا دمشق مىبرند . من نمىدانم كه اين كار براى آن است كه جنس آهن آنجا براى برخى كارها مناسب‌تر است يا آنكه بهاى آن از مال اروپا ارزانتر تمام مىشود ؛ با آنكه اينهمه راه ميان آنجا و درياى خزر است . يك بازرگان به من گفت كه او هر كنتال را تقريبا شصت فرانك در موصل مىفروشد . من نديدم كه آنها گلولهء توپ بسازند .\r\n\r\n","description":"","footnote":"","page_name":" 350 ","page_number":370},
  {"content":"\r\n\r\n\r\nبارفروش\r\nبارفروش از آمل به توسط يك جلگهء باتلاقى كه پوشيده از كشتزار و نيزارها و سرخس است جدا مىباشد . چندين جويبار بزرگ آن را بريده و شكافته‌اند .\r\nهنگامى كه هوا بد است كشاورزان در زير يك سايبان كوچك كلبه‌اى كه با ساقه‌هاى غلات درست شده و بر روى صفه‌اى بنا گرديده كه كف آن ده تا دوازده پا از زمين بلندتر است چنباتمه مىزنند و از باران در امان هستند و در آنجا به ساختن زنبيل‌ها و كارهاى ديگر زنبيل‌بافى مىپردازند . جهت راه به سوى مشرق ولى كمى به سوى شمال متمايل است . راه شاه عباسى تقريبا به خط راست است ولى ناچار مىشوند كه چندين‌بار آن را ترك كنند چون از باتلاق‌ها مىگذرد در نيمساعتى شهر از رود نيرومندى بايد گذشت كه بر رويش پل خيلى زيبائى است كه ده چشمه دارد و دو تا ستون چارگوش بلند دو سوى آن را زيور بخشيده است . نام اين رود بابل است و از فيروزكوه سرچشمه مىگيرد كه هيجده فرسخى جنوب ، جنوب شرقى است و در مشهدسر به دريا مىريزد و آن در چهار فرسخى شمالى بارفروش است . محوطهء واقع ميان پل و شهر پست است . در اينجا باتلاق‌هاى بسيارى ديده مىشود و شاليزارهاى خيلى زيبا كمى آن‌ورتر به چشم مىخورند . راه بر روى يك لبهء پهن نهر ساخته شده و بعدا دور يك بركه‌اى كه در ميانش يك جزيرهء كوچكى كه پر از درخت نارنج است مىچرخد . شاه عباس بزرگ در آنجا كاخى برپا كرده بود كه ديرگاهى است رو به ويرانى است ولى شاه كنونى كوشك‌هاى تازه‌اى برپا نموده است . جزيره به وسيلهء يك پل كه بيست و نه پايه دارد به شهر\r\n\r\n","description":"","footnote":"","page_name":" 351 ","page_number":371},
  {"content":"\r\n\r\nپيوسته شده . اين پل آجرى است و كف آن را بدجورى تخته‌بندى كرده‌اند .\r\nشهر بارفروش خيلى مهم است به ويژه در زمستان جمعيت بسيارى دارد زيرا كه همهء مردم از كوه‌ها سرازير مىشوند و محصولات خود را پيش از آنكه برف جاده‌ها را بپوشاند و تنگ كند همراه مىآورند . قلهء كوه‌هايش در آغاز نوامبر از برف سفيد گشته است . حداقل جمعيت شهر بيست و پنج هزار نفر مىباشد .\r\nچند تن از اربابان مازندران و به ويژه صدر اعظم ميرزا شفيع در بارفروش چندين آموزشگاه ساخته‌اند . اين آموزشگاه‌ها در ايران كم نيست و بطور كلى آموزش در ايران خيلى همگانىتر از تركيه است . در هر دهكدهء كوچكى كسى را مىتوان پيدا كرد كه سواد خواندن و نوشتن را داشته باشد .\r\nاحساس نمودم كه دشوارىهاى سختى در ادامهء مسافرتم دارد آغاز مىشود :\r\nنخست به من گفتند شاهزاده كه در سارى اقامت دارد چند روزى است كه به جنگ تركمان‌ها رفته چون آنها به حدود اشرف و استرآباد دستبرد زده بودند و اين راه‌ها كاملا قطع شده است . من با شنيدن اين جزئيات كه برايم نقل مىكردند مجاب شده بودم ولى از اطلاعاتى كه بدست آوردم دانستم كه شاهزاده در شهر است و وزير مازندران روز قبل از ورود ما در بارفروش بوده ولى چون فهميده كه فردا ما به آنجا مىآئيم شبانه به سارى رفته ؛ با آنكه رگبار وحشتناكى مىباريده است . مهماندار ما بىدرنگ سوارى با نامهء صدر اعظم براى شاهزاده فرستاد . ما مىبايست كه در بارفروش منتظر پاسخ آن نامه باشيم . من هم فرصت را از دست ندادم و به مشهدسر رفتم ولى اين كار چندان بىزحمت انجام نگرفت . مهماندار مرا تنها گذاشت كه خودم به آنجا بروم و فقط در راه به من پيوست آن هم براى آنكه آشكار شود كه همراه من آمده است . او قبلا هم اين طريقه را در هنگام سفرم به انزلى به كار برده بود . شاه او را به قزوين فراخوانده بود و به وى تعليمات داده بود كه حتى الامكان از راست‌ترين راه‌ها ما را بياورد و در داخل املاك بگذراند .\r\n\r\n","description":"","footnote":"","page_name":" 352 ","page_number":372},
  {"content":"\r\n\r\nاين مرد نمىبايست به هيچ بهانه‌اى ما را بگذارد كه به استرآباد برويم . اعليحضرت حتى براى اين سفر اخير هنگامى كه ژنرال گاردان چنين درخواستى را كرد آشكارا تقاضايش را رد نموده بود . با اين محظورها و برخى ديگر از اين قبيل كه مربوط به دلايل خاصى بود سفر ما به درازا مىكشيد .\r\n\r\n","description":"","footnote":"","page_name":" 353 ","page_number":373},
  {"content":"\r\n\r\n\r\nمشهدسر\r\nبا اينهمه پس از سه ساعت راه‌پيمائى به مشهدسر رسيديم . آنجا بندر كوچكى است در چهار فرسخى شمالى بارفروش كه يك ربع ساعت از مصب رودخانهء بابل فاصله دارد . اينجا دهكده‌اى است كه تقريبا دويست خانه دارد كه به دسته‌هاى چندى بطور پراكنده بر دو روى كرانه ساخته شده‌اند . دوروبر آن را باتلاق‌ها فراگرفته و بايد اقامت در آنجا خيلى ناسازگار باشد . من در رودخانه چهارده پانزده تا قايق بيشتر نديدم و سه كشتى كوچك كه كمى بزرگتر از آنها بود .\r\nچندتائى از آنها بر روى رودخانهء بابل نزديك چند دهكده سر راه بودند .\r\nرودخانه تقريبا سى توآز پهنا و دوازده تا سيزده پا گودى دارد و شيب خود را تقريبا تا مصب حفظ مىكند ولى كرانه آنقدر كم آب بود كه كشتىها ناچارند كه در يك فرسخى ساحل بايستند . دريا متلاطم است و تشكيل خليج كوچكى را مىدهد كه تا حدى گود است و در چپ ( در مغرب ) دماغهء كوچك مشهدسر مىباشد . از آن پس كرانه بطور محسوس به سوى شمال مىچرخد . درخت‌ها در اينجا خيلى نزديك ساحل مىرويند .\r\nمن در سمت راست يك دماغه در فاصلهء پنج فرسخى مىديدم كه مىبايد خيلى نزديك بندر كوچك فرح‌آباد باشد كه كمتر از مشهدسر قابل توجه است . ما در دريا يك كشتى روسى ديديم كه به سوى رود تركمان‌ها نزديك استرآباد مىرفت .\r\nمدت كمى است كه به مشهدسر دو قطعه توپ كه قطر دهانهء لوله‌اش پر حجم و با قنداق ساخت ايران و با سه چرخ بود فرستاده بودند . قطعات بر روى زمين قرار\r\n\r\n","description":"","footnote":"","page_name":" 354 ","page_number":374},
  {"content":"\r\n\r\nدارند و قنداق‌ها نيمه پياده شده هستند و در برابر باران و آفتاب در حال پوسيدن مىباشند .\r\nدر اين بخش شكر فراوان است ولى نمىتوانند آن را خوب بپالايند همچنان كه در بخش‌هاى ديگر مازندران هم نمىتوانند بكنند ؛ آن را به حالت خمير زرد رنگ و كلفت مصرف مىكنند و مزهء آن تا اندازه‌اى نامطبوع است . نيشكر را در اين ناحيه در آخر نوامبر مىبرند . به نظر مىآيد كه روس‌ها مىتوانند بهرهء فراوانى از نيشكرهاى مازندران ببرند اگر كه در هشتر خان پالايشگاهى برپا كنند .\r\nدر بازگشتمان به بارفروش هنوز پاسخ شاهزاده نرسيده بود يا بهتر بگوئيم حكمران دستور داشت كه ما را هرچه بيشتر كه بشود سرگرم كند و ما را وادارد كه هرگز به سارى نرويم . من آنگاه به يقين دريافتم كه صدر اعظم به شاهزاده دربارهء نظر شاه راجع به سفرمان به استرآباد سخن گفته است و سفر به سارى به هيچ كار من نخواهد خورد جز آنكه شهر را ببينم و هشت فرسخ راه را بيشتر بشناسم . من معدن‌هائى را كه سر راه آمل به تهران بود نديدم و از مردمان بارفروش نتوانستم كوچكترين پاسخى از پرسش‌هاى خيلى بىاهميت خود بگيرم چون آنها خيلى پرهيز مىكردند از اينكه مبادا خود را دچار خطر بنمايند . تنها ارمنىاى هم كه در آن شهر بود جرأت نداشت كه به خانهء ما بيايد . من تصميم گرفتم كه به تهران از راه ليت كوه ، لاريجان ، دماوند بازگردم و بر خلاف جريان هراز تا نزديكىهاى چشمه‌اش بروم . مجموع اين مسافت چهل فرسخ است . جايگاه‌هاى ايستگاه از آمل عبارتند از : شاهزاده ( هفت فرسخ ) ، كارو ( شش فرسخ ) ، هرشك ( هفت فرسخ ) ، دماوند ( هفت فرسخ ) ، كاروانسراى جاجرود ( هفت فرسخ و نيم ) ، تهران ( پنج فرسخ [ ليو 
  ] و نيم ) .\r\n\r\nراه آمل به تهران :\r\nدر سه فرسخى جنوب آمل در يك تنگهء باريك و تقريبا به همان اندازه دشوار شبيه تنگهء رودبار بايد داخل شد . خرسنگهايش به نظرم از همان نوع مىباشند ولى سنگ خارا در آنجا خيلى بيشتر وجود داشت . راه به تناوب از اين كرانه به كرانهء\r\n\r\n","description":"","footnote":"","page_name":" 355 ","page_number":375},
  {"content":"\r\n\r\nديگر هراز « 1 » به وسيلهء پل‌هاى آجرى كه خيلى خوب ساخته شده ولى بطور كلى استحكامش كم است مىرود . خيلى كارهاى كوچك هنرى بر روى تخته‌سنگ‌هاى پرشيب سيلگاه ، از آغازش تا به هرشك « 2 » به چشم مىخورد . چند تاى آنها همراه با تخته سنگ‌هائى كه تكيه‌گاهشان بوده فرو ريخته‌اند . دهكده‌ها تقريبا همگى در كوهستان‌ها نهان هستند و دسترسى به آنها خيلى دشوار است . هنگامى كه هوا بد مىشود بايد كه در كنار سيلگاه اتراق كرد يا يك مغاره و سوراخى پيدا نمود و به آن پناه برد .\r\nبا اينكه ما نزديك به آخر اكتبر بوديم ولى هنوز شب‌ها آن اندازه سرد نكرده بود تا ناچار شويم كه به اين پناهگاه‌ها پناهنده شويم و بعلاوه باران هم كم مىباريد . در برخى جاها اين سوراخ‌ها خيلى نزديك به‌هم هستند و اينها بقاياى دهكدهء كهنى هستند كه آنها را ترك گفته‌اند . برخى از اين غارها را به اندازه‌اى در بلندى در سنگ‌هاى كاملا عمودى كنده‌اند كه گمان نمىرود امكان آن باشد كه بتوان جور ديگرى به در آنها درآمد مگر آنكه سوراخ‌هائى از قلهء كوه يا از پشت اين تخته‌سنگ‌ها ايجاد كرده باشند تا از آنجا بتوانند پائين بيايند . مىگويند كه اينها دخمهء گبرها است .\r\nاين مردم در واقع اين رسم را نگهداشته‌اند كه مرده‌هاى خود را با دقت بسيار پنهان كنند ولى ديرگاهى است كه در ايران جز در شهرستان يزد ديگر گبر نمىبينيم .\r\nپس از دهكدهء هرشك راه بر روى قله‌هاى بىحاصل كرانهء چپ بالا مىرود و از پاى يك قلهء خيلى بلند كه مشرف به عراق است مىگذرد . برف اين قله را تا نيمهء شيبش سفيد كرده و تمام سال در قسمت‌هاى بالائيش قدرى برف ديده مىشود .\r\nجاى افسوس است كه من وسيلهء اندازه‌گيرى بلندى آنجا را از سطح دريا و همچنين بلندى درياى خزر را از اقيانوس نداشتم .\r\nدربارهء اين كوه افسانه‌هاى خرافاتى هست . خيلى كم از مردم دل اين را دارند كه به قلهء اين كوه بروند ؛ گرچه به نظرم كاملا مىتوان به آن دست يافت .\r\n\r\n\r\n","description":"","footnote":"\r\n( 1 ) -  Herrouz \r\n( 2 ) -  Herchk \r\n","page_name":" 356 ","page_number":376},
  {"content":"\r\n\r\nبطور تقريبى من آن را پانصد توآز بالاتر از كوه‌هاى پيرامونش و هزار و دويست تا سيصد توآز بلندتر از جلگهء تهران حدس زدم . نام آن دماوند مىباشد . در اطرافش گوگرد ، زاج سفيد و مواد ديگر معدنى مىباشد . از لاى تل سنگ‌هاى ميان شاهزاده و هرشك چشمه‌هاى آب گرم و گوگردى روان است كه بوى بسيار نادلپذيرى دارد . به آسانى مىتوان آنها را گردآورد و گرمابه‌هائى تشكيل داد و اين كار بسيار سودمند خواهد بود چون در اين سرزمين بيمارىهاى جلدى خيلى رواج دارد ؛ بعلاوه ايرانىها خودشان اثر اين آب‌ها را بر روى بيمارىهاى گال و سودا خوب مىدانند .\r\nما در هرشك به يك آموزنده‌اى كه جزو دستهء توپخانهء جديد به سبك اروپائى بود برخورد كرديم . شاه او را به اين بخش فرستاده بود تا پانصد تن را به اين كار آشنا سازد ولى آن زمان او بيش از سى نفر زير دست خود نداشت و آنها هم با اندام‌ها و سن‌هاى مختلف بودند كه به نظر نمىآمد در اين كارهاى تازه ذوقى داشته باشند .\r\nقلمرو مازندران در جنوب و جنوب غربى به درهء زيباى دماوند محدود مىشود كه وابسته به عراق است خيلى بارور است و گندم و ميوهء بسيار دارد و بجز قصبهء دماوند چهار دهكدهء كوچك دارد . راهى كه از آنجا به جلگهء تهران مىرود خيلى خوب است گرچه پيچ‌وخم آن بسيار است در يك فرسخ و نيمى قصبه به راه فرعى كه از سارى مىآيد و مىگويند كه آن راه خيلى عملىتر از راه آمل است برمىخوريم .\r\nامتداد راه دماوند به سوى كاشان مىرود و راه تهران پيچى به سوى شمال ( دست راست ) مىخورد و ليكن خيلى زود در نخستين خط سيرش به حالت اول برمىگردد .\r\nاين راه خيلى نزديك مىشود به همان راهى كه از هنگام گذر اسكندر به نام پيل كاسپين خوانده مىشد . سروان مهندس ترولهير مىبايد از اين تنگه هنگام رفتنش به خراسان گذشته باشد .\r\nبيست و ششم اكتبر هنگامى كه به جلگه رسيديم دوباره هواى گرم و خشكى يافتيم كه بهيچوجه با آن آموخته نبوديم .\r\n\r\n","description":"","footnote":"","page_name":" 357 ","page_number":377},
  {"content":"\r\n\r\n\r\nبخش شرقى مازندران\r\nبا اينكه من نتوانستم بخش شرقى مازندران را ببينم همهء گزارش‌ها همراهند و نشان مىدهند كه در اين بخش ارتباطات خيلى كم است و براى دشمنى كه از راه دريا بيايد دشوارىهاى طاقت‌فرسا در پيش خواهد داشت . اين ناحيه خيلى پرجمعيت است . سارى ، اشرف ، استرآباد شهرهاى بسته‌اند و هريك از آنها از دوازده تا هيجده هزار جمعيت دارند .\r\nمجموع جمعيت مازندران را به يكصد و پنجاه هزار خانوار تخمين مىزنند .\r\nقلمرو استرآباد مركز تيرهء قاجار است و مركب از پانزده تا شانزده خانوار مىباشد كه همگى جنگاور و پيوسته در برابر تركمان‌ها مسلحند . آنها خيلى به سرزمين خود دلبستگى دارند و در داخل ايران خيلى كم پيش مىآيد كه پراكنده بشوند و آنها را در دربار و نزد شاهزاده‌ها مىتوان يافت . از زمان پادشاهى آقا محمد خان آن را تيرهء شاهى مىخوانند و اين‌گونه گمان دارند كه آن تيره امانت‌دار بخش بيشتر خزانهء فتحعلى شاه است و شايد سبب اصلى احتياطهائى كه مرعى مىدارند و نمىگذارند هيچ بيگانه‌اى به آنجا داخل شود همين باشد . با همهء اين احوال براى يك فرانسوى اين امكان هست كه بتواند به آنجا برسد درحالى كه از يك شهرستان دوردست به آنجا برود و تهران را در چپ خود گذاشته و به مازندران از راه مشهد و پيرامون دامغان وارد گردد . هر ساله مردم مازندران كه به زيارت مشهد مىروند در استرآباد گرد هم مىآيند و شماره‌شان به هفتصد هشتصد نفر مىرسد .\r\nاين كاروان در موقعيتى است كه مىتواند در برابر تركمان‌ها ايستادگى كند و معمولا\r\n\r\n","description":"","footnote":"","page_name":" 358 ","page_number":378},
  {"content":"\r\n\r\nدر ماه اكتبر عزيمت مىنمايد . مدت مسافرت هرگز بيشتر از پانزده روز نيست ولى بايد از سرزمينى هموار و تقريبا بيابانى گذشت . در زمستان سرماى آنجا خيلى سخت است و وسايل سوختنى خيلى كمياب مىباشد .\r\nتركمن‌ها بر روى تمام جلگه كمين مىكنند و پرسه مىزنند و هرچه را كه به دست بياورند به تاراج مىبرند و مردان و بچه‌ها را حتى در مواقعى كه به سير خود ادامه مىدهند به حالت بندگى همراه خود مىبرند . آنها را براى نگهدارى گله و رمهء خود در دشت بخارا و سمرقند مىفرستند . اين مردم برضد ايرانيان به اميد چپاول آنان و اختلاف عقيدهء دينى خود كه سنى هستند نسبت به آنها برانگيخته هستند . در آسيا مذهب‌هاى گوناگون درميان توده‌هايش پيوستگىها يا كينه‌هائى برقرار مىسازد كه به علت بعضى پيشامدها ممكن است بطور موقت تغيير يابد ولى همين‌كه خطر دور شد به شدت از نو نيرو مىگيرد . تركمان‌ها بازارى دارند كه غالبا روس‌ها با آن رفت و آمد دارند و آن نزديك مصب رودخانهء بزرگى به نام گرگان است كه پنج شش فرسخى مشرق استرآباد مىباشد . كشتىهايشان فلزات و برخى كالاها از اروپا مىآورد و در ازاء هنگام بازگشت پوست بره و دارو با خود مىبرند .\r\nداروها را از هرات كه در فاصلهء بيست روزهء مشهد و سى و پنج روزهء استرآباد است مىآورند . دو راه ديگر هست كه براى رفتن به هرات كوتاه‌تر هستند ، يكى از نيشابور مىگذرد و ديگرى كمى در جنوب‌تر از ترشيز عبور مىنمايد . فورستر سياح انگليسى از هرات به بارفروش از همين راه اخير رفته و اين راه را در سى و هشت روز پيموده است .\r\nرودخانه‌اى كه از استرآباد مىگذرد نامش كلباتجل يا تجن مىباشد و آن به اندازهء رود مشهدسر پهن است ولى با اطمينان مىگويند كه كشتىها نمىتوانند به آن در بيايند . دراين‌باره بايد به سفرنامه‌اى كه هانوى در زمان نادر شاه نوشته و عنوان آن :\r\n Hanway's historical account of the British trade over the Caspian sea \r\nمىباشد مراجعه كرد .\r\n\r\n","description":"","footnote":"","page_name":" 359 ","page_number":379},
  {"content":"\r\n\r\nبا اينهمه به نظر مىآيد كه تركمان‌ها در اين شهر اخير بازرگانى كوچكى مىكنند زيرا در ايران همان مردمى كه كاروانى را به يغما مىبرند خيلى به آرامى و بىحس خطر غارتىهاى خود را در شهرهاى اطراف مىفروشند . هوشيارى قاجارها و از آن بيشتر جنگل‌هاى آنها مازندران را از شر اين راهزنان در امان داشته است . در آنجا كسى به دزد برنمىخورد . اين جنگل‌ها در حقيقت مانعى نفوذ ناپذير در برابر مردمانى است كه مانند تركمانان هميشه سواركارند و با نيزه‌هاى بلند مسلحند .\r\nبنابراين يك اشتباه است كه گمان كنيم ايران در برابر روس‌ها در گيلان و مازندران بىحفاظ است . اين مرز به نظر من خيلى بيشتر از فارس استعداد دفاع از خود را دارد زيرا كه سرزمين آن لااقل به همان اندازه ناسازگار است و ليكن از جنگل‌هاى انبوه‌تر پوشيده شده و جمعيتش در سطح مساوى بىنهايت بيشتر و براى ايستادگى در برابر هر نوع تجاوز آماده‌تر مىباشد .\r\n\r\n","description":"","footnote":"","page_name":" 360 ","page_number":380},
  {"content":"\r\n\r\n\r\nيادداشت فرماندهء اسواران لاپى « 1 »\r\nدربارهء نقشه‌اى كه پيوست كتاب مسافرت آقاى شواليه ژوبر در ارمنستان و ايران است :\r\nنقشه‌اى كه همراه اين سفرنامه است با همهء نقشه‌هائى كه تاكنون منتشر شده اختلافات اساسى دارد . ما گمان مىكنيم كه بايد لوازمى را كه به كار برده‌ايم و وسائلى را كه براى تدوين نقاطى كه پايهء تركيب نقشه مىباشد به خوانندگان بشناسانيم .\r\nپس از اينكه اين نقاط را با نقطه‌هاى نقشه‌هاى دانويل سنجيديم برخى از خط سيرها را كه به نظرمان بهتر تدوين گرديده و به سود دانش است و براى تكميل جغرافياى آسياى صغير ، ارمنستان و ايران سودمند مىباشند ، مىنمايانيم و با چند سفرنامه آن را به پايان مىرسانيم .\r\nكرانه‌هاى درياى سياه قسمت مهمش به موجب رصدهاى نجومى كه در 1820 به توسط آقاى گوتيه « 2 » فرماندهء كشتى انجام گرديد و آن دريابان زبردست خلاصهء اطلاعاتش را در اختيار ما گذاشت ثابت و مدون گرديده است . كرانه‌هاى مديترانه بر طبق رصدها و خلاصهء اطلاعات كشتىبان انگليسى آقاى بوفور « 3 » و خليج اسكندرون شكل خارجيش نتيجهء تنظيمات ماست .\r\nما چنين معتقد شديم كه بايد بىدرنگ پس از آن دربارهء موقعيت تهران كه دورترين نقطه‌اى است كه اغلب راه‌هاى ما به آنجا پايان مىيابد به كار پرداخت و براى\r\n\r\n\r\n","description":"","footnote":"\r\n( 1 ) -  Lapie \r\n( 2 ) -  Gauttier \r\n( 3 ) -  Beauford \r\n","page_name":" 361 ","page_number":381},
  {"content":"\r\n\r\nتدوين راه‌هاى ديگر از آن يارى جست .\r\nما سپس يك راه خيلى زيبائى را كه از قسطنطنيه به بايزيد مىرود به كار برديم كه به مقياس يك خط براى صد توآز ( 400 ، 86 ) توسط مرحوم برنار « 1 » ستوان يكم مهندس جغرافيائى كه همراه ژنرال گاردان « 2 » در سفارتش به ايران بود تهيه گرديده است . اين راه و همچنان يك خط سير مسافرت را كه آقايان لامى « 3 » سرهنگ مهندس و فابويه « 4 » سرهنگ ستاد كه از قسطنطنيه به تهران مىرفتند با دقت آن را در سفرنامهء خود كشيده‌اند به ما خيلى يارى كرد تا نقاط نيكومدى ، انگورا ، يوزقات « 5 » ، توقات ، قره حصار ، ارزنة الروم ، بايزيد ، تبريز ، ميانه و قزوين را تعيين و در جاى خود قرار دهيم .\r\nيك خط سير از قسطنطنيه به بغداد كه آقاى ترزل سرهنگ ستاد با خيلى دقت آن را كشيده خيلى براى ما سودمند شد چون بولى « 6 » ، توزيا « 7 » ، مرسيوان را در جاى خود گذاشتيم و محل توقات را به اين وسيله بررسى كرديم و ملاطيه ، دياربكر ، ماردين و موصل را در نقشه استوار نموديم .\r\nهمين‌گونه دربارهء يك راهى كه از قسطنطنيه به ماردين مىرود كه ما آن را از روى سفرنامهء آقاى كينر « 8 » نگاشته‌ايم و براى بررسى در درستى محل بولى ، استوار داشتن كستمون « 9 » و صامسون و كرانهء درياى سياه از ابتداى اين شهر تا طرابوزان از آن يارى جسته‌ايم و جا دارد كه ضمن ستايش آشكار از اين سياح بگوئيم كه گزارش‌هايش كاملا با رصدها و خلاصهء نوشته‌هاى آقاى سروان گوتيه مطابق است . از طرابوزان به ماردين ، اين راه به ما اسناد گرانبهائى داد تا گمش‌خانه و بايبوت « 10 » را در جايش بگذاريم و محل ارزنة الروم را بدين وسيله بررسى كنيم و بتليس را در جايش استوار سازيم و دربارهء ماردين نيز بررسى نمائيم .\r\nاين نقطهء ماردين را از نو به كمك يك نقشه راه خيلى قشنگ حلب به تهران\r\n\r\n\r\n","description":"","footnote":"\r\n( 1 ) -  Bernard \r\n( 2 ) -  Gardane \r\n( 3 ) -  Lamy \r\n( 4 ) -  Fabvier \r\n( 5 ) -  Iuzghat \r\n( 6 ) -  Boly \r\n( 7 ) -  Tosia \r\n( 8 ) -  Kinneir \r\n( 9 ) -  Castamoun \r\n( 10 ) -  Baibout \r\n","page_name":" 362 ","page_number":382},
  {"content":"\r\n\r\nبررسى كرديم ، اين نقشه با مقياس صد هزارم به وسيلهء مرحوم ترولهير « 1 » فرماندهء هنگ مهندسى كشيده شده بود . اين نقشه نيز به يارى ما آمد و توانستيم كه بعر « 2 » را سر جاى خودش بگذاريم و محل دياربكر را با آن وسيله بررسى كنيم و جزيره را در جايش استوار بداريم و محل موصل را بررسى كنيم . ما در يادداشتى كه همراه تأليف بزرگى كه پيش از اين درباره‌اش سخن گفتيم خدمات مهمى را كه اين افسر به جغرافى انجام داده و پيش از آنكه بتواند آخرين دست را در كتاب شيوايش كه به تنظيم آن سرگرم بود ببرد در اسپانى مرد ، سخن مىرانيم . ما همچنين به درستى و دقت بسيار نشان مىدهيم كه جهان دانش چه‌اندازه به پژوهش‌هاى آقاى سرهنگ ترزل كه همه‌جا را در اين مناطق زير پا گذاشته بدهكار است و از جهانگردان و دانشمندان ديگرى كه خواسته‌اند نتايج كارهاى خود را به آگاهى ما برسانند ما همين‌گونه ستايش مىكنيم .\r\nبراى آنكه بتوان اسكىشهر « 3 » را در جايش استوار نشان داد و جاى انگورا را بررسى كرد و به محل يوزقات رسيدگى نمود و قيصريه « 4 » ، طرسوس ، ادنه « 5 » و انطاكيه را در جاى خود قرار داد ما از يك خط سير مسافرتى خيلى عالى كه از قسطنطنيه به انطاكيه را نشان مىدهد استناد كرديم . اين را آقاى كينر تهيه كرده و به كار ما خورد و توانستيم البستان « 6 » را ( نه بر روى رود سيحون چنان كه تاكنون همين كار را كرده‌اند بلكه بر روى رود قزل ايرماق ) سر جايش بگذاريم و محل قيصريه و انگورا را از روى مسافرت‌نامه از حلب تا قسطنطنيهء آقاى بروس « 7 » بررسى نمائيم .\r\nما نقاط توزيا « 8 » و كستمون را از روى خط سير مسافرت آقاى فوركاد « 9 » كنسول پيشين سينوپ كه از توزيا به اينبولى از روى درياى سياه مىرود پايدار كرديم و كستمون را نيز با يك نقشه راه ديگرى كه همين مؤلف كشيده است و از سينوپ به‌همين شهر مىرود مورد بررسى قرار داديم .\r\n\r\n\r\n","description":"","footnote":"\r\n( 1 ) -  Trulhier \r\n( 2 ) -  Bir \r\n( 3 ) -  Eski \r\n( 4 ) -  Kaisarieh \r\n( 5 ) -  Adana \r\n( 6 ) -  El - Bostan \r\n( 7 ) -  Bruce \r\n( 8 ) -  Tosia \r\n( 9 ) -  Fourcade \r\n","page_name":" 363 ","page_number":383},
  {"content":"\r\n\r\nمرسيوان كه لازم بود خوب سرجايش قرار بگيرد تا بتوان بطور مناسبى نقشهء راه آقاى ترزل را استوار ساخت بوسيلهء خط سير مسافرتى آقاى ريمون « 1 » و چندين داده‌هاى ديگر كه ذكر تفصيل آن به درازا مىكشد مورد بررسى واقع گرديد .\r\nراه طرابوزان به ارزنة الروم را كه آقاى كينر كشيده به وسيلهء سفرنامهء آقايان ژوبر « 2 » ، ريمون ، دوپره « 3 » و ژوآنن « 4 » رسيدگى شد و ما بسيار خشنود شديم كه ديديم آن كاملا مورد اطمينان است .\r\nارزنة الروم يكى از جاهاى مهمى است كه خوب بايد در نقشه سرجايش قرار بگيرد و ما براى رسيدن به اين هدف هيچ‌گونه اهمال‌كارى نكرديم . ما حد وسطى براى عرض جغرافيائىهائى كه رصدها تعيين كرده بودند قايل شديم و سپس آن را با سفرنامهء آقايان ژوبر و ژوآنن بررسى كرديم . راهى كه از تهران به طرابوزان مىرود و از تبريز و وان مىگذرد با كمك آنان جاىگذارى شده است .\r\nما دراين‌باره به وسيلهء سه جادهء مختلف اطمينان حاصل كرديم ، يكى از دياربكر ، ديگرى از سيوا و بالاخره سومى راهى را كه آقاى ژوبر از اندرس به اين شهر دنبال نموده است و از زنجان مىگذرد .\r\nاكنون كه از اين علامت‌گذارى فارغ شديم به علامت‌گذارى تبريز مىپردازيم چون محل آن هم به نوبهء خود خيلى از نظر به دست آوردن وضعيت رگهء معدنى ساحل غربى درياى خزر اهميت دارد . ما دربارهء درستى درجهء آن شهر كه به توسط آقايان لامى و فابويه كشيده شده و همچنين رصدهاى عرضى كه در اين شهر به توسط آقايان ترزل و موريه « 5 » انجام گرديده و در سفرنامهء آقايان ژوبر و ژوآنن در راه تهران به طرابوزان و سفرنامهء آقاى فابويه در خط سير كرمانشاه تا تبريز درحالى كه از سرزمينى مىگذرد كه هيچ مسافرى تا آن موقع آن را نپيموده بوده ياد شده است اطمينان يافته‌ايم . اين راه را كه با دقت فوق العاده‌اى شرح داده‌اند و ما\r\n\r\n\r\n","description":"","footnote":"\r\n( 1 ) -  Raimond \r\n( 2 ) -  Jaubert \r\n( 3 ) -  Dupre \r\n( 4 ) -  Jouannin \r\n( 5 ) -  Morier \r\n","page_name":" 364 ","page_number":384},
  {"content":"\r\n\r\nآن را به اندازهء طبيعيش رسم كرده‌ايم خيلى به ما كمك كرد تا توانستيم مراغه را سر جايش بگذاريم و شكل‌ها و اندازه‌هائى را كه براى درياچهء اروميه تعيين كرده‌ايم در نقشه بنمايانم .\r\nيك خط سير مسافرتى از تهران تا مراغه را كه آقاى ژوبر در ايران به دست آورده بود خيلى به درد ما خورد و به همان وسيله توانستيم كه دربارهء موقعيت اين شهر اطمينان بيابيم . بارى پس از اينكه با دقت بسيار راه‌هاى مختلف آقاى موريه را بررسى كرديم اين خشنودى در ما پيدا شد كه در همه‌جا با طرح‌هاى پيشين ما مطابقت مىكرد .\r\nپس از اينكه اين محل را در نقشه استوار ساختيم مىبايست به موقعيت نخجوان ، ايروان و تفليس بپردازيم . عرض جغرافيائى آنها را آقاى سرهنگ ترزل رصد كرده بود و ما راهى را كه اين افسر و همچنين آقاى موريه دنبال كرده بودند رسم نموديم و همه‌جا عرض‌هاى رصد شده را با طرح‌هاى خود مطابق يافتيم . اكنون چيزى كه براى ما باقىمانده بود اطمينان به طول جغرافيائى آنجاها بود كه با جهت‌هائى كه به اين راه‌ها داده بودند بايد به دست مىآمد و اينك به شرح وسائلى كه براى رسيدن به اين هدف به كار برده‌ايم ، مىپردازيم .\r\nنخست يك راه از پتى « 1 » به تفليس را كه از كوتاتى « 2 » و سورام « 3 » مىگذرد مورد بررسى قرار داديم و با خشنودى فراوان ديديم كه درست در همان‌جائى كه استوارش كرده بوديم قرار دارد و با راهى كه از باطوم مىآيد و از اخلزيك « 4 » مىگذرد و با چندين راه ديگر كه از ارزنة الروم به تفليس مىرود و از قارص مىگذرد تطبيق مىكند .\r\nهمين كه اين كار را كرديم به رسيدگى مجدد عمليات خودمان پرداختيم و به كمك اطلاعات ديگر اين محل را با چهار جاده بررسى نموديم ، يكى جاده‌اى كه از ميانه مىآيد و از اردبيل و گنجه يا اليزابت پل مىگذرد . اين راه براى سر\r\n\r\n\r\n","description":"","footnote":"\r\n( 1 ) -  Poti \r\n( 2 ) -  Cotatis \r\n( 3 ) -  Souram \r\n( 4 ) -  Akhalzikh \r\n","page_name":" 365 ","page_number":385},
  {"content":"\r\n\r\nجا گذاشتن اين شهرها مورد بهره قرار گرفت ، سه راه ديگر از تبريز مىآيد و نخستين آن از اهر ، شوشه و گنجه مىگذرد ، دومى از ميگرى « 1 » ، شوشه و غيره ، و سومى از نخجوان و شوشه مىگذرد و ما درستى نخستين طرح‌هاى خود را باز شناختيم .\r\nموقعيت تفليس كه به وسيلهء جهت‌ها و فواصلى كه آقايان ترزل و موريه داده‌اند به درستى تعيين گرديده است و الزاما ما بايد به اين نتيجه برسيم كه موقعيت ايروان و نخجوان را هم بايد درست داده باشند ؛ با اين همه براى آنكه بيشتر يقين در درستى طرح‌هاى خود كه يك اختلاف چهل دقيقه‌اى با نقشهء جغرافيائى كه روس‌ها انتشار داده‌اند نشان مىداد ، بنمائيم ؛ آمديم و محل ايروان را از سه راه ارزنة الروم به اين شهر رسيدگى كرديم . نخستين آنها از بايزيد و دوتاى ديگر از قارص مىگذرد و همهء آنها عمليات ما را تأييد كرده‌اند و همين كاميابى را در موضوع نخجوان به دست آورديم و آن را با دو خط سير مسافرتى كه از خوى مىآيد بررسى كرديم .\r\nاين درجات كه به قدر كفايت استوار گشته بودند سبب شدند تا توانستيم كرانه‌هاى درياى خزر را سر جاى خود بگذاريم و براى اينكه به آن برسيم نخست به رسيدگى محل اردبيل با راهى كه از تبريز مىآيد و از اهر مىگذرد و همچنين راه ديگرى كه آقاى ژوبر كشيده و از تبريز به زنجان مىرود و از سراب ، اردبيل و خلخال مىگذرد پرداختيم .\r\nاز قزوين كه موقعيت آن را چندين سفرنامه و رصدهاى عرضى داده و ذكر كرده‌اند ما چندين راه را طرح كرديم كه از اين شهر به كيزلار « 2 » مىروند . اين راه‌ها سبب شدند كه ما رشت ، آستارا ، لنكران ، قزل‌آقاج ، شماخى و دربند را سر جاى خود بگذاريم .\r\nما نخست درجهء جغرافيائى رشت را با يك راه تهران به رشت كه از خرم‌دره مىگذرد با اطمينان سرجايش گذاشتيم . پس از آن با يك راه ديگر كه از خلخال\r\n\r\n\r\n","description":"","footnote":"\r\n( 1 ) -  Migri \r\n( 2 ) -  Kizlar \r\n","page_name":" 366 ","page_number":386},
  {"content":"\r\n\r\nمىآيد و با اطلاعاتى كه آقاى ترزل در اختيار ما گذارده توانستيم موقعيت خليج انزلى را استوار بداريم .\r\nپس از آن موقعيت آستارا و لنكران را با راه‌هائى كه از اردبيل مىآيد و بعد راه شماخى را با دو راه كه از تفليس به بادكوبه مىرود از منابع مختلف بررسى نموديم .\r\nشكل خارجى كرانه‌هاى درياى خزر از دربند تا محل شرقى خليج قزل‌آقاج بر طبق آخرين نقشه‌هاى منتشر شدهء روس‌ها استوار گرديده است . نقشهء خليج قزل‌آقاج را از روى يك نقشهء خطى كشيديم و آن نقشه توسط آقاى سرهنگ روتيه « 1 » كشيده شده و براى ما فرستاده شده و او نيز چندين خط سير مسافرتى ديگر گرجستان و كشورهاى همسايه را براى ما فرستاده بود . نقشهء انزلى و همچنين بخشى از كرانهء جنوبى بر طبق خلاصه نوشته‌ها و جزئيات آقاى ترزل فراهم شد ، بقيه نتيجهء مراجعهء به اطلاعات مختلفى از مسافرت‌هاست كه در اين نواحى انجام شده و منتشر گرديده است .\r\nاين نقشه خلاصه‌اى از يك نقشهء وسيع ديگرى است كه به زودى انتشار مىيابد ما در اينجا كار خود را محدود به اين مىكنيم كه آن مدارك اصلىاى را كه از آنها بهره برده‌ايم بنمايانيم ولى مقدار بسيارى باز مىماند كه هنگامى كه آن نقشه را كه گفتيم انتشار داديم گزارش مىدهيم آنگاه مردم از پژوهش‌هاى دقيقى كه ما براى پيشرفت جغرافياى كشورى كه پيش از اينها صحنهء نمايش چه بسيارى پيشامدهاى مهم بوده ، كرده‌ايم از ما قدردانى خواهند نمود .\r\nكوه آرارات كه به وسيلهء بيش از سى مسير كه همگى كاملا باهم منطبق است استوار گرديده و اين براى ما دليل تازه‌اى از منتهى درجهء خوبى مداركى است كه ما به كمك آنها به كار پرداخته‌ايم . چندين كوه ديگر كه تفصيل آنها خيلى به درازا مىكشد و درميان آنها تنها كوه سبلان را ذكر مىكنيم نيز با درنظر\r\n\r\n\r\n","description":"","footnote":"\r\n( 1 ) -  Rottiers \r\n","page_name":" 367 ","page_number":387},
  {"content":"\r\n\r\nگرفتن جهت‌هاى بسيار زياد سر جاى خود قرار گرفته‌اند .\r\nبخش شرقى درياچهء اروميه بر طبق خلاصه نوشته‌ها با جزئياتى كه آقايان فابويه ، ترزل و موريه انتشار داده‌اند استوار گرديده است . بخش غربى و جنوبى آن نتيجهء اطلاعاتى است كه ما به وسيلهء آقاى ژوبر از سفير ايران عسكر خان كه در اين كشور زائيده شده است به دست آورده‌ايم .\r\nاما دربارهء درياچهء وان آخرين حد غربى آن بر طبق نقشهء راه آقاى كينر استوار گرديده است . بخش‌هاى شرقى و شمالى آن نتيجهء نقشهء راه‌هاى آقايان ژوبر ، ژوآنن و دوپره است . اما براى نشان دادن بخش جنوبى تنها مدركى كه در اختيار داشتيم يك خط سير مسافرتى از وان تا بتليس است كه آن را آقاى ژوبر در اين ناحيه به دست آورده بود .\r\nاكنون به سنجش درجاتى كه پايهء كار ما و دانويل بشمار مىآيند مىپردازيم و گمان نمىكنيم لازم باشد به نقشه‌هاى ديگرى كه از آن پس انتشار يافته‌اند بپردازيم . چون‌كه آنها به نظر ما نه تركيبى دارند و نه دربارهء آنها انتقاد شده است و بجز كناره‌ها همهء اطلاعات اين دانشمند جغرافيدان است كه بيش از همه شايستهء اطمينان مىباشد .\r\nهمان‌گونه كه تاكنون گفته‌ايم كرانه‌هاى درياى سياه را از روى رصدهاى آقاى سروان گوتيه توانستيم استوار كنيم . اين كشتىبان ماهر و خستگىناپذير كه در نتيجهء كارهايش كرانه‌هاى مديترانه به روش دقيق تعيين گرديده كوچكترين اهمال‌كارى هم براى استوار كردن صحيح كرانه‌هاى درياى سياه نكرده است .\r\nناحيهء جنوبى درياى سياه پيش از او به توسط رصدهاى بوشان بطور قابل توجهى اصلاح شده است . از عمليات اين دو رصدكننده چنين نتيجه گرفته مىشود كه آن بخش آسياى صغير كه ميان دو مصب رودخانه طرسوس « 1 » و ايشيل ايرماق واقع است در نقشه‌هاى دانويل يك درجه و چهل و پنج دقيقه باريك‌تر بوده است . ما مىتوانيم\r\nجدول سنجشى وضع جغرافيائى مهمترين محلهاى نقشهء دانويل با نقشهء ما از نظر طول و عرض\r\nبرابر صفحهء 371\r\n\r\n\r\n","description":"","footnote":"\r\n( 1 ) -  Tarsous \r\n","page_name":" 368 ","page_number":388},
  {"content":"\r\n . \r\n","description":"","footnote":"","page_name":" 369 ","page_number":389},
  {"content":"\r\n . \r\n","description":"","footnote":"","page_name":" 370 ","page_number":390},
  {"content":"\r\n\r\nاختلافات مهم ديگرى كه ميان كار ما و كار اين جغرافيدان شايسته است نشان بدهيم ولى ما به سنجش درجات اصلى اكتفا مىكنيم و معتقديم كه خواننده دربارهء ما و آقاى ژوبر به درستى قضاوت خواهد نمود كه آنچه ما از دستمان برمىآمده براى هرچه نزديك‌تر شدن به درستى انجام داده‌ايم و تنها هدف پژوهش‌هايمان و كارهايمان همين بوده است . ( به جدول صفحهء مقابل نگاه كنيد )\r\nقسمت بزرگتر درجاتى كه در اين جدول تعيين گرديده نتيجهء جفت و جورى جغرافيائى است و ما نمىتوانيم درستى آنها را تضمين كنيم : اميدواريم كه آنها با رصدهائى كه روزى انجام خواهد شد خيلى انحراف از خود نشان ندهند و با جهت‌هاى تازه‌اى كه در زير تعيين خواهم نمود مطابقت كنند تا جغرافياى اين نواحى تكميل گردد .\r\nنخستين جهت‌ها از ازمير به تهران است از طريق دگنيزلى « 1 » ، بندور « 2 » ، بيگ شهر ، قونيه ، آق‌سراى ، قيصريه ، ملاطيه در امتداد درهء قرسو ؛ موش در امتداد فرات ؛ بتليس ، وان ، در امتداد كرانهء جنوبى درياچهء اروميه درحالى كه از خوشاب ، مراغه ، سلطانيه و بستانه مىگذرد .\r\nدومين آنها از ازمير به تهران يا اصفهان است كه از مرمره ، سلنتى « 3 » ، كوتاهيه ، بيگ بازار ، درهء سكاريه « 4 » ، اركلى ، درحالى كه جهت جنوب‌شرقى را پيش مىگيرد ؛ طرسوس كه تا حد ممكن رودخانهء طرسوس را دنبال مىكند ؛ ادنه « 5 » ، مراش « 6 » ، البستان ، ملاطيه ، دياربكر ، ميافارقين ، هزو « 7 » ، عماديه « 8 » ، جولمرك ، الباغ ، اروميه ، همدان و قم مىگذرد .\r\nسومين آنها از قسطنطنيه به مكرى است كه از بروس « 9 » ، سلنتى ، دگنيزلى مىگذرد .\r\nچهارمين از بودرون « 10 » ، به تهران كه از مكرى ، ساتالى « 11 » ، بندور ،\r\n\r\n\r\n","description":"","footnote":"\r\n( 1 ) -  Degnizli \r\n( 2 ) -  Bondour \r\n( 3 ) -  Selenti \r\n( 4 ) -  Sakaria \r\n( 5 ) -  Adana \r\n( 6 ) -  Marach \r\n( 7 ) -  Hazou \r\n( 8 ) -  Amadie \r\n( 9 ) -  Brousse \r\n( 10 ) -  Boudroun \r\n( 11 ) -  Satalie \r\n","page_name":" 371 ","page_number":391},
  {"content":"\r\n\r\nآق‌شهر ، قراشهر « 1 » توقات ، نيكسر « 2 » ، گموش خانه مىگذرد و بر خلاف جريان رود ترمه مىرود ؛ ايپ‌سرا « 3 » ، اخلزيك ، قارص ، يا از ايپ‌سرا مستقيما به قارص ، بايزيد ، نخجوان ، لنكران ، درحالى كه مستقيما به مشرق مىرود ؛ رشت و قزوين .\r\nپنجمين آنها از قسطنطنيه به بغداد از طريق كستمون « 4 » كه با فاصله‌اى درياى سياه را دنبال مىكند و از سينوپ ، اونيه ، قرحصار ، دياربكر ، درحالى كه از پيوستگاه دو شاخهء فرات مىگذرد ، رأس العين ، سنجار و تكريت مىگذرد .\r\nششمين آنها از بودرون به سينوپ است كه از دگنيزلى ، افيوم ، قرحصار ، انگورا و كستمون مىگذرد .\r\nهفتمين از ساتالى به صامسون كه از قونيه ، قراشهر ، يوزقات و مرسيوان مىگذرد .\r\nبراى آنكه اين مسافرت‌ها براى جغرافيدانان تا آنجا كه مىشود قابل بهره‌مندى باشد بهتر است كه آن اشخاصى كه براى اقدام در اين كار فراخوانده مىشوند اين رنج را به خود بدهند كه شرح راه خود را بر طبق نمونه بنگارند .\r\nملخص يك خط سير از بغداد به اصفهان ( از آقاى ترزل )\r\nحركت از بغداد در ساعت 5 / 10 شب ؛ رسيده به باكوبه « 5 » يازدهم نوامبر در ساعت 5 / 9 صبح .\r\nجهت كلى به شمال‌شرقى ؛ نه ساعت راه .\r\nدر ساعت 3 / 4 10 ، راه موصل را در چپ خود گذاشتيم كه به سمت شمال مىرود و در يك دشت فراخى راه خود را ادامه داديم . اين دشت خشك بود و حتى يك درخت نداشت . راه را با نوعى خاك دستى درست كرده بودند كه شباهت به يك بند داشت .\r\n\r\n\r\n","description":"","footnote":"\r\n( 1 ) -  Kir - Chehe \r\n( 2 ) -  Niksar \r\n( 3 ) -  Ipsera \r\n( 4 ) -  Castamoun \r\n( 5 ) -  Bacouba \r\n","page_name":" 372 ","page_number":392},
  {"content":"\r\n\r\nدر چهار ساعت بغداد ، چند جنبش سبك زمين .\r\nدر پنج ساعت ، يك كاروانسراى به نام بنىزاد خان بود .\r\nدر هفت ساعت ، يك برج كهن به چشم مىخورد كه پهن و كوتاه بود ، آن نزديك و در سمت چپ يك جنگل خرما بود ، در فاصلهء تقريبا دو فرسخ و نيمى به سوى مشرق ؛ در جهت اين برج مدت يك ساعت راه پيموديم . جاده آن‌گاه به سوى چپ به طرف شمال مىپيچد .\r\nدر هشت ساعت و نيمى به طرف راست برگشتيم ، به سوى شمال‌شرق .\r\nدر نه ساعت و ربعى بغداد يا به يك ربعى باكوبه ، از گدار دياله گذشتيم كه در اينجا پهنايش سى تا سى و پنج توآز مىشد و به سوى جنوب روان است .\r\nباكوبه قصبه‌اى است كه 1800 تا 2000 هزار نفر جمعيت دارد . در آنجا توشه براى انسان و اسب يافت مىشود .\r\nساعت ؟ ؟ / 6 صبح از باكوبه راه افتاديم و نيم ساعت بعد از ظهر به شرابان « 1 » رسيديم .\r\nجهت ، يك ساعت به مشرق ، يك ربع جنوب ، يك ساعت به مشرق ، چهار ساعت به شمال‌شرقى ، دو ساعت به مشرق ، هشت ساعت راه .\r\nدشت خشك و باير ، چند دسته خرما به چشم مىخورد ، در يك ساعت ، و 5 / 0 ساعت به سمت چپ جاده .\r\nدر ساعت چهار امامزاده ديده مىشود ، در نيم فرسخى راست ، در ساعت پنج از يك جويبار مىگذريم و سپس چند آبراهه آبيارى ديده مىشود كه به سوى جنوب مىروند .\r\nدر ساعت 5 / 5 به سمت مشرق به سوى يك امامزاده راه مىافتيم كه نزديك آن سه يا چهار درخت خرما است .\r\nدر ساعت 5 / 6 ، دهكدهء آگاجيك است كه در پانصد قدمى چپ جاده مىباشد و كنار آبراهه‌اى است كه از دياله جدا شده است .\r\n\r\n\r\n","description":"","footnote":"\r\n( 1 ) -  Cheraban \r\n","page_name":" 373 ","page_number":393},
  {"content":"\r\n\r\nدر ساعت 7 ، پل آجرى بر روى رود كوچك مهرود است كه نه تا ده پا پهناى آن است و جريانش تا حدى تند و به سوى جنوب روان است . امامزاده‌اى را كه در پنج ساعت و نيمى ديديم كاملا نزديك پل است .\r\nهنگامى كه از آن پل تنگ بگذريم درست روبروى خود در سه ربع ساعتى مشرق ، يك جنگل خرما مىبينيم . اين جنگل شهر شرابان را مىپوشاند و آن را در برمىگيرد . اين شهر چهارصد خانه و دو هزار جمعيت دارد و بر روى جويبارى قرار دارد كه به سوى جنوب روان است .\r\nملخص يك خط سير از ارزنة الروم تا تهران ( از آقايان فابويه و لامى )\r\nاز ارزنة الروم در ساعت يازده و ربع راه افتاديم و در ساعت چهار و نيم به الوار « 1 » رسيديم .\r\nجهت ، دو ساعت به مشرق ، و سه ساعت و ربع به مشرق ، يك ربع شمال ، پنج ساعت و ربع راه .\r\nاز دروازه شرقى خارج مىشوند و از يك شيب نامحسوس بر روى يك رشته كوه‌هاى پست كه در طرف راست به كوه‌ها پيوسته شده مىگذرند . اين ، كه در طرف چپ جاده يك نيم دايره تشكيل مىدهد درهء كوچكى را به وجود مىآورد كه پس از سه ربع ساعت راه‌پيمائى به آن مىرسند .\r\nاز شعبهء رود سرازير مىشوند و اين كار چند لحظه طول مىكشد و از آن مىگذرند . اين رود خيلى بىزور و پيچ و خم‌دار است و از طرف چپ مىگريزد .\r\nدر ساعت يك و ربع پس از آنكه از رشته كوهى كه كمى بلندى دارد عبور كرديم از يك آب باريكه كه از راست به چپ بطور مارپيچى جريان دارد و لحظه‌اى بعد ، از يك ، آب باريكهء ديگر كه از آن هم بىزورتر است گذشتيم .\r\nدر ساعت يك و نيم از يك جويبارى كه دو شاخهء نسبة قابل توجهى دارد گذشتيم .\r\nاين جويبار از كوهستان‌هاى جنوبى سرازير مىشود و درحالى كه به سمت مشرق پيچ مىخورد از زير ديوارهاى حسن قلعه مىگذرد .\r\n\r\n\r\n","description":"","footnote":"\r\n( 1 ) -  Alvar \r\n","page_name":" 374 ","page_number":394},
  {"content":"\r\n\r\nدر ساعت يك و سه ربع از يك شاخهء جويبارى كه ياد كرديم ،\r\nدر ساعت دو از شاخهء ديگر همان رود كه مهمتر است ،\r\nدر ساعت دو و ربع از جويبار بىزورى كه به شمال روان است ،\r\nدر ساعت دو و نيم از مسيل خشك كه كفش پر از شن است ،\r\nدر ساعت دو و سه ربع از دهكده‌اى در طرف چپ ،\r\nدر ساعت سه و ربع از دهكده‌اى در طرف راست كه در كمركش قرار دارد ،\r\nالوار دهكده‌اى است كه در پاى كوه‌هاى سمت راست ، در كنارهء يك جويبار نسبة مهمى در جنوب غربى و در يك فرسخى حسن قلعه واقع است كه سى خانوار ترك و بيست خانوار ارمنى دارد .\r\nاز الوار كه ساعت هشت و سه ربع راه افتاديم در ساعت يك و نيم به هياگان « 1 » رسيديم . جهت يك ساعت و نيم به مشرق ، يك ساعت به شمال‌شرقى ، سه ساعت به مشرق و يك ساعت به جنوب شرقى ، شش ساعت و نيم راه .\r\nاز دشتى كه روبروى حسن قلعه است فرود آمديم .\r\nدر ساعت 5 / 9 به محاذات برج و بارو و دهكدهء ارتپه « 2 » كه در سمت راست در ربع ساعتى است رسيديم . فاصلهء آنها از هم يك ساعت است .\r\nدر ساعت 5 / 10 پس از آنكه از آبراههء آبيارى گذشتيم به دهكدهء قورقلعه رسيديم و در هنگام خروج از آن دهكده از يك جويبار گذر كرديم كه داراى لبه‌هاى بلند و بسترش به پهناى پنجاه توآز بود . اين جويبار از جنوب مىآيد و در شمال ، آبش به رودخانهء حسن قلعه مىريزد .\r\nدر ساعت 5 / 11 در بيست قدمى چپ راه ، دهكدهء باياكادان « 3 » واقع است كه از 75 خانه تركيب يافته است .\r\nدر ساعت 5 / 11 از رودخانهء حسن قلعه گذاشتيم و اين رود از شمال‌شرقى\r\n\r\n\r\n","description":"","footnote":"\r\n( 1 ) -  Hiagan \r\n( 2 ) -  Ertepeh \r\n( 3 ) -  Bayacadan \r\n","page_name":" 375 ","page_number":395},
  {"content":"\r\n\r\nمىآيد و در اينجا به سمت مشرق جريان دارد . در كنار ساحل‌هايش باطلاق‌هائى وجود دارد و خودش خيلى پر پيچ و خم است .\r\nدر ساعت 12 دوباره به ساحل سمت راست رفتيم ، دهكده كالكال « 1 » در دويست قدمى در سمت راست است .\r\nدر ساعت يك به كرانهء چپ ارس رسيديم و از آن به توسط پلى گذشتيم ، از آنجا تا ملتقاى حسن قلعه دويست توآز است .\r\nدر ساعت 5 / 1 ، دهكدهء ارتف « 2 » در طرف راست است .\r\nدهكده هياگان در ربع ساعتى ارس و در انتهاى يك رشته كوه‌هاى كوتاه است .\r\n\r\n\r\n","description":"","footnote":"\r\n( 1 ) -  Kalkala \r\n( 2 ) -  Ertef \r\n","page_name":" 376 ","page_number":396},
  {"content":"\r\n\r\n\r\nفهرست‌ها\r\n\r\n","description":"","footnote":"","page_name":" 377 ","page_number":397},
  {"content":"\r\n . \r\n","description":"","footnote":"","page_name":" 378 ","page_number":398},
  {"content":"\r\n\r\n\r\nفهرست اعلام\r\n\r\n« آ »\r\nآپولن - 287\r\nآپيسيوس - 160\r\nآدرين [ امپراطور . . . 
  ] - 287\r\nآقازاده [ : شاعر 
  ] - 161\r\nآقا محمد خان قاجار - 117 124 - 156 - 166 ح - 186 - 212 213 - 253 - 339 - 358\r\nآگاممنن - 162 ح\r\nآليه دواوت روش - 313\r\nآنيبال - 311\r\n\r\n« الف »\r\nابراهيم [ : فرزند پيغمبر 
  ] - 227\r\nابراهيم پاشا - 29 - 52 - 53 - 55 57 - 58 - 59 - 60 - 73 - 278 279\r\nابراهيم خان [ : حاكم كرمان 
  ] - 167\r\nابن رشد - 225 ح\r\nابن سينا - 225 ح\r\nابو بكر [ : خليفهء اول 
  ] - 181\r\nاحمد افندى - 227\r\nاحمد بيك [ : فرزند محمد پاشا 
  ] - 14 15 - 16 - 17 - 20 - 49 - 53 - 54 55 - 59 - 75\r\nاحمد [ : پاشاى عكا 
  ] - 341 ح - جزار پاشا\r\nاحمد خان [ : بيگلربيگى آذربايجان 
  ] - 125 - 272\r\nاسترابن - 81 ح - 82 - 92 - 121 122 ح - 154 ح - 190 ح - 197 ح 285 ح - 302 - 311 ح - 314 ح\r\nاستفانوقاراپط - 103 - 107\r\nاسكات وارينگ - 163 - 195 ح\r\nاسكندر - 6 - 107 - 126 - 175 203 - 247 - 263 - 293 ح - 307 - 310 - 311 - 357\r\nاسماعيل پاشا - 10\r\nاسمعيل [ شاه . . . 
  ] - 130\r\nاگوست دوبن تام [ سرهنگ . . . 
  ] - 5\r\nاليوبه - 25 ح - 190 ح - 192 ح 212 ح\r\nامامعلى - 119 - 120\r\nاناگرئون [ : شاعر يونانى 
  ] - 158\r\nانوشيروان - 212\r\nاوتر - 241\r\nاوترى [ : نايب كنسول بغداد 
  ] - 259\r\nاوتوليكوس - 302\r\n\r\n","description":"","footnote":"","page_name":" 379 ","page_number":399},
  {"content":"\r\n\r\nاورست [ : پسر آگاممنن 
  ] - 162\r\nاوريتى - 293 ح\r\nاوليس - 282\r\nاونزى كريت - 293 ح\r\n\r\n« ب »\r\nباباخان لله - 158 - 159 - 161 163 - 165\r\nبايزيد ايلدرم [ سلطان . . . 
  ] - 37 ح\r\nبرگامى [ دكتر . . . 
  ] - 298\r\nبرنار - 362\r\nبروس [ : سياح 
  ] - 363\r\nبقراط - 257\r\nبوفور - 361\r\n\r\n« پ »\r\nپترارك - 161\r\nپتى دولاكروا - 93 ح\r\nپرتا [ دكتر . . . 
  ] - 290\r\nپرزيدان‌انو - 231 ح\r\nپرگازونى - 67 ح - 99 ح\r\nپطروس آقا - 40\r\nپلوتارك - 22 ح - 121 ح - 168 ح\r\nپمپه - 6 - 303\r\n\r\n« ت »\r\nتات - 193\r\nتالس تريس - 293 ح\r\nتاورينه - 131\r\nتراس بىتىنىها - 313 ح\r\nترزل [ سرهنگ . . . 
  ] - 4 - 205 - 362 363 - 364 - 365 - 366 - 367 368 - 372\r\nترولهير [ سروان . . . 
  ] - 357 - 363\r\nتورن فور - 223 - 314 ح - 315\r\nتيبارنين - 82\r\nتيبر - 160 ح\r\nتيمور - 6\r\nتئودورا - 231 ح\r\n\r\n« ج و چ »\r\nجزار پاشا - 16 - 17 ح - 139 140 - 141 - 143 - 144 - 145\r\nجعفر قلى خان - 117 ح - 178 - 269\r\nجلال الدين ملكشاه - 255 ح\r\nجمس‌موريه - 130 ح\r\nچنگيز خان - 6\r\n\r\n« ح »\r\nحاجى خليفه - 98 - 101 ح - 121 ح 134 - 130 ح\r\nحافظ - 157 - 158 - 159 - 162 163 - 175 - 225 ح - 262\r\nحسن ع [ امام . . . 
  ] - 171\r\nحسنعلى ميرزا - 167\r\nحسين ع [ امام . . . 
  ] - 99 - 171 - 182 ح\r\nحسين پاشا [ : نوهء محمود پاشا 
  ] - 71 72 - 75 - 103 - 117 ح - 118 119 - 166 - 186\r\nحسين خان مروى - 265 - 269\r\nحسين [ : زندانبان 
  ] - 45 - 46 - 47\r\nحسينعلى ميرزا - 167\r\nحيدر صفوى - 130\r\nحيدرعلى آقا - 45\r\n\r\n« خ »\r\nخدابنده [ سلطان . . . 
  ] - 124\r\nخليل - 32 - 34\r\nخواندمير - 219 ح\r\nداريوش [ : هخامنشى 
  ] - 248 - 307\r\nدانويل - 97 ح - 123 ح - 154 ح\r\n\r\n","description":"","footnote":"","page_name":" 380 ","page_number":400},
  {"content":"\r\n\r\n196 ح - 283 ح - 284 - 285 ح - 292 ح - 311 ح - 313 ح - 314 ح - 361 - 368\r\nداود كومنن - 303\r\nدرويش بيگ - 106 - 107\r\nدرويش پاشا - 275 - 277 - 278 279\r\nدن‌ونسان‌زو - 317\r\nدنيس [ : پادشاه هراكله 
  ] - 307\r\nدوپره [ : كنسول فرانسه 
  ] - 11 - 12 75 - 259 - 267 - 269 - 287 290 - 364 - 368\r\nدوسون - 227\r\nديودور - 203\r\nديوژن‌كلبى - 303\r\n\r\n« ر »\r\nرستم [ : پيشكار محمود پاشا 
  ] - 52 - 53\r\nرستم [ : مشهور 
  ] - 126 - 161\r\nروتيه [ سرهنگ . . . 
  ] - 367\r\nروفن [ آقاى . . . 
  ] - 9 - 76 - 90 - 283\r\nروميو [ ژنرال . . . 
  ] - 10 - 173 ح - 258 - 359\r\nرونل - 384 ح\r\nروىگنزالس كلاويجو - 204 ح\r\nريمون - 364\r\n\r\n« ز »\r\nزردشت - 122 - 126\r\nزليخا [ : سوگلى محمود پاشا 
  ] - 50 - 263\r\n\r\n« ژ »\r\nژاونن [ آقاى . . . 
  ] - 205 ح - 281 - 283 - 284 - 364 - 368\r\nژوبر - 321 ح - 322 ح - 329 ح 361 - 364 - 365 - 366 - 368 - 371\r\nژوستىنين - 231 ح\r\nژولين - 6\r\nژبربيه - 5\r\n\r\n« س »\r\nسالوست - 295 ح\r\nسباستيانى [ سرهنگ . . 
  ] - 140\r\nسعدى - 175 - 225 ح - 265\r\nسليم [ سلطان . . . 
  ] - 7 - 8 - 76 - 77\r\nسليمان [ : نبى 
  ] - 149\r\nسليمان [ : نگهبان 
  ] - 111 - 112 - 115\r\nسميراميس - 108 - 198\r\nسن‌ژان [ يحيى مقدس 
  ] - 23\r\nسن‌ژرژ - 292\r\nسن‌كروا - 123\r\nسن‌مارتن - 74 ح\r\nسن‌نيكلا - 292\r\nسيربيه - 99 ح\r\nسيسرون - 235\r\nسيلوستردوساسى [ : شرق‌شناس 
  ] - 197 ح\r\n\r\n« ش »\r\nشاردن - 132 - 138 ح - 166 ح 203 - 208 ح - 219 ح - 223 - 230 - 231 ح - 253 - 264\r\nشارل‌دولاگرانژ [ : افسر فرانسوى 
  ] -\r\n\r\n","description":"","footnote":"","page_name":" 381 ","page_number":401},
  {"content":"\r\n\r\n140 ح\r\nشيخ صفى - 130\r\nشيخ يزيد [ : مؤسس فرقهء يزيدى 
  ] - 99\r\n\r\n« ط »\r\nطاهر [ : پاشاى جانيك 
  ] - 81 - 84 - 85\r\nطهماسب قلى خان - 186\r\n\r\n« ع »\r\nعباس [ شاه . . . اول 
  ] - 348\r\nعباس [ شاه . . . دوم 
  ] - 108\r\nعباس ميرزا [ : نايب السلطنه 
  ] - 5 - 119 - 124 - 125 - 128 - 131 - 133 - 134 - 135 - 136 - 138 ح - 139 - 147 - 148 - 150 - 151 ح - 165 - 167 - 168 - 183 - 215 - 270 - 271 - 272\r\nعبد الرزاق [ : تاجر 
  ] - 218 ح\r\nعبد الله [ : رئيس سيبكىها 
  ] - 25 - 46\r\nعبد الرحمن [ : پاشاى سليمانيه 
  ] - 169 - 170 - 171\r\nعبدى بيگ - 290\r\nعثمان [ : خليفهء سوم 
  ] - 181\r\nعثمان [ : نخستين امپراطور ترك 
  ] - 15 ح\r\nعسكر خان [ : سفير ايران 
  ] - 368\r\nعلى ( عليه السلام ) - 16 - 99 139 - 171 - 181 - 182 - 257 - 258 - 273\r\nعلى پاشا - 165 - 169 - 170\r\nعمر [ : خليفهء دوم 
  ] - 67 - 181\r\nعيسى ( : نبى ) - 16 - 133\r\n\r\n« ف »\r\nفابويه [ سرهنگ . . . 
  ] - 66 ح 362 - 364 - 368 - 374\r\nفارناس - 85 - 303\r\nفتح على خان نايب - 117 - 125 - 126 - 272\r\nفتحعلى شاه - 61 - 66 - 134 - 138 ح - 155 - 156 - 166 - 167 - 169 - 170 - 179 - 180 - 182 - 183 - 185 - 186 - 188 - 207 ح - 209 - 212 - 254 - 255 - 258 - 262 - 265 - 266 ح - 339 - 358\r\nفران شينى [ آقاى . . . 
  ] - 9 - 10\r\nفردوسى - 175 - 225 ح\r\nفرره - 293 ح\r\nفوتيوس - 314\r\nفورستر [ : سياح انگليسى 
  ] - 359\r\nفوركاد [ : كنسول فرانسه 
  ] - 303 - 304 - 306 - 363\r\nفيض الله پاشا - 103 - 106 - 107\r\nفيليپ [ : مقدونى 
  ] - 248\r\n\r\n« ك و گ »\r\nكرنى لبرن [ : سياح 
  ] - 131\r\nكريم خان [ : زند 
  ] - 127 - 148 - 148 ح\r\nكلبر [ ژنرال . . . 
  ] - 77 - 89\r\nكليم نستر - 162 ح\r\nكنت كورس - 203\r\nكيخاتو شاه - 219 ح\r\n\r\n","description":"","footnote":"","page_name":" 382 ","page_number":402},
  {"content":"\r\n\r\nكينز [ : سياح 
  ] - 362 - 363 - 364 - 368\r\nگاردان [ : ژنرال . . . 
  ] - 5 - 66 ح - 353 - 362\r\nگزنفن - 6 - 75 - 203 - 213 281 - 282 ح - 283 ح - 284 ح 287 - 292 ح - 302 ح - 303 - 313 ح\r\nگوتيه - 361 - 362 - 368\r\nگيوم دوليل - 273 ح\r\n\r\n« ل »\r\nلارشه - 82 ح - 311 ح\r\nلانگلس - 4 - 138 ح - 165 ح - 166 ح - 208 ح - 218 ح - 239 ح\r\nلامى [ : افسر فرانسوى 
  ] - 362 - 364 - 374\r\nلرد والنثيا - 19 ح\r\nلوكولوس - 6 - 91\r\nلوئى چهارده - 158\r\nليزيماك - 293 ح - 307\r\n\r\n« م »\r\nمارشال برون - 8\r\nماك دونالد كينز - 283 ح - 284 ح\r\nمالكم [ شواليه . . . 
  ] - 125 - 154 - 206 ح - 207 ح - 208 ح - 215\r\nمحمد حسين خان - 269\r\nمحمد خان - 267 - 269 - 278 - 281\r\nمحمد دوم [ سلطان . . . 
  ] - 303\r\nمحمد شاه [ : قاجار 
  ] - 266 ح\r\nمحمد شاه هندى - 179\r\nمحمد على ميرزا [ : فرزند فتحعلى شاه 
  ] - 157 - 158 - 165 - 166 - 168 - 171 - 215\r\nمحمد قلى ميرزا [ : فرزند فتحعليشاه 
  ] - 167\r\nمحمد ولى ميرزا [ : فرزند فتحعلى شاه 
  ] - 167\r\nمحمد ( ص ) [ : نبى 
  ] - 16 - 181\r\nمحمود [ : پاشا 
  ] - 26 - 29 - 30 - 31 - 32 - 35 ح - 42 ح - 45 - 47 - 49 - 50 - 52 - 54 - 57 - 59\r\nمحمود [ : سلطان عثمانى 
  ] - 104\r\nمحمود هدايت - 159 ح\r\nمراد [ : سلطان عثمانى 
  ] - 97 - 169\r\nمريم [ : مشهور 
  ] - 276\r\nمصطفى [ : فرماندهء عثمانى 
  ] - 90 - 101\r\nمغدس آوانس - 272\r\nممنن - 314\r\nمناليپ - 293 ح\r\nموريه [ : سياح فرانسوى 
  ] - 151 ح - 364 - 365 - 366 - 368\r\nموزينوك - 82\r\nموسى بيگ - 111 - 113 - 115 275 - 376\r\nموسى خورنى - 107\r\nموسى : [ نبى 
  ] - 16\r\n\r\n","description":"","footnote":"","page_name":" 383 ","page_number":403},
  {"content":"\r\n\r\nمهرداد [ : اشكانى 
  ] - 91\r\nمهرداد اوپاتر - 301 - 303 - 311\r\nميرزا احمد پزشك - 256 - 257\r\nميرزا رضا قلى - 174 - 178 - 182 - 183 - 253 - 263 - 269\r\nميرزا شفيع - 149 ح - 173 - 174 - 256 - 257 - 258 - 259 - 263 - 269 - 273 - 352\r\nميرزا موسى - 338\r\nمير عليخان - 166\r\n\r\n« ن »\r\nناپلئون - 7 - 138\r\nنادر شاه - 7 - 126 - 179 - 195 ح - 266 ح - 332 - 359\r\nنجيب خان - 153 - 271\r\nنظر على بيگ - 134\r\n\r\n« ه »\r\nهارطون استفان اوغلو - 272\r\nهانرى [ : مترجم 
  ] - 4\r\nهانوى [ : سياح 
  ] - 359\r\nهراكليوس [ امپراطور . . . 
  ] - 123 ح\r\nهرقل - 6\r\nهركول - 302\r\nهرودوت - 218 ح - 228 - 282 ح\r\nهلوتيوس - 235\r\nهمر - 311\r\nهيپوليت - 293 ح\r\n\r\n« ى »\r\nيوسف پاشا - 10 - 31 - 57 - 59 - 60 - 63 - 73 - 75 ح - 76 - 77 - 78 - 79 - 81 - 84 - 85 - 87 - 89 - 90 - 94 - 103 - 143 - 212 - 280 - 281\r\n\r\n","description":"","footnote":"","page_name":" 384 ","page_number":404},
  {"content":"\r\n\r\n\r\nفهرست اقوام و قبايل\r\n\r\n« آ »\r\nآبازها - 82 - 85\r\nآلبانىها - 78\r\nآمازون‌ها - 292 ح\r\n\r\n« الف »\r\nاردلان‌ها - 195\r\nارمنىها - 4 - 13 - 22 - 50 - 58 - 87 - 88 - 92 ح - 95 - 107 - 124 - 205 - 206 - 211 - 226 ح - 277 - 285 - 333 - 338\r\nاسكلاون‌ها - 143\r\nافشارها [ ايل افشار 
  ] - 154 - 194 - 195 - 196\r\nافغان‌ها - 127 - 131\r\nاورپات‌ها - 293 ح\r\nاوليويه‌ها - 5\r\n\r\n« ب »\r\nباربارها - 83 - 313\r\nبختيارىها - 195 - 196\r\nبنى حول - 195 - 196\r\nبنى كعب - 195 - 196\r\nبوشان‌ها - 5\r\nبيات‌ها - 195 - 196\r\n\r\n« پ »\r\nپارت‌ها - 196\r\n\r\n« ت »\r\nتاتارها - 117 - 127 - 176 - 264 - 282 ح\r\nتاجيك‌ها - 193 - 206\r\nتركمان‌ها [ تركمن‌ها 
  ] - 78 - 127 195 - 196 - 337 - 338 - 352 - 354 - 358 - 359 - 360\r\n\r\n« ج - چ »\r\nجهودها - 206 - 242 - يهوديها\r\nچينيان - 219 ح\r\n\r\n« د »\r\nداس‌ها - 302\r\nدانويل‌ها - 5\r\nداه‌ها - 196\r\n\r\n« ر »\r\nرشوندها - 195 - 196\r\n\r\n« ز »\r\nزندها - 195 - 196\r\nزيل‌ها - 5\r\n\r\n« س »\r\nسارمات‌ها - 302\r\n\r\n","description":"","footnote":"","page_name":" 385 ","page_number":405},
  {"content":"\r\n\r\nسوروماتيدها - 293 ح\r\nسيبكىها - 25 - 46 ح\r\n\r\n« ش »\r\nشاليپ‌ها - 197 - 285 ح\r\nشاهسون‌ها - 195 - 196 - 270\r\nشقاقىها [ ايل شقاقى 
  ] - 187 - 195 - 196 - 277\r\n\r\n« ص »\r\nصفويه - 176 - 203\r\n\r\n« ط »\r\nطالش‌ها - 195 - 196 - 339\r\n\r\n« ع »\r\nعرب [ ايلات . . . 
  ] - 186\r\nعرب‌ها - 12 - 20 - 21 ح - 105 - 114 - 126 - 127 - 195 - 218 - 225 - 227 - 237 - 262 - 285\r\n\r\n« ف »\r\nفارين‌ها - 197\r\nفيلىها - 195 - 196\r\n\r\n« ق »\r\nقاجارها [ تيرهء . . . - ايل . . . 
  ] - 133 - 175 - 187 - 195 - 196 - 235 - 254 - 255 - 358 - 360\r\nقراچورلوها - 195 - 196\r\nقراگوزلوها - 195 - 196\r\nقرمطىها - 197 ح\r\n\r\n« ك »\r\nكاپا دوكيه‌ايها - 92 ح\r\nكاردوك‌ها - 197\r\nكردها [ ايلات . . . 
  ] - 4 - 12 - 20 - 23 - 32 - 34 - 35 - 36 - 40 ح - 42 ح - 45 ح - 46 - 50 - 53 - 54 ح - 60 - 63 - 66 - 67 - 68 - 69 - 70 - 71 - 73 - 76 - 84 - 94 - 95 - 98 - 99 - 101 - 102 - 106 - 107 - 112 - 113 - 129 ح - 186 - 195 - 196 - 197 ح - 223 - 230 - 270 - 271 - 275 - 276 - 277 - 278 - 279 - 280 - 317\r\nكلدانيان - 197\r\nكماژنىها - 92 ح\r\nكوجيك‌ها - 59\r\n\r\n« گ »\r\nگالات‌ها - 315 - گلواها\r\nگبرها - 199 - 206 - 356\r\nگرجىها - 329\r\nگلواها - 263 - 315 - گالات‌ها\r\n\r\n« ل »\r\nلازها - 12 - 83 - 290\r\nلرها - 195\r\nلزگىها - 82\r\n\r\n« م »\r\nماردها - 154 - 196 - 197\r\nمارياندينىين‌ها - 316 ح\r\n\r\n« و - ه »\r\nوهابىها - 127 - 171 - 218\r\nهيركانيان - 196 - ماردها\r\n\r\n« ى »\r\nيزيديها - 5 - 98 - 99 - 100 - 101\r\nيونانيان [ يونانيها 
  ] - 9 - 75 - 263 - 292 ح - 303 - 311\r\nيهوديها - 227 ح - جهودها\r\n\r\n","description":"","footnote":"","page_name":" 386 ","page_number":406},
  {"content":"\r\n\r\n\r\nكتاب‌ها\r\n\r\n« الف »\r\nاسفار خمسه - 71 ح\r\nانجيل - 251\r\nايلياد - 285 ح\r\n\r\n« ب »\r\nبازگشت ده هزار نفرى - 282 ح - 283 ح - 284 ح\r\nبررسى انتقادى مورخين اسكندر 198 ح\r\n\r\n« پ »\r\nپريپل ( سفر دريائى ) - 307 - 314 ح\r\nپژوهش جغرافيائى دربارهء لشكر كشى امپراطور هراكليوس - 123 ح\r\nپژوهش‌هاى جغرافيائى دربارهء مادى 123 ح\r\n\r\n« ت »\r\nتاريخ ارمنى انژيژيان - 99 ح\r\nتاريخ ايران - 203 ح - 206 ح - 230 ح\r\nتاريخ تالس تريس - 293 ح\r\nتاريخ دودمان اطريش - 4\r\nتاريخ عثمانى - 93 ح\r\nتاريخ فتحعلى شاه - 266 ح\r\nتاريخ لئون دهم - 4\r\nتاريخ محمد شاه - 266 ح\r\nتاريخ نادر شاه ( درهء نادرى ) - 266 ح\r\nتجزيهء نقشهء قلمروهاى نظامى و امپراطورى اسكندر - 123 ح\r\n\r\n« ج »\r\nجغرافياى باستان - 74 ح - 154 ح - 196 ح - 285 ح - 311 ح - 313 ح\r\nجهان‌نما - 74 ح - 94 ح - 98 ح - 101 ح\r\n\r\n« ح - خ »\r\nحبيب السير - 219 ح\r\nخاطرات آكادمى - 255 ح\r\nخلاصهء جغرافياى جهانى - 22 ح - 197 ح - 204 ح - 206 ح\r\n\r\n« د - ر »\r\nدومين سفر به ايران - 130 ح\r\nرساله دربارهء وهابىها - 197\r\nرسالهء زمان‌شناسى ايران - 166 ح\r\nروح القوانين - 238\r\n\r\n« س »\r\nسفر پيدايش - 295 ح\r\nسفرنامهء شاردن - 230 ح - 239 ح\r\nسفرنامهء فابويه - 364\r\n\r\n","description":"","footnote":"","page_name":" 387 ","page_number":407},
  {"content":"\r\n\r\nسفرنامهء كينر - 362\r\n\r\n« ف - ق »\r\nفرهنگ جغرافيائى ايران - 339 ح\r\nقرآن - 78 - 101 - 234 - 239 ح - 242 - 243 ح\r\n\r\n« ك - گ »\r\nكورس‌نامه ( لشكركشى كورس يا - سيروس ) - 213 ح - 311 ح - 313 ح\r\nگردش تا شيراز ( مسافرت شيراز ) - 163 ح - 195 ح\r\n\r\n« م »\r\nمسافرت به مصر و شامات [ كتاب . . . 
  ] - 208 ح\r\nمسافرت در آسياى صغير . . . - 283 ح\r\nمسافرت در امپراطورى عثمانى - 25 ح\r\nمسافرت شاردن - 190 ح - 208 ح - - سفرنامهء شاردن\r\nمسافرت شواليه ژوبر در ارمنستان و ايران - 361\r\nمسافرت‌نامه از حلب تا قسطنطنيه - 363\r\nمسافرت هوژ [ كتاب . . . 
  ] - 165 ح\r\nمنظرهء عمومى امپراطورى عثمانى - 228\r\n\r\n« ن - ى »\r\nنقشهء خط سير و امپراطورى اسكندر 198 ح\r\nيادبودهاى فرهنگستان . . . 122 ح - 123 ح\r\nيادداشت‌هاى سن‌مارتن - 74 ح\r\nيادداشت‌هاى لارشه . . . - 82 ح\r\n\r\n","description":"","footnote":"","page_name":" 388 ","page_number":408},
  {"content":"\r\n\r\n\r\nفهرست اماكن\r\n\r\n« آ »\r\nآپنن [ كوههاى . . . 
  ] - 91 - 280\r\nآتن - 293 ح - 313 ح\r\nآذربايجان - 22 - 122 - 124 - 125 - 130 - 135 - 155 - 189 - 196 - 205 - 271 - 272 - 321\r\nآرارات [ كوه . . . 
  ] - 23 - 24 - 34 - 63 - 64 - 122 - 367\r\nآرجك [ دهكده . . . 
  ] - 275 - 278\r\nآرژيك - 108 ح - 109\r\nآرنس [ گذرگاه . . . 
  ] - 278\r\nآستارا - 329 - 338 - 366 - 367\r\nآستورجى [ دهكده . . . 
  ] - 276\r\nآسيا - 49 - 63 - 67 - 84 - 88 - 107 - 115 - 127 - 185 - 224 ح - 226 ح - 238 - 248 - 254 - 303 - 305 - 310 - 313 - 315 - 359\r\nآسياى صغير - 3 - 6 - 9 - 12 - 22 - 78 ح - 189 - 193 - 194 - 221 - 249 - 281 - 283 ح - 285 - 292 ح - 311 - 316 - 361 - 368\r\nآسياى غربى - 189 ح\r\nآش قلعه - 92 - 281 - 283\r\nآشور - 64\r\nآفريقا - 114 - 226 - 231 ح\r\nآق داغ - 94 - 275\r\nآقزلر - 93\r\nآق سراى - 371\r\nآق شهر - 372\r\nآق كند - 269 - 270 - 271\r\nآكروزين [ شبه جزيرهء . . . 
  ] - 313 ح - 315 ح\r\nآگاجيك [ دهكدهء . . . 
  ] - 373\r\nآگانس [ دهكدهء . . . 
  ] - 278\r\nآلاوير - 87 - 93\r\nآلبانى - 197\r\nآلپ [ كوههاى . . . 
  ] - 91 - 280\r\nآلتون كوپرى ( پل زرين ) - 96 ح\r\nآلمان - 8 - 317\r\nآماديا - 66 - 96 ح\r\n\r\n","description":"","footnote":"","page_name":" 389 ","page_number":409},
  {"content":"\r\n\r\nآماستراه - 307 - 309 - 310\r\nآمل - 348 - 349 - 351 - 355 - 357\r\nآميزوس - 83 ح\r\nآناطولى - 78 - 186 - 189 - 226 ح\r\nآندرى نوپل ( چهل كليسا ) - 8\r\nآوانس [ جلگهء . . . 
  ] - 102\r\nآى آقا - 63\r\nآياندون [ دهكدهء . . . 
  ] - 304\r\nآيين‌دا - 8\r\n\r\n« الف »\r\nابوشهر - 105 ح\r\nابهر - 154 - 155 - 156 - 157\r\nاتلانتيك [ اقيانوس . . . 
  ] - 126\r\nاتنا [ كوه . . . 
  ] - 21 ح\r\nاحمدآباد - 117 - 120\r\nاختامه [ جزيره . . . 
  ] - 101 ح\r\nاخلات - 101\r\nاخلزيك - 365 - 372\r\nادنه - 363\r\nاربل - 96 ح\r\nارتپه [ دهكدهء . . . 
  ] - 375\r\nارتف [ دهكدهء . . . 
  ] - 376\r\nارجك - 276 - 278\r\nاردبيل - 129 - 130 - 131 - 133 - 134 - 135 - 147 - 150 - 153 - 154 - 196 - 329 - 365 - 366 - 367\r\nاردن - 145\r\nارزاب - 19 - 24 - 26 - 27\r\nارزنة الروم - 9 - 11 - 12 - 13 - 14 - 16 - 19 - 20 - 22 ح - 45 - 59 - 73 - 75 - 76 - 78 - 87 - 92 - 93 - 94 - 96 ح - 102 - 106 - 123 - 267 - 275 - 280 - 281 - 283 ح - 284 - 286 - 287 - 290 - 362 - 364 - 365 - 366 - 374\r\nارزنجان - 19 ح - 87 - 91 - 92 - 102\r\nارساسى - 204\r\nارس 20 - 22 ح - 53 - 64 - 74 ح - 92 - 94 - 136 - 168 - 176 - 196 - 197 - 198 - 226 ح - 244 - 275 - 280 - 376\r\nارسيسا ( درياچهء وان ) - 108 ح\r\nاركلى - 371\r\nارمان‌خانه - 154 - 269 - 270\r\nارمنستان - 12 - 22 - 25 - 27 ح - 59 - 64 - 74 ح - 76 - 77 - 84 - 91 - 92 ح - 94 - 97 - 102 - 108 - 114 - 123 - 189 - 197 - 198 - 231 ح - 282 ح - 283 ح - 297 - 361\r\nارمنستان بزرگ - 64 - 92 ح - 130 - 198\r\nارمنستان كوچك - 64\r\nاروپا - 4 - 5 - 7 - 30 - 42 -\r\n\r\n","description":"","footnote":"","page_name":" 390 ","page_number":410},
  {"content":"\r\n\r\n65 - 81 ح - 88 - 92 - 93 - 121 - 136 - 138 - 147 - 174 - 180 ح - 190 - 217 - 219 - 220 - 224 ح - 233 ح - 236 - 238 - 240 - 266 - 284 - 313 - 327 - 359\r\nاروميه - 196 - 273 - 371\r\nاروميه [ درياچه . . . 
  ] - 64 - 66 - 120 - 121 - 122 - 124 - 190 ح - 269 - 272 - 273 - 365 - 368 - 371\r\nازبيدلر [ جلگهء . . . 
  ] - 102\r\nازمير - 65 - 222 ح - 226 ح - 371\r\nاژبالى - 307\r\nاژه [ درياى . . . 
  ] - 75 - 226 ح\r\nاژه [ مجمع الجزاير . . . 
  ] - 226 ح\r\nاسپانى - 226 - 363\r\nاسپيدجون - 347\r\nاستاوروس - 286\r\nاسترآباد - 187 - 189 - 232 338 - 352 - 353 - 354 - 355 - 358 - 359\r\nاستفانوس [ دماغهء . . . 
  ] - 304\r\nاسكندرونه - 65\r\nاسكندريه - 140 - 198 - 301\r\nاسكى شهر - 363\r\nاشرف - 358\r\nاصفهان - 131 - 155 - 156 ح - 163 - 173 - 190 - 194 - 195 ح - 196 - 203 - 204 - 207 - 218 ح - 244 - 250 - 254 - 371 - 372\r\nاطريش - 4\r\nافيوم - 372\r\nاكباتان - 154 - 198 - 254\r\nاكسوس ( جيحون ) - 168 ح - جيحون\r\nالباغ - 371\r\nالبستان - 363 - 371\r\nالبرز - 22 - 197 ح - 198 - 253\r\nالجزاير - 226 ح\r\nالوار - 374 - 375\r\nالوند - 22 - 198\r\nالوئوس - 315 ح\r\nاناپا - 244\r\nآندرس - 59 - 75 - 79 - 87 - 95 - 102 - 103 - 111 - 114 - 123 - 364 337 - 338 - 339 - 342 - 347 - 352 - 367\r\nانطاكيه - 363\r\nانگلستان - 7\r\nانگورا - 310 - 362 - 363 - 372\r\nاوجك [ درياچهء . . . 
  ] - 111\r\nاوردنت - 78\r\nاورشليم - 14 - 227 ح - 310\r\nاورفه - 258\r\nاوكسن - 11 - 197 - 226 ح - 244 - 295 ح - 305 ح - 309\r\nاونيه - 83 - 85 - 241 ح -\r\n\r\n","description":"","footnote":"","page_name":" 391 ","page_number":411},
  {"content":"\r\n\r\n291\r\nاونيه قرحصار - 372\r\nاهر - 366\r\nايبرى - 197\r\nايپ سرا - 372\r\nايتاليا - 271\r\nايران - اكثر صفحات\r\nايروان - 9 - 16 - 25 - 26 - 29 - 31 - 32 - 34 - 45 - 46 - 57 - 136 - 196 - 205 - 365 - 366\r\nايرپس - 293\r\nايزده - 347\r\nايلديزاغ - 22\r\nايليجه - 87 - 92 - 123 - 281 - 282\r\nايليرى - 226 ح\r\nاينبولى - 304 - 305 - 306 - 363\r\nاينيجه - 304\r\nاينجه برون - 304\r\n\r\n« ب »\r\nبابل - 64 - 198 - 227 ح\r\nبادكوبه - 247 ح - 329 ح - 338 - 342 - 367\r\nباربار - 285\r\nبارتين - 310 - 311 - 312\r\nبارفروش - 329 - 334 - 343 - 346 - 347 - 348 - 351 - 352 - 354 - 355 - 359\r\nباطوم - 365\r\nباكوبه - 372 - 373\r\nباياكادان [ دهكدهء . . . 
  ] - 375\r\nبايبوت - 283 - 362\r\nبايزيد - 19 - 24 - 25 - 26 - 27 - 29 - 33 - 34 ح - 35 - 37 - 40 - 49 - 50 - 51 - 52 - 53 - 54 - 55 - 57 - 58 - 59 - 60 - 61 - 63 - 66 - 67 - 71 - 73 - 75 - 79 - 93 - 95 - 278 - 279 362 - 366 - 372\r\nبتليس - 96 - 102 - 108 - 362 - 368 - 371\r\nبحرين - 263\r\nبخارست - 8 - 222 ح\r\nبرگام - 290\r\nبروس - 371\r\nبستانه - 371\r\nبه سفر - 11 - 104 - 302 - 309 - 313 - 316\r\nبسنى - 226 ح\r\nبصره - 105 ح - 218 ح\r\nبغداد - 9 - 10 - 14 - 96 ح - 97 - 99 ح - 105 ح - 108 - 127 - 161 - 165 - 169 - 170 - 171 - 173 - 197 - 218 ح - 219 ح - 244 - 259 - 263 - 321 - 342 - 350 - 362 - 372 - 373\r\nبفرا 83 - 295 - 297 - 298 - 299\r\nبلغارستان - 226 ح\r\n\r\n","description":"","footnote":"","page_name":" 392 ","page_number":412},
  {"content":"\r\n\r\nبندر سعيد - 15\r\nبندر عباس - 105 ح\r\nبندور - 371\r\nبنگاله - 220\r\nبودرون - 371 - 372\r\nبوشان - 368\r\nبوشهر [ بندر . . . 
  ] - 263\r\nبولى - 362\r\nبيگ بازار - 371\r\nبيگ شهر - 371\r\nبيله - 285\r\nبين النهرين - 9 - 49 - 182 - 194 - 350\r\nبيوك ليمان - 291\r\n\r\n« پ »\r\nپارتنيوس [ رود . . . 
  ] - 292 ح - 311\r\nپاريس - 3 - 7 - 8 - 85 ح - 94 ح - 99 ح - 197 ح - 205 - 222 ح - 224 - 321\r\nپاسيانى - 74\r\nپاسبن 74 - 75 - 93 - 102 - 283 ح\r\nپافلاگونى - 197 - 311 ح\r\nپالاتى خانه - 289 ح\r\nپتى - 365\r\nپرتاسن - 197 - 198\r\nپرسبورگ - 259\r\nپروپون‌تيد - 226 ح\r\nپظلمائيس - 140\r\nپلاتانا - 290 - 312\r\nپل دختر - 325\r\nپل سليمان خان - 328\r\nپنجاب - 189 - 262\r\nپنت اوكسن - 285 ح - 305\r\nپون پلمونياك - 81\r\nپير بازار [ رود . . . 
  ] - 335\r\nپيرنه - 280\r\nپيل كاسپين - 357\r\n\r\n« ت »\r\nتاشكون - 279\r\nتالو - 280\r\nتبت كوچك - 22\r\nتبريز - 14 - 17 - 46 - 103 - 117 - 120 - 121 - 122 - 123 - 124 - 127 - 129 - 131 - 154 - 155 - 167 - 168 - 196 - 204 - 215 - 219 ح - 222 ح - 254 - 269 270 - 271 - 272 - 325 - 362 - 364 - 366\r\nتبس ( طبس ) - 155\r\nتخت جمشيد - 198 - 254\r\nتخت سليمان [ چشمهء . . . 
  ] - 64\r\nتراپبا - 316 - 317\r\nتراس - 302\r\nترانسيلوانى - 8\r\nترجان - 102\r\nترشيز - 359\r\nتركستان - 135 - 185 - 220 - 263\r\nتركستان ايران - 117\r\nتركمن‌چاى - 269 - 271\r\n\r\n","description":"","footnote":"","page_name":" 393 ","page_number":413},
  {"content":"\r\n\r\nتركيه - 12 - 19 - 24 - 34 - 59 - 63 - 88 - 91 - 93 - 113 - 115 - 137 - 186 - 211 - 221 - 226 ح - 242 - 243 - 246 ح - 250 - 262 - 266 - 267 - 274 - 277 - 284 - 290 - 312 - 333 - 352\r\nتركيهء آسيائى - 65 - 79 - 92 124 - 226 ح - 273 - 278 - 327\r\nتركيهء اروپائى - 88\r\nترمه - 83 - 293\r\nترمه [ رود . . . 
  ] - 372\r\nترمودون - 292 ح - 293\r\nتريپولى افريقا - 19\r\nتفليس - 49 - 108 - 131 - 212 - 221 ح - 329 - 365 - 366 - 367\r\nتك داغ - 275 - 280 - 283 ح\r\nتكريت - 372\r\nتكس - 282 ح - 283 ح\r\nتلخه‌چاى ( : رود ) - 121 - 272\r\nتميسير - 292\r\nتنگ كوسه داغ ( جدك ) - 74\r\nتواك - 64\r\nتوزلا - 279\r\nتوزيا - 362 - 363\r\nتوقات - 9 - 123 - 362 - 372\r\nتونس - 226 ح\r\nتهران - 5 - 10 - 125 - 129 131 - 150 - 153 - 154 - 167 - 169 - 171 - 173 - 174 - 185 - 186 - 188 - 196 - 197 ح - 198 - 206 ح 207 - 212 - 253 - 254 - 256 - 258 - 259 - 262 - 263 - 270 - 335 - 355 - 357 - 358 - 361 - 362 - 364 - 365 - 366 - 371 - 374\r\nتيربولى - 291\r\nتيسفون - 198\r\nتيكمه داش - 271\r\nتئودوزى - 310 ح\r\nتئوس - 158 ح\r\n\r\n« ج »\r\nجاجرود [ كاروانسراى . . . 
  ] - 355\r\nجانيك - 78 - 79 - 81 - 82 - 83 - 84 - 85 - 2289 - 29 - 294 - 297 - 299\r\nجبل تاك ( زاگروس باستانى ) - 63 - 64 - 66\r\nجبل طور - 21 ح\r\nجبلو [ كوه . . . 
  ] - 21 ح\r\nجده - 14\r\nجزاير ايونى - 7\r\nجزاير بحرين 218 - 220\r\nجزيرهء ؟ ؟ ؟ - 16\r\nجمال آباد - 157\r\nجنس ( خنس ) - 92 - 94 - 95 - 102 - 283 - 284 ح\r\nجولمرك - 66 - 371\r\nجيحون - 168 - 189\r\nجينيس [ دهكده . . . 
  ] - 283 ح\r\n\r\n","description":"","footnote":"","page_name":" 394 ","page_number":414},
  {"content":"\r\n\r\n\r\n« چ »\r\nچركستان - 244\r\nچست - 325\r\nچلبيان - 130\r\nچهارشنبه - 295\r\nچهل چشمه ( كوه . . . ) - 66\r\nچيفتليك - 284\r\nچين - 149 - 158 - 218 ح - 219 ح - 220\r\n\r\n« ح »\r\nحاجى آباد - 256\r\nحبشه - 189 ح\r\nحسن قلعه - 20 - 94 - 122 - 374 - 375 - 376\r\nحصن كهف - 64\r\nحلب - 90 - 157 - 244 - 362 - 363\r\nحمرين [ كوههاى . . . 
  ] - 63 - 64\r\n\r\n« خ »\r\nخارستان - 298\r\nخارك [ جزيرهء . . . 
  ] - 218\r\nخراسان - 22 - 127 - 135 - 166 - 174 ح - 182 - 186 - 192 ح - 196 - 197 - 198 - 205 - 322 - 338 - 357\r\nخرم‌آباد - 347\r\nخرم‌دره - 153 - 156 - 366\r\nخزر [ درياى . . . 
  ] - 34 - 92 - 129 - 130 - 131 - 153 - 154 - 190 - 196 - 218 - 226 ح - 244 - 253 - 321 - 322 - 324 - 337 - 250 - 356 - 364 - 366 - 367\r\nخزر [ كوههاى . . . 
  ] - 325\r\nخلخال - 153 - 154 - 328 - 330 - 366\r\nخلسين [ كوههاى . . . 
  ] - 66\r\nخليج اسكندرون - 361\r\nخليج فارس - 190 ح - 218 - 262 - 327\r\nخمسه - 154\r\nخنس - جنس\r\nخنوس - جنس\r\nخنون - جنس\r\nخوخاسان - 330\r\nخودوم - 328\r\nخوزستان - 205\r\nخوشاب - 275 - 276 - 371\r\nخوى - 64 - 103 - 111 - 114 - 117 - 119 - 269 - 273 - 274 - 276 - 366\r\n\r\n« د »\r\nداردانل - 316 ح\r\nداغستان - 189 - 337\r\nدامغان - 196 - 358\r\nداميت - 16 - 140\r\nدانزيك - 317\r\nدانوب [ رود . . . 
  ] - 19 - 176 - 226 ح - 297 - 317\r\nدجله - 64 - 92 - 171 - 226 ح - 280\r\nدربند - 131 - 168 ح - 366 - 367\r\nدرهء بخارا - 196\r\nدرياى سفيد - 137\r\n\r\n","description":"","footnote":"","page_name":" 395 ","page_number":415},
  {"content":"\r\n\r\nدرياى سياه - 8 - 10 - 11 - 12 - 83 - 85 ح - 109 - 244 - 281 - 284 - 286 - 289 - 291 - 295 ح - 302 - 305 - 306 - 310 ح - 361 - 362 - 363 - 368 - 372\r\nدزخليل - 269 - 272\r\nدشت بخارا - 359\r\nدكن - 220\r\nدگنيزلى - 371 - 372\r\nدلى بابا - 74\r\nدماغهء بابا - 315 ح\r\nدماوند - 253 - 355 - 357\r\nدمشق - 244 - 350\r\nدودهى - 330\r\nدوندوره - 155\r\nدوه بويئنى [ گردنهء . . . 
  ] - 93\r\nدهلى - 179 - 219\r\nديادين - 22 - 64 - 123\r\nدياربكر - 85 - 108 - 123 - 189 - 280 - 362 - 363 - 364 - 371 - 372\r\nدياله [ گدار . . . 
  ] - 373\r\nدير هفت كليسا - 277\r\nديزى خليل - 120\r\nديلمان - 330\r\n\r\n« ر »\r\nرأس العين - 372\r\nرستم آباد [ كاروانسراى . . . 
  ] - 328\r\nرشت - 321 - 324 - 325 - 328 - 329 - 330 - 332 - 333 - 334 - 335 - 336 - 337 - 338 - 339 - 340 - 341 - 347 - 348 - 366 - 372\r\nرود بابل - 351 - 354\r\nرودبار - 322 - 328 - 330\r\nرودبار [ تنگهء . . . 
  ] - 355\r\nرودسر - 329 - 343 - 346 - 347\r\nروسيه 7 - 85 ح - 221 - 302 - 333 - 338\r\nروم - 19 - 126\r\nرى - 204 - 254\r\n\r\n« ز »\r\nزاخو - 66\r\nزافرا - 291\r\nزاگورا - 316 ح\r\nزره‌بار [ درياچهء . . . 
  ] - 66\r\nزرين آباد - 154\r\nزفرا - 83\r\nزنجان - 153 - 154 - 155 - 196 - 269 - 270 - 328 - 364 - 366\r\nزيوه - 64\r\n\r\n« ژ »\r\nژن - 243 ح - 310 - 314 ح\r\nژيمنياس - 283 ح - 284 ح\r\nژينيس - 283 ح\r\n\r\n« س »\r\nساتالاى - ارزنجان\r\nساتالى - 371 - 372\r\nساردا - 330\r\nساروخ [ رود . . . 
  ] - 64\r\nسارى - 167 - 352 - 355 - 357 - 358\r\nساليان - 329 - 338\r\n\r\n","description":"","footnote":"","page_name":" 396 ","page_number":416},
  {"content":"\r\n\r\nسالونيك - 316 ح\r\nسامان سوئى ( رود ) - 92 - 281 - 284 ح\r\nسانگاريوس ( رود ) 292 ح\r\nساوآ - 287\r\nسبلان [ كوه . . . 
  ] - 367\r\nسجان داغ - 98 - 122\r\nسجستان - 192 ح\r\nسخت‌سر - 346 - 347\r\nسراب - 129 - 130 - 366\r\nسرازوس - 81 - كرزون\r\nسروى - 226 ح\r\nسزام - 310\r\nسعرد - 64\r\nسعيدآباد - 129 - 130 - 271\r\nسغديان - 198\r\nسفيدكوه ( آق‌داغ ) - 94 - 280\r\nسكاريه [ درهء . . . 
  ] - 371\r\nسلطانيه - 124 - 153 - 155 - 196 - 198 - 203 - 204 - 253 - 254 - 256 - 261 - 262 - 264 - 269 - 270 - 275 - 279 - 371\r\nسلماس - 64 - 196 - 273\r\nسلنتى - 371\r\nسليمانيه - 66 - 165 - 170 - 171\r\nسليوان - 34 - 75\r\nسمرقند - 161 - 359\r\nسميراموسرت - 107\r\nسن‌پطرزبورگ - 7\r\nسنجار - 372\r\nسند - [ رود . . . 
  ] - 189\r\nسنه - 64\r\nسورات - 220\r\nسورام - 365\r\nسورومات - 292 ح\r\nسوزيان - 196 - شوشتر\r\nسوفن - 59\r\nسوكوم - 85\r\nسوئيس - 287\r\nسيتن - 64\r\nسيحون [ رود . . . 
  ] - 363\r\nسيد حاجى - 273\r\nسيزبولى - 8\r\nسيسيل - 21 ح - 105 ح\r\nسيلان ( سرانديب ) - 220\r\nسيلوانه ( سيلوان ) - 75\r\nسينوپ - 81 ح - 297 - 298 - 299 - 300 - 301 - 302 - 303 - 304 - 306 - 309 - 363 - 372\r\nسيوا - 364\r\nسيواس - 91 - 241 ح\r\nسوئز - 14\r\n\r\n« ش »\r\nشامات - 7 - 105 ح - 137 - 139 - 143 - 208 ح - 226 ح\r\nشاهى - 266 ح\r\nشتكلى [ بيشهء . . . 
  ] - 91\r\nشرابان - 373 - 374\r\nشفت - 340\r\nشلمن - 343\r\n\r\n","description":"","footnote":"","page_name":" 397 ","page_number":417},
  {"content":"\r\n\r\nشماخى - 366 - 367\r\nشوش - 197 - 254\r\nشوشتر - 196\r\nشوشه - 366\r\nشوق [ رود . . . 
  ] - 97 ح - مرادچاى\r\nشيخ حسن [ رود . . . 
  ] - 64\r\nشيراز - 125 - 157 - 167 - 182 - 190 - 196 - 221 ح - 243 - 262\r\nشيروان - 189 - 196 - 321 - 326 - 327 - 333 - 338\r\n\r\n« ص »\r\nصامسون - 83 - 85 - 295 - 362 - 372\r\nصامسون [ خليج . . . 
  ] - 292\r\nصائين قلعه - 256\r\n\r\n« ط »\r\nطارم - 154 - 328 - 329\r\nطرابوزان - 7 - 9 - 11 - 12 - 13 - 59 - 75 - 84 - 85 - 109 - 259 - 269 - 281 - 283 ح - 285 - 286 - 287 - 289 - 290 - 297 - 298 - 302 - 362 - 364\r\nطرسوس - 363 - 371\r\nطرسوس [ رودخانهء . . . 
  ] - 368 - 371\r\nطسوج - 120 - 269 - 273\r\nطوپراق قلعه - 22 - 53 - 55 64 - 73 - 74\r\nطوروس - 21 - 87 - 92 - 154 - 190\r\nطوزلا [ : رودخانه . . . 
  ] - 123\r\n\r\n« ع »\r\nعدن - 114\r\nعراق - 22 - 127 - 196 - 205 - 321 - 322 - 326 - 327 - 333 - 348 - 356 - 357\r\nعراق عجم - 154 - 155 - 158 - 189 - 196 - 198 - 271\r\nعربستان - 43 - 105 ح - 127 - 158 - 265\r\nعكا - 16 - 139 - 140 - 241 ح\r\nعلى شاه عوض - 256\r\nعماديه - 371\r\n\r\n« ف »\r\nفاتسه - 83\r\nفارس - 127 - 196 - 198 - 360\r\nفارستان - 205\r\nفارناسى - 81\r\nفارين - 64\r\nفاز - 11 - 12 - 85 - 283 ح - 291 - 298 - 302\r\nفاش - 85\r\nفاناركى - 10 - 316\r\nفرات - 19 - 22 - 23 - 24 - 91 - 92 - 97 - 123 - 218 ح - 226 ح - 275 - 279 - 280 - 371 - 372\r\nفرانسه - 4 - 5 - 7 - 9 - 10 - 11 - 16 - 75 - 76 - 90 - 105 ح - 125 - 130 ح - 136 - 139 - 141 - 142 - 150 - 163 ح - 173 - 217 - 220 ح - 221 - 222 ح - 225 ح - 226 ح - 221 - 222 ح - 225 ح - 226 ح - 237 ح - 238 - 259 - 267 - 269 - 271 - 277 - 284 ح - 301 - 303 - 304 - 306 - 316 - 317 - 326 ح -\r\n\r\n","description":"","footnote":"","page_name":" 398 ","page_number":418},
  {"content":"\r\n\r\nفرح آباد - 354\r\nفريدون‌كنار - 337\r\nفومن - 321 - 325 - 338 - 340 - 341\r\nفيروزكوه - 22 - 351\r\nفيليوس 309 - 312\r\nفين‌كنشتاين - 317\r\n\r\n« ق »\r\nقارص - 365 - 366 - 372\r\nقافلان كوه - 271 - 325\r\nقاهره - 7 - 15 - 140 - 316 ح\r\nقراباغ - 196\r\nقراجه بورون - 305\r\nقراچوپان - 280\r\nقراچولان - 66 - 108\r\nقراحصار - 281\r\nقراداغ - 129\r\nقراشهر - 372\r\nقرزه - 303\r\nقرسو [ درهء . . . 
  ] - 371\r\nقره آقاج - 301 - 307\r\nقره حصار - 91 - 362\r\nقره كليسيا - 19 - 22\r\nقزل آقاج - 366 - 367\r\nقزل اوزن - 64 - 155 - 269 - 271 - 325 - 326 - 328 - 341\r\nقزل ايرماق - 81 - 83 - 292 - 297 - 299 - 363\r\nقزوين - 103 - 157 - 158 - 165 - 167 - 168 - 171 - 196 - 254 - 256 - 270 - 325 - 328 - 329 - 330 - 352 - 362 - 366 - 372\r\nقسطنطنيه - 7 - 8 - 9 - 10 - 11 - 16 - 19 - 26 - 31 - 36 - 37 - 45 - 46 - 58 - 59 - 65 - 76 - 77 - 78 ح - 83 - 84 - 89 - 90 - 95 - 100 - 104 ح - 107 - 142 - 171 - 205 - 212 - 218 ح - 222 ح - 224 ح - 226 ح - 250 - 267 - 270 ح - 277 - 281 - 285 - 290 - 297 - 298 - 302 - 304 - 306 - 309 - 312 - 316 - 317 - 362 - 363 - 371 - 372\r\nقصيريه - 15\r\nقطور - 64 - 112 - 113 - 123 - 275 - 276\r\nقفقاز - 12 - 13 - 35 - 92 - 197 ح - 292 ح - 298 ح\r\nقم - 190 - 192 ح - 195 ح - 196 - 371\r\nقنجيا - 153\r\nقندهار - 22 - 127 - 176 - 190 - 207 ح - 219 - 226 ح\r\nقور قلعه - 375\r\nقونيه - 371 - 372\r\nقويزليك - 281 - 287\r\nقيدار - 154\r\nقيصريه - 363 - 371\r\n\r\n« ك »\r\nكابل - 219\r\nكابلستان - 190 - 207\r\nكاپادوكيه - 22 - 83 - 91\r\nكارامانى - 22 ح - 78\r\nكاردوك - 64\r\n\r\n","description":"","footnote":"","page_name":" 399 ","page_number":419},
  {"content":"\r\n\r\nكارزون - 278\r\nكارمل [ كوه . . . 
  ] - 140\r\nكارو - 355\r\nكاروانسراى چنار - 328\r\nكاشان - 190 - 195 ح - 196 - 321 - 333 - 357\r\nكالانا - 243 ح\r\nكالپه - 306\r\nكالس - 315 ح\r\nكالكال [ دهكدهء . . . 
  ] - 376\r\nكبيره - 91\r\nكجاپونهار - 13\r\nكربلا - 171 - 182\r\nكر [ رود . . . 
  ] - 168\r\nكرج [ رود . . . 
  ] - 254 ح\r\nكردستان - 22 ح - 45 - 63 - 64 - 65 - 70 - 71 - 112 - 113 - 189 - 205 - 246 ح - 283 ح - 334\r\nكردستان ايران - 196 - 325\r\nكردستان تركيه - 66\r\nكردستان شمالى - 284\r\nكردكنار - 347\r\nكرزون - 81 - 291\r\nكركوك - 96 ح - 123\r\nكرمان - 127 - 167 - 192 ح - 197 - 205 - 221\r\nكرماندل - 220\r\nكرمانشاه - 171 - 215 - 364\r\nكرمپه - 301 - 303 - 306 - 312\r\nكريمه - 11 - 83 - 176 - 297 - 305 - 316 ح\r\nكستمون - 362 - 363 - 372\r\nكسكر محله - 347 - 348\r\nكسنه - 341\r\nكشمير - 148 - 190 ح - 219 - 220 - 263\r\nكفكن - 306\r\nكلباتجل ( تجن ) - 359\r\nكلده - 64\r\nكلشيد - 9 - 64 - 197 - 198 - 292 ح\r\nكماسور - 284 ح\r\nكنه - 15\r\nكوتاتى - 365\r\nكوتاهيه - 371\r\nكوجاپونهار - 283\r\nكوزلى - 94\r\nكوسه داغ - 19 - 21 - 74 - 122\r\nكوللى - 87 - 94 - 102 - 275 - 280\r\nكوماكى - 284 ح\r\nكومباس - 284 ح\r\nكومجوقاز - 289 - 292 - 297 - 298 - 299 - 300\r\nكوم جى آقيز - 292 ح\r\nكيات خانه - 8\r\nكيان - 93 - 106 - 275 - 280 - 281 282\r\nكيتوروس دوپانلاگونى - 306\r\nكيدروس - 306 - 307\r\nكيزلار - 366\r\nكيش [ جزيره . . . 
  ] - 218\r\nكيلى - 306 - 313\r\n\r\n","description":"","footnote":"","page_name":" 400 ","page_number":420},
  {"content":"\r\n\r\nكيليمولى [ دماغهء . . . 
  ] - 312\r\nكينولى [ دماغهء . . . - 301 - 305\r\n\r\n« گ »\r\nگاردىين - 64\r\nگازا - 123 - 204 - 254\r\nگرجستان - 76 - 117 ح - 127 - 130 - 134 - 176 - 189 - 221 ح 244 - 367\r\nگردنهء صوفيان - 121\r\nگرگان [ رود . . . 
  ] - 338 - 359\r\nگشكر - 325 - 336 - 339 - 341\r\nگمش خانه - 281 - 285 - 286 - 362\r\nگموش خانه - 283 ح - 372\r\nگنجه ( اليزابت پل ) - 365 - 366\r\nگنگ [ رود . . . 
  ] - 189\r\nگوجيك - 84\r\nگيلان - 153 - 189 - 190 ح - 205 - 321 - 322 - 323 - 324 - 325 - 326 - 327 - 332 - 334 - 338 - 339 - 341 - 343 - 347 - 348 - 360\r\n\r\n« ل »\r\nلار - 333\r\nلاريجان - 355\r\nلاهيجان - 321 - 325 - 329 - 330 - 338 - 341 - 342 - 347\r\nلرستان - 196\r\nلندن - 3\r\nلنگران - 329 - 336 - 338 - 366 - 367 - 372\r\nلنگرود - 321 - 325 - 337 - 342 - 343\r\nلوور [ موزهء . . . 
  ] - 162 ح\r\nلهستان - 317\r\nليبى - 190 ح\r\nليت كوه - 355\r\nليدى - 158 ح\r\nليكوس - 315 ح\r\nليون - 222\r\n\r\n« م »\r\nماردين - 108 - 362\r\nمارسيوان - 290\r\nمازندران - 127 - 153 - 189 - 196 - 205 - 253 - 321 - 322 - 323 - 327 - 329 - 346 - 348 - 349 - 350 - 352 - 355 - 357 - 358 - 360\r\nماسوله - 325 - 330\r\nمالابار - 220\r\nماوراء النهر - 196\r\nمايان [ دهكدهء . . . 
  ] - 272\r\nمحموديه - 111 - 113 - 276\r\nمديترانه [ درياى . . . 
  ] - 105 ح - 137 ح - 189 - 291 - 361 - 368 -\r\nمراش - 371\r\nمراغه - 273 - 365 - 371\r\nمراكش - 226 - 242 ح\r\nمرسيوان - 362 - 364 - 372\r\nمرمره - 371\r\nمرند - 117 - 120 - 121 - 157\r\nمرو - 269\r\nمسكو - 321 - 329 - 333\r\n\r\n","description":"","footnote":"","page_name":" 401 ","page_number":421},
  {"content":"\r\n\r\nمشهد - 167 - 196 - 338 - 358 - 359\r\nمشهدسر - 334 - 335 - 337 - 351 - 352 - 354\r\nمشهدسر [ رود . . . 
  ] - 359\r\nمصر - 7 - 14 - 15 - 16 - 22 - 65 ح - 77 - 88 - 89 - 105 ح - 137 - 139 - 155 - 193 - 208 ح - 212 - 213 ح - 226 ح - 270 ح - 301 - 310\r\nمصر [ درهء . . . 
  ] - 189 ح\r\nمعدن - 59\r\nمغان [ دشت . . . 
  ] 131 - 196\r\nمكرى - 371\r\nمكه - 35 - 127 - 171 - 182 - 227\r\nمگار - 312\r\nملاذگرد - 97 - 98 - 102 - 123 - 279 - 280\r\nملاطيه - 362 - 371\r\nملاكلا - 347\r\nمناذگرد - ملاذگرد\r\nمناواذگرد - ملاذگرد\r\nمنجيل - 322 - 328\r\nمنفلوط - 15\r\nمنىتور - 76\r\nموره - 244\r\nموش - 64 - 66 - 95 - 102 - 108 - 371 -\r\nموصل - 108 - 350 - 362 - 363 - 372\r\nمهروان [ رودخانهء . . . 
  ] - 66\r\nمهرود [ رود . . . 
  ] - 374\r\nميافارقين 371\r\nمئاندر [ رود . . . 
  ] - 78 - 315 ح\r\nميانه - 271 - 325 - 362 - 365\r\nميديا - 8\r\nميسيورى - 8\r\nميگرى - 366\r\nميلزى - 302\r\nمين‌گرلى - 244\r\n\r\n« ن »\r\nنخجوان - 45 ح - 365 - 366 - 372\r\nنرديوان [ جلگهء . . . 
  ] - 102\r\nنمرود [ كوههاى . . . 
  ] - 96 ح\r\nنمرود ( نيفاط ) - 64\r\nنيشابور 196 - 338 - 359\r\nنيقيه - 244\r\nنيل [ درهء . . . 
  ] - 114\r\nنيل [ رود . . . 
  ] - 15 - 155\r\nنيكسر - 372\r\nنيمن [ رود . . . 
  ] - 176\r\n\r\n« و »\r\nوالاك - 226 ح\r\nوان - 65 - 66 - 87 - 95 - 97 - 98 - - 102 - 103 - 105 - 106 - 107 - - 108 - 115 - 208 - 276 - 278 - 364 - 368 - 371\r\nوان [ درياچه . . . 
  ] - 64 - 66 - 95 - 96 ح - 99 - 101 - 108 - 122 - 190 ح - 273 - 276 - 368\r\n\r\n","description":"","footnote":"","page_name":" 402 ","page_number":422},
  {"content":"\r\n\r\nورساى - 150\r\nورشو - 317\r\nونا [ شهر . . . 
  ] - 83\r\nونا [ دماغهء . . . 
  ] - 291\r\nويدين - 317\r\nوين - 317\r\n\r\n« ه »\r\nهارپاسو - 282 ح - 283 ح\r\nهاليس - 81 - 285 ح - 292 ح - 293 297 - 299 - 311 ح\r\nهرات - 196 - 206 ح - 359\r\nهراز - 349 - 355 - 356\r\nهرشك - 355 - 356 - 357\r\nهرقليه - 198\r\nهرمز [ جزيره . . . 
  ] - 218\r\nهرموناسا - 289 ح\r\nهريس - 153\r\nهزو - 371\r\nهشتر خان - 5 - 199 - 205 - 215 - 222 ح - 264 - 266 - 321 - 326 329 - 333 - 334 - 336 - 337 - 338 - 342 - 355\r\nهكيار [ كوههاى . . . 
  ] - 64 - 111 - 276\r\nهلند - 219\r\nهمدان - 123 - 155 - 171 - 196 - 197 ح - 204 - 272 - 371\r\nهموس [ كوههاى . . . 
  ] - 280\r\nهند - 43 - 148 - 163 - 188 - 204 - 266 ح - 272 و - هندوستان\r\nهندوستان - 31 - 88 - 126 - 176 - 217 - 226 ح - 265 - 334\r\nو - هند\r\nهنگرى - 8\r\nهوبابا - 328\r\nهورشون - 275 - 279\r\nهياگان - 375 - 376\r\n\r\n« ى »\r\nيازون - 291\r\nيزد - 182 - 195 ح - 244 - 321 - 333 - 356\r\nيشيل ايرماق - 293 - 368\r\nيمن - 220\r\nيوزقات - 362 - 363 - 372\r\nيونان - 137 - 282 - 310\r\nيونائوس - 22\r\n\r\n","description":"","footnote":"","page_name":" 403 ","page_number":423},
  {"content":"\r\n . \r\n","description":"","footnote":"","page_name":" 404 ","page_number":424},
  {"content":"\r\n . \r\n","description":"","footnote":"","page_name":" 405 ","page_number":425},
  {"content":"\r\n . \r\n","description":"","footnote":"","page_name":" 406 ","page_number":426},
  {"content":"\r\n . \r\n","description":"","footnote":"","page_name":" 407 ","page_number":427},
  {"content":"\r\n . \r\n","description":"","footnote":"","page_name":" 408 ","page_number":428},
  {"content":"\r\n . \r\n","description":"","footnote":"","page_name":" 409 ","page_number":429},
  {"content":"\r\n . \r\n","description":"","footnote":"","page_name":" 410 ","page_number":430},
  {"content":"\r\n . \r\n","description":"","footnote":"","page_name":" 411 ","page_number":431},
  {"content":"\r\n . \r\n","description":"","footnote":"","page_name":" 412 ","page_number":432},
  {"content":"\r\n . \r\n","description":"","footnote":"","page_name":" 413 ","page_number":433},
  {"content":"\r\n . \r\n","description":"","footnote":"","page_name":" 414 ","page_number":434},
  {"content":"\r\n . \r\n","description":"","footnote":"","page_name":" 415 ","page_number":435},
  {"content":"\r\n . \r\n","description":"","footnote":"","page_name":" 416 ","page_number":436},
  {"content":"\r\n . \r\n","description":"","footnote":"","page_name":" 417 ","page_number":437},
  {"content":"\r\n . \r\n","description":"","footnote":"","page_name":" 418 ","page_number":438},
  {"content":"\r\n . \r\n","description":"","footnote":"","page_name":" 419 ","page_number":439},
  {"content":"\r\n . \r\n","description":"","footnote":"","page_name":" 420 ","page_number":440},
  {"content":"\r\n . \r\n","description":"","footnote":"","page_name":" 421 ","page_number":441},
  {"content":"\r\n . \r\n","description":"","footnote":"","page_name":" 422 ","page_number":442},
  {"content":"\r\n . \r\n","description":"","footnote":"","page_name":" 423 ","page_number":443},
  {"content":"\r\n . \r\n","description":"","footnote":"","page_name":" 424 ","page_number":444},
  {"content":"\r\n . \r\n","description":"","footnote":"","page_name":" 425 ","page_number":445},
  {"content":"\r\n . \r\n\r\n","description":"","footnote":"","page_name":" 426 ","page_number":446}
  ]