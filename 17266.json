[
  {"content":"\r\n\r\nاسلام و هيئت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nهيئت و نجوم : 4\r\n- تخصصى ( طلاب و دانشجويان )\r\n1632\r\n3865\r\nشهرستانى ، هبةالدين ، 1884 - 1967 .\r\n[ الهيئة و الاسلام . فارسى 
  ]\r\nاسلام و هيئت / سيد هبة الدين شهرستانى ؛ ترجمه و توضيحات سيدهادى خسروشاهى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم ) ، 1387 .\r\n[ 576 
  ] ص . : مصور . - ( مؤسسه بوستان كتاب ؛ 1632 ) ( هيئت و نجوم ؛ 4 )\r\n110000 ريال : ISBN 964 - 964 - 09 - 0133 - 5\r\nفهرست نويسى بر اساس اطلاعات فيپا .\r\nص . ع . به انگليسى : Allameh Sayyid Hebat al - Din Shahrestahni Islam And Astronomy\r\nكتاب نامه به صورت زيرنويس .\r\nنمايه .\r\n1 . نجوم اسلامى . الف . خسروشاهى ، هادى ، 1317 - مترجم . ب . دفتر تبليغات اسلامى حوزه علميه قم . مؤسسه بوستان كتاب . ج . عنوان . د . عنوان : الهيئة و الاسلام . فارسى .\r\n9041 ه‍ 9 ش / 23 QB\r\n520\r\n1387\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاسلام و هيئت\r\nعلامه سيد هبة الدين شهرستانى\r\nترجمه و توضيحات : سيد هادى خسروشاهى\r\nبوستان كتاب\r\n1387\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nاسلام و هيئت\r\nنويسنده : علامه سيد هبة الدين شهرستانى / ترجمه و توضيحات : سيدهادى خسروشاهى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم )\r\nليتوگرافى ، چاپ و صحافى : چاپخانه مؤسسه بوستان كتاب / نوبت چاپ : اول / 1387\r\nشمارگان : 1200 / بها : 11000 تومان\r\nتمامى حقوق محفوظ است\r\nprinted in the Islamic Republic of iran\r\nدفتر مركزى : قم ، خ شهدا ( صفائيه ) ، ص پ 917 / 37185 ، تلفن : 7 - 7742155 نمابر : 7742154 تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروش عمده و مركز اطلاع رسانى : قم ، چهار راه شهدا ، جنب ورودى دفتر تبليغات اسلامى ، تلفن : 7743179\r\nفروشگاه شماره 2 : تهران ، ميدان فلسطين ، خ طوس ، كوچه تبريز ، پلاك 30 ، تلفن : 88956922 - 09395992089\r\nفروشگاه شماره 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شماره 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شماره 5 : اصفهان ، ميدان انقلاب ، جنب سينما ساحل ، تلفن : 2221712\r\nپخش پكتا ( پخش كتب اسلامى و انسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن : 88940303\r\nنمايندگى هاى فروش كتاب مؤسسه در داخل و خارج كشور ( ضميمه برگه نظرخواهى آثاى انتهاى كتاب )\r\nپست الكترونيك : E - mail : info @ bustaneketab . com\r\nدريافت پيام كوتاه ( SMS ) : 10002155\r\nجديدترين آثار مؤسسه و آشنايى بيشتر با آن در وب سايت :\r\nبا قدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار / دبير شوراى كتاب : جواد آهنگر / ويراستار : ابوالفضل طريقه دار / چكيده عربى : سهيله خائفى / چكيده انگليسى : مريم خائفى / فيپا : مصطفى محفوظى / اصلاحات حروف نگارى : حسين محمدى و مريم ونكى / صفحه آرا : احمد مؤتمنى / نمونه خوانى : سيدرضا هدايتى ، غلامرضا شهبازى ، سيد كاظم رضوى و ابوالحسن صيب نژاد / كنترل نمونه خوانى : محمد جواد مصطفوى / بازخوانى نهايى متن : بيژن سهرابى / كنترل فنى صفحه آرايى : سيدرضا موسوى منش / طراح جلد : اميرعباس رجبى / مدير توليد : عبدالهادى اشرفى / آماده سازى : حميدرضا تيمورى / سفارشات چاپ : اميرحسين مقدم منش و ساير همكاران / امور چاپ : على عليزاده ، مجيد مهدوى و ساير همكاران ليتوگرافى ، چاپ و صحافى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nدربارهء ترجمهء جديد ( چاپ ششم )\r\nترجمهء كتاب اسلام و هيئت تأليف علامه كبير ، شادروان ، آية الله سيد هبة الدين شهرستانى ، پيش از اين پنج بار چاپ شده است . . . چگونگى داستان چاپ‌هاى قبلى را من در « مقدمه چاپ اول » و « يادداشتى بر چاپ سوم » آورده‌ام ، اما نكته‌اى كه در اين‌جا بايد به آن اشاره كنم اين است كه آنچه كه هم اينك تقديم علاقه‌مندان مىگردد ، در واقع ترجمه جديدى از آن كتاب است كه به طور كامل ، توسط اين جانب و براى حفظ اثرى كه مدت‌ها روى آن كار كرده بودم ، به عمل آمده است . . . .\r\n. . . كتاب الهيئة و الاسلام نخست چندين بار و توسط شخصيت‌هاى معروفى چون : محمد باقر ميرزا خسروى - فرماندار غرب ايران - ( در سال 1329 ه . ق ) و استاد دكتر محمود شهابى ( در سال 1340 ه . ق ) و استاد اسماعيل فردوس فراهانى ( در سال 1356 ه . ق ) به فارسى ترجمه شده و بعضى از آن ترجمه‌ها در همان شصت - هفتاد سال پيش ، چاپ و منتشر شده‌اند ، اما اين ترجمه جديد كه حداقل اضافاتى به مقدار نصف مجموع مطالب چاپ اول را دارد ، از روى آخرين متن عربى كتاب به عمل آمده و ده‌ها پاورقى مبسوط و مشروح در توضيح مطالب مؤلف محترم و با توجه به آخرين اكتشافات علمى در زمينه نجوم و آسمان‌شناسى ، همراه عكس‌هاى جديدى كه توسط ما به آن افزوده شده ، در مجموع ، ترجمه و اصل كتاب به كلّى متفاوت از ترجمه‌ها و چاپ‌هاى پيشين شده و شكل كامل‌تر و جديدى به خود گرفته است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nالبته با توجه به اكتشافات عجيب و غريب روزانه و مستمر دربارهء ستارگان و كهكشان‌ها و با توجه به آمار و ارقام واقعاً « نجومى » - كه گاهى دانشمندان اين علم ، با استفاده از دقيق‌ترين ابزار فنى و ماهواره‌ها و . . . - آنها را بيان مىكنند و سخن از ميلياردها نجوم و ستاره دنباله دار و كهكشان و . . . به ميان مىآورند و يا صحبت از فاصله‌هاى ميليونى - به سال نورى - بين اجرام آسمانى مطرح مىكنند ، تحقيقات و پژوهش‌ها ، در اين زمينه پايان‌يافتنى نيست و هم‌چنان ادامه دارد و در واقع مىتوان گفت كه علم « همه روزه » با ابزار و وسايل آسمان‌شناسى دقيق و الكترونيك و ايستگاه‌هاى فضايى و مانند « هابل » و . . . ، كشفيات جديدى را عرضه مىكنند كه حاكى از عظمت جهان هستى و قدرت پايان‌ناپذير خالق مطلق بوده و نشان‌دهنده « اندك » بودن معلومات بشرى است . . . « 1 » .\r\nبا اين وصف ، ما ترجمه جديد اين كتاب را كه يك قرن پيش تأليف و چاپ شده و در زمان خود ، يكى از مهم‌ترين كتاب‌ها محسوب شده است ، امروزه به عنوان « بخشى از تاريخ علم هيئت » از ديدگاه يك عالم بزرگوار اسلامى ، به علاقه‌مندان علم هيئت عرضه مىداريم . . . .\r\nالبته مراجعه به پاورقىها و توضيحات ما در بعضى از مسائل مطرح شده در كتاب و دقت در چگونگى و شگفت‌انگيز بودن اين اطلاعات و داده‌هاى جديد ، به خوبى\r\n\r\n\r\n","description":"","footnote":"\r\n( 1 ) . طبق گزارشى كه در خرداد 1379 ، در « اينترنت » آمده توجه بفرماييد :\r\n« دانشمندان با استفاده از اطلاعات دريافتى از رصدخانه « لاسيلا » در شيلى كه متعلق به اروپاست ، پنج سياره جديد را در نيم‌كره جنوبى شناسايى كردند .\r\nيكى از پنج سياره‌اى كه ستاره‌شناسان ژنو كشف كرده‌اند ، بخشى از دومين سيستم چند سياره‌اى است كه تاكنون مشاهده شده است . اين ستاره شناسان سياره ديگرى را در نيم‌كره جنوبى كشف كرده‌اند كه حول ستاره « اچ - دى - 190222 » گردش مىكند و 203 ميليون سال نورى از زمين فاصله دارد .\r\nدانشمندان دانشگاه كاليفرنيا نيز سه سياره جديد كشف كرده‌اند كه همگى همانند سياره مشترى ساختمانى گازىشكل دارند . »\r\n","page_name":" 12 ","page_number":12},
  {"content":"\r\n\r\nروشن مىسازد كه در عصر ما ، براى بررسى علم هيئت از ديدگاه اسلام ، تأليف كتاب جديدى ، با همكارى دانشمندان اسلامى و پژوهش‌گران علوم گونه‌گون ، لازم و ضرورى است . . . و آنچه كه ما تقديم مىكنيم - همان‌طور كه اشاره شد - فقط نشان‌دهنده گوشه‌اى از تاريخ قديمى و اطلاعات پيشين مربوط به اين علم ، و ديدگاه‌هاى خاص يك عالم صاحب نظر ، در يك قرن پيش است و بس !\r\nالبته ترجمه جديد اين كتاب و نشر آن - براى ششمين بار - هرگز به اين معنا نيست كه نگارنده در همه مسائل مطرح شده ، با مؤلف محترم هم‌فكر است و يا همه آرا و نظريات وى را ، به طور مطلق مىپذيرد ! . . . بلكه هدف تشويق « طلاب حوزه‌هاى علميه » به بحث و فحص در علم نجوم و هيئت و با استناد به آخرين كشفيات دربارهء پديده‌هاى عظيم و عجيب آسمانى است . كه متأسفانه گويا بر خلاف حوزه‌هاى علميه پيشين ، در عصرها ، توجه خاصى به آن مبذول نمىشود .\r\nپس اگر در لسان روايات ما آمده است كه خداوند را « هزار هزار عالم و هزار هزار آدم » - غير از « آدم » ما بوده است - بايد با استناد به همين روايات ، در كشف چگونگى اين هزار هزار آدم و عالم كوشيد . . . .\r\nبى ترديد نسل‌هاى آينده ، تحقيقات كنونى دانشمندان جهان را هم به مثابه « گوشه‌اى از تاريخ علم هيئت » خواهند پذيرفت ، ولى معلومات و آگاهىهاى آنها ، بسيار فراتر از آن خواهد بود كه ما اكنون مىتوانيم آن را تصور كنيم !\r\n* * * براى پى بردن به عظمت جهان هستى ، كرات آسمانى و كهكشان‌ها و . . . يك اشاره اجمالى ، در اين مقدمه بىتناسب نخواهد بود :\r\nعلم امروز مىگويد جهان هستى در نتيجه يك انفجار بزرگ پديد گشت و « ماده » از آن به وجود آمد . ولى اين پرسش مطرح گرديد : ماده‌اى كه به وجود آمد و پخش گرديد ، آيا در « زمان » و « مكان » هستى يافت ؟ . . . و پاسخ مثبت مىدهند كه\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدر زمان و مكان پديدار گشت ! انيشتين در اين‌جا « بعد چهارم » را كه « زمان » باشد مطرح نمود .\r\nدانشمندان مىگويند انسان وقتى به آسمان نگاه مىكند ، با چشم غير مسلح ، مىتواند سه هزار ستاره را ببيند كه در آسمان به دور خورشيد مىچرخند و مانند خورشيد و ماه قابل رؤيت هستند .\r\nپيشينيان از اين كوكب‌ها به هراس افتادند و آنان را « خدايان » ناميدند ! و به پرستش آنها پرداختند تا اين‌كه پيامبران آمدند و آنان را به راه راست رهنمون شدند . . . .\r\nدانشمندان عمر جهان هستى را سيزده ميليارد سال مىدانند كه از انبوه توده‌هاى ستارگان بسيار بزرگ تشكيل شده است و داراى صدها هزار ميليون خورشيد و ماه در آن وجود دارد .\r\nولى عقل اين فرضيه را نمىتواند بپذيرد چرا كه اگر براى هر ستاره‌اى اسم خاصى بگذاريم ، چه مقدار دقت لازم خواهد بود كه نام ستارگان اين كهكشان‌ها را بشماريم ؟\r\nدو هزار سال تمام براى شمارش نام آنان وقت لازم خواهيم داشت : « فَلا أُقْسِمُ بِمَواقِعِ النُّجُومِ * وَ إِنَّهُ لَقَسَمٌ لَوْ تَعْلَمُونَ عَظِيمٌ » فاصله بين اين ستارگان بزرگ و كهكشان‌ها بسيار زياد است . تندروترين موشكى كه انسان تاكنون توانسته است بسازد و به فضا بفرستد ، مىتواند بيست كيلومتر در ثانيه حركت كند . و با توجه به فاصله كهكشان‌ها با زمين ، هر موشكى كه بخواهيم به سوى آنها پرتاب كنيم - منهاى خورشيد - صد هزار سال زمان لازم خواهيم داشت تا به مقصد برسد ؟\r\nنزديك‌ترين كهكشان ، داراى يك صد هزار ميليون خورشيد يعنى يك صد ميليون مجموعه شمسى است . و خورشيد ما كه مستقر و ثابت است ، اگر حرارتش بيشتر شود ، كره زمين با فاجعه‌اى روبه‌رو خواهد شد .\r\nدر كهكشان « عقرب » ستاره يا خورشيدى وجود دارد كه 27 ميليون بار ، بزرگ‌تر از خورشيد ماست ! هر نور كم‌سويى هم كه ما در آسمان مىبينيم ، پرتوى از يك جهان\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاست و دانشمندان مدعى هستند كه در جهان هستى بزرگ ، هزار هزار هزار ميليون كهكشان وجود دارد پس جايگاه كره ما و انسان‌ها در قبال اين جهان هستى چه مىتواند باشد ؟ « أَ أَنْتُمْ أَشَدُّ خَلْقاً أَمِ السَّماءُ » . پس نبايد اصولًا فكر كنيم كه كره زمين ، حجم قابل اعتنايى در برابر اين كرات ، ستاره‌ها ، خورشيدها و كهكشان‌ها دارد !\r\nنور با سرعت سيصد هزار كيلومتر در ثانيه در حركت است ، يعنى نور هفت بار و نيم در هر ثانيه به دور كره زمين مىچرخد ! يعنى نورى كه امروز ما در آسمان رؤيت مىكنيم ، در واقع قبل از يك ميليون سال نورى از آن ستاره يا خورشيد ساطع شده تا به ما رسيده است !\r\nماه نورى ندارد ! و سرد است و به دور كره زمين مىچرخد و كره زمين ، دنباله‌رو خورشيد است . ستارگان ديگر ، هر كدام كوكب‌هاى ويژه خود را دارند ، ولى كره زمين فقط يك كوكب - ماه - را دارد كه در هر 29 روز و نيم در ماه ، به دور آن گردش مىكند ! كره زمين پنجاه برابر بزرگ‌تر از ماه است و خورشيد يك ميليون بار از زمين بزرگ‌تر است . . . .\r\nاين خلاصه‌اى از اكتشافات و نتيجه بررسىهاى دانشمندان علوم نجوم و هيئت و آسمان است كه با استفاده از محاسبات دقيق علمى و پس از مراجعه به نتايج به دست آمده از عكسبردارىها و اكتشافات عجيب دستگاه‌هايى چون « هابل » و يا ماهواره‌هاى فضايى و موشك‌هاى فضاپيما و هزاران وسيله علمى ديگر ، به اين نتايج رسيده‌اند . اين نتايج ، بىترديد همهء دانستنىها درباره جهان هستى بزرگ نيست . . . پس آنچه كه در گذشته به آنها اشاره شده و در لسان قرآن و احاديث آمده در واقع ، براى تقريب ذهن افراد و متناسب با درك و فهم انسان عصر نزول قرآن و صدور روايات مىباشد و فقط به عنوان اشاره به عظمت خلقت و هستى است و گرنه ميدان و بستر گسترده‌تر براى ارزيابى و يافت و درك حقايق فزون‌تر ، همواره باز بوده است همانطور كه نظريات امروزه دانشمندان ، در واقع اشاره به گوشه‌هايى از دانسته‌هاى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nآنان درباره جهان بزرگ هستى و پيدايش خلقت و انسان و آسمان‌ها و كهكشان‌ها است .\r\nبا توجه به اين نكته‌ها ، فضلا و علماى ما بايد با مراجعه تحقيقى دقيق‌تر و علمىتر به آيات و روايات درباره كرات آسمانى و كهكشان‌ها و ستاره‌ها و كره زمين و « الف الف عالم و الف الف آدم » به نتايج درخشان‌ترى در مورد پيش‌گويىها و تبيان‌هاى آيات و احاديث برسند و اين نكته را فراموش نكنند كه آنچه كه در زبان علوم نجوم و هيئت با استناد به آيات و روايات ، مطرح شده همگى براى « تقريب ذهن » انسان‌ها و متناسب با عصر و زمان بوده است نه همه واقعيت‌ها . . . .\r\n* * * در پايان يادآور مىشود كه هرگونه تذكار اصلاحى و يا تكميلى و يا هرگونه نقد و بررسى علمى را درباره اين كتاب از آشنايان و آگاهان به علم هيئت و نجوم ، مىپذيريم و نظريات آنها را ، در چاپ‌هاى بعدى اين كتاب ، مورد توجه و استفاده قرار خواهيم داد .\r\n« وَلِلَّهِ مُلْك السَّمواتِ وَالأَرضِ وَاللَّهُ عَلى كُلِّ شَىءٍ قَدِيرٌ * إِنَّ فِى خَلْقِ السَّمواتِ وَالأَرضِ وَاخْتِلافِ اللَّيْلِ وَالنَّهارِ لَآياتٍ لِأُولِى الأَلْبابِ » « 1 » .\r\n« فَلا أُقْسِمُ بِمَواقِعِ النُّجُومِ * وَ إِنَّهُ لَقَسَمٌ لَوْ تَعْلَمُونَ عَظِيمٌ » « 2 »\r\nسيد هادى خسروشاهى\r\nمحرم الحرام 1428 ه ق - 1387 ه ش\r\nقم ، مركز بررسىهاى اسلامى\r\n\r\n\r\n","description":"","footnote":"\r\n( 1 ) . آل‌عمران ، آيات 189 - 190 .\r\n( 2 ) . واقعه ، آيات 74 - 75 .\r\n","page_name":" 16 ","page_number":16},
  {"content":"\r\n\r\n\r\nچند مقدمه\r\nشامل :\r\n* يك نامه !\r\n* يادداشتى براى چاپ ششم\r\n* مقدمه چاپ اول از مترجم\r\n* يادداشتى كوتاه : دربارهء چاپ سوم\r\n* ترجمه مقدمه چاپ دوم عربى\r\n* ترجمه مقدمه چاپ سوم عربى\r\n* ترجمه مقدمه مؤلف بر چاپ جديد\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\nبسم اللَّه الرحمن الرحيم\r\nدانشمند بزرگوار ، جناب استاد ، برادر ، سيد هادى خسروشاهى\r\n- هميشه به خير باشيد -\r\nدرود پاك و سلام برادرانه پى در پى !\r\nنظر مرا دربارهء ترجمه جديد كتاب پرارزش اسلام و هيئت خواسته بوديد كه قبلًا زحمت آن را كشيده‌ايد و خدمت بزرگى به زبان فارسى انجام داده‌ايد كه قابل يادآورى و سپاس است .\r\nدر حقيقت من به نوبه خود ، از اين روح پاكى كه در راه ترجمه و نشر كتاب‌هاى اسلامى گران‌قدر از خود ابراز مىداريد ، تقدير مىكنم و كوشش‌هاى پربار شما را ارج مىنهم و دوست دارم به شما اطلاع دهم كه مرحوم حضرت مؤلف - طيب اللَّه ثراه - حق چاپ اين كتاب را به طور دائم به اين‌جانب واگذار كرده است و من به عنوان قدردانى از خدمات علمى شما ، حق ترجمه آن را - با اضافاتى كه در چاپ دوم و سوم بر آن افزوده‌ام - به شما واگذار مىكنم .\r\nبا آرزوى توفيق براى شما .\r\nبرادر شما\r\nسيد احمد حسينى\r\nنجف اشرف - 1382 ه .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنمايش تصوير\r\nجاى دست خط آقاى اشكورى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nدرباره چاپ سوم\r\nچند سال پيش ، خداوند توفيق داد كه اضافات طبع جديد عربى كتاب اسلام و هيئت را كه مجموعاً در حدود 200 صفحه مىشد ، ترجمه نموده و در قسمت‌هاى ترجمه شده به وسيله مرحوم فردوس فراهانى هم ويرايش كامل و دگرگونىها و تغييرات لازم را به عمل آورم و اين كتاب ، به ضميمه مقدمه‌ها و پاورقىها و عكس‌هايى كه از منابع علمى جديد اقتباس كرده بودم ، به شكل جالبى در تبريز چاپ و منتشر گردد .\r\nپس از مدتى ، چاپ سوم عربى كتاب به دست من رسيد ، در اين چاپ اضافاتى جز مقدمه جديد دوست عزيز و دانشمندم حضرت آقاى سيد احمد حسينى - مقيم نجف اشرف - وجود نداشت و من آن را ترجمه كردم تا در چاپ دوم فارسى ، پس از اصلاح غلطهاى چاپى طبع اول ترجمه جديد ما ، درج و منتشر شود . . . اما متأسفانه سال گذشته ، چاپ دوم كتاب ، بدون اطلاع اين‌جانب - كه در واقع مترجم جديد كتاب بودم ، از طرف ناشر قبلى ، منتشر گرديد و اعتراض ما هم از طرف ناشر محترم ناديده گرفته شد ! . . . .\r\nاكنون خوشوقتم به اطلاع خوانندگان ارجمند برسانم كه چاپ سوم كتاب اسلام و هيئت پس از غلط گيرى كامل و تجديد نظر ، و اضافه مقدمه مفيد چاپ سوم عربى ، منتشر مىگردد و داراى مزايايى است كه چاپ‌هاى قبلى فاقد آن است !\r\nسيد هادى خسروشاهى\r\nقم - رجب 1389 هجرى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nنمايش تصوير\r\nعكس روى جلد چاپ سوم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nدربارهء ترجمه كتاب\r\n1 . . . . در تابستان سال گذشته كه به « تبريز » آمدم ، چند صفحه ازمقدمه كتاب اسلام و هيئت تأليف استاد علامه سيد هبة الدين شهرستانى و ترجمه آقاى اسماعيل فردوس فراهانى ، چاپ شده بود و قرار بود كه به همان شكل سابق براى بار دوم چاپ شود « 1 » . . .\r\nطبع اول عربى اين كتاب الهيئة و الاسلام در 55 سال پيش « 2 » - در سال 1327 ه . - و طبع دوم آن كه با اضافات و اصلاحات فراوانى از طرف مؤلف بزرگوار بود ، در سال 1381 قمرى در عراق ( نجف ) چاپ و منتشر شد .\r\nبه ناشر محترم گفتم كه متن عربى اين كتاب در تجديد طبع ، داراى اضافات و اصلاحات فراوانى است و تغييرات زيادى در مطالب و مدارك آن داده شده و بهتر است كه تجديد چاپ فارسى آن نيز ، پس از ترجمهء اضافات و تطبيق با متن عربى جديد آن ، چاپ شود . . . .\r\n. . . قرار بر اين شد كه اين امر را خود من به عهده بگيرم و با استفاده از تعطيلات تابستانى ، آن را اصلاح كنم ، ولى تطبيق 500 صفحه كتاب و ترجمه اضافات آن كار\r\n\r\n\r\n","description":"","footnote":"\r\n( 1 ) . اين كتاب سى سال پيش ترجمه شده و به تدريج در روزنامه اراك منتشر شده و سپس تحت نظر حجة الاسلام‌دانشمند معظم مرحوم حاج سراج انصارى به سال 1356 ه . ق . در نجف اشرف به صورت كتاب چاپ و توزيع شده است .\r\n( 2 ) . تاريخ نوشتن اين مقدمه : به سال 1383 ه . ق .\r\n","page_name":" 23 ","page_number":23},
  {"content":"\r\n\r\nآسانى نبود ، چرا كه فقط مقدمه‌هاى آن 70 صفحه از چاپ جديد شد و صفحه‌اى نگذشت مگر آن كه روايت و مدرك و شرح جديد و مطلبى - كه گاهى از يك صفحه هم بيشتر بود - بر آن اضافه شده كه جمعاً بالغ بر 200 صفحه از كتاب بود .\r\n. . . در هر صورت من اين امر را پذيرفتم و اكنون پس از چند ماه ، چاپ جديد كتاب اسلام و هيئت به شكل جالب و آبرومند و به صورت كامل و جامعى تقديم شما مىشود كه در آن ، علاوه بر ترجمهء همهء اضافات چاپ جديد عربى ، عبارات و جملات ترجمهء نخستين نيز تغيير و تكميل يافته و اصلاح شده است . يعنى علاوه بر تطبيق با متن عربى جديد ، عبارات و جملات مبهم و مغلق و مربوط به سى سال ! قبل مترجم محترم نيز اصلاح شده ، به طورى كه مىتوان گفت : اين اصلاح و تغيير ، و اين ترجمه اضافات ، به اندازهء ترجمهء يك كتاب كار داشت و حتى براى من ، ترجمه خود كتاب شايد آسان‌تر بود .\r\nو در واقع آنچه كه نويسنده محترم پيش‌گفتار ، جناب آقاى سيد احمد حسينى ، مىگويد در مورد چاپ فارسى آن نيز صدق مىكند ، وى مىگويد : « . . . نسخهء كتاب را باز كردم و وقتى كه صفحات آن را ورق مىزدم ناگهان ديدم كه حاشيه‌هاى كتاب مملو از نوشته‌ها و يادداشت‌هاست و گاهى كه حاشيه كتاب بر موضوع مطلوب كفاف نداده ، يك يا چند ورق سفيد براى نوشتن مطلب جديد گذاشته شده است . . . » وى سپس مىنويسد : « قبول كردن اصلاحات طبع جديد - عربى - مسئوليت جداً بزرگى بود و انجام دادن آن محتاج كار و كوشش مداوم و طولانى بود ، براى اين كه كتاب به طور كلّى به هم خورده و در واقع كتاب ديگرى غير از اولى شده است . . . » ( به مقدمه ايشان در همين كتاب رجوع شود ) .\r\n. . . با اين شرايط ما اين كتاب را اصلاح كرده و منتشر مىكنيم كه با در نظر گرفتن تعداد صفحات ، سطور ، قطر و اندازهء آن نسبت به چاپ قبلى - كه خيلى كوچك‌تر و كمتر بود - و با در نظر گرفتن اضافه مثلًا 70 صفحه مقدمه‌ها كه در اين چاپ ترجمه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشده ، مىتوان گفت كه اين چاپ نسبت به چاپ قبلى 200 صفحه اضافه دارد و بيشتر شده است . * * *\r\n2 . يك نكته ديگر كه بايد به آن اشاره كرد اين است كه من اين كار را فقط به خاطر حفظ و احياى كتاب معروف استاد علامه آقاى شهرستانى و يادآورى خدمت مرحوم فردوس فراهانى « 1 » و مرحوم حاج سراج انصارى « 2 » انجام دادم و معناى اين ، هرگز آن نيست كه با همهء مطالب كتاب و تأويل و تفسيرهاى استاد شهرستانى موافق هستم و يا همهء آنها مورد قبول و پذيرش ماست . مقصود اصلى ما فقط چاپ و نشر كتاب - با اصلاحات و اضافات جديد - بود و جز در مواردى ، آن هم در پاورقى ، متعرض شرح و تفصيل و تأويل اسناد نشده‌ام ، در صورتى كه اگر چنين بنايى بود اولًا : مطالب استاد در مواردى قابل بحث و بررسى و مناقشه بود ؛ مثلًا موضوع مسكونى بودن كرات آسمانى و وجود موجودات زنده در آنها . ثانياً : بعضى از روايات نقل شده از نظر صحت و وثوق ، قابل دقت و تأمل بود !\r\n* * * 3 . نكته ديگر آن كه : بسيارى از عبارت و جمله‌هاى مترجم محترم ، قديمى و مربوط به بيش از يك ربع قرن پيش بود ! و ما همه آنها را ضمن تطبيق با متن عربى اصلاح كرديم . و بعضى از عبارات وى هم ناشى از اشتباه در خواندن متن عربى كتاب به وجود آمده بود كه همگى اصلاح شد و ما براى مثال چند نمونه از عبارات قبلى مترجم ( چاپ اول ) را ذكر مىكنيم :\r\nدر صفحه 27 كتاب چنين آمده بود : « بدين آرش كه زمينه با پنارى . . . سپريس . . .\r\nپهناور » كه مراد از پنار : هوا و سپريس : فضا بود ! و در صفحه 86 سطر 5 چنين آمده\r\n\r\n\r\n","description":"","footnote":"\r\n( 1 ) . مرحوم اسماعيل فردوس فراهانى پس از شروع به چاپ جديد اين كتاب و در تاريخ 22 تيرماه 42 شمسىمطابق 20 صفر هجرى 83 - طبق نوشته روزنامه اطلاعات - به رحمت ايزدى پيوست .\r\n( 2 ) . شرح حال آن مرحوم در همين مقدمه خواهد آمد .\r\n","page_name":" 25 ","page_number":25},
  {"content":"\r\n\r\nبود : « و اين خود بنايى است عظيم » در صورتى كه صحيح آن چنين است : « و اين خود نبايى - خبر بزرگى - است » . در صفحه 325 كپلر آلمانى ، كپلر ژرمينى ! آمده بود ( وهم‌چنين در ضمن معرفى افراد خارجى ديگر . . . ) و در صفحه 365 جملهء « دايرة تشبه اللبن » را به « دايره خشت آسا » ! ترجمه كرده و لبن را به كسر لام و سكون با خوانده بود در صورتىكه لبن با فتح لام و با بوده و مراد شير بوده نه آجر ! . . . و در اعداد ، آمار و ارقام هم اختلافات فاحشى وجود داشت كه يا ناشى از اصلاحات جديد مؤلف بود ، يا از اشتباهات مترجم ! و از آن جمله بود : هزار و پانصد ميليون كه در صفحه 366 يك‌صد و پنج هزار ميليون ترجمه شده بود . . . و در اواخر كتاب سحابى مارپيچى را « سديم لولبى » ناميده بود و . . . ! و كلمات قديمى و غير مصطلح از قبيل : شتوى و صيفى و خريفى و ربيعى ! فراوان بود كه همگى بحمداللَّه اصلاح شده است . . . .\r\n* * * 4 . نكته ديگر آن كه : بسيارى از پاورقىهاى مؤلف در اين چاپ آمده است كه در چاپ قبلى اصولًا وجود نداشت . و رموز پاورقىها با حرف اول شهرت نويسندگان انتخاب شده : ( چ ) : چرندابى ، ( ف ) : ترجمه فارسى ، ( س ) : سراج انصارى ، ( خ ) :\r\nخسروشاهى و پاورقىهايى هم كه بىامضا مىباشند ، اغلب از مؤلف است .\r\nكيفيت حروف و علامت گذارى و انتخاب عناوين فرعى از ما بود . . . ولى متأسفانه در اثر مسافرت حقير ، اغلاط عجيب و غريبى - از قبيل تبديل حرفى به حرف ديگر ، سقط كلمه ، پس و پيش شدن يك جمله - در كتاب رخ داده كه اميدواريم آنها را خود شما اصلاح كنيد يا به ديدهء اصلاح بنگريد ! و بىشك در چاپ بعدى ، اين اشتباهات تكرار نخواهد شد .\r\n* * * 5 . علاوه بر اصلاحات ياد شده ، عكس‌هاى جديدى هم بر متن كتاب افزوده‌ايم كه در طبع عربى كتاب نبود و بيشتر از كتاب‌هاى : نجوم براى همه تأليف « ماكسول رايد » و\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمرزهاى نجوم تأليف « فردهويل » و آفرينش جهان از « ژرژ گاموف » و كواكب از « گلزار » و . . . استفاده و اقتباس شده است .\r\n* * * 6 . در طبع نخستين اين كتاب در عراق ، مرحوم « حاج سراج انصارى » سهم عمده و به سزايى داشت و اكنون كه آن مرحوم در ميان ما نيست ، لازم است كه به خاطر بزرگداشت نام آن مرد مجاهد ، سطورى چند در شرح حال او بنگاريم :\r\n\r\nشرح زندگى سراج انصارى\r\nحضرت حجةالاسلام و المسلين آقاى حاج سراج انصارى در روز يكشنبه هفتم شوال المكرم 1313 هجرى قمرى ، مطابق سوم فروردين ماه 1275 خورشيدى در نجف اشرف متولد شد . والد ماجدش حضرت آية اللَّه آقاى ميرزا عبدالرحيم كليبرى انصارى ، از علماى بزرگ « تبريز » و از شاگردان مرحوم آية اللَّه العظمى آقاى حاجى ميرزا محمد حسن شيرازى - طاب ثراه - و مرحوم آية اللَّه العظمى آخوند ملاكاظم خراسانى و آية اللَّه العظمى آقا سيد كاظم طباطبائى يزدى و حضرات آيات عظام و حجج اسلام و مراجع تقليد آقايان شيخ حسن ممقانى و فاضل شربيانى و ميرزا عبداللَّه مازندرانى - اعلى اللَّه مقامهم - بوده است . نسبت فقيد سعيد به « جابر بن عبداللَّه انصارى » مىرسد كه از اصحاب « بدر » بوده و در آن جنگ حضور داشته و نيز در خدمت‌گزارى حضرت على عليه السلام - و صديقه طاهره و امام حسن و امام حسين و امام زين‌العابدين و امام محمد باقر - عليهم افضل الصلوات - توفيق يافته و در سال 98 هجرى در « مدينه » وفات نموده است .\r\nمرحوم حاج « سراج انصارى » تا سال 1312 خورشيدى به كسب علوم دينى و معارف اسلامى پرداخته و مدتى هم در « تبريز » به موعظه و ارشاد مردم همت گماشت و امام جماعت مسجد محله « منجم » تبريز بود . وى در سال 1315 ه . به كشور « عراق »\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمسافرت و در محضر حضرت آية اللَّه آقاى سيد هبة الدين شهرستانى به اداره « مكتبة الجوادين » - كه در صحن مطهر امامين جوادين عليهما السلام است - پرداخت و در اين مدت كتاب الهيئة و الاسلام تأليف آية اللَّه شهرستانى را كه در ايران به فارسى ترجمه شده بود ، منتشر ساخت و در سال 1317 ، همراه معظم له به ايران آمد و پس از توقف كوتاهى با خانواده خود مجدداً به عراق مراجعت و در كاظمين مسكن نمود . سراج انصارى تا سال 1320 در كاظمين بود و در اوايل سال 1321 بر اثر فشار پاره‌اى سياست‌هاى خارجى در عراق ، معظم له را بازداشت نمودند ( شرح بازداشت آن مرحوم به صورت كتابى به قلم خود ايشان تحت عنوان بيست و پنج روز در توقيف نوشته شده كه هنوز چاپ نشده است ) .\r\n\r\nجمعيت مبارزه با بىدينى\r\nپس از پايان مدت توقيف ، از عراق به ايران تبعيد شد و مبارزات علنى و قطعى را با كفر و بىدينى از يك طرف و با حزب كمونيست ايران از طرف ديگر آغاز كرد . در اين مبارزات چند بار به مرگ تهديد شد ، ولى كوچك‌ترين بيم و هراسى به خود راه نداد و دامنه مبارزه را وسيع‌تر و استوارتر ساخت .\r\nدر سال 1323 اداره روزنامهء آيين اسلام به ايشان محول گرديد . علاوه بر مقالات اساسى كه به قلم خود ايشان بود كليه مقالات روزنامه ، با نظر ايشان طبع و منتشر مىگرديد .\r\nدر همان سال عده زيادى از جوانان غيور ، با اطلاع از مبارزات ايشان از حضورشان تقاضا كردند جمعيتى را تشكيل دهند . اين تقاضا مورد قبول واقع شد و حاج سراج « جمعيت مبارزه با بىدينى » را تشكيل داد و جوانان ، زير نظر ايشان ، فعاليت خود را آغاز كردند . هدف اساسى اين جمعيت مبارزه با كجروىِ كسروى بود .\r\nفعاليت اين جمعيت به قدرى شديد و حاد و تصميمات آن به اندازه‌اى قاطع بود\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكه هرگز نمىشد باور كرد كه در حدود يكصد نفر از افراد اين جمعيت ، تصميمات جمعيت را فوراً به مرحله اجرا در مىآورند ! در چندين ماه متوالى ، براى الصاق اعلاميه‌ها عليه كسروى به ديوارهاى پايتخت ، از ساعت 10 بعد ازظهر تا سه بعد از نيمه شب ، خيابان‌هاى تهران را تقسيم بندى ، و اعلاميه‌هاى خود را به ديوارها الصاق مىنمودند و چون بيشتر آنان در روز وقت كافى نداشتند ، از ساعت‌هاى استراحت خود براى اين كار استفاده مىكردند . در اين روزها بود كه كسروى ، اراذل و اوباشى را مأمور كرد كه به هر وسيله شده رهبر اين جمعيت را كه حجة الاسلام والمسلمين حاج سراج بود ، از بين ببرند و حتى كسروى با كمال وقاحت در پشت جلد يكى از كتاب‌هاى خود ، تلويحاً به اين موضوع اشاره كرده بود . سراج در مسئلهء مبارزه بر ضد عمال استعمار و فرقه‌هاى استعمارى نقش فعالانه‌اى به عهده داشت و در اين راه از همه چيز خود گذشت كه مهم‌تر از همه آنها : عنوان آخوندى و پيش‌نمازى بود ! . . . و روى همين اصل بود كه تا آخر عمر در « تهران » مسجدى پيدا نشد كه « حاج سراج انصارى » پيش‌نماز آن‌جا باشد !\r\n\r\nاتحاديهء مسلمانان ايران\r\nپس از ختم غائله كسروى ، اين جمعيت ( جمعيت مبارزه با بىدينى ) منحل و عده‌اى از دانشمندان گرد ايشان جمع شده و « اتحاديه مسلمانان ايران » را تشكيل دادند ، اين اتحاديه با نهايت متانت در كليه امور كشورهاى اسلامى با در نظر گرفتن اوضاع و احوال سياسى تا آن‌جا كه مربوط به مسلمانان بود ، اظهار نظر مىنمود ، پشتيبانى اين اتحاديه از استقلال الجزاير و درخواست آزادى كشمير و فلسطين و طرفدارى از كليه كشورهاى اسلامى از هدف‌هاى سياسى اين اتحاديه بود . اتحاديه مسلمانان ايران در جريان تقسيم ظالمانه فلسطين ، اقدامات زيادى بر ضد دشمن نمود و حتى هزاران نفر در دفتر اتحاديه مسلمانان ايران براى شركت در جنگ بر ضد يهود ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nاسم‌نويسى كردند ، اما دولت وقت اجازه خروج از ايران را به آنان نداد . . . . در اين موقع مجله دنياى اسلام ، نيز تحت نظارت ايشان قرار گرفت و در سال 28 به بعد امتياز مجله مسلمانان را گرفتند ، اين مجله ارگان رسمى « اتحاديه مسلمانان ايران » بود و تا سال 1335 مرتباً انتشار مىيافت و در اين سال توقيف شد .\r\nمرحوم سراج ، نويسنده‌اى توانا بود و قلمى شيوا داشت و آثار ايشان به زبان بسيار ساده و سليس نوشته مىشد . معظم له در ضمن مبارزات قلمى ، در كليه جلسات اتحاديه مسلمانان هم شركت مىنمود . و بقيّه وقت خود را صرف عبادت و تأليف كتب دينى و اجتماعى مىنمود و به ثروت و مال دنيا ابداً اعتنايى نداشت ، به طورى كه پس از فوت معلوم شد كه از مال دنيا جز تعدادى كتاب چيز ديگرى از او باقى نمانده است .\r\n\r\nآثار و تأليفات\r\nتأليفات و آثارى كه از سراج انصارى به جاى مانده است عبارتند از :\r\n1 . نبرد با بىدينى ( در رد عقايد كسروى ) .\r\n2 . شيعه چه مىگويد ( در اثبات عقايد شيعه و جواب اعتراضات معترضين ) .\r\n3 . دين چيست و براى چيست ؟ ( در شرح حقيقت دين و لزوم آن ) . « 1 » 4 . خرد چيست و خردمند كيست ؟ ( چهار گفتار آن در روزنامهء آيين اسلام انتشار يافته و بقيه هنوز چاپ نشده است ) .\r\n5 . نشريه ماهانه اتحاديه مسلمين ايران ( دوازده شماره ) .\r\n6 . مجله مسلمين .\r\n\r\n\r\n","description":"","footnote":"\r\n( 1 ) . اين سه كتاب : نبرد با بىدينى ، شيعه چه مىگويد ، و دين چيست و براى چيست ؟ توسط اين‌جانب ، پس از كسب اجازه ، از مرحوم مؤلف فقيد ، با ويرايشى لازم و در شكلى مطلوب ، چندين بار توسط كتابفروشى بنىهاشمى تبريز چاپ و منتشر گرديد .\r\n","page_name":" 30 ","page_number":30},
  {"content":"\r\n\r\n7 . بخش يكم در پيرامون ماترياليسم يا منشأ فساد ( اين كتاب قبلًا به صورت مقاله در روزنامه نداى حق به مدت 16 ماه نشر و سپس به صورت كتاب چاپ شده است ) .\r\n8 . جزوه كوچك حديث كساء به ضميمه چند فقره دعا .\r\nآثارى كه هنوز طبع نشده : 1 . ابطال الاعلام فى ميادين تاريخ اسلام يا قهرمانان بنام در ميدان‌هاى تاريخ اسلام ، 2 . دفاع از شيعىگرى ، 3 . بيست و پنج روز در توقيف ، 4 . رشيد در پايتخت رشيد ، 5 . سخنرانىهاى مذهبى از راديو ايران ، 6 . جلسات سراجيه ، 7 . بخش دوم و سوم پيرامون ماترياليسم يا منشأ فساد ، 8 . يادداشت‌هاى تاريخى .\r\nكتاب قهرمانان بنام در ميدان‌هاى تاريخ اسلام كه بيش از چهار سال براى تأليف آن مطالعه و زحمت كشيده‌اند ، كتاب جالبى است و خود مرحوم سراج انصارى به اين كتاب بسيار علاقه‌مند بود . افسوس كه اجل مهلت نداد كه در حال حيات خود آن را طبع و نشر نمايند و به طورى كه خودش اظهار مىكرد اين كتاب جامع‌ترين كتاب تاريخ اسلام خواهد بود .\r\nاز جمله خدمات ديگر آن مرحوم به شريعت مقدس ، ارشاد و هدايت عده‌اى از افراد كليمى و مسيحى و منحرفين و بهايىها ، به دين مبين اسلام بود كه از آن جمله تعداد هشت نفر بهايى است كه پس از مذاكرات چندين روزه ، ر يك روز پس از نُه ساعت مباحثه و مجادله ، به دين مبين اسلام تشرف حاصل نمودند كه يكى از آنها آقاى « احسان اللَّه پرتوى » است كه هم اكنون خود از مبلغان اسلامى به شمار مىرود « 1 » .\r\n* * * . . . حاج سراج در دو ماهه تابستان دو سال پيش به تبريز كه موطن اصلى او بود ، آمد و در اين‌جا ، از ايشان پذيرايى گرمى به عمل آمد . . . و روز حركت تا فرودگاه تبريز ، با\r\n\r\n\r\n","description":"","footnote":"\r\n( 1 ) . روزنامه دينى و هفتگى نداى حق ، شماره 601 و 606 ، چاپ تهران .\r\n","page_name":" 31 ","page_number":31},
  {"content":"\r\n\r\nدوستان به بدرقه او رفتيم و قرار شد كه در تهران ملاقات ما تجديد شود ! . . . اما من در تهران فرصتى نيافتم و به قم رفتم و در همان روز ورود به قم كه 8 شهريور 1340 و 29 ربيع الاول 1383 ه . ق . بود ، با تشييع جنازه « حاج سراج انصارى » روبه‌رو شدم !\r\nمرگ حاج سراج انصارى در اين دنياى تاريك كه مجاهدى از ما بود ، سخت دردناك و تأسف‌انگيز است ، اما ايمان داريم كه او در نزد پيشوايان ما در پيشگاه عدل الهى ، مأجور و شاد و خرم است و شادى او شادى ماست . رحمة اللَّه عليه ، رحمةً واسعةً . . . .\r\nسيد هادى خسروشاهى\r\nرمضان المبارك 1383 ه - تبريز\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nپيش‌گفتار ( چگونگى تكميل كتاب ) « 1 »\r\nسابقه و ارتباط من با اين كتاب جاويد ، به سال‌هاى پيشين مىرسد : روزگارى كه من در يكى از مساجد « نجف اشرف » درس ادبيات مىخواندم ، در گوشه‌اى از اين مسجد ، اوراق پراكندهء چاپى و خطى فراوانى بود . روزى استاد ما براى تدريس نيامد ، پس از انتظار و مأيوس شدن از آمدن استاد ، حس كنجكاوى مرا وادارد كرد كه به اين كاغذها و اوراق پراكنده نگاهى بكنم و آنها را با دقت زيرورو نمايم ، تا آن كه به اوراق چاپى از يك كتاب فارسى برخوردم كه دربارهء هيئت جديد و توافق آن با آيات قرآنى و احاديث نبوى و روايات اهل بيت عليهم السلام بحث مىكرد .\r\nمن اين اوراق را با دقت مطالعه كردم و نتوانستم آنها را مانند اوراق ديگرى كه در آن‌جا ديده بودم ، دور بيندازم ، بلكه در درياى مطالعهء آنها غرق شدم ! به طورى كه همهء اوقات برنامهء درس و بحث و تدريسى را كه ميان من و ديگران بود ، به كلى فراموش كردم و فقط اذان ظهر و اقامهء نماز جماعت در مسجد مرا به خود آورد . . . ولى من آن اوراق را با خود به خانه بردم و آن روز به هيچ كارى جز مطالعهء همهء آنها ، به كار ديگرى نپرداختم و سپس در پى نام كتاب و مؤلف و نسخهء كامل آن گشتم ، تا آن كه به دوست عزيزى برخوردم كه او به من گفت : « اين كتاب ترجمه فارسى الهيئة و الاسلام\r\n\r\n\r\n","description":"","footnote":"\r\n( 1 ) . مقدمهء چاپ دوم متن عربى كتاب .\r\n","page_name":" 33 ","page_number":33},
  {"content":"\r\n\r\nاست و مؤلف اصل عربى آن ، علامهء بزرگ « سيد هبة الدين حسينى شهرستانى » است و پيش من يك نسخه از متن عربى آن هست كه مىتوانم فقط به مدت يك هفته آن را به شما امانت بدهم ! . . . »\r\n* * * من ، اين چنين با اين كتاب آشنا شدم و سپس در پى فرصتى بودم كه با مؤلف آن آشنا شوم ، تا اين كه توفيق نصيب من شد و من در كتاب‌خانهء عمومى وى ( مكتبة الجوادين ) در « كاظمين » به خدمتش رسيدم و معظم له را خيلى بزرگ‌تر از آن يافتم كه از ايشان و معارف ايشان شنيده يا در كتب و مجلات و جرايد خوانده بودم .\r\nمن وى را درياى مملوّى ديدم كه پر از علم و فرهنگ و معرفت بود ، در او شخصيت علمى بزرگى يافتم كه به نيازمندىهاى عصر و آنچه كه زمان ما از رجال علم و دين مىخواهد ، آشنا و عارف بود و چگونه چنين نباشد در حالى كه او پرورش‌يافته مركز علوم دينى - دانشگاه نجف اشرف - اين شهر مقدسى است كه از هزار سال پيش پرچم علم را برافراشته و باب مدينهء علم پيامبر ، امام اميرالمؤمنين ، على بن ابىطالب عليه السلام ، را در خود جاى داده است .\r\nمن از اين معارفهء عالى بسيار مسرور شدم و هر روز به ديدار وى رفته و از چشمهء گواراى وى ، هر وقتى كه فرصتى به دست مىآمد - در ايام اقامتم در كاظمين - استفاده مىكردم و سپس پاسخ نامه‌هاى من از ايشان - در ايامى كه در نجف بودم - قطع نشد ، چنان كه « سيد » مرا مورد الطاف خود قرار داد و از جواب به نامه‌هاى مرتب من سست نگرديد و من با كمال افتخار ، همهء آن نامه‌ها را حفظ كرده‌ام .\r\nدر يكى از ملاقات ها ، من از ايشان خواستم كه به من اجازهء طبع و نشر بعضى از كتاب‌هاى خود را بدهد و در ضمن آنها اسم كتاب الهيئة و الاسلام را هم بردم و گفتم :\r\nمن از اين كتاب بىاندازه خوشوقت شده‌ام و دوست دارم كه از نو چاپ بشود تا براى جوانان ما باب جديدى از علم و دانش باز شود و براى آنها يك محيط عالى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nفرهنگى - اسلامى به وجود آيد تا اسلام را آن طور كه هست ، نه آن چنان كه دشمنان دين معرفى كرده‌اند ، بفهمند و بشناسند » .\r\nايشان در جواب فرمودند : « اين كتاب نيم قرن پيش چاپ شده « 1 » و من پس از آن ، در كشفيات جديد نيز تحقيق كرده و آن چه را به دست آورده‌ام در حاشيهء نسخهء چاپى آن ، به طور نامنظم يادداشت كرده‌ام تا آنچه به دست مىآيد در يك جا جمع شود و اگر خداوند توفيق طبع جديد كتاب را به من داد ، از آنها استفاده كنم ، ولى ، كار بسيار مشكلى است كه من به علت پيرى و ضعف و كسالت و اشتغالات گوناگون و كارهاى زياد ، موفق به آن نشده‌ام ، و كسى را هم سراغ ندارم كه بتواند اين كار مشكل را كه نيازمند صبر و حوصله و فداكارى و وقت فراوان است ، انجام دهد ، تا نسخهء آماده براى چاپ را به شما بدهم » .\r\nگفتم : « اگر خود من مورد اطمينان شما باشم براى اين كار آماده‌ام » .\r\n* * * اين سخن در استاد تأثير كرد و به خادم خود امر فرمود كه كتاب را بياورد و من وقتى كتاب را در دست خود ديدم ، نزديك بود از شادى پرواز كنم ! چون يكى از آرزوهاى ديرينه‌ام ، پس از مدت‌ها انتظار تحقق مىيافت . نسخهء كتاب را باز كردم و وقتى صفحات آن را ورق مىزدم ، ناگهان ديدم كه حاشيه‌هاى كتاب مملو از نوشته‌ها و يادداشت‌هاست و گاهى كه حاشيهء كتاب بر موضوع مطلوب كفاف نداده ، از يك يا چند ورق سفيد براى نوشتن مطلب جديد استفاده شده است .\r\nدر اين هنگام من احساس كردم : مسئوليتى كه به عهدهء من آمد ، جداً بزرگ است و انجام دادن آن محتاج كار و كوشش مداوم و طولانى است ، براى اين كه كتاب به طور كلى به هم خورده و در واقع كتاب ديگرى غير از اولى شده است . به ضميمهء آن كه طبع\r\n\r\n\r\n","description":"","footnote":"\r\n( 1 ) . در تاريخ كتابت اين مقدمه . . . و اكنون زمان آن نزديك به يك قرن است .\r\n","page_name":" 35 ","page_number":35},
  {"content":"\r\n\r\nاول كتاب به شكلى بود كه به هيچ وجه با وضع روز مناسب نبود . ولى من همهء مشكلات را كوچك شمرده و شروع به كار كردم .\r\n* * * ما چيزهايى را كه در حاشيه‌ها نوشته شده بود ، سه قسمت كرديم :\r\n1 . مطالبى كه به طور كلى مىشد با متن كتاب تطبيق داد . . . ما آنها را بر مطالب متن كتاب اضافه كرديم .\r\n2 . مسائلى كه با موضوعات مناسب بود ، ولى با متن كتاب توافق كلى نداشت . . . و ما آنها را در پاورقىهاى كتاب آورديم .\r\n3 . موضوعاتى كه يادداشت‌هاى مستقلى از مؤلف بودند كه موقع تجديد نظر نوشته بودند و با مطالب اين كتاب تناسبى نداشت و ما بهتر ديديم كه آنها را چاپ نكنيم . البته فراموش نمىكنيم كه از ترجمهء فارسى كتاب هم استفاده‌ها كرديم ، چون مترجم و ناشر ، بعضى از اكتشافات و آرا و افكار جديد را در پاورقى آن آورده بودند و ما آنها را به عربى ترجمه كرده و در حاشيه با علامت رمزى ( ف ) آورديم . و براى آن‌كه ترتيب كتاب كاملًا علمى و جالب باشد ، مجبور شديم كه براى تحقق يافتن اين غرض ، به مشكلات و زحمت‌هايى تن در دهيم و كتاب را از اول تا آخر ، با دست بنويسيم و آن را بارها تطبيق و تصحيح كنيم ، تا چيزى از اصل كتاب ، يا از نوشته‌هاى بعدى مؤلف ، از بين نرود ، ولى در عين حال اگر اغلاطى به چشم شما بخورد كه از نظر ما دور مانده است ، اميدواريم كه از آنها چشم پوشى بنماييد .\r\n* * * اكنون كه من ثمرهء اين كوشش را به ارباب علم و هواخواهان فضيلت تقديم مىكنم ، سپاس و شكر دائمى خود را بر مؤلف بزرگوار تقديم مىدارم كه مرا مورد اطمينان و وثوق خود قرار داد و بهترين راه كار را براى من آماده ساخت و نسخهء گران‌بها و يگانه خود را به من داد و سپس با معلومات خود ، مرا در برابرى با\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمشكلات ، كمك فراوان نمود .\r\nهم‌چنين تشكر بىپايان خود را به برادر ارجمند محمد كتبى صاحب مكتبة الثقافة الدينية نيز تقديم مىدارم كه مرا در اتمام اين برنامهء علمى و چاپ آن بدين شكل جالب ، كمك وافر نمود !\r\nسيد احمد حسينى\r\nنجف اشرف 16 ج 1 - 1381 ه . ق .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nدربارهء اين كتاب « 1 »\r\n1\r\nخداى را بسى سپاس‌گزارم كه كوشش مرا در راه زنده ساختن اين كتاب پرارج ، بىنتيجه نگذاشت و چاپ پيشين اين كتاب ، با تحسين و ترغيب دانشمندان و صاحبان فضل و كمال و هواداران كتب علمى - اسلامى ، روبه‌رو گرديد .\r\nهم‌چنين مسرورم كه اين اقدام من موجب تشكر و رضايت مؤلف عالىقدر ، علامه بزرگ « سيد هبة الدين شهرستانى » گرديد و معظم له به خاطر كوشش‌هايى كه من در راه احياى اين اثر اسلامى بزرگ به كار برده بودم - و مورد نياز بسيارى از فرهنگ‌دوستان جهان بود - مرا مورد تقدير و تمجيد قرار داد . من بسيار خوشحال شدم كه نسخه‌هاى اين كتاب ، در مدت چند ماه ناياب شد و با استقبال گرم عموم روبه‌رو گرديد ، به طورى كه از عراق و ساير كشورهاى اسلامى ، خواستار تجديد چاپ آن شدند .\r\nخوشحالى من وقتى افزايش يافت كه چاپ دوم و اصلاح شدهء اين كتاب بزرگ توسط دانشمند معظم ، استاد سيد هادى خسروشاهى به فارسى ترجمه گرديد و در ايران به طبع رسيد .\r\n\r\n\r\n","description":"","footnote":"\r\n( 1 ) . اين مقدمه از متن چاپ سوم عربى ترجمه شده است .\r\n","page_name":" 38 ","page_number":38},
  {"content":"\r\n\r\nالبته من در اصلاح اين كتاب وقت زيادى را صرف كرده‌ام و اكنون خوشوقتم كه اين زحمت من به هدر نرفته و اين كتاب ، بار ديگر ارج و بهاى خود را در بين كتاب‌هاى اسلامى ، باز يافته است .\r\n2\r\nاين كتاب براى نخستين بار در سال 1328 هجرى قمرى « 1 » چاپ شد و در بين محافل علمى مورد توجه شايان قرار گرفت و بسيارى از دانشمندان آن را مطالعه كرده و بزرگان علم و دانش ، شعر و قلم ، تقريظهايى بر آن نوشته و مجلات و نشريات كشورهاى اسلامى و غير اسلامى ، مطالبى درباره آن منتشر نمودند و در نزد مؤلف ، نامه‌هاى بسيارى از رجال علم و ادب گرد آمد كه سزاوار بود ما آن نامه‌ها را در اول اين كتاب نقل كنيم ، ولى مقدمه كوتاه ما اجازه اين كار را نمىدهد و ما فقط نمونه‌هايى چند از نامه‌ها و تقريظهاى وارده را نقل و درج مىكنيم :\r\n* * * دانشمند بزرگ « طالب اوف » از روسيه مىنويسد : « من گمشده خودم را در كتاب اسلام و هيئت يافتم ، ولى متأسفانه اين كتاب وقتى به دست من رسيد كه چشمانم از روشنايى افتاده و من از فيض ترجمه آن به زبان روسى محروم شده‌ام ، و اگر چنين توفيقى نصيب من مىشد ، جهانيان مىديدند كه چگونه دانشمندان روسيه ، به اسلام روى مىآورند . بسيار به‌جاست كه مسلمانان بر وجود شما افتخار كنند ، زيرا كه شما در كشف و حل مسائل علمى - دينى ، بر علماى اروپا ، در كشفيات علمى - فنى ، پيشى جسته‌ايد » .\r\nاستاد بزرگ ميخاييل نعيمه از نيويورك مىنويسد : « آنچه را كه شرق در سايه ايمان و تجربيات روحى و معنوى ، از قرن‌ها پيش دريافته است ، هم اكنون غرب مىكوشد كه\r\n\r\n\r\n","description":"","footnote":"\r\n( 1 ) . 93 سال پيش . . . .\r\n","page_name":" 39 ","page_number":39},
  {"content":"\r\n\r\nبه وسيله ميكروسكوپ و تلسكوپ خود آن را كشف نمايد ، و جاى دقت است كه غربىها هر چه كه بيشتر بررسى و تحقيق مىكنند ، سرانجام به شرق روى مىآورند و آن گاه كه گرد و غبار از چهرهء علوم و حقايق مشرق پاك كردند ، آنها را به مثابه حقايق و كشفيات جديد ، به هم وطنان خود عرضه مىدارند و هم اكنون ، غرب مشغول بررسى فلسفه‌هاى چين ، هند ، عرب و ديگر بلاد مشرق زمين است تا به وسيله آنها ، كليد مشكلات اسرار وجود و هستى را پيدا كند . . . » .\r\nژنرال محمد پاشا كه در سال 1335 ه . به شهادت رسيد ، مىنويسد : « من در طول شصت سال عمرم ، هميشه در فكر و انديشه‌ام اين شك و ترديد باقى بود كه اسلام چگونه مىتواند با حركت زمين موافق باشد ؟ و ما چگونه مىتوانيم كشفيات علمى جديد را با نظريات اسلامى تطبيق كنيم ؟ . . . تا آن كه در سال 1333 هجرى يك جلد از كتاب اسلام و هيئت را در كوفه به دست آوردم و پس از مطالعهء آن ، سجده شكر نمودم و سوگند ياد كردم كه اگر زنده ماندم ، پس از پايان جنگ جهانى ، اين كتاب را به زبان تركى ترجمه كنم و آن را به ضميمه متن عربى در آستانه چاپ كرده و رايگان بين دانشجويان توزيع نمايم ، زيرا من به خوبى مىدانم كه آنان بيشتر از من درباره اين موضوع در تشويش و اضطراب هستند ! »\r\nيكى از علماى بزرگ به مؤلف كتاب مىنويسد : « كتاب اسلام و هيئت ، هيئت يونان را از بين برد ، پايه‌هاى آن را ويران ساخت ، براى آن كه هيئت يونانى در قرن اخير بر پايه « مجسطى » استوار نبود ، بلكه استوانه‌هاى آن را مغز و فكر مسلمانان تشكيل مىداد و آنان چنين مىپنداشتند كه هيئت يونانى موافق دين اسلام است ، ولى هنگامى كه كتاب اسلام و هيئت منتشر شد و دلايل و آيات آن در انظار اهل علم جلوه‌گر گرديده و پرتو افكند ، هيئت يونانى مانند خاكسترى گرديد كه بادى تند ، در روزى طوفانى بر آن بوزد و نيست و نابودش گرداند !\r\nمحكم‌ترين و عمده‌ترين سلاح اين كتاب ، شرح و تفسير چهار موضوع مهم است\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nكه در دين اسلام آمده است :\r\n1 . در آسمان نيز موجوداتى وجود دارد . 2 . قبه آسمان . 3 . دحو الارض . 4 . تعدد زمين‌ها . اين موضوعات در احاديث آمده است ، ولى مفاهيم آنها در نظر مردم مجهول و مبهم بود ، تا آن كه شهرستانى آنها را به بهترين وجه ، تفسير و توجيه نمود و حقايق آن موضوعات روشن گرديد » .\r\nعالم بزرگ مصرى شيخ عبدالعزيز جاويش در كتاب خود به نام : الاسلام دين الفطره مىنويسد : « بسيار به‌جاست كه من در اين‌جا يادآور شوم كه يكى از مجتهدان شيعه ، سيد هبة الدين معروف به شهرستانى ، كه از علماى معاصر ماست ، كتاب پرارجى را تأليف نموده كه پيوند اسلام با هيئت جديد را در آن روشن ساخته و پاره‌اى از مباحث ارجدار و سودمندى را در آن آورده كه سزاوار است من قسمت‌هايى از آن را كه دربارهء معناى آسمان از نظر قرآن آمده است ، نقل كنم . . . » .\r\nمجلهء الاثار چاپ لبنان - در شماره دوم سال دوم - خود مىنويسد : « اسلام و هيئت كتابى است كه در كشف مسائل هيئت جديد ، از ظواهر قرآن و احاديث ، مىكوشد و تأليف يكى از علماى بزرگ بغداد است . . . . در اين كتاب همهء مطالبى كه مربوط به علم هيئت است با استشهاد به اقوال فلك‌شناسان بزرگ ، آمده و مباحث مفيدى مطرح شده كه سزاوار است همه كسانى كه علاقه‌اى به مسائل هيئت و فلك‌شناسى دارند ، آن را مطالعه نمايند . . . » .\r\n. . . البته غير از اينها ، تقريظهاى بسيارى دربارهء اين كتاب نوشته شده كه همه آنها را ما نتوانستيم در اين‌جا بياوريم و پاره‌اى از آنها در مجلهء العلم - سال اول و دوم - نقل شده است « 1 » .\r\n\r\n\r\n","description":"","footnote":"\r\n( 1 ) . پاره‌اى از تقريظهاى علماى بزرگ در گفتار پنجم مرحوم حاج سراج انصارى ، در آخر همين كتاب آمده است . و مجلهء العلم يك ماهنامهء علمى و اسلامى بود كه توسط مرحوم شهرستانى در عراق چاپ و منتشر مىشد ( خ ) .\r\n","page_name":" 41 ","page_number":41},
  {"content":"\r\n\r\n3\r\nاهميت اين كتاب هنگامى آشكار شد كه گروهى از دانشمندان به ترجمه آن به زبان‌هاى ديگر اقدام كردند و ما به بعضى از آنها در اين‌جا اشاره مىكنيم :\r\n1 . ترجمه به زبان اردو توسط استاد سيد محمد هارون هندى كه تحت عنوان : البدر التمام فى ترجمة الهيئة و الاسلام در سال 1329 هجرى در لاهور چاپ شد .\r\n2 . ترجمه به فارسى توسط ميرزا باقر ، فرماندار منطقه غرب ايران ، در سال 1329 هجرى .\r\n3 . ترجمه به زبان هندى به وسيله استاد سيد احمد بن سيد ابراهيم هندى كه به نام فلسفة الاسلام در سال 1330 هجرى در لكنهو ( هند ) چاپ و منتشر گرديد .\r\n4 . ترجمه به فارسى توسط دكتر محمود شهابى ، استاد دانشكده معقول و منقول تهران ، در سال 1340 هجرى .\r\n5 . ترجمه به فارسى به وسيله فردوس فراهانى ، اين ترجمه نخست در روزنامه اراك ، چاپ « سلطان آباد » درج گرديد و سپس به طور مستقل در سال 1356 هجرى در نجف چاپ شد .\r\n6 . ترجمه به زبان انگليسى توسط سيد مير على هندى ، ولى متأسفانه اين ترجمه پايان نيافت و مترجم آن درگذشت .\r\n7 . ترجمه به فارسى به وسيلهء استاد سيد هادى خسروشاهى ، اين ترجمه كه از روى چاپ جديد و اصلاح شده كتاب به عمل آمده ، در سال 1383 هجرى در ايران به چاپ رسيد .\r\n4\r\nمؤلف اين درّ گران‌بها و كتاب پرارج ، نابغه دهر و فيلسوف عصر ، سيد محمد على ( هبة الدين ) شهرستانى است . او در سال 1301 هجرى - 1883 - م در شهر سامراء به\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nدنيا آمد و همان‌جا تحت تربيت پدر بزرگوارش ، سيد حسين عابد ، پرورش يافت تا آن كه در سال 1320 هجرى در حالى كه 19 سال بيشتر نداشت ، به نجف اشرف مهاجرت نمود و در درس يگانه عصر ، آخوند خراسانى و آية اللَّه يزدى و شيخ الشريعه اصفهانى ، شركت نمود و از همان وقت مورد توجه اساتيد قرار گرفت .\r\nداستان مهاجرت شهرستانى به نجف بسيار جالب بود :\r\nهنگامى كه در سال 1319 هجرى پدر شهرستانى در كربلا درگذشت ، علامه مشهور ، محدث بزرگ « سيد مرتضى كشميرى » از نجف براى عرض تسليت به ديدن او رفت و اصرار كرد كه براى ادامه تحصيل به نجف برود ، ولى هبةالدين شهرستانى پس از شك و ترديد زياد ، به قرآن مجيد تفأل نمود و اين آيه را در برابر خود يافت :\r\n« وَجَعَلْنَا ابْنَ مَرْيَمَ وَأُمَّهُ آيَةً وَآوَيْناهُما إِلى رَبْوَةٍ ذاتِ قَرارٍ وَمَعِينٍ » و بلافاصله « سيد هبة الدين » تصميم گرفت به نجف برود و همان‌جا اقامت گزيند ، هبة الدين در ايام تحصيل خود فقط به تحصيل علوم دينى و مطالعهء كتب درسى مرسوم اكتفا نكرد ، بلكه بسيارى از علوم قديم و جديد را آموخت و در « فلسفه » بيشتر از ديگر علوم بررسى نمود و افكار دانشمندان اسلامى و غير اسلامى شرق و غرب را در اين زمينه به دست آورد .\r\nدر واقع علم و فرهنگ او ، ممزوج از علوم و فنون گوناگون بود و در حدود معينى توقف نداشت و اين فرهنگ عالى در مؤلفات پرارزش او جلوه‌گر شد و اين آثار روشنىبخش جويندگان مسائل اسلامى و كسانى گرديد كه مىخواهند اسلام را از روى فهم و تعمق بشناسند .\r\n5\r\nهبة الدين در كتاب ها و مؤلفات خود در واقع يك « مجدد » بود و راه پيشينيان را پشت سر گذاشت و سبك عصر جديد را پيش گرفت . او مسائل مشكل و مهم علمى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nرا با سبكى جالب و قابل فهم براى عموم مىنوشت و اين سبك طورى بود كه هيچ گونه ابهامى در آن راه نداشت و در عين حال نشان‌دهنده عمق فكرى و احاطه كامل او به شمار مىرفت .\r\nهبة الدين در نخستين سنين زندگى به تأليف پرداخت و اگر فاجعه كورى و نابينايى او در سال 1345 هجرى پيش نيامده بود ، شايد هبة الدين از علامه حلى و سيوطى كه به كثرت آثار مشهورند ، پيشى مىجست !\r\nفهرست مؤلفات و رساله‌هاى هبةالدين بالغ بر سيصدوپنجاه جلد كتاب و رساله مىگردد ، كه اسامى پاره‌اى از آنها را در اين‌جا مىآوريم « 1 » .\r\n6\r\nبه موازات تحقيقات علمى و نگارش آثار و مؤلفات بسيار و پرارج ، هبةالدين شهرستانى پست‌هاى حكومتى مهم و حساس را عهده‌دار بود كه داراى تأثير بزرگى در نقشه‌هاى اجتماعى عراق بود :\r\n1 . پست وزارت فرهنگ در سال 1921 - 1922 م .\r\n2 . رياست عاليه دادگاه استيناف شرعى ، در سال 1923 - 1934 م .\r\n3 . نمايندگى شهر بغداد ، در مجلس عراق ، در سال 1934 - 1935 م .\r\nالبته در تمام اين ادوار سياسى ، هبةالدين نمونه برجسته‌اى از يك شخصيت سياسى ماهرى جلوه كرد كه منافع ملت را بر منافع شخصى خود مقدم مىدارد و خدمات مهمى را ، با توجه به امكانات و شرايط ، به اجتماع انجام مىدهد .\r\nدر طول اين دوران ، هرگز از چهار چوب تعاليم اسلامى و اصول قرآن و سنت\r\n\r\n\r\n","description":"","footnote":"\r\n( 1 ) . در اين‌جا اسامى 40 جلد از كتاب‌هاى استاد سيد هبةالدين شهرستانى نقل شده بود ، ولى چون اسامى اين كتاب‌ها در گفتار هشتم مرحوم حاج سراج انصارى در همين كتاب آمده است ، ما از نقل اسامى آن كتاب‌ها خوددارى كرديم . ( خ )\r\n","page_name":" 44 ","page_number":44},
  {"content":"\r\n\r\nنبوى خارج نشد و هميشه در كارهاى خود ، جز نشر اسلام و برتر ساختن نام مسلمانان و برپا داشتن حق و از بين بردن باطل ، هدفى نداشت .\r\nهبةالدين در دوران وزارت خود ، به شدت مىكوشيد كه جوانان امروز و مردان فردا ، مسلمانان با ايمانى تربيت شوند و از راه راست كوچك‌ترين انحرافى پيدا نكنند و چنان كه تاريخ نشان مىدهد ، در اين راه گام‌هاى مؤثر و بزرگى برداشت . بىشك نمىتوان چگونگى اصلاحات اجتماعى مهم او را در اين مقدمه كوتاه تشريح نمود ، ولى به طور خلاصه بايد گفت : او هرگز وظايف اصلى خود را كه به عهده گرفته بود فراموش نكرد و به بهترين وجه به انجام آن وظايف قيام و اقدام نمود . . . .\r\n7\r\n( در اين قسمت آقاى حسينى مطلبى را كه مرحوم حاج سراج انصارى درباره علت تأليف كتاب نوشته‌اند ، به عربى ترجمه نموده و نقل كرده‌اند ، ولى چون متن همان سخنان در گفتار چهارم « حاج سراج انصارى » در همين كتاب آمده است ، از ترجمه مجدد آن خوددارى شد . به بخش آخر كتاب مراجعه شود ) .\r\n8\r\nدر اين‌جا سؤال مهمى وجود دارد كه در ذهن بسيارى از افراد خطور مىكند و بايد به آن اشاره كرد و پاسخش را يادآور شد و آن اين كه نظريات مربوط به هيئت ، هميشه در معرض تغيير و تبديل است و ما بسيار ديده‌ايم كه نظريه‌اى در اين موضوع ، امروز ابراز و فردا ، رد شده است و يا كاشفى ، موضوع تازه‌اى را كشف كرده و موجب شگفتى همگان گشته ، ولى چيزى نگذشته كه موضوع ديگرى كشف شده و كشف قبلى را منسوخ ساخته است و هم‌چنين . . . و بنابراين مسائلى كه امروز تازگى دارد ، فردا كهنه مىشود و از بين مىرود و روى اين اصل ، مقصود از تكرار دو كلمه « قديم »\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nو « جديد » در اين كتاب چيست ؟\r\nاستاد هبة الدين ، خود سال‌ها پيش به اين نكته توجه نموده و در پاسخ آن چنين نوشته است : « مراد ما از هيئت جديد ، همان علم هيئتى است كه بر ضد هيئت قديم است ، در واقع مرادم اصول كلى مربوط به : حركت زمين ، مركزيت خورشيد ، سياره بودن دنباله‌دارها ، عنصر بودن عوالم سياره‌ها ، عدم وجود جسم فلكى بطلميوسى ، مىباشد . اين علم با اين اصول پنج‌گانه ، مبتنى بر آلات و ادواتى نظير تلسكوب ، ميكروسكوپ و اسپكترسكوپ است . و با توجه به اين نكته ، ديگر مهم نيست كه بقيه مسائل هيئت جديد هر روز تغيير يابد يا بر همان وضع خود باقى بماند . . . » .\r\n9\r\nچاپ جديد اين كتاب ، پس از مراجعه كامل به متن نسخه‌اى است كه چگونگى آن را در مقدمه چاپ دوم شرح داده و گفته‌ام كه آن نسخه مالامال از اضافات و اصلاحات مؤلف ، در زمانى بود كه قدرت مطالعه و نوشتن را داشت !\r\nمن دوست داشتم كه استاد ، بار ديگر اين كتاب را مرور كند و تجديد نظرهاى لازم را درباره مسائلى كه با دلايل و براهين محكم در پنجاه سال و اندى پيش ، ثابت كرده است ، به عمل آورد و راه را با دلايل روشن جديد ، بر خوانندگان چاپ جديد كتاب ، روشن‌تر سازد و به كشفيات قرون اخير اشاره كند ، اما متأسفانه عوارض دوران پيرى ، مانع از برآورده شدن آروزى من گرديد و ما مجبور شديم كه اين كتاب را پس از تطبيق با نسخه خطى و اصلاح شده قبلى استاد ، منتشر سازيم . . . .\r\nروى اين اصل ، شايد بعضى از آرا و نظرياتى كه در اين كتاب آمده است ، هم‌اكنون تغيير كرده باشد ، ولى بايد توجه داشت كه آراى جديد ، در حقيقت موضوع تغييرى نداده است و علاوه بر اين ، ما اين كوشش را يك كوشش علمى مهم در روزگارى كه كتاب انتشار يافت ، به حساب مىآوريم و بىشك در آينده هم تا مدت نامعلومى\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nهم‌چنان موقعيت علمى خود را حفظ خواهد كرد و خواهد توانست آينه‌اى براى كوشش‌هاى خستگى ناپذير دانشمندانى گردد كه هميشه در راه احياى آثار جاودان اسلامى زحمت مىكشند .\r\nدر پايان تشكر و تقدير خود را از صاحبان چاپ‌خانهء « الآداب » ابراز مىدارم چه آنان نهايت كوشش خود را در بهتر چاپ شدن اين كتاب به كار بردند ! . . . از خداوند متعال خواستارم كه ما و آنان را به هر گونه اقدام نيك و مثبتى موفق بدارد . آمين .\r\nسيد احمد حسينى\r\nنجف اشرف - 1385 هجرى\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nمقدمهء مؤلف بر چاپ جديد\r\nمن بيش از پنجاه سال قبل - به يارى خدا - موفق به تأليف كتاب الهيئة و الاسلام شدم كه دربارهء استنباط توافق مسائل هيئت امروز و كشفيات جالب غربىها ، از آيات قرآن مجيد و احاديث پيامبر بزرگوار صلى الله عليه و آله و عترت پاك او عليهم السلام بود .\r\nالهيئة و الاسلام كتاب ارج‌دارى است كه در نوع خود نخستين كتاب بود و كوشش‌هاى طاقت‌فرسايى در تأليف مطالب آن از منابع و مصادر گوناگون و جمع‌آورى مسائل فنى آن از كتاب‌هاى گذشته و كنونى ، به عهده گرفته شد . اين كتاب به محض انتشار ، شهرت عجيب و عالم‌گيرى پيدا كرد و از دور و نزديك و از آشنا و بيگانه تقريظهاى فراوانى رسيد وعده‌اى ازاهل علم و فضل به ترجمهء آن به زبان‌هاى مختلف برخاستند و حتى سه نفر از فضلاى هند ، آن را به زبان هندى ترجمه كردند و گروهى از دانشمندان و اديبان آن را به فارسى برگردانيدند و آوازهء اين ترجمه‌ها هم ، مانند متن عربى آن در آفاق پخش گرديد و نام آن در اجتماعات اسلامى بيشتر شهرت يافت ، تا آن‌جا كه هيئت تحريريهء مجلهء مصرى المقتطف دربارهء آن چنين گفت : « اگر اين كتاب به يك زبان غربى ترجمه شود ، مثل بمب در محيطهاى جهانى صدا خواهد كرد . . . » !\r\nآرى ! اين كتاب در هر كشور و اجتماعى احساس و ادراك نيكويى نسبت به دين اسلام و مذهب اهل بيت نبوى عليهم السلام ايجاد كرد ، چنان كه شوق وافرى در دل‌ها براى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكسب و اخذ علوم جديد و كشفيات نوظهور ، و روحى قوى نسبت به تمدن شرقى ، برانگيخت ، چنان كه احساسات پاك و عميقى براى تمسك به دين و جمع كردن بين آن و افكار جديد و آراى متجدّدين ، به وجود آورد ، تا آن‌جا كه رئيس الشيعه و شيخ الشريعه مرحوم مولى فتح اللَّه اصفهانى به من گفت : « اين كتاب همزهء وصل ميان قديم و جديد گرديد » . و در واقع اين كتاب نفيس به يارى خدا از سوى عامه به طور عموم و از خواص به طور خاصى ، حسن استقبال عجيبى به دست آورد .\r\nدر خلال اين مدت پيشنهادهاى زيادى به من رسيد كه اين كتاب را تلخيص كرده و مختصرش كنم ، چنان كه پيشنهادهاى ديگرى نيز در لزوم توسعهء دامنه و تفصيل ابحاث و تأييد مكتشفات آن رسيد . . . تا آن كه سينهء من تنگ شد ! و به خدا توسل جستم كه توفيق فراهم آمدن اسباب و وسايل تجديد طبع آن را به من بدهد ، تا آن را به مشتاقان علم و دانش تقديم كنم . . . با اعتقاد به اين كه خداوند متعال عنايت عامه و رعايت تامه‌اى به دين پايدار خود و تقويت و تأييد آن در هر عصرى با نيروهاى مناسب آن دارد پس حتمى است كه افراد صالحى را براى نشر حقايق آن ؛ و وسايل ترويج و تعظيم آن را آماده مىسازد ، چنان كه بدون شك مردانى را براى يارى من در تعظيم شعاير دينى و كمك هر كسى كه نيت خير و قصد خدمت به مسلمانان را دارد ، برمىانگيزد .\r\nدر هنگامى كه با خود دربارهء آرزوى خود گفت‌وگو داشتم و به خود تسلى مىدادم ، جوان بيدار و اديب ، استاد سيد احمد حسينى از من اجازه تجديد چاپ كتاب را خواست و من گمشدهء خود را پيش وى يافتم و از وى تشكر نمودم و « من لم يشكر المخلوق لم يشكر الخالق » .\r\nمن كه به خواست وى جواب مثبت داده و اجازهء تجديد طبع كتاب را دادم ، فرصت را براى اضافهء مطالب پربها و كشفيات جديد و عكس‌هاى فنى مفيد غنيمت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nشمردم : به ضميمه آن كه تجديد نظرى نيز در تكميل و تنقيح و توضيح آن نمودم و اميدوارم كه خداوند آن را از من و از وى به نيكى بپذيرد ، او شنوندهء دعا و نيايش است ! « 1 »\r\nهبةالدين الحسينى\r\n\r\n\r\n","description":"","footnote":"\r\n( 1 ) . اين مقدمه از چاپ سوم عربى ترجمه گرديد .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nهدف‌هاى چهارگانه و چند مقدمه « 1 »\r\n\r\n\r\n","description":"","footnote":"\r\n( 1 ) . اين مقدمه‌ها در چاپ‌هاى نخستين عربى نيامده بود . ما آنها را از روى آخرين چاپ متن عربى كتاب ترجمه كرده‌ايم .\r\n","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nهدف‌هاى چهارگانه\r\nحمد و سپاس مر خدايى راست كه با كتاب اسلام ، اسرار عوالم و هيئت اجرام را ظاهر ساخت و ما را توفيق داد كه « مجمل » هاى روشن شده از ظواهر كتاب و سنت و مظاهر علوم وحى و الهام را « تفصيل » دهيم . و درود و سلام بر برانگيخته شده با بزرگ‌ترين معجزات ، محمد صلى الله عليه و آله و آل او عليهم السلام كه هدايت كنندگانند ، مادامى كه زمين‌ها و آسمان‌ها برقرار است .\r\nامابعد : چنين گويد : خادم علم و دين « هبة الدين محمد على بن حسين الحسينى » مشهور به « شهرستانى » ، عللى كه باعث شد من كتاب الهيئة و الاسلام را تأليف كنم ، چهار هدف زير بود كه آنها را به طور خلاصه بيان مىكنم :\r\n1 . حفظ و نگهبانى عقايد كسانى كه به مسائل و فنون فلسفى ، به ويژه هيئت جديد اشتغال دارند ، اعم از اساتيد و شاگردان در مدارس و شنوندگان گفتارها و كنفرانس‌ها و خوانندگان روزنامه‌ها و مجله‌ها و كسانى كه از اكتشافات جديد جهان غرب ، اطلاعاتى دارند .\r\nمتأسفانه در ميان مردم ، كسانى يافت مىشوند كه شبهه‌ها و نظريه‌هاى جديد آنها را گمراه كرده و تصور كرده‌اند كه رهبران دين در مباحث مربوط به « فلك و طبيعت » همان راه و روش حكما و فلاسفهء گذشته را در پيش گرفته‌اند . در ميان آنان كسانى هستند كه گمان كرده‌اند كه هيئت قديم موافق شريعت پايدار اسلامى است و در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنتيجه ، هنگامى كه بطلان اين فلسفهء پوسيده را درك مىكنند ، ايمان آنان به اصول شريعت پاك ، تضعيف مىشود ، من با تأليف اين كتاب خواستم روشن كنم كه راه اسلام از راه‌هاى فلاسفه كاملًا جدا و دور است ، بلكه گفته‌هاى آن ، قسمت اعظم مبانى هيئت قديم را ويران مىسازد و با عقايد و مكتب‌ها و مذاهب گذشته ، شديدترين مخالفت‌ها را دارد !\r\nبنابراين ، بسيار به‌جاست كه تصديق و تأييد علوم و اكتشافات جديد ، از طرف مردم ، موجب تقويت ايمان آنان به معارف اسلامى و ازدياد يقين آنان به بقيهء گفته‌هاى پيامبر صلى الله عليه و آله و ائمهء اطهار عليهم السلام شود .\r\n2 . اتمام حجت بر كسانى كه با ما در دين و مذهب مخالفت كرده و باوركنندگان راه محمد صلى الله عليه و آله را سرزنش مىكنند ؛ محمدى كه از بيابان عرب ، بدون آن كه درسى بخواند ، در ميان كسانى كه كتاب و نوشتن را اصولًا نمىشناختند و در پيش علماى شرق و غرب درس نخوانده بودند ، به پا خاست . براى اين كه آنچه را كه من در اين كتاب ، از گفته‌هاى وى و ياران و نزديكان و نگهبانان دين وى ، آورده‌ام يك سلسله اخبار غيبى و مسائل سرى و مخفى است كه نه مستند به دستگاه‌هاى فنى دقيق است و نه متكى به اكتشافات اسباب و وسايل جديد .\r\nبنابراين ، بدون شك همهء اينها از وحىهاى عالم غيب است و كسى كه از حقايق مخفى غير محسوسى كه در آن زمان عقل هم وجود آن را قبول ندارد ، به طور جدى و جزمى خبر مىدهد ، آن ولىّ خداوند است كه محيط به اسرار اين عوالم غيبى است و در واقع بررسى و تجزيه و تحليل مباحث اين كتاب بهترين وسيله براى خاموش ساختن مخالفين است ، چنان كه بهترين راه روشن ساختن افكار مردم با انصاف و عالىترين و نزديك‌ترين روش‌ها براى تصديق امينان اسلام و رهبران دين است .\r\nآيا نمىبينى كه پيشوا و راهبرى كه وجود قمرها و شمس‌هاى غير محسوسى را هزار سال قبل از وجود وسايل و آلات اكتشافات جديد ، خبر مىدهد ، قلب سليم و\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nعقل مستقيم به آن ايمان مىآورد و اعتراف مىكند كه او همان ولىّ ربانى و مربى روحانى وابسته به عالم غيب است . براى اين كه كسى شك نمىكند كه اصول علمى جديد و اكتشافات نوظهور ، امورى است كه هيچ دليل عقلى پيش از احساس آنها به وسيلهء آلات و ادوات فنى جديد ، به آنها رهبرى نمىكند . البته شكى نيست كه اختراع اين وسايل و آلات ، همه نوظهور است و زمان پيدايش آنها بعد از هزار سال هجرى است و ما تاريخ اختراع و اسامى مخترعين آن ادوات و آلات را مىدانيم و مىشناسيم و باز مىدانيم كه هيچ گونه اثر و خبرى از آنها در صدر اسلام نبود ، بلكه در نزد عرب پيش از اسلام فقط يك سلسله تجربه‌ها و خرافاتى از آسمان‌ها و فلكيات و نجوم و طب مطرح بود تا آن كه در سدهء اول ، كتاب‌هاى فارس و هند و علوم يونان به عربى ترجمه گشت .\r\nپس آنچه كه من در اين كتاب شرح داده‌ام ؛ بهترين برهان و دليل بر صحت اسلام و پيوستگى علوم آن به وحى و الهام است ، و هيچ فرد با انصاف و آزادى مانند آن را در مذاهب و شرايع ديگر هرگز پيدا نمىكند و به طور كلى مىتوان گفت كه كشف امور مخفى و ديده نشده به وسيلهء دين ، بدون وسايل ظاهرى ، خود دليل راستى و درستى آن در ميان هر مذهب و ملتى است .\r\n3 . تقديس ساحت پيامبر « امّى » - درس نخوانده - و دفع آن چيزى است كه بعضى از اهل شك و زندقه آن را خيال كرده و پيامبر بزرگ اسلام صلى الله عليه و آله را بيان كنندهء آراى فلاسفهء بشرى و ترجمان افكار آنان و توضيح دهندهء مطالب كتاب‌هاى گذشتگان پنداشته‌اند !\r\nبسيار روشن است كه فرق ميان پيامبران بزرگ و فلاسفه و وجه تمايز آنان ، از مهم‌ترين و مشكل‌ترين مسائل و مباحث اديان است و من فكر نمىكنم كه براى حل اين مشكل چيزى بهتر و صحيح‌تر و روشن‌تر از علم غيب و بيان اسرار مخفى زندگى و ناپيداهاى طبيعت ، به وسيله دين ، وجود داشته باشد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبدين ترتيب من با اين تأليف ، مىخواهم ثابت كنم كه پيامبر صلى الله عليه و آله با فلاسفهء عصر خود يا حكماى پيش از زمان خود ، موافق و هم‌رأى نبود تا گمان رود كه وى از آنان كسب معلومات كرده و افكار وى به آنان منسوب است ، بلكه پيامبر اسلام صلى الله عليه و آله در بسيارى از مسائل و مباحث ، با آنها مخالف بوده و با عقايد و آراى آنان مبارزه كرده است .\r\nپيامبر اسلام صلى الله عليه و آله ، در صورتى كه بنا به شهادت تاريخ « امّى » و درس نخوانده بود ، رموزى از عوالم بشرى و اسرار طبيعت و فلك و مسائل مخفى هستى را روشن ساخت كه همگى درست بر خلاف آن گفته‌ها و چيزهايى بود كه حكماى زمان وى يا پيشينيان ، بدان معتقد بوده‌اند .\r\nآرى ! وى كه فرزند صحرا بود ، مطالبى از مسائل مربوط به زمين و آسمان را براى انسان‌هاى متمدن كشف كرده و روشن ساخت ، كه امروز در غرب و شرق در مجالس و مدارس و رصدخانه‌ها و مجامع علمى ، زبانزد خاص و عام است ، تا آن‌جا كه بعضىها خيال كرده‌اند كه اكتشافات جديد فرنگىها و اروپايىها ، همه از روشنىهاى ظواهر قرآن و حديث اخذ و اقتباس شده است .\r\nاين مؤلفات استاد فلاسفه « جابر بن حيّان كوفى » متوفى در سال 161 ه . ق . است كه در « بازل » و ساير شهرهاى اروپايى در عصر « كوپرنيك » آلمانى و . . . چاپ شده و نهضت علمى آنان را به وجود آورده و اساتيد هيئت و طب را با اصول جديد آشنا ساخته است . . . .\r\nآرى ! بدبختانه ما كه افتخار اين كشفيات را داشتيم ، آنها را از دست داديم ، يعنى در روزگارى كه فلسفه‌باف‌هاى ما ! در صدر اسلام رو به ازدياد رفته و آيات و روايات را تأويل نموده و حتى ظواهر آنها را هم طبق ميل و خواست خود تحريف كردند و حقايق آن را به علت كوتاهى دانش و فرهنگشان ، بعيد و غريب شمردند و چون ابزار و اسباب علمى آنان در آن روز مانند وسايل جنگيشان ، ناقص بود ، نيكىهاى حقيقت\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nرا با پرده‌هاى تأويلات افسانه‌وار خود پوشاندند و در نتيجه مسئله بر ديگران نيز مبهم شد و مردم خيال كردند كه ظواهر شريعت ، ترجمهء آراى فلسفى است - ( و اين ظن و گمان ، گمان و ظن گناه آلودى بود ) - و چه زياد بود مسائلى كه راهبر دين ما صلى الله عليه و آله مىدانست و مىگفت و كسى قبل از وى ، بويى از آن نبرده و فهم و درك احدى بدان نرسيده بود .\r\n4 . هدف نهايى و آخرين ما آن است كه اين كتاب خود را مفسر جديدى بر روايات دينى قرار دهيم و هموار كنندهء راه جديد اصلاحى بدانيم كه مشكلات كتاب و سنت را حل مىكند و شامل تفسير آيات مشكله و توضيح روايات معضله مىباشد .\r\nدر صورتى كه اكثريت ، چون ظواهر آنها را مطابق علوم خود نديده‌اند آنها را از متشابهات شمرده و در تفاسير خود خواسته‌اند با تكلفات زياد آنها را به تأويلات و معانى كوچكى حمل كنند . و در واقع ظواهر حديث و قرآن را وسيله‌اى براى اختلاف رأى ، و بابى براى اثبات گفته‌هاى خود و در واقع كليدى براى تفرقه ملت و عقبه‌اى كه مانع سير افكار در ميدان پيشرفت و ترقى است ، قرار داده‌اند . و همهء اينها براى آن بود كه آنها اصولًا بويى از علوم و اكتشافات جديد عصر ما نبرده و نتوانسته‌اند آنها را به روايات و آيات اسلامى عرضه كنند .\r\nولى كتاب من - بحمداللَّه - شرح دهندهء بسيارى از اين مشكلات و متشابهات بوده و پرده‌ها را از روى اسرار آنها بالا زده و مانند تلسكوپ دقيقى حقيقت دين را نشان داده و به زودى در صفحات اين كتاب ، آنها را خواهيد ديد !\r\nمن فكر مىكنم منشأ اختلاف‌هايى كه در صدر اسلام به وجود آمده و باعث ايجاد انشعاب در دين قويم و عامل پيدايش اين همه مذاهب و فرقه‌هاى گوناگون گرديده ، امورى بود كه قوىترين آنها انتشار آرا و افكار فلاسفهء گذشته در ميان مسلمانان و اعتماد و وثوق آنان ، به فلسفهء آنها بوده است ، بدون آن كه اين گروه از مسلمانان از خود نظرى داشته و در اقوال و افكار فلاسفه ، فكرى كرده و اعمال نظرى بنمايند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاين گروه ، پس از اعتقاد به مسائل فلسفى ، اصول و ظواهر اسلامى را مخالف آن چيزهايى ديده‌اند كه به صحت و محكم و متين بودن آنها ايمان آورده بودند ، و از همين جا بود كه تفرقه و جدايى و اختلاف ايجاد شد . گروهى از آنها به طور علنى و آشكار ، اصول شريعت اسلامى را منكر شده و گروه ديگرى ظواهر آن را به دلخواه خود تأويل نموده و تغيير داده‌اند و بعضى ديگر مانند گرگ در لباس گوسفند ! به طور سرى و مخفى ، حقايق دينى را منكر شده و در دين انواع بدعت‌ها و مفاسد را بنيان‌گذارى كرده‌اند !\r\nشايد فلسفهء جديد و مسائل عصر ما نيز به مردم همان كند كه فلسفهء قديم ، به علت نقص خود و كوتاهى افق فكرى مردم ، با مردم كرد . مگر آن كه اهل تحقيق و دانش ، مفاسد آن را اصلاح كنند و براى طرد آنها قيام كنند و در ترويج عقايد حقه و پاكى آن از آلودگىها و اباطيل و زوايد ، صميمانه كوشش نمايند .\r\nالبته آنچه كه ذكر كردم ، فقط مربوط به دل‌هاى متزلزل و عقل‌هاى ناقص و فكرهاى كوتاه است ، و اين فلسفه‌هاى گمراه كننده فقط در اين طبقه از مردم تأثير سوء داشته است ، ولى كسانى كه به ريسمان خدا چنگ زده و به ظاهر كتاب و سنت تمسك جسته‌اند ، آنها در عزت و امنيت بودند و مسلماً فلسفهء جديد هم در ميان چنين افرادى تأثيرى جز ازدياد بصيرت در دين و تفكر و تعمق بيشتر در آنچه كه پيامبر اسلام صلى الله عليه و آله و اولاد و اهل بيت وى عليهم السلام آورده‌اند ، به جاى نمىگذارد .\r\nاز خداى بزرگ مىخواهم كه فايده و نتيجهء اين كتاب را عمومى كند و در روز جزا بر ما ببخشد . روزى كه مال و فرزند به كار نيايد و فقط قلب پاك و سليم است كه انسان را نجات مىبخشد : « يَوْمَ لا يَنْفَعُ مالٌ وَلابَنُونَ * إِلّا مَنْ أَتَى اللَّهَ بِقَلْبٍ سَلِيمٍ » .\r\nو بايست قبل از شروع در اصل موضوع ، چند مقدمه را تقديم دارم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\n1 : راه اعتماد به اقوال و منابع كتاب\r\nبعضى از دوستان به من گفتند : شخصى حديثى را كه دربارهء بعضى از مسائل كشف شده در اين عصر بود ، شنيده و با تعجب گفته است : من اگر قطعى بودن صدور اين گفتار از پيامبر اسلام صلى الله عليه و آله يا يكى از اوصياى وى را مىدانستم و باور مىكردم ، وى را تصديق كرده و به دين وى ايمان مىآوردم .\r\nمىگويم : شكى نيست كه بهترين و قطعىترين راه اطلاع از صحت قول كسى آن است كه از زبان خود وى بشنويم و اين مخصوص كسى است كه بتواند خود گوينده را ببيند و از وى بشنود ، نه كسى كه در زمان وى نباشد يا از نظر مكان ، دور باشد .\r\nراه دوم : آن است كه خط گويندهء معلوم را ببيند و نسبت آن خط به وى ، به وسيله قراين قطعى يا تواتر ثابت بشود .\r\nراه سوم : اين كه سخن وى به طور تواتر به ما برسد ، و تواتر آن است كه گروهى آن را خبر دهند كه عادتاً توطئه‌چينى و هم پيمانى آنها براى دروغ‌گويى ، مقدور نباشد .\r\nراه چهارم : آن كه گفتار وى را كسى بر شما نقل كند كه شما به راست‌گويى وى در نقل قول ، ايمان داريد ، و در اين مسئله فرقى بين كمى يا زيادى واسطهء نقل نيست ، فقط بايد يكايك آن در صدق و امانت ، مورد اعتماد باشند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو اين راه‌هاى چهارگانه موجب اطمينان و اعتقاد به صدور اين گفتار از گوينده‌اش مىشود ، و چرخ زندگى ، كارها ، محاكمات ، معاملات در ميان عرف و عقلا بر آن مىچرخد ! و اين مسأله‌اى نيست كه مخصوص به جامعه و محيط مسلمانان باشد ، و طبيعى است كه گفته‌هاى شخص يا اشخاصى در كتاب و امثال آن ، جمع آورى مىشود تا نام يا علوم آنان براى ابد ! جاويد بماند ، مانند كتاب‌هاى حكما و فلاسفه و كتب مقدس و امثال آن . . . و در اين‌جا دو نسبت به وجود مىآيد :\r\nاول : مؤلف كتاب ، اين اقوال و گفته‌ها را به وسيلهء يكى از راه‌هاى چهارگانهء مذكور ، به صاحبان آنها نسبت مىدهد و اگر با يكى از اين راه‌ها ثابت شد ، كتاب از اين جهت كاملًا معتبر و قابل اطمينان خواهد بود .\r\nدوم : نسبت دادن او به اين مؤلف : و اين هم به وسيلهء يكى از وجوه پنج‌گانهء معمول در ميان مورخان و عقلاى هر طبقه و ملتى ، ثابت مىشود و بدون شك مسلمانان هم در اين مسائل عمومى و غير آن ، راه عقلا را پيش مىگيرند ، بلكه بيشتر از همه ، به اين روش‌ها و راه‌ها عمل مىكنند .\r\nمن از همهء هواداران اديان و مذاهب و ملت‌هاى متمدن و مورخان مىپرسم كه اگر آنان راه و روش ديگرى براى شناخت و شناسايى اقوال و افكار دانشمندان و فلاسفه و احوال آنان دارند - غير از راه‌هايى كه بين ما مسلمانان معمول است و من آنها را ذكر كردم يا در آينده ذكر مىكنم - من ضمانت مىدهم كه مانند آن يا بهتر و كامل‌تر از آن را براى نقل اقوال دانشمندان خود و گفته‌هاى اولياى دين خود ، بياورم و اگر باز هم به گفته‌هاى ما اعتماد نكنند ، بايستى حتماً كتاب‌هاى دانشمندان و تاريخ‌هاى گذشته را به طريق اولى باور نداشته باشند ، مگر آن كه تعصب بىجايى بورزند !\r\n\r\nنكته‌ها\r\nگفته‌ها و اقوالى كه ما در شريعت اسلامى بدان اعتماد و اطمينان داريم و در اين كتاب هم آنها را نقل مىكنيم ، بر چهار نوع است :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n1 . كلمات و آيات الهى كه به واسطهء وحى به پيامبر ما ، محمد صلى الله عليه و آله ، نقل شده و اينها در كتاب مقدس ما ، قرآن ، جمع‌آورى شده و اين كتاب در نزد مسلمانان مقدس‌تر و محترم‌تر از تورات در نزد يهود و انجيل در نزد نصارى است و تواتر و حتمى بودن صدور آن از پيامبر ما ، محمد صلى الله عليه و آله ، أظهر من الشمس است .\r\n2 . گفته‌هاى پيامبر ما ، محمد صلى الله عليه و آله ، و بسيارى از آنها در كتاب‌هاى حافظان و دانشمندان ، جمع و ضبط شده است و اينها به واسطهء يكى از چهار راه گذشته به آنها رسيده و آنها ، آن را در كتاب‌هاى خود تدوين كرده‌اند و به دست ما هم به واسطه يكى از راه‌هايى كه ذكر خواهيم كرد ، رسيده است .\r\n3 . گفته‌هاى خلفا و پيامبر ما ، محمد صلى الله عليه و آله ، و اوصياى وى ، ائمهء اطهار عليهم السلام كه از اهل‌بيت وى بودند و خود وى خلافت و تقدس آنان را صريحاً اعلام داشته است و آنان ، در نزد ما مسلمانان شيعه ، دوازده پيشوا و راهبرند :\r\n1 . اميرالمؤمنين ، على بن ابىطالب ، برادر و پسر عموى پيامبر .\r\n2 . حسن بن على المجتبى .\r\n3 . حسين بن على الشهيد .\r\n4 . على بن حسين السجاد .\r\n5 . محمد بن على الباقر .\r\n6 . جعفر بن محمد الصادق .\r\n7 . موسى بن جعفر الكاظم .\r\n8 . على بن موسى الرضا .\r\n9 . على بن محمد الجواد .\r\n10 . على بن محمد الهادى .\r\n11 . حسن بن على العسكرى .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n12 . محمد بن الحسن المهدى . « 1 »\r\n4 . منقولات اصحابى كه به يارى و صحبت محمد صلى الله عليه و آله مفتخر بودند و از محضر وى و اوصيائش ، اصول علوم و مبانى اسرار و حقايق اعيان و معانى را يادگرفته و اخذ كرده‌اند ، مانند : ابن عباس ، سلمان فارسى ، ابوذر غفارى ، مقداد بن اسود كندى ، و جابربن جُعفى و . . . براى اين كه گفتارهاى اينان دربارهء اين قبيل امور و اسرار مخفى ، دليل آن است كه اين مطالب و اسرار ، از معدن وحى و مركز نزول جبرييل امين گرفته شده‌اند .\r\nهمهء اين گفته‌ها و اقوالى كه مورد استفادهء ماست ، در كتاب‌هاى حافظان مسلمانان مضبوط بوده و ضبط آنها نيز به همان راه‌هاى معمول در بين عقلا بوده است و كتاب‌هاى آنها نيز مورد وثوق و اعتماد است ، و اين اعتماد و وثوق هم به يكى از وجوه پنج‌گانه زير ثابت مىشود :\r\nوجه اول : تواتر : و مراد از تواتر آن است كه همهء اهل يك زمان و يك طبقه خبر دهند كه آنها نسبت فلان كتاب را به فلان شخص ، از تمام افراد طبقهء قبل از خود شنيده‌اند ، و طبقه دوم هم اين نسبت را عيناً از طبقه سوم شنيده باشند و هم‌چنين هر گروهى از گروه و طبقهء ديگرى كه قبل از آنها بوده‌اند ، شنيده باشند تا برسد به زمان صاحب كتاب . . . و اين افراد و گروه ، در هر زمانى ، گاهى از طبقهء علما و به ويژه حافظان مىباشند و گاهى از طبقات ديگر . . . چنان كه صحت تواتر « صحاح سته » اهل سنت و تواتر « صحاح اربعه » ما « 2 » نيز بدين ترتيب ثابت شده است .\r\nوجه دوم : نوشته‌هاى تاريخ نويسان و كسانى كه شرح حال مؤلفان را از زمان مؤلف و بعد از آن ، نوشته باشند و تصريح كنند كه فلان كتاب از فلان شخص است و البته\r\n\r\n\r\n","description":"","footnote":"\r\n( 1 ) . در مسائل هيئت از امام على عليه السلام تا حضرت رضا عليه السلام رواياتى نقل شده است ولى از بقيهء ائمه چيزى در اين موضوع نقل نشده است .\r\n( 2 ) . كافى ، استبصار ، تهذيب و من لا يحضره الفقيه .\r\n","page_name":" 64 ","page_number":64},
  {"content":"\r\n\r\nهمهء نويسندگان هر ملتى ، بدين ترتيب صحت نسبت كتابى به مؤلفى را ، قبول دارند .\r\nوجه سوم : سلسلهء روايت : و آن چنين است كه نسبت كتابى به مؤلفش از يك فرد موثقى به دست آيد كه او هم از فرد موثق ديگرى شنيده باشد ، تا اين كه اين سلسلهء روايت به آخر برسد و آخرين فرد هم از خود صاحب كتاب شنيده باشد . البته فرقى ندارد كه اين روايت در خطاب و گفتار باشد ، يا در اثرى مكتوب .\r\nوجه چهارم : چاپ كتاب در زمان حيات مؤلف و يا طبع آن در يك چاپ‌خانهء رسمى به وقوع پيوندد كه انسان به صحت نسبت آن به مؤلفش اطمينان يابد ، چون عادتاً دروغ بودن نسبت كتابى به مؤلفى ، در اين صورت بعيد خواهد بود .\r\nوجه پنجم : قرائن معتبره‌اى در نزد عقلا برپا شود كه صحت نسبت كتاب به مؤلفش را تأييد كند ، مانند آن كه عبارت‌هاى كتاب مورد بحث در كتب معتبره‌اى براى تأييد و مدح يا رد و جرح ، نقل شده باشد و يا مثل اين كه كتاب به خط خود مؤلف باشد ، يا خط مؤلف در آن باشد يا نسخهء كتاب ، نسخهء قديمى باشد كه آثار اعتبار در آن معلوم باشد ، يا شهرت انتساب آن قوى باشد و . . . .\r\n* * * همهء راه‌هايى كه در ميان ساير مردم براى شناخت آثار گذشتگان و پيشينيان متداول و معمول است ، به طور كلى در ميان مسلمانان نيز موجود است و بلكه در بين آنان كامل‌تر است . حتى ما ادعا مىكنيم كه مسلمانان در حفظ و نگهدارى اين طرق و راه‌ها ، امتيازاتى نسبت به ديگران دارند . براى اين كه دانش و علم ، تجزيه و تحليل ، تحقيق و بررسى ، و نگهدارى آثار و اخبار ، از نخستين روزهاى صدر اسلام تا امروز ، در بين مسلمانان معهود و معمول بوده است ، ولى آثار ملت‌هاى ديگر ، بنا به شهادت تاريخ دچار تغيير و تحول و تحريف‌هايى شده‌اند ، تا آن‌جا كه مشهور شده يهود و امثال آنان حق ادعاى « تواتر » را ندارند ، چون در تاريخ آنان روزگارهايى بوده كه به علت قتل و غارت و نابودى دسته جمعى ، جايى براى ادعاى تواتر نمانده است و جهل و خرافات\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو تاريكى ، قرن‌هاى متمادى بر اروپا غلبه يافته تا آن كه انواع علوم از افق‌هاى مسلمانان به سوى آنان تابيدن گرفته است .\r\nالبته خود اروپايىها و فرنگىها به اين مسئله اعتراف دارند . مستر « وزويرس اسميت » انگليسى مىگويد : « هنگامى كه اروپا در تاريكىهاى جهل غوطه مىخورد ، عرب‌ها به مدت پنج قرن ، جهان انسانيت را با چراغ‌هاى علوم روشن مىساختند . و همين عرب‌ها بودند كه جوانى آداب و علوم كلام را پس از پيرى به آن باز گردانيدند ؛ و انديشهء يونان را ترجمه كردند و علم كشاورزى و هيئت را ترقى دادند و علم جبر و فيزيك را به وجود آوردند و شهرهاى خود را با كتاب‌خانه‌ها و مدرسه‌ها زينت دادند ، هم‌چنان كه مساجد و معابد بسيار ساختند و مذاهب فلسفى را از راه فلسفهء « ابن رشد » به اروپا آموختند . . . .\r\nولى من مىگويم : اين علوم ، پس از اسلام آوردن فارس ، بين مسلمانان رايج و شايع شد ولى آنها به علت وسعت زبان عرب و مرتب بودن آن ، كتاب‌هاى خود را به زبان عربى مىنوشتند و از اين‌جا بود كه اروپا و فرنگىها اين علوم را به عرب نسبت دادند . در واقع چون علماى اندلس اين علوم را در اروپا نشر دادند ، روى اين جهت آن را به عرب نسبت داده‌اند . « 1 » مورخ معروف دروى « 2 » مىگويد : در روزگارى كه اروپا در ظلمت‌كدهء جهالت حيران و سرگردان بود و نور اميدى را نداشت ، نور قوى و نيرومندى از جانب ملت\r\n\r\n\r\n","description":"","footnote":"\r\n( 1 ) . به طور كلى بايد گفت كه همه علما و دانشمندان ملت‌هاى گوناگونى كه اسلام مىآورند ، در پيشرفت يا پيدايش علوم مختلف دوران تمدن اسلامى سهيم بودند ، چنان كه تمدن درخشان و جهانى اسلام نيز مرهون خدمات و كوشش‌هاى صادقانه آنان بود ، بنابراين نسبت دادن اين علوم و اين تمدن به عرب يا فارس يا كسان ديگرى ، از نقطه نظر تاريخى و منطقى صحيح نيست و به نظر ما بايد همهء آنها را به اسلام كه عامل اصلى پيدايش نهضت علمى و تمدن جهانى بود ، نسبت داد . ( خ )\r\n( 2 ) . در بعضى از شماره‌هاى سال اول مجلهء العرفان اين چنين آمده است . ولى به نظر من اين شخص همان دوزىمورخ مشهور هلندى و صاحب كتاب تاريخ الفرق الاسلاميه مىباشد .\r\n","page_name":" 66 ","page_number":66},
  {"content":"\r\n\r\nاسلام تابيدن گرفت و اثر آن نشر علوم ، ادبيات ، فلسفه ، هنر و فنون صنايع دستى بود .\r\nبراى اين كه سرزمين‌هاى اسلامى مراكز بزرگ معارف و علوم بود و از آنها و به وسيلهء آنها در ميان ملت‌هاى ديگر پخش و منتشر شد . و اروپاييان هم در قرون وسطى ، اكتشافات و صنعت‌ها و فنون بزرگ را از آنان به غنيمت بردند ! « 1 » در كتاب مشهد الكائنات آمده : كتاب‌خانهء قاهره در سال 325 ه . ق . شش هزار و پانصد جلد كتاب به زبان عربى ، در علم نجوم داشت .\r\nمىگويم : شكى نيست كه اهتمام مسلمانان از ابتداى بعثت پيامبر صلى الله عليه و آله تا اين سال‌ها ، بيشتر در طلب و كسب علوم دينى و نشر آنها بود نه در علوم رياضى و به ويژه نجوم كه در بين عرب معروف بود « باعث فقر و اندوه مىشود » ! پس اگر آنان در يك كتاب‌خانهء شهرى ، شش هزار جلد كتاب راجع به نجوم داشتند ، بايستى شما تخمين زده باشيد كه تعداد كتاب‌هاى دينى آنان در كتاب‌خانه‌ها و شهرها و مدرسه‌ها كه جامع و شامل گفته‌ها و اقوال پيامبر و ائمهءشان عليهم السلام بوده و همه فداكارانه در راه جمع و نشر آن به اميد نزديكى به خلق و خالق مىكوشيدند ، چقدر بوده است ؟ و بنابراين اگر\r\n\r\n\r\n","description":"","footnote":"\r\n( 1 ) . در اين باره مىتوانيم هزاران شاهد و مدرك از دانشمندان و مورخان اروپايى بياوريم ، و در يك پاورقى حتى نمىتوان اسامى افراد يا كتاب‌هاى آنها را نقل كرد ، بنابراين اين دو شاهد را از مؤلف و شاهد زير را هم از ما به عنوان مشت نمونهء خروار بپذيريد !\r\nبرتراند راسل فيلسوف معروف مقاله‌اى تحت عنوان « نظرى به بيدارى خاور زمين » در نشريهء سه ماههء هلال چاپ پاكستان شمارهء مسلسل 12 صفحه 9 تا 14 دارد و در ضمن آن با كمال صراحت به اين حقيقت تاريخى اعتراف كرده و چنين مىنويسد : « بيدارى خاورزمين از آن نهضت‌هاى بزرگى است كه تنها با توجه به تاريخ گذشته تاريخى مىتوان به اهميت آن پىبرد . . . اسلام مناطق وسيعى از امپراتورى روم را مسخر كرد و وسعت امپراتورى اسلام به مراتب بيش از امپراتورى روم شد . . . .\r\nتفوق خاورزمين ، تنها تفوق نظامى نبود ، بلكه در آن روزگارى كه اروپا در قعر توحش مىزيست علوم مختلف فلسفه ، شعر و هنرهاى زيبا در چين و كشورهاى اسلامى رسوخ كامل داشت .\r\nاروپائيان با وقاحت نام اين دوره را عصر تاريك مىخوانند ، در صورتى كه تاريكى فقط به اروپا منحصر بود و درست تر بگويم به اروپاى مسيحى ، زيرا كشور اسپانيا كه تحت تسلط مسلمانان قرار داشت . داراى تمدن و فرهنگ درخشانى بود » . ( خ )\r\n","page_name":" 67 ","page_number":67},
  {"content":"\r\n\r\nباديدهء انصاف بنگريم ، راه‌هاى آگاهى و اطلاع به اقوال پيامبر اسلام صلى الله عليه و آله و اوليا بيش از هر چيز ديگرى ، بهتر و واضح‌تر و صحيح‌تر بوده است .\r\n* * * اكنون بر ما لازم شد كه اسامى كتاب‌هاى عمده‌اى كه در آنها آرا و افكار قدما و متأخرين نقل شده و هم‌چنين گفتارهاى پيامبر اكرم حضرت محمد صلى الله عليه و آله و گفته‌هاى زبان‌هاى وحى و حافظان شرع وى عليه السلام پيدا مىشود ، در اين‌جا نام ببريم .\r\nكتاب‌هاى عمده‌اى كه ما دراين كتاب اقوال پيامبر و اوصيا وى را از آنها نقل كرده‌ايم ، به سه قسمت تقسيم مىشود :\r\nاول : آنچه كه نسبت آن به صاحبش - با همهء وجوه پنج‌گانه گذشته ثابت شده ، يا تواتر اسناد آنها ، در وضوح و شهرت - مانند خورشيد در وسط روز است و آنها هفت كتابند :\r\n1 . كتاب الكافى با همه مجلداتش از حافظ جليل ، ثقة الاسلام ، محمد بن يعقوب كلينى متوفى در بغداد به سال 329 ه . ق . كتاب وى از صحيح‌ترين و معتبرترين كتاب‌هاى حديثى ماست و مدار احكام مسلمانان امامى ، از عصر تأليف آن ، تا امروز به دور محور آن مىچرخد و نسخه‌هاى قديمى و خطى و صحيح آن جداً زياد است . « 1 » 2 . كتاب نهج البلاغه كه مجموعه‌اى از كلمات و خطبه‌هاى امام اميرالمؤمنين على عليه السلام است و مؤلف اين كتاب ، حافظ جليل ، فاضل امامى ، « محمد شريف رضى » متوفى به سال 406 ه . ق . است و شروح اين كتاب نيز فراوان و متواتر است مانند :\r\nشرح فاضل ابن ميثم بحرانى متوفى سال 697 ه . ق . و شرح حافظ عبدالحميد بن‌ابىالحديد متوفى سال 655 ه . ق . و در كتاب‌خانه من يك نسخهء خطى بسيار قديمى از نهج‌البلاغه موجود است كه به تاريخ 760 ه . ق . براى علامهء بزرگوار\r\n\r\n\r\n","description":"","footnote":"\r\n( 1 ) . چند جلد از اين كتاب جاويد ، پس از مقابله دقيق با نسخ خطى معتبر ، با توضيحات و پاورقىهاى استاد علامه آقاى طباطبائى ، به بهترين شكل چاپ شد ولى بقيه مجلدات بدون توضيحات استاد به چاپ رسيد ! ( خ )\r\n","page_name":" 68 ","page_number":68},
  {"content":"\r\n\r\nيوسف اصفهانى خوانده شده است « 1 » .\r\n3 . كتاب مجمع البيان فى تفسير القرآن از حافظ امامى ، امين الاسلام ، فضل بن حسن بن فضل طبرسى متوفى به سال 548 ه . ق . و در كتاب‌خانه شيخ ما « نورى » نسخه‌اى از آن هست كه به سال 725 ه . ق . عبدالعزيز ترمذى آن را نوشته است .\r\n4 . كتاب تفسير القمى از حافظ على بن ابراهيم قمى از علماى قرن چهارم ما و نسبت آن به مؤلفش به صورت تواتر ، به وسيلهء جمعى از علما ادعا شده و شهرت آن قابل انكار نيست و نسخه‌اى از آن پيدا شده كه به سال 866 ه . ق . نوشته شده است .\r\n5 . كتاب بحار الانوار تأليف علامهء حافظ ، مولانا محمد باقر مجلسى كه از اعاظم علماى اماميه است و به سال 1111 ه . ق . وفات كرده و اين كتاب در 26 مجلد بزرگ چاپ شده است كه شامل همهء روايات و گفته‌هاى شرع و دين ما ، در هر علم و بابى ، از آيه ، روايت ، حكمت ، تحقيق يا تاريخ مىباشد و مثل آن در اسلام سابقه ندارد « 2 » .\r\n6 . كتاب الانوار النعمانيه از حافظ امامى سيد نعمت اللَّه جزائرى متوفى به سال 1112 ه . ق . « 3 »\r\n7 . كتاب الوافى كتاب بزرگى است و جامع اخبار كتاب‌هاى معتبر ما در هر فنى مىباشد . از حافظ فاضل محمد محسن فيض كاشانى متوفى به سال 1091 ه . ق . و تواتر كتاب وى مسلم است .\r\nدوم : آنچه كه نسبت آن به صاحبش از راه‌هاى پنج‌گانه گذشته غير از تواتر ، ثابت شده و آن هشت كتاب است : كتاب التوحيد ، علل الشرائع ، الخصال ، عيون اخبار الرضا ،\r\n\r\n\r\n","description":"","footnote":"\r\n( 1 ) . من بعد از اين ، به نسخه‌اى از نهج‌البلاغه برخوردم كه به سال 430 ه . ق . نوشته شده ، چنان كه نسخهء ديگر نيز در كتاب‌خانه امام رضا عليه السلام در مشهد مقدس هست كه به خط ياقوت مستعصمى متوفى سال 698 ه . ق . نوشته شده است .\r\n( 2 ) . اين كتاب كه دايرة المعارف شيعهء اماميه است ، اخيراً تجديد چاپ مىشود و قرار بود كه در صد مجلد چاپ شود ولى در چاپ جديد به 110 جلد تجزيه شده است . ( خ )\r\n( 3 ) . اين كتاب اخيراً در تبريز تجديد چاپ شده و با پاورقىهاى مفيدى در چهار مجلد منتشر شده است . ( خ )\r\n","page_name":" 69 ","page_number":69},
  {"content":"\r\n\r\nمعانى الاخبار و الامالى و همهء اين شش كتاب از حافظ صدوق ، محمد بن بابويه قمى است كه از اجلهء علماى اماميه است و به سال 281 ه . ق . وفات يافته و من اين كتاب‌ها را با نسخه‌هاى خطى قديمى ديده‌ام و البته همهء آنها بارها چاپ شده‌اند .\r\nو الاحتجاج ، از حافظ احمد بن على بن ابىطالب طبرسى كه از علماى ما در قرن پنجم هجرى است . شاگرد وى رشيد الدين محمد بن على بن شهر آشوب متوفى به سال 588 ه ق ، مىباشد .\r\nدر كتاب المناقب مىگويد : « من كتاب الاحتجاج را به خط ابىطالب طبرسى ديده‌ام » .\r\nو الدر المنثور از حافظ عبدالرحمن جلال الدين سيوطى شافعى متوفى به سال 911 ه . ق . است .\r\nسوم : آنچه كه اسناد و نسبت دادن آن به صاحبش ، با بعضى از وجوه پنج‌گانهء گذشته ثابت شده و آن شش كتاب است :\r\n1 . تفسير العياشى از حافظ محمد بن مسعود از علماى ما در قرن چهارم هجرى .\r\n2 . بصائر الدرجات از حافظ محمد بن حسن قمى صفار و متوفى به سال 290 ه . ق .\r\nاز علماى بزرگ ما كه به صحبت امام حسن عسكرى عليه السلام نائل شده است . از اين كتاب نسخه‌اى هست كه به سال 1068 نوشته شده و 163 باب دارد « 1 » .\r\n3 . منتخب البصائر از فاضل حسن بن سليمان صاحب كتاب المختصر كه از علماى ما در قرن هشتم هجرى بود و اين كتاب منتخب كتاب بصائر الدرجات حافظ امامى سعد بن عبداللَّه قمى متوفى به سال 299 ه . ق . مىباشد .\r\n4 . الاختصاص از علامهء محقق ، قطب الشيعه محمد بن محمد بن نعمان ( مفيد ) كه\r\n\r\n\r\n","description":"","footnote":"\r\n( 1 ) . اين كتاب به سال 1381 ه . ق . با مقدمه و تعليقاتى در تبريز تجديد چاپ شد و با كاغذ عالى و جلد خوب در متجاوز از 550 صفحه منتشر گرديد . ( خ )\r\n","page_name":" 70 ","page_number":70},
  {"content":"\r\n\r\nبه سال 413 ه . ق . در بغداد وفات يافت . وى صدها جلد كتاب ديگر دارد كه از جملهء آنهاست الارشاد و المقالات و من در كتاب‌خانهء شيخ محدث ما ، ميرزا حسين نورى متوفى به سال 1320 نسخهء منتخبى از كتاب اختصاص را ديدم كه اول آن چنين بود :\r\n« الحمدللَّه الذي لا تدركه الشواهد . . . » و آن را شيخ ابوعلى احمد بن حسن بن احمد بن‌عمران امامى انتخاب كرده و به سال 1055 ه . ق . نوشته شده است .\r\n5 . كتاب النجوم و نام آن فرج المهموم است از حافظ سيد على بن طاووس كه از اجلهء علماى ماست و به سال 664 ه . ق . وفات يافته است .\r\n6 . نورالثقلين تفسيرى است از حافظ شيخ عبد على بن جمعه عروسى كه از علماى ما در قرن يازدهم بوده و نسخه‌اى از آن هست كه به سال 1065 ه . ق . نوشته شده است .\r\n* * * اما كتاب‌هاى حكما و فلاسفه كه ما مطالب قدما و متأخرين را بيشتر از آنها نقل مىكنيم عبارتند از :\r\nالشفا ، از شيخ حكماى و رئيس فلاسفهء مسلمانان « ابوعلى حسين بن سينا » متوفى به سال 327 ه . ق . كتاب وى متواتر و بين مسلمانان و ديگران مشهور است و اصول الهيأة ، أروأ الظماء فى القبّة الزرقاء و النقش في الحجر في فنون الفلسفية از فيلسوف فاضل « كرنيليوس وانديك » ( كه اصل وى هلندى است ولى در آمريكا به دنيا آمده و در اواخر عمر در بيروت بوده و به سال 1895 م . درگذشته است ) .\r\nمشهد الكائنات فى الخالق و المخلوقات ، از استاد خطابه ميخائيل مشاقهء مسيحى متوفى به سال 1888 م . و كتاب اساطير الاولين نيز از اوست « 1 » .\r\nهيئت « فلاماريون » فرانسوى ، كه از مشاهير فلاسفهء اواخر قرن نوزدهم است و اين كتاب را « عبدالرحيم تبريزى » مشهور به طالب اوف متوفى به سال 1320 ه . ق . ترجمه\r\n\r\n\r\n","description":"","footnote":"\r\n( 1 ) . اسكندر معلوف در مجلهء خود الاثار به طور انتقاد مىگويد : ميخائيل گيريل خورى لبنانى مؤلف اين دو كتاب است نه ميخائيل مشاقه دمشقى . . . و او بهتر مىداند .\r\n","page_name":" 71 ","page_number":71},
  {"content":"\r\n\r\nكرده است .\r\nهيئت « فيلكس ورنهء » فرانسوى كه از مشاهير قرن نوزدهم بوده و فاضل معروف « نجم الدوله هيوى » طهرانى متوفى به سال 1320 ه . ق . آن را ترجمه كرده است .\r\nدايرة المعارف از علامه « پطرس بستانى » مسيحى متوفى به سال 1883 م . و اين كتاب مجلدات بزرگى دارد و معروف است .\r\nتاريخ علم الفلك ، مجموعهء كنفرانس‌هاى « كرلونيفر » ايتاليايى . استاد دانشگاه مصرى كه در دانشگاه « بلرم » ايتاليا به سال 1909 - 1910 م . ايراد كرده و به سال 1911 م . در رم - ايتاليا - چاپ كرده است .\r\nو كتابى دربارهء هستى - دربارهء آسمان و جهان - كه به سال 1849 م . چاپ شده و مؤلف وى كتاب ديگرى در جغرافيا و هيئت تاريخى دارد به نام آثار البلاد و اخبار العباد كه « وستنفلد » آن را به سال 1848 م . چاپ كرده است .\r\nعجائب المخلوقات از فاضل قزوينى زكريا بن محمد بن محمود انصارى كه به سال 682 ه . ق . 1283 م . در گذشته است .\r\nالتصريح فى شرح التشريح از امام‌الدين بن لطف اللَّه لاهورى كه به سال 1103 ه . ق .\r\n1692 م . تأليف كرده است .\r\nحدائق النجوم ، كه به فارسى و در دو مجلد بزرگ در هيئت جديد است از فاضل دبيرالملك ( هشيار جنگ ) هندى به سال 1253 ه . ق .\r\nو الآيات البيّنات فى عجائب الارضين و السماوات از فاضل ابراهيم افندى حورانى كه به سال 1883 م . در بيروت چاپ شده است « 1 » .\r\nاز آنچه گذشت ، روشن شد كه اگر كسى بخواهد براى تصحيح نسبت كتب اسلامى و توثيق گفتارهاى شرع مقدس ما ، راهى بيابد ، براى خواسته خود راه‌هاى روشنى پيدا\r\n\r\n\r\n","description":"","footnote":"\r\n( 1 ) . علاوه بر اينها ، مطالب بسيارى از غير اين منابع و مصادر نقل كرده‌ايم از قبيل : انوار ناصرى ، المقتطف ، الهلال ، تقويم المؤيد ، تقويم حاج نجم الدوله ، المباحث المصريه ، تحفة النجوم ، سياحة المعارف ، المقتبس و . . . .\r\n","page_name":" 72 ","page_number":72},
  {"content":"\r\n\r\nمىكند كه مانند راه‌ها و روش‌هاى معمول و متعارف ، بين همهء ملل عالم است و بلكه كامل‌تر از راه‌ها و روش‌هاى آنهاست و اگر كسى پس از همهء اينها ، به آنچه كه در شرع ما نقل شده اطمينان نيابد ، بايستى هيچ چيزى از نوشته‌هاى فلاسفه و تاريخ را هم باور نداشته باشد !\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n2 : راه ترجيح يكى از متعارضين\r\nعاقل كسى است كه به آنچه يقين كرده عمل كند - اگر عمل كردنى باشد - و يا به اعتقاد به آن قانع شود - اگر مسئله علمى باشد - و اين يقين و اعتقاد وى متزلزل نمىشود مگر آن كه سبب برتر و نيرومندترى در بين باشد كه يقين جديدى به جاى يقين قبلى بياورد !\r\nمثلًا اگر شما با خبر دادن هزاران نفر ، يقين كنيد كه « زيد » وفات يافته است ، اين يقين با خبر دادن ده نفر به زنده بودن وى ، متزلزل نگشته و از بين نمىرود ، مگر آن‌كه گفتار ده نفر ، مقارن با شواهد نيرومندى باشد كه عقل آن را ترجيح بدهد ، پس عقل هميشه تابع و پيرو قوىترين اعتقادها و يقين‌هاست . چنان كه ضعيف‌ترين و سست‌ترين راه‌ها را طرد مىكند !\r\nاگر شما بشنويد كه كسى از حضرت موسى عليه السلام نقل مىكند كه وى جمع بين اضداد را صحيح مىدانست و از طرفى هم مىدانيد كه موسى عليه السلام پيامبر خداست و از خطا دور است و باز مىدانيد كه جمع بين اضداد محال است ، بدون شك آن خبر را اگر بتوانيد ، به معناى صحيحى حمل مىكنيد و اگر اين حمل ، مشكل و بعيد باشد ، گوينده را تكذيب مىنماييد و يا براى اصلاح كار ، به اقدام ديگرى دست مىزنيد و چون شما به رسالت موسى عليه السلام و عدم امكان اجتماع ضدين يقين داريد و اين دو نيرومندتر از اعتقاد به صدور اين خبر از موسى عليه السلام و يا اعتماد به ظاهر آن خبر است ، هرگز\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nموسى عليه السلام را تكذيب نكرده و جمع بين اضداد را قبول نمىكنيد و دليل نيرومند را با غير آن طرد نمىنماييد .\r\nروى اين قاعدهء عقلى اگر در گفته‌هاى شرع اسلام - پس از ايمان بدان - مطلبى ديده شود كه ظاهر آن با مسائل يقينى و قطعى مخالف است ، بر ماست كه آن را به همين راه عقلانى اصلاح كنيم و قوىترين اعتقادها را بگيريم ؛ يعنى نخست در تأويل آن به يك معناى مناسب ، كوشش كنيم و اگر اين امر مشكل باشد ، ناقل خبر را تكذيب بنماييم .\r\nالبته بايد به نكته‌اى هم توجه داشته باشيم و آن اين كه : گفتارهاى اسلامى داراى ويژگىهايى هستند كه با وجود آن و پس از اطلاع از آن ، ما مجبور به تكذيب ناقل نيز نخواهيم بود و آن ويژگى اين است كه ما در عصر خود و يا قبل از آن ، مطالبى در شرع اسلام ديده‌ايم كه با آنچه در مسائل هيئت ، فلسفه ، سياست و . . . ، يك امر قطعى بوده ، موافق نبوده ، و از همين جا بود كه مىديديم علما و دانشمندان گذشتهء ما ، ظواهر اين گفتارها را به معانى صحيحى تأويل مىكردند تا مجبور به تكذيب ناقل نشوند . ولى ما پس از اطلاع از اكتشافات جديد و آرا و نظريات محكم و غيرقابل ترديد ، فهميديم و ديديم كه ظواهر همين گفته‌ها ، دربارهء همين اكتشافات بوده و تأويل ظواهر آن به معانى ديگر ، از نقص معلومات و اطلاعات گذشتهء ما بوده است نه از جهت نقصان و كوتاهى ظواهر آن گفتارها ، و حتى به جرئت مىتوان گفت كه نسل آينده به پاره‌اى از علوم و اطلاعات ما خواهد خنديد ! چنان كه ما به قسمتى از علوم گذشتگان مىخنديم !\r\nهنگامى كه بر شما روشن شد ، مىگوييم : اگر انسان پس از اين ، در شرع ما به گفتارى برخورد كه ظاهر آن با دانش و نظريهء وى مخالف باشد ، او مىتواند در رأى و دانش خود ترديد كند و بگويد : شايد وسعت دايرهء علم و تكميل وسايل و ابزار علمى - فنى ، در آينده موجب كشف حقيقت اين مطلب گردد ، چنان كه قبلًا نيز حقيقت هزاران چيز ديگر كشف شده است . پس ما آن را به حال خود يا به اهل خود واگذار\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىكنيم و چه بسيار بوده چيزهايى كه براى آيندگان واگذار شده و آنان به چيزهايى رسيده‌اند كه پيشينيان نرسيده‌اند .\r\nالبته اگر عقل انسانى به قطعى بودن علم خود ايمان دارد ! و تصور خلاف آن هم مقدور نباشد - با اين كه چنين جزم و قطعى خيلى نادر پيدا مىشود - نخستين راه حل مسئله آن است كه آن گفتار مخالف را بر يك معنا صحيح و معقولى حمل كنيم ، و اگر پس از كوشش نيز راهى براى تأويل نباشد ، راه اساسى تكذيب ناقل سخن است كه آن را به اوليا و رهبران نسبت داده است .\r\n* * *\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\n3 : شواهد داخلى بر صحت نسبت\r\nاعتقاد و ايمان به صدور سخنى از كسى ، گاهى با شنيدن از خود وى به دست مىآيد و گاهى به واسطهء مورد اعتماد بودن نقل كنندگان آن ، چنان كه خبر متواتر يا خبر كسى كه معصوم بوده و دور از خطاست ، چنين مىباشد . و گاهى هم با امور ديگرى حاصل مىشود :\r\nمثلًا اگر مقالهء جالبى از كسى كه اهل آن باشد ، براى شما بخوانند ، شما يقين خواهيد كرد كه اين مقاله از اوست . براى آن كه فرض آن است كه شما مىدانيد آن شخص از بهترين نويسندگان و گويندگان بوده و آن مقاله هم از بهترين مقالات است .\r\nو اگر احتمال بدهيد كه اين مقاله از شخص ديگرى است ، اعتقاد به اين را كه آن از بهترين مقاله‌هاست ، نمىتوانيد از دست بدهيد - و اين بر خلاف فرض خواهد بود - پس بايست تصديق كنيد كه آن مقاله ، از همان نويسندهء تواناست !\r\nهم‌چنين اگر از يك دوست خدا و ولى الهى ، يك سخن غيبى دربارهء چيزى كه عقل آن را نمىفهمد و حواس ظاهرى هم آن را درك نمىكند نقل كنند ، شما يقين مىكنيد كه اين خبر از اوست ، چون مىدانيد كه خبر دادن از آنچه كه حواس ظاهرى آن را احساس نمىكند و وجود آن طبق اقتضاى عقل هم نيست ، فقط از عهدهء ولى خدا برمىآيد ، زيرا اوست كه به حقايق هستى به طور غيبى محيط است و اين احاطه از مجردات روحانى نيرو مىگيرد . و اگر در چنين موردى احتمال بدهيد كه اين سخن\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nغيبى از ديگرى است ، علم و يقين خود را ناديده گرفته‌ايد .\r\nمقصود ما از اين گفتار اين است : اخبارى را كه ما در اين كتاب از پيامبر اكرم صلى الله عليه و آله و اولياى وى عليهم السلام روايت مىكنيم ، اگر شامل كشف يك مجهول ، پيش از كشف آن به وسيلهء آلات و ادوات فنى و علمى باشد ، مسئلهء ناقلان خبر و اين كه آيا مورد اعتماد و وثوق هستند يا نه و اين كه كتاب مورد استفادهء ما ، در ميان اصحاب معتبر هست يا نيست ، به هيچ وجه مورد بحث و اهميت نخواهد بود ، براى اين كه اين باب ، غير از باب‌هاى ديگر است . حتى اگر اين قبيل اخبار در سست‌ترين كتاب‌ها و از ضعيف‌ترين ناقلان به دست آيد ، در پيش ما مورد قبول خواهد بود - البته اگر تاريخ كتاب از تاريخ « مجهول كشف شده » به وسيلهء آلات ، جلوتر باشد - براى اين كه ما مىدانيم اين ، خبر دادن از يك « مجهول » است و اين كار ، فقط كار خدا يا ولى خدايى است كه مرتبط با خداست .\r\nاين دو مقدمهء سودمند ، شامل خود خبر مىشود و ناقل آن هيچ گونه اهميتى نخواهد داشت ؛ به شرط آن كه تاريخ كتاب ، از هنگامى كه ادوات و وسايل علمى پردهء اختفا را از روى مضمون خبر برداشته است ، عقب‌تر نباشد و مراعات اين نكته ، در اين مورد از هر چيز ديگرى مهم‌تر و لازم‌تر است .\r\nاز همين جاست كه مىبينيم اگر براى دانشمندان و فلاسفهء اروپا خبرى كه دربارهء كشف مجهولى است ، خوانده شود ، فقط كوشش مىكنند كه يك نسخهء خطى قديمى پيدا كنند كه اين خبر در آن وجود داشته باشد و هرگز در فكر ناقل آن نمىباشند و روى همين اصل است كه من در تكثير اسامى كتاب‌هاى شامل بر خبر ، توجه خاصى دارم و حتى تاريخ تأليف كتب و نسخه‌هاى آنها را هم در مقدمهء نخست بيان كردم ، تا دل‌ها بر تقدم و جلوتر بودن خبر از زمان ظهور مجهول غيبى خبر داده شده ، اطمينان يابند . من خبر را مثلًا از كتاب‌هاى : كافى ، تفسير قمى ، احتجاج ، مجمع البيان ، بحارالانوار ، بصائر و غير اينها نقل مىكنم و شايد كسى خيال كند كه اين خبر ، در هر\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nيكى از اين كتاب‌ها با سند جداگانه‌اى نقل شده ، در صورتى كه سند همهء آنها يكى است . علت اين امر آن است كه مقصود ما فقط ايجاد علم و اطمينان به اين نكته است كه مضمون اين خبر ، قبل از انكشاف آن بر حكما و علماى متأخر ، گفته شده و اين مقصود ، با ذكر كتاب‌هاى متعدد و گوناگونى كه شامل اين خبر نوشته شده در زمانى قبل از اختراع وسايل كشف كننده از حقيقت اين اسرار باشند ، به دست مىآيد .\r\nهر كسى كه تاريخ پيدايش علوم غربىها در سرزمين‌هاى شرقى را بداند ، از آنچه كه ما گفتيم بىنياز خواهد بود ، براى اين كه از علوم عصرى و اكتشافات غربى ، هيچ چيز تا قرن دوازدهم هجرى بر مردم شرق منتقل نشده بود و گروهى از تاريخ نويسان مىگويند كه : نخستين سرزمينى كه در شرق مورد تابش خورشيد علوم غربى گرديد ، سرزمين مصر و سوريه بود كه به وسليه ناپلئون بناپارت فرانسوى متوفى به سال 1821 م . انجام گرفت ، و وى پس از تسخير شرق ، علوم غربى را در آن منتشر ساخت !\r\nسپس « ژاپن » مركز سرازيرى علوم غربى گرديد . ژاپن داراى ثروت زياد و صنايع كامل و حكومت درستى ! است ، و لذا از علم استقبال كرد و گروهى از مردم خود را براى فرا گرفتن علوم و فنون جديد به غرب فرستاد . سپس نوبت به سرزمين هند و فارس رسيد كه در عصر « فتحعلى شاه » شروع شد و در زمان « ناصرالدين شاه » به ظهور رسيد و در قرن پيشرفتهء ما ، ميوه داد ! ، قرنى كه مىبينيم ملل اسلامى ، طبق اقتضاى دين خود ، در اعادهء مجد و عظمت ديرينهء خود و روشن ساختن ميهن اسلامى خويش به نور علم و قانون ، مسابقه گذاشته‌اند « 1 » .\r\n\r\n\r\n","description":"","footnote":"\r\n( 1 ) . اين مسئله از جهاتى قابل دقت و بررسى است و در يك پاورقى نمىتوان دربارهء آن بحث كرد ، ولى به طور كلى بايد گفت : نهضت علمى عصر جديد ، پس از جنگ‌هاى صليبى و پايان قرون وسطى ، و تماس مسيحىها با مسلمانان و كسب و اخذ علوم آنان شروع شد و روز به روز ترقى كرد و پيش رفت تا به مرحله‌اى رسيد كه ما مىبينيم . . . .\r\nمتأسفانه به موازات اين پيشرفت ، دوران انحطاط شرق و سپس استعمار مشرق زمينى به وسيلهء اروپائيان متمدن ! پيش آمد . . . و اكنون كه كشورهاى آسيايى و آفريقايى از نو بيدار شده و به قول استاد علامه براى پيشرفت و ترقى مسابقه گذاشته‌اند ، متأسفانه مسابقهء بعضى از كشورهاى اسلامى فقط در اخذ و اقتباس قسمت‌هاى ضد انسانى و ضد اخلاقى تمدن غربى است نه در جهت اخذ علوم و فنون و مظاهر واقعى آن . . . البته ما اميداوريم كه همهء كشورهاى اسلامى واقعاً در راهى قدم بردارند كه به نفع ما و پيشرفت ملت‌هاى ما باشد . . . . ( خ )\r\n","page_name":" 79 ","page_number":79},
  {"content":"\r\n\r\nو برگشت كارهاى به سوى خداست : « وَ إِلَى اللَّهِ تُرْجَعُ الأُمُورُ » . « 1 »\r\n\r\n\r\n","description":"","footnote":"\r\n( 1 ) . آل‌عمران ، آيه 109 .\r\n","page_name":" 80 ","page_number":80},
  {"content":"\r\n\r\n\r\n4 : فرق ميان پيش‌گويى و كشف مجهول !\r\nكشف مغيب و مجهول ، كه برهان و حجت پيامبران و اولياى خداست ، عبارت است از اظهار آن چيزىكه حس آن را درك نكرده و عقل آن را اقتضا نمىكند ! مانند آن‌كه پيامبر ما صلى الله عليه و آله در 1300 سال قبل فرمود : « در « هوا » موجود زنده وجود دارد » « 1 » و يا وصى وى ، على عليه السلام فرمود : « در آب بول نكنيد ، در آب موجوداتى زندگى مىكنند » « 2 » و امثال اينها ، از چيزهايى كه حواس ما به تنهايى قادر نيست آن را درك كند و هيچ گونه دليل عقلى هم آن را اقتضا ندارد - چنان كه عدم آن را نيز اقتضا ندارد - و در واقع مانند اين امر ، جز از زبان كسى كه محيط به حقايق هستى بوده و اسرار در نزد وى آشكار و روشن باشد - خداوند يا كسى كه از وى الهام مىگيرد - شنيده نمىشود .\r\nاز اين‌جاست كه اگر كسى ادعاى نبوت و ولايت كرد و مجهولات و مغيباتى را آشكار نمود كه حس و عقل از كشف آن عاجز است ، او در نزد پيروان هر شريعتى راست‌گو و صادق است ؛ براى اين كه جز ولىّ كامل ، شخص ديگرى بر اين كار توانايى ندارد ، و ولىّ خداوند هم از دروغ و خيانت منزه و پاك است ( چنان كه در\r\n\r\n\r\n","description":"","footnote":"\r\n( 1 ) . الهواء فيه خلق .\r\n( 2 ) . لاتبل في الماء فإن للماء أهل . و در بعضى از خطبه‌هاى خود مىفرمايد : « چه بسا در اين زمينى كه قرارگاه مردم ومركز حيوانات است ، چيزهاى بىشمارى پيدا و ناپيداست » و آنچه كه ناپيداست همان موجودات ذره‌بينى است كه در آيهء شريفه هم به آن اشاره شده است « وَيَخْلُقُ ما لاتَعْلَمُونَ » ؛ و خلق مىكند آنچه را كه شما نمىدانيد .\r\n","page_name":" 81 ","page_number":81},
  {"content":"\r\n\r\nمسائل اصول علم عقايد ، مورد بحث قرار گرفته و ثابت شده است ) .\r\nولى پيش‌گويى غير از كشف غيبت و ابراز مجهول است ، پيش‌گويى اظهار يك امر ناپيدا و مجهول ، با استفاده از علائم و لوازم باريك و دقيق آن است و اگر اين امر از صفات نفسانى شخص و در مورد افراد باشد ، آن را قيافه‌شناسى مىگويند - چنان كه آدم احمق يا عاقل و فعال را از ظواهر قيافه مىتوان شناخت - و اگر دربارهء حوادث خصوصى يا عمومى آينده باشد ، آن را پيش‌بينى مىنامند ، مانند پيش‌بينى اوضاع جهانى و وقايع ملت‌ها ، از طرف سياست‌مداران .\r\nبه طور كلى پيش‌بينى و پيش‌گويى به هر نحوى كه باشد ، هرگز دليلى بر چيزى از آنچه كه ما گفتيم نمىتواند باشد ، براى اين كه منشأ آن حدس و اطلاع از علل و عوامل تدريجى و طبيعى آن بوده ، يا از روى مقايسه با نظاير و همانندهاى آن است .\r\n* * * در دين مقدس ما ( اسلام ) نيز گفته‌هايى دربارهء چيزهايى كه به زودى به وقوع خواهد پيوست ؛ وجود دارد كه با صرف نظر از شواهد مخصوص ، در آنها نيز دو احتمال مىرود ، مانند خبر دادن قرآن مجيد از غلبهء روميان ، پس از آن كه مغلوب شده بودند ، براى اين كه يك فرد بيگانه ، در اين مسئله دو احتمال مىدهد : نخست اين كه آن اخبار از غيب بوده و حس و عقل آن را درك نمىكرد ، و ديگر اين كه آن پيش‌گويى است و منشأ آن دقت در علل و عوامل مخفى و حدس نيرومند است . ولى شاهد و دليل ما بر اين كه آن كشف از غيب و مجهول است آن است كه : پيش‌گويىهاى سياسى ، هميشه مفيد ظن و گمان است و هرگز نمىتواند به صورت يك خبر قطعى و حتمى درآيد « 1 » و بنابراين خيلى بعيد خواهد بود كه پيامبرى در ميان ادعاهاى خود ؛ آن\r\n\r\n\r\n","description":"","footnote":"\r\n( 1 ) . دربارهء دروغ از آب در آمدن پيش‌گويىهاى رجال سياسى و غيب‌گويىهاى مرتاضان و رمالان ، مطلب فراوان‌است . . . . همين چند سال پيش بود كه مرتاضان و پيش‌گويان اعلام كردند دنيا به آخر رسيده ! . . . وحشت سراسر دنيا را فرا گرفت ولى در روز موعود ، وعدهء خرابى دنيا دروغ از آب درآمد ! . . . هم‌چنين كارل ماركس و ساير سردمداران كمونيسم در ده‌ها سال پيش اعلام داشتند كه نخستين انقلاب پرولتاريايى و كارگرى در آلمان و انگلستان به وقوع خواهد پيوست ! ولى شروع انقلاب كارگرى در روسيه و عدم وقوع آن در آلمان و انگلستان تا امروز ، اين پيش‌گويى را تكذيب كرد ( خ ) .\r\n","page_name":" 82 ","page_number":82},
  {"content":"\r\n\r\nهم در كتابى كه به عنوان معجزهء جاويدان وى خواهد ماند ؛ يك مسئلهء ظنى و يك حادثهء حدسى و احتمالى را به طور قطع و يقين خبر داده و بگويد :\r\n« الم * غُلِبَتِ الرُّومُ * فِى أَدْنَى الأَرْضِ وَهُمْ مِنْ بَعْدِ غَلَبِهِمْ سَيَغْلِبُونَ » « 1 » ؛\r\nروميان در نزديك اين سرزمين مغلوب گشتند و هم آنها از پس مغلوب شدنشان ؛ به زودى در طى چند سال غالب مىشوند .\r\nدر هر صورت : در اسلام گفته‌هاى فراوانى دربارهء كشف از غيب آمده است ، مانند تصريح امام رضا عليه السلام به وجود زمينى در بالاى ما ، در آسمان‌ها ؛ و تصريح امام باقر عليه السلام به وجود قمرهاى فراوان و متعددى علاوه بر قمرهاى محسوس ما . . . و غير اينها از چيزهايى كه در نظر انصاف ؛ محملى براى آنها جز وحى و ارتباط به خالق عالم و محيط به اسرار آن ، نمىتوان يافت ، براى اين كه ما شكى نداريم كه حس و عقل به تنهايى از درك همهء اين امور عاجز بوده است و متأخرين هم فقط به وسيلهء آلات و ادوات علمى و فنى قوى و نيرومند ؛ پس از هزار سال هجرى ، بدان رسيده‌اند .\r\n* * * اگر بگويند : ما بعضى از آيات و روايات را مىبينيم و مىيابيم كه به طور روشن و آشكار با اكتشافات جديد منطبق مىباشند ولى گروه ديگرى از آنها مجمل و مبهم بوده و نيازمند توضيح است ؛ علت اين عدم وضوح و وجود ابهام در متن آن آيه و روايت چيست ؟\r\nمىگويم : بدون شك هر گفتارى گاهى به علت وجود فرصت و فقدان هرگونه\r\n\r\n\r\n","description":"","footnote":"\r\n( 1 ) . روم ، آيات 1 - 3 .\r\n","page_name":" 83 ","page_number":83},
  {"content":"\r\n\r\nمانعى به طور وضوح و آشكار بيان شده و به دست ما مىرسد و گاهى با يك سلسله قرائن و شواهد مقامى يا عقلى هم رديف مىشود كه گوينده به واسطهء آنها از اطالهء كلام بىنياز مىگردد و شنوندگان هدف و مراد گوينده را به علت همان شواهد ، به خوبى درك مىكنند ، ولى همان گفتار براى ديگران و كسانى كه در آن مجلس حضور ندارند ، نارسا و مجمل مىماند كه بايستى توضيح داده شود . گاهى هم ابهام و اجمال از اختلاف زبان‌ها و مخفى ماندن بعضى از صفات پيدا مىشود و گويندهء چيزى را با زبان عصر و مكان خود توصيف نموده و معرفى مىكند و سپس اين مسئله را مردم قرون و بلاد ديگر به دست مىآورند ، در صورتى كه هيچ گونه آشنايى با آن گفتار ندارند و يا علامت‌ها و صفات ذكر شده در آن را - به علت اختلاف زبان يا مخفى بودن صفت - درك نمىكنند .\r\nچنان كه در رواياتى كه از ائمه ما نقل شده آمده است : « خداوند متعال در زمين ما دو شهر بزرگ دارد كه يكى به نام جابلقا در مشرق و ديگرى به نام جابرسا در مغرب است و در آنها مردمانى هستد كه آدم و فرزندان وى را نشناسند » !\r\nمن احتمال مىدهم : اولى اشاره به جزيره استراليا باشد كه آن را كاپيتان دويفكن به سال 1606 م . كشف كرد و امروز آن را « هلند جديد » ! مىنامند و در طرف شرق جزيرة العرب - كه مركز صدور گفتارهاى شرع است - واقع است و دومى اشاره به جزيرهء آمريكا باشد كه كريستف كلمب و امريك آن را به سال 1492 م . كشف نمودند و آن در غرب جزيرة العرب واقع است . و اين تطبيق را جز اختلاف زبان‌ها و نام‌ها و بعضى از اوصاف مخفى ، چيز ديگرى بعيد نمىشمارد « 1 » .\r\nو علاوه ، گاهى گوينده از توضيح گفتار خود به علت مانعى معذور مىشود ، و\r\n\r\n\r\n","description":"","footnote":"\r\n( 1 ) . مىتوان احتمال داد كه مراد از اين دو شهر ، دو كره در خارج از زمين ما باشد . به مجلهء المقتبس ، ج 9 ، ج 4 ، ص 570 كه مقالهء مهمى دربارهء « جابلص و جابلق » دارد ، مراجعه شود .\r\n","page_name":" 84 ","page_number":84},
  {"content":"\r\n\r\nناچار سخن خود را كوتاه مىكند ، چنان كه اگر شرح و توضيح گفتار نيازمند مقدمات ناپيدا و غير موجودى باشد ، به طورى كه اگر آن مقدمات به وجود مىآيد ، خود براى مردم توضيح و شرح لازم را مىدارد ، ولى با فقدان آنها سودى براى آنها يا براى گوينده ندارد و بلكه براى گوينده اسباب زحمت مىگردد و شنوندگان وى را تكذيب كرده و به علت غرق بودن در عالم گمراهى و ضلالت ، آنها را سست مىپندارند و يا به واسطهء دورى سخن از افق فكرى آنان - كه به صورت محال جلوه مىكند - چگونه مىتوانند آن را قبول كرده و بپذيرند ؟ ! و در اين‌جاست كه گوينده گفتار خود را در لباس اختصار و تشبيه بيان مىكند تا عجيب بودن سخن وى مدركى در دست دشمن دانشمند ! و دوست نادان نگردد و بدين وسيله هدف‌هاى مقدسى كه گوينده دارد ، از بين نرود .\r\nو از چيزهايى كه لباس تشبيه به خود پوشيده ، گفتار پيامبر صلى الله عليه و آله است كه فرمود : « از فرد جذامى فرار كن ؛ چنان كه از شير فرار مىكنى » « 1 » . اخيراً دانشمندان اروپايى كشف كرده‌اند كه ميكروب جذام به شكل شير است كه در هواى مجاور فرد جذامى پخش مىشود و حتى از مجراى تنفس ، به كسى كه نزديك است ، سرايت مىكند و در وى نيز تأثير مىنمايد ، پس در واقع تشبيه فرار از فرد جذامى به فرار از شير مقصود را به نحو لطيفى به ما مىرساند .\r\n\r\nنكته\r\nما بسيارى از حقايق مخفى را در شرع اسلام مىيابيم كه در موقع پيدايش خود از زبان شرع به طور تدريج شروع شده است . يك مطلب مشكل و دور از عقل توده را\r\n\r\n\r\n","description":"","footnote":"\r\n( 1 ) . فرّ من المجذوم فرارك من الأسد ، و در من لا يحضره الفقيه آمده : پيامبر صلى الله عليه و آله صحبت با فرد جذامى را مكروه و ناروامىدانست ، مگر آن كه بين آنها فاصلهء مقولى باشد .\r\n","page_name":" 85 ","page_number":85},
  {"content":"\r\n\r\nمىبينيم كه قرآن مجيد به طور اشاره از آن مىگذرد و پيامبر صلى الله عليه و آله هم در سخنان خود به آنها فقط اشاره مىكند ، ولى ائمه اطهار عليهم السلام آنها را كم‌كم به طور صريح بيان مىكنند .\r\nمثلًا قرآن مجيد به حركت زمين يك بار به طور تشبيه اشاره كرده و آن را مهد يا « ذلول » مىنامد و در جاى ديگر در لباس اجمال گوشزد مىكند و مىفرمايد : « وَتَرَى الجِبالَ تَحْسَبُها جامِدَةً وَهِىَ تَمُرُّ مَرَّ السَّحابِ » « 1 » و به تعدد زمين‌ها نيز اشاره كرده و مىفرمايد : « وَ مِنَ الأَرْضِ مِثْلَهُنَّ » « 2 » و اوصياى پيامبر تصريح مىكنند كه آنها هفت زمينند و در بالاى ما هستند و چنين و چنانند . . . .\r\nهم‌چنين قرآن به كثرت خورشيدها و قمرها و عوالم با جملهء « رَبِّ العالَمِين » « 3 » و « وَجَعَلَ فِيها سِراجاً » « 4 » و امثال اينها اشاره مىنمايد ، ولى ائمه عليهم السلام صريحاً اعلام مىدارند كه در ماوراى اين خورشيدى كه محسوس است ، خورشيدها و قمرهاى فراوانى هست و علاوه بر عالم ما ، عوالم بسيارى با مخلوقات بىشمارى وجود دارند .\r\nو هم‌چنين در بسيارى از مسائل اسلامى مىبينيم كه مطلب را « سنت » از « كتاب » صريح‌تر و روشن‌تر بيان كرده است و شايد علت آن چند امر باشد :\r\n1 . قرآن كتابى است عمومى و جهانى و مخصوص يك عصر و يك مكان نيست ، و براى او بهتر است كه مشى معتدل و متوسطى داشته باشد كه همهء مردم در همهء اعصار و قرون بدان رغبت كنند و با كمال ميل در آن تدبر و تفكر نمايند تا با نور هدايت آن روشن شوند . چنان كه در مسئلهء مركز نيروى درك و فهم ، مردم زمان خود را مراعات كرده و چون آنها مركز درك را قلب و سينه مىدانستند ، قرآن هم به اقتضاى حكمت و\r\n\r\n\r\n","description":"","footnote":"\r\n( 1 ) . نمل ، آيه 88 : و كوه‌ها را بينى و پندارى بىحركتند ، ولى چون رفتن ابرها ، همىروند ! . .\r\n( 2 ) . طلاق ، آيهء 12 : خدايى كه هفت آسمان آفريده و از زمين نيز نظير آن . . . .\r\n( 3 ) . فاتحه ، آيهء 2 : پرودگار عالم‌ها و همگان .\r\n( 4 ) . فرقان ، آيهء 61 : بزرگ است خدايى كه در آسمان‌ها برج‌ها نهاد و در آن چراغى روشن پديد آورد .\r\n","page_name":" 86 ","page_number":86},
  {"content":"\r\n\r\nسياست خود ، آن را چنين فرموده است : « 1 » « وَشِفاءٌ لِما فِى الصُّدُورِ » « 2 » و « وَنَزَعْنا ما فِى صُدُورِهِمْ مِنْ غِلٍّ » « 3 » و « فَإِنَّها مِنْ تَقْوىَ القُلُوبِ » . « 4 »\r\n2 . شريعت اسلامى در ميان توده‌اى به وجود آمد كه در درياى جهالت و خرافات غرق بودند و اگر اسلام براى تكذيب و نابودى همهء خرافات و عادات و رسوم غلط آنها يك مرتبه قيام مىكرد و عقايد و افكار آنان را دربارهء عبادات و معاملات و الهيات و اسرار هستى ، يك مرتبه لغو و باطل مىشمرد ، پيشرفت آن عملى نبود و آنان هرگز به سوى اسلام نمىآمدند . پس لازم بود كه علم و دانش را كم كم در بين آنان رواج داده و عقايد غلط آنها را به تدريج باطل نمايد تا عقل و فهم كوتاه آنان بتواند آن را بپذيرد و هضم كند .\r\nپيامبر صلى الله عليه و آله فرمود : « ما پيامبران مأمور هستيم كه با مردم به اندازهء عقل و دركشان صحبت كنيم » . و راستى كسانى كه پيامبر صلى الله عليه و آله را به علت اعتقاد به خداى واحد متهم به جنون مىكنند ! چگونه ساكت مىنشينند اگر بشنوند كه وى مثلًا مىفرمايد : ستارهء مشترى ، كره‌اى است مانند كرهء ماه و هزار بار بزرگ‌تر ! و در آن درياها و آثار حيات وجود دارد ! آيا راه عقلايى جز اين وجود داشته كه با آنها مماشات كرده و عقل آن را به تدريج روشن بسازند ؟ پبامبر صلى الله عليه و آله عقول و افهام را به سوى اين حقايق مىخواند و آنها\r\n\r\n\r\n","description":"","footnote":"\r\n( 1 ) . تعبير قلب و سينه كه در قرآن مجيد در اين قبيل موارد آمده است : كنايه از عقل و روح است و مسلماً مراد قرآن‌مجيد از قلب قلب صنوبرى مادى نبوده و مقصود از صدر سينه‌هاى ظاهرى و مادى نيست . قرآن مجيد در آيات مختلف قلب را مركز طهارت و ايمان ، تاريكى و كفر ، وسيلهء سعادت يا شقاوت ، بينايى و نابينايى و . . . معرفى مىكند يا به پيامبر صلى الله عليه و آله مىفرمايد كه : « آيا ما سينهء تو را وسيع نساختيم » ؟ و يا درباره كسى كه خدا بخواهد او را هدايت كند مىفرمايد : « سينه‌اش را براى قبول اسلام فراخ مىسازد » و . . . و بدون شك مراد از اينها قلب و سينهء مادى نيست ، بلكه مراد همان روح و عقل است . بنابراين آيات قرآن مجيد پيروى از افكار مردم نبوده بلكه كنايه و اشاره به حقايقى به زبان مردم است و البته جاى بحث مفصل اين‌جا نيست . . . . ( خ )\r\n( 2 ) . يونس ، آيهء 57 : و شفايى به آن مرض كه در سينه‌هاست .\r\n( 3 ) . اعراف ، آيهء 43 : كينه‌اى كه در سينه‌هايشان بوده برون كرده‌ايم .\r\n( 4 ) . حج ، آيهء 32 : اين از پرهيزكارى دل‌هاست .\r\n","page_name":" 87 ","page_number":87},
  {"content":"\r\n\r\nرا بيدار مىسازد و سپس اوصياى وى آن را به تفصيل بيان كرده و نشر مىدهند .\r\n* * * اگر بگويند : اصولًا اين گفتارها از وظيفهء اصلى و اساسى پيامبر خارج است و يك امر واجبى بر وى نيست ! پس چرا پيامبر ما به اين اسرار اشاره كرد تا با خطرهايى روبه‌رو شود و چرا مانند انبيا و اديان ديگر سكوت اختيار نفرمود ؟\r\nمىگويم : اسرار و مصالح فراوانى در اين امر وجود دارد . اصولًا ما نبايد اسلام را با اديان ديگر مقايسه كنيم براى اين كه اسلام دينى است جاودانى و تكامل و رشد همه‌جانبهء بشريت را به عهده دارد و لازم است كه در معجزات و آيات خود طورى باشد كه همهء مردم را در همهء قرون و اعصار ، به تفكر وادار سازد . معجزات محسوس آن ، توده‌هاى موجود در زمان پيامبر را هدايت مىكند و بايستى براى گروه‌هاى دگرانديش آينده هم معجزاتى داشته باشد كه با افكار آنان نيز سازگار باشد تا به نور هدايت منور گردند .\r\nبدون شك دانشمندان اروپايى ، امروز با گفتن معجزاتى از قبيل حرف زدن سوسمار ! و شكسته شدن سنگ يا انشقاق قمر - و امثال اينها از معجزات پيامبر صلى الله عليه و آله - هدايت نمىشوند . ولى آنها اگر در قرآن مجيد تدبر و تفكر نمايند و مثلًا آياتى را ببينند كه مىگويد مسئلهء زن و مرد و ناموس تلقيح مخصوص حيوانات نيست ، بلكه در عالم نبات و جماد نيز وجود دارد - چنان كه قرآن مىفرمايد : « وَأَنْبَتَتْ مِنْ كُلِّ زَوْجٍ بَهِيجٍ » « 1 » و « وَمِنْ كُلِّ شَىءٍ خَلَقْنا زَوْجَيْن » « 2 » - از اين مسئله كاملًا به تعجب افتاده و با تحسين كامل آن را به عنوان مصدق رسالت پيامبر ما مىگيرند ، بدون آن كه به\r\n\r\n\r\n","description":"","footnote":"\r\n( 1 ) . حج ، آيه 5 : و از هر نوع گياهان زيبا مىروياند .\r\n( 2 ) . الذاريات ، آيه 49 : همه چيز را دو صنف آفريده‌ايم .\r\nدر جاى ديگر آمده است كه بادها تلقيح كننده « وَأَرْسَلْنا الرِّياحَ لَواقِحَ » هستند و اين مسئله را علم امروز ثابت مىكند و نقش حساس و اساسى بادها را در تلقيح نباتات روشن مىسازد . ( خ )\r\n","page_name":" 88 ","page_number":88},
  {"content":"\r\n\r\nمعجزات ديگر پيامبر ، يا به بلاغت قرآن توجهى داشته باشند .\r\n* * * گفتارهاى شريعت اسلامى ، اعم از آن كه مجمل باشد يا مفصل ، دل‌هاى دانايان رادر هر مكان و زمانى مالك شده و در نفوس كامل تأثيرى بيشتر از تأثير اعمال خارق‌العاده دارد . الهيون در زمان‌هاى گذشته و امروز ، هم‌چنين فلاسفهء علوم طبيعى و هيئت و نوابغ مورخان ، از حقايق آن كسب نور و علم مىكنند و از دقايق آن به تعجب مىافتند . و در واقع اسلام ، راهبر هر قوم و ملتى است و با معجزات معنوى خود ، آنان را هدايت مىكند .\r\nاما رجال سياسى اروپا ، اعتراف و اقرار بسيارى از آنان كافى است كه مىگويند : تمدن غربى پس از آن كه از افكار ميليون‌ها دانشمند در ششصد سال گذشته استفاده نمود و هزاران هزار مجلس و جمعيت درست كرد ، هنوز هم نتوانسته است به مرحله كمال تمدن اسلامى كه به واسطه يك مرد خدايى به وجود آمد ، برسد ، براى اين كه تمدن اسلامى از نيكىهاى تمدن غربى ، چيزى كم نداشت و بلكه بالاتر و برتر از آن بود ، در حالى كه كوچك‌ترين نمونه از مفاسد ضد انسانى آن را نداشت .\r\nقدرى دربارهء آفات و مضرات تمدن جديد تأمل كنيد ! تا بدانيد كه هر كمالى كه در تمدن جديد وجود دارد ، اسلام داراى آن بود ، و به موازات آن از هر گونه فساد و نقصى كه در اين تمدن هست ، از آن دور و مبرا بود : « وَمَنْ يَبْتَغِ غَيْرَ الإِسْلامِ دِينَاً فَلَنْ يُقْبَلَ مِنْهُ وَهُوَ فِى الآخِرَةِ مِنَ الخاسِرِينَ » « 1 » .\r\nقسيس بزرگ لوازن در خطابه‌اى كه به تاريخ 21 فبراير سال 1896 م . در مصر ايراد كرد ، صريحاً گفت : « . . . نه در اكتشافات علمى جديد و نه در مسائلى كه حل شده يا\r\n\r\n\r\n","description":"","footnote":"\r\n( 1 ) . آل‌عمران ، آيه 85 : هر كس كه جز اسلام دينى جويد از او پذيرفته نشود و همو در آخرت از زيان‌كاران است .\r\n","page_name":" 89 ","page_number":89},
  {"content":"\r\n\r\nمشكلاتى كه به زودى حل خواهد شد ، چيزى كه مغاير با اين حقايق درخشان اسلامى باشد وجود ندارد . ما مسيحيان هر كوششى را كه براى ايجاد توافق بين عقل و اعتقاد در ديانت مسيحى انجام مىدهيم ، قبل از ما در ديانت اسلامى موجود بوده و هست . . . » .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n5 : چرا اديان ديگر دربارهء اسرار هستى و جهان ساكت هستند ؟\r\nهدف نهايى از بعثت پيامبران و انتخاب اوصيا و آمدن كتاب‌هاى آسمانى ، ارشاد و رهبرى مردم براى عبادت و پرستش پروردگار و هدايت آنان براى عمل به آنچه كه خدا مىخواهد و ترك آنچه كه مورد پسند خدا نيست مىباشد ، تا بدين وسيله نظام اجتماع پايدار گشته و افراد و دل‌هاى آنان سالم و محفوظ مانده و براى پرستش خداوند آماده شوند ، و روى اين اصل پيامبران نمىتوانند ازاين وظايف حتمى و مقدس مخصوص به خود ، شانه خالى كنند .\r\nولى ارشاد و راهبرى مردم به سوى وسايل و اسباب معاش و راه‌هاى تكميل دنيا و تجملات آن ، يا تعليم علومى كه تكليف بيان آنها به عهدهء حس و عقل انسانى است ، مانند : حساب ، هندسه ، طب و امثال اينها ، همهء اينها امورى است كه بدون شك از وظايف اساسى پيامبران خارج و دور است و اگر آنها چيزى از اين قبيل علوم و مسائل را به اقتضاى محيط و زمان بيان كنند ، اين خود بزرگوارى و احسانى ديگر از آنان است .\r\nآنچه كه من در اين مورد مىگويم ، مسأله‌اى است كه هر حكيم و دانشمند متبحرى به آن معتقد است . در المقتطف آمده است « 1 » : ما بارها گفته‌ايم كه غرض از كتاب‌هاى آسمانى تعليم علوم طبيعى و رد و نقص آنها نيست ، و اگر با آن موافقت يا مخالفت\r\n\r\n\r\n","description":"","footnote":"\r\n( 1 ) . المقتطف ، سال 1314 ه . ق ، ص 547 .\r\n","page_name":" 91 ","page_number":91},
  {"content":"\r\n\r\nكند ، هر دو عرضى هستند ، چنان كه خود ما نيز در كارهاى روزمره‌اى خود ، گاهى با علوم طبيعى موافق و گاهى مخالفيم .\r\nدر مشهد الكائنات نيز در جواب سؤال كسى كه مىپرسد : چرا موسى عليه السلام همهء آن چيزهايى را كه ما امروز مىبينيم ؛ بيان نكرد ؟ مىگويد : پيامبر ، به موازات تاريخ انسان پيش مىرود ، و از اين‌جاست كه وى از كيفيت زمين و آسمان به‌طور اجمال بحث‌مىكند .\r\nو من مىگويم : اما پيامبر ما و اوصياى وى - كه زبان گوياى شرع اسلامى هستند - نوعاً مبادى علوم سودمند را براى ما شرح داده و غالباً به اكتشافات حكما و دانشمندان اشاره كرده‌اند ، ولى متأسفانه آنچه كه از آنها در ميان « حافظان » ضبط و نقل شده كم و آنچه كه به ما رسيده كمتر است ، و در عين حال صداى آنچه كه نقل شده در همه جا شنيده مىشود و شهرت آن جهانى مىگردد . و البته كمى مطالب نقل شده ، به واسطهء تقصير اوليا نيست ، بلكه به علت قصور يا تقصير ياران و اصحاب آنان است و مصيبت اين‌جاست كه اولياى خدا ، در ميان مردمى قيام كردند كه كاملًا جاهل و نادان بوده و اصولًا ارزش و قيمت معارف و كمالات را نمىدانستند و بعضى از آنها دل‌هايى داشتند به مثابهء سنگ ! يا سخت‌تر از سنگ !\r\nبدون شك اگر اين دين در غير جاهليت عرب به وجود مىآمد ، از انوار و علوم آن چيزهايى استفاده مىكردند كه همه را بىنياز مىساخت و جهان را روشن مىنمود . . . و از اين‌جا بود كه اكثريت دانشمندان اسلامى از فارس بود ، چنان كه مورخ كامل جرجى زيدان و ديگران بدان تصريح كرده‌اند . مقصود من از اين گفتار آن است كه شريعت ابدى ما و رهبران آن عليه السلام براى امّت خود چيزهايى از علوم كمالات را آوردند كه ما فوق احتياج و نياز آنان بود ، ولى متأسفانه در ضبط و نقل آنها ، آن طور كه لازم و سزاوار بود ، دقت به عمل نيامد و در نتيجه بسيارى از مسائل و مطالب از بين رفت و فقط مقدار كمى باقى ماند ، ولى همين كم را نيز نتوان كم دانست ! : قَليلُكَ لايُقالُ له : قَليلٌ .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n6 : نظرياتى دربارهءمسائل هيئت و اتفاق و اختلاف هيئت‌ها\r\nآنچه كه بين فلكىها و هيوىها و بلكه همهء مردم دربارهء مسائل فلكى مورد اتحاد و اتفاق است عبارت است از : وجود اجرام سماوى محسوس و طلوع و غروب روزانهء خورشيد و ماه و ستاره‌ها و اشكال مختلف ماه و دورى و نزديكى خورشيد از شمال و جنوب زمين در طول سال ، و تغيير و تبديل اوضاع ثوابت كه در عرض سال به وقوع مىپيوندد . . . .\r\nتنها اختلافى كه هست در مورد اسباب و علل حقيقى اين امور و تميز دادن بين خيالى يا حسى ، مجازى يا حقيقى اين عوامل و اسباب است . از دوران‌هاى گذشته ، حكما در اين موضوع اختلاف داشته و هر كدام راه و روش به خصوصى را پيش گرفته و هيئت و نظامى را پذيرفته‌اند و آنچه كه در اين باره نقل شده ، شش هيئت است :\r\n\r\n1 . هيئت ذيمقراطيس\r\nخلاصهء اين هيئت ، چنان كه در مشهد الكائنات آمده ، آن است كه فضا مملو از هوا بوده و همهء ستارگان در هوا پراكنده‌اند و به هيچ جرمى متصل نبوده و تكيه ندارند و هر يك به متقضاى طبيعت خود به واسطهء جذب هوا حركت مىنمايند و به هر اندازه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكه ستاره‌اى به مركز زمين نزديك‌تر باشد ، حركت وى آهسته‌تر و به هر مقدارى كه دور تر باشد ، حركت وى سريع‌تر خواهد بود . چنان كه واقعيت هر جسم مدوّر متحرك به دور مركز خود ، نيز چنين است .\r\nو روى همين اصل ، اين هيئت معتقد است كه سير شبانه روزى ثوابت سريع‌تر از سيارات است . « 1 »\r\n\r\n2 . هيئت بطلميوس\r\nبطلميوس ، « 2 » همان مؤلف مجسطى در يك قرن و نيم قبل از ميلاد بوده و خلاصهء نظريهء وى آن است كه : زمين كرهء ساكن و ثابتى در وسط بوده و مركز كرات ديگر است . سه چهارم سطح زمين را آب فراگرفته و مجموع آن را كرهء هوا احاطه كرده و كرهء هوا را هم كره آتش در بر گرفته و فلك قمر نيز كرهء آتش را در ميان دارد - فلك قمر ماه و ستاره‌اى ندارد - و سپس فلك عطارد ، فلك زهره ، فلك شمس ، فلك مريخ ، فلك مشترى ، فلك زحل ، هر كدام به ترتيب ، بر فلك قبلى احاطه دارد . و هر يك از آنها را ستاره‌اى هست كه بدان شناخته مىشوند !\r\n\r\n\r\n","description":"","footnote":"\r\n( 1 ) . در اصطلاح علم هيئت ، به طور كلى اعم از قديم و جديد ، كليهء نجوم به دو قسمت معرفى شده‌اند : سيارات و ثوابت . و در هيئت قديم سيارات هفت اختر بوده كه ابونصر فراهى همه را در يك بيت جمع نموده و آن اين است :\r\n قمر است و عطارد و زهره * شمس و مريخ و مشترى و زحل \r\nو در هيئت جديد آنچه كه تاكنون مسلم شده ده تاست :\r\n فلكان و عطارد و زهره * ارض و مريخ و مشترى و زحل\r\nپس ارانوس و بعد از آن نپتون * پس پيلوتو ستارهء لاول\r\nهمگى دور شمس مىگردند * با نظامى متين ولا يختل . ( ف ) \r\n( 2 ) . مشهور ميان قدما در ضبط بطلميوس ، مقدم داشتن ميم بر ياء است . ولى مردم عوام آن را بالعكس - بطليموس - مى گويند ، البته ضبط صحيح آن همان اولى است .\r\n","page_name":" 94 ","page_number":94},
  {"content":"\r\n\r\nنمايش تصوير\r\nشكل شمارهء 1 - نظام جهانى بطلميوسى\r\nفلك زحل را نيز فلك هشتم بزرگى در احاطه دارد كه همهء ستاره‌هاى ثوابت « مانند ميخ بر پيكر آن كوبيده شده » ! و پس از فلك ثوابت ، فلك نهم كه اطلس ناميده مىشود وجود دارد كه همهء افلاك در شكم وى قرار دارند ! « 1 » فلك اطلس ديگر ستاره‌اى ندارد و قطر آن نامحدود است تا آن‌جا كه سطح محدب آن را جز خدا كسى نمىداند و سرعت حركت آن از اين‌جا معلوم مىشود كه\r\n\r\n\r\n","description":"","footnote":"\r\n( 1 ) . مانند قبهء پياز كه طبقات آن محيط بر يكديگر است و پوست آن محيط بر همه است . ( ف )\r\n","page_name":" 95 ","page_number":95},
  {"content":"\r\n\r\nدر هر شبانه روز ، با همهء افلاكى كه در بر دارد ، يك بار به دور زمين مىگردد ! ( به شكل شمارهء 1 رجوع شود ) .\r\nهر يك از سيارات ، سير مخصوصى دارد كه تابع سير فلك خود بوده و بر خلاف جهت سير فلك اطلس ، حركت مىكند ، و از اين‌جاست كه آنها را سيارات سبعه مىنامند و در واقع هم حركات آنها مختلف است .\r\nهر يك از اين افلاك ، شامل افلاك كوچكى نيز هستند كه پيشينيان در كتاب‌هاى خود ، در شرح آنها به تفصيل سخن گفته‌اند و ما بعضى از نظريات و مبانى آنها را در ضمن مباحث اين كتاب ، نقل خواهيم كرد .\r\nهيئت بطلميوسى را اگر آلات و ادوات علمى جديد و اكتشافات اخير به وجود نيامده بود ، انصافاً مىتوانستيم بهترين نظريه‌هاى شبيه به حقيقت بشناسيم ! و روى همين اصل هم بود كه تا نظريهء بطلميوسى روى كار آمد ، همه آرا و افكار گذشته و قبلى را به كلى زيرورو كرده و از هم پاشيد و دانشمندان و حكما نيز آن را پذيرفتند و عالم متمدن هم - قبل از پيدايش هيئت جديد - ميدان وسيعى براى پيروان و ياران آن بود و ما در اين كتاب ، هر كجا كه اسمى از هيئت قديم برده باشيم ، مرادمان همين هيئت است « 1 » .\r\n\r\n3 . هيئت مصرىها\r\nاين هيئت ، با هيئت بطلميوسى مخالف است ، و فقط بنا به نقل « فانديك » در اين كه عطارد و زهره هر دو قمرهاى خورشيد بوده و فقط به دور آن مىچرخند و خورشيد\r\n\r\n\r\n","description":"","footnote":"\r\n( 1 ) . هيئت بطلميوسى با همهء طرفداران فراوانى كه داشت ، به كوشش چهار نفر از دانشمندان اروپايى در هم فرو ريخت و اين چهار نفر عبارتند از :\r\nيك : كوپرنيك : با اثبات حركت زمين ، دو : كپلر : با ترويج نظريهء بيضى بودن افلاك ، سه : گاليله : با استفاده از تلسكوپ ، چهار : نيوتون : با كشف قانون جاذبهء عمومى .\r\n","page_name":" 96 ","page_number":96},
  {"content":"\r\n\r\nهم با همهء اجرام و كرات ديگر به دور زمين مىچرخد ، با آن موافق است .\r\n\r\n4 . هيئت « تيخوبراهه » دانماركى\r\nتيخوبراهه ، دانشمندى است دانماركى كه به سال 1601 م . وفات يافت « 1 » و خلاصهء نظريهء وى آن است كه زمين ساكن و ثابت بوده و در مركز حركت‌ها قرار دارد - چنان‌كه بطلميوس چنين مىگفت - و ماه به دور زمين مىچرخد و سيارات ديگر همه به مثابهء اقمارى هستند كه به دور خورشيد مىچرخند و خورشيد هم با همهء اين سيارت به دور زمين مىگردد ( چنان كه فانديك چنين نقل كرده و در دايرة المعارف بستانى نيز چنين آمده است ) . ليكومانتايوس هم به همين نظام معتقد بود ، ولى او زمين را نيز متحرك مىدانست .\r\n\r\n5 . هيئت فيثاغورس\r\nفيثاغورس فيلسوفى است يونانى كه به سال 590 ق . م . در ساموس متولد شده است و خلاصهء عقيدهء وى دربارهء هيئت آن است كه : شريف‌ترين و بهترين جاهاى جهان ، جايى است كه اشرف عناصر در آن باشد ! و شريف‌ترين مكان‌ها مركز و محيط آتش است ! در مركز عوالم جرمى آتشين وجود دارد كه همهء اجرام ده‌گانهء الهى ! به دور آن مىگردند و اين اجرام ده‌گانه عبارتند از :\r\nثواب ، سيارات هفت‌گانه ، زمين و ماه ، و سپس ستاره‌هاى گوناگونى كه هواداران فيثاغورس آنها را تكميل كنندهء نظام هستى پنداشته‌اند .\r\n\r\n\r\n","description":"","footnote":"\r\n( 1 ) 1 . تيخو براهه علم نجوم را در مدرسهء ليبسيك آلمان ياد گرفت و سپس به زيج مشغول گشت و بعد در رصدخانهءدانمارك بيست سال به تحقيق پرداخت و زيج‌هايى براى انكسارنور تا درجهء 45 و هم‌چنين زيج‌هاى دقيق خورشيدى ساخت و زيج‌هاى قمرى را اصلاح و تكميل كرد و اثبات نمود كه دنباله‌دارها در ماوراى قمر هستند و موقعيت 777 ستاره از ثوابت را معين كرد و راه را براى شاگرد خود كپلر در اثبات هيئت كپرنيكى ، هموار ساخت .\r\n","page_name":" 97 ","page_number":97},
  {"content":"\r\n\r\nبنابراين نظريه ، زمين دو حركت دارد : يكى از آن كه زمين به طور مايل به دور آتش مركزى مىچرخد ( انتقالى ) و ديگر آن كه به دور خود مىگردد ( وضعى ) و از اين گردش دوم ، شب و روز به وجود مىآيد .\r\nولى « ارستارك » كه از هواداران فيثاغورس بود اين نظريه را كه آتش محيط به فضاى نامتناهى است ، رد كرد و هم‌چنين گفت كه آتش مركزى ، خورشيد است ! و البته اين هيئت را نزديك‌ترين نظريات هيئتى به هيئت عصر جديد ، مىتوان دانست .\r\n\r\n6 . هيئت جديد\r\nبنيان گذاران هيئت جديد ، دانشمندان اروپايى هستند كه پس از نهضت علمى و جهانى مسلمانان ، به سوى علوم جديد روى آوردند و از همين جاست كه آن را نظام نو و هيئت عصرى ، غربى ، جديد و . . . مىنامند .\r\nما مىتوانيم بگوييم كه اين هيئت جديد ، همان هيئتى است كه در اخبار آل محمد صلى الله عليه و آله وارد شده است . براى آن كه مسلم است كه امام جعفر صادق عليه السلام كه در كشف مغيبات و مجهولات مشهور است ، دربارهء مسائل هيئت و فيزيك و شيمى و مباحث طبيعى ، نظرياتى ابراز داشته كه چگونگى آن از كتاب‌هاى شاگرد وى جابر بن حيان كاملًا روشن مىشود و كتاب‌هاى وى قبل از ظهور نوابغ هيئت جديد ، در آلمان به چاپ رسيده است .\r\n* * * « ابن خلكان » در كتاب وفيات الاعيان در ترجمهء امام صادق عليه السلام مىگويد : وى يكى از ائمهء دوازده‌گانهء مذهب اماميه است ، از سادات اهل البيت بوده و به علت راستى گفتار به « صادق » ملقب شد و فضل و علم وى بالاتر از آن است كه ذكر شود و او را در علم فيزيك و شيمى و . . . گفته‌هايى است و شاگرد وى ابوموسى جابربن حيان صوفى طرطوسى ، كتابى تأليف كرده است كه داراى هزار صفحه بوده و شامل رساله‌هاى امام\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nصادق كه چند صد رساله است ، مىباشد .\r\nكرنيلوس فانديك در مقالهء « پزشكان شرق » « 1 » مىگويد : « ابوعبداللَّه جعفر بن محمدبن على الصادق كه ششمين امام علوىهاست در هيئت و كيميا تأليفى دارد و به سال 148 ه . ق . 760 م . در « مدينه » وفات يافت . و ابوموسى جابربن حيان صوفى كه در طوس متولد شده و در « كوفه » سكونت داشت ، از شاگردان امام جعفر صادق بود ، وى در كيميا معروف بود و پانصد رساله از رسائل امام جعفر را در هزار صفحه جمع كرد كه به سال 1530 م . در استراسبورك چاپ شده و اصول الكيمياى وى در سال 1574 م . در « باستل » به طبع رسيده و كتابى نيز در هيئت دارد كه در « نورمبرك » چاپ شده است .\r\nدر كشف الظنون پس از تصريح به اين كه جابر از شاگردان امام جعفر صادق عليه السلام است مىگويد : نخستين كسى كه اين علم از وى شهرت يافت جابر بن حيان صوفى ، شاگرد خالد [ ؟ 
  ] بود !\r\nمىگويم : لابد مراد از شاگردىِ جابر بر خالد ، استفاده وى از كتاب‌هاى خالد باشد چنان كه « جلدكى » متأخر از جابر ، خود را از شاگردان وى مىشمارد ، براى اين كه عصر جابر از عصر خالد كه به سال 85 ه . يعنى اواخر قرن هفتم ميلادى درگذشته بود ، عقب‌تر است چون جابر به سال 161 ه . يعنى پس از آن كه هشتاد سال از مرگ خالد گذشته بود ، وفات يافت .\r\n« ادوارد فانديك » تصريح مىكند كه جابر در اوايل قرن هشتم ميلادى متولد شده است . پس نظريهء صحيح آن است كه جابر ، شاگرد امام صادق عليه السلام بوده چنان كه همه بدان تصريح كرده‌اند ، و در شعرى كه در كشف الظنون نقل شده نيز چنين آمده است :\r\n حمكة اورثناها جابر * عن إمام صادق القول و في \r\n\r\n\r\n","description":"","footnote":"\r\n( 1 ) . مجله المقتطف ، سال 1876 م ، ص 123 .\r\n","page_name":" 99 ","page_number":99},
  {"content":"\r\n\r\nباز در كشف الظنون آمده است : جابر از ميان كتاب‌هاى خود فقط به كتاب خمسمائه خود مقدمه نوشته و اين اشاره به همان است كه وى پانصد رساله از رسائل امام جعفر صادق عليه السلام را در هزار صفحه جمع آورى كرده بود .\r\nدر هر صورت ، معروف است كه « كوپرنيك » از كتاب‌هاى شرقى آگاهى داشته و به آنها مراجعه نموده و پس از استفاده ، مطالب آنها را به خود نسبت مىداده است .\r\nپس بنا بر آنچه گذشت ، روشن مىشود كه دانشمندان هيئت و فيزيك اروپا و آلمان اصول هيئت جديد و فيزيك نو را از كتاب‌هاى علماى گذشته شرق كه از علوم آل محمد صلى الله عليه و آله كسب كرده‌بودند ، استفاده نموده‌اند و پس از آن كه با اصول فنون طبيعى آشنا شدند ، گفتارهاى خود را با وسايل و اسباب علمى جديد تأييد و تقويت كردند .\r\nو چون اساس اين هيئت جديد ، حركت وضعى و انتقالى زمين و سيارات به دور خود و خورشيد است و نخستين كسى كه اين مسائل را اعلام و اثبات كرد « كوپرنيك » لهستانى متوفى به سال 1554 م . بود ، اين هيئت را به او نسبت داده‌اند ، در صورتى كه در واقع او مسائل جديدى را در هيئت كشف نكرده بود و پيش از او هم در بسيارى از آن مسائل ، استوانه‌هاى حكمت و علم ، از مسلمان‌ها و يونانىها و اروپايىها ، گفتارها و نظريه‌هايى ابراز داشته بودند . كوپرنيك امتيازى كه داشت فقط اين بود كه توانست با توضيحات و دلايل لازمى آن مسائل را ثابت كند و همه از او ، در همه جا ، پيروى كنند . و از همين جا بود كه وى را « مؤسس هيئت جديد » اعلام نمودند و گفته‌ها و نظريه‌هاى وى موقعيت بزرگى پيدا كرد .\r\nدر عين حال اين دانشمند در مسئلهء مدار سيارات دچار اشتباه گشته و آن را همانند گذشتگان به طور پرگارى - دايرهء حقيقى - اعلام داشته است . . . .\r\nالبته از روزى كه دانشمند معروف « كپلر » آلمانى در سال 1650 م . پيدا شد و قواعد جاذبيت اشياء را كشف نمود و اعلام داشت كه مدار سيارات بيضى يا اهليلجى است ، اخترشمارى و زيج و رصد برپايهء صحيحى استوار گشت ، ولى اين نظريه نيز رونق\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nآشكار و كامل نداشت تا آن كه « گاليلهء » ايتاليايى قيام كرد و تلسكوپ‌هاى قوى و نيرومندى ساخت و سپس ادوات و آلات كاملى به وجود آمد و بدين ترتيب مبانى و اساس اين فن نيرو گرفت و مسائل ناپيداى آن آشكار شد و اصول حدسى را با چشم ديدند و مرغ انديشهء هر دانشمندى ، از هر گوشه‌اى براى تكميل اين فن به پرواز درآمد ! تا به جايى رسيدند كه عقل در آن حيران ماند !\r\n* * * در اين‌جا لازم است كه براى مزيد اطلاع ، شرح مختصرى درباره هيئت عصرى بنويسيم : خورشيد در نزد اينها يك كرهء نورانى است كه به خودى خود روشن و سوزان بوده و در ميان افلاك و سيارات مانند زردهء تخم مرغ ، ثابت و برقرار است ، و همهء سيارات كراتى هستند كه از خورشيد كسب نور مىكنند و مجذوب آن بوده و به دور آن ، هم‌چنين به دور خود ، مىچرخند و در بسيارى از جهات مانند زمين ما هستند ، همگى در فضا معلق و شناورند ، و هر كدام كوه‌ها و درياهايى دارند . . . .\r\n\r\nسيارات\r\n1 . فلكان : نزديك‌ترين اين سيارات ، سياره « فلكان » است كه 13 ميليون مايل از خورشيد دور تر است و گردش محورى آن 18 ساعت و گردش آن به دور خورشيد 20 روز است و متأسفانه به علت مشكل بودن رصد كردن آن ، اطلاعات كافى از وضع نداريم .\r\n2 . عطارد : 35 ميليون مايل از خورشيد دور تر است و دوران محورى آن 24 س 5 ق « 1 » و گردش آن به دور خورشيد در 88 روز و حجم آن 24 بار از زمين كوچك‌تر است و تمايل فلك آن ، تقريباً كمى به سوى دايرة البروج است .\r\n\r\n\r\n","description":"","footnote":"\r\n( 1 ) . شياپرلى مىگويد : عطارد بر گرد محور خود با 24 س 5 ق نمىگردد بلكه مانند قمر تمايل دارد و همانند وى به‌دور محور خود مىچرخد ، در مدتى كه به دور خورشيد مىگردد .\r\n","page_name":" 101 ","page_number":101},
  {"content":"\r\n\r\n3 . زهره : 66 ميليون مايل از خورشيد فاصله دارد و گردش محورى آن 23 س 22 ق و دَوَرانش به گرد خورشيد 225 روز و حجم آن به نسبت 9 ، 10 به حجم زمين نزديك‌تر است و تمايل فلك آن 50 درجه است .\r\n4 . زمين : فاصلهء آن با خورشيد 93 ميليون مايل و قطر آن 8000 مايل و گردش آن به دور خود 24 ساعت و به دور خورشيد 365 روز و تمايل فلك آن 23 درجه و نيم است .\r\n5 . مريخ : 140 ميليون مايل با خورشيد فاصله دارد و دَوَران محورى آن 24 س 38 ق و گردش آن به دور خورشيد در 687 روز است ، ولى حجم آن شش بار كوچك‌تر از زمين است و دو قمر دارد و تمايل فلك آن 29 درجه است .\r\n6 . مشترى : 476 ميليون مايل از خورشيد دور تر است و حجم آن 1400 بار بزرگ‌تر از زمين است و دَوَران محورى آن 10 س و گردشش به دور شمس 12 سال يك بار است . سياره مشترى 8 قمر دارد و تمايل فلك آن 4 درجه است .\r\n7 . زُحل : اين سياره 876 ميليون مايل از خورشيد فاصله دارد و 760 بار بزرگ‌تر از زمين است و تمايل فلك آن 28 درجه و دَوَران محورى آن 10 س 15 ق و گردشش به دور خورشيد 29 سال و نيم يك بار است . سيارهء زحل 9 قمر دارد « 1 » و يك حلقهء نورانى مركب از سه حلقه ، اطراف آن را احاطه كرده است .\r\n8 . اورانوس : دورى آن از خورشيد 1753 ميليون مايل بوده و حجم آن 72 بار بزرگ‌تر از زمين ماست . دَوَران محورى آن تقريباً 10 س و گردشش به دور خورشيد 84 سال و يك هفته وقت لازم دارد ! . اورانوس 6 قمر دارد و نخستين كسى كه آن را شناخت سر ويليام هرشل بود كه به سال 1195 ه - 1781 م آن را كشف كرد .\r\n9 . نپتون : فاصلهء آن با خورشيد 2746 ميليون مايل بوده و حجمش 48 بار از زمين\r\n\r\n\r\n","description":"","footnote":"\r\n( 1 ) . « سر نورلو كبر » در كتاب خود كه به انگليسى در سال 1912 م . چاپ شده است ، مىگويد كه : زحل ده قمر دارد .\r\n","page_name":" 102 ","page_number":102},
  {"content":"\r\n\r\nما بزرگ‌تر است . دَوَران محورى و گردش آن به دور خورشيد در 164 سال و 285 روز انجام مىگيرد « 1 » .\r\nالبته بسيارى از آنچه را كه ما گفتيم ، موازين و مقادير تقريبى است و دانشمندان اين علم نيز به صورت قطع و يقين نتوانسته‌اند موازين آن را اعلام دارند مگر آن كه ابزار و آلات جديدى ساخته شود تا موازين واقعى را تعيين كنند « 2 » .\r\nنمايش تصوير\r\nشكل شمارهء 2 - مقايسهء مدارهاى سيارات در منظومه شمسى\r\nاين نقشه از كتاب كواكب نقل شد و در آن فاصله سيارات با كيلومتر محاسبه شده است . ( خ )\r\n\r\n\r\n","description":"","footnote":"\r\n( 1 ) . سياره پلوتون : در سال 1905 م . « دكتر لاول » (  Lowell  ) وجود اين سياره را به وسيلهء محاسبه حدس زد ، ولى موفق به كشف آن نگرديد تا آن كه به سال 1930 « تومبو » توانست آن را كشف كند . قطر اين سياره 4000 مايل و فاصلهء آن از خورشيد چند بليون كيلومتر بوده و حركت انتقالى آن در 249 روز به وقوع مىپيوندد و سرعت سيرش تقريباً 4 كيلومتر در ثانيه است . پلوتون قمر ندارد .\r\nماكسول رايد در كتاب نجوم براى همه ، ص 71 - 72 ، دربارهء پلوتون مىگويد : « اين سياره نهمين سيارهء منظومهء شمسى است و نسبت به زمين در حدود چهل برابر از خورشيد دور تر است و در مدارى بيضىشكل به دور خورشيد مىگردد و 250 سال طول مىكشد كه مدارش را بپيمايد ! . پلوتون آن قدر از ما دور است كه هيچ تلسكوپى نتوانسته آن را به صورت كره ببيند . » در شكل شمارهء 2 مندرج در اين بخش ( به نقل از كتاب كواكب ) فاصلهء آن نشان داده شده ، رجوع شود . ( خ )\r\n( 2 ) . پايان مقدمات مؤلف .\r\n","page_name":" 103 ","page_number":103},
  {"content":"\r\n\r\nاين مجموعهء سيارات را نظام عالم شمسى مىنامند كه در مقابل ناموس جاذبيت و مقتضاى طبيعت خود - به خواست خداوند - خاضع و فرمانبردارند . و به طور كلى حركت اين اجرام از غرب به شرق ، در مدارهاى بيضى است ( به شكل شمارهء 3 رجوع شود ) .\r\nما بين مدار مريخ تا مدار مشترى ، سياره‌هاى كوچك و سيارى وجود دارد كه شرح آن در آينده خواهد آمد و پس از فلك نپتون ، فضايى « مجهول الحقيقه » ؟ ! وجود دارد كه خداوند در آنها خورشيدهاى فراوانى در فاصله‌هاى طولانى خلق كرده و براى هر خورشيدى نظامى مانند نظام ما وجود دارد .\r\nو به زودى آنچه را كه به طور اجمال گفتيم ، در طى مسائل آيندهء كتاب به طور تفصيل شرح خواهيم داد « 1 » .\r\nهبة الدين شهرستانى\r\n* * * \r\nآخرين خبر :\r\nستاره شناسان دانشگاه كاليفرنيا اخيراً نوع جديدى از راديوتلسكوپ را به كارگيرى كردند كه براى تحقيقات و شناسايى تمدن‌هاى احتمالى موجود در وراى منظومه شمسى اختصاص خواهد داشت .\r\nبه گزارش خبر گزارى فرانسه از « لافايت » آمريكا ، از اين راديوتلسكوپ براى شناسايى ، ثبت و تحليل علايم ارسالى از تمدن‌هاى احتمالى خارج از منظومه شمسى استفاده خواهد شد .\r\nاين راديوتلسكوپ مشتركاً توسط پژوهش‌گران دانشگاه كاليفرنيا و مؤسسه\r\n\r\n\r\n","description":"","footnote":"\r\n( 1 ) . پايان مقدمه‌هاى مؤلف .\r\n","page_name":" 104 ","page_number":104},
  {"content":"\r\n\r\nتحقيقاتى « ستى » ( مؤسسهء تحقيقاتى و شناسايى موجودات هوشمند خارج از زمين ) ساخته شده است .\r\nاين راديوتلسكوپ از هفت آنتن بزرگ تشكيل شده است كه مجموعاً در زمينى به وسعت يك هكتار مستقر شده‌اند .\r\nپژوهش‌گران مىگويند : در نهايت براساس پيش‌بينىهاى انجام شده اين امكان وجود دارد كه در مرحله اول صدها و در مراحل بعدى هزاران آنتن كوچك به وسيلهء مجموعه‌اى از ابزار الكترونيكى به هم متصل شوند و مجموعاً راديوتلسكوپ عظيمى را به وجود آورند كه تا كنون نمونه آن وجود نداشته است .\r\nپژوهش‌گران مىگويند : براى ساخت اين راديو تلكسوپ 25 ميليون دلار هزينه شده است كه علاوه بر مأموريت‌هاى پيش‌بينى شده از آن مىتوان براى مشاهدات ستاره شناسى معمولى نظير مطالعه نحوه تشكيل ستارگان نيز استفاده كرد .\r\nبه گفته محققان نوع پيشرفته‌ترى از اين راديوتلسكوپ در سال 2002 ميلادى به كار گرفته خواهد شد و بالاخره بر اساس پيش‌بينىهاى انجام شده در سال 2005 ميلادى عظيم ترين و پيشرفته‌ترين راديوتلسكوپ در رصدخانه‌اى در 480 كيلومترى شمال شرق سان فرانسيسكو راه‌اندازى خواهد شد .\r\nستاره شناسان مؤسسه « ستى » كه احتمال وجود حيات در وراى منظومه شمسى را مطالعه مىكنند با استفاده از اين راديوتلسكوپ ، امواج راديويى دريافتى از فضاى لايتناهى را از طريق بررسى و تحليل ميليون‌ها فركانس و پالس‌هاى بسيار ضعيف مورد مطالعه و مداقه قرار خواهند داد .\r\nدر اين مجموعه ، رايانه‌هاى بسيار قدرتمند نيز با تحليل اطلاعات دريافتى دانشمندان را كمك مىكنند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nنمايش تصوير\r\nشكل شمارهء 3 - نظام شمسى كپرنيكى\r\nدر اين تحقيقات ، ستاره شناسان ابتدا هزار ستاره نزديك به زمين و در مراحل بعدى صد هزار ستاره را مورد مطالعه و بررسى قرار خواهند داد .\r\nستاره شناسان مؤسسهء « ستى » در اجراى اين طرح تحقيقاتى از يك كتاب علمى - تحقيقاتى و از يك كتاب علمى - تخيلى نوشته « كارل ساگان » الهام گرفته‌اند .\r\nاميد مىرود كه با ابزار علمى جديد ، بشر بتواند به حقايق بسيارى دربارهء آسمان و ستاره‌ها برسد . . . . ( خ )\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nاسلام و هيئت\r\nتأليف : هبة الدين شهرستانى\r\nترجمه : سيد هادى خسروشاهى\r\n\r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\nمسئله اول : حقيقت فلك و معناى آن\r\nپرسش نخست : پايهء اساسى هيئت قديم عبارت بود از همان افلاك بزرگى كه حكماى پيشين در تعداد و احكام آن رشتهء سخن را به درازا كشانده و پيوسته از اسلوب حيرت‌انگيز هيئت خود خرسند و خشنود بودند ! تا هنگامى كه خورشيد آسمان شناسى نو ، از افق مغرب طلوع كرد و مبانى و احكام شب آساى آسمان شناسى كهن را با پرتو درخشان خود نابود و افلاك بدان عظمت و استحكام را مانند غبارى پراكنده و بر طرف ساخت و يا چون سراب در رديف هيچش قرار داد !\r\nپس در اين صورت كه به حكم براهين قاطع و ادلهء واضح اساساً فلك موهوم بوده و داراى وجود خارجى نباشد ، گفته‌هاى اسلام را كه مكرر اشاره و تصريح به وجود فلك نموده است ، به چه معنا مىتوان حمل كرد ؟\r\nپاسخ : گروه بسيارى از آسمان شناسان پيشين را عقيده بر اين است كه زمين و آنچه از عناصر در اطراف آن است ، محاط و محفوف است به جسم فلكى بزرگى كه پيوسته در حركت است . و رهبر آنان شيخ الرئيس « حسين‌بن سينا » در فصل چهارم از فن دوم « طبيعيات » كتاب شفا به صفات آن اشاره كرده و چنين مىگويد : « فلك به طور اطلاق » جسمى است كروى و بسيط و شفاف كه در آن است مبدأ گردش دَوَرانى تنها و از خواص آن است كه نه پاره شود و نه رفو گردد ! نه آبادانى پذيرد نه ويرانى ، نه هرگز از\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nجاى خود بيرون رود و نه ضديت كننده دارد . و نه تضادى در خود اوباشد ، نه از جنبش آرام گيرد . نه در صفاتش تغييرى حاصل شود ، و هم‌چنين است اجرامى كه در آن ثابت و برقرار است مانند خورشيد و ماه و ستارگان اينها نيز اجسام كروى و از جنس جوهر فلك و غير قابل خرق و التيام يا كون و فسادند . . . » .\r\nو نيز قدما حركت افلاك را ناشى از عشق و اراده دانسته و براى اجرام فلكى ، حيات روحى قائل شده و گفته‌اند : « فلك حيوانى است كه نه سر دارد نه دم ، نه هوس دارد نه خشم و . . . ! » « 1 » تا آن‌جا كه سرانجام در تعداد خواص فلك و تقديس آن از مرحلهء افراط نيز تجاوز كرده‌اند ! .\r\nولى پيغمبر اسلام صلى الله عليه و آله و جانشينان او ، در تمام اين آرا با فلاسفه مخالفت كرده و آشكارا آنان را تكذيب و تخطئه و پيروان خود را از متابعت آنها منع كرده‌اند . چنان كه « شيخ مفيد » در ارشاد نوشته است : « ابوبصير » خدمت حضرت صادق عليه السلام عرض كرد :\r\nمردم مىگويند هر گاه فلك تغيير كند فساد رخ مىدهد ؟ فرمود : اين عقيدهء زنديقان است ، ولى مسمانان را بدين امر راهى نيست .\r\nدر هر حال شريعت اسلام - آن سان كه ما دريافته‌ايم - در اصل فلك و اسم آن ، با حكما اختلافى نداشته ولى در حقيقت و لوازم آن با آنان از درِ اختلاف درآمده است .\r\nتصور نشود كه محيط هيئت قديم صاف و خالى از ابرهاى اختلاف است ، زيرا اين بلا كه ناشى از استبداد رأى است ، به جان خود اهل آن فن نيز افتاد ، به حدى كه به كلى\r\n\r\n\r\n","description":"","footnote":"\r\n( 1 ) . بلكه خواجه نصيرالدين طوسى در شرح اشارات مىفرمايد : « علماى طبيعت اجماع دارند بر اين‌كه در ميان‌ستارگان بىجانى پيدا نيست بلكه همهء آنها جان و روان دارند و شيخ الرئيس نيز در نمط پنجم از اشارات بدان عقيده است و اين شعر نيز از اوست :\r\n جُعَل و خُنفسانَه و مُوران * همه با جان و اين فَلَك بىجان ! \r\nو سيد مرتضى كه يكى از دانشمندان بزرگ قرن چهارم است و با شيخ الرئيس نيز معاصر بوده در كتاب دُرَر مىفرمايد : « خلافى نيست در ميان مسلمانان در اين‌كه افلاك و ستارگان ، روان و جانى نداشته‌اند و دين اسلام هم اين معنا را تأييد مىكند » ! . ( س )\r\n","page_name":" 110 ","page_number":110},
  {"content":"\r\n\r\nدر شمارهء افلاك و اوضاع و نظامات آن حيران و سرگردان و در تصفيهء مسائل و حل مشكلاتش دچار سرگيجه شده و در چارهء اين درد بىدرمان ، بر شمارهء افلاك ! افزودند و در مسئلهء حركات مركب و جمع‌آورى اطراف آن ، چون قائل به گردش دَوَرانى بودند ، سخت به مشكل افتادند و از روى ناچارى شكم افلاك بزرگ را از افلاك كوچك پر كرده ! و هر چرخ بزرگى را مركب از چرخ‌هاى كوچك ( به طور مُمَثل و حامِل و مُدوَّر و مايل و غيره ) معرفى كردند ، تا جايى كه اكثريت آنها ، آن را 24 فلك دانستند ، ولى « اوزكيوس » حكيم ، به 23 فلك قائل شد و « كالبوس » هفت طبقه به آن افزود ! و « رجومونتانوس » عدهء افلاك را 33 و « ارسطو » 47 و « فراسكاتور » 70 دانسته و بالاخره فاضل « محمد خفرى » شمارهء آنها را به هشتاد رسانيده است .\r\nو بر همين وضع ، هر قدر بر اختلافات عجيب خود افزودند ، دچار اشكالات سخت‌ترى شده و سرانجام در حل آن درمانده و به عجز خود اعتراف كردند . البته آنها با همهء اختلافاتى كه در تعداد و صفات افلاك داشتند ، در اصل وجود آن هيچ گونه اختلافى با همديگر نداشتند ، ولى من در كتاب مشهد الكائنات « 1 » ديدم كه « ذيمقراطيس » وجود جسم فلكى را منكر شده و گفته كه كواكب در فضا متحركند .\r\nالبته طرفداران هيئت جديد به كلى وجود جسم فلكى را منكر شده و حقيقتى براى آن قائل نشده‌اند تا چه رسد به تعداد و صفات آن ، و با اين حال نه پايهء انديشه‌هاى اينان دچار سستى شده و نه در اركان تفكرشان خللى وارد آمده ، بلكه با انكار وجود جسم فلكى ، عقايد و مبانى درست‌تر و استوارترى پيدا كرده‌اند كه خواهد آمد !\r\nفلك در اصطلاح هيئت جديد ، فقط عبارت از مدارهاى فرضى اجرام سماوى است - چنان كه در شكل شمارهء 4 پيداست - براى آن كه هر جسم آسمانى در نظر آنها ،\r\n\r\n\r\n","description":"","footnote":"\r\n( 1 ) . مشهد الكائنات ، ص 41 .\r\n","page_name":" 111 ","page_number":111},
  {"content":"\r\n\r\nدر اين فضاى وسيع ، در مدار معينى حركت مىكند كه درست با مدار جرم مقابل خود مباين و مخالف است و اين گردش با نظم مخصوصى است كه ناموس جاذبيت ، با قدرت الهى به آن نظم بخشيده است ، چنان كه امام على عليه السلام در وصف آسمان‌ها مىفرمايد : « و وشج بينها و بين أزواجها » ، « و شج » به معناى وجود الفت و قرابت است و « ازواج » استعاره‌اى است در معناى امثال و مراد آن است كه خداوند رابطه و پيوند مناسبى ميان اجرام آسمانى ايجاد كرده تا نظام آنان استوار بماند .\r\nبه هر حال ، طبق نظريه هيئت جديد ، هر جرم آسمانى به طور دَوَران دائمى حركت مىكند و هر جسمى كه چنين باشد ، وهم و تصور بر دَوَران آن بر حسب حركت و سيرش ، مَجرى و مدارى فرض مىكند و همين مَجرى و مدار را متأخرين فلك مىنامند و در اين صورت ، فلك مختص به مهر و ماه و ستارگان نبوده و كليهء اجرام متحرك ، از قبيل زمين و ابر و شهاب و حتى سنگ و كلوخى كه در هوا پرتاب شود ، اگر بچرخد داراى فلك خواهد بود ( در دليل سيزدهم خواهد آمد كه ابر نيز فلك دارد ) .\r\nنمايش تصوير\r\nشكل شماره 4 - ترتيب مدارات سيارات طبق نظريهء هيئت جديد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاعتراض : يكى از دانشمندان گفت : صِرف اعتراف به مسائل هيئت جديد - از قبيل اين كه خورشيد مركز حركات است و هر فلك از ثوابت ، آفتابى جداگانه و غير ثابت در فلك است - مانع از اين نخواهد بود كه كواكب سبعهء سياره داراى افلاكى باشند ، زيرا نيافتن چيزى ، دليل بر نبودن آن نخواهد بود !\r\nدر جواب گفتم : اكثر مبانى اين هيئت به كلى با وجود افلاك ، به طورى كه پيشينيان گفته‌اند ، مخالفت دارد ، و از جمله آن كه زمين در نزد متأخرين يكى از سيارات شمسى است و مىبينيم كه در جسم فلكى ثابت نيست و ناچار اگر معترضان مىخواهند براى سيارات فلكى قائل شوند ، بايد زمين را مستثنا كنند . و ديگر آن كه ستارگان دنباله‌دار ، بنابر عقيدهء متأخرين در موقع رفتن و برگشتن ، مدار سيارات را مىشكافند ، پس اگر سيارات مذكور در اجسام فلكى باشند كه غلظت آن اجسام ميليون‌ها فرسنگ است ، بايستى به كلى موازين حركات سيارات و ستارگان دنباله‌دار - با قطع نظر از ساير لوازم خرق و التيام - هر دو مختل شود و امثال اين موانع و مفاسد زياد است و اين جا مجال ذكر آن نيست .\r\n* * * اكنون كه به اندازهء كافى و لازم از عقايد پيشينيان و متأخرين دربارهء افلاك مطلع شديد ، بسيار به جاست كه شروع به مقصود كرده و آنچه را كه از ظواهر روايات در اين خصوص به دست آورده‌ايم ، تقرير نموده و ثابت كنيم كه اسلام در به كار بردن نام « فلك » جز مدار و مجراى كواكب ، مقصودى نداشته است .\r\nبراى روشن شدن حقيقت بايد گفت كه لفظ فلك « 1 » و مشتقات آن در لغت عرب ، بر هر چيزى كه عرفاً مدوّر و گرد باشد اطلاق مىشود « 2 » چنان كه در قاموس و\r\n\r\n\r\n","description":"","footnote":"\r\n( 1 ) . اصل فلك ، پلك بوده كه به معناى حركت است ، ولى ساير مشتقات عربى فلك ، مانند « تفلك » و امثال آن ، همه ازفلك مأخوذ است .\r\n( 2 ) . چنان كه در فارسى هم به جاى فلك ، چرخ و گردون استعمال مىشود ( ف ) .\r\n","page_name":" 113 ","page_number":113},
  {"content":"\r\n\r\nغيره است :\r\nتفلك ثدي المرئة ؛\r\nو اين هنگامى كه پستان زن گرد شود !\r\nو فلك هر چيز گرد و يا چرخى است ! و چرخ ريسندگى از اين قبيل است !\r\nپس از اين ، مىگوييم : هر كس كه نام فلك را بر زبان آورده مقصودش گردى و چرخى آن بوده ( ولو گردى تقريبى ) و هر گاه در كلمات شرع مقدس اسلام نيز به دقت بنگريم و گفتار محدثين و لغويين را از صدر اسلام مورد مطالعه قرار دهيم ، همه را ناظر بلكه ظاهر در معناى متداول امروز خواهيم ديد كه مقصود از فلك ، مجراى سير ستاره‌ها و مدار حركت فرضى آنها در فضاى پهناور است ، نه به معناى معروف در نزد پيشينيان .\r\nاينك نمونه‌هايى چند از كلمات محدثين و لغويين : « ابن اثير » در نهايه گويد : « فلك مجراى گردش انجم است در آسمان » و صاحب قاموس مىنويسد : « فلك ، مدار ستارگان است » و « ضحاك » گويد : « فلك جسم نيست و فقط مدار اين نجوم است » ( و گفتارى از اين صريح‌تر نمىتوان يافت ) و « راغب اصفهانى » در مفردات ذكر كرده كه « فلك مجراى كواكب است » و « ابن قتيبه » تصريح نموده كه : « فلك مدار نجومى است كه با خود دارد » .\r\nهمهء اين گفتارها و اقوال ناظر و ظاهر در معناى مختار قرن كنونى است و بديهى است تفسيرهايى كه براى لفظ فلك نموده‌اند ، از روى اطلاع بر هيئت جديد نبوده ، زيرا اين هيئت تقريباً مربوط به هزار سال بعد از هجرت است « 1 » و نيز پندار و گفتار آنان از روى آگاهى بر حقايق مخفى و اطلاع بر اسرار غيبى نبوده ، زيرا اين دانشمندان از\r\n\r\n\r\n","description":"","footnote":"\r\n( 1 ) . و اشخاصى كه ذكر كرديم همه پيش از ظهور هيئت جديد بوده‌اند .\r\n","page_name":" 114 ","page_number":114},
  {"content":"\r\n\r\nسلسلهء انبيا و اوليا و صاحبان الهام و كرامت نبوده‌اند ، بلكه چون از معناى حقيقى اين لفظ مطلع بوده و به كلمات پيغمبر اسلام صلى الله عليه و آله و امناى وى انس داشته‌اند ، با افكار آزاد خود از ظواهر الفاظ معنا را درك كرده و بدون هيچ گونه اضافه و پيرايه‌اى آن را بيان كرده‌اند ، بر خلاف اشخاصى كه اين شريعت را با اوهام و خرافات مخلوط ساخته هر يك مطابق افق افكار خرافات پرور خود ، چيزى گفته و نوشته‌اند .\r\n\r\nفلك در شريعت اسلام\r\nاما آنچه از ظوهر شرع دلالت دارد بر اين كه فلك عبارت است از مدار نجوم و مجراى كواكب ، بسيار است و ما به ذكر چهارده دليل اكتفا مىكنيم :\r\nدليل اول : در سوره « يس » بعد از ذكر زمين و آنچه در آن است و بعد از ذكر خورشيد و ماه و منازل آسمانى ، مىفرمايد :\r\n« كُلٌّ فِى فَلَكٍ يَسْبَحُونَ » ؛ « 1 »\r\nهر يك در چرخى شنا مىكنند .\r\nاز اين آيه لطايفى استفاده مىشود . از آن جمله اين كه اجرام آسمانى مطابق گفتار متأخرين در فلك شنا و گردش مىكنند ، بر خلاف پندار پيشينيان كه اجرام عُلوى را مانند ميخ در پيكر افلاك كوبيده دانسته و انتقال آنها را از جاى خود ممتنع شمرده فقط حركاتشان را به تبعيت حركت افلاك پنداشته‌اند ! و مطابق اين تعبير « امام فخر رازى » در تفسير خود گفته است : آنچه ظاهر قرآن دلالت دارد اين است كه خود افلاك بر جاى خود ايستاده و ستارگان در آن گردش مىكنند ؛ چنان كه ماهى در آب شنا مىكند !\r\nديگر آن كه : اجرام سياره در افلاك به ماهىهاى دريا شباهت دارند كه در آيهء شريفه ، سير آنها به شنا تشبيه شده است و به زودى در دليل دوم شرح لطيفى براى اين تشبيه ذكر خواهيم كرد .\r\n\r\n\r\n","description":"","footnote":"\r\n( 1 ) . يس ، آيه 40 و اين جمله در سورهء انبياء ، آيه 33 نيز آمده است .\r\n","page_name":" 115 ","page_number":115},
  {"content":"\r\n\r\nو ديگر آن كه هر سياره‌اى را يك فلك بيش نباشد - مطابق نظريه متأخرين - زيرا « تنوين تنكير » در لفظ فلك ، مشعر بر وحدت است ، پس آيهء شريفه در معنا آن است كه فرموده باشد : هر يك در يك فلك گردش مىكنند نه در فلك‌هاى متعدد ، چنان كه متقدمين پنداشته‌اند كه هر فلك بزرگى مركب از افلاك كوچك است .\r\nو ديگر ، حركت زمين است ، زيرا كه پيش از اين آيه ، از زمين و آنچه در آن است ، ياد نموده و سپس فرموده هر يك در فلكى شنا مىكنند . به توضيح آن كه لفظ « كلّ » را به طور « نكره » آورده و متعلق آن را حذف كرده و مسلم است كه اسقاط متعلق ، مفيد عموم است ، پس تقدير آيه يكى از دو عبارت خواهد بود :\r\n1 . آن كه « هر يك از همهء آنچه ياد شد در فلكى شنا مىكند » و در اين تقدير معنا چنان خواهد بود كه زمين با هر آنچه در آن است - از جمادات و نباتات و جنبندگان - در فلك شناور است .\r\n2 . آن كه « هر چيزى مطلقاً در فلك شنا مىكند » و بديهى است كه از جملهء چيزها ، زمين است . تعبير دوم موافق مذهب « هرشل » و پيروان اوست كه مىگويند به طور كلى و تحقيق ، هيچ يك از اجسام موجود در فضا ، ساكن نيست ، بلكه هر يك را حركت انتقالى و فلك مخصوصى است ، مانند خورشيد و بروج و اراضى و حتى ذرات اجسام ، هر يك به قدرت خداوندى ، در مدارى حركت مىكنند .\r\nدليل دوم : در سوره نازعات آيهء :\r\n« وَالسّابِحاتِ سَبْحاً » « 1 » ؛\r\nسوگند به شنا كنندگان شنا كردنى .\r\nظاهر آيه مطابق تفسير جماعتى از قبيل « قتاده » و غيره ، اين است كه « سابحات » كنايه از نجوم است « 2 » و در لغت عرب استعمال « سباحت » به سير سريع در غير آب ،\r\n\r\n\r\n","description":"","footnote":"\r\n( 1 ) . نازعات ، آيه 3 .\r\n( 2 ) . و به معناى تندروان .\r\n","page_name":" 116 ","page_number":116},
  {"content":"\r\n\r\nشيوع دارد مانند « سُبُّوحٌ لَها مِنْها عَلَيْها شَواهِدُ » « 1 » ، بارى چنان كه مىبينيد ظواهر كتاب حركت را به خود اختران نسبت داده و اين معنا موافق هيئت جديد و مخالف با هيئت قديم است و از فرط وضوح محتاج به توجيه نيست !\r\n* * * نكته : علت اين كه در بسيارى از آيات قرآن سير نجوم را به سباحت - شناورى - تعبير نموده ، آن است كه بر اثر تقابل با آفتاب ، هميشه يك طرف از هر سياره روشن است و در طرف ديگر تاريكى حكمفرما و سايه به شكل مخروطى ممتد است كه مجموع جرم و ظلّ مخروطى هر ستاره ، در حين حركت در هوا مانند ماهى است كه در آب شنا مىكند ( به شكل شمار 5 مراجعه شود ) ، و براى مراعات همين نكته است كه امناى شرع نيز گاهى مجراى سيارات را به دريا و خود آنها را به ماهى و حركتشان را به شناورى تعبير كرده‌اند . ممكن است در اخبارى كه مىگويد : زمين بر ماهى آفريده شده ، مقصود « همين معنا باشد ، و توجيه آن به حذف مضاف » راست آيد ! يعنى ، زمين بر شكل ماهى خلق شده ( به مبحث مربوط به زمين و به مقالهء نهم از مسئلهء تعدد زمين‌ها رجوع شود ) .\r\nدليل سوم : در سورهء مؤمنون آيهء :\r\n« وَلَقَدْ خَلَقْنا فَوْقَكُمْ سَبْعَ طَرائِقَ » « 2 » ؛\r\nو به راستى در بالاى شما هفت راه آفريديم .\r\n« طرائق » جمع طريق است و ظاهر آيه چنين مىفهماند كه افلاك عبارت از خطوط سير اجرام آسمانى است كه هر جرمى در فلك و خط سير خود حركت مىكند ، چنان‌كه مرغ در هوا و ماهى در دريا ، بر خلاف رأى متقدمين كه گفته‌اند : افلاك عبارت\r\n\r\n\r\n","description":"","footnote":"\r\n( 1 ) . اسبان تندرويى كه خود گواه بر بزرگى و دليرى آنهاست . ( ف )\r\n( 2 ) . آيه هفدهم سوره مؤمنون است و آخر آيه اين است : « وَما كُنّا عَنِ الخَلْقِ غافِلِينَ » . ( س )\r\n","page_name":" 117 ","page_number":117},
  {"content":"\r\n\r\nاز اجسامى عظيم است كه ستارگان در آن مستقر و تثبيت شده هستند ! .\r\nنمايش تصوير\r\nشكل شمارهء 5 : سايهء زمين در خسوف ، كه به ماهى شباهت دارد\r\nدليل چهارم : در سورهء « يس » آيهء :\r\n« وَالقَمَرَ قَدَّرْناهُ مَنازِلَ حَتّى عادَ كَالْعُرْجُونِ القَدِيمِ » « 1 » ؛\r\nو آماده كرديم براى ماه فرودگاه‌هايى تا برگشت كند مانند بند خوشه كه از كهنگى خشك شده باشد . « 2 » در تفسير اين آيهء شريفه احتمال « حذف مضاف » داده شده ، يعنى سير قمر را منزل\r\n\r\n\r\n","description":"","footnote":"\r\n( 1 ) . يس ، آيه 39 . ( س )\r\n( 2 ) . « عرجون » در لغت به معناى چوب خوشهء خرما و انگور و غيره است كه آن را بند خوشه گويند و مقصود از عرجون قديم ، بند خوشه است كه بر اثر كهنگى خشك و زرد و كج شده باشد و تشبيه هلال به آن ، از جهت زردى و باريكى و كجى آن است و ممكن است از خشكيدگى آن نيز نكتهء ديگرى استفاده نمود . ( ف )\r\n","page_name":" 118 ","page_number":118},
  {"content":"\r\n\r\nبه منزل كرده‌ايم تا مانند هلالى شبيه به « عرجون » برگردد .\r\nبه عبارت ديگر : در اين آيه جرم قمر را به مسافرى مَثل زده كه خود طى منازل و قطع مراحل كند و اين معنا با رأى متأخرين درست است ولى تطبيق آن با عقيدهء قدما محتاج به مجازگيرى و رفتار بر خلاف ظاهر است و بايد چنين تأويل شود ، كه مقدّر كرديم سير فلك قمر را در مواجهه با منازل « 1 » و اين تأويل غير قابل قبول است ، زيرا درهر حال نمىتوان سير فلك را بدون منازل فرض كرد ، زيرا حركت وضعى « 2 » در جسم كروى هيچ مناسبت با نزول ندارد ، چه آن كه نزول مختص به سير انتقالى است و قمر هم مطابق رأى متأخرين داراى سير انتقالى است .\r\nپس آيهء شريفه در كمال بلاغت ناظر به همين معناست .\r\nدليل پنجم : حضرت امير عليه السلام در يكى از خطبه‌هاى نهج‌البلاغه در نظم آسمان‌ها فرمايد : « ثم علق في جوّها فلكها » يعنى : - پس خداوند جهان ، فلك نجوم را معلق ساخت در هواى آسمان‌ها - بديهى است كه معلق ساختن فلك كواكب در جو آسمان « 3 » و جوف فضا « 4 » مناسب با قول اشخاصى است كه مىگويند فلك مجراى گردش ستارگان و مانند حلقه در فضا آويزان است و به هيچ وجه سازش با گمان آنها ندارد كه پندارند فلك عين آسمان‌هاست و تمام عالم را در شكم خود فرو گرفته است !\r\nدليل ششم : در تفسير قمى و بحارالانوار با سند صحيح از حضرت صادق عليه السلام در بيان آفرينش آسمان‌ها و ستارگان آمده است : « روان كرد خدا ستارگان را در فلك » « 5 » و پيداست كه روان كردن اجرام و گردش دادن آنها در فلك فقط با نظريات جديد\r\n\r\n\r\n","description":"","footnote":"\r\n( 1 ) . در حركت وضعى قمر . ( ف )\r\n( 2 ) . چنان چه در تأويل مزبور مقصود است . ( ف )\r\n( 3 ) . جو به معناى هوا و در زبان پارسى آن را « پناد » گويند .\r\n( 4 ) . فضا را در پارسى « سپريس » خوانند . ( ف )\r\n( 5 ) . و أجراها في الفلك .\r\n","page_name":" 119 ","page_number":119},
  {"content":"\r\n\r\nسازش دارد ، چه گردش را به خود اختران نسبت داده و اين معنا با رأى قدما راست نيايد ، زيرا در پندار آنان گردش مربوط به خود اجرام نيست ، چه اجرام را ثابت و مركوز در فلك مىدانند ، و نيز كار فلك نباشد ، زيرا گردش فلك را فقط « محورى » مىدانند نه « انتقالى » .\r\nدليل هفتم : در كتاب احتجاج و جلد 14 بحارالانوار است كه حضرت صادق عليه السلام ضمن محاوره با زنديق فرمود : « و از قبيل تدبير خدا دربارهء اخترانى كه در فلك شنا مىكنند » « 1 » . و دلالت نص اين خبر ، بر مقصود ما و تقويت رأى متأخرين و تضعيف عقيدهء متقدمين روشن است و با مراجعه به مندرجات دليل اول و دوم ، مطلب روشن‌تر خواهد بود .\r\nدليل هشتم : در بحارالانوار و رسالهء « استخارات » سيدبن طاووس است كه معصوم عليه السلام خدا را به قدرت ستوده ، مىفرمايد : « و تو قادرى بر نقل كردن اختران در گردش و مدار خود » « 2 » نسبت نقل و حركت به خود كواكب دادن موافق مقصود ما و مخالف رأى پيشينيان است .\r\nدليل نهم : در كتاب‌هاى : كافى و وافى و بحارالانوار و انوارالنعمانيه و تفسير قمى و من لا يحضره الفقيه با سندهاى قوى آمده است كه على بن حسين عليهما السلام در ضمن حديث خسوف و كسوف فرمود : « خدا فرشته‌اى را كه بر فلك گماشته فرمان مىدهد كه جابه‌جا كند فلكى را كه بر اوست مجراى خورشيد و ماه و ستاره‌گان » « 3 » . ظاهر خبر آن است كه فرشته يعنى جوهر قدسى ، دايره‌اى را كه مجراى هر يك از اجرام است از جايى به جايى نقل مىكند ! و مقصود از مفرد آوردن لفظ فلك ، جنس كلى است و ممكن است كه مقصود فرد باشد و در اين صورت هم اشكالى از تصور يك مدار براى\r\n\r\n\r\n","description":"","footnote":"\r\n( 1 ) . و من تدبير النجوم التي تسبح في الفلك .\r\n( 2 ) . و إنك قادر على نقلها في مداراتها في مسيرها .\r\n( 3 ) . أمراللَّه الملك الموكل بالفلك أن يزيل الفلك الذي عليه مجاري الشمس و القمر و الكواكب . . . .\r\n","page_name":" 120 ","page_number":120},
  {"content":"\r\n\r\nهمهء انجم پيدا نخواهد شد ، زيرا هر گاه از منطقة البروج كره زمين ، دايره‌اى فرض كنيم تقريباً آن دايره ، با اندك اختلافى مدار همهء ستاره‌ها خواهد بود ؛ مثلًا اگر گردش سالانهء زمين تقريباً با 23 درجه تمايل بر اين مدار باشد ، ماه نيز با اندك انحرافى همين مدار را خواهد داشت و همين انحراف علت خسوف آن است ( تبديل و زوال فلك هم در خبر اشاره به اين معناست ) و ساير ستارگان نيز با تمايلات مختلف بر همين مدار حركت مىكنند كه حداكثر ميلشان از 18 درجه بالاتر نخواهد بود .\r\nخلاصه آن كه ظاهر خبر از سه جهت موافق با هيئت جديد و مخالف هيئت قديم است :\r\n1 . آن كه حركت را به خود ستارگان نسبت داده است .\r\n2 . آن كه آنها را در فلك روان دانسته - همانند چهارپا در جاده .\r\n3 . آن كه انتقال و جابه جا شدن فلك را جايز دانسته در صورتى كه اين معنا ، در نزد پيشينيان ممتنع و محال است ! اين خبر به پيدايش كسوف و خسوف در بقيهء كواكب و نجوم نيز اشاره مىكند ، چنان كه دانشمندان متأخر آن را كشف كرده‌اند . ولى در نزد قدما مشهور بود كه كسوف و خسوف فقط مخصوص ماه و خورشيد است .\r\nدليل دهم : شيخ طريحى در كتاب خود مجمع البحرين مىگويد : در خبر است كه « فلك عبارت از گردش آسمان است » « 1 » ظاهر اين خبر چنين مىفهماند كه ماهيت فلك در شرع اسلام جز گردش آسمان و زمين چيزى نيست ، بدين معنا كه زمين ، با هوايى كه آن را فرا گرفته و با آن‌چه در زمين است ، همگى با هم در فضاى پهناور گردش مىكنند و حديث مزبور علاوه بر اين كه مناسب هيئت « كپرنيكى » است قوياً دلالت دارد كه آسمان عبارت از همان كرهء « اتمسفر » ى است كه مطابق كشفيات اخير ، زمين را از هر سو فرا گرفته و خود با زمين در فضاى غير متناهى حركت مىكند . ( شرح و\r\n\r\n\r\n","description":"","footnote":"\r\n( 1 ) . إنّ الفلك دوران السماء .\r\n","page_name":" 121 ","page_number":121},
  {"content":"\r\n\r\nاثبات اين موضوع در مسئلهء ششم خواهد آمد ) .\r\nدليل يازدهم : در كتاب شيخ « ابوليث سمرقندى » از « ابن عباس » روايت شده است كه : « ستارگان در آسمان معلقند « 1 » و مؤيد اين معناست خبر « ابن سلام » كه از پيغمبر صلى الله عليه و آله روايت كرده كه اختران و ستارگان در هوا معلقند ، چنان كه خبر مشهور « فضل بن عمر » از امام صادق عليه السلام نيز مؤيد اين معناست كه فرمود : « كسى را كه از علم اين نجوم معلق در آسمان عميقاً مطلع باشد نمىيابم . البته با حواس ظاهرى از حقيقت مسائل نجومى نمىتوان واقف شد . . . . نجومى كه معلقند و گاهى طلوع و گاهى غروب مىكنند و در زير زمين همانند آسمان ، شناور و در حركتند . . . » . و تمام آنچه بدين مضمون وارد شده با هيئت جديد مناسب است كه ستارگان و اجرام آسمانى را به طور كلى و به حكم ناموس جذب و كشش و قدرت حق ، در فضاى وسيعى معلق و هر يك را در مدار مخصوصى جارى و متحرك دانسته و ثابت بودن آنها را در جسم فلكى ، چنان كه قدما پنداشته‌اند ، انكار كرده است .\r\nدليل دوازدهم : در بحارالانوار به روايت « تفسير فرات » از امير عليه السلام مروى است كه در وصف خورشيد و ماه فرمود : « به درستى كه خدا مهر و ماه را در فلك روان ساخته و فلك دريايى است مستطيل ما بين آسمان و زمين » . « 2 » اين حديث نيز مطابق نظريهء جديد و بر خلاف نظام قديم دلالت صريح دارد كه هر جرم آسمانى ، خود به خود در متن فلك روان است . و به علاوه معناى فلك را تشريح نموده ، مىفرمايد : فلك دريايى است دراز و كشيده ميان آسمان و زمين ( يعنى در فضاى بالاسر ) و فرض دراز بودن آن جز در هيئت جديد محلى ندارد ، زيرا فلك چنان كه گفتيم ، در نزد متأخرين عبارت است از خط سير كواكب كه نيروى وهم و خيال آن را به شكل بيضى در فضا\r\n\r\n\r\n","description":"","footnote":"\r\n( 1 ) . إنّ النجومَ مُعَلّقةٌ في السماءِ .\r\n( 2 ) . إِنَّ اللَّهَ جَعَلَهما يَجرِيانِ في الفَلَكِ و الفَلَكُ بَحرٌ بينَ السماءِ و الأَرضِ مُستَطيلٌ في السماءِ و الأرضِ . . . .\r\n","page_name":" 122 ","page_number":122},
  {"content":"\r\n\r\nفرض مىكند ( و در تشبيه مدار مستطيل به دريا وجوهى است كه در مقالهء نهم از مسئلهء تعدد زمين‌ها ، بيان خواهيم كرد ) .\r\nايراد : گفته مىشود كه اين خبر براى سير خورشيد هم فلكى قائل شده و حال آن كه در هيئت جديد ، خورشيد ساكن و مركز كليهء حركات است ؟\r\nجواب : به زودى در مسئلهء حركت خورشيد ثابت خواهيم كرد كه خورشيد نيز در پندار متأخرين دو حركت دارد يكى « وضعى » كه در محل خود به دور خود مىچرخد و ديگرى « انتقالى » كه با تمام اقمار خود ( از سيارات و حتى ماه و زمين ما ) در فضاى نامحدود حركت مىكند « 1 » و براى افادهء همين معناست كه در خبر مزبور خورشيد و ماه هر دو را با هم در فلك روان دانسته است .\r\nممكن است مقصود از تشبيه فلك به درياى دراز و كشيده ، اشاره به عقيده استاد « كمپل » آمريكايى باشد كه به نظر وى ، خورشيد هميشه از سمت جنوب به سوى شمال با كليهء توابع خود ، به خط مستقيم در حركت است - اين نظريه را هم در مسئلهء حركت خورشيد تشريح خواهيم كرد - .\r\nدليل سيزدهم : در خصال صدوق و مجلد چهاردهم بحارالانوار و غيره ، اين خبر را از حضرت باقر عليه السلام نقل كرده‌اند كه فرمود : « هنگامى كه خدا ابر را آفريد ، ابر بر خود باليد و نازكنان گفت : چيست كه بر من چيره شود ؟ از اين رو خدا فلك را آفريد و ابر را زبون و در فلك به گردش انداخت . « 2 » اين حديث را شرحى بايد تا مزاياى ناپيداى آن\r\n\r\n\r\n","description":"","footnote":"\r\n( 1 ) . خواهد آمد كه خورشيد با كليهء سيارات تابعهء خود به دور خورشيد ديگر مىگردد و به عبارت ديگر : نظام عالم‌شمسى ما نسبت به آن آفتاب ، به منزلهء زمين است نسبت به خورشيد خودمان ، مثلًا همان طورى كه ماه تابع زمين ماست و به گرد زمين مىچرخد و زمين و ماه هر دو با هم به منزلهء كرهء واحد تابع خورشيد و به دور آن چرخانند همين طور خورشيد ما هم باكليهء توابع خود ( از زمين و ساير سيارات و اقمار آنها ) به منزلهء يك سياره و يك تابع از جملهء توابع خورشيد بزرگ ديگرى است و به دور آن چرخ مىزند ( و شايد نظام عالم شمسى ما كوچك‌ترين سيارهء آن خورشيد باشد ) . ( ف )\r\n( 2 ) . إنَّ اللَّهَ لما خَلقَ . السِحابَ فَخَرَّتْ و ذَخَرَتْ و قَالَتْ : أيُّ شَيءٍ يَغْلِبُنِي ؟ فَخَلقَ اللَّهُ الفَلكَ فَأَدارَها بِها و ذَلَّلَها . إلخ .\r\n","page_name":" 123 ","page_number":123},
  {"content":"\r\n\r\nروشن گردد ! ولى ما به مقدار نياز اكتفا كرده و مىگوييم : اطلاق لفظ فلك را جز به مَجرى و مدار آسمانى ابر نتوان حمل كرد ، زيرا ابر بدون ترديد در هوا بر يك مدار موهوم و مفروض حركت مىكند و چون قدما هم فلكى براى ابر قائل نشده‌اند ، ناچار فلك ابر ، مطابق رأى متأخرين همان مدار وهمى خواهد بود ، پس ناميدن خط سير ابر به فلك ، بسى مؤيد به كار بردن لفظ فلك است به اصطلاح شرع در مجراى ساير اجرام آسمانى - و اشتراك معنوى به اتفاق همهء ادبا ، مقدم بر مجاز و اشتراك لفظى است - و اين خبر ، هم مؤيد مطلب ما و هم مؤيد نظريه « هرشل » و هوادارانش مىباشد كه مىگويند : همهء اجرام و اجسام عالم در افلاك و مجارى گوناگونى در فضا حركت مىكنند « 1 » .\r\nدليل چهاردهم : در نهج‌البلاغه و بحارالانوار به طور مكرر و در ساير كتب نيز منسوب به حضرت على عليه السلام است كه در خطبه‌اى مىفرمايد : « و هواى مكفوفى كه آن را محل فرو بردن روز و شب و مجراى خورشيد و ماه و محل آمد و شد ستارگان سياره قرار داده » « 2 » كه تصريح فرموده به روان بودن خورشيد و ماه و گردش ستارگان در فضا ، نه در جوف يك جسم فلكى ، و اين با هيئت جديد سازگار است .\r\nو « مغيظ » محلى است از دريا و نهر و غيره كه آب را مىمكد و فرو مىبرد و شايد لفظ روز و شب را از راه استعاره در معناى نور و ظلمت به كار برده و نابود شدن روشنايى روز را در شب و تاريكى شب را در روز ، چنين فرض كرده كه هوا نور و ظلمت را مكيده و فرو مىبرد ! و مفاد اين تعبير همان است كه اخيراً به وسيلهء دستگاه « اسپكتروسكوپ » و غيره كشف شده كه هوا نور و روشنايى را به اندازهء مقتضاى\r\n\r\n\r\n","description":"","footnote":"\r\n( 1 ) . مجاز و اشتراك لفظى و معنوى از اصطلاحات خاصهء علم بيان و اصول است و چون شرح آن مفصل است در اين‌جا نمىتوان توضيح داد . ( ف )\r\n( 2 ) . والجَوَّ المكفوفَ الذي جَعَلتَه مَغيظاً لِلّيلِ و النهارِ و مَجرى الشمسِ و القَمرِ ، و مُختَلفاً للنجومِ السيّارةِ . إلخ . ( س )\r\n","page_name":" 124 ","page_number":124},
  {"content":"\r\n\r\nطبيعت خود مىمكد و باقى مانده را براى ما برمىگرداند .\r\nاين خبر بابى است از علم ، كه هزار باب به روى دانشمندان گشوده چه « شهر دانش » « 1 » مطابق اخبار صحيح هزار باب علم از پيغمبر صلى الله عليه و آله فرا گرفته كه از هر بابى براى او هزار باب مفتوح گرديده ، و شايد توجيه مزبور يكى از فروغ كوچك آن ابواب باشد و دانشمندان از همين فرع كوچك ممكن است هزار باب علم كشف كنند و هر كسى از علوم شيمى و طبيعيات اطلاعى داشته باشد و كلمات اين يگانه معلم بشر را به دقت مطالعه كند ، چشمه‌هاى بىشمار از دانش به روى او گشوده خواهد شد و آن وقت روشن خواهد شد كه بيهوده نگفته‌اند : « گفتار على عليه السلام پايين‌تر از گفتار خدا و بلندتر و برتر از گفتار بندگان است » . آيا على چشم اسپكتروسكوپى است كه چيزهاى مخفى را ببيند ؟ آرى او چشم روشن‌تر و نيرومندتر را از اسپكتروسكوپ داشت كه از هر دستگاهى بهتر و روشن‌تر بود و آن چشم ، دانش الهى بود كه از انوار نبوت محمدى صلى الله عليه و آله نيرو گرفته بود و او را با وحى و الهام ، از امور ناپيدا مطلع مىساخت و هرگونه پرده و تاريكى را بر كنار مىنمود .\r\n* * * مقصود از آب « مكفوف » در خبر مزبور آن است كه با وجود اين كه مادهء اثيرى به هوا سيال است ، محفوظ از ريزش و پراكنده شدن است و چنان چه خدا توفيقى دهد ، بعضى از اصطلاحات احاديث را از قبيل : « جوّ مكفوف ، بحر مسجور ، بيت معمور و غيره » كه فهم آنها بسيار مشكل است ، در آتيه شرح خواهيم داد .\r\n\r\n\r\n","description":"","footnote":"\r\n( 1 ) . اشاره به حديث « أنا مدينة العلم و عليّ بابها » . و به حديث اميرالمؤمنين ، على بن ابى طالب عليه السلام : « علّمني رسول اللَّه‌ألف باب من العلم يفتح لي من كلّ باب ألف باب » . ( س )\r\n","page_name":" 125 ","page_number":125},
  {"content":"\r\n\r\n\r\nمسئلهء دوم : پايه و پيكرهء زمين\r\nسؤال : چنان كه هميشه معتقد بوده و هستيم ، دين اسلام كامل‌ترين و بهترين شرايع است و هيچ آيينى مانند اين دين از خرافات و عقايد باطل دور نبوده و از اين روست كه احكام آن در گوش خرد به نيكوترين وجهى تلقى و پذيرفته شده است ، ولى با اين حال ، مىبينيم بعضى مطالبى را به دين و شريعت نسبت مىدهند كه به كلى بر خلاف حس و عقل است . از آن جمله به طورى كه تاكنون معروف بوده ، اين است كه شريعت اسلام ، كرهء زمين را مسطح و هموار مىداند ، در صورتى كه امروز همگى دانشمندان با دلايل علمى ثابت كرده‌اند كه شكل زمين كروى است ، پس با آن حسن عقيده‌اى كه ما نسبت به اين دين داريم ، اين اشكال مهم را چگونه حل كنيم ؟\r\nپاسخ : بديهى است كه اگر با نگاه سطحى بر زمين بنگريم ، آن را از هر سو پهن و هموار و مسطح خواهيم ديد و شناختن شكل حقيقى آن ، بر صاحبان افكار ساده و سطحى بسى دشوار است و آلات و ابزارى هم كه امروزه اختراع شده در زمان پيش وجود نداشته و از اين رو ، پى بردن به حقيقت امر از محالات بوده و فقط هر فرقه و گروهى موافق اصول حدسى خود ، در اين باب عقيده‌اى را اتخاذ نموده‌اند ! و آنچه از اين عقايد به دست آمده ، به قرار زير است :\r\n1 . عقيده « انكسيمانوس » كه پنداشته زمين مانند تخته‌اى ، از سرب بر روى آب\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nافتاده در هوا معلق است و مادامى كه مسطح است ، بر روى آب قرار دارد و چون جمع شود فرو مىرود !\r\n2 . پاپ‌ها و بزرگان مسيحيت را عقيده بر اين بوده است كه زمين به شكل عمودى ! بر روى پايه‌هاى مجهولى استوار است و انديشه‌ها و افكار غير قابل قبول ديگرى نيز بدين گروه نسبت داده شده كه جاى ذكرش نيست .\r\n3 . بعضى از قدما گفته‌اند : زمين به شكل مخروطى است كه سر آن به سوى بالا و بدنش به سمت پايين است و از طرف زيرين غير متناهى است !\r\n4 . مطابق رأى « انكسيمندر » به شكل ستونى مدوّر است .\r\n5 . از لحاظ حجم مكعب و از نظر شكل مسدس است .\r\n6 . به شكل دف مىباشد ! « 1 » 7 . به شكل طبل است « 2 » .\r\n8 . به شكل نصف طبل .\r\n9 . به عقيدهء « هر كليتوس » مانند كشتى ميان‌تهى است !\r\n10 . به شكل سپرى مىباشد .\r\n11 . به زعم يونانىهاى قديم ، زمين به شكل دايره‌اى است كه مركز آن بلاد يونان ! و محيط آن سواحل بحر محيط است !\r\n12 . عقيدهء اغلب حكماى فارس و يونان و عرب هم اين است : زمين كره‌اى است تام و تمام ، كه محيط استوايى و قطبى آن با هم مساوى است و كوه‌ها آن را از كرويّت حسى نمىاندازد ، زيرا بزرگ‌ترين كوه‌هاى عالم نسبت به كرهء زمين مانند تار مويى است نسبت به گويى كه قطر آن يك ذرع باشد ! و اين عقيده در فرنگ تا قرن نهم\r\n\r\n\r\n","description":"","footnote":"\r\n( 1 ) . به معناى « دايره » كه از آلات ضرب است .\r\n( 2 ) . كه از سطح به دو نيم شده باشد . ( ف )\r\n","page_name":" 127 ","page_number":127},
  {"content":"\r\n\r\nهجرى - عصر كشف آمريكا - وجود نداشت . « 1 » 13 . عقيدهء « نيوتون » - متوفاى سال 1727 م . - و پيروان اوست ، كه مىگويند : زمين شبيه كره است . يعنى كرويّت آن حقيقى و تام و تمام نيست و تمام نبودن كرويت آن از جهت هموارى و فرو رفتگى است كه در قطب جنوبى و شمالى موجود است ، بدين تقريب كه محيط قطبى سيزده فرسنگ از محيط استوايى كوچك‌تر و قطر قطبى تقريباً دو ميل از قطر استوايى كمتر است . و اين همان عقيده‌اى است كه امروز مشهور و مورد تصديق حكما بوده و شواهد و براهين منطقى وحسى براى آن اقامه شده است .\r\nدر دين اسلام مطابق رأى اخير ، اشارات و دلايلى است كه كرويت زمين و مسطح بودن قطبين آن را مىرساند .\r\n. . . اما اشارات : از قبيل تشبيهاتى است كه غالباً در كلمات ائمه پيدا مىشود ، از قبيل تشبيه جرم زمين به اجسام مستديره مانند : پشته ، مرواريد ، ميدان هموار ، كوه كف ، پارهء گردو ، قبّه و امثال آن . . . . اما دلايل ، به قرار زير است :\r\n\r\nدلايل كروى بودن زمين\r\nدليل اول : در سورهء معارج ، آيهء 40 :\r\n« بِرَبِّ المَشارِقِ وَالمَغارِبِ » ؛\r\nسوگند بر پروردگار مشرق‌ها و مغرب‌ها .\r\nكه دلالت بر كثرت و تعدد هر يك از مشرق و مغرب ، مطابق هيئت جديد دارد ، زيرا كرويّت زمين مستلزم آن است كه در هر موقع هر نقطه از زمين براى گروهى مشرق و براى گروه ديگر مغرب باشد - تفصيل آن خواهد آمد - . بنابراين ، كثرت مشارق و مغارب با قول به كرويت زمين راست آيد ، بدون اين كه در تفسير آيه محتاج\r\n\r\n\r\n","description":"","footnote":"\r\n( 1 ) . اين عقيدهء علماى مسلمين درصدر اسلام بوده است . ( س )\r\n","page_name":" 128 ","page_number":128},
  {"content":"\r\n\r\nبه تكلّفى باشيم .\r\nدليل دوم : در كتاب تهذيب شيخ طوسى و كتاب وافى و وسايل به خط خود مؤلف ( مرحوم شيخ حر عاملى متوفاى سال 1109 ه ) نقل شده است كه حضرت صادق عليه السلام به بعضى اصحاب خود مىفرمود : « كمى در مغرب تأمل كنيد ، زيرا كه خورشيد از نزد شما پنهان مىشود ، پيش از آن كه از ما غروب كند » « 1 » و در خبر ديگر فرمود : « مسلماً مشرق و مغرب تو ، براى خود توست » « 2 » .\r\nاين دو خبر ، با صراحت تمام دلالت دارد كه مشرق و مغرب بر حسب اختلاف هر محيطى ، تفاوت مىكند و خورشيد در هر ساعت ، بلكه هر دقيقه بر گروهى غروب و بر گروه ديگرى طلوع مىكند ، و اين معنا از لوازم كروى بودن زمين و تدوير خط استوايى است ، بلكه هر نقطه از نقاط زمين نسبت به آنان كه در سمت مغرب او هستند ، مشرق و براى آنان كه در مشرق او باشند ، مغرب است .\r\nدليل سوم : در بحارالانوار و وسايل الشيعه و مجالس صدوق ( محمد بن بابويه ) است كه حضرت صادق فرمود : « مردى با من همراه شد كه نماز شام را در پسين و نماز بامداد را در آخر شب به جا مىآورد . چون ديد كه من نماز شام را بعد از غروب خورشيد و نماز صبح را پس از دميدن سپيده مىگزارم ، به من گفت : چه ضرر دارد كه تو هم مانند من نماز بگزارى ؟ زيرا كه خورشيد پيش از آن كه براى ما طلوع كند ، براى گروه ديگرى رخ نشان مىدهد و همان موقع كه از افق ما غروب مىكند ، براى گروه ديگر كه بعد از ما هستند طلوع مىكند ؟ جواب دادم : آنچه بر ما واجب است آن است كه نماز مغرب را وقتى بخوانيم كه خورشيد از افق خود ما غروب مىكند و هم‌چنين نماز بامداد هنگامى بر ما واجب است كه سپيده بر خود ما بدمد ، و بر ديگران نيز وقتى\r\n\r\n\r\n","description":"","footnote":"\r\n( 1 ) . متن خبر : امْسُوا بِالمَغْرِبِ قليلًا فإِنّ الشَمسَ تَغيبُ مِن عِندكُم قَبلَ أَن تَغيبَ مِن عِندنا .\r\n( 2 ) . متن خبر : فَإِنّما عَليكَ مَشرِقُك و مَغرِبُكَ .\r\n","page_name":" 129 ","page_number":129},
  {"content":"\r\n\r\nنماز مغرب واجب است كه خورشيد از خود آنها پنهان شود « 1 » و . . . « 2 » » .\r\nدلالت اين خبر بر مقصود ما از اين راه است كه آن مرد براى مطلب خود استدلال كرد به اختلاف طلوع و غروب ( كه ناشى از كروى بودن زمين است ) و چون حضرت صادق عليه السلام كلام او را از جهت اختلاف مشرق و مغرب تأييد فرمود ، معلوم مىشود كروى بودن زمين در ميان مسلمانان امر مسلمى بوده است و از فتاوى فقها در باب « صلوة » و « مواريث » و غيره نيز اين معنا استنباط مىگردد .\r\nدليل چهارم : در باب حج كافى و وافى و بحارالانوار به سند قوى از حضرت صادق عليه السلام روايت شده است : « خدا گسترد و پهن كرد زمين را از زير كعبه تا منى ، و از منى تا عرفات و سپس از عرفات به سوى منى » « 3 » .\r\nمرحوم « مجلسى » از اين خبر كروى بودن زمين را كشف نموده و اين در صورتى است كه « دحو » به معناى كشيدن و گستردن باشد و معنا چنين مىشد كه خدا زمين را از محل كعبه كشيد تا محل منى و از محل منى تا محل عرفات - و عرفات نسبت به مكه در عقب منى واقع شده - و از عرفات كه زير مركز زمين است ، كشيد تا آن‌جا كه آغاز نموده بود ، و آن محل ، « كعبه » است .\r\nو اگر « دحو » را به معناى حركت دادن بگيريم ، باز هم به ملازمه عقلى كرويت\r\n\r\n\r\n","description":"","footnote":"\r\n( 1 ) . متن حديث : عَنِ الإمامِ جَعفرٍ عليه السلام أنّه قال : صَحِبَني رَجلُ يَمْسي بِالْمَغرِبِ و يَغْلِسُ بِالفَجْرِ فَكُنتُ أنا أُصَلّي المَغرِبَ إذا وَجَبَت الشَمسُ و أُصَلّي الفَجرَ إذا اسْتَبانَ لي فقال لي الرجلُ : ما يَمنَعكَ أن تَصنَعَ مِثلَما أصنَعُ فإنّ الشمسَ تَطْلُعُ عَلى قومٍ قَبلَنا و تَغرِبُ عَنَّا و هيَ طالعةٌ عَلى آخَرِينَ بَعدَنا ؟ قال عليه السلام فقُلت : إنّمَا عَلينا أن نُصَلّي إذا وَجَبَتِ الشمسُ عَنّا و إذا طَلعَ الفَجرُ عِندَنا لَيسَ عَلينا إلَّا ذلكَ ، و على أُولئك أن يُصَلُّوا إذا غَرُبَتْ عَنهم .\r\n( 2 ) . خلاصه ايراد آن است كه شما در موقع غروب مىتوانيد نماز صبح را بخوانيد ، زيرا كه همان موقع در يكى از آفاق عالم صبح است و صدق مىكند كه نماز صبح را در صبح به جا آورده‌ايد . و خلاصهء جواب آن است كه اهل هر افقى بايد طلوع و غروب خورشيد را نسبت به افق خود مناط عمل بگيرند نه مطلق طلوع و غروب را ( ف ) .\r\n( 3 ) . قال : إِنَّ اللَّهَ عَزَّوجلَّ دَحَا الأرضَ مِن تَحتِ الكَعبةِ إلى مِنى ثمّ دَحاها مِن مِنى إلى عَرَفاتَ ثمّ دَحاها مِن عَرَفاتَ إلى مِنى . إلخ .\r\n","page_name":" 130 ","page_number":130},
  {"content":"\r\n\r\nزمين از آن به دست خواهد آمد ، چنان كه از دلايل حركت زمين از نظر ملازمه‌اى كه بين حركت وضعى و كرويت موجود است ، همين معنا استفاده مىشود .\r\nدليل پنجم : در كافى ، بحارالانوار ، انوار النعمانيه و مجمع البحرين شيخ طريحى ( متوفاى سال 1087 ه ) و غيره منسوب به حضرت باقر عليه السلام است كه در ضمن خبرى در بيان آفرينش فرمود : « پس آفريد خدا از اين كف ، زمينى سپيد و پاكيزه پس آن را در هم پيچيد و بالاى آب نهاد » « 1 » .\r\nبديهى است كه در هم پيچيده شدن زمين يا آسمان ظاهر در مدوّر بودن آن است به شكل كاغذى كه لوله كنند و هموار بودن قطبين نيز از اين خبر مستفاد مىشود ، چنان كه لولهء كاغذ در طرفش تخت و هموار است و اين تعبير ، بهترين تمثيل و تصويرى است بر اين نكتهء دقيق . هر گاه اخبار را زيرو رو كنيم خبرى نخواهيم يافت كه دلالت بر كرويت حقيقى زمين داشته باشد و همه بر حسب مقتضاى مقام يا صريح در اين است كه فقط از جهت سطح استوايى مستدير و يا متضمن اشاره به مسطح بودن قطبين است .\r\nدليل ششم : در كتاب بحارالانوار و بصائر الدرجات و اختصاص شيخ مفيد از حضرت صادق عليه السلام منقول است كه فرمود : « ميان ما خانواده كسانى هستند كه دنيا در پيش آنها مانند اين است » و در اين هنگام با انگشتان خود شكل كره مانندى را ترتيب داد . و در حديث ديگر آمده است : دنيا در نظر امام ، به مثابهء پارهء گردويى است « 2 » .\r\nعلامهء مجلسى مىگويد : « عقد عشره » در حساب عقود چنان است كه سرانگشت\r\n\r\n\r\n","description":"","footnote":"\r\n( 1 ) . اصل خبر اين است : فَخَلقَ مِن ذلكَ الزَبَدَ أرضاً بَيْضاءَ نَقيّةً ثمّ طواها فَوَضَعَها فوقَ الماءِ .\r\n( 2 ) . عَنِ الإمام السادسِ جَعفرِ بن محمّدِ الصادِقِ عليهما السلام أنّه قال : إنَّ مِنّا أهلَ البيتِ مِن الدنيا عِندَه بِمثلِ هذا ، و عَقدَ بيَدِه عَشرةً . و در حديث ديگر آمده : إنّ الدنيا تُمثَّلُ لِلإِمامِ كُفلَقةِ الجَوْزة و در جاى ديگر آمده است : إنَّ الدنيَا مُمثَّلةٌ لِلإمامِ كُفْلَقَةِ الجَوزةِ . ( خ )\r\n","page_name":" 131 ","page_number":131},
  {"content":"\r\n\r\nسبابه را بر بند انگشت ابهام نهاده حلقهء مدورى تشكيل دهند . و قدما از ظاهر اين تمثيل چنين استفاده مىكردند كه امام عليه السلام بر تمام كائنات احاطه دارد . ولى گمان من اين است كه مقصود آن حضرت ، اين بوده كه بفهماند زمين در ديدگاه اهل‌بيت « كره » اى است ناتمام كه قطبين آن مسطح و ساير جهاتش با وجود كوه‌ها و گودال‌ها باز هم مستدير است ، چنان كه مشت بسته دو سمت آن از جهت پهلوى انگشت كوچك و روى سبابه و ابهام مسطح و اطرافش با وجود بلندى و گودى انگشتان و شكاف آنها باز هم مدوّر است . اين انصافاً تشبيه بسيار مناسبى است !\r\nو اين كه امام عليه السلام در اين خبر عقيده به كرويت زمين را مخصوص اهل بيت دانسته حق است ، زيرا كه در آن زمان هيچ كس به اين عقيده نبوده و اكنون بعد از هزار سال ، متأخرين بدان پىبرده‌اند .\r\nخلاصه آن كه : آثار شريعت اسلام در قسمت شكل زمين ظهور كافى و نيرومندى در عقيدهء متأخرين داشته و چيزى كه منافات ظاهرى با هيئت جديد داشته باشد در اخبار و آيات يافت نمىشود . و اما سطحى كه در آيهء : « وَ إِلَى الأَرْضِ كَيْفَ سُطِحَتْ » « 1 » براى زمين معرفى شده ، اعم از سطح محدّب ومقعّر و مستوى است و معلوم نيست كه مقصود سطح مستوى بوده تا منافى با سطح كروى باشد ، و نيز مقصود از كلمهء « بساط وفراش » در آيهء : « جَعَلَ لَكُمُ الأَرْضَ بِساطاً » « 2 » ( و يا ) « جَعَلَ لَكُمُ الأَرْضَ فِراشاً » « 3 » قابليت زمين است براى اقامت حيوانات بر روى آن و نيز براى سكونت و زراعت و سهولت سير و حركت ، چنان كه بعد از اين آيه مىفرمايد : « لِتَسْلُكُوا مِنْها سُبُلًا » ؛ براى آن كه در راه‌هاى آن آمد و شد كنيد . و اين مطلب براى اشخاص منصف و هوش‌مند روشن است .\r\n\r\n\r\n","description":"","footnote":"\r\n( 1 ) . غاشيه ، آيهء 20 : و زمين را كه چسان گسترده شده .\r\n( 2 )\r\n( 3 ) 2 و . سورهء نوح آيهء 19 و بقره ، آيهء 22 : خداوند زمين را براى شما فرش كرده است . ( خ )\r\n","page_name":" 132 ","page_number":132},
  {"content":"\r\n\r\n\r\nدر بيان پايه و بنياد زمين\r\nدر آثار اخبار وخطب و ادعيهء وارده به طور مكرر اشاره به اين شده است كه زمين به خودى خود و بدون اين كه بر چيزى تكيه داشته باشد ، در فضا معلق است . چنان كه نظريهء اهل تحقيق نيز چنين است . خداوند مىفرمايد :\r\n« وَمِنْ آياتِهِ أَنْ تَقُومَ السَّماءُ وَالأَرْضُ بِأَمْرِهِ » « 1 » ؛\r\nو از جملهء آيه‌هاى وى اين است كه آسمان و زمين به فرمان وى قائم است .\r\n« ابن شهر آشوب هبة اللَّه بن سلامه » در ناسخ و منسوخ گويد : « بأمره » يعنى بدون ستون و پايه و پيوندى استوار ساخته و ديگرى گويد پايدارى آن بدون رابطهء محسوس ، از قدرت الهى است و اگر غير از اين بود ، نمىشد آن را يك آيت الهى ناميد .\r\nباز خدا مىفرمايد :\r\n« إِنَّ اللَّهَ يُمْسِكُ السَّمواتِ وَالأَرْضَ أَنْ تَزُولا » « 2 » ؛\r\nخدا آسمان‌ها و زمين را نگه مىدارد كه نيفتند .\r\nو در يكى از خطب امير عليه السلام است كه در نهج‌البلاغه و احتجاج و بحارالانوار و غيره نقل شده است كه حضرتش در بيان آفرينش زمين فرمود : « خدا استوار ساخت زمين را بدون تكيه گاه و برپا داشت بىپايه و بلند كرد بدون ستون » « 3 » و در خطبهء ديگر است كه « خدا آسمان و زمين را بىستون آفريد و بىپايه برپا داشت » « 4 » .\r\nو در مهج الدعوات و بحارالانوار ضمن دعاى نَبوى است : « خدا روشنى دهنده و\r\n\r\n\r\n","description":"","footnote":"\r\n( 1 ) . روم ، آيهء 25 .\r\n( 2 ) . فاطر ، آيه 41 .\r\n( 3 ) . وَأَرْساها عَلى غَيرِ قَرارٍ ، و أقامَها بغيرِ قَوائِمَ و رَفَعَها بغيرِ دَعائِمَ .\r\n( 4 ) . خَلَقَ السّماواتِ و الأرضَ بلاعَمَدٍ قائِماتٍ بِلاسَنَدٍ . ( خ )\r\n","page_name":" 133 ","page_number":133},
  {"content":"\r\n\r\nآفريننده و پديدآرندهء آسمان و زمين است و آنها را بىستون ايجاد كرد پس زمين به واسطهء ميخ‌هاى خود « 1 » در بالاى آب استقرار يافت » و در دعاى ماه رمضان است كه « خدا زمين را بىپايه بر روى آب گسترد » و در دعاى روز يكشنبه آمده كه « فاستقرّت الأرضون على الرواسي الشامخات » . و دلايل ديگرى كه به زودى دربارهء حركت زمين خواهيم نوشت . و نيز اخبارى كه راجع به كروى بودن زمين و اختلاف مشرق و مغرب ذكر نموديم ، همه مؤيد اين مدعاست و به هيچ وجه دلالت بر اين ندارد كه زمين به جسم ديگرى تكيه داشته باشد .\r\nآرى ، ممكن است پاره‌اى اخبار ديگر كه مىگويد زمين بر پشت ماهى ! يا شاخ گاو و امثال آن آفريده شده است ! مايهء اعتراض گردد و از جملهء آن اخبار در كتاب الدرّ المنثور است كه : زمين در ميان دو شاخ گاو است ! در حالى كه امروز ديگر قابل ترديد نيست كه زمين كره‌اى است معلّق در فضا ، به طورى كه از هر سو هوا آن را فرا گرفته است و شاخ گاوى در بين نيست . و از اين رو بسيارى از فضلا اصلًا اين اخبار را منكر شده و گروهى آنها را بر معانى باطنى و توجيهات عرفانى و غيره تأويل كرده‌اند .\r\nمنت خداى را كه توفيق حل اين مشكل را به حقير داد ! و كليد حل مشكل در اين گونه اخبار كه من به دست آورده‌ام ، همانا « تقدير مضاف » است كه در ميان ادبا شايع و رايج است و « تقدير مضاف » در اين مسئله چنين است كه گوييم : زمين به شكل شاخ گاو آفريده شده ( چنان كه امروز حكما را عقيده چنين است ) !\r\nو مناسبت شكل زمين با شاخ گاو از چند جهت است :\r\n\r\n\r\n","description":"","footnote":"\r\n( 1 ) . در اين حديث اشاره است به اين كه ميخ‌ها و اوتاد زمين ، يعنى كوه‌ها ، موجب استقرار زمين و عدم گسترش آب‌است و اگر كوه‌ها و مواد سنگى فراوان كرهء زمين نبود زمين مانند ريگى به حركت در مىآمد و آب و امواج آن در سراسر آن به بازى مىپرداخت و درياها بر خشكىها مسلط مىگردند . در يكى از پاورقىهاى فصل بعدى به طور مشروح چگونگى « ميخ » بودن كوه‌ها ، در كره زمين ، از ديدگاه علم امروز را از كتب معتبر زمين‌شناسان ، نقل خواهيم كرد . ( خ )\r\n","page_name":" 134 ","page_number":134},
  {"content":"\r\n\r\nاول : از جهت ساختمان شاخ گاو كه دور آن « چرخى » است ؛ چنان كه سطح غربى و شرقى زمين نيز مدور است و از اين رو در بعضى اخبار وارد شده است يك شاخ گاو در مشرق و شاخ ديگر وى در مغرب است و عجيب اين است كه اين گونه گردى مخصوص شاخ گاو است و شاخ ساير حيوانات چنين نيست .\r\nدوم : آن كه دو طرف شاخ گاو يعنى سر و ته آن مسطح و اطرافش مدوّر است ؛ چنان‌كه زمين نيز مطابق رأى « نيوتون » و ساير متأخرين ، سطح استوايىاش مدوّر و دو قطبش مسطح است و خلاصه با آن كه اين معنا فقط بر نتيجهء آلات و ادوات علمى دقيق عصر اخير كشف گرديده است ، اخبار و آثار اسلام در هزار سال پيش به صراحت يا به اشاره ، آن را بيان فرموده است .\r\nسوم : آن كه نسبت زمين با مدار بيضى خود ، مانند نسبت شاخ گاو است به سر يا بدن گاو ! زيرا هر گاه از زير شاخ گاو تا پوز او ، يا تا دمش ، از دو سو خطى فرض كنيم ، شكلى بيضى تصوير خواهد شد كه شاخ در كنار آن واقع شده ، چنان كه كرهء زمين نيز در كنار دايرهء بيضى واقع است .\r\nو از روى اطمينان مىتوان گفت كه ائمه عليهم السلام چون مردم عصر خود را اهل درك و فهم اين مطلب نمىدانسته‌اند ، اينها را به طور رمز و اشاره و مَثَل ، در طى كلمات خود گنجانده‌اند تا روزى به دست اهلش بيفتد و مقصود را دريابند .\r\nو هم‌چنين در اخبارى كه مىگويد : زمين بر ماهى آفريده شده ! مقصود آن است كه به شكل ماهى شده است ، چنان كه در شرح درياهاى آسمانى تفصيل اين معنا خواهد آمد و توضيح خواهيم داد كه زمين‌هاى هفت‌گانه كه در زبان شرع وارد شده است ، همگى مطابق هيئت جديد به شكل ماهى مىباشد .\r\nظاهراً كسانى كه از ائمه عليهم السلام دربارهء زمين سؤالاتى مىكردند ، چند نوع بودند :\r\nگروهى كسانى بودند كه در صحف الهى و كتب قديمى خوانده بودند كه زمين بر شاخ گاو يا ماهى يا صخره‌اى خلق شده و غرض اينان از سؤال امتحان و آزمايش علم و\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاطلاعات پيامبر و ائمه عليهم السلام بود و از اين‌جا بود كه معصوم عليه السلام مطابق آنچه كه او خوانده و حفظ كرده بود ، به او جواب مىداد .\r\nو گروهى در درياى نادانى غوطه‌ور بودند كه اگر مىشنيدند زمين به اين بزرگى در فضا معلق است ، حتماً آن را تكذيب كرده و نسبت‌هاى ناشايست به گويندهء آن مىدادند و ناچار در اين صورت امام عليه السلام طورى جواب مىداد كه هم موافق سليقهء آنها باشد و هم اگر روزى به دست اهلش افتاد مقصود را به خوبى درك نمايد .\r\nو از اين جهت وقتى مىپرسيدند زمين روى چيست ؟ مىفرمودند : بر شاخ گاو ! - يعنى به شكل آن - و چون مىپرسيدند گاو بر چيست ؟ جواب مىدادند : بر ماهى ! - يعنى به شكل ماهى - و چون از ماهى سؤال مىكردند ، مىگفتند : بر آب است و آب روى تاريكى است « 1 » ، يعنى سايهء زمين با قدرت خدا - و بسا در اين مواقع مىفرمودند :\r\nهيهات ، هيهات ! اين‌جاست كه دانشمندان گمراه شده‌اند .\r\nبه هر حال همهء اين پاسخ‌ها راست و مطابق حقيقت و شامل اسرار مهم و دقايق پنهانى است كه خدا داند و دوستان او .\r\n\r\n\r\n","description":"","footnote":"\r\n( 1 ) . علامهء بزرگ مرحوم كاشف الغطاء در چاپ اول كتاب الأرض و التربةالحسينيه ، ص 71 و به بعد ، درباره اين قبيل‌اخبار بحث كرده و توضيح مىدهد كه اين قبيل اخبار ضعيف السند وسست بنياد را بايد به دور انداخت و به ديوار كوبيد ! و سپس در صفحهء 76 دربارهء خبرى كه در متن كتاب نقل شده ( با قيد اين كه اگر از امام باشد ) تأويلى بدين مضمون مىنويسد : « ماهى اشاره به نيروى زندگى و حيات است كه در زمين به وديعت گذاشته شده و نبات و حيوان و انسان از آن بهره‌بردارى مىكنند و همين نيروى حيات است كه زمين و گاو را حمل مىكند و اين اشاره به آن چيزى است كه اين نيرو را تحريك مىكند و از آن بهره بردارى مىنمايد . . . » !\r\nولى بايد اعتراف كرد كه اين قبيل تأويلات در عصر ما نمىتوانند براى گروهى قانع كننده باشند و شايد با ملاحظه اين نكته است كه بعضى از علماى بزرگ در كتاب‌هاى خود اين قبيل روايات را مجعول دانسته و آنها را از « اسرائيليات » معرفى كرده‌اند و شايد هم حق با آنها باشد ! ( خ )\r\n","page_name":" 136 ","page_number":136},
  {"content":"\r\n\r\n\r\nمسئله سوم : حركت زمين !\r\nپرسش سوم : در عصر ما عقيدهء عجيبى پيدا شده كه مىگويد : كرهء زمين با آنچه در آن و بر روى آن است ، در حركت است و اين كه مىبينيم اجرام آسمانى مانند خورشيد و ماه و ستارگان به دور زمين مىچرخند ، تصورى است بر خلاف حقيقت ، زيرا زمين در هر بيست و چهار ساعت يك بار به دور خود مىچرخد و از اين رو ، ما كه بر روى زمين هستيم و بالتبع با زمين مىچرخيم ، چنين به نظرمان مىآيد كه اجرام آسمان به دور ما و زمين مىچرخند . اشكالى كه هست اين است : در صورتى كه اين عقيده مقرون به صحت باشد ، چرا شرع مقدس اسلام كه اسرار اجرام فلكى را براى ما بيان كرده در خصوص اين مسئله سكوت اختيار كرده است ؟\r\nپاسخ : بديهى است چون با نظر ساده به زمين نگاه كنيم آن را در محل خود ساكن و اجرام آسمانى رابه گرد آن متحرك مىبينيم . اين نگاه ساده و تصور سطحى از گذشته‌هاى دور در مغز بشر ريشه دوانده و از بديهيات شمرده مىشد و عقيده به حركت زمين به اندازه‌اى عجيب و غريب بود كه حتى بر حكما نيز تجويز آن دشوار بود ! و نخستين كسى كه جرئت ورزيد و اين عقيده را اظهار داشت « فيثاغورس » ، نابغهء قرن پنجم قبل از ميلاد ، بود و سپس « فلوته خوس » و « ارشميدس » نيز از او پيروى نمودند و پس از دويست سال « استرخوس ساموسى » ، اين نظريه را تقويت كرد و\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nگردش ساليانهء زمين را به دور خورشيد نيز كشف و اعلام نمود و همين جرم ! باعث شد كه او را تكفير نمودند و پس از سى سال ديگر « كليانتوس آسوسى » طلوع و براى زمين دو حركت اختيار كرد و او نيز به درد « استرخوس » مبتلا گشته و تكفير شد !\r\nو پس از مدت كوتاهى ، « بطلميوس » معروف كه طلوع كرد و همان عقيدهء كهنه را اتخاذ نمود و سكون زمين را كه در نظر مردم از بديهيات بود ، تأييد كرد و اجرام آسمانى و حركات فلكى را در تحت ترتيب و نظم فنى خاصى درآورد - چنان كه در كتاب مجسطى به تفصيل نوشته شده و ما خلاصهء آن را در مقدمهء ششم ذكر كرديم - و آوازهء هيئت وى به طورى فضاى عالم علم را فرا گرفت كه تمام فلاسفهء دنيا اعم از مسلمان و غير مسلمان ، سخت طرفدار او گشته و دفاع از آن مىنمودند ، ولى در عين حال اشخاصى هم از مسلمانان بودند كه طرفدار و مدافع حركت زمين بودند از قبيل :\r\nخواجه نصيرالدين طوسى و شيخ بهاء الدين عاملى « 1 » .\r\nبه هر حال آن روز غربىها كه در درياى جهالت غرق و در وادى گمراهى سرگردان بودند و هزار بار بدتر از اين كه امروز چشم مسلمان‌ها به دست آنهاست ، چشم احتياج آنها به جانب مسلمانان با نگرانى و حيرت دوخته شده بود ! چنان كه خداوند مىفرمايد : « وَتِلْكَ الأَيّامُ نُداوِلُها بَيْنَ النّاسِ » . و از طرفى استبداد و نيروى دربار پاپ هم به شدت مانع از اين بود كه بيچاره‌ها بتوانند گامى در راه علوم عقلى برداشته و حرفى بر خلاف رأى كليسا اظهار كنند . در اين محيط ظلمت ، هزاران نفر از افرادى كه مىرفتند از پرتو علوم اسلامى و فلسفهء « ابن رشد قرطبى » استفاضه كنند ، آتش كليسا آنها را سوزاند و براى نمونه همين بس كه پرفسور « برونو » فيلسوف قرن دهم هجرى ، تا از حركت زمين دم زد ، او را تبعيد و شش سال به زندان انداختند و\r\n\r\n\r\n","description":"","footnote":"\r\n( 1 ) . شيخ بهايى عاملى كه در سال 1031 ه . اين جهان را بدرود گفته ، در تشريح الافلاك مىفرمايد : بر بطلان گردش وضعى زمين دليلى قايم نشده است . ( س )\r\n","page_name":" 138 ","page_number":138},
  {"content":"\r\n\r\nسرانجام بيچاره را با كتاب‌خانه‌اش آتش زده بسوختند !\r\nو پس از سال هزارم هجرى « گاليله » ايتاليايى كه جرئت ورزيد و حركت وضعى انتقالى زمين را مدلل و اعلان نمود ، چنان مورد توهين و خوارى واقع گرديد كه نزديك بود اعدام شود « 1 » و بالاخره با آن شهرت و عظمت علمى كه احراز كرده بود دچار زندان گرديد . در نتيجهء اين وضعيت ، دانشمندان غرب كشفيات علمى خود را كه مخالف با خرافات قديمى بود ، از ترس كليساى روم به كلى كتمان كرده و روزگارى دراز دم از آن نزدند تا موقعى كه سياست‌ها و انقلاب‌هاى اخير ، به دورهء بربريت و توحش خاتمه داد و دانشمندان را در اظهار عقيدهء خود آزادى بخشيد و تدريجاً فلاسفه در ميدان علم بناى جولان گذاشته عقايد خود را با زبان و قلم آشكار ساختند و سخن از علوم جديد بر سر زبان‌ها افتاد و مردم از كوچك و بزرگ آن را نُقل مجالس كردند !\r\nو اول كسى كه از غربىها معتقد و قائل به حركت زمين شد « كاردينال ديكور » و پس از وى « كاردينال الينكوس » و پس از وى « ژان مولار » « 2 » بودند ، ولى آنها به طور آشكار موفق به اظهار اين عقيده نشدند و دليل قانع كننده‌اى هم براى اثبات اين امر غريب نداشتند تا اين كه در حدود سال هزارم هجرى « كپرنيك آلمانى » قد علم كرد و دلايل نيرومند و براهين حسى در اين مسئله اقامه نمود و كتاب‌ها و رساله‌ها تصنيف كرد و از اين رو مؤسس وسازندهء هيئت جديد خوانده شد و حكما و دانشمندان از\r\n\r\n\r\n","description":"","footnote":"\r\n( 1 ) . در جزء چهارم از مجلد بيستم مجلهء الهلال ، ص 222 ، از امين ريحانى نقل شده است كه « گاليله » را يك بار درانجمن تحكيم ( سازمان انگزيسيون ) نگاه داشته و مجبورش نمودند كه از اعتقاد بر حركت زمين بر گردد و گرنه كشته خواهد شد . گاليله گفت : من گاليله پس از هشتاد سال عمر گواهى مىدهم بر اين كه خورشيد دور زمين مىگردد و زمين ساكن است ! پس از بيرون رفتن از آن انجمن گفت : نظريه‌اى كه در دل من ريشه افكنده با اين فشارها بيرون نخواهد رفت . ( س )\r\n( 2 ) . اين دانشمندان و هم‌چنين « فوكولت » و غير او كه پس از اين نام آنان برده خواهد شد ، از رجال دين و بزرگان‌روحانيون مسيحى بوده‌اند . ( س )\r\n","page_name":" 139 ","page_number":139},
  {"content":"\r\n\r\nنظريه او پيروى نمودند ، تا جايى كه نظام جديد در ميان مردم شيوع يافت و حركت زمين در نتيجهء اقامهء شواهد علمى و براهين حسى در شمار بديهيات درآمد و از جملهء آن دلايل است : تجربيات حاصلهء فوكولت « 1 » از اعتدال تابستانى و زمستانى و دستگاه « نورسكوب » و انحراف نور و يا اين كه مىبينيم هر گاه جسمى را از جاى خيلى بلندى رها كنيم ، راست بر فرودگاه حقيقى خود نيفتد ، بلكه در سمت غربى آن ساقط مىشود . . . و هم‌چنين اگر فرض كنيم دو ماشين يكى از مغرب به مشرق و ديگرى از برعكس ، با يك سرعت حركت كنند ، ماشينى كه از مشرق به مغرب مىرود تقريباً در هر ساعت دو مايل بيشتر راه طى مىكند . . . .\r\nبارى ، در زمان قديم صحبت از حركت زمين به اندازه‌اى عجيب بود و شگفتى داشت كه حتى انبيا و اوليا هم توان اظهار آن را نداشتند ، زيرا اگر چنين عقيده‌اى را ابراز مىكردند به طورى با مخالفت‌هاى شديد مردم عصر خود مواجه مىشدند كه به كلى از اداى وظايف مقدس خود نيز محروم مىشدند ؛ و از اين رو غالباً در اين باب از اظهار عقيده آشكار خوددارى مىكردند و اين هم عيب آنها نخواهد بود ، زيرا علم هيئت چيزى نيست كه در امر معاش يا معاد مردم دخالتى داشته باشد و بر فرض هم كه بشر در نتيجهء سكوت انبيا در اين علم دچار كم اطلاعى شود ، فسادى در عالم رخ نخواهد داد .\r\nاما دين اسلام ، چون در زمان جاهليت و بحبوحهء قرن توحش طلوع كرده بود مردم به حرف‌هاى حسابى و احكام بديهى آن گوش نمىدادند تا چه رسد به يك سلسله\r\n\r\n\r\n","description":"","footnote":"\r\n( 1 ) . برهان « لئون فوكو » را كه در اين كتاب از او « فوكولت » نام برده مىشود در تهران روز يكشنبه 27 خرداد ماه سال 1313 ه . ش . مطابق سال 1353 ه . ق . موقع افتتاح دانشكدهء علوم معقول و منقول با حضور نخست وزير وقت و جناب آقاى حكمت وزير فرهنگ و نمايندگان مجلس شوراى ملى و ساير دانشمندان و رجال ايران آقاى رهنما استاد رياضيات عاليه ، در ايوان مقصورهء مسجد سپه سالار تجديد و تجربه نموده و حركت وضعى زمين بالحس ثابت شد و اين روز تاريخى مايهء سربلندى ما ايرانيان گرديد و چگونگى اين داستان در شمارهء نخست ماهنامهء دانشكده چاپ و منتشر شد . ( س )\r\n","page_name":" 140 ","page_number":140},
  {"content":"\r\n\r\nحقايقى كه در آن زمان به كلى اظهار آن داراى غرابت و مخالفت با عقايد عامهء مردم بود « 1 » .\r\nبا اين حال اين شرع مقدس عاقلانه با امت خود رفتار كرده و اين حقايق را در به دو بعثت ، به طور كنايه و اشاره گوشزد مىكرد ، تا هنگامى كه كم كم افق افكار از انوار علم و معرفت روشن گرديد ، همان كنايات و اشارات را براى خواص توضيح داده به طور روشن و آشكار بيان نمود .\r\nاكنون مىپردازيم به ذكر آنچه از ظواهر كتاب و سنت اشعار يا تصريح به حركت زمين دارد اما از قرآن مجيد چندين آيه است :\r\nآيهء اول : در سورهء نازعات مىفرمايد : « وَالأَرْضَ بَعْدَ ذ لِك دَحاها * أَخْرَجَ مِنْها ماءَها وَمَرْعاها * وَالجِبالَ أَرْساها » « 2 » علامهء كامل « سيد محمد حسين مرعشى شهرستانى » متوفاى سال 1315 ه . ق . در سال 1313 ه . ق . رساله‌اى « 3 » دربارهء حركت زمين منتشر نمود و در آن رساله به طور اشاره در موضوع دلالت اين آيه بر حركت زمين تذكرى داده است كه ما لازم دانستيم در اين جا به شرح آن تذكر مبادرت نماييم و بگوييم : - مسئلهء « دحو الارض » در كلام شريعت ، از لحاظ لفظ و معنا امر متواترى است و اختلافى كه هست در حقيقت آن و ناشى از اختلاف و در معناى « دحو » است .\r\nبه طور كلى مسلمان‌ها تا امروز لفظ « دحو » را به معناى بسط و گسترش گرفته و هرچه بدين لفظ در لسان شريعت وارد شده به همين معنا تفسير مىكردند ، ولى ما پس از رجوع به كتب لغت عرب و مواضع استعمال اين لفظ و مشتقات آن ، مىبينيم كه\r\n\r\n\r\n","description":"","footnote":"\r\n( 1 ) . و از اين روست كه در حديث نبوى صلى الله عليه و آله است : ما گروه پيغمبران مأموريم به گفت‌وگو كردن با مردم به اندازهء عقل آنها . ( س )\r\n( 2 ) . نازعات ، آيه 31 : از پس اين زمين را « دَحو » كرده و آب و چراگاه از آن بيرون آورده و كوه‌ها را محكم كرده‌است . ( خ )\r\n( 3 ) . به نام « موائد » كه در حيات آن شادروان ، به زبان عربى چاپ شده است . ( س )\r\n","page_name":" 141 ","page_number":141},
  {"content":"\r\n\r\nآن را در اكثر يا همهء لغات و استعمالات ، معناى ديگرى است و آن راندن و جنباندن « 1 » است و مىبينيم كه در اغلب لغات ، ذكرى از معناى بسط نشده فقط شايد به طور نادر بعضى در اين معنا به كار برده باشند . در اين صورت مىشود گفت كه مقصود از لفظ « دحو » در قرآن و اخبار وارده ، همان معنايى است كه در نزد عرب شيوع و ظهور دارد :\r\nبه « راندن و غلطاندن » و متأسفانه مفسرين آن را خوب تفسير نكرده‌اند و تقصيرى هم ندارند ، زيرا عقلشان باور نمىكرد كه زمين از جاى خود ! حركت كند و از اين رو ، ناچار آن را به معناى بسط مىگرفتند كه با افق فهمشان سازش داشت . و استبداد علمى مفسرين و امثال آنان است كه نهال اختلاف را در ميان مسلمين غرس نمود « و كرد آنچه كرد » ! و باز هم خواهد كرد ! و هيچ دردى جز به ضد علت خود معالجه نشود !\r\n* * * اكنون لازم است شواهد خود را اقامه نمود مدلل كنيم كه مقصود شارع مقدس اسلام از به كار بردن كلمهء « دحو » ، همان حركت وضعى و انتقالى كرهء زمين بوده است .\r\nاز جملهء شواهد :\r\n1 . عبارت قاموس است كه مىگويد : « دَحيتُ الابل ؛ يعنى راندم شتر را » و « مدحاة » چوبى است كه اطفال بر روى زمين به چرخ در آرند ، چنان كه بر هر چه عبور كند آن را با خود كشد و حركت اين بازيچه هم مانند حركت زمين مركب از حركت وضعى و انتقالى است . و بنابراين توجيه ، تعبير از حركت زمين به « دحو » در نهايت تناسب است ، زيرا كه زمين نيز در حركت انتقالى بر هر كرهء كوچكى كه عبور كند ، آن را با خود جذب مىكند .\r\n2 . در مفردات راغب است :\r\n\r\n\r\n","description":"","footnote":"\r\n( 1 ) . دحو در اصل لغت پارسى روان شدن جسم است در حال چرخيدن مانند چرخ‌هاى اتومبيل هنگام راه رفتن ومراد مؤلف بزرگوار نيز همين معناست . ( س )\r\n","page_name":" 142 ","page_number":142},
  {"content":"\r\n\r\n« وَالأَرْضَ بَعْدَ ذ لِك دَحاها » ؛\r\nيعنى زمين را از مقر خود راند .\r\nو اين تفسير مأخوذ از قول عرب است كه مىگويند : « دَحَا المَطرُ الْحِصى عَن وَجْهِ الأرضِ فَيَدحُو تُرابَها ، و مِنهُ أَدْحَى النعامُ » « 1 » و بديهى است كه جا به جا شدن سنگ و خاك از روى زمين ، مستلزم اين است كه اجزاى آن غلطان شود و همين خود مشتمل بر حركت وضعى و انتقالى است .\r\n3 . يكى از صفات و القاب معروف حضرت على عليه السلام « داحى باب خيبر » است ، يعنى پرتاب كنندهء درب خيبر و غالباً هر چيزى كه پرتاب شود ، به دور خود چرخ هم مىزند . « 2 » 4 . در صحاح جوهرى است : « الأُدْحُوَّةُ مَبيضُ النِعامِ فِي الرَمْلِ ، لِأنَّها تَدحُوهُ عِندَ حَفْرِها بِرِجْلِها ثمّ تَبيضُ فيهِ » « 3 » و روشن است كه چون شتر مرغ ريگ‌ها را براى تخم گذاردن پس مىزند ، ناچار ريگ‌ها غلطان شده مانند زمين حركت و چرخش پيدا خواهد كرد و هم‌چنين است غلطاندن شتر مرغ تخم خود را !\r\n5 . در كتاب اقرب الموارد است : « دَحَا الْمَطَرُ الحِصى عَن وَجْهِ الأرضِ دَحْوًا ويقال للّاعبِ بِالجَوزِ أَبْعِدِ الْمَرمى وَ ادْحُهُ : أيارمِهِ وَ مَرَ الفَرْسِ يَدْحُو دَحْواً رَمى بِيَدَيْهِ\r\n\r\n\r\n","description":"","footnote":"\r\n( 1 ) . باران ، سنگ ريزه و خاك را از روى زمين راند و پنجهء شتر مرغ خاك را از جا برانگيخت . ( ف )\r\n( 2 ) . در اين باره آثار و اشعار فراوانى وارد شده و « دحو باب خيبر » با معناى گسترش سازش ندارد . ابن ابى الحديد مىگويد :\r\n يا داحِيَ البابِ التي عن هَزِّها * عَجَزَتْ أَكُفُّ أرْبعينَ و أربعٍ \r\nو در ارشاد مفيد ، در تعريف صخره‌اى كه على عليه السلام از فم القليب كنده است مىگويد : على عليه السلام آن را حركت داد و سپس با دست خود آن را از جاى كند و آن را چندين ذراع پرتاب كرد . و سيد اسماعيل بن محمد حميرى در قصيدهء خود گويد :\r\n فكَأنَّها كُرةٌ بكَفِّ حزور * عيلِ الذراعِ دَحا بها في مَلْعَبٍ \r\n( 3 ) . « ادحوة » محلى است از ريگزار كه شترمرغ براى تخم گذاردن تهيه مىكند و وجه تسميه آن است كه ريگ را باپاى خود پس مىزند و در گودى آن تخم مىگذارد . ( ف )\r\n","page_name":" 143 ","page_number":143},
  {"content":"\r\n\r\nرمياً » « 1 » پس به كار بردن كلمه « دحو » در مورد سنگ‌ريزه و گرد و خاك ، افادهء معناى حركت دادن و غلطاندن را مىكند ، مثل حركت و غلطيدن زمين در فضا .\r\n6 . در بحارالانوار و غيره خبرى طولانى از حضرت على عليه السلام نقل مىكند كه آن در آمده است : « فَلَمَّا خَلَق اللَّهُ الأرضَ دَحاها مِن تَحتِ الكَعبةِ ثمّ بَسَطَها عَلى الماءِ فَأحاطَتْ بِكُلِّ شَيءٍ » « 2 » در اين خبر هم دحو به معناى تحريك است نه بسط ، زيرا اگر به معناى بسط و گسترش بود ، ديگر از ذكر جملهء « ثم بسطها » بىنياز بود ، چه آن كه عطف بسط بر دحو ، دليل بر مغايرت و مباينت معناى اين دو كلمه است ؛ به ويژه كه به وسيلهء حرف « ثم » عطف كرده كه براى ترتيب و تأخر زمان معطوف از معطوف عليه است .\r\nو اين خبر دلالت بر كرويت زمين نيز دارد به قرينهء جملهء « فأحاطت بكل شيء » چه احاطهء جسم كنايه از تدوير و گردى آن است .\r\nو مقصود از شىء به طور قطع اجزاى زمين است « 3 » و ترتيب تكوين زمين در اين خبر ، موافق آراى متأخرين است كه گويند : زمين اول به وجود آمد و سپس متحرك و غلطان شد و از اين حركت و غلطيدن كرويت به وجود آمد !\r\n7 . در نهايهء ابن اثير « حافظ مبارك » متوفاى سال 606 ه . ق است :\r\nقالَ في حديثِ ابنِ عمر : فَدَحا السَيلُ فيه بالبَطْحاءِ : أيرَمى و ألقى . ومِنه حديثُ أبي رافعٍ : قد كنتُ ألاعِبُ الحسنَ و الحسينَ عليهما السلام . أيفي حالةِ الطفوليّةِ - بالمَداحي و هي أَحْجارٌ أمثالُ القُرْصَةِ أيمُستَديرةٌ كانوا يَحفِرونَ حُفَيْرةً و يَدحُونَ فيها تلك الحِجارةَ فإِن وَقعَ الحجرُ فيها فَقَد غَلَبَ صاحِبُها . و الدَحْوُ : رَمْيُ اللاعِبِ بالحَجَرِ\r\n\r\n\r\n","description":"","footnote":"\r\n( 1 ) . دحو را در عبارات مذكور استعمال كرده‌اند : بعضى راندن باران ريگ را از روى زمين و در گردوبازى به معناىانداختن گردو و در دويدن اسب به معناى افكندن او دست‌هاى خود را . ( ف )\r\n( 2 ) . پس هنگامى كه خدا زمين را آفريد آن را از زير كعبه حركت داد پس از آن گسترش داد و پهنش نمود ، پس زمين‌بر همه چيز احاطه كرد . ( ف )\r\n( 3 ) . تقريب استدلال آن است كه سطح زمين مدور است و بر تمام اجزا و ذرات موجود در آن احاطه دارد . ( ف )\r\n","page_name":" 144 ","page_number":144},
  {"content":"\r\n\r\nوالجَوزِ و غَيرِه ، و سُئِلَ ابنُ المسيّبِ عَنِ الدَحوِ بِالحِجارةِ فقالَ : لَابأْسَ بِه ، أيالمُرْماةُ بِها والمُسابَقة . « 1 » پس معلوم شد كه كلمه « دحو » و كليهء مشتقات آن به طور كلى در حركت دادنى كه شبيه به غلطاندن باشد به كار مىرود ، مثل راندن و غلطاندن سيل سنگ‌ريزه را و بازى گردو و سنگ‌هاى گرد را و امثال آن و همهء اينها دليل است كه معناى حقيقى كلمه دحو همين است ، چه اين معنا بر خلاف معانى ديگر داراى ظهور بوده و به فهم نزديك‌تر و استعمالش هم بيشتر است .\r\nو بنابراين تفسيرى كه براى لفظ « دحو » نموديم ، مطلوب ما از آيهء مقدسه استفاده مىشود و آن حركت وضعى و انتقالى زمين است در فضا ، مانند حركت و غلطيدن گردو به روى زمين . و مؤيد اين تفسير است جملهء « أَخْرَجَ مِنْها ماءَها وَمَرْعاها » كه بعد از جملهء « دحاها » ذكر شده ، زيرا كه جوشيدن چشمه‌ها و باليدن گياه‌ها و درختان و ساير تغيّرات آنها ، فرع بر حركت شبانه‌روزى و ساليانهء زمين است ، به ملاحظهء تحول طبيعت و اختلاف فصول ، پس وضعيت ايجاد آب و چراگاه بعد از وضعيت حركت زمين ، بسيار مناسب و موافق با وضع طبيعى است .\r\nخلاصه همهء استشهادات مزبور اثبات به كار بردن كلمه « دحو » در معناى حركت و گردش است كه در اين صورت آيات شريفه دليل بر اين خواهد بود كه زمين در فضا متحرك و غلطان است .\r\nآيهء دوم : در سورهء طه و زخرف :\r\n\r\n\r\n","description":"","footnote":"\r\n( 1 ) . بارانى آمد كه سيلش بطحا را حركت داد . و از اين قبيل است حديث ابو رافع كه گويد در زمان كودكى با حسنين عليهما السلام بازى مداحى مىكرديم و مداحى عبارت از سنگ پاره‌هايى است مدور ، به شكل گلوله كه اطفال گودالى كنده آن سنگ‌ها را به جانب آن رانند و سنگ هر كس در گودال افتاد او برده است ! و دحو آن است كه بازيگر سنگ و گردو را بيندازد . و از ابن مسيب پرسيدند كه دحو حجاره چه صورتى دارد ؟ گفت با كى در آن نيست و مقصود سنگ اندازى است . ( ف )\r\n","page_name":" 145 ","page_number":145},
  {"content":"\r\n\r\n« الَّذِى جَعَلَ لَكُمُ الأَرضَ مَهْداً » « 1 » ؛\r\nآن كسى كه زمين را براى شما گاهواره قرار داده .\r\nچه گاهواره در عرف و لغت خواب‌گاهى است كه از چوب و امثال آن براى كودك شيرخوار ساخته مىشود كه به واسطهء حركت همواره و ملايمى كه دارد ، كودك با كمال استراحت در آن به خواب مىرود ؟\r\nپس اين كه قرآن كريم زمين ما را به گاهواره تشبيه نموده ، بسى رواست ، از آن رو كه خداى مهربان آن را براى بندگان خود گاهواره‌اى قرار داده كه در آن استراحت كنند و رشد و پرورش يابند .\r\nهم‌چنان كه گاهواره در عين سرعت حركت هموار و بدون تكان و اضطراب است ، حركت زمين نيز در فضا آسان و ملايم و خالى از تكان و لرزش و براى آسايش كودكان خاكى سازگار و مناسب است و هم‌چنان كه جنبش گهواره براى پرورش و نمو كودك مطلوب است ، حركات شبانه روزى و سالى و ميلى زمين نيز مايهء تربيت و رشد گياهان و موجودات جهان هستى است ؛ به ويژه كه اين آيهء در مقام استدلال بر برانگيختگى و معاد است و برگشت زمين در حركت دورانى ، خود شاهد خوبى بر امكان برگشت انسان بعد از وجود نخستين خود ، تواند بود .\r\nپس شارع مقدس اسلام در ده قرن پيش از اين ، با نيكوترين وجه تشبيه حركت زمين را به عموم عالميان گوشزد و اعلان فرموده است ، منتها جهل و يا استبداد علمى ، مردم را از فهم و ادراك آن باز داشته است .\r\n كسى كه او را نباشد چشم سالم دور نبود گر * دمد خورشيد و در دل باز باشد شبهه از روزش « 2 » \r\n\r\n\r\n","description":"","footnote":"\r\n( 1 ) . در سوره طه اول آيه پنجاه و سيم و در سورهء زخرف اول آيهء دهم است . ( س )\r\n( 2 ) .\r\n « إذا لم يكن للمرء عين صحيحة * فلاغرو أن يرتاب و الصبح مسفر » \r\n. ( س )\r\n","page_name":" 146 ","page_number":146},
  {"content":"\r\n\r\nآيهء سوم : در سورهء ملك :\r\n« هُوَ الَّذِى جَعَلَ لَكُمُ الأَرْضَ ذَلُولًا فَامْشُوا فِى مَناكِبِها » « 1 » ؛\r\nاو كسى است كه زمين را براى شما رام ساخت تا بر پشت آن راه رويد .\r\nكلمهء « ذلول » در لغت و عرف عرب بر نوعى از شتر گفته مىشود كه در راهوارى و هموارى و آسان سوارى ممتاز است و چون اين صفات كاملًا در زمين هم موجود است - بنا بر حركت آن - و شارع اسلام هم نام « ذلول » را كه بدين صفات معروف است ، بر زمين اطلاق نموده و بنابراين ، اگر مانع قطعى خارجى نباشد ، استظهار حركت زمين و استفادهء آن از اين آيه ، براى ما روا و جايز خواهد بود .\r\nاشكال نشود كه ظاهر اين آيه را معناى ديگرى است « 2 » و آن اين است كه خدا براى استفاده و آسايش فرزندان خاك و كشت و زرع و راه رفتن آنان ، زمين را رام و هموار و پست قرار داده است ! زيرا مىگوييم اين معنا - به طورى كه بيان شد - با نظريه جديد منافاتى ندارد ، بلكه از جهت تشبيه و تمثيلى كه فرموده - به طور تشبيه و تجوز - دلالت و مناسبت هم دارد ، به طورى كه اگر فرض كنيم مقصود شارع مقدس حركت زمين بوده ، انكار آن نمىتوان كرد كه ظاهر آيه از افادهء اين معناى قاصر است و وجه عدم جواز انكار ، مناسبت تامى است كه گرايش تشبيه در آيه ، با نظريهء جديد دارد .\r\nآيهء چهارم : در سورهء نمل :\r\n« وَتَرَى الجِبالَ تَحْسَبُها جامِدَةً وَهِىَ تَمُرُّ مَرَّ السَّحابِ صُنْعَ اللَّهِ الَّذِى أَتْقَنَ كُلَّ شَىءٍ » « 3 » ؛\r\nو مىبينى كوه‌ها را در حالتى كه خيال مىكنى بر جاى خود خشك ايستاده است و حال آن كه مرور مىكند چون مرور كردن ابر . اين است صنعت آن خداوندى كه هر\r\n\r\n\r\n","description":"","footnote":"\r\n( 1 ) . ملك ، آيه 10 ، آخر آيهء اين است : « وَكُلُوا مِنْ رِزْقِهِ وَ إِلَيْهِ النُّشُورُ » . ( س )\r\n( 2 ) . مطابق رأى بعضى از مفسران . ( ف )\r\n( 3 ) . نمل ، آيهء 88 .\r\n","page_name":" 147 ","page_number":147},
  {"content":"\r\n\r\nچيزى را استوار ساخت .\r\nمرحوم « على قلى ميرزاى اعتضاد السلطنه » پسر « فتحعلى شاه » بيش از پنجاه سال پيش ، از اين آيه حركت زمين را استنباط نموده و كسى در اين فهم بر او پيشى نگرفته است .\r\nبه هر حال ناگزير به شرح دلالت آيه پرداخته مىگوييم : آيات قبلى كه نقل شد در بيان هول قيامت و احوال آن است و گذشتگان اين آيه را هم قياس و حمل بر مضمون آيات سابقه مىكردند ، ولى در صورتى كه مسئله حركت زمين صحيح و درست باشد ، به خوبى مىتوانيم بدين آيه استظهار جسته و حمل بر نظريهء جديد نموده و آن را از سياق آيات سابقه بيرون كنيم « 1 » .\r\nدر كتاب النخبة الازهريه اين تفسير را بر تفسير متقدمين ترجيح داده مىگويد : اگر در اين آيه هم مقصود بيان فنا و خرابى و هلاكت عالم و اهل عالم و ذكر اهوال قيامت بود مقتضاى بلاغت اين بود كه بفرمايد « قَهَر اللَّهُ الذي يُفني كلَّ شَيءٍ » و امثال آن ، و عبارت « صُنْعَ اللَّهِ الَّذِى أَتْقَنَ كُلَّ شَىء » جز در موقع بيان تعمير و آباد كردن و ابتداى تكوين و نيكويى خلقت هيچ مناسبتى ندارد « 2 » و به علاوه ، جملات اين آيه از قبيل « وَ\r\n\r\n\r\n","description":"","footnote":"\r\n( 1 ) . كسانى كه از كيفيت نزول قرآن مجيد اطلاع دارند مىدانند كه قرآن نخست به طور تدريج نازل شده و سپس جمع آورى و تدوين گشته است ؛ مثلًا آيه‌اى دربارهء قيامت نازل مىشد ، آيهء ديگرى دربارهء حكم چيزى يا شخصى نازل مىگشت و سپس باز آيهء ديگرى دربارهء قيامت يا مسئلهء ديگرى - بر طبق مناسبت مقام و اقتضاى حال - نازل مىگرديد . و بنابراين تمسك به دلالت سياق در آيات قرآنى تمام نيست !\r\n( 2 ) . بعضىها گفته‌اند كه از جملهء « تَحْسَبُها جامِدَةً » به صورت ظاهر بايد دليل باشد كه انسان در روز قيامت كوه‌ها راجامد مىبيند ! در صورتى كه آنها در واقع و حقيقت امر ، مانند ابرها در حركتند . . . و بدون شك اين امر موجب هولى نمىشود تا آن را از اهوال قيامت بشماريم . آرى اگر همه اين حركت و سرعت را ببينند مىتواند هولناك باشد ، در صورتى كه چنين نخواهد بود ، پس آيه را نمىتوان به بيان امور قيامت حمل كرد ، بلكه بايد آن را به شرح اوضاع دنياى خود حمل كنيم .\r\nو هم‌چنين جملهء « إِنَّهُ خَبِيرٌ بِما تَفْعَلُونَ » در آخر آيه دليل مدعاى ماست ، براى اين كه اگر آيه دربارهء قيامت بود ، مناسب آن بود كه بفرمايد : « إنه خيبر بما فعلتم » نه آن كه با جملهء حاليهء مفيد تجدد ، آن را بيان نمايد . آقاى حاج ميرزا يوسف شعار در كتاب تفسير آيات مشكله چاپ تبريز ، ص 333 - 337 ، استنباط و استشهاد علامه شهرستانى را ردّ كرده و نوشته است كه اين آيه اصولًا مربوط به قيامت است ! ولى با اين قرائنى كه علامه شهرستانى در پاورقى چاپ جديد اضافه كرده‌اند و ما ترجمهء آن را آورديم و هم‌چنين از پاورقى قبلى ايشان دربارهء كيفيت نزول قرآن ، جواب آقاى شعار روشن مىشود . در اين باره به كتاب ما : تفسير صحيح آيات مشكله قرآن ، چاپ ششم ، قم ، مراجعه شود . ( خ )\r\n","page_name":" 148 ","page_number":148},
  {"content":"\r\n\r\nهِىَ تَمُرُّ » و « أَتْقَنَ كُلَّ شَىء » همه مشعر بر اين است كه حكم فعلى وصف ثابت است و چنين نيست كه پيش‌گويى از چيزهايى باشد كه بعداً واقع خواهد شد .\r\n* * * من لطايف ديگرى از اين آيهء شريفه استفاده كرده‌ام كه در همين جا به آنها اشاره مىشود :\r\n1 . علت اين كه خداوند در اين آيه ، كوه‌ها را علامت و نشانهء حركت زمين قرار داده نه خود زمين را ، اين است كه زمين كره‌اى است كه به دور خود مىچرخد و هر كره كه به دور خود مىچرخد ، چرخ خوردن آن محسوس نمىشود مگر به واسطهء دندانه‌ها و نقوش و الوانى كه در آن موجود باشد كه تنها به وسيلهء ظهور حركت و انتقال آن دندانه‌ها و نقوش و الوان از محل خود به محل ديگر ، حركت خود كره محسوس مىشود ، پس خدا براى رعايت اين لطيفه ، كوه‌ها را مرآت و مظهر حركت زمين معرفى نموده است .\r\n2 . جبال و كوه‌ها را به « جمود » توصيف كرده نه « سكون » و « ركود » ، زيرا تعبير به جمود در اين مقام بليغ تر و دور تر از احتمال حركت است . پس آيهء شريفه چنين مىفرمايد : كوه‌ها به زعم و گمان مردم بر جاى خود خشك و سير آن ممتنع و محال است . در صورتى كه در حقيقت مانند ابر گردش مىكنند .\r\n3 . از حركت كوه به « مرور » تعبير فرموده و مفهوم از مرور هموارى هموارى حركت است ، چنان كه شأن حركت زمين است .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n4 . وجه تشبيه سير كوه‌هاست به سير ابرها از چند جهت :\r\nالف . نرمى و هموارى سير در عين سرعت .\r\nب . اختلاف حركات ابرهاست كه گاهى به سمت شرق ، گاهى به جانب غرب ، گاهى به جنوب و زمانى به سوى شمال سير مىكند ، مانند زمين كه داراى ده حركت مختلف است .\r\nج . شباهت استوا و معتدل بودن حركت ابرهاست به حركت زمين ، زيرا كه حركت زمين نيز بدون اضطراب و لرزش است .\r\nآيهء پنجم : در سورهء سجده :\r\n« ثُمَّ اسْتَوى إِلىَ السَّماءِ وَهِىَ دُخانٌ فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » « 1 » ؛\r\nپس ارادهء خدا متوجه شد به سوى آسمان در حالتى كه دود بود ، پس فرمود به آن آسمان و به زمين كه بياييد از روى رغبت يا كراهت ، گفتند : آمديم از روى طوع و رغبت .\r\nاين آيه از جملهء آياتى است كه دلالت آن را بر حركت زمين چنين فهميده‌ام : كلمهء اتيان : آمدن ، در عرف و لغت ظهور دارد در حركت حسى و انتقالى . و پيشينيان چون حركت زمين را جايز نمىدانستند ، اين ظواهر را بر غير معانى حقيقى خود تأويل مىكردند ، ولى ما كه قائل به حركت زمين هستيم ، به هيچ وجه محتاج به تأويلات آنان نيستيم و البته موافقت با ظاهر لفظ هم اولى است ، بنابر اين كه آسمان دنيا عبارت باشد از كرهء اتمسفرى كه محيط بر كرهء زمين است . چنان كه از جمله « وَهِىَ دُخانٌ » معلوم مىشود - و ما در مسئلهء حقيقت آسمان‌ها و مسئلهء رجوم آن را ثابت خواهيم نمود - و معلوم خواهد شد كه آسمان دنيا وكرهء زمين در فضا هر دو با هم به يك حركت وضعى\r\n\r\n\r\n","description":"","footnote":"\r\n( 1 ) . سورهء سجده عبارت است از همان سوره فصلت و آيهء يازدهم است . ( س )\r\n","page_name":" 150 ","page_number":150},
  {"content":"\r\n\r\nو انتقالى ، مانند گوى غلطان به دور خورشيد و ستارگان بالاترى حركت مىكنند .\r\nبنابراين ، از ملاحظهء مراتب مزبور ، معناى ظاهر آيهء چنين مىشود : عنايت و ارادهء خدا متوجه شد به سوى آسمان دنيا - كرهء محيط به زمين - در حالتى كه عبارت بود از بخار آب ، پس به يك فرمان تكوينى به آسمان دنيا و كرهء زمين فرمود هر دو با هم منتقل شويد و از جاى خود حركت كنيد به يكى از دو طريقه : يا مطابق نظام و تشكيلات اين خورشيد - نظام عالم شمسى ما - و يا بر خلاف آن و مطابق نظام و جاذبهء عالم ديگر . پس به زبان حال كه فصيح‌تر از زبان مقال است ، جواب دادند كه : آمديم و حركت كرديم مطابق همين نظام و در مقابل نواميس اين جاذبه كه تو ايجاد كرده‌اى مطيع و خاضع خواهيم بود .\r\nهر گاه دانشمندان در اسرار اين آيهء تأمل و دقت كنند ، به طور قطع به اسرار زمين پىبرده و از كيفيت مبدأ خلقت و اصل تكوين عالم شمسى مطلع خواهند شد .\r\nبارى ، قرآن كريم پر از آياتى است كه صريحاً دلالت دارند بر نظريات جديد و حركت زمين ، و هيچ آيه در قرآن نيافته‌ايم كه دلالت داشته باشد بر اين كه زمين در محل مخصوصى ساكن و مستقر است .\r\nو اما اين كه در بعضى از آيات تصريح شده است كه زمين را براى شما « قرار » و « مسكن » قرار داديم ، ترديدى نيست كه زمين مسكن و قرارگاه موجوداتى است كه بر روى آن و در جوف آن مىباشد و اين منافات با حركت زمين ندارد .\r\n* * * و آياتى هم كه دلالت دارد بر اين كه « كوه‌ها ميخ‌هاى زمين » هستند « 1 » دلالت بر اين\r\n\r\n\r\n","description":"","footnote":"\r\n( 1 ) . در اين مورد كه « كوه‌ها ميخ‌هاى زمين » هستند ، تحقيق علامهء شهرستانى بسيار جالب است و ما براى تكميل آن ، آخرين بررسى علمى را در اين زمينه مىآوريم تا حقيقت ديگرى از حقايق قرآنى كشف و روشن گردد . ژرژگاموف در كتاب سرگذشت زمين ، ترجمهء دكتر بهزاد ، ص 126 ، چاپ تبريز ، مىنويسد : وقتى به رشته‌كوه‌هايى مىنگريم كه هزارها متر از دشت‌هاى اطراف مرتفع‌ترند ، بيشتر به اين فكر مىافتيم كه اينها صرفاً توده سنگى عظيمى مىباشند كه مانند تپه‌هاى مصنوعى روى زمين ريخته شده‌اند .\r\nنظريهء سطحى بودن كوه‌ها در زمين‌شناسى يك قرن پيش از نظريه‌هاى عمومى بوده ، اخيراً به اين موضوع پىبرده‌اند كه قسمت عمدهء هر كوهى زير سطح زمين قرار دارد . كشف اين « ريشه‌هاى كوه » كه در اعماق زمين فرورفته‌اند از مطالعهء عمل جاذبهء كوه‌ها روى رقاصك‌هايى نتيجه شده كه در دو طرف مقابل آنها آويخته بوده‌اند . . . .\r\nكوه‌هاى زمين وضعى شبيه كوه‌هاى يخى دارند كه تحت اثر فشار يخ ، در نواحى قطبى به وجود مىآيند . هر كسى كه نواحى قطبى را بازديد كرده باشد به خوبى مىداند كه بيشترين حجم كوه يخ معمولًا در آب فرو مىرود . . . .\r\nبه همين طريق به هر كوهى كه از سطح زمين بلند مىشود ، يك كوه منفى از جنس سنگ خارا درون لايهء بازالتى رم تحتانى مربوط مىگردد . . . » . ( خ )\r\n","page_name":" 151 ","page_number":151},
  {"content":"\r\n\r\nندارد كه زمين در مقر معينى ساكن بوده سير و دورانى نداشته باشد ، زيرا كه ميخ بر دو قسم است :\r\nقسم اول : خارجى است و آن ميخى است كه به وسيلهء آن چيزى را به چيز ديگرى مربوط سازند ، براى اين كه چيز اولى از مقر خود زايل نشود ، مانند ميخ افسار چارپايان كه بر طويله كوبند كه چارپا از جاى خود فرار نكند ! و اين قسم ميخ كه مقصود از آن نگهداشتن چيزى است ، در جاى خود ناچار بايد بر چيز ديگرى كوبيده شود ، نه بر خود آن چيز كه مقصود نگاهدارى آن است . ببين اگر ميخ افسار چارپا را بر خود چارپا بكوبند ! بلا مانع فرار خواهد كرد !\r\nقسم دوم : داخلى است . و آن ميخى است كه به وسيلهء آن اجزا چيزى را به يكديگر مربوط و متصل سازند ، مانند ميخ‌هايى كه بر تخته‌هاى درب يا ميز و صندلى كوبيده مىشود كه اجزا به هم متصل و از آن درب يا سرير تشكيل شود و مثل ميخ‌هايى كه بر تخته‌هاى كشتى كوبيده مىشود تا اجزا و قطعات آن از هم جدا نشود و بديهى است اين قسم ميخ بر عكس قسم اول ، ناچار بايد برخود آن چيزى كه مقصود استوارى و استحكام آن است كوبيده شود ، نه بر چيز ديگرى .\r\nاكنون بعد از ملاحظهء تقسيم مزبور نگاه كن به كوه‌ها - كه ميخ‌هاى زمين\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمحسوبند - ببين آيا تثبيت شده در خود كرهء زمين هستند - مطابق قسم دو - يا بر چيز ديگرى غير از كرهء زمين - موافق قسم اول - ؟\r\nهيچ عاقلى ترديد ندارد در اين كه كوه‌ها ميخ‌هاى داخلى و كوبيده شده در خود كرهء زمين هستند ، براى آن كه اجزا آن را به هم ربط داده ، هيئت پيوندى آن را از متفرق شدن حفظ كنند و ايجاد نشده‌اند براى آن كه آن را از گردش و حركت باز دارند ! و هرگاه مطابق نظريه متقدمين براى ساكن نگاه داشتن زمين خلق شده بودند ، خوب بود وصل شده در چيز ديگرى غيره از كرهء زمين باشند !\r\nپس اين كه شريعت ما كوه‌ها را ميخ زمين دانسته ، نه مقصود براى بيان سكون زمين است ، بلكه بر عكس و بر خلاف رأى متقدمين ، حركت زمين را اعلام نموده است و وجه اين مدعا به طور خلاصه آن است : كرهء زمين به عقيدهء قدما نقطه مركزى و در وسط حقيقى تمام كرات است و از جاى خود حركت نمىكند و در اين صورت چه احتياجى به ميخ و مسمار دارد ؟ اعم از اين كه مايع باشد يا جامد ، زيرا كه با فرض مركزيت و وسطيت ، چنان تنگ افتاده كه گمان نيست نه خودش از جا حركت كند و نه اجزايش از هم جدا شوند ! پس كوبيدن اين ميخ‌ها در آن يك نوع كار عبث و بيهوده خواهد بود و از اين جهت مىبينى كه قدما - از قبيل علامهء رازى و مجلسى قدس سره - كه قائل به سكون زمين بوده‌اند ، در تفسير اين آيات دچار حيرت و تشويش بزرگى شده‌اند .\r\nو اما بنابر قول كسى كه قائل به حركت زمين است ناچار بايد ميخ‌هايى از كوه و كمر در زمين موجود باشد ، چه اگر زمين گل يا خاك خالص بود و خالى بود از اين كوه‌هاى محكم كه در اعماق زمين فرورفته و اركان و قطعات آن را به هم پيوسته است ، با اين حركات سريع و گوناگون يك باره در فضا پراكنده مىشد ، چه حركت شبانه‌روزى زمين در هر دقيقه چهار فرسنگ و حركت ساليانه‌اش در هر ثانيه بيش از اين است و با اين سرعت سير عجيب ، فقط وجود كوه‌هاست كه اجزاى آن را از\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمتلاشى شدن محفوظ داشته است و لااقل نمىگذارد كه اجزايش از محلى به محل ديگر جابه‌جا شود !\r\nپس معلوم شد فايده و نتيجهء اين كه خدا كوه‌ها را ميخ و مسمار زمين قرار داده اين است كه اجزايش در حال حركت از هم متلاشى نشود « 1 » .\r\nو مكرر در قرآن تصريح شده است :\r\n« وَأَلْقى فِى الأَرْضِ رَواسِىَ أَنْ تَمِيدَ بِكُمْ » « 2 » ؛\r\nخدا افكند و استوار ساخت در زمين كوه‌ها را تا اجزا زمين از جايى به جايى نشود و شما را از سويى به سويى پرتاب نكند .\r\nو در اولين خطبهء نهج البلاغه است : « وَتَّدَ بِالصُخُورِ مَيَدانَ أَرْضِهِ » ؛ لرزش زمين را به وسيله كوه‌ها ، آرامش بخشيد . و در خطبهء ديگر است كه « و عدل حركاتها » يعنى حركات زمين را معتدل ساخت به وسيلهء كوه‌ها كه از سنگ سخت ايجاد شده است .\r\nو در كتاب الدّر المنثور از پيغمبر صلى الله عليه و آله مروى است كه فرمود : « فَدَحَا اللَّهُ الأرضَ مِن مَوضِعِ البيتِ فَمادَّتْ ثمّ مَادَّتْ فأَوتَدَها اللَّهُ بِالجِبالِ ؛ پس خدا به حركت درآورد زمين را از محاذى محل كعبه پس زمين به اضطراب درآمد و باز هم به اضطراب در آمد ، تا خدا كوه‌ها را چون ميخ در آن كوبيد و از اضطراب نگاهش داشت » .\r\nو هر گاه اقوال متقدمين را مطالعه كنيم و ببينيم چگونه در شرح اين آيات دچار حيرت و اضطراب شده‌اند ، بدون شك قدر اين تحقيق را خواهيم دانست .\r\n* * *\r\n\r\n\r\n","description":"","footnote":"\r\n( 1 ) . ابن اثير در نهايه خود در مادهء « ميد » مىگويد : در حديث آمده است : هنگامى كه خداوند زمين را خلق كرد ، حركت مىكرد و خداوند آن را با كوه‌ها محكم كرد و « ماد يميد » وقتى گفته مىشود كه تكان و حركتى باشد و از ابن عباس نقل شد : « خداوند زمين را گسترد و زمين تكان مىخورد » و از على عليه السلام نقل شده : « زمين با ايجاد كوه‌ها از حركت باز ايستاد » . . . و از همين جاست حديث « ام حزام » : المائد في البحر له أجرا الشهيد : او كسى است كه از باد دريا و حركت كشتى با امواج ، چرخش سر و سرگيجه پيدا كند .\r\n( 2 ) . نحل ، آيهء 15 .\r\n","page_name":" 154 ","page_number":154},
  {"content":"\r\n\r\nاما اخبار و احاديث روايت شده از پيغمبر و ائمهء اطهار عليهم السلام بسيار زياد است و ما فقط به ذكر پنج خبر اكتفا مىكنيم :\r\nخبر اول : در كتاب احتجاج و جلد 14 بحارالانوار از حضرت صادق عليه السلام است كه در ضمن جواب‌هايى كه به زنديق مىداد ، فرمود :\r\nإِنَّ الأشياءَ تَدُلُّ عَلى حُدُوثِها مِن دَوَرانِ الفَلَكِ بمافيهِ و هي سَبعةُ أفلاكٍ ، و تَحَرُّكِ الأرضِ و مَن عَليها و انْقِلابِ الأَزْمنةِ وَ اخْتِلافِ الوَقتِ ؛\r\nبه درستى كه خود چيزها دليل حدوث خود هستند ، مثل دوران و گردش فلك به آنچه در اوست و آن هفت فلك است و مثل حركت زمين و آنچه بر اوست و مثل انقلاب زمان‌ها و اختلاف وقت‌ها . . . .\r\nپس اين كه زمين و ساكنان زمين را - اعم از بشر و يا ساير موجودات - متحرك دانسته ، خود تصريح به اثبات حركت استمرارى كرهء زمين است مثل حركت ساكنان آن و مثل حركت اجرام فلكى از لحاظ حس و انتقال مطابق مقتضاى قياس قديم و اين خبر را هيچ محمل و وجهى نيست جز نظريه متأخرين در باب حركت زمين اعم از حركت شبانه‌روزى و ساليانه ، ولى كلمات اين خبر با حركت شبانه‌روزى مناسب‌تر است ، زيرا حركت ساليانه اجمالًا از جملهء « دوران الفلك بما فيه » مفهوم است ، چه آن‌كه زمين نيز از جملهء چيزهايى است كه در فلك است و شرح آن مطابق آنچه در گذشته هم گفتيم ، اين است كه بنابر عقيدهء متأخرين و بر طبق ظواهر شرع ما ، فلك در حقيقت چيزى نيست جز مدارهاى مفروض براى اجرام عُلوى ، پس هم‌چنان كه وجود مدار فقط به فرض و به اعتبار جرم است ، دَوَران نيز به لحاظ و به اعتبار آن جرم است كه در او گردش مىكند ، پس اين كه فرمود : « من دوران الفلك بما فيه » مقصود اين است كه حركت افلاك فقط به اعتبار و به لحاظ حركت اجرامى است كه در آن گردش مىنمايد چنان كه مىگوييم « جرى النهر » به اعتبار جريان آب در « نهر » و « تحركت الباخرة » به واسطهء حركت نيروى برق يا بخار كه در « كشتى » است و هم‌چنين حركت\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nهواپيما و بالاخره متحرك حقيقى ، در همه گاز است و بس و نظاير امثال اين بسيار و آشكار است .\r\nو چون در نظر شرع عدد سيارات با زمين هفت است - چنان كه در مسئلهء انحصار هفت زمين خواهيم گفت - از اين جهت امام عليه السلام فرمود : « و هي سبعة أفلاك » و مقصود از آن ، مدارات هفت گانهء فرضى و هفت زمين است كه به دور هم مىچرخند و زمين ما از جملهء آنهاست و اين روايت مخالف هيئت قديم است از جهت آن كه عدد افلاك را هفت دانسته در صورتى كه به عقيدهء پيشينيان عدد افلاك بزرگ نُه است نه هفت ، و افلاك كوچك خيلى بيش از اينهاست . پس ظاهر اين خبر بزرگ جز با قول به حركت زمين و بودن آن از جملهء سيارات هفت گانه ، كه در لسان شرع وارد است تطبيق نمىكند ، - چنان كه در مسئلهء پنجم خواهد آمد - و نيز از اين خبر فهميده مىشود كه افلاك عبارت از مدار سيارات و حركت افلاك به اعتبار حركت اجرام است .\r\n* * * نكته : اين كه در خبر مزبور بعد از ذكر حركت زمين ، اشاره به انقلاب زمان‌ها و اختلاف اوقات نموده ، براى آن است كه اين انقلاب و اختلاف از فروع حركت شبانه‌روزى و ساليانهء زمين است ، زيرا كه انقلاب طبيعت أزمان از بهار به تابستان و از پاييز به زمستان ، فرع بر حركت ساليانهء زمين است و هم‌چنين اختلاف ظواهر ازمان مثل قياس فصول از صبح به ظهر و از ظهر به عصر و از شب به سحر ، فرع حركت شبانه‌روزى كره است . پس در اين خبر شريف ، در ترتيب ذكرى با ترتيب خارجى ، كاملًا توافق به عمل آمده است .\r\nخبر دوم : در باب حج از كتاب كافى و وافى و در جلد 12 و 14 بحارالانوار و غيره از حضرت صادق عليه السلام است كه فرمود :\r\nإنّ اللَّه عز وجل دحى الأرض من تحت الكعبة إلى منى ثم دحيها من منى إلى عرفات ثم دحيها من عرفات إلى منى . . . ؛\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخداوند گسترش داد زمين را از زير كعبه تا منى پس از منى تا عرفات و سپس از عرفات تا منى .\r\nمن از اين خبر قدسى چنين استظهار مىكنم كه خداوند اول سبب و علت حركت را در محل « كعبه » از زمين ايجاد كرد ، پس به حركت درآورد زمين را از زير كعبه به سمت شرق آن كه « منى » باشد و آن گاه به سمت شرق منى كه « عرفات » باشد و هم‌چنين از عرفات آن را حركت داد و بر گرداند به موضع كعبه و منى و در نتيجه گردش وضعى شبانه‌روزى زمين تمام و تكميل گرديد « 1 » .\r\nو در آيهء اول ، اين مسئله ثابت شد كه ظاهرترين يا مشهورترين معانى « دَحو » دفع و غلطاندن است و مضمون اين خبر هم شايد همين معناست ، زيرا كه اگر « دحو » به معناى بسط و كشش باشد ، مسلماً تخصيص جهت منى از بين ساير جهات عبث و بيهوده خواهد بود ، براى اين كه منبسط شدن زمين بر شكل كره اختصاص به جهتى دون جهتى ندارد ! و اما وقتى كه به معناى حركت دادن بگيريم ، وجه وجيهى نيز از خبر به دست مىآيد و آن اين كه منى در سمت شرق كعبه و عرفات در سمت شرق منى است ، پس وجه حركت دادن زمين فقط به سوى منى ، اشعار حركت شبانه‌روزى زمين است با بيان جهت حركت ! چه آن كه حركت وضعى زمين از غرب به جانب شرق است ! پس چه نيكو منطبق مىشود بر حركت زمين از موضع كعبه به جانب شرق آن كه « منى » است و از منى به عرفات و سپس برگشت آن از عرفات به جانب منى تا زير كعبه ، كه اين حركات در كّل حركت شبانه روزى را تكميل مىكند .\r\n* * * ايراد : هر گاه بگويى اگر امام عليه السلام در مقام بيان حركت زمين به دور خود بود مقتضى\r\n\r\n\r\n","description":"","footnote":"\r\n( 1 ) . اگر چنان كه نقطه‌اى از گوى را مكه فرض كنيم و نقطه‌اى از سمت شرقى آن را منى و پس از آن را عرفات فرض كنيم و گوى را بچرخانيم تا نقطهء نخستين به جاى اول خود قرار گيرد در آن هنگام معناى حديث و تقريب استدلال مؤلف محترم روشن‌تر گردد . ( س )\r\n","page_name":" 157 ","page_number":157},
  {"content":"\r\n\r\nبود كه بگويد : « ثمّ دَحاها مِن عرفاتَ إِلى الكعبةِ ؛ پس حركت داد زمين را از عرفات تا كعبه » براى اين كه درنتيجهء مراجعت به اولين نقطهء حركت كه كعبه است دوران و حركت وضعى تمام شود نه اين كه به جاى كعبه منى را ذكر كند كه مستلزم زيادتى حركت از مقدار گردش محورى است .\r\nجواب : مىگوييم تعبيرى كه در آخر خبر به جهت منى شده منافى با انطباق بر كعبه نيست و با اين حال علت ذكر منى به جاى كعبه ، بيان يك نكته مهم و مخفى است و آن به طورى كه گمان مىكنم : اشارهء امام عليه السلام به زيادتى حركت شبانه‌روزى است بر حركت محورى ، زيرا كه حركت شبانه روزى در هر 24 ساعت تمام يك دور و حركت محورى در هر 23 ساعت و 59 دقيقه و 49 ثانيه يك دور است . پس امام عليه السلام در اين خبر ، حركت شبانه روزى زمين را كه علت پيدايش روز و شب است با يك نحوه تعبيرى بيان نموده كه حركت محورى نيز از آن استنباط مىشود .\r\nو شرح مختصر آن اين است كه حركت شبانه روزى زمين مركب است از حركت محورى و مقدار كمى از حركت ساليانه و چون بقعه‌هاى زمين در هر ثانيه داراى 450 متر حركت محورى و سىهزار متر و پانصد متر در ثانيه حركت انتقالى و در يك ساعت بيشتر از 100000 كيلومتر است « 1 » لازم مىآيد اضافه بودن مسافت سير زمين ، بر مسافتى كه مختص به حركت محورى است ، به طورى كه سير اين مسافت زيادى موافق با آن مقدار حركتى است كه از سير محورى زياد مىآيد و اضافهء مسافت بين كعبه و منى با نظر تقريبى وافى براى تسويهء اين معناست و اما اگر بخواهيم با نظر تحقيقى وارد اين مبحث شويم مجالى وسيع و مقالهء مبسوطتر لازم است و آن مخالف با مقتضاى حال است .\r\n\r\n\r\n","description":"","footnote":"\r\n( 1 ) . « موروخورى » در كتاب خود گويد : زمين در سير سالانه خود ، به دور خورشيد يعنى در مدت 365 روز و 5 ساعت 48 دقيقه و 26 ثانيه نهصد و سى ميليون كيلومتر مسافت مىپيمايد .\r\n","page_name":" 158 ","page_number":158},
  {"content":"\r\n\r\nخبر سوم : در كتاب عيون و علل الشرائع و چند جا از كتاب بحارالانوار و در ارشادالقلوب ديلمى ، و كتاب واحده و مختصر و كتاب مناقب و نورالثقلين و تفسير برهان سيد هاشم بحرانى ، و كتب ديگر ، سند را به حضرت على عليه السلام رسانده‌اند كه :\r\nإِنَّ شامِيّاً سَأَلَهُ عن مكّةَ المكرّمةِ لِمَ سُمِّيَتْ مكّةَ ؟ فقال عليه السلام : لِأنَ اللَّهَ مَكَّ الأَرضَ مِن تَحتِها ، أيدَحاها ؛\r\nمردى شامى از حضرت على عليه السلام پرسيد : براى چه مكه ، مكه ناميده شد ؟ فرمود : براى اين كه خدا حركت داد زمين را از زير آن .\r\nسياق اين خبر هم مثل سياق ساير اخبار « دحو الارض » است و « مك » در لغت به چند معنا آمده كه از آن جمله « غلطاندن » است . در « قاموس » است كه « مك بسلاحه ، أي رمى و المكمكة التدحرج في المشي ؛ انداخت و پرتاب كرد سلاح خود را و « مكمكه » به معناى غلطيدن در رفتار است » و اين معنا مناسب با غلطيدن گوى زمين در فضاست و در كليهء معانى « مك » فقط اين معنا مناسب با سياق اخبار « دحو الارض » است .\r\nالبته اين خبر مىتواند از جمله شواهدى باشد بر اين كه « دحو » در لغت به معناى تحريك ، به طور غلطاندن است ، به جهت اين كه « مك » در لغت به معناى « بسط » نيامده و چون امام عليه السلام در آخر خبر لفظ مك را به « دحو » تفسير كرده ، ظاهر معنا هر دو لغت ، تحريك خواهد بود نه بسط .\r\nو هر گاه آنچه را كه از شرع در سياق « دحوالارض » وارد شده زير و رو كنيم ، همه را ظاهر در معناى تحريك يا قابل حمل بر آن خواهيم ديد . مثل آيهء :\r\n« إِنَّ أَوَّلَ بَيْتٍ وُضِعَ لِلنّاسِ لَلَّذِى بِبَكَّةَ » « 1 » ؛\r\nنخستين خانه‌اى كه براى مردم بنا گذارده شد ، آن است كه دربكه است .\r\nزيرا كه « بك » و « مك » و « دحو » و « دح » و امثال اينها ، همه به معناى تحريك خاص\r\n\r\n\r\n","description":"","footnote":"\r\n( 1 ) . آل‌عمران ، آيهء 96 .\r\n","page_name":" 159 ","page_number":159},
  {"content":"\r\n\r\nبه كار مىرود و به همين مناسبت است كه اين الفاظ بر محل كعبه اطلاع شده است در قاموس مىگويد : « الابكُ مَن يَسعى في أُمورِ أهلِهِ ، و البَكباكُ : القَصيرُ جَسَداً إِذا مَشى تَدَحْرَجَ ؛ « ابك » كسى است كه كوشش مىكند براى انجام امور بستگان خود و « بكباك » آدم كوتاه قدى است كه چون راه مىرود پندارى كه مىغلطد ! » و اين مناسب است با حركت زمين از محل كعبه و غلطيدن آن در فضا ، مانند ترنجى كه بيندازند .\r\nو در نهاية اللغه تأليف « ابن اثير » از « عطا » - كه از تابعين پيغمبر صلى الله عليه و آله - روايت كرده است : « بلغني أنّ الأرض دحت من تحت الكعبة دحاً » و « ابن اثير » گويد : لغت « دحت » در معنا ، مثل « دحيث » و به معناى دفع است . در قاموس است كه « دح » به معناى آن است كه كسى را از پشت برانند و به معنا دفع كردن به زور هم آمده است و « دحدحه » كوتاه‌قدى است كه راه مىرود و « دحيدح » كسى است كه در گردو بازى گام برمىدارد با يك پا ، فيحجل سبع مرات ! .\r\nمقصود آن كه معناى محفوظ در مشتقات لغت « دح و دحو و بك و مك » همه مفيد دفع و يك نوع حركتى است كه مناسب با حركت زمين است ، پس بدين تفسير آنچه در باب دحو الارض وارد شده به ذهن درست مىآيد .\r\nخبر چهارم : در كتاب نهج البلاغه و غيره در ضمن يكى از خطبه‌هاى حضرت على عليه السلام آمده است كه بعد از بيان خلقت زمين و اين كه كوه‌ها ميخ‌ها زمين محسوبند مىفرمايد :\r\nفَسَكَنَتْ عَلى حَرَكَتِها مِن أَن تَميدَ بِأَهلِها أو تَسيخَ بحَمْلِها أو تَزولَ عن مَواضِعِها ؛\r\nپس ساكن شد زمين در عين حال حركت از اين كه مضطرب كند اهل خود را يا فرود برد آنچه را كه بر پشت آن است يا زايل شود از مواضع خود .\r\nعلامهء ربانى « سيد محمد حسين شهرستانى » بدين خبر قدسى اشاره كرد ، ولى ما را لازم است كه به شرح آن مبادرت جسته و گوييم : ضمير در جملهء « سكنت » راجع به زمين و حرف « على » به معناى « مع » و حرف « من » متعلق به جملهء « سكنت » و اصل\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمعنا چنين است : پس ساكن شد زمين با حفظ حركتى كه داشت ، و مستفاد چنين است كه زمين از اضطراب وتزلزل آرام گرفت ، با اين كه در فضا متحرك است ، چنان كه مثلًا گفته مىشود :\r\n« ثبت زيد على خوفه فى محاربة عمرو ؛ ثبات ورزيد زيد با همه ترسى كه در جنگ با عمرو داشت » پس امام عليه السلام در كلام خود اثبات كرده سكون و آرامش زمين را به واسطهء كوه‌ها از اضطراب و تمايل ! . هم‌چنان كه در خطبهء ديگر صريحاً مىفرمايد :\r\nفَسَكَنَتْ مِنَ المَيَدانِ لِرُسوبِ الجِبالِ في قَطِعِ أَديمِها ؛\r\nپس آرام گرفت زمين به واسطهء فرو رفتن ريشهء كوه‌ها در دل قطعه‌هاى آن . « 1 » و تحقيق اين معانى را پيش از اين هم نموديم و در اين خبر مقصود از سكون ، سكون از اصل حركت نيست ( كه به كلى جامد و بىحركت باشد ) و از اين رو حركت را نيز قيد كرده و فرموده است : در عين حركت ، سكونت هم داشت : چنان كه در خطبهء ديگر فرموده است :\r\nفَسَكَنَتِ الأرضُ مَدْحُوَّةً في لُجَّةٍ تَيّارَةٍ ؛\r\nآرام گرفت زمين در حالتى كه متحرك بود در لجهء مواج !\r\nو اين سبك از گفتار ، گفتار كسى است كه تعبير را با فنون بلاغت زينت مىبخشد و بدون شك اگر در اطراف اين خبر تأمل و دقت كنيم به طور حتم ، به آنچه شنيديم يقين مىكنيم ، زيرا حضرتش در اول ، بيان خلقت زمين را فرموده و سپس توضيح داده است كه چگونه كوه‌ها در آن نصب شده‌اند ؟ كه آن را از اعوجاج و تمايل محفوظ دارد و از مضطرب ساختن اهلش آرام بگيرد با اين كه در فضا سير مىكند و اين مصونيت از اضطراب و تمايل ، نتيجهء پيوند شدن اجزاى زمين به يكديگر است ، به واسطهء ريشه‌ها\r\n\r\n\r\n","description":"","footnote":"\r\n( 1 ) . چنان كه در پاورقى چند صفحه قبل اشاره شد ، اين حقيقتى است كه طبق نوشتهء « ژرژگاموف » در قرن ما كشف شده و قبل از آن دانشمندان هيئت از آن اطلاعاتى نداشتند . ولى چنان كه ملاحظه مىفرماييد ، امام على عليه السلام در 13 قرن پيش ، صريحاً اين حقيقت را اعلام مىدارد . ( خ )\r\n","page_name":" 161 ","page_number":161},
  {"content":"\r\n\r\nو كوه‌هايى كه در آن است ، و نيز به واسطهء كوه‌ها محفوظ مىماند آنچه بر روى زمين است ، از اين كه در زمين فرود رود به واسطهء سنگينى آن چيزها و نرمى زمين و جملهء « أوتسيخ بأهلها » نيز بر همين معنا نظر دارد و هم‌چنين كوه‌ها اجزاى زمين را از پراكنده شدن در فضا ، كه لازمهء سرعت تبديل در سير سالانه است ، حفظ و نگهدارى مىكند ، و اگر كوه‌ها نبودند كرهء زمين پراكنده و هر قطعه يك زمين كوچكى مىشد ، چنان كه « فليق » نيز پراكنده شده و ستاره‌هاى كوچكى كه در اطراف مشترى است از آن پديد آمده و اگر پراكنده هم نمىشد ، از مجراى خود منحرف مىگشت و در فضاى لايتناهى سرگردان مىگرديد بدون اين كه مدار خاصى براى خود داشته باشد و جملهء « أو تزول عن مواضعها » نيز ناظر بر همين معناست .\r\n* * * بعضى گمان كرده‌اند مقصود از « اضطراب زمين » كه در لسان شريعت مكرر وارد شده ، اشاره به اضطرابى است كه زمين در به دو تكوين و در حال جامد شدن داشته ، ولى آنچه براى من از اين خبر ظاهر مىشود اين است كه هر گاه صخره‌ها و كوه‌ها نباشد هميشه زمين مضطرب خواهد بود ، آيا نمىبينى كه مىفرمايد : « من أن تميد بأهلها ؛ از اين كه مضطرب كند اهل خود را » ، چه محفوظ ماندن اهل زمين به واسطهء كوه‌ها از اضطراب ، فرع اين است كه زمين اهل و سكانى داشته باشد و بديهى است كه در به دو خلقت ، زمين اهلى نداشته و جز عناصر جوشان و مايع چيزى نبوده ، مگر نمىشنوى صداى قرآن را كه مىفرمايد :\r\n« وَأَلْقى فِى الأَرْضِ رَواسِىَ أَنْ تَمِيدَ بِكُمْ » ؛ « 1 »\r\nو افكند در زمين كوه‌هاى استوار را براى جلوگيرى از اين كه مضطرب كند شما را .\r\nو ضمير در كلمه « بكم » خطاب به معاصران پيغمبر صلى الله عليه و آله و مردم بعد از اوست . و بديهى است كه اين اضطراب غير از اضطرابى است كه زمين در به دو تكوين و حال جامد شدن داشته است .\r\n\r\n\r\n","description":"","footnote":"\r\n( 1 ) . نحل ، آيه 15 .\r\n","page_name":" 162 ","page_number":162},
  {"content":"\r\n\r\n\r\nنكته\r\nلفظ « مواضعها » در جملهء « أوتزول عن مواضعها » مؤيد و مؤكد مطلوب ماست كه همان حركت زمين در مدار مخصوص باشد ، زيرا كه زمين در نتيجهء حركت انتقالى ، به عقيدهء متأخرين داراى مواضع بىشمارى است ، منتها همهء اين مواضع در يك مدار معين ، در مقابل بروج دوازده گانه است . پس شرح و تفسير جمله « على حركتها » كامل و تمام مىشود با حركت انتقالى ساليانه و اين كه كوه‌ها و ريشه‌هاى كوه‌ها هيئت اجزاى زمين را از تفرق و اضطراب نگهدارى مىكند و مانع مىشود از اين كه كرهء زمين از مواضع خاص خود - كه در فلك مخصوص خود دارد - زايل شود .\r\nو اما بنا بر قول به سكون زمين ، چنان كه عقيدهء پيشينيان است ، اين كلام كامل ناتمام خواهد بود ، زيرا كه جسم داراى مواضع متعدد نمىشود مگر به واسطهء حركت انتقالى ، و جسم ساكن فقط داراى يك موضع است و بنابر اين عقيده ، اصولًا معنا ندارد كه گفته شود وضع كوه‌ها در زمين مانع از اين است كه زمين زايل شود از مواضعى كه خدا بر آن مرتب داشته است ؟ چنان كه اين معنا هدف كلام است ، و ناچار بايد گفت وضع كوه‌ها مانع از اصل حركت و جلوگيرى از اين است كه زمين داراى مواضع متعدد بشود نه جلوگيرى از زايل شدن از مواضع معيّن آن ، چنان كه ظاهر خبر است .\r\nخبر پنجم : فرمايش حضرت على عليه السلام در يكى از خطب نهج البلاغه و غيره است كه بعد از بيان اوصاف زمين مىفرمايد :\r\nوَعَدَّلَ حَرَكاتِها بِالراسياتِ مِن جَلاميدِها ؛\r\nو خدا حركت زمين را تعديل كرد به واسطهء كوه‌هاى محكم كه از جنس سنگ است .\r\nظاهر كلام امام عليه السلام اين است كه خداوند متعال كوه‌هاى سنگين و سنگ‌هاى سخت را فرو برد بر زمين ، تا باز دارد از اضطراب به هنگام حركات گوناگونى كه عارض آن\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمىشود و نيز نگاه دارد تعادل آنها را كه از تعارض جاذبه‌ها و دافعه‌ها عارض آن مىشود و اين خود دليلى است روشن بر كثرت حركاتى كه در اين كره ! وجود دارد .\r\n\r\nحركت‌هاى زمين\r\nدانشمندان قرن ما براى كرهء زمين حركت‌هاى بسيارى قائل شده‌اند كه مشهورترين از آنها ، پنج حركت است . « فيلكس ورنه » فرانسوى تا يازده حركت براى زمين نوشته و در مورد « المقتطف » آمده كه زمين 12 حركت دارد « 1 » و « كاميل فلاماريون » منجم مشهور فرانسه ، حركات زمين را تا چهارده رسانيده ولى ما فقط هشت حركت از آنها را انتخاب نموده و مىنگاريم :\r\n1 . حركت محورى شبانه روزى كه درجاى خود بر وفق دايرهء استوايى از مغرب به مشرق گردش مىنمايد و بدين سبب ديده مىشود قرص خورشيد به عكس اين ، از مشرق به مغرب مىگردد و اين گونه حركت را حركت وضعى ، استوايى ، يا روزانه مىنامند و مدت اين دور به دقت 23 ساعت و 85 دقيقه و 49 ثانيه است و به الحاق جزيى از حركات سالانه با اين حركت 24 ساعت تكميل مىشود و مجموع اين دو حركت در 24 ساعت تمام خواهد بود .\r\n2 . حركت ساليانه و انتقالى زمين است به دور مركز خورشيد و بر وفق منطقة البروج در ضمن يك دايرهء بيضى . و مدت اين دوره 365 روز و 6 ساعت و 8 دقيقه و 38 ثانيه است و با اين حركت ماه‌هاى دوازده‌گانه جلالى ، برجى ، رومى و فرنگى حاصل مىشود و ابتداى آن از اول برج حمل و روز « نوروز » است و چون محور زمين ، كه اساس حركت نخستين بود ، از قطبين دايرهء منطقة البروج كه اساس اين حركت است ، تقريباً به مقدار بيست و سه درجه و نصف منحرف است ، لذا به\r\n\r\n\r\n","description":"","footnote":"\r\n( 1 ) . مجله المقتطف ، سال 1901 م . سپتامبر ، ص 863 .\r\n","page_name":" 164 ","page_number":164},
  {"content":"\r\n\r\nهمين مقدار تمايل دايرهء استوا از دايرة البروج به وجود آمد و از آن قدر انحراف و به اين قدر از تمايل فصول چهارگانه : بهار ، تابستان ، پاييز و زمستان پيدا شد . چنان كه در شكل شمارهء 6 ديده مىشود !\r\nنمايش تصوير\r\nشكل شمارهء 6 زمين در حركت انتقالى خود به دور مركز خورشيد\r\nو بدين سبب ديده مىشود خورشيد در هر دورهء سال ، گاهى از شمال به طرف جنوب مىرود و گاهى از جنوب به طرف شمال مىآيد ! مانند گاهوارهء متحرك ! ( به شكل شمارهء 6 نگاه كنيد ) و تفصيل اين كرّ وفرّ ! آفتاب ، در مسئلهء هشتم و مركزيت خورشيد خواهد آمد و اين حركت « كرّ و فرّى » را مىتوان حركت جداگانه شمرد .\r\n3 . حركت اقبالى زمين است كه دايرهء استوايى آن اقبال به سوى دايرةالبروج دارد و در 670 سال ، يك درجه جلو آمده و دانشمندان اين فن ، اين حركت را در يك زاويه به\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nقدر سه درجه محصور دانسته‌اند ؛ يعنى همين مقدار قرص خورشيد جلو مىآيد و به عقب مىرود و ميدان « كرّ وفرّ » آن بيش از اين قدر نخواهد بود ، مانند حركت ارتعاشى زمين و آن روزى كه برخى پنداشته بودند كه دايرهء استوا هم‌آغوش دايرة البروج خواهد شد و بدان تفسير مىنمودند « روز رستاخيز » را ، هرگز نخواهد آمد !\r\n4 . حركت در نطقهء اوج و حضيض كرهء زمين است بر وفق محيط دايرةالبروج كه دورهء كامله‌اش 20931 سال است و سبب حدوث اين حركت ، همان تجاذب « زهره » و « مشترى » با زمين است و در نتيجهء اين حركت ، زمان‌هاى فصول چهارگانه تغيير مىنمايد ، چنان كه در سال 648 ه . ق . نقطهء حضيض در نقطهء انقلاب تابستانى واقع بود و روزهاى تابستان با روزهاى بهار مساوى بود . و نيز در نتيجهء اين حركت زمين سيصد هزار فرسنگ بيش از نقطهء اوج به خورشيد نزديك مىشود و به واسطهء اين نزديكى ، قوهء جاذبيت خورشيد در زمين ، پنج برابر مىشود و از جملهء آثار سرعت و شدت اين نيرو ، اين است كه سرعت سير زمين را در فلك خود براى هر روزى شصت و يك دقيقه مىرساند . در صورتى كه در نقطهء اوج هر روزى پنجاه و هفت دقيقه از فلك خود را طى مىكند و ديگر از آثار شدت نيروى مزبور اين است كه در اين موقع كليهء مواد سيّال ( از قبيل آب درياها ) كه در روى زمين پهن و منبسط است ، بالا مىآيد و از هر سو در نزديك‌ترين نقاط زمين به آفتاب ، متراكم و جمع مىشود ، پس ما امروز مىبينيم همهء آب‌ها به عرض چهل درجه در نواحى جنوبى متراكم و مجتمع است ؛ به طورى كه در آن‌جا بقعه‌هايى يافت مىشود كه چون اقطار شمالى در صفحات وسيع مىدرخشد ! ولى در پنج هزار سال بعد از اين كه نقطهء حضيض به شمال منتقل مىشود ، امر معكوس خواهد بود ؛ يعنى همهء آب ها رو به نقطهء شمال گذارده و نزديك‌ترين نقاط زمين را به خورشيد در آن‌جا يافته متراكم و مجتمع مىشوند . در آن روز است كه پردهء آب‌ها از روى اقطار جنوبى بر طرف شده كنوز و معادن و رموز و محاسن و بدايع ودايع الهى كه در آن اقطار در زير آب مخفى بوده ،\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nبراى بشر آشكار گردد و صبح سعادت و آبادنى و دانش و تمدن در جنوب طالع و بشر را با بشارت روح افزا بدان سو دعوت كند !\r\nو از سوى ديگر شام ديجور خرابى و غرق و وحشت بر سر اقطار شمالى چادرافكن شده بشر را مجبور كند كه آن وطن مألوف را بدرود گفته با هول و هراس از آن طوفان سهمگين گريزان گردد ، در اين موقع است كه مردم قدر و قيمت مركب‌هاى دريانورد و هواپيما را بدانند و بالاخره در اين روز ، رستگارى بهره سبك‌باران است !\r\n5 . حركت تقديم اعتدال پاييزى و بهارى است كه به واسطهء آن ثوابت را در هر 26 هزار سال خورشيدى يك بار بر موازات دايرة البروج متحرك مىبينيم . و پيشينيان گمان مىكردند كه همه ثوابت در داخل شكم فلك كوبيده شده‌اند و در اين مدت به تبعيت فلك يك دور مىچرخند « 1 » .\r\n6 . حركت رقصى يا ارتعاشى قمرى است كه بر دور محور زمين عارض و در هر 29 سال يك بار زمين به سوى « دايرة البروج » متمايل مىشود .\r\nاين حركت از كشفيات دانشمند فلكى « برادله » است كه در سال 1844 م . آن را كشف كرد و منشأ آن تأثير جاذبيت خورشيد و ماه در زمين است با ملاحظهء تسطيح قطبى و تدوير استوايى . در نتيجهء آن حركت در دورهء بيست ساله قمر محور زمين 18 درجه و كسرى به جنوب و شمال منتقل مىشود !\r\n7 . حركت ارتعاشى شمسى است كه مطابق نظريه مؤلف كتاب حدائق النجوم به\r\n\r\n\r\n","description":"","footnote":"\r\n( 1 ) . در جامع بهادرى ، ص 479 ، آمده كه پيشينيان گمان مىكردند كه بروج ثابتند ولى بعداً حركت آنها محقق شد و بروج از مواضع اصلى خود دور شدند و اسم در غير مسماى اصلى خود باقى ماند و اكنون بر حسب بررسى ما بروج از مواضع نخستين يونانى خود 21 درجه و 12 ثانيه تحول پيدا كرده‌اند .\r\nو به نظر من امام على عليه السلام در حديث مشهور خود اشاره به همين راز كرده و فرموده است : « ينى الهرمان والنسر في السرطان » و اگر ما در اين مسئله دقت و بررسى كنيم خواهيم ديد كه اين خود يكى ديگر از براهين حركت زمين است ، براى اين كه نسبت دادن يك چنين حركتى به زمين ، صحيح تر از آن است كه آن را به ثوابت بىشمار نسبت دهيم .\r\n","page_name":" 167 ","page_number":167},
  {"content":"\r\n\r\nواسطهء جاذبيت خورشيد محور زمين در دو جهت دو قطب ، مرتعش مىگردد و در هر سال شمسى يك حركت را تمام مىكند و نهايت آن يك دقيقهء فلكى است .\r\n8 . حركت تبعى است كه زمين با ساير سيارات به تبعيت خورشيد در فضاى بزرگ ، به دور مركز مجهول حركت مىكند و شرح آن به زودى در مسئلهء مركزيت خورشيد خواهد آمد .\r\nو البته حركات زمين ، بيش از اينهاست كه حكما و دانشمندان يافته‌اند و شرع اقدس ما پر از مقالاتى است كه مشعر بر حركت زمين است و ما در طى اين كتاب مختصرى از آن را ياد كرده‌ايم و بقيه را مىگذاريم براى كسانى كه هدف مقدس ما را پيروى كرده و پى به منزلّت اين شريعت غرّا برده و در نتيجه معرفت مبانى و درك حقايق و معانى ، درصدى از حقوق آن را ادا كنند !\r\n* * *\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nمسئلهء چهارم : زمين متعدد است ؟ ! « 1 »\r\nپرسش : در نزد فلاسفه بعد از قرن دهم هجرى به تحقيق و ثبوت پيوسته است كه كرهء زمين منحصر به اين زمينى نيست كه ما بر روى آن ساكن هستيم ، بلكه خداوند را زمين‌هاى بسيارى است كه همه چون ما در فراخناى فضا شناور و داراى ريگزارها و كوه‌ها و سنگ‌ها و درياها و ساير چيزهاست . . . . آيا شرع مقدس اسلام قائل بدين نظريه بوده يا مانند پيشينيان زمين را يكى مىدانسته و يا در اين باب سكوت اختيار كرده است ؟\r\n\r\n\r\n","description":"","footnote":"\r\n( 1 ) . ژرژ گاموف در كتاب سرگذشت زمين ، ص 39 و به بعد ، به اين سؤال كه « آيا منظومهء سيارات ما منحصر به فرد است ؟ » چنين جواب مىدهد : « چنان كه مىدانيم خورشيد كه موجد زمين و ساير سيارات ماست يكى از ناچيزترين بخش كهكشان راه شيرى است كه از قريب چهل ميليارد ستاره مجزا به وجود آمده است ، آيا ستارهء ديگرى نيز داراى منظومه سيارات است يا آن كه منظومهء ما در عالم منحصر به فرد مىباشد ؟\r\nبا مشاهدهء مستقيم نمىتوان به چنين سؤال جالبى پاسخ داد ، زيرا فاصلهء نزديك‌ترين ستاره‌ها از ما ميليون‌ها كيلومتر است و به علاوه سيارات كه از خود نورى به وجود نمىآورند ، در چنين فاصله‌اى اساساً خارج از قدرت ديد قوىترين تلسكوپ‌ها قرار دارند . اما گر چه قادر نيستيم اين سؤال را مستقيماً پاسخ گوييم ، ولى ممكن است از طريق ديگر به مقصود نايل گرديم و آن اين است كه تعداد احتمالى تصادم‌ها بين ستاره‌هاى كهكشان را از آغاز تشكيل‌شان محاسبه كنيم و از روى آن تعداد منظومه‌هاى سيارات را تخمين بزنيم . . . .\r\nبدين طريق در بين چهل ميليارد ستاره‌اى كه كهكشان را تشكيل مىدهند ، بيش از 20 تصادم يا عبور نزديك نمىتواند انجام پذيرفته باشد و تعداد احتمالى منظومهء سيارات شبيه منظومهء ما قريب 10 خواهد بود . »\r\n","page_name":" 169 ","page_number":169},
  {"content":"\r\n\r\nپاسخ : بنا بر اطلاعاتى كه از آراى پيشينيان به ما رسيده ، حكماى قديم از تعداد زمين‌ها ذكرى نكرده‌اند ، حتى آنها كه قائل به حركت زمين بوده‌اند و عدهء بسيارى از فلاسفهء سابق ، دلايلى بر محال بودن وجود زمينى در فضاغير از زمين ما ، اقامه كرده‌اند و علت عمده‌اى كه آنان را بر اين جهل اغرا كرده اين بوده كه حواس ظاهرى حكم مىكند كه غير از زمين ما ، زمين ديگرى نباشد و از همين جا بود كه آنان معتقد بودند « سيارات و ثوابت » همه اجرامى هستند از جنس جوهر فلك و هيچ چيز از اشيايى كه در زمين موجود است ( از عنصريات و حوادث ) در آنهايافت نشود ! - چنان كه در كتاب‌هاى خود به تفصيل بيان كرده‌اند .\r\nشيخ الرئيس ابن سينا در كتاب شفاء نظريه به كثرت زمين‌ها را از حكماى قديم فارس نقل كرده و شاعر كامل « ابو محمد » مشهور به نظامى متوفاى سال 570 هجرى نيز از آنان مطلبى حكايت كرده كه با نظريه جديد تطابق دارد و با ترتيب مستفاد از احاديث كاملًا منطبق است و آن شعرى است كه مشار اليه به فارسى گفته است :\r\n شنيدستم كه هر كوكب جهانى است * جداگانه زمين و آسمانى است \r\nولى فلاسفهء غرب در قرن دهم هجرى به كلى آراى متقدمين را - زمين را يكى مىدانسته‌اند - طرد كرده و رد نمودند و اين در نتيجهء پيدايش آلات و ابزار بزرگ‌كن ( ميكروسكوپ ) و نزديك‌كن ( تلسكوپ ) بود كه با تمهيدات « گاليله » فيلسوف ايتاليايى ، متوفاى سال 1642 م . و ديگران اختراع شد . هم‌چنين ساير ادوات و آلات دقيق كامل ، كه امرا و اغنيا از راه تربيت و تشويق فكر بشرى ، گران‌مايه‌ترين اموال و حتى جان‌هاى خود را بذل ، و دانشمندان زيرك عمر عزيز و همت بزرگ خود را صرف نمودند تا به اوج كمال علوم رسيده و به كشف نفايس حقايق به ويژه در علم نجوم موفق گرديدند و يك‌باره پرده از روى آنچه دست پيشينيان از آن كوتاه بود برداشتند و اين دست كوتاهى پيشينيان ، فقط به علت ضعف مبانى آنان بود نه اين كه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nسهل‌انگارى يا تقصيرى داشته باشند . حاشا چگونه مىتوان چنين نسبتى را بديشان داد و حال آن كه آنها سپاه جهل و نادانى را بىسلاح شكست داده و شهرهاى دانش را فرو گرفته ، ابواب حقايق را بدون كليد گشودند .\r\nدر هر صورت متأخرين را مطابق حكم حواس خود كه با كامل‌ترين ادوات مجهز نموده‌اند ، عقيده بر اين است كه هر يك از كواكب سياره ، زمينى است مستقل و مانند زمين ما داراى دشت‌ها و كوه‌ها و مخلوقات و ابرها و هوا و درياها و غيره است .\r\nمىگويم : به عقيدهء ما اگر آنچه گفته‌اند درست باشد ، بدون شك اطلاق اسم « ارض » بر همهء سيارات روا و صحيح خواهد بود . و اهل لغت هم گفته‌اند : « كلّما ترضه الأقدام أرض ؛ هر چه گام بر آن نهاده شود زمين است . » و مىبينيم آنچه در تسميهء زمين ، به اسم زمين مدخليت دارد ، در ساير سيارات نيز موجود است ، از قبيل كوه‌ها و ريگزارها و آب‌ها و درياها و هوا و بخار و ابر و باران و فصول و اقمار و سيل‌ها و گردش‌ها و روز و شب و ديار و ساكنان و ساير چيزها كه در زمين ما موجود است ( چنان كه خواهد آمد ) به طورى كه هر گاه زمين ديگرى كه از هر جهت مشابه باشد بر كرهء زمين ما متصل و چسبيده شود ، اطلاق لفظ « ارض » بر مجموع آن ، صحيح و بىاشكال خواهد بود و هم‌چنين است وضع سيارات ديگر ، اگر اكتشافات آلات و ادوات نوين صحيح باشد ! .\r\nو البته اين معنا قابل تصديق است و نبايد نگران دلايلى بود كه پيشينيان در موضوع وجوب يكى بودن زمين اقامه كرده‌اند ، زيرا هر كس در مدارك آن دلايل ، تأمل و دقت كند ، مىفهمد كه همهء آنها دليل اقناعى است نه اثباتى ، و سراب بيابان را ماند كه تشنه گمان مىكند آب است و چون به سوى آن مىرود چيزى نمىيابد !\r\nاما شريعت اسلام : اسلام به تعدد زمين‌ها تصريح نمود و به طور اختصار آنچه را كه بر روى زمين و در شكم آن است ، براى ما بيان كرده بدون كمك آلات و اسباب در قرن‌هاى دراز و پيش از اختراع آلات دوربينى و كوچك‌بينى ! و به هنگامى كه در روى\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nزمين از ابزار و وسايل علمى مزبور ، نشان و اسمى هم نبوده تا چه رسد به مسمى !\r\nولى متأسفانه اظهار اين حقايق از طرف اولياى اين دين ، چون مقرون به برهان حسى نبود محدثين قدما بر آن اعتماد نكرده و گمان كردند اينها از ظواهرى است كه محتاج به تأويل است و از اين رو ، ظواهر اين گونه اخبار را با معلومات رايج در عصر خود ، تطبيق و بدان تأويل مىكردند ! ولى ما هم اكنون مىپردازيم به نگارش پاره‌اى از گفتارهاى اين آيين پاك كه در نتيجهء بررسى و تحقيق به دست آمده و بدان پىبرده‌ايم و يارى از خداست .\r\nگفتار يكم : در قرآن مجيد آمده است :\r\n« اللَّهُ الَّذِى خَلَقَ سَبْعَ سَمواتٍ وَ مِنَ الأَرْضِ مِثْلَهُنَّ » « 1 » ؛\r\nخداوندى كه آفريد هفت آسمان و از زمين مانند آن .\r\nيعنى مانند آسمان‌ها در شماره و تعداد . پس شمارهء زمين‌ها نيز هفت است . همهء مفسران و حافظان قرآن از قديم و جديد ، بر اين تفسير اجماع داشته و شايد تمامى آنان در تفسر اين آيهء شريفه ، اخبار تعدد زمين‌ها و كثرت عوالم را ذكر كرده‌اند چرا كه از كلمهء « مثلهنّ » عموم تشبيه در تعداد و ترتيب استفاده مىشود ، يعنى چنان كه آسمان‌هاى هفت گانه روى همديگر است ، بايستى زمين‌هاى هفت‌گانه نيز چنين باشد و به زودى ما روايات مربوط به اين موضوع را در « مسئلهء هفتم » خواهيم آورد .\r\n« ابى السعود بن محمد العمارى » كه از فضلاى قرن نهم هجرى است ، در تفسير خود گويد : « جمهور مسلمين برآنند كه زمين‌ها هفت است و در ترتيب خلقت بالاى يكديگر قرار گرفته و مسافت ما بين هر زمين تا زمين ديگر ، مانند مسافت بين آسمان و زمين است ! . . . »\r\nمىگويم : تفسيرى كه وى از جمهور مسلمانان نقل كرده بر اراضى سيارهء هفت گانه\r\n\r\n\r\n","description":"","footnote":"\r\n( 1 ) . طلاق ، آيهء 13 .\r\n","page_name":" 172 ","page_number":172},
  {"content":"\r\n\r\nمحسوس كه بسيار از يكديگر دورند ، نيك منطبق است و به زودى اخبارى را كه مناسب و موافق با اين ترتيب است ، در مسئلهء « ترتيب آسمان‌ها » ذكر خواهيم نمود .\r\nو هرگاه به اواخر آن مسئله مراجعه كنيم اخبارى خواهيم ديد كه با اسناد متواتر ، صريح در اين است كه از زمينى تا زمين تا زمين ديگر پانصد سال راه است . به تقريب آن كه هرگاه چهارپايى فرض كنيم كه ساعتى يك فرسنگ راه طى كند - چنان كه از صدر اسلام تاكنون كميّت مسافت بدين اصطلاح بيان شده - مجموع سير آن در پانصد سال ، بيش از شانزده ميليون مايل خواهد بود و اين تحديد مسافت ، به طور مسلم نزديك به تحديداتى است كه متأخرين در موضوع مسافت‌هاى موجود بين كرات دارند و به هيچ وجه با مبانى پيشينيان راست نيايد ! .\r\nگفتار دوم : خبرى است كه جماعتى از حضرت رضا عليه السلام نقل كرده‌اند كه در جواب مسئلهء ترتيب آسمان‌ها و زمين‌هاى هفت‌گانه فرمود : « اين كه ما بر روى آنيم « ارض دنيا » است و « آسمان دنيا » چون قبه‌اى ، بالاى آن است ! و زمين دوم بالاى آسمان دنياست و آسمان دوم چون قبه‌اى بالاى زمين دوم است . و زمين سوم بالاى آسمان دوم و آسمان سوم چون قبه‌اى بالاى زمين سوم است » « 1 » و هكذا تا آخر ، كه تمام آن را در مسئلهء ترتيب زمين‌ها و آسمان‌ها ذكر نموده و سند و متن آن را شرح خواهيم داد و با شواهد معتبر ، آن را با نظام هيئت جديد تطبيق خواهيم نمود .\r\nو اين خود خبرى است بزرگ و حجتى است درخشان ، براى راهنمايى آنانى كه در دين و مذهب با ما مخالفت دارند ! پس فكر سليم خود را در آن به كار اندازيد تا شما را\r\n\r\n\r\n","description":"","footnote":"\r\n( 1 ) . علامهء بزرگ كاشف الغطاء در چاپ اول كتاب الارض و التربة الحسينيه ، ص 123 در مورد « زمين‌هاى هفت‌گانه » پس از اشاره به اقوال مفسران و فقها مىنويسد : « ولى بهتر آن است كه بگوييم مقصود از اين ، طبقات مختلف زمين است ، زيرا چنان كه دانشمندان طبقات الارض ( ژئولوژى يا زمين‌شناسى ) مىگويند زمين از طبقات گوناگون : خاك ، معدن ، دود و بخار ، آتش و قسمت قشر سرد شده آن تشكيل يافته است . » آن مرحوم سپس در صفحهء 124 مضمون اين خبر را بهترين و صحيح‌ترين وجه براى مسئلهء زمين‌هاى هفت‌گانه مىداند . ( خ )\r\n","page_name":" 173 ","page_number":173},
  {"content":"\r\n\r\nبه سوى حق و حقيقت هدايت كند .\r\nگفتار سوم : عبارتى است كه به طور تواتر در كتب ادعيه و اخبار نبوى و اولياى گرامى است :\r\nاللّهُمَّ ، رَبَّ السّمواتِ السَبعِ وَ رَبَّ الأَرَضينَ السَبعِ و ما فيهِنَّ و ما بَينهنّ ، و رَبَّ الْعَرْشِ الْعَظيمِ ؛\r\nاى خداوند و پروردگار آسمان‌هاى هفت‌گانه و اى پروردگار زمين‌هاى هفت‌گانه و آنچه در آنها و ميانهء آنهاست واى پروردگار عرش عظيم .\r\nاز جملهء « ما بينهنّ » مستفاد مىشود كه زمين‌هاى هفت‌گانه از يكديگر دور و جدا هستند ، پس توجيهى كه مفسران براى اين آيه نموده و زمين‌هاى هفت‌گانه را به اقاليم سبعهء تاويل كرده‌اند ، درست نيست ، با اين كه تقسيم زمين به اقاليم سبعه « اعتبارى » بوده و حقيقى نيست و اين هفت اقليم نيز اختصاص به نصف شمالى زمين ندارد ، بلكه در نصف جنوبى زمين نيز فرض هفت اقليم مىشود ! و در اين صورت مجموع اقاليم ، از ده نيز تجاوز خواهد كرد .\r\nدر كتاب حدائق النجوم است كه « ركيولوس » حكيم در سال 1100 م . زمين را به بيست اقليم جنوبى و بيست اقليم شمالى تقسيم كرده است « 1 » .\r\nگفتار چهارم : در كتاب بحارالانوار و تفسير قمى و كتاب خرايج حافظ راوندى - قطب الدين سعيد كه از علماى قرن هفتم هجرى است - در توصيف معراج از حضرت رسول صلى الله عليه و آله روايت شده است كه فرمود :\r\nو كُشِطَتْ لي عَنِ السَمواتِ السَبعِ و الأَرَضينَ السَبعِ حتى رَأَيتُ سُكّانَها و عُمّارَها و\r\n\r\n\r\n","description":"","footnote":"\r\n( 1 ) . پس چگونه مىتوانيم آيهء قرآن را كه شمارهء زمين‌ها را هفت دانسته و جز بر حقايق حمل نتوان كرد ، حمل كنيم بر اقاليم سبعه كه جز به فرض اشخاص و تقسيمات فرضيه اعتبارى ندارد ؟ و از فرضى بودن گذشته ، اصلًا محل اختلاف هم هست كه چند اقليم است ، زيرا بسته به فرضى كه شد ، ممكن است ده اقليم و بيست اقليم و بيشتر و كمتر قائل شد ؛ در صورتى كه مصاديق آيات قرآنى حقايق ثابتى است كه قابل ترديد و زياده و نقصان نيست . ( ف )\r\n","page_name":" 174 ","page_number":174},
  {"content":"\r\n\r\nمَوضِعَ كُلِّ مَلَكٍ مِنْها « 1 » ؛\r\nو بر من برداشته شد پرده از روى آسمان‌هاى هفت‌گانه و زمين‌هاى هفت‌گانه ، تا آن كه ديدم سكان و عمار و محل هر فرشته از آنها را .\r\n« كشط » در لغت به معناى برداشتن پرده و پيچيدن آن است . و ظاهر خبر اين است كه پيغمبر صلى الله عليه و آله به واسطهء رفع حجاب‌ها و پرده‌ها كه مانع ديدار است ، آسمان‌ها و زمين‌ها را مشاهده فرموده است .\r\nگفتار پنجم : فرمايش حضرت على عليه السلام ضمن خطبه‌اى در نهج البلاغه و غيره است كه مىفرمايد :\r\nالحَمدُللَّهِ الذي لا يُواري « 2 » عَنه سَماءٌ سَماءاً ، ولا أرْضٌ أَرْضاً ؛\r\nسپاس خدايى راكه از نگاه او دور نمىدارد آسمانى ، آسمان ديگر را و نه زمينى ، زمين ديگر را .\r\nظاهر اين خبر همانطور كه آسمان‌ها را متعدد مىشمارد ، زمين‌ها را نيز متعدد معرفى مىكند .\r\n« ابن ابى الحديد » در شرح اين قسمت از نهج البلاغه مىگويد : اين گفتار دليل خوبى بر اثبات زمين‌هايى است كه در بالاى همديگر قرار دارند ، چنان كه آسمان‌ها نيز چنين است و در قرآن مجيد چيزى كه شاهد اين مسئله باشد ، جز آيهء « اللَّهُ الَّذِى خَلَقَ سَبْعَ سَمواتٍ وَ مِنَ الأَرْضِ مِثْلَهُنَّ » نيامده است و اين عقيدهء بسيارى از مسلمانان است ، ولى پيروان بعضى از مذاهب ديگر كه معتقد به تعدد زمين نيستند ، گفته‌اند كه مراد از آن هفت اقليم و اقنوم است ! « ابن ابى الحديد » سپس اضافه مىكند : اين گفتار بر خلاف مسائل فلسفى و بر وفق مسائل شريعت اسلامى است و آسمان‌ها طبقات به هم\r\n\r\n\r\n","description":"","footnote":"\r\n( 1 ) . در بصائر الدرجات ، ج 2 ، هفت حديث با سندهاى گوناگون و بدين مضمون نقل شده كه در بعضى از آنها به جاى « كشطت » و « كشفت » آمده است .\r\n( 2 ) . ناگفته نماند كه مواراة به معناى پوشانيدن ولايوارى يعنى : نمىپوشاند ( س ) .\r\n","page_name":" 175 ","page_number":175},
  {"content":"\r\n\r\nپيوسته نيست ، بلكه در ميان آنها مخلوقات خداوندى است كه خداوند مىداند ، و اعتقاد به اين گفتار بهتر و اولى است . و من مىگويم : اين تصريحات از محققان آثار اسلامى ما ، شواهد روشن و زنده‌اى بر صحت چيزهايى است كه ما به آنها اشاره كرديم يا در آينده اشاره خواهيم كرد .\r\nگفتار ششم : در بحارالانوار و جامع الاخبار و انوار نعمانيه روايت شده است كه از حضرت رسول صلى الله عليه و آله از كوه قاف و آنچه كه در پشت آن است ، پرسيدند و ايشان فرمودند :\r\nسَبعونَ أرضاً مِن ذَهَبٍ ، و سَبعونَ أرضاً من فِضّةٍ ، و سَبعونَ أرضاً مِن مِسْكٍ ، و سَبعونَ أرضاً سُكّانُها المَلائِكةُ لا يَكونُ فيها حَرّ و لا بَرْدٌ ، و طُولُ كُلِّ أرضٍ مَسيرةُ عَشر ألفِ سَنَةٍ . . . ؛\r\nهفتاد زمين از زر و هفتاد زمين از سيم و هفتاد زمين از مشك و هفتاد زمين كه مسكن فرشتگان است و در آن زمين‌ها ، سرما و گرما نيست و در ازاى هر زمينى ده هزار سال راه است !\r\nعدد هفتاد مثل چهل وهزار ، در عرف كنايه از كثرت عدد و براى مبالغه در بسيار و فراوان به كار برده مىشود ، نه تعيين مقدار حقيقى چون الفاظ ساير اعداد ! بارى به شرح مشكلات اين خبر پرداخته ، گوييم :\r\nكوه قاف : در بسيارى از اخبار به يك مضمون از آن تعبير شده و اساتيد در تفسير آن اخبار ، دچار حيرت گرديده‌اند . ولى به عقيدهء نگارنده تمامى اخبارى كه در موضوع كوه قاف وارد شده ، بر سايهء مخروطى زمين كه به شكل كوه بزرگى است ، منطبق است و علت اين انطباق از چند جهت است :\r\nيكى آن كه سايه مخروطى زمين است كه شبيه كوه بزرگى بوده و مانند منطقهء دايرهء افقى بر زمين احاطه دارد و در كلمات ائمه عليهم السلام شيوع دارد كه « كوه قاف » محيط بر زمين است . ديگر آن كه رنگ سطح ظاهر اين سايه به واسطهء اختلاط نور و ظلمت سبز است\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nو هم از ائمه عليهم السلام روايت شده است كه كوه قاف مانند زمرد يا زبرجد سبز است و سبزى رنگ آسمان هم از جنس و از قبيل همين رنگ است ؛ يعنى آن هم ناشى از اختلاط نور منعكس از زمين است با ظلمت مطلقى كه در فضا موجود است .\r\nديگر آن كه وجود كوه قاف از خصايص زمين ما نيست ، بلكه همهء اراضى هفت‌گانهء سياره ، داراى كوه قاف - كه عبارت از سايهء مخروطى است - مىباشد ، چنان‌كه در خبر « ابن عباس » نيز بر اين معنا تصريح شده است .\r\nديگر آن كه بعضى اخبار ناطق بر اين است كه كوه قاف محيط بر خلايق است و بعضى اخبار ديگر ناطق بر اين است كه آن كوه ، در پشت زمين ماست ! و بين اين دو معنا ، تضادى نيست ، زيرا كه سايهء مخروطى زمين در شب‌ها بر ما احاطه دارد و روزها در پشت زمين ماست و هميشه بر خلقى احاطه دارد .\r\nديگر آن كه طول و عرض اين سايه ، سيصد فرسنگ است . چنان كه در اخبار نيز وارد است كه طول و عرض كوه قاف هزار سال راه و دو طرف آسمان دنيا ، بدان پيوسته است . چون اخبار كوه قاف را در رسالهء جداگانه شرح داده و مطابق آراى متأخرين و كشفيات نوين ، انطباق قطعى آن را بر سايه مخروطى زمين ثابت نموده‌ام ، ديگر در اين‌جا سخن را دراز نمىكنيم . « 1 »\r\n* * * زمين‌ها : در شرح قسمت « سبعون أرضاً » بهتر آن است كه بگوييم مقصود از زمين‌هاى بسيارى كه در خبر مزبور يادآورى شده ، يا سيارات خارج از نظام عالم شمسى ماست ، زيرا چنان كه بعداً ذكر خواهيم كرد علاوه بر خورشيد ما آفتاب‌هاى بزرگ بسيار و در اطراف هر يك از آنها ، ستارگان بىشمار است كه هر يك براى ساكنان خود زمين و داراى كوه‌ها و دشت‌هاست .\r\n\r\n\r\n","description":"","footnote":"\r\n( 1 ) . اين رساله اخيراً به ضميمهء چاپ دوم عربى الهيئة و الإسلام در 30 صفحه مستقل ، تجديد طبع شده است . ( خ )\r\n","page_name":" 177 ","page_number":177},
  {"content":"\r\n\r\nو يا مراد سيارات داخلى نظام شمسى ماست و بنابراين ، وجه دوم فرمايش پيغمبر صلى الله عليه و آله اشاره به ستاره‌هاى كوچكى است كه بعد از سال 1215 هجرى كشف گرديده و آنها نيز زمين‌هايى هستند كه به دور خورشيد ما گردش مىكنند ، ولى خيلى از زمين ما كوچك‌ترند و تعداد آنها نيز نزديك به عددى است كه در خبر مزبور وارد شده است ، زيرا آنچه تاكنون كشف شده ، بيش از سيصد و كمتر از چهارصد ستاره است و مدار آنها متوسط بين مشترى و مريخ است ! پس آنها بعد از مريخ ، از همهء زمين‌هايى كه در پشت زمين ماست ، به زمين ما نزديك‌ترند ، زيرا مناسب با اسم وجه و روى براى جرم زمين ما آن نصفى است كه روبه‌روى خورشيد است و پشت زمين ما به جانب مريخ و مشترى است . پس مناسبت اين كه فرموده‌اند : در پشت كوه قاف يعنى پشت سايهء مخروطى زمين ما ، چنين زمين‌هايى است ، روشن مىشود « 1 » ( براى مزيد توضيح به شكل آخر مقدمه رجوع شود ) .\r\n* * * و اما اين كه فرمود : آن زمين‌ها از طلا يا نقره و امثال آن است ، ما را راهى به نقض و انكار آن نيست ، زيرا تا كنون پى به حقيقت اين ستارگان نبرده‌ايم . شايد غالب اجزاى بعضى از آنها طلا يا نقره و غيره باشد و از اين گذشته محتمل است مراد از اين كه فرمود : « من ذهب » از قبيل طلا باشند و اين سبك استعمال الفاظ در عرف عرب و شرع معمول است ، چنان كه خداوند مىفرمايد :\r\n\r\n\r\n","description":"","footnote":"\r\n( 1 ) . خلاصهء شرح توجيه و تقريب مزبور اين است كه روى زمين آن قسمتى است كه محاذى با خورشيد و پشتش آن‌قسمتى است كه در جهت مخالف خورشيد است و چون سايه مخروطى هميشه در پشت زمين است ، اخبار وارده در اين كه كوه قاف در پشت زمين است ، بسيار مناسب است و نيز چون مدار و محل مريخ و مشترى نسبت به خورشيد بعد از زمين است ، صحيح است كه بگوييم جاى مريخ و مشترى و نجوم كشف شده بين آنها در پشت زمين يا در پشت سايهء مخروطى زمين است و بنابراين توجيه ، اخبارى هم كه مىگويد اراضى مزبور در پشت زمين يا در پشت كوه قاف است ، بسيار مناسب خواهد بود . ( ف )\r\n","page_name":" 178 ","page_number":178},
  {"content":"\r\n\r\n« جَعَلَ لَكُمْ مِنْ أَنْفُسِكُمْ أَزْواجاً » « 1 » ؛\r\nبراى شما از خود شما همسران و زوج‌هايى قرار داد .\r\nيا مىفرمايد :\r\n« جَعَلَ مِنْهَا زَوْجَهَا » ؛ « 2 »\r\nو از او همسر او را آفريد .\r\nچنان كه - مثلًا - گفته مىشود :\r\nالزَنجيُ مِن سائِر بني آدمَ ؛\r\nزنگى از قبيل باقى مردمان است .\r\nو مقصود از اين تعبير ، تماميت شباهت در رنگ يا خاصيت يا طبيعت و امثال آن است « 3 » .\r\nنه سرما و نه گرما : و اما بيان اعتدال در خبر مزبور به جملهء « لا يكون فيها حر و لا برد ؛ در آن زمين‌ها نه سرمايى هست و نه گرما » اين تعبير نيز منطبق با وضعيت آن ستارگان كوچك منطبق است ، به جهت اين كه بحبوحهء حرارت در نزد قرص خورشيد است و هر چه از خورشيد دور تر شود ، ضعيف‌تر مىشود تا منتهاى سرحد نظام شمسى ، يعنى پشت فلك « نپتون » كه در آن‌جا به كلى حرارت نابود مىشود و بر عكس حرارت ، بحبوحهء برودت و سرما در پشت فلك نپتون است و هر چه از آن‌جا دور تر و به خورشيد نزديك‌تر شود ، سرما كمتر مىشود تا نزديك قرص كه در آن‌جا به كلى سرما نابود مىشود . و چون ما بين مريخ و مشترى حد وسط سلسلهء نظام شمسى است ، ناچار حرارت و برودت در آن‌جا به حد اعتدال و تقريباً به طورى است كه\r\n\r\n\r\n","description":"","footnote":"\r\n( 1 ) . نحل ، آيهء 72 .\r\n( 2 ) . اعراف ، آيهء 189 .\r\n( 3 ) . خبر مزبور را هم‌چنين توجيه نموده ، گوييم : هفتاد زمين از طلا يا نقره يا مشك ، يعنى هفتاد زمين شبيه به طلا و غيره از حيث رنگ و بو و ساير خواص و مواد معدنى و . . . . موجود در آنهاست . ( خ )\r\n","page_name":" 179 ","page_number":179},
  {"content":"\r\n\r\nمىتوان گفت نه سرماست و نه گرما ، يعنى حرارت و برودت را در آن‌جا قوتى نيست ، زيرا كه ظاهر از « حرّ » شدت سخونت و ظاهر از « برد » شدت ضد آن است و بر شما معلوم شد كه سرما و گرما را در ما بين مريخ و مشترى شدتى نيست و همان جا محل آن سيارات كوچك است « 1 » .\r\n* * * مسافت آن اراضى : و اما اين كه فرمود :\r\n« طولُ كلِّ أرضٍ مَسيرةٌ سَيرةُ عَشر ألْفِ سَنَةٍ ؛\r\nدرازى هر زمينى ده هزار يا يكصد سال راه است . » پس هر گاه كلمهء « عشر » را به ضم عين و سكون شين بخوانيم ( هم‌چنان كه لفظاً مناسب‌تر است ) طول در آن انجم كنايه از مسافت سطوح آنها خواهد بود و چون ده يك هزارم سال يكصد سال است ، منافات بامقاديرى كه اهل هيئت جديد براى سطوح آن ستارگان معين كرده‌اند ، نخواهد داشت به ويژه كه ميزان مسافت و مسيرى كه در اخبار وارد شده بر ما مجهول است و اگر كلمهء « عشر » را به فتح عين و شين بدانيم ، احتمال مىرود كه مراد از ده هزار سال راه مسافت هر يك از آنها ، طول مدارات و به اعتبار مسافت افلاك هر يك به دور خورشيد باشد و اين كه طول مسافت از هر يك آنها تا زمين ما مثل ده هزار سال راه باشد . پس استدلال مىكنيم به اين توجيه نيز بر نزديك بودن افلاك آنها به يكديگر - .\r\nاگر چه از ما خيلى دورند - چنان كه همين عقيدهء متأخرين است !\r\nگفتار هفتم : خبرى است در كتاب الدرّ المنثور مستند به ابن عباس ، مصاحب پيغمبر صلى الله عليه و آله :\r\nسَيِّدُ السَّمواتِ التي فيها العَرشُ ، و سَيِّدُ الأَرضينَ التي أنتُمْ عَلَيْها ؛\r\nسرور آسمان‌ها ، آسمانى است كه عرش بر روى آن و سرور زمين‌ها ، زمينى است كه شما بر روى آنيد .\r\n\r\n\r\n","description":"","footnote":"\r\n( 1 ) . گفتيم : عدهء آنها متجاوز از سيصد و محل و مدار آنها بين مريخ و مشترى است و مقصود از اراضى كه در خبر مزبور ذكر شده ، همان‌هاست . ( ف )\r\n","page_name":" 180 ","page_number":180},
  {"content":"\r\n\r\nكلمهء « فى » در اين‌جا به معناى « على » است مثل آيهء :\r\n« وَلَأُصَلِّبَنَّكُمْ فِى جُذُوعِ النَّخْلِ » « 1 » ؛\r\nاى على جذوعها ؛ البته شما را بر شاخه‌هاى درختان خواهيم آويخت .\r\nو در هر حال دلالت خبر مزبور بر تعدد زمين‌ها ، روشن است .\r\nگفتار هشتم : در كتاب بحارالانوار و ثواب الاعمال به سند قوى از حضرت باقر عليه السلام مروى است :\r\nإِنَّ اللَّهَ عَزَّوجلَّ فَوّضَ الأَمرَ إلى مَلَكٍ مِنَ المَلائِكةِ ، فَخَلَقَ سَبْعَ أَرضينَ و أَشْياءَ . . . ؛\r\nخدا كار آفرينش را واگذاشت به فرشته‌اى از فرشتگان ، پس وى آفريد هفت آسمان و هفت زمين و چيزهايى . . . .\r\nگفتار نهم : در كتاب بحارالانوار و الدرّ المنثور از « ابن عباس » روايت شده است :\r\nخداوند آفريد از پشت اين زمين ، دريايى كه بر آن احاطه دارد و از عقب اين دريا ، كوهى كه « قاف » ناميده مىشود و آسمان دنيا بر روى آن وضع شده است ، پس آفريد در عقب اين كوه ، زمينى را آفريد كه هفت بار مانند زمين ماست سپس در عقب اين زمين دريايى آفريد كه محيط بر اين زمين است و هم‌چنين تا هفت زمين و هفت دريا و هفت كوه « 2 » .\r\nظاهر اين خبر چنين مىرساند كه هفت زمين جدا از هم و هفت دريا و هفت كوه قاف است ، كه هر زمينى داراى يك درياى محيط و يك كوه قاف است و اين مطلبى است كه جز با آراى جديد سازگار نيست . و خدا را سپاس كه جز اين‌جانب كسى را نمىشناسم كه به چشمه‌هاى روشنى كه از اين روايت و امثال آن جارى\r\n\r\n\r\n","description":"","footnote":"\r\n( 1 ) . طه ، آيهء 71 .\r\n( 2 ) . متن خبر : خَلَقَ اللَّهُ تعالى مِن وَراءِ هذهِ الأرضِ بَحْراً مُحيطاً بِها ثُمَّ خَلَقَ مِن وَراءِ ذلكَ جبلًا يُقال له : قاف . السماءُ الدنيا مُتَرَفْرَفَةُ عَليها ثمّ خَلَقَ مِن وراءِ ذلكَ الجَبلِ أرضاً مِثلَ تلك الأرضِ سَبعَ مرّاتٍ ثمّ خَلَقَ مِن وَراءِ ذلك بَحْراً مُحيطاً بِها و هكذا حتى عَدَّ سَبعَ أرضينَ وسَبعةَ أَبْحُرٍ و سَبعةَ أجْبُلٍ .\r\n","page_name":" 181 ","page_number":181},
  {"content":"\r\n\r\nاست ، پىبرده باشد .\r\nبارى ، مقصود از زمين‌ها ، اجرام سيارات فلكى است - كه سابقاً بحث آن گذشت - و مراد از كوه قاف ، سايهء مخروطى زمين است كه مانند كوهى بزرگ نمايان است - چنان‌كه پيش از اين تحقيق شد - و اين خبر نيز از جهت تعدد كوه قاف و از جهت اين كه مىگويد : در پشت هر زمينى كه كوه قافى است ! مؤيد تحقيق سابق است و وجه تأييد اين است كه هر يك از سيارات - چون عطارد و غيره - در نتيجهء پنهان بودن خورشيد در پشت نصف آن ، هميشه داراى سايهء مخروطى بلند و هيكل سبز رنگ هول انگيزى است ، چنان كه وضعيت زمين ما نيز كاملًا همين طور است ، چنان كه در مبحث اول اين كتاب آمده است .\r\n* * * باقى ماند كلام در درياهاى هفت‌گانه كه فاصل بين زمين‌هاست و تحقيق در اين معنا به بيان مقدمه‌اى نياز دارد و آن اين كه به عقيدهء متأخرين ، فضا سرتاسر از مركز خورشيد تا فلك « نپتون » پر از مادهء لطيف سيال روانى است كه آن را « اتر » گويند . و اين فضا مملوّ ، به ملاحظهء تعدد مدارها و گذرگاه‌هاى سيارات هفت‌گانه يا نه‌گانه به هفت يا نه قسمت قابل تقسيم است . پس يك قسمت فضاى موجود بين فلك عطارد و فلك زهره به شكل بيضى است و يك قسمت فضاى موجود بين فلك زهره و فلك زمين است و هم‌چنين تا نُه قسمت ، البته در صورتى كه همهء سيارات را حساب كنيم و تا هفت قسمت در صورتى كه فقط سيارات قابل رؤيت را به شمار آوريم - تحقيق اين مطلب در مسئلهء انحصار زمين‌هاى هفت‌گانه خواهد آمد - .\r\nپس در صورتى كه وجود اين هفت قسمت - ولو به طور فرضى - متصور باشد ، چه مانعى دارد كه بگوييم : مقصود از درياهاى هفت‌گانه همان هفت قسمت فضاى موجود بين مجارى سيارات است و مخصوصاً مناسبت و مشابهت نام بين دريا و اين فضاها از چند وجه موجود است :\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nيكى آن كه جوهرى كه دريا ، پر از آن است : « آب » ، سيال و روان و شفاف و لطيف است و هم‌چنين جوهرى كه اين فضاها مملو از آن است ، « اتر » سيال و روان و شفاف و لطيف است - چنان كه در بالا بدان اشاره شده - بلكه سيلان و لطافت اين جوهر به مراتب از آب بيشتر است .\r\nوجه ديگر ، كثرت حركت و تموج آب درياست كه عيناً در مادهء « اتر » نيز موجود است ، زيرا اين ماده بنا بر هر دو عقيده‌اى كه دانشمندان و فلاسفه در باب حقيقت نور دارند ، دائماً در نهايت اهتزاز و تموج و حركت است . دو اعتقاد مزبور يكى عقيدهء « نيوتون » حكيم و پيروان اوست كه مىگويند نور مادهء لطيفى است مركب از ذرات خيلى كوچك كه به خطوط مستقيم از مركز خود با سرعت عجيب به اطراف پخش مىشود و ميزان سرعت سير آن ، بنا بر عقيدهء حكيم « دومر » دانماركى در هر ثانيه 192000 مايل يا بنا بر آزمايش‌هاى اخير در هر ثانيه 1299900 متر است . و عقيدهء ديگر ، عقيدهء حكيم « هويجانس » و بسيارى از افراد بعد از اوست كه مىگويند هوا مملو از مادهء « اتر » ى است و ايجاد نور در نتيجهء برخورد اين ماده است با عصب يا پى چشم !\r\nپس چيزى كه در هر دو مذهب مورد اتفاق است ، اين است كه فضا پر از مادهء سيال ، شفاف ، روشن ومواجى است كه در هر ثانيه چندين هزار مايل راه طى مىكند و همين معنا عين مقصود ماست كه مناسبت و مشابهت تام بين درياها و بين مجارى سيارات ، از آن آشكار مىگردد .\r\nوجه ديگر آن كه چون كرات سياره هميشه نصف آنها با خورشيد روبه‌روست ، ناچار در پشت هر يك سايه‌اى است طولانى و هولناك و از اين رو هر يك از سيارات چه بزرگ و چه كوچك ، به شكل ماهى درازى است كه جرم كرهء بيضى به جاى سر و آن سايهء مخروطى به منزلهء بدن آن است - چنان كه در شكل مربوط به فلك گذشت - و هم‌چنان كه پوست ماهى مشبك و زره مانند است ، سطوح اين سايهء مخروطى را نيز\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدر نتيجهء اختلاط نور و ظلمت ، مشبك مىتوان گفت .\r\nبارى ، وقتى كه انسان در فضا با اين اشباح مصادف شود ، جز اين تصور نمىكند كه اينها به صورت ماهىهاى بزرگ در درياى فضا با سرعت هر چه تمام‌تر به شناورى مشغولند ! و بسا ممكن است كه همين نكته ، معناى اخبارى باشد كه مىگويد : زمين بر ماهى آفريده شده ، يعنى به شكل ماهى ! از جهت اين كه جرم زمين پيوسته داراى سايهء بلند مخروطى و شبيه به ماهى است ، پس وقتى كه مشابهت بين سيارگان فضا و ماهيان دريا درست شد ، تصور مشابهت بين قسمت‌هاى مختلف فضا و بين درياها نيز در نظر قوت خواهد گرفت و شايد با ملاحظهء همين نكته در شريعت ما ، سير نجوم به سباحت و شناورى تعبير شده است ، چنان كه در آيهء :\r\n« كُلٌّ فِى فَلَكٍ يَسْبَحُونَ » « 1 » ؛\r\nهر يك در فلكى شنا مىكنند .\r\nو در خبر حضرت صادق عليه السلام است كه :\r\nوَمِن تَدبيرِ النُجُومِ التي تُسَبِّحُ في الفَلَكِ ؛\r\nاز قبيل تدبير خدا دربارهء ستارگانى كه در فلك شنا مىكنند .\r\nچنين تعبير شده است .\r\nوجه ديگر آن كه : طول اين درياهاى آسمانى بيش از عرض و عمق آن است ، چه مدارات و مجارى محيط بر آنها ، مستطيل و اهليلجى است ، چنان كه نظير اين را در درياهاى زمينى نيز مىبينيم .\r\nپس از بيان مطالب و وجوه مزبور كه مصحح و مجوز اطلاق اسم « بحر » بر فضاهاى موجود بين مدارات سيارات است ، مىپردازيم به نقل شواهد اسلامى روشن كه دلالت دارد بر اين كه مراد از آن درياهاى آسمانى كه در شرع ما ياد شده ،\r\n\r\n\r\n","description":"","footnote":"\r\n( 1 ) . يس ، آيه 40 .\r\n","page_name":" 184 ","page_number":184},
  {"content":"\r\n\r\nهمين فضاهاست .\r\n1 . از جملهء آن شواهد : خبرى است كه در كافى و من لايحضر و تفسير قمى به اسناد قوى از على بن حسين عليهما السلام مروى است كه فرمود :\r\nإنَّ مِن آياتِ اللَّهِ التي قَدَّرهَا للنّاسِ ممّا يَحتاجونَ إليه البَحْرَ الذي خَلَقَهُ اللَّهُ بَينَ السماءِ و الأرضِ ، و إِنَّ اللَّهَ قَدَّرَ فيه مَجاري الشَمسِ و القَمرِ و النُجومِ والكَواكبِ . . . ؛\r\nاز جملهء آياتى كه خدا براى مردم مقدر كرده و بدان محتاجند دريايى است كه در ميان زمين و آسمان آفريده و مجراى خورشيد و ماه و اختران و ستارگان را در آن مقرر داشته است .\r\n2 . شاهد ديگر : مضمون روايات متعددى است كه در آسمان‌ها ، درياهايى است كه نور كه متلألؤ و درخشان است و گفتيم كه فضاهاى موجود بين مجارى سيارات پر است از مادهء نورانى آفتابى « اتر » كه از هر نورى قوىتر است . و شبهه‌اى نيست كه انطباق مضمون اين گونه اخبار بر مراتب مزبور ، خيلى مناسب‌تر از توجيهات و تأويلات ديگرى است كه پيشينيان نموده‌اند .\r\n3 . شاهد ديگر : خبرى است كه حكيم شهير « صدرالدين شيرازى » - متوفاى سال 1050 ه - در كتاب مبدأ و معاد از « كعب » نقل كرده است : « خدا هفت دريا آفريده است كه نام يكى قيس و پس از آن دريايى است كه نام آن اصم است تا هفت دريا كه هر يك را نام خاصى است و سپس دريايى است كه نام آن باكى ( گريان ) است كه آخرين درياها بوده و محيط بر همهء درياهاست و هر درياى بعدى محيط بر درياى قبلى است « 1 » .\r\nگر چه اين خبر تصريح نشده كه اين درياها در آسمان يا در زمين است ، ولى در صورت صحت خبر ، چون مىدانيم اين درياها در زمين نيست ، ناچار بايد گفت كه در\r\n\r\n\r\n","description":"","footnote":"\r\n( 1 ) . خلق اللَّه تعالى سبعة أبحر بحر اسمه قيس ، من ورائه بحر اسمه الأصم : إلى أن عدا السبعة أبحرو و سمّاها ثمّ قال : و من ورائه بحر اسمه الباكي و هو آخر البحار ومحيط بالكلّ و كلّ واحد من هذه البحار محيط بالذي تقدمه .\r\n","page_name":" 185 ","page_number":185},
  {"content":"\r\n\r\nآسمان‌هاست . پس منطبق مىشود با مقصود ما از جهت احاطهء هر دريا بر درياى جلوتر از خود ، تا منتهى شود به دريايى كه محيط بر همه است ، هم‌چنان كه ترتيب مجارى سيارات ، بر همين منوال است .\r\n4 . شاهد ديگر اين است كه در بعضى اخبار ، مساحت عمق اين درياها پانصد سال راه تخمين زده شده ، چنان كه در توحيد صدوق و بحارالانوار مجلسى از حضرت رسول صلى الله عليه و آله مروى است : « در آسمان‌هاى هفت‌گانه درياهايى است كه عمق يكى از آنها پانصد سال راه است » « 1 » و به زودى اخبار ديگرى نيز در همين رابطه خواهيم آورد و دربارهء اخبار ديگر ، همين مقدار مسافت ، در تحديد مسافات بين زمين‌هاى هفت‌گانه و آسمان‌هاى هفت‌گانه وارد شده است و نتيجهء جمع بين اين دو دسته اخبار ، چنين مىشود كه درياهاى آسمانى عبارت از مجارى موجود بين سيارات است كه آن مجارى پر از مادهء « اتر » است . ( رجوع شود به رسالهء « جبل قاف » كه براى درك اين بحث سودمند است ) .\r\nبارى ، پس از بيان اين مسائل و اين شواهد ، ديگر تطبيق مفاد خبرى كه در صدر اين مقاله - گفتار نهم - ذكر شد بر نظام هيئت جديد ، دشوار نخواهد بود و خلاصه آن چنين مىشود : « خدا در عقب زمين ما دريايى آفريده كه محيط بر زمين است ؛ يعنى مجراى متوسط بين كرهء زمين و كرهء زهره يا مريخ . و در عقب اين مجرا كوهى آفريده است . يعنى هيكل مخروطى كه شبيه‌ترين چيزهاست به كوه بزرگ ! و آن هيكل مخروطى ، سايهء زمين است كه آن را « قاف » گويند . يعنى در ميان اصحاب سرّ ، مشهور به « قاف » است از مادهء « قفا ، يقفو » يعنى متابعت و پيروى . و مراد اين است كه اين سايهء بزرگ در حركت خود تابع سير نور خورشيد است كه بر سطح زمين مىتابد و هميشه در حركت است .\r\n\r\n\r\n","description":"","footnote":"\r\n( 1 ) . إنّ في السموات السبعة بحاراً عمق أحدها مسيرة خمس مائة سنة .\r\n","page_name":" 186 ","page_number":186},
  {"content":"\r\n\r\nو مقصود از « آسمان دنيا » كه در خبر مزبور و ساير اخبار ياد شده ، به عقيده پيشينيان ، فلك قمر است و عقيدهء متأخرين دربارهء آن به شرحى است كه در مسئلهء ترتيب آسمان‌ها ذكر خواهيم نمود .\r\nو مراد از جملهء « مُتَرَفْرَفَةُ عليها » در خبر ، اين است كه فضا مملو از مادهء « اتر » بالاى زمين پهن و گسترده است ، چنان كه مرغ بال خود را بر روى هوا پهن و گسترده مىدارد و بديهى است كه آسمان دنيا ، بنا بر هر دو قول قديم و جديد ، بر سايه مخروطى زمين كه ملقب به كوه قاف است گسترده است .\r\nو در خبر ديگر است : « قاف كوهى است از زمرد كه محيط بر دنياست و دو طرف آسمان دنيا بر روى آن است » و شبهه‌اى نيست كه هميشه يك قوس نوعى از فلك قمر موجود است كه دو طرف آن پيوسته به سايه مخروطى زمين است و اين همان قوسى است كه چون قرص قمر در آن قرار گرفت ، منخسف مىگردد !\r\n\r\nنكته\r\nپوشيده نباشد كه تمام مطالب اين روايت ، با ترتيبى كه ما در فهم هيئت اسلامى اتخاذ نموده‌ايم سازش و انطباق دارد ، چنان كه بر هر فرد باانصاف و خردمندى روشن است مگر يك مطلب و آن اين جمله است :\r\nثُمّ خَلقَ مِن وَراءِ ذلك الجَبَلِ أرضاً مِثْلَ تِلكَ الأَرضِ سَبعَ مَرّاتٍ ؛\r\nپس آفريد در پشت اين كوه ، يعنى در پس سايهء مخروطى زمين ، زمينى ديگر آفريد كه هفت بار مانند زمين ماست !\r\nوجه تصور عدم انطباق آن كه : ظاهر اين كلام اشاره به كرهء زهره است اگر زمين ما مبدأ ترتيب سيارات باشد . چنان كه سوق اغلب روايات بر اين سوست و يا آن كه اشاره به كرهء مريخ است و به هر حال ظاهر خبر بر اين دلالت دارد كه يكى از اين دو كره ( زهره و مريخ ) هفت برابر زمين ماست . و حال آن كه در هيئت جديد خلاف اين\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمعنا ثابت شده است ، چنان كه در آخر مقدمهء ششم ذكر كرديم « 1 » . پس اگر تحديداتى كه دانشمندان هيئت جديد براى كرهء مريخ و زهره نموده‌اند درست باشد ، ناچار بايد ظاهر اين خبر را در صورت صحت سند ، به معناى مناسب‌ترى حمل نموده و بگوييم : جملهء « سبع مرات - هفت بار » قيد و بيان از براى « خلق » است نه از براى « مثل » و بنابراين ، معنا چنين مىشود : خدا در پشت سايهء زمين ما هفت بار زمين آفريد و اين اشارهء اجمالى خواهد بود بر اين كه هفت زمين در عقب سايهء مخروطى زمين ما مانند آن موجود است .\r\nيا بگوييم : وجه شباهت بين زمين ما و زمين‌هايى كه در پشت سايهء آن است مجمل است ! زيرا بيانى در كلام نيست ، پس منافاتى در كلام ثابت نخواهد شد ، زيرا در خبر مذكور نيست كه خدا در پشت سايهء زمين ما زمينى آفريد كه هفت بار مثل زمين ماست در حجم ! يا در وزن ! يا از جهت نور يا از حيث حرارت يا سردى ، يا سرعت حركت يا كثرت مخلوقات ، يا ساير مشخصات و متعلقات ، پس هر يك از اين جهات ممكن است كه مقصود باشد و خدا داناتر است .\r\nگفتار دهم : در كتاب بحارالانوار و كتاب الدر المنثور است : ابن عباس گفته است :\r\nوقتى با جمعى در مسجد ، حلقه حلقه نشسته بوديم كه حضرت رسول صلى الله عليه و آله وارد شده فرمود : در چه امرى صحبت مىكنيد ؟ عرض كرديم در امر خورشيد ! و پرسش و پاسخى چند به ميان آمد ، تا آن‌جا كه آن حضرت فرمود : به درستى كه در پشت كوه قاف هفت درياست كه مساحت هر دريا پانصد سال راه است و پس از آن هفت زمين است كه نور آن براى اهلش روشنايى مىدهد و سپس هفتاد هزار امت است « 2 » . »\r\n\r\n\r\n","description":"","footnote":"\r\n( 1 ) . حجم كرهء زهره تقريباً يك دهم از حجم كرهء زمين كوچك‌تر است و حجم كرهء مريخ شش بار از حجم كره زمين‌كوچك‌تر است ! ( ف )\r\n( 2 ) . دَخَلَ علينَا رَسولُ اللَّهِ صلى الله عليه و آله و نَحنُ في المَسجدِ حَلَقٌ حَلَقٌ ، فقال لنا : فيمَ أنتم ؟ فقُلنا : نَتفكَّرُ في الشَمسِ ، إلى أن قال صلى الله عليه و آله : إنَّ من وراء قافَ سَبعَ بِحارٍ كلِّ بَحرٍ خَمس مائةِ عامٍ ، و مِن وراءِ ذلكَ سَبعُ أرضينَ يُضيءُ نورُها لأهلِها ، و من وراءِ ذلك سبعينَ ألف أمّةٍ .\r\n","page_name":" 188 ","page_number":188},
  {"content":"\r\n\r\nمضامين اين روايت ، مطابق تحقيقاتى است كه در حقيقت « كوه قاف و درياها و زمين‌هاى هفت‌گانه » نموده‌ايم . هم‌چنان كه انطباق دارد بر آراى متأخرين كه مىگويند در اطراف كرهء آفتاب ، زمين بسيار و فراوان است و هر زمينى داراى امت و موجودات خاص است و پس از اراضى تابعهء خورشيد ما ، عوالم و نظامات خورشيدى ديگرى است كه همه داراى موجودات و مخلوقات هستند ، چنان كه مىفرمايد : « هفتاد هزار امت » بلكه خيلى بيش از اين !\r\nظاهر اين جمله كه مىفرمايد : « نور آن زمين‌ها براى ساكنان آن روشنايى مىدهد » ؛ اين است كه اهل هر زمينى از خود آن زمين كسب روشنايى مىكنند . و اين معنا بر خلاف تحقيقات جديد است ، زيرا هر كره از خورشيد خود و از كرات ديگر كسب روشنايى مىكند « 1 » .\r\nولى الفاظ خبر قابل توجيه است و مىتوان گفت مراد روشنى دادن هر زمينى است\r\n\r\n\r\n","description":"","footnote":"\r\n( 1 ) . پوشيده نباشد كه اين تحقيق تنها از اهل هيئت جديد نيست بلكه پيشينيان نيز اين عقيده را داشته‌اند چنان كه اين جانب در آسمان نامه در احوال قمر گفته‌ام :\r\n به گمان هيئتين ز قديم و ز جديد * پر تو ماه ز مهراست و صحيح است و سديد\r\nروبه‌رو هر طرف از مه كه شود با خورشيد * شود آن روى درخشنده و تابان و سفيد\r\nروى ديگر كه به سوى دگر است * سخت تاريك و نهان از نظر است \r\nدر هر صورت خبر مزبور را با بيان ديگرى نيز مىتوانيم معنا كنيم كه درست مطابق با تحقيق مزبور باشد و آن اين است كه بر طبق رأى جمهورِ فلاسفه ، نور وقتى روشنايى مىدهد كه بر جسم كثيفى بتابد ؛ مثلًا استفادهء روشنايى از نور خورشيد و غيره منوط بر اين است كه آن نور بر جسمى مانند زمين بتابد و بنابراين ، چون كرهء زمين در نتيجهء تابيدن نور خورشيد بر آن روشنايى مىدهد ، درست است كه بگوييم اهل زمين از خود زمين كسب روشنايى مىكنند و هم‌چنين ساير كرات مگر آن كه مقصود درخشيدن هر كره‌اى باشد در نظر ساكنان آن كه بنابراين ناچار بايد خبر را منحصراً به همان نحوى كه مصنف توصيه كرده معنا كنيم ، زيرا كه زمين در نظر اهل خود زمين درخشان نيست و ظاهر جمله « يضيء نورها » همان روشنايى دادن است ، يعنى نور كسبى هر زمينى براى اهل خود آن زمين روشنايى مىدهد . ( ف )\r\n","page_name":" 189 ","page_number":189},
  {"content":"\r\n\r\nبراى اهل زمين ديگر ، و تحقيق همين است ، چنان كه مثلًا زمين ما براى اهل كرهء زهره و ساير كرات روشنايى مىدهد و زمين زهره بر اهل زمين ما و بر اهل ساير كرات روشنايى مىدهد و زمين زهره بر اهل زمين ما و بر اهل ساير زمين‌ها پرتوافكن است و ساير كرات براى اهل زمين ما و براى اهل كرهء زهره روشنايى مىدهد . و مىتوان گفت لفظ « نور » كه در خبر مذكور است كنايه از خورشيد است ، چنان كه اين استعمال شايع است و بنابراين ، معنا چنين است كه : خورشيد اين زمين‌ها براى اهل آنها روشنايى مىدهد .\r\nو در بعضى از نسخ بحارالانوار است كه\r\n« يضيء نُورُنا لِأَهلِها ؛\r\nروشنايى مىدهد نور ما براى اهل آن زمين‌ها » چنان كه در حديث « قباب » هم هست كه مخلوقات آن از نور ما كسب روشنايى مىكنند و بنابراين ، معناى خبر خيلى روشن و بىنياز از تأويل و توجيه و مخصوصاً مفيد معناى مستحدث خواهد بود و محصل آن اين است كه زمين ما نيز در فضا ، ستاره‌اى است درخشان مانند ساير ستارگان .\r\nگفتار يازدهم : در كتاب بحارالانوار و كتاب كامل الزياره تأليف حافظ « جعفر بن قولويه » متوفاى سال 368 هجرى از حضرت صادق صلى الله عليه و آله در ضمن خبرى طولانى منقول است كه فرمود : « شبى از شب‌ها نمىگذرد مگر آن كه اخبار حوادث هر زمينى به ما مىرسد و هيچ زمينى از شش زمين يا هفت زمين نيست ، مگر آن كه اخبار آن براى ما مىآيد » « 1 » .\r\n\r\n\r\n","description":"","footnote":"\r\n( 1 ) . متن حديث : « وَ ما مِن ليلة تَأتي عَلينا إلّا و أخبارُ كلِّ أرض عِندَنا ، و ما يَحدثُ فيها ، و ما مِن أرضٍ من ستّةِ أرضينَ إلى سَبعةٍ إلّا و نحن نُؤتى بخَبرِهم . » اين حديث در معالم الزلفى ، باب 27 نيز نقل شده و در آن اضافه شده : عبداللَّه بن بكير در جايى گفت : من از امام عليه السلام پرسيدم : منتهاى اين جبل كجاست ؟ فرمود : زمين ششم و در آن‌جا جهنم است .\r\nمىگويم : اگر مراد از آن طبقات زمين باشد ، اشاره به حرارت زمين است و اگر مراد زمين مريخ يا مشترى باشد ، جبل اشاره به كوه قاف ( يعنى سايهء زمين ما ) خواهد بود ، زيرا آن منتهى به نواحى كرهء مريخ است و آن پنجمين زمين شمسى ماست .\r\n","page_name":" 190 ","page_number":190},
  {"content":"\r\n\r\nمىگويم : ببين ارتباط روحانى و اتصال ربانى و اطلاع به حقايق اشيا و وقوف بر اسرار عوالم را كه چگونه براى انسان كامل كشف مىشود چيزهايى كه بر غير وى مخفى و پوشيده است ، چنان كه در چندين قرن پيش از اختراع دوربين‌ها و ساير ادوات و ابزار آسمان‌شناسى ، مىبيند چيزهايى را كه در اجرام فلكى است و از حوادث و اخبار كُرات اطلاعاتى مىدهد كه كامل‌ترين ادوات جديد ابزار آسمان‌شناسى ، نمىتواند ده يك آن را نشان بدهد !\r\nگفتار دوازدهم : در تفسير نيشابورى و كتاب بحارالانوار و كتاب الدر المنثور به سند هفت كتاب يا بيشتر ، از حضرت رسول صلى الله عليه و آله منقول است كه فرمود : « ما بين هر زمين از زمين‌هاى هفت‌گانه تا زمين ديگر پانصد سال راه است » « 1 » و ما به زودى شرح الفاظ و اسانيد اين خبر را در مسئلهء ترتيب آسمان‌ها بيان خواهيم كرد و انطباق اين اراضى با نجوم و سياره به طورى آشكار است كه جاى ترديد نيست .\r\nگفتار سيزدهم : در كتاب بحارالانوار روايت شده است كه ابن سلام « 2 » از حضرت رسول صلى الله عليه و آله پرسيد :\r\nدر زير كوه چيست ؟ فرمودند : زمينى است .\r\n- نامش چيست ؟\r\n- جاريه .\r\n- زير آن چيست ؟\r\n- دريايى است .\r\n- نامش چيست ؟\r\n- سهسك .\r\n\r\n\r\n","description":"","footnote":"\r\n( 1 ) . متن حديث : إنَّ الأرضينَ السبعَ ما بين كلِّ أرضٍ منها و الأرضِ الأُخرى مسيرةُ خَمسائةِ عامٍ .\r\n( 2 ) . سؤالات عبداللَّه ابن سلام از صدر اسلام در نزد محدثان معروف و مشهور است و بخارى نيز در صحيح خود به آن اشاره كرده است ، ولى بعضى سؤالات وى قابل چشم پوشى است !\r\n","page_name":" 191 ","page_number":191},
  {"content":"\r\n\r\n- راست گفتى اى محمد ، زير آن دريا چيست ؟\r\n- زمينى است .\r\n- نامش چيست ؟\r\n- ناعمه .\r\n- در زير آن زمين چيست ؟\r\n- دريايى است .\r\n- نامش چيست ؟\r\n- زاخر .\r\n- زير آن چيست ؟\r\n- زمينى است .\r\nنامش چيست ؟\r\n- فسيحه .\r\n- وصف اين زمين را براى من بگو .\r\nپيغمبر :\r\nابن سلام ! هي أرضٌ بَيضاءُ كالشمسِ و ريحُها كالمِسكِ وضوؤُها كالقَمرِ و نَباتُها كالزَعْفرانِ ؛\r\nابن سلام ! آن زمينى است درخشان و سپيد چون خورشيد و بوى آن چون مشك و روشنايىاش چون ماه و گياهش چون زعفران ! « 1 »\r\n* * * از اين خبر چند مطلب مىتوان استفاده كرد كه اكتشافات علمى جديد آنها را براى\r\n\r\n\r\n","description":"","footnote":"\r\n( 1 ) . إنَّه سُئِلَ النبيَّ - صلّى اللَّه عليه و آله - عمّا تحتِ الجَبَل فقال صلى الله عليه و آله : أرضٌ . قال : و ما اسمُها ؟ قال صلى الله عليه و آله : الجاريَةُ . قال : و ما تَحتَها ؟ قال صلى الله عليه و آله : بَحْرٌ . قال : و ما اسمُه ؟ قال صلى الله عليه و آله : سَهسَك . قال : صدَقتَ يا محمد ! فما تحتَ ذلك البحر ؟ قال صلى الله عليه و آله : أرضٌ . قال : و ما اسمُها ؟ قال : ناعِمَة . قال : و ما تحتَها ؟ قال صلى الله عليه و آله : بَحرٌ . قال : و ما اسمُه ؟ قال صلى الله عليه و آله : الزاخِرُ . قال : و ما تَحتَه ؟ قال صلى الله عليه و آله : أرضٌ . قال : و ما اسمُها ؟ قال : الفَسيحةُ : قال : فِصف لي هذه الأرضَ . قال صلى الله عليه و آله : يا ابن سلام : هي أرضٌ بيضاءُ كالشمسِ و ريحُها كالمِسكِ و ضوؤُها كالقَمرِ و نباتُها كالزعفرانِ . . . .\r\n","page_name":" 192 ","page_number":192},
  {"content":"\r\n\r\nما آشكار كرده است : يكى تعدد زمين‌هاست ، چنان كه ظاهر خبر است . و اين كه در آن به ذكر سه زمين اكتفا شده دليل انحصار نيست ، زيرا كه « ابن سلام » بيشتر از اين نپرسيد و اگر پرسيده بود ، باز هم جواب مىشنيد : زمين ديگر . . . .\r\nنكته ديگر : « حركت زمين » است ، زيرا « ابن سلام » پرسيد : در زير جبل يعنى زير مطلق كوه چيست ؟ فرمود : زمينى كه نام آن جاريه است « 1 » و بسيار است كه در استعمال نامى ، صفت لازمى مقصود باشد ، چنان كه حضرت على عليه السلام مىفرمايد : نام آسمان دنيا رفيعه است ، يعنى صفت لازم و نشان آشكارش بلندى و ارتفاع است . « 2 » در واقع رسول خدا صلى الله عليه و آله در اين خبر اشاره به اين فرموده كه صفت لازم و علامت ظاهر زمين ، جريان و سير آن در فضاست تا روز رستاخيز . « 3 » مطلب ديگر : انطباق اوصافى است كه براى اين سه زمين بيان فرموده با زمين ما و مريخ و مشترى و راه انطباق ترتيب مدار آنهاست ، چه محل آنها را در زمين دانسته و مناسب‌ترين حال ما ، براى جهت گرفتن حال روبه‌رو بودن ما با خورشيد است كه چون روبه‌روى خورشيد هستيم ، كراتى كه بعد از كرهء ما هستند ، - چون مريخ و مشترى - در زير ما محسوب مىشوند . پس اين كه فرمود : در زير كوه ، يعنى در زير طبيعت و جنس كوه ، يا در زير كوهى كه معهود بين پيغمبر صلى الله عليه و آله و « ابن سلام » بوده زمينى است - زمين ما - كه نام آن « جاريه » است ، يعنى نشان و صفت لازم آن جريان در فضاست . - در مسئلهء تعدد سيارات ، خبر ديگرى كه زمين را به جريان توصيف نموده ،\r\n\r\n\r\n","description":"","footnote":"\r\n( 1 ) . يعنى در زير كوه‌ها زمين ماست و از جهت حركت و جريانى كه دارد نام آن جاريه است . ( ف )\r\n( 2 ) . اين تفسير بنا به قرائت « رفيعه » است با فاء و بعضى آن را « رقيعه » به قاف خوانده‌اند - به معناى پارچهء نقش‌دار - و اين اسم آسمان به زبان عبرانى در تورات است .\r\n( 3 ) . نوراللَّه گويد : مؤيد آن است ، اين كه كوه و زمين هر كجا كه در لفظ اجتماع كنند در معنا از هم جدا شوند و در واقع يكى به معناى صخره و ديگرى به معناى خاك مىشود و استعمال آن در اين‌جا نيز به اعتبار غلبه و كثرت اجزاى خاكى يا به جهت بودن آن در زير طبقهء صخره‌اى است .\r\n","page_name":" 193 ","page_number":193},
  {"content":"\r\n\r\nخواهد آمد .\r\nو تخصيص زمين ما به جريان ، با آن كه ساير كرات نيز اين صفت را دارند ، از اين جهت است كه اين صفت براى زمين ما در نزد مردم مجهول و براى ساير زمين‌ها معلوم بوده است . و اين كه فرمود : در زير اين زمين دريايى است ؛ يعنى مجراى وسيع مستطيل عميقى كه پر است از جوهر مواج سيال « اتر » ، چنان كه در گفتار نهم به تحقيق آن پرداختيم . و اين كه فرمود : زير اين دريا زمينى است ، گمان مىكنم مقصود كرهء مريخ باشد و سابقاً ثابت كرديم كه اطلاق اسم زمين بر ساير سيارات صحيح است .\r\nو اين كه فرمود : اسم آن زمين « ناعمه » است ، بيان صفت لازم و ظاهر مريخ است كه خرمى و آبادى باشد و در قاموس و غيره ، لغت « ناعمه » بر باغ و زمين سبز و خرم پرگياه اطلاق شده است ! چنان كه كرهء مريخ به موجب اكتشافات اخير داراى گياه و خرم است ! و فقط يك ثلث آن در زير آب پنهان است ، بر خلاف زمين ما كه دو ثلث آن در زير آب است « 1 » .\r\nپس مىتوان گفت كه روى زمين مريخ وسيع‌تر و خرم‌تر و پرگياه‌تر از روى زمين ما باشد - با اعتدال حرارت و برودت مريخ - چنان كه سابقاً تفصيل آن مرقوم شد و رنگ گياه‌هاى اين زمين - كرهء مريخ - مايل به سرخى است ، چنان كه گياه زمين ما مايل به سبزى است و از اين رو ستارهء مريخ « سرخ » به نظر مىآيد ! .\r\nبارى ، چون پرگياهى و خرمى زمين مريخ امرى است كه اختصاصش بدان ظاهرتر از ساير سيارات است ، شايسته‌ترين اسامى و صفات در مقام توصيفش همان اسم « ناعمه » است « 2 » . و اين كه فرمود : در زير آن - زير كره مريخ - دريايى است كلام را در\r\n\r\n\r\n","description":"","footnote":"\r\n( 1 ) . يا سه ربع آن .\r\n( 2 ) . آخرين اطلاعاتى كه دربارهء كره مريخ به دست ما رسيده است ، با استفاده از دستگاه  ( M . G . S ) Mars Global Surregor  بسيار شگفت‌انگيز و تكان دهنده است . روزنامه جام جم با استفاده از مجلات علمى جهان در شماره اول ، سال اول خود ، مورخ شنبه 10 ارديبهشت 1379 / 24 محرم 1421 ، ص 8 ، در اين زمينه ، تحت عنوان « مريخ همه چيز دارد » چنين نقل مىكند : -\r\n","page_name":" 194 ","page_number":194},
  {"content":"\r\n\r\n-\r\n\r\n\r\n","description":"","footnote":"\r\n- « تصاوير جديدى كه « نقشه‌بردار سرتاسرى مريخ » ( ام . جى . اس . ) با كيفيت بالا از دو كلاهك يخى مريخ گرفته است ، تفاوت‌هاى قابل توجهى را ميان اين دو ناحيه آشكار ساخته است . عقيده بر اين است كه اين تفاوت ، به اين دليل به وجود آمده است كه دو قطب مريخ براى هزاران و يا شايد حتى ميليون‌ها سال ، از شرايط آب و هوايى و تاريخچهء تكاملى متفاوتى برخوردار بوده‌اند .\r\nكلاهك شمالى ، سطحى نسبتاً يكنواخت و پر از حفره‌هاى متعدد است . حفره‌هاى موجود در اين بخش بسيار نزديك‌تر از حفره‌هاى كلاهك جنوبى به يكديگر هستند .\r\nبر اساس طول سايه‌هايى كه در آنها شكل مىگيرد ، عمق اين حفره‌ها را كمتر از 2 متر تخمين زده‌اند . دانشمندان گمان مىكنند كه بخش اعظم كلاهك قطب شمال مريخ از يخ آب تشكيل شده و دماى آن در تابستان ، معمولًا نزديك دماى انجماد آب است . در حقيقت ، كاوشگر وايكينگ در دههء 1970 م . وجود بخار آب را كه هنگام تابستان از كلاهك به هوا برمىخاست ، تأييد كرده بود .\r\nدر كلاهك جنوبى ، حفره‌ها ، فرورفتگىهاى دراز و باريك و قسمت‌هاى تخت و مرتفع بزرگ‌ترى وجود دارد . و قسمت‌هاى تخت و مرتفع كه بين گودال‌ها قرار دارند ، حدود 4 متر ارتفاع دارند و ممكن است از دى اكسيد كربن جامد ساخته شده باشند . يكى از علل جامد بودن دى اكسيد كربن ، اين است كه دماى قطب جنوب مريخ ، حتى در تابستان ، آن قدر كم است كه از ذوب شدن آن جلوگيرى مىكند . علاوه بر اين ، كلاهك جنوبى 6 كيلومتر بلندتر از كلاهك شمالى است و چنين چيزى مىتواند باعث تشكيل مقدار بيشترى يخ دىاكسيدكربن در زمستان مريخ گردد .\r\nدانشمندان اميدوارند كه بتوانند با مرتبط كردن زمين‌شناسى به آب و هوا ، دريابند كه چه عاملى تغييرات آب و هوايى مريخ را كنترل مىكند ، آيا اين سياره هيچ‌گاه آب و هوايى داشته است كه براى پرورش حيات مناسب باشد ، و اگر نداشته است علت آن چه بوده است ؟\r\nكاوشگر ام . جى . اس . هم‌چنين تصاويرى از « تنوره‌هاى غبار » و لغزش‌هاى زمين را ، در حالى كه مشغول تغيير دادن سطح مريخ بوده‌اند ، ارسال كرده است . اين تصاوير به دانشمندان سرنخ‌هاى بيشترى مىدهد تا دريابند كه چگونه طبيعت نشانه‌هاى خود را روى سطح مريخ باقى مىگذارد .\r\nتنوره‌هاى غبار ستون‌هاى كوچكى از هوا هستند كه تا حدودى شبيه تورنادوهاى زمينىاند .\r\nآنها روى سطح مريخ حركت مىكنند و نوارهاى تيره‌اى را به جا مىگذارند كه وجود آنها تاكنون براى دانشمندان به صورت يك معما باقى مانده بود . -\r\n","page_name":" 195 ","page_number":195},
  {"content":"\r\n\r\n-\r\n\r\n\r\n","description":"","footnote":"\r\n- تنوره‌هاى غبار زمانى شكل مىگيرند كه خاك در اثر گرماى روز گرم شده و در نتيجه ، هوايى كه نزديك سطح قرار گرفته نيز گرم شده است . هنگامى كه اين هواى گرم شده بالا مىرود ، شروع به چرخش مىكند ، روى سطح مريخ به حركت درمىآيد و خاك‌هاى نرم را با خود بلند مىكند . در زمين ، تنوره‌هاى غبار معمولًا تنها چند دقيقه به حركت خود ادامه مىدهند ؛ احتمالًا چنين چيزى در مورد مريخ هم صدق مىكند .\r\nاز سال 1997 م . دانشمندان در پى يافتن توضيح براى تصاويرى بودند كه ام . جى . اس . ارسال كرده بود و خطوط تيره و چرخانى را روى سطح مريخ نشان مىداد . اما در دسامبر 1999 ميلادى ، ام . جى . اس . توانست از يك تنورهء غبار در هنگام حركت عكس بگيرد ، و به اين ترتيب اولين دليل محكم بر وجود آنها را به دانشمندان ارائه كند .\r\nدانشمندان معتقدند كه با كمك اين فرآيند ، مىتوان علت تيره‌شدن سطح مريخ در بهار و تابستان را نيز تا حدودى توضيح داد ، با اين حال تنوره‌هاى غبار اغلب عرض‌هاى جغرافيايى ميانى تشكيل مىشوند .\r\nچندين دهه است كه دانشمندان مىدانند بادها سطح مريخ را تغيير مىدهند ، اما ام . جى . اس . نوارهاى تيرهء ديگرى را نيز نشان داده است كه اكنون آنها را نتيجهء زمين لغزه‌هاى جديد مىدانند . نيروى گرانش ، ماسه و خاك‌هاى نرم را در شيب گودال‌ها به پايين مىراند .\r\nتوانايى عكس‌بردارى از چندين زمين لغزه در طول يك سال ، به دانشمندان اين امكان را داده است كه دريابند قسمت‌هاى شيب‌دار مريخ با چه آهنگى شيب خود را از دست مىدهند . دانشمندان با دانستن مدت زمانى كه طول مىكشد تا اين فرآيند ، سطح مريخ را تغيير دهد ، چيزهاى بيشترى را دربارهء شكل كنونى سطح آن خواهند فهميد .\r\nرودهاى زير زمينى :\r\nتصاوير ام . جى . اس . هم‌چنان جزييات بيشترى را دربارهء آنچه كه زير طرح سيارهء سرخ مىگذرد ، براى ما آشكار ساخته است . با استفاده از دو دستگاه كه روى ام . جى . اس . نصب شده است و يكى اندازه‌گيرىهاى گرانشى و ديگرى اندازه‌گيرىهاى توپوگرافى را انجام مىدهد ، تصوير كاملى از داخل مريخ به دست آمده است .\r\nبا تركيب اطلاعات به دست آمده از اين دو دستگاه ، دانشمندان توانسته‌اند ضخامت پوستهء مريخ را در نقاط مختلف آن تعيين كنند .\r\nرابطهء پوسته يك سياره با توپوگرافى و گرانش آن ، پيچيده است ؛ اما در نهايت به ناحيه‌اى مربوط است كه در زمين‌شناسى آن را « موهو » مىنامند . اين ناحيه به افتخار آندريا موهورو ويچيك (  Andriya Mohorovichic  ) ، زلزله‌شناس اهل كرواسى ، كه اولين بار آن را شرح داد ، به اين نام خوانده مىشود . موهو ناحيه‌اى است كه در آن ، پوسته و جُبّه به يكديگر مىرسند . دانشمندان با تعيين ضخامت پوسته و توليد نقشهء موهو ، در حال به دست آوردن دركى بهتر از ساختار درونى مريخ هستند .\r\nدانشمندان با محاسبات خود دريافته‌اند كه در زير قسمت‌هاى مرتفع قطب جنوب ، ضخامت پوسته حدود 80 -\r\n","page_name":" 196 ","page_number":196},
  {"content":"\r\n\r\nمجراى درياهاى آسمانى وارد كرده و بلكه اگر اخبار درياهاى آسمانى را زير و رو كنى ، بيشتر ، بلكه همه را با آن تحقيق منطبق خواهى يافت . و اين كه فرمود : در زير آن دريا زمينى است ، گمان مىكنم مقصود كرهء مشترى باشد ، چه اوصافى كه براى اين زمين شمرده به چند دليل منطبق با كرهء مزبور است :\r\nيكى اين كه آن را به اسم « فسيحه » معرفى نموده و « فسحت » اين كره و وسعت سطح آن بيش از همهء سيارات است ، چنان كه تقريباً حجم آن يك هزار و چهار صد برابر زمين ماست ، پس لايق‌ترين اسماء و صفات « مشترى » در مقام توصيف آن ، اسم « فسيحه » است .\r\nدليل ديگر اين كه فرمود : مانند خورشيد درخشان است و گمان مىكنم كه وجه تشبيه مشترى به خورشيد استمرار نور و روشنايى آن باشد ، زيرا هم‌چنان كه قرص خورشيد مركز و منشأ انوار و از اين رو هميشه روشن و درخشان است ، كرهء مشترى\r\n\r\n\r\n","description":"","footnote":"\r\n- كيلومتر است . اما با پيشروى به سمت قطب شمال ، اين ضخامت كم و كمتر مىشود تا اين كه در زير قسمت‌هاى كم ارتفاع قطب شمال ، تنها به 35 كيلومتر مىرسد .\r\nاين ساختار پوسته ، توضيح مىدهد كه چرا قسمت‌هاى كم ارتفاع قطب شمال مريخ ، درزمان جوانى اين سياره مىتوانسته‌اند آب را به سرعت درخود جمع كنند .\r\nجريان رو به شمال آب در اويل تاريخچهء سياره ، شبكه‌اى از دره‌ها و نهرهايى را ايجاد كرده بود كه آب از آنها سرريز مىشد . اين نهرها كه اكنون در زير خاك سياره مدفون شده‌اند ، حدود 201 كيلومتر عرض و بيش از 1600 كيلومتر طول داشتند . شايد آنها يكى از اقيانوس‌هاى اوليهء اين سياره را پر مىكرده‌اند . اندازهء آنها نيز اين مطلب را مىرساند كه آب در آنها به سرعت جمع مىشده است .\r\nبا استفاده از گرانش و توپوگرافى ، هم‌چنين مىتوان اطلاعاتى را دربارهء سردشدن مريخ در طول زمان به دست آورد . دوره‌اى كه طى آن حرارت درون مريخ به سرعت كاهش يافت ، ممكن است مربوط به زمانى باشد كه مريخ هواى گرم‌ترى داشت ، آب به صورت مايع روى سطح آن جريان داشت و ميدان مغناطيسى كه دور تا دور سياره را گرفته بود ، آن را از بادهاى خورشيدى محافظت مىكرد .\r\nنقشه‌بردار سرتاسرى مريخ هم‌چنان به فرستادن تصاوير و اطلاعات جديد ادامه مىدهد .\r\nدانشمندان اين اطلاعات را تجزيه و تحليل مىكنند و سعى مىكنند معماهاى سيارهء سرخ را حل كنند . شايد سرانجام بتوانيم تصوير كاملى از تكامل اين سياره به دست آوريم » . ( خ )\r\n","page_name":" 197 ","page_number":197},
  {"content":"\r\n\r\nنيز هميشه نور بر صفحات سطوح آن تابان است ، يكى به علت اين كه داراى نُه قمر است كه هميشه با سرعت به گرد آن مىگردند و ديگر كوتاهى شب‌هاى آن است كه يك نيمه‌اش بيشتر اوقات از نور خورشيد روشن است و ديگر آن كه كرهء زحل را در كرهء مشترى چنان مىبينند كه كرهء ماه را در زمين ما و اين هم يكى از علل دوام روشنايى مشترى است .\r\nو اين كه فرمود : « ضوؤُها كالقمر ؛ روشنايى آن چون ماه است . » گمان مىكنم وجه تشبيه مشترى به ماه بعد از تشبيه درخشندگى آن به خورشيد ، همانا بيان جهت اكتساب نوراز خورشيد باشد ؛ يعنى هم‌چنان كه به اتفاق همهء دانشمندان هيئت روشنايى ماه از خورشيد است ، روشنايى كرهء مشترى نيز مطابق هيئت جديد ، مستفاد از نور خورشيد است .\r\nو جملهء « ضوؤُها كالقمر » را از اين جهت پس از جملهء « بيضاء كالشمس » آورده است كه توهّم نشود مشترى هم چون خورشيد ذاتاً روشن و روشنىبخش است و به طور اشاره بيان نموده كه نور مشترى نيز چون نور ساير سيارات ، مكتسب از خورشيد است .\r\nو اين كه فرمود : « نباتها كالزعفران ؛ گياهش چون زعفران است . » چون وجه تشبيه را ذكر ننموده قدرى مطلب مبهم است و نمىدانيم آيا مقصود اين است كه گياه زمين مشترى از حيث طبع چون زعفران است ؟ يا از حيث شكل ، يا از جهت رنگ و ممكن است وجه شباهت را همان رنگ گرفته ، عبارت خبر را بدان تفسير نموده و بگوييم :\r\nهم‌چنان‌كه نوعاً رنگ گياه مريخ مايل به سرخى و رنگ گياه زمين ما مايل به سبزى است ، گياه زمين مشترى زعفرانى رنگ است ، بعضى از دانشمندان گفته‌اند كه گياه و درخت در « مشترى » فراوان است ، چون ميزان حرارت آن معتدل است و علاوه ، درخت‌هاى آن به سبب بزرگى مشترى از زمين ما ، بزرگ‌تر است و اگر اين گفتار صحيح باشد ، روايتى را كه « قمى » در تفسير خود از پيامبر صلى الله عليه و آله دربارهء بزرگى برگ‌هاى\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدرختان در « سدرة المنتهى » نقل كرده ، مىتوانيم به آن حمل كنيم .\r\n* * * بعضى فلاسفه را عقيده بر اين است و در تقويم « المؤيد » سال 1319 دربارهء رنگ گياهانى كه در زمين‌هاى سيارات مىرويد ، از اخترشناسان اروپا نقل كرده است كه نبات كرهء « زحل » به رنگ مس ، و از « مشترى » سپيدى مخلوط به زردى و گندمى ؛ و از « مريخ » سرخ ، و از « زهره » سپيد ساده ، و از « عطارد » دورنگ است و موافقت اين نقل با مراتبى كه ذكر كرديم روشن است . . . . البته اين خبر قدسى - كه شرح آن گذشت - كاشف اسرار بزرگى است كه برخى را در اين كتاب روشن كرديم و پاره‌اى را در كتاب ديگر منتشر خواهيم نمود .\r\nگفتار چهاردهم : در كتاب بحارالانوار از حافظ « مثنى حناط » ، يار حضرت صادق عليه السلام ، روايت شده است كه گفت : از آن حضرت پرسيدم : آسمان‌ها چند تاست ؟\r\nفرمود : هفت است و هيچ آسمانى نيست جز آن كه در آن خلقى است و ما بين هر آسمان و آسمان ديگر نيز خلقى است تا آسمان هفتم » . عرض كردم : شمارهء زمين‌ها چند است ؟ فرمود : هفت است كه پنج تاى آن داراى مخلوقات و دوتاى آن هواست و چيزى در آن نيست .\r\nعين اين خبر را در كتاب‌خانه « محدث نورى » به همين الفاظ در اصل كتاب « مثنى حناط » ديده‌ام و ان‌شاء اللَّه به زودى به ترتيب آسمان‌ها و حقيقت و مخلوقات آنها را بيان خواهيم نمود .\r\nبارى ، مقصود از دو زمينى كه فرموده داراى خلقى نيست ، شايد كرهء « عطارد » و كرهء « اورانوس » باشد ، زيرا در نزد اهل هيئت جديد ، مورد ظن قوى است كه اين دو كره خالى از موجودات است ، ولى اخبار اشاره دارد بر وجود مخلوقات زنده ، در همهء سيارات ، و ممكن است اين اختلاف ناشى از اختلاف زمان‌ها باشد ؛ بدين معنا كه اين دو زمين در يك عصرى خالى از مخلوقات بوده و بعداً داراى خلقى شده است يا\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبرعكس ( ! ) و ممكن است حمل بر اختلاف حقايق مخلوقات نمود ، يعنى اخبارى كه مثبت وجود حيوان در اين دو كره است ، ناظر به جنسى و اخبارى كه حاكى از عدم است ، ناظر به جنس ديگرى باشد .\r\nگفتار پانزدهم : در كتاب بصائر الدرجات و كتاب اختصاص شيخ مفيد و كتاب منتخب الاختصاص به چهار طريق و در كتاب بحارالانوار به اسناد قوى از حضرت باقر عليه السلام روايت شده است كه در وصف حضرت مهدى عليه السلام مىفرمايد :\r\nأما إنّه سَيَرَكَبُ السِحابَ ، و يَرتَقي في الأسبابِ ، أَسبابِ السمواتِ السَبعِ و الأرضينَ السَبعِ خَمسٌ عَوامِرُ وَ اثْنَتانِ خَرْباوانِ ؛\r\nاو به زودى سوار ابر مىشود و بالا مىرود در اسباب و ابزار به اسباب آسمان‌هاى هفت‌گانه و زمين‌هاى هفت‌گانه كه پنج زمين آباد و دو زمين ويران است . « 1 » دلالت اين خبر بر تعداد زمين‌ها و شمول آن بر موجودات زنده ، چون اشاره به عمران و آبادى آنها شده است ، واضح و روشن است .\r\nو اين كه فرمود : « بالا مىرود در اسباب » احتمال دارد كه اشاره به تكميل وسايل و آلات فضاپيمايى باشد كه در عصر ما ناقص است - مثل هواپيما - از وسايط نقليهء هوايى كه به واسطهء بخار يا قوهء موتور و امثال آن ، پرواز مىكند . شايد اين اسباب تا عصر ظهور حضرت مهدى ( عج ) به طورى تكميل مىشود كه بر آن سوار شده به كرات ديگر مسافرت مىكند . آيا به ياد نداريد كه مردم پيش از اين قادر نبودند كه يك متر به بالا بروند ؟ و اكنون در نتيجهء ترقى علوم و تربيت افكار با تكامل وسايل\r\n\r\n\r\n","description":"","footnote":"\r\n( 1 ) . چنان كه اشاره شد محتمل است كه آن دو زمين ويران عطارد و اورانوس باشد ، زيرا عطارد از همهء سيارات به خورشيد نزديك‌تر و حرارتش بدين جهت بيشتر است به اندازه‌اى كه زندگانى موجود زنده در آن غير ممكن است . و اورانوس به اندازه‌اى از خورشيد دور تر است كه برودت آن از همهء سيارات بيشتر و جنبنده‌اى در آن نتواند زندگانى نمايد . ( س )\r\n","page_name":" 200 ","page_number":200},
  {"content":"\r\n\r\nفضاپيمايى ، هزاران كيلومتر بالاى ابرها و كوه‌ها پرواز مىكنند . « 1 » پس اگر مىبينيم كه در اين مدت كم - از دو قرن پيش به اين طرف اين اسباب و وسايل تا اين اندازه ترقى كرده و به اين درجه تكامل رسيده‌اند - هيچ استبعادى ندارد كه اين اسباب به تدريج در قرن‌هاى آينده پيشرفت نموده از كرهء هوايى ما خارج و در محيط فضاى ديگرى جولان‌گر شود و به طورى مقدمات و مبادى تكميل و موانع مرتفع گردد كه بتوان با آنها به كرات آسمانى ديگر مسافرت و با ساكنان آنها معاشرت نمود ! « 2 » چنان كه در قرآن كريم در سورهء حجر مىفرمايد « 3 » :\r\n« وَلَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ » ؛\r\nو اگر بگشاييم بر ايشان درى از آسمان پس شروع كنند به بالا رفتن در آن . « 4 » و يا اين كه علوم و فنون در نزد ساكنان كرات ديگر ترقى كند و آنها با اسباب و\r\nوسايل خود ، به سوى ما بيايند و دانش خود را به ما بياموزند و ما هم به نوبت خود ، به\r\n\r\n\r\n","description":"","footnote":"\r\n( 1 ) . به ويژه در عصر ما كه مملو از اكتشافات و صنايع نوينى است كه عقول از عظمت و دقت و محكمى آنها حيران است ! اين موشك‌هاى عجيب به ما مژده مىدهند كه به زودى به كرهء قمر خواهيم رسيد . و اين صنعت و فن جديد براى ما اسباب و وسايلى مىسازد كه به سوى كواكبى پرواز كنيم كه اگر روزى آروزى آن را مىكردند ، باور نمىكرديم ! آيا اين ماه‌هاى مصنوعى و موشك‌هاى كيهان پيما كافى نيست كه ما مضمون اين خبر شريف را در مورد پرواز به سوى آسمان‌ها و گردش در اين فضاى وسيع و پهناور مملو از عجايب ، بفهيم ؟\r\n( 2 ) . خوانندگان محترم دقت دارند كه تاريخ تأليف كتاب به يك قرن پيش برمىگردد و در آن تاريخ ، هيچ يك از پيشرفت‌هاى كنونى در فضا پيمايى ، وجود نداشت . ( خ )\r\n( 3 ) . در سورهء حجر آيهء چهاردهم است . ( س )\r\n( 4 ) . حضرت اميرالمؤمنين امام على عليه السلام ، در يكى از خطبه‌هاى خود مىفرمايد : « فكأنّكم قد تكاملت من اللَّه فيكم الصنايع و أراكم ما تأملون ؛ گويا مىبينم شما را كه خداوند در ميان شما صنايع را تكميل فرموده و به آنچه كه آرزومند هستيد رسانيده است . » به اتفاق همهء شارحان ، اشاره به ظهور و نهضت آن مرد بزرگوار موعود است كه در زمان وى صنايع به درجهء كمال خواهد رسيد و بشر در آن روز ، از هر جهت كامل و به آروزى خود نايل خواهد شد ، زيرا اسباب تكامل مادى را از قبيل هواپيما ، راديو ، اتومبيل و ساير صنايع كه امروز رو به تكامل نهاده قبلًا آماده نموده و اسباب تكامل روحى را نيز با تعليمات آن مصلح ملكوتى آماده خواهد كرد . در آن روز پيروز بشر از شرّ عارى خواهد شد . ( س )\r\n","page_name":" 201 ","page_number":201},
  {"content":"\r\n\r\nجانب آنها پرواز كنيم ! همهء اين وقايع ممكن و احتمال وقوع آن هست و در نزد افراد دانا در خور باور است و اگر مىشد كه يك روز از آن روزها را به تمام عمر خود خريدارى كنم ، عمر خود را مىفروختم و از اين سوداى سودمند ، بس خرسند بودم ! ولى ما با كوتاهى عمرها و كمى استعدادهاى خود ، چگونه چنين روزى را خواهيم ديد ؟ زيرا تاكنون موفق به مشاهدهء مبادى آثار تمدن كه ديگران به آخر آن رسيده‌اند نشده‌ايم و همين در ضعف ما بس كه از تلسكوپ و ساير وسايلى كه به وسيلهء آنها كوه‌هاى كرهء ماه را مىبينند ، فقط نامى شنيده‌ايم و هنوز در مملكت ما عكس آن هم يافت نمىشود !\r\nخلاصهء كلام آن كه : ترقى اسباب و وسايل فضايى در قرون آينده به حدى كه حمل و نقل مسافر يه كرات ديگر معمول گردد ، امرى است ظاهر و وقوع آن قطعى است و بنابراين مىتوان فرمايش حضرت « باقر عليه السلام » را كه در تكميل خبر مزبور مىفرمايد :\r\n« أمّا إنّه سيركب السحاب » بر تكميل آلات و ادوات آسمانى ، حمل كنيم ، زيرا كه سوار شدن بر ابر ، يعنى بالا رفتن و گردش كردن در بالاى ابر بحمداللَّه در عصر ما ممكن و معمول است .\r\nو شايد هم مراد از ارتقاى مهدى ( عج ) « در اسباب » اشاره به دوران جديد آبادانى و عمران و ترقى جهانى باشد كه بدون شك از دوران صدور گفتار امام باقر عليه السلام به طور روزافزون و غير قابل توصيف ، تكامل يافته است . چنان كه امير المؤمنين على عليه السلام در يكى از خطبه‌هاى نهج البلاغه در وصف امام قائم آل محمد ( عج ) مىفرمايد : « فكأنّكم قد تكاملت من اللَّه فيكم الصنايع و أراكم ما كنتم تأملون » كه به اتفاق آراى شارحين ، مراد از آن ، ظهور قائم آل محمد ( عج ) است .\r\nما ظهور مهدى موعود و مصلح جهانى را در روزى كه صنعت‌ها و هنرها تكامل يافت و اسباب و وسايل زمين‌ها محكم‌تر شد ، با كمال بىصبرى انتظار داريم . البته اين امر هيچ بعيد نيست ، چنان كه صنايع فعلى نيز بر پيشينيان معلوم نبود و در دوران\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nصدر اسلام ، اصولًا در نزد مردم تصور آن غير معقول مىنمود .\r\nمردم قرون پيشين در قرآن مجيد مىخواندند :\r\n« وَالخَيْلَ وَالبِغالَ وَالحَمِيرَ لِتَرْكَبُوها وَزِينَةً وَيَخْلُقُ ما لاتَعْلَمُونَ * وَعلى اللَّهِ قَصْدُ السَّبِيلِ » « 1 » ؛\r\nو اسبان و استران و خران [ آفريد 
  ] تا بر آن سوار شويد و براى زينت ، و چيزها خلق مىكند كه شما نمىدانيد . راه راست به عهده خداست .\r\nولى آنان هرگز به وجود آمدن وسايل و اسباب حمل و نقلى را كه امروز ما مىبينيم ، اصولًا تصور هم نمىكردند و هيچ بعيد نيست كه فرزندان ما چيزهايى را ببينند كه هرگز به فكر ما نرسيده و آينده حقايق را كشف خواهد نمود ! « 2 »\r\n\r\n\r\n","description":"","footnote":"\r\n( 1 ) . نحل ، آيات 7 - 8 .\r\n( 2 ) . دو نمونه از آخرين اكتشافات دنياى نجوم و آسمان بزرگ را كه در آخرين شماره‌هاى مطبوعات علمى ويژه آسمان شناسى و نجوم نقل شده است ، براى پى بردن به عظمت خلقت و جهان بزرگ هستى ، عيناً نقل مىكنيم :\r\nسيارات بىمدار در خوشهء ذوزنقه :\r\n« ستاره‌شناسان انگليسى ادعا مىكنند كه سيزده سيارهء داراى حركت آزاد را در فضاى بيرونى منظومهء شمسى يافته‌اند . اين سيارات در ابر گسترده‌اى از گاز و غبار شناورند .\r\nكشف مذكور به دنبال حساس‌ترين پژوهشى كه تاكنون بر روى ناحيه‌اى سحابى جبار انجام گرفته است ، صورت گرفت . سحابى جبار محل تولد ستارگان جديد است .\r\nدكتر فيليپ اوكاس از دانشگاه هرتفورد شاير و دكتر پاتريك روش از دانشگاه آكسفورد مىگويند : اين اجرام در هيچ مدارى قرار ندارند و به خودى خود در ميان فضا حركت مىكنند .\r\nقبلًا تنها دو نمونه از اين گونه اشيا كشف شده بود و كشف سيزده مورد ديگر از آنها به صورت يك خوشه نشان مىدهد كه سيارات بسيار بزرگ و ستارگان كوچك احتمالًا خيلى فراوان‌تر از آنچه كه قبلًا پنداشته مىشد ، هستند .\r\nاين پژوهش هم‌چنين موجب آشكار شدن بيش از صد مورد از اجرام معروف به كوتولوهاى قهوه‌اى گرديده است . كوتوله‌هاى قهوه‌اى توده‌هايى هستند كه براى فعال شدن واكنش‌هاى همجوشى لازم به منظور افروزش ستارگان ، به حد كافى پرجرم نيستند . اين اجرام كه جرمشان كمى بيش از سيزده برابر سيارهء مشترى است تنها تابشى به رنگ سرخ متمايل به قهوه‌اى دارند كه نام آنها برگرفته از همين ويژگى است .\r\n* * * -\r\n","page_name":" 203 ","page_number":203},
  {"content":"\r\n\r\nبحث مفصل را در اين زمينه من در دو تأليف الشريعة و الطبيعه و مظاهر الطبيعة فى ظواهر الشريعه آورده‌ام ، مراجعه شود .\r\n\r\n\r\n","description":"","footnote":"\r\n- پژوهش جديدى كه با استفاده از تابش فرو سرخ بر روى خوشهء ذوزنقه در سحابى جبار صورت گرفته است ، سيزده شىء ديگر را در زير اين آستانهء جرمى آشكار ساخت كه كوچك‌ترين آنها در حدود هشت برابر مشترى جرم دارد . همين اجرام هستند كه ستاره‌شناسان بريتانيايى آنها را سيارات داراى حركت آزاد مىنامند .\r\nآنها تنها گرماى بازمانده از زمان تولد خود را ساطع مىكنند . به گفتهء اختر شناسان ، آنها بيشتر شبيه سيارات غول‌پيكرند ، تا ستارگان كوچك ؛ ولى با اين حال از مدارهايى همانند مدار سيارات منظومهء شمسى ما نيز پيروى نمىكنند .\r\nاز آن‌جا كه « كوتوله‌هاى قهوه‌اى » و « سيارات داراى حركت آزاد » به سرعت سرد مىشوند ، ساده‌ترين زمان براى كشف آنها ، زمان جوانى آنهاست كه هنوز بخشى از گرماى هنگام تولد را در خود حفظ كرده‌اند . اشياء موجود در خوشه ذوزنقه ، حداكثر عمرى در حدود يك ميليون سال دارند .\r\nاين پژوهش با استفاده از يك دوربين جديد بر روى تلسكوپ فروسرخ بريتانيا  ( UKIRT )  در هاوايى انجام گرفته است و يافته‌هاى آن در ماهنامهء اشارات انجمن سلطنتى ستاره‌شناسى به چاپ خواهد رسيد .\r\nعنوان فرعى سيزده جرم كشف شدهء جديد كه در حد فاصل سيارات غول پيكر و ستارگان كوچك جاى دارند ، كمتر از يك ميليون سال از عمر آنها مىگذرد و در هيچ مدارى قرار ندارند » . ( خ )\r\n","page_name":" 204 ","page_number":204},
  {"content":"\r\n\r\n\r\nمسئلهء پنجم : سيارات نه‌گانه و زمين‌هاى هفت‌گانه ؟\r\nپرسش پنجم : به طورى كه دست يافته‌ايم در شريعت اسلام مطابق اخبار متواتر تعداد زمين‌ها هفت است و اين ترتيب خيلى عجيبى است ! نه با هيئت قديم راست آيد و نه با نظام جديد ! ، زيرا در هيئت جديد عدهء سيارات نُه است نه هفت ، و در هيئت قديم هم گرچه عدهء آنها هفت است ، ولى اسم « ارض » در آن هيئت بر سيارات صدق نمىكند و زمين ما را هم با اين كه زمين حقيقى است ، جزو سيارات نشمرده‌اند . به اضافه اين كه جرم خورشيد را - با اين كه به اتفاق همهء ، آن را زمين نتوان گفت - در اعداد سيارات درآورده‌اند .\r\nپس وجه اين كه در شريعت اسلام تعداد زمين‌ها و آسمان‌ها را منحصر به هفت دانسته و به هيچ وجه ذكر از كرهء « فلكان » و كرهء « نپتون » ننموده‌اند ، چيست ؟\r\nپاسخ : چون اين مسئلهء مشكل در حقيقت منحل به دو سؤال مىشود ، جواب را نيز در دو مقام ذكر مىكنيم : يكى آن كه آيا شارع اسلام عدهء زمين‌ها را منحصر به هفت دانسته يا نه ؟ و ديگر آن كه آيا از ذكر دو كرهء مزبور سكوت نموده است يا خير ؟\r\n\r\nمقام اول\r\nاين است كه گوييم : گرچه در كلمات شرع غالباً تعداد آسمان‌ها و زمين‌ها هفت\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاست ، ولى بسا هست كه از ذكر عدد ، نفى زايد بر آن ، استفاده نمىشود « 1 » ؛ به اضافه اين‌كه ائمه عليهم السلام براى پاره‌اى از خواص اصحاب خود تصريح فرموده‌اند : زمين‌ها بيش از هفت است . اين را در باب اخبار مشعر بر وجود فلكان و نپتون ، ياد خواهيم كرد .\r\nدر گفتار ششم در مسئلهء تعدد زمين‌ها ، توضيح داده شد كه عده زمين‌ها تقريباً سيصد و در بعضى اخبار چهل است و باز در مسئلهء تعدد عوالم هم امثال اين اخبار به نظر خوانندگان خواهد رسيد .\r\nپس علت شيوع اخبار بر اين كه زمين‌ها هفت است با اسقاط دو كرهء مزبور ، اين است كه هفت سياره با چشم‌هاى عادى هم ديده مىشود حتى در نزد پيشينيان ، ولى آنها به سياره بودن بعضى آنان پى نبرده‌اند . و اين هفت كرهء سيار عبارتند از : زمين ، زهره ، عطارد ، مريخ ، مشترى ، زحل ، اورانوس . البته مىگويند اورانوس هم مرئى و ديدنى است ، اما خيلى كوچك و به اندازه يك پنجم سيارات قابل رؤيت است ، مثل ستاره « سها » ولى از آن روشن‌تر !\r\nبارى اشخاصى كه به آسمان نگاه مىكردند ، چه سابق و چه امروز ، ستارهء « اورانوس » را ديده و مىبينند ، ولى در گذشته يا به جهت كندى حركت و يا از جهت كنار بودن آن ، يا از جهت ديگر ، نمىدانستند كه مثل ساير سيارات گردش هم مىكند .\r\nاما فلكان و نپتون : چون اولى خيلى به خورشيد نزديك و دومى خيلى از آن دور است ، هيچ وقت كسى نتوانسته كه با چشم عادى آنها را ببينند ، فقط در قرون ما چشم‌هاى مسلح به دوربين هاى مجهز و نيرومند ، آنها را مىبينند ، پس وقتى ثابت شد كه سيارات مرئيه كه به چشم عادى ديده مىشوند ، هفت است و مسلم شد كه دو كرهء فلكان و نپتون به چشم عادى ديده نمىشود ، مىگوييم : تصور مىرود كه شرع مطهر در مقام بيان عدهء سيارات براى عامهء مردم ، فقط نظر به سيارات قابل رؤيت داشته نه\r\n\r\n\r\n","description":"","footnote":"\r\n( 1 ) . يعنى اين كه فرمود : هفت زمين نمىتوان گفت مقصود اين بوده كه غير از اينها زمين ديگرى نيست . ( ف )\r\n","page_name":" 206 ","page_number":206},
  {"content":"\r\n\r\nسياراتى كه در آن قرون ، قابل رؤيت نبوده است . پس چون فقط اين زمين‌هاى هفت‌گانه در آن زمان قابل رؤيت بوده شارع مقدس هم در كلمات خود فقط آنها را ذكر نموده است و چون فلكان و نپتون و امثال آن امكان رؤيت نداشتند در كلمات عام خود كه براى عموم بيان مىنموده است ، توجهى به ذكر آن ننموده و فقط به طور اشاره ، خاطر نشان خواص اصحاب خود نموده است ، چنان كه به زودى شرح داده خواهد شد .\r\nو اما ذكر آسمان‌هاى هفت‌گانه دراخبار و آثار ، به ملاحظهء تعداد زمين‌هاست كه شرع مقدس ما ، براى هر زمينى آسمانى مخصوص به آن قائل شده است . علاوه بر توجيه مزبور ، در اين مقام احتمال ديگرى هم هست و آن اين كه بنا بر تحقيقات و بررسىهايى كه بعداً خواهيم نمود ، آسمان هر زمينى عبارت از كرهء بخارى است كه محيط بر اطراف آن زمين است و كرهء بخار پيدا نمىشود مگر به وجود دو شرط : يكى حرارت و اجزاى آتشين و ديگرى رطوبت و اجزاى آبى ! و وجود اين دو شرط در سيارات هفت‌گانه‌اى كه ديده مىشوند مورد احتمال قوى است و از اين جهت اهل فن مدعى هستند كه كرهء بخار فقط در سيارات مزبور رؤيت شده است و بعد از اين ، در مسئلهء دوازدهم تصريحات آنان را كه مربوط بدين مقام است ، ذكر خواهيم نمود .\r\nو اما دو سيارهء قابل رؤيت - فلكان و نپتون - خيلى بعيد است كه اين دو شرط هر دو در هر يك از آنها موجود باشد . براى اين كه كرهء فلكان آن قدر به خورشيد نزديك است كه از فرط حرارت خورشيد عادتاً رطوبتى در آن باقى نخواهد ماند تا بخار از آن توليد شود . هم‌چنان كه نپتون به علت دورى زياد از خورشيد ، حرارتى در آن نيست تا از رطوبت ، بخار توليد شود ، زيرا طبق تقدير و تخمين اهل فن ، حرارت خورشيد در كرهء نپتون نهصد بار كمتر از حرارت آن در زمين ماست . بايد دانست كه مراتب مزبور ، از روى تقريب ظن و گمان است ، نه مبتنى بر مبادى علمى و يقينى و خدا به آنچه خود آفريده داناتر است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nمقام دوم\r\nدر بيان اين كه آيا شرع مقدس اسلام از وجود فلكان و نپتون خبر داده و يا نظر به مصلحتى ، در اين باب سكوت اختيار نموده است ؟\r\nبديهى است كه خبر دادن از امثال اين مطالب ، بدين طريق است كه اوصاف ظاهرى و آثار منطبق بر آن را ذكر كنند ، نه اسامى جديد كه اروپاييان در قرون اخير پس از كشف ، براى آنها وضع كرده‌اند . گفتار ما در اين مقام اين است كه مطابق دلايلى كه در دست داريم ، شريعت اسلامى خبر از وجود دو زمين پنهانى ! - مستور داده و اوصاف ويژه‌اى براى آن دو ذكر نموده است كه چون مىسنجيم ، آن اوصاف را بر دو كرهء نپتون و فلكان منطبق مىيابيم . اما نسبت به كرهء « نپتون » - كه در سال 1264 ه . ق / 1846 م . كشف شد - خبرى هست كه به گمان من ناظر بدان كره است و آن خبر در كتاب بحارالانوار و معانى الاخبار و غيره به اسناد قوى به حضرت صادق عليه السلام منسوب است كه از آن حضرت پرسيدند : معناى « افق مبين » كه در قرآن است ، چيست ؟ فرمود :\r\nقاعٌ بينَ يَدَي العَرشِ فيه أنهارٌ تَطْرُدُ . . . ؛\r\nزمينى است در نزد عرش كه داراى نهرهاى جارى است .\r\n« قاع » در لغت به معناى زمين و « طرد » در لغت به معناى جريان است و مخالفت اين حديث با مبانى هيئت قديم و انطباق آن بر كرهء نپتون روشن است ، زيرا « عرش » در لغت به معناى « سقف » است و در اصطلاح شرع ، مطابق تحقيقى كه در مسئلهء تعدد عوالم خواهيم نمود ، عبارت از منتهاى عوالم اجرام و اجسام از همهء جوانب و اطراف است . چنان كه اسم « كرسى » هم بر محدّد افلاك سيارات و آخرين منطقهء عالم شمسى ما ، حمل شده است .\r\nبنابراين ، ممكن است زمينى كه از ميان ساير زمين‌هاى سيار در برابر عرش عرض اندام كرده ، همان « نپتون » باشد كه بر حسب ظاهر ، آخرين كوكب عالم شمسى ما و در\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبرابر ميدان ثوابت نمودار است . و شايد وجه تعبير از آن به افق ، يك نوع اشاره به محيط بودن مدار آن بر ساير اجرام و مدارها ، مثل احاطهء افق بر اجرام زمين ما باشد .\r\n* * * و امّا راجع به « فلكان » كه آن نيز در سال 1264 ه . ق / 1846 م . كشف شد ، باز گمان من خبرى است در كتاب بحارالانوار و در كتاب مناقب حافظ « شيخ رجب برسى » - تأليف شده در سال 800 ه . ق . - و در كتاب مصباح فاضل ابراهيم كفعمى - از علماى قرن نهم - نقل شده و سلسلهء سند آن منتهى به حضرت كاظم عليه السلام مىشود كه آن حضرت از آباى گرامى خود روايت مىفرمايد : جبرئيل به حضرت رسول صلى الله عليه و آله عرض كرد :\r\nوالذي بَعَثَكَ بِالحَقِّ نبيّاً إِنَّ لِلمَغرِبِ أرضاً بَيضاءَ فيها خَلْقٌ مِن خَلْقِ اللَّهِ - إلى أن قال :\r\nو مسيرُ الشمسُ في بلادِهِم أربعونَ يوماً ؛\r\n« 1 » قسم به خداوندى كه تو را بر حق و راستى به رسالت برانگيخت كه در پشت مغرب ، زمين سپيدى است كه داراى مخلوق است و گردش خورشيد در شهرهاى آنها ، چهل روز است ! .\r\nو مثل اين خبر است حديثى كه علامهء مجلسى در بحارالانوار از بعضى مفسران نقل مىكند :\r\nإِنَّ لِلَّهِ سُبحانَه و تعالى مِن وراءِ جَبَلِ قافَ أرضاً بَيْضاءَ كالفِضّةِ المَجْلُوَّةِ طُولُها سَيْرُ\r\n\r\n\r\n","description":"","footnote":"\r\n( 1 ) . در اين خبر اشاره به سكون خورشيد و حركت زمين‌ها و سيارات به دور آن است براى آن كه حركت خورشيد به دور زمين‌ها - طبق نظريهء هيئت قديم ، منظم و يك‌سان بوده و هيچ گونه اختلافى در آن متصور نبود و بنابر آن بايستى سير و حركت خورشيد بر سطح همهء زمين‌ها 24 ساعت يا 360 روز باشد و ديگر معنا ندارد كه گردش خورشيد بر دور زمين‌ها در بعضى 30 روز و در بعضى ديگر 40 روز يا كمتر و بيشتر در ديگران - باشد ، مگر آن كه معتقد به هيئت جديد باشيم ؛ يعنى بگوييم كه خورشيد ثابت است و زمين‌ها به دور آن مىچرخند ! و اين اختلاف ناشى از كيفيت حركت آنهاست . اين نكته را بعضى از معاصرين گفته‌اند .\r\nآرى فقط همين كافى است كه اين خبر به زمينى غير از زمين ما اشاره مىكند و اين خود بر فساد و غلط بودن هيئت بطلميوسى دليل و شاهد خوبى است .\r\n","page_name":" 209 ","page_number":209},
  {"content":"\r\n\r\nأربعينَ يوماً للشمسِ . . . ؛\r\nخدا را در پشت كوه قاف زمينى است سفيد چون نقرهء پرداخته كه طول آن به اندازهء گردش چهل روز خورشيد است .\r\nو در كتاب العوالم از امام موسى بن جعفر عليهما السلام خبر ديگرى بدين مضمون نقل شده است .\r\nانطباق مضامين اخبار فوق بر ستارهء فلكان از اين راه است كه چون فلكان به خورشيد نزديك و اشعهء خورشيد در نهايت قوت بر آن مىتابد ، از « نقرهء پرداخته » روشن‌تر و سفيدتر است و براى روشن شدن مطلب بايد گفت : با اين كه بُعد كرهء « عطارد » نسبت به آفتاب ، به 29 درجه مىرسد ، قوت نور و حرارت خورشيد در آن هشت برابر زمين ماست . پس چگونه خواهد بود حال روشنى و حرارت فلكان كه نهايت دورى آن از خورشيد فقط هفت درجه است . و از اين رو فرنگىها آن را « فلكان » نام نهاده‌اند . و فلكان اسم كوه آتش فشان است كه مُعرّب آن « بُركان » است .\r\nحاصل آن كه : ستارهء فلكان از كثرت نزديكى كه نسبت به خورشيد دارد ، از هر جسم سفيدى سفيدتر و روشن‌تر است .\r\nجهت ديگر براى تكميل اين تطبيق آن كه : طول هر زمينى عبارت است از خط استوايى ، يعنى دايرهء استوا « مثل زمين ما » و آفتاب ، بيست روز از روزهاى ما در سير سالانه نه محورى با اجزاى دايرهء طول فلكان مواجه و روبه‌رو است ، زيرا كه فلكان ، تقريباً در مدت هجده ساعت به گرد خود و در مدت بيست شبانه روز به گرد خورشيد مىچرخد . و بنابراين ، روز كرهء فلكان نه ساعت و شب آن نيز نُه ساعت خواهد بود . و در عرف مردم عرب ، اطلاق لفظ روز بر نهار جايز بلكه شايع است . « 1 » پس درست\r\n\r\n\r\n","description":"","footnote":"\r\n( 1 ) . اين جواب ايراد مقدّر است كه گفته شود در خبر مزبور « أربعين يوماً » است و يوم به معناى شبانه روز است وبنابراين گردش خورشيدى در فلكان چهل شبانه روز خواهد بود . و خلاصهء جواب آن كه « يوم » بر روز تنها هم اطلاق مىشود و مقصود از « أربعين يوماً » چهل روز است كه مساوى با بيست شبانه روز باشد . ( ف )\r\n","page_name":" 210 ","page_number":210},
  {"content":"\r\n\r\nخواهد آمد كه طول كرهء فلكان ، يعنى گردش ساليانه‌اش به اندازهء چهل روز گردش خورشيد است . « 1 » و زمين آن از شدت تابش نور خورشيد به سفيدى سيم پرداخته است .\r\nو اين كه فرمود : آن زمين در پشت « كوه قاف » است ، يعنى در عقب سايهء مخروطى زمين ، چنان كه سابقاً هم گفتيم و اين در صورتى است كه تاريخ صدور حديث مزبور شب باشد . و اين كه آن زمين در پشت مغرب زمين ماست ، يعنى در حالتى است كه زمين ما روبه‌روى طرف شرقى قرص خورشيد باشد !\r\n* * * نظير اخبار ذكر شده است روايت حافظ « سيوطى » كه در كتاب الدر المنثور از بعضى ائمهء « كوفه » - گويا حضرت صادق عليه السلام باشد - نقل كرده است كه فرمود : جمعى از صحابه براى احترام حضرت رسول صلى الله عليه و آله از جا برخاستند . آن حضرت متوجه آنها شد و چون آرام گرفتند ، فرمود : چه مىگفتيد ؟ عرض كردند : به خورشيد نگاه مىكرديم و فكر مىنموديم كه از كجا مىآيد و به كجا مىرود ؟ و در آفرينش انديشه مىكرديم ! فرمود :\r\nكذلك فَافْعَلوا : تَفَكَّروا في خَلْقِ اللَّهِ ، و لا تَفَكَّروا في اللَّهِ تعالى ، فإِنَّ للَّهِ تعالى وراءَ المَغربِ أرضاً بَيْضاءَ بَياضُها و نورُها مَسيرَةُ الشَمسِ أربعينَ يوماً ، فيها خَلْقٌ مِن خَلْقِ اللَّهِ تعالى ؛\r\nدر اين كار مجازيد . انديشه كنيد در آفرينش و آفريدگان خدا . ولى انديشه نكنيد در ذات خدا ، البته خداوند را در پشت مغرب زمينى سپيد است كه روشنايى و پرتوى آن\r\n\r\n\r\n","description":"","footnote":"\r\n( 1 ) . تعبير به گردش آفتاب از روى مسامحه و مبنى بر اصول قديم است كه شب و روز را مولود حركت آفتاب به دورزمين مىدانستند بر خلاف اهل هيئت جديد كه آن را از آثار حركت وضعى زمين مىدانند و خلاصهء بيان مطلب اين است كه كرهء فلكان در مدت چهل روز از روزهاى ما به دور آفتاب مىگردد و در اين جا نظر به علت حدوث ، روز و شب ندارد كه حركت آفتاب است يا زمين . ( ف )\r\n","page_name":" 211 ","page_number":211},
  {"content":"\r\n\r\nبه اندازهء چهل روز گردش خورشيد است و در آن موجوداتى از مخلوقات خداوند ، وجود دارند .\r\n« غزالى » در كتاب احياء العلوم در باب تفكر روايت كرده كه پيامبر صلى الله عليه و آله به ميان اصحاب خود آمد ، در حالى كه آنها متفكر بودند و به آنها فرمود : « تفكروا في خلقه . . . - در خلق خدا به تفكر بپردازيد ولى در ذات وى انديشه نكنيد . خداوند را در وراى مغرب ، زمين سفيد رنگى است . . . و در آن مخلوقاتى است و آنها نمىدانند كه آدم خلق شده يا نشده است » و « تاج الدين بن تقى الدين سبكى » در جز 4 طبقات شافعى اين روايت را از او نقل كرده است .\r\n\r\nانتظار كشف مهم !\r\nدر بعضى از اخبار ائمهء اطهار عليهم السلام مكرر به وجود زمينى كه از چشم‌ها پنهان و خيلى از زمين ما بزرگ‌تر است ، اشاراتى شده است كه از آن جمله است :\r\n1 . روايت حافظ « فخرالدين طريحى » در كتاب مجمع البحرين از فخر الدين رازى در جواهر القرآن به اسناد خود از حضرت رسول صلى الله عليه و آله كه فرمود :\r\nللَّهِ تعالى أرضٌ بَيْضاءُ مَسيرةُالشمسِ فيها ثَلاثونَ يوماًهي مِثلُ الدنيا ثَلاثُونَ مرّةً . . . ؛\r\nخدا را زمينى است درخشان كه گردش خورشيد در آن سى روز است و آن زمين سى برابر دنياست .\r\n2 . روايت شيخ زاهد « ابوليث سمرقندى » - متوفى به سال 373 ه . ق - در كتاب خود كه يك نسخه قديمى از آن در نزد من موجود است و رسم الخط و اوراق آن نشان مىدهد كه قبل از سده هشتم هجرى نوشته شده است و آن خبر اين است كه حضرت رسول صلى الله عليه و آله فرمود :\r\nإنّ اللَّهَ تعالى خَلَقَ أرضاً بَيْضاءَ مثلَ الدنيا ثَلاثونَ مَرّةً ، و مَسيرةُ الشمسِ فيها ثَلاثُونَ يوماً مَحْشُوّةً خَلْقاً ؛\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nخدا زمينى سفيد آفريد كه سى برابر دنيا ، و گردش خورشيد در آن سى روز است ، از مخلوقات بسيارى دارد .\r\n3 . روايت بحارالانوار و بصائر الدرجات از حضرت صادق عليه السلام كه فرمود :\r\nإنَّ من وراءِ أرضِكُم هذه أرضاً بَيْضاءَ ضوؤُها منّا . فيها خَلْقٌ يَعبُدونَ اللَّهَ تعالى و لايُشرِكون بِه شيئاً ؛\r\nدر عقب اين زمين شما زمينى سفيد است كه روشنايى آن از ماست . و در آن مخلوقاتى است كه خدا را مىپرستند و چيزى را شريك خدا نمىسازند .\r\nمىگوييم : اين اخبار در صدد اعلام وجود زمين سيارى است كه مجهول و نامعلوم است ولى مضمون اخبار مزبور قابل حمل بر ارادهء سيارهء فلكان هم هست ، به شرط آن كه بتوانيم چارهء جملهء « مثل الدنيا ثلاثون مرّة » را بنماييم ! زيرا ظاهر اين جمله اين است كه آن زمين ، سى برابر كرهء زمين ماست و حال آن كه معروف در اندازهء كرهء فلكان اين است كه خيلى از زمين ما كوچك‌تر است ، مگر بگوييم در اين « تحديد » دچار اشتباه شده‌اند ، چنان كه بعضى هم اعتذار جسته‌اند كه ما چون قمر و ساير توابع براى فلكان را نديده‌ايم ، قدر و اندازه و بعد مسافت آن را نمىدانيم و نيز بنابراين كه زمين مذكور در اخبار مزبور را حمل بر كرهء فلكان نماييم ، جملهء « و مسير الشمس فيها ثلاثون يوماً » هم محتاج به تصرف و توجيه ديگرى خواهد بود « 1 » .\r\nدر هر حال ، چنان كه اشاره شد اين اخبار قابل حمل بر اين هم هست زمين سيار ديگرى غير از فلكان و نپتون در داخل نظام شمسى ما وجود دارد ، اگر چه تاكنون اكتشاف آن انتشار نيافته است . و وجه قبول اين حمل آن است كه هيچ كس از دانشمندان هيئت قديم و جديد ، قائل به اين نيستند كه وجود سيارهء ديگرى غير از\r\n\r\n\r\n","description":"","footnote":"\r\n( 1 ) . زيرا مطابق تحقيقى كه نموديم گردش ساليانهء فلكان بيست شبانه روز يا چهل روز است و با عدد سى هيچ گونه سازشى ندارد . ( ف )\r\n","page_name":" 213 ","page_number":213},
  {"content":"\r\n\r\nسيارات نه‌گانهء مشهور ممتنع باشد . و به زودى در مسئلهء اعداد سيارات نمونه‌هايى از روايات و اخبار را ذكر خواهيم نمود كه مطابق ظواهر آنها ، نجوم سياره يازده است :\r\nبلكه از آن اخبار چنين مستفاد مىشود كه محل اين سيارهء پنهانى در پشت افلاك ستارگان كوچك بلكه در عقب كرهء نپتون است « 1 » پس سزاوار است كه منتظر كشف چنين سياره باشيم ، در وقتى كه آلات و دوربين تكميل و خيلى دقيق‌تر از ادوات امروزى شود . « 2 » و اگر اين سياره كشف و ظاهر شود سزاوار آن است كه آن را « ستارهء\r\n\r\n\r\n","description":"","footnote":"\r\n( 1 ) . سيارهء پلوتون پس از تأليف كتاب الهيئة و الاسلام كشف شد و شمارهء سيارات را به ده رسانيد و ممكن است‌همان ستاره باشد كه آقاى مؤلف اشاره به آن فرموده است . ( س )\r\n( 2 ) . مرحوم مؤلف آرزومند است كه ادوات و وسايل علمى آسمان‌شناسى تكميل شود و حقايق جهان بزرگ راروشن‌تر سازد . . . به تناسب اين آرزو ! به آخرين گزارش خبرى را كه « خبرگزارى جمهوى اسلامى ايران » دربارهء يكى از ابزار جديد « تلسكوپ هابل » منتشر كرده است ، عيناً نقل مىكنيم : ( در تاريخ 10 / 2 / 79 ) :\r\n« تلسكوپ فضايى هابل 10 سال پيش در 24 آوريل 1990 ( 5 ارديبهشت ماه ) براى پى بردن به اسرار نهفته كيهانى ، به فضا پرتاب شد .\r\nبه گزارش خبرگزاى فرانسه از واشنگتن ، اين تلسكوپ اروپا - آمريكايى تاكنون با ارسال تصاوير ديدنى از سياه‌چاله‌ها ، ستارگان در حال مرگ و كهكشان‌هاى بسيار دور ، در حدى بيش از انتظار به انجام مأموريت‌هاى محوله پرداخته است .\r\n« ادويلر » ، مدير مشاور مركز تحقيقات فضايى ناسا ، در اين خصوص گفت : ميزان اكتشافاتى كه هابل تاكنون موفق به آن شده ، درهيچ رصدخانه‌اى سابقه نداشته است .\r\nبه گزارش سازمان هوانوردى و فضايى آمريكا ( ناسا ) ، تلسكوپ هابل در 10 سال نخست فعاليت خود 13 هزار و 670 موضوع تحقيقاتى را بررسى كرد ، 271 هزار مورد رصد انجام داد و ميلياردها « بايت » اطلاعات به زمين مخابره كرد .\r\nاطلاعات ارسالى هابل ، اساس و مبناى بيش از 2 هزار و 600 كتاب و تحقيق علمى است كه دراين زمينه منتشر شده است .\r\nويلر افزود : « آنچه مهم‌تر به نظر مىرسد اين كه هابل در واقع اين اطلاعات را در دراز مدت در اختيار همهء ساكنان كرهء زمين قرار داده است . نتايج اكتشافات و تصاوير ديدنى هابل از سياه‌چاله‌ها ، كهكشان‌هاى در حال تصادم و پديده‌هاى عجيب و ناشناخته آن سوى كيهان توسط روزنامه‌ها ، تلويزيون و از طريق شبكه اينترنت به ميليون‌ها خانه در سراسر جهان منتقل شده است . -\r\n","page_name":" 214 ","page_number":214},
  {"content":"\r\n\r\nمحمدى » نامند . براى آن كه آن وجود مقدس در هزار سال پيش از اين وجود و صفات و محل آن را به مردم گوشزد نموده است .\r\nولى افسوس ! ما كجا و اين آرزو ! ! چگونه اين توفيقات نصيب مسلمانان مىشود با اين همه بىحالى و سستى و بىهمتى و اين همه دلسردى كه در تحصيل علوم و كمالات از خود نشان مىدهند . غربىها هم گرچه اكنون موفقند و مقصر نيستند ، ولى مىبينيم با نگاه مهرآميزى به ما نگاه نمىكنند و آشكارشان غير از نهان و ضميرشان مىباشد .\r\n\r\n\r\n","description":"","footnote":"\r\n- موفقيت‌هاى اخير تلسكوپ هابل در امر ستاره‌شناسى موجب شد تا ناكامىهاى اوليه در ابتداى كار اين وسيله نجومى تحت الشعاع قرار گيرد .\r\nدقيقاً دو ماه پس از اين كه تلسكوپ هابل در مدار زمين قرار گرفت ، فضانوردان با پى بردن به نارسايىهاى موجود در توان ديد اين تلسكوپ 5 / 1 ميليارد دلارى ، دچار يأس شدند . به اين ترتيب كه وجود نقص در آيينه اصلى اين تلسكوپ از تهيه تصاوير روشن توسط دوربين‌هاى آن جلوگيرى مىكرد .\r\nدر سال 1993 م . فضانوردان موفق به رفع مشكل تلسكوپ هابل شدند . پس از ملاقاتى كه بين يك سفينه فضايى و تلسكوپ هابل صورت گرفت ، فضانوردان موفق به تعمير اين تلسكوپ شدند . اين عمليات از آن جهت حايز اهميت بود كه تلسكوپ فضايى هابل با 5 / 12 تن وزن در فاصله 600 كيلومترى زمين و با سرعتى معادل 28 هزار كيلومتر در ساعت در مدار زمين در حال گردش بود .\r\nبه گفته « ديويد لكرون » از دانشمندان مركز فضايى « گودارد » ناسا در « گرين بلت » مريلند ، 10 سال بعد از فرستادن هابل به فضا 3 مأموريت پى در پى براى تعمير و سرويس دهى آن ، اينك اين تلسكوپ يكى از شگفتىهاى جهان مدرن محسوب مىشود .\r\nلكرون گفت : از زمانى كه « گاليله » شبى در سال 1609 م . با تلسكوپ كوچك خود كه فقط قادر به 30 برابر بزرگ‌نمايى بود به مشاهده آسمان پرداخت ، تا به امروز ديدگاه بشر با به كارگيرى اين وسيله نجومى و در مدت زمانى كوتاه ، نسبت به جهان پيرامون دچار دگرگونى وسيعى شده است .\r\n« ادوين هابل » از اختر فيزيكدانان آمريكايى ( 1889 - 1953 م . ) نخستين كسى بود كه وجود كهكشان‌هاى دوردست را وراى كهكشان « راه شيرى » به اثبات رساند و نظريه « انبساط جهان » را ارائه كرد .\r\nتلسكوپ هابل كه بعدها به نام اين دانشمند نامگذارى شد ، تمامى نظريات وى را به اثبات رساند و فضانوردان در 10 سال باقى مانده از ظرف زمانى پيش بينى شده براى فعاليت اين تلسكوپ ، در انتظار دست‌يابى به سطوح جديد و وسيع‌ترى از يافته‌هاى علمى هستند » . ( خ )\r\n","page_name":" 215 ","page_number":215},
  {"content":"\r\n\r\nمىبينيم كه مبلغان آنها در هر زمان ، در شهرها ، جهد بليغ و كوشش عجيب دارند كه آثار اين شريعت غرّا را محو و جامعهء اين ديانت را متفرق نمايند و ما در كمال غفلت به سر مىبريم « 1 » . با اين حال چگونه اميدوار باشيم كه چون اين ستاره كشف شود اسم پيغمبر ما را بر آن بگذارند ؟ ! مگر اين وضع به كلى تغيير كند و نهضتى در همت مسلمانان پديد آيد . پس بگذار كه همين سان قلوب ما مشتعل باشد و از فرط حسرت چون شمع بسوزيم و بر خوارى مسلمانان بگرييم ، زيرا كه عصر ما در واقع همان عصرى است كه شرع ما از آن خبر داده و فرموده است : « دل مؤمن در آن روزگار مىگدازد و آب مىشود ! چنان كه نمك در آب حل مىشود » !\r\n\r\n\r\n","description":"","footnote":"\r\n( 1 ) . بحث دربارهء وضع فعلى جهان اسلام و كيفيت زندگى مسلمانان سراسر روى زمين كه اسير استعمار وامپرياليسم غارتگر مسيحى شده‌اند ، و تجزيه و تحليل علل و عوامل پيدايش اين وضع نكبت‌بار ، نيازمند كتاب مستقلى است كه حداقل صفحات آن بايد به اندازه صفحات اسلام و هيئت باشد ! . . .\r\nنگارنده در رسالهء كوچكى كه به نام دو مذهب اخيراً منتشر ساخته است با دلايل و شواهد نيرومند و زنده‌اى ثابت كرده‌ام كه عامل بدبختى ملل اسلامى و همه ملت‌هاى آسيايى و آفريقايى حكومت‌هاى استبدادى ، استعمارگران مسيحى و سرمايه‌داران غربى هستند . . . و در آن‌جا نشان داده‌ام كه مبلغان و مبشران مسيحيت ، پرچمداران استعمار و نوكران اجنبى و اغلب مسيون‌هاى مذهبى آنان ، عمال جاسوسى و خراب كارى در كشورهاى آسيايى و آفريقايى و به ويژه اسلامى هستند .\r\nفكر مىكنم كه مراجعه به آن كتاب كوچك ، شما را در اين موضوع حساس و حياتى روشن سازد ، تا اگر چاره‌اى به نظر شما رسيد اقدام كنيد ! و بدان جامعهء عمل بپوشانيد ! . . . ( خ )\r\n","page_name":" 216 ","page_number":216},
  {"content":"\r\n\r\n\r\nمسئلهء ششم : حقيقت آسمان‌ها و زمين‌ها\r\nپرسش ششم : مسلمانان را عقيده بر اين است كه آسمان‌ها عبارت از همان افلاك سياراتى است كه حكما ثابت كرده و در تعريف آن گفته‌اند : آسمان‌ها اجسامى هستند بسيط و شفاف و كروى و چسبيده به يكديگر و غير اينها از صفاتى كه سابقاً به آنها اشاره كرده‌ايم ، ولى حكما و فلاسفهء قرون اخير بعد از هزارهء هجرى كه پردهء جهل را از روى اين جواهر عُلوى برداشته و احوال كرات ثابت و سيار را براى ما شرح داده‌اند ، حقيقت و اثرى از افلاك نيافته بلكه بر خلاف وجود آن پى برده‌اند .\r\nپس وقتى كه وجود اين اجرام بزرگ از اساس موهوم و بىموضوع بوده و مبانى هيئت قديم باطل و خراب باشد ، ديگر آسمان‌هايى كه در شرع اسلام وارد شده است ، كجا خواهد بود ؟\r\nپاسخ : بر كسانى كه كتب مسلمانان را استقرا و تفحص كرده‌اند ، پوشيده نيست كه هر چند دانشمندان مسلمانان در عدد و شمارهء آسمان‌ها متفق هستند ، ولى در حقيقت و تطبيق آن با افلاك فلاسفه اختلاف نظر دارند . حتى « بنى نوبخت » كه از قدماى طايفهء اماميه است مىگويد : آسمان‌ها هفت‌گانه در بالاى افلاك است و اين معنا از حافظ فاضل « شيخ ابوالفتح محمد كراچگى » - متوفاى سال 449 هجرى - منقول است .\r\nآرى از موقعى كه هيئت بطلميوسى در ميان مسلمانان رواج يافت ، اين معنا هم\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nشايع شد كه آسمان‌هاى هفت‌گانه عبارت از افلاك بزرگ سيارات هفت‌گانه است ، حتى مسلمانان متفلسف معتقد شدند كه « كرسى » عبارت از فلك ثوابت و « عرش » عبارت از فلك الافلاك است ! مطابق ترتيب هيئت قديم . . . . چنان كه « شيخ بهايى » در صدر كتاب تشريح الافلاك بدان تصريح كرده است .\r\nو اما حقيقت آسمان‌ها ، چه در نزد علماى اسلام و چه در نزد فلاسفهء غير اسلام ، هميشه مجهول بوده است ، زيرا كه آنچه به طور ظن يا يقين دربارهء آسمان و زمين از شرع مبين و ائمهء معصومين عليهم السلام نقل شده است ، مخالف با مطالبى است كه از لحاظ ذات يا صفات ، فلاسفه در حق جواهر آسمانى ثابت كرده‌اند و اين مخالفت و تنافى ، روشن و آشكار است ، زيرا كه شرع اسلام ناطق است بر اين كه آسمان قابل « خرق و طى » و شمس و قمر هم قابل « تكوير و انشقاق » و سماوات هم مخلوق از « بخار يا دخان » و داراى طُرق و ابواب و موجودات است و ذاتاً حادث غير ازلى و زايل غير ابدى است و « بهشت » با جميع لذات حسىاش هم اكنون در آسمان‌ها موجود است و مطالب ديگرى كه مخالف با هيئت بطلميوسى است و از جهت همين تنافى است كه محققان علماى اسلامى كه با هيئت مأنوس بوده‌اند ، اكثر ظواهر آثار شرع را تأويل كرده‌اند تا به گمان خود ، بين شرع و فلسفه وفق داده باشند . غافل از اين كه اساس اين هيئت به كلى سست و موهوم و بىموضوع است ؛ علاوه بر اين پيغمبر صلى الله عليه و آله و اوصياى گرامى وى مردم را از تمايل به آراى فلاسفه منع فرموده‌اند . . . پس اگر آراى فلاسفه باطن و ظاهر شرع بود ، اين تحذير و منع چه معنا داشت ؟\r\nبه هر حال ، چون تحقيق در حقيقت آسمان‌ها و بيان ترتيب آن در شريعت ، از مهم‌ترين و نافع‌ترين مسائل اين كتاب و مشكل‌ترين موضوع مباحث اسلامى عصر كنونى است ، لازم است به طور دقيق وارد شرح و بسط شويم ، و ما اين مسئله را از مسئلهء « ترتيب آسمان‌ها » تفكيك نموديم تا كاملًا حقيقت شرعى آسمان روشن و معلوم گردد كه اسم « سماء » در شرع اسلام ، در كدام معناى حقيقى استعمال مىشود ؟\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكه وجود آن در عالم هستى ثابت است و ما آن را نمىشناسيم !\r\nپس مىگوييم : شكى نيست كه عرف و لغت اسم « سماء » را به « شىء عُلوى » اطلاق مىكند ، زيرا سماء از ماده « سُمو » و به معناى « عُلو » است ، چنان كه فاضل قزوينى در عجايب المخلوقات « 1 » گويد هر چه بالاى زمين است آسمان است . و در طريق اللغه مىنويسد : « ما عَلاكَ فَهُوَ سَماؤُكَ ؛ آنچه بالاى سر توست آسمان توست » و « شيخ طبرسى » در مجمع البيان گويد :\r\nكُلُّ ما عَلاكَ و أَظَلَّكَ فهو سَماءٌ ، و كُلُّ ما استَقَرَّ عَليهِ قَدَمُكَ فهو أرضٌ ؛\r\nآنچه بالاى سر توست و بر تو سايه مىاندازد ، آسمان و آنچه قدم تو بر آن قرار مىگيرد ، زمين است .\r\nو اين مطلب روشن و غير قابل تشكيك است . و بنابراين اطلاق لفظ « سماء » بر باران و ابر و فلك و هوا و اجرام كواكب و غيره ، در كل به طور حقيقت است ، زيرا همه افراد و مصاديق معناى آسمانند كه مفهوم « شىء عُلوى » باشد و اين معناى كلى از براى آن افراد است و بديهى است كه صدق كلى بر افرادش ، از روى حقيقت است .\r\nو معلوم است كه شارع اسلام و خلفاى گرامى وى ، در به كار بردن اين الفاظ و اسامى تابع عرف بوده و اصطلاح مخصوصى از خود نداشته‌اند ، هر وقت لفظ سماء را اطلاق مىكرده‌اند ، مقصودشان به طور كلى ، اشياى عُلوى بوده است . و از مطالعه و تتبع مقالات دينى آشكار مىشود كه لفظ « سماء » جز بر يكى از سه معنا كه هر سه مندرج در معناى كلى « شىء عُلوى » است ، به كار برده نشده است :\r\n1 . عين هواى عالى و فضاى خالى . مثل آيهء 61 سورهء فرقان :\r\n« جَعَلَ فِى السَّماءِ بُرُوجاً » ؛\r\n\r\n\r\n","description":"","footnote":"\r\n( 1 ) . مؤلف عجايب المخلوقات « زكريا بن محمد بن محمود انصارى » متوفى در سال 682 ه . ق است . كتاب مزبور دروصف جهان هستى - سماء و عالم - تأليف شده و در گوتتگن از شهرهاى آلمان ، به سال 1849 ميلادى چاپ شده است . ( س )\r\n","page_name":" 219 ","page_number":219},
  {"content":"\r\n\r\nو قرار داد در آسمان برج‌هايى .\r\n2 . عين كُرات عُلوى و اراضى سياره چنان كه در خبر است : « در آسمان آدمى است چون آدم شما و نوحى چون نوح شما » و اخبار ديگرى نيز نزديك بدين معنا خواهد آمد .\r\n3 . جسم عظيم كروى محيط بر زمين ما و بر ساير زمين‌ها چنان كه بيشتر موارد استعمال لفظ « سماء » در شرع ناظر بدين معناست ، به ويژه در مواردى كه « اراضى سبعه » نيز با آن ذكر شده باشد « 1 » .\r\nعمدهء اضطراب و قصور علما درست در فهم حقيقت اين جسم عظيم است كه آيا عنصرى است يا فلكى يا غير اين دو ؟ ، بلكه ترديد دارند در اين كه مادى است يا جوهر قدسى ؟ و بالاتر از اين ، محل اختلاف است كه آيا جوهر است يا عرض ؟ مثل قول آنان كه گويند : آسمان در عرف شرع عبارت از نفس جهت عُلو و جوّ است ، لا غير !\r\nولى تحقيق در اين حقيقت ، چنان كه شايد و بايد ، مقتضى تمهيد مقدمه‌اى است و آن مقدمه اين است : كرهء زمين به اتفاق همهء حكما و به حكم حس و عيان از هر طرف محاط و محفوف به هواست . و نيز همه حكماى قديم و جديد معتقدند در اين كه حرارت‌هايى كه با اشعهء خورشيد بر زمين مىتابد ، به واسطهء انعكاس اشعه از سطوح زمين به اطراف منعكس مىشود و هر قدر اين حرارت انعكاس يافته بالاتر رود و از سطح زمين دور تر شود ، ضعيف‌تر شده و نيروى آتش و حرارت آن كم مىشود تا\r\n\r\n\r\n","description":"","footnote":"\r\n( 1 ) . اين معانى براى لفظ سماء در لغت عربى معلوم است ، به علاوه نام فارسى آسمان مركب است از كلمهء « آس » به معناى : آسيا و « مان » به معناى : مانند و اين اسم با هيئت « كوپرنيكى » نيز مناسب است ، چون كه آسيا به دور خود مىچرخد و اين كرات آسمانى نيز به دور خود چرخانند ! و از جهت ديگر ، زمين ما و هر يك از زمين‌هاى هفت‌گانه ، داراى كراتى بخارى است و آنها نيز با زمين‌هاى خود چرخ مىزنند و اجرام اين كرات نيز مانند آسيا مدوّر است ، پس از هر جهت « آسيا مانند » است !\r\n","page_name":" 220 ","page_number":220},
  {"content":"\r\n\r\nجايى كه به كلى متلاشى و نابود گردد .\r\nو اختلاف است در اين كه : منتهاى سير اين حرارت و محل تلاشى آن كجاست ؟ .\r\nمطابق فرض و برآورد پيشينيان هفده فرسنگ و يك مايل بالاى زمين است و آراى متأخرين در اين زمينه مختلف است و به طور كلى كمتر از مسافت مزبور قائل شده‌اند و در ابتداى انعدام اين حرارت ، بخارها و دودهايى كه از زمين بلند مىشود ، منجمد گشته و رطوبتى كه از درياها و بخارها توليد مىشد ، ثابت مىگردد .\r\n\r\nطبقات هوا و ضخامت آن\r\nبا توجه به اين نكته - كه گفتيم بخارهاى متصاعد از زمين در پانزده فرسنگى منجمد و يا طبقه طبقه مىشود - حكما هواى محيط بر زمين را به طبقاتى تقسيم كرده‌اند مثل طبقهء « نسيم » كه متصل بر زمين و هواى آن ، به هر سو در جنبش و حركت است و اين آخرين طبقات هواست و براى معيشت و زندگانى از همهء طبقات مناسب‌تر و سازگارتر است . بنا بر نقل عجايب المخلوقات حدود آن بالغ بر 16 هزار ذراع بالاى زمين است و بيشتر هم گفته‌اند !\r\nو مثل طبقهء « زمهرير » كه هواى آن ساكن است و مملو از رطوبات منجمد و گازهاى انبوه و ابر و برق در اوايل اين طبقه جريان و جستن مىكند . و هواى آن به هيچ وجه سازگار و مناسب با زندگانى نيست ، به طورى كه اگر حيوانى وارد اين طبقه گردد ، ضعف و لرز بر او مستولى مىشود . حكماى قرون بعد از هزارهء هجرى ، تا اين‌جا با قدما توافق دارند ولى در چند چيز ايشان را با قدما اختلاف است :\r\nيكى انكار طبقهء آتش كه قدما آن را محيط بر كرهء هوا مىدانستند . و ديگر اثبات وزن براى كرهء هوا و بخار ، چنان كه بيان آن خواهد آمد . و ديگر اين كه زمين به همراهى كرهء هوا و كرهء بخار خود ، در فضاى خالى از موجودات زمينى و مملو از جوهر سيال اثير جريان دارد ، چنان كه شرح اين معنا در باب درياهاى\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nآسمانى گذشت .\r\nو آراى متأخرين دربارهء منتهاى طبقات هوا كه با كرهء زمين حركت مىكند مختلف است ؛ « فلاماريون » فرانسوى مىگويد : ضخامت جسم محيط بر زمين تقريباً بالغ بر يكصد هزار متر و اسم آن « اتمسفر » مأخوذ از دو كلمهء يونانى « اتومس اسفر » و به معناى بخار مدوّر است و مشهور در ميان حكماى عصر ما اين است كه ارتفاع و علو « اتمسفر » كمتر از پانزده فرسنگ نيست ، گرچه در بيشتر از اين مقدار اختلاف دارند . و عمدهء ميزان حساب و تقديراتشان عبارت است از شناختن مقدار انكسار نور در موقع فجر و شفق ، هنگامى كه در كرهء هوا نفوذ نموده و به ما مىرسد . از اين رو ، فاضل « شدورى » در كتاب العروس البديعه مىگويد : علوّ پوسته - مقصود از جلد و پوست كره‌اى است كه محيط بر زمين ماست ، چون قشر محيط بر مغز - و ارتفاع آن از محل انكسار نور بالغ بر چهل و پنج مايل است . و وسيلهء شناختن آن شفق است و شايد ارتفاع مزبور تا صد يا دويست مايل بالاى زمين امتداد يابد . . . .\r\nاحتمال اخير عقيدهء بعضى از حكماست كه « علو جلد » را تا سى فرسنگ صحيح دانسته‌اند ، توجيه مىكند ! چنان كه در كتاب آيات بينات ظهور شهاب و شفق‌هاى قطبى را در پوسته ، از هفتاد تا سيصد مايلى زمين گرفته و بعضى ديگر تا پانصد مايلى دانسته‌اند . . . از « نيوتون » نقل شده است كه وى ارتفاع پوسته را پنجاه فرسنگ مىداند و مؤلف كتاب حدائق النجوم دلايل قوى و محكمى اقامه كرده است بر اين كه ضخامت كرهء بخار زمين ، بيش از يكصد مايل است و البته طبقات آن در لطافت و غلظت مختلف است تا كرهء اثير كه هوايى از آن لطيف‌تر نشنيده‌ايم . و اما فجر و شفق چون از غلظت هوا حاصل مىشود ، ناچار بايد ظهور آن در ابتداى چهل و پنج مايلى باشد . و اين تحديد دليل منتهاى كرهء بخار نخواهد بود ، بلكه دلالت دارد بر اين كه غلظت بخارهاى اين كره تا چهل و پنج مايل است و اين معنا منافات ندارد كه بخارى لطيف و هوايى شفاف هم در بالاى آن باشد ، به ويژه بعد از ظهور علامت‌هاى روشنى كه\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nوجود هوا و بخار ، در بالاى صد مايلى تا كرهء اثير را تأييد مىكند .\r\n« فانديك » در جزء سوم از كتاب النقش فى الحجر مىگويد : « در قعر اقيانوس سيالى كه كمترين معدل عمق آن صد برابر عمق اقيانوس زمين است ، زندگى مىكنيم » .\r\nنتيجه اين مقدمه آن كه : زمين ما از هر جهت محاط و محفوف به كره‌اى است كه از جنس بخار و گاز و پر از اجزاى الكتريكى است و تعبير مىشود از آن به « زمهرير » يا پوسته ، يا اتمسفر ، يا كرهء برف يا غير اينها و ارتفاع و بلندى اين كره ، كمتر از پانزده فرسنگ نيست گرچه بيش از اين هم گفته‌اند . و اين كرهء بخار با كرهء هوا كه در جوف آن است ، در همهء حركات وضعى و انتقالى ، تابع و همراه كرهء زمين است .\r\n* * * پس از اين مقدمه مىگويم : معنايى در ذهن خطور مىكند كه هر چند در به دو نظر عجيب مىنمايد ، ولى با تأمل و تفكر در شواهد آن ، قابل توجه است و خلاصه آن كه :\r\nوقتى كه اطلاق لفظ « سماء » بر هر موجود عُلوى جايز و شايع شد ، چرا جايز نباشد كه آسمان زمين ما عبارت باشد از كرهء بخارى كه محيط بر هواى زمين ماست ؟ و هم‌چنين آسمان ساير اراضى ، سياره همان كرات بخارىاى باشد كه محيط بر هواى آنهاست ؟ آيا از لحاظ عقل ، شرع ، عرف و لغت و زبان ، مانعى از اين توجيه مىبينيد ؟\r\nهرگز ! بلكه در آيات و روايات مربوط به اين موضوع ، چيزى جز شواهد و امارات مؤيد ، نخواهى يافت - و به زودى ذكر خواهيم نمود كه هر يك از زمين‌هاى هفت‌گانه سياره داراى كرهء هوايى محفوف به كرهء بخارى است - .\r\nاخبار و رواياتى كه شهادت مىدهد بر اين كه آسمان عبارت از كرهء بخارى هر زمينى است ، تقريباً ده گروه است :\r\n\r\nگروه اول\r\nاخبارى كه مىگويد : آسمان از « بخار » آفريده است . و چون اين اخبار به طور\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nآشكار با مبانى حكمت قديم مباينت و مخالفت دارد ، محققان علماى ما در تفسير آن دچار اضطراب و تشويش خاطر شده و آنها را بر يك سلسله مفاهيم دور تأويل كرده‌اند كه سستى آن بر اهل دقت پوشيده نيست . به هر حال اين قبيل اخبار زياد است :\r\n1 . از آن جمله در كتب بحارالانوار ، انوار نعمانيه ، عيون ، علل ، خصال و تفاسير برهان ، نورالثقلين ، صافى و غيره است كه شخص شامى از حضرت على عليه السلام پرسيد : اول مخلوقات چيست ؟ فرمود : نور . عرض كرد : پس آسمان‌ها از چه چيز آفريده شد ؟\r\nفرمود : از بخار آب . . . « 1 » .\r\n2 . خبر ديگر در تفسير حافظ قمى و بحارالانوار و غيره است كه آن حضرت در ضمن حديثى طويل فرمايد : پس بخارى چون دود از آب برخاست و خدا آسمان‌ها را از آن بيافريد « 2 » .\r\n3 . خبر ديگر در بحارالانوار و الدر المنثور است كه ابن عباس گويد : خدا آتش را بر ابر مسلط كرد . پس بخار از دريا برخاسته در هوا بلند گرديد و آسمان از آن به وجود آمد . . . .\r\n4 . خبر ديگر در شرح نهج البلاغهء « كيدرى » « 3 » است بدين مضمون : هنگامى كه خدا آهنگ آفرينش آسمان و زمين كرد نخست گوهرى سبز آفريد ، پس آن را بگداخت ، گداختهء آن آبى شد بىآرام ، پس از آن آب بخارى چون دود برآورد و آسمان را از آن بيافريد چنان كه در قرآن مجيد فرمايد : « ثُمَّ اسْتَوى إِلىَ السَّماءِ وَهِىَ دُخانٌ » ؛ پس\r\n\r\n\r\n","description":"","footnote":"\r\n( 1 ) . متن حديث : إنّ الشامي سَأَلَهُ عليه السلام : عن أوّلِ ما خَلَقَهُ اللَّهُ تعالى . فقال عليه السلام : خَلَقَ النورَ . قال : فممّ خُلِقَتِ السَمواتُ ؟ قال عليه السلام : مِن بُخارِ الماءِ . . . . ( س )\r\n( 2 ) . فثارَ مِن الماءِ بُخارٌ كالدُخانِ فَخَلَقَ منه السَمواتِ .\r\n( 3 ) . اصل خبر : إنّ اللَّهَ تعالى لما أرادَ خَلْقَ السَماءِ و الأرضِ خَلَقَ جَوهَراً أَخضَرَ ثمّ ذَوَّبَهُ فصارَ ماءً مُضطَرِباً ثمّ أَخرَجَ مِنه‌بُخاراً كالدُخانِ ، فَخَلَقَ منه السماءَ ، كما قال تعالى : « ثُمَّ اسْتَوى إِلىَ السَّماءِ وَهِىَ دُخانٌ » . ( س )\r\n","page_name":" 224 ","page_number":224},
  {"content":"\r\n\r\nآهنگ آسمان كرد در حالى كه آسمان دود بود .\r\n5 . خبر ديگر در بحارالانوار و الدر المنثور نيز از « ابن عباس » روايت شده است :\r\nوكانَ عَرشُهُ عَلى الماءِ فَارتَفَع بُخارُ الماءِ فُفِتقَتْ مِنه السَمواتُ ؛\r\nسرير آفرينش حق ، بر روى آب بود ، پس بخار آب بلند شد و آسمان‌ها از آن به وجود آمد « 1 » .\r\n6 . ديگر در بحارالانوار و تفسير فرات است كه حضرت على عليه السلام در ضمن خبرى مىفرمايد :\r\nإنَّ اللَّهَ بَدا لَهُ أَنْ يَخلُقَ الخَلْقَ فَضَربَ بأمواجِ البُحورِ فثارَ مِنها مِثْلُ الدُخانِ كأَعظمِ مايَكونُ مِن خَلْقِ اللَّهِ فَبَنى بِها سَماءاً رَتْقاً - إلى أن قال : - ثمّ استَوى إِلى السَماءِ و هي دُخانٌ مِن ذلك الماءِ الذي أَنشَأَ مِن تلك البُحورِ ؛\r\nخدا آهنگ آفرينش كرد ، پس امواج درياها را بر هم زد پس بخارى چون دود از آن برخاست به بزرگى بزرگ‌ترين چيزى كه خدا آفريده است ، پس بنا نهاد به آن بخار آسمانى گشاده - تا اين‌جا كه فرمود : - پس متوجه آسمان شد در حالتى كه عبارت بود از دود آب‌هايى كه در آن درياهاست .\r\nظاهر اين است كه مقصود از اين دود ، بخار شبيه به دود است ، زيرا از آب بر نمىخيزد جز بخار غليظ شبيه به دود چنان كه باز هم خواهيم گفت . و نظير اين اخبار است آنچه دربارهء شرح بودن آسمان درياى مسجور يا آب مكفوف است ؛ يعنى از سيلان و جريان ممنوع است . « ابن ابى الحديد » در شرح نهج البلاغه در شرح گفتار على عليه السلام « والجّو المكفوف » مىگويد : « و در سخنان او نظير اين آمده كه آسمان ، هوا يا آب جامد است ولى پوشيده نماند كه بخار مناسب است كه از آن به آب يا هواى جامد تعبير شود » و در اين باره اخبارى خواهد آمد .\r\n\r\n\r\n","description":"","footnote":"\r\n( 1 ) . تفسير عرش به بارگاه مناسب‌تر از سرير است .\r\n","page_name":" 225 ","page_number":225},
  {"content":"\r\n\r\n\r\nگروه دوم\r\nدلايلى كه مىگويد آسمان‌ها از دود آفريده شده ، بسيار است :\r\n1 . در قرآن مجيد آمده است : « ثُمَّ اسْتَوى إِلىَ السَّماءِ وَهِىَ دُخانٌ » « 1 » و به زودى خواهيم گفت كه مقصود از دود ، همان بخار مصطلح است . به ويژه اگر جملهء « وَهِىَ دُخانٌ » جمله مستأنفه باشد ، چنان كه پوشيده نيست !\r\n2 . در كافى ، وافى ، بحارالانوار و غيره ، در باب خلقت آسمان از حضرت باقر عليه السلام روايت شده است كه در ضمن خبرى دربارهء خلقت آسمان فرمود :\r\nكان كلُّ شيءٍ ماءاً ، و كان عَرْشُه عَلَى الماءِ . فأَمَرَاللَّهُ تعالى الماءَ فَاضطَرَمَ ناراً . ثمّ أَمَرَ النارَ فخَمَدَتْ فَارتَفَعَ مِن خُمودِها دُخانٌ ، فَخَلَقَ اللَّهُ السمواتِ مِن ذلك الدُخانِ ، و خَلَقَ الأرضَ من الرَمادِ ؛\r\nهمه چيز آب بود و آفرينش هم بر آب بود ، پس به فرمان خدا آتشى از آب افروخته شد و به فرمان ديگر ، آتش خاموش شد و از خاموش شدن آتش دودى بلند شد . پس خدا آسمان‌ها را از آن دود آفريد و زمين‌ها را از خاكستر به وجود آورد . « 2 » 3 . در تفسير قمى و غيره در ضمن خبر خلق آسمان است كه دود به فرمان خدا منجمد شد .\r\n4 . در كافى ، وافى و بحارالانوار از حضرت باقر عليه السلام در خبر خلقت آسمان‌ها روايت شده است كه فرمود :\r\nحتى ثارَ مِنَ الماءِ دُخانٌ عَلى قَدْرِ ماشاءَ أن يَثُورَ ، فَخَلقَ مِن ذلك الدُخانِ سَماءاً صافِيةً - إلى أن قال : - ثمّ طَواها ، فَوَضَعَها فوقَ الأرضِ . . . ؛\r\nتا اين كه برانگيخته شد از آب دودى ، به اندازهء كه خدا خواست ، پس آفريد از آن\r\n\r\n\r\n","description":"","footnote":"\r\n( 1 ) . در آسمان استقرار يافت و آن دود بود . ( فصلت ، آيه 11 ) .\r\n( 2 ) . اشاره به سرد شدن سديم است پس از افروخته شدن آن چنان كه لاپلاس فرانسوى نيز بدان معتقد است .\r\n","page_name":" 226 ","page_number":226},
  {"content":"\r\n\r\nدود ، آسمانى صاف ، پس آسمان را در پيچيد و بالاى زمين قرار داد .\r\n5 . در تفسير ثعلبى و غيره است كه :\r\nإِنَّ اللَّهَ سُبحانه لمّا أراد أن يَخلُقَ السَمواتِ السَبعِ و الأَرضينَ السَبعِ خَلَقَ جَوْهَرةً مِثلَ السَمواتِ السَبْعِ و الأرضينَ السَبْعِ ، ثمّ نَظَرَ إليها نَظَرَ هَيْبَةٍ ، فصارَتْ ماءاً ثمّ نَظَرَ إلى الماءِ فَغَلى و ارتَفَع و عَلاهُ زَبَدٌ و دُخانٌ ، فَخَلَقَ مِنَ الزَبَدِ الأرضَ ، و مِنَ الدُخان السَماءَ ، و ذلك قوله تعالى : « ثُمَّ اسْتَوى إِلىَ السَّماءِ وَهِىَ دُخانٌ » ؛\r\nخداوند هنگامى كه خواست هفت آسمان و هفت زمين ، آن گاه با نظر هيبت بدان نگريست ، پس آب شد ، آن گاه بر آب نگريست ، سپس آب به غليان درآمد و اوج گرفت و بر روى آن كفى و دودى پديد آمد ، پس از آن كف زمين راايجادكرد و از آن دود آسمان را و اين است قول خداى تعالى : « ثُمَّ اسْتَوى إِلىَ السَّماءِ وَهِىَ دُخانٌ » .\r\nبه نظر من شايد مقصود از كلمهء « مثل » در خبر مزبور اين باشد كه اصل مادهء جوهرهء مرقوم در حجم و ساير صفات ، مثل يا به اندازه هفت آسمان و هفت زمين بود !\r\n6 . روايت منقول از جمعى است : « خدا چون زمين را آفريد دودى از آن برانگيخت و اين است معناى آيهء « ثُمَّ اسْتَوى إِلىَ السَّماءِ وَهِىَ دُخانٌ » « 1 » » .\r\n7 . در تفسير قمى ، كافى ، انوار نعمانيه و بحارالانوار و تفسير عياشى خبر روايت شده از حضرت باقر و حضرت صادق عليهما السلام است : « پس بيرون آمد از آن موج كف و بيرون آمد از ميان آن كف ، دودى شبيه به نور ، برخاسته بدون آتش ، پس آسمان را از آن دود ايجاد كرد » « 2 » .\r\n8 . در كتاب بحارالانوار ضمن خبرى است : « پس بيرون آورد از آب دودى و گلى و كفى ، و آن گاه به فرمان وى دود به غليان آمد و بلند شد و رشد كرد ! پس آسمان‌ها را از\r\n\r\n\r\n","description":"","footnote":"\r\n( 1 ) . متن حديث : إنَّ اللَّهَ تعالى لَمَّا خَلَقَ الأرضَ ثارَ مِنها دُخاناً فذلك قوله تعالى : « ثُمَّ اسْتَوى إِلىَ السَّماءِ وَهِىَ دُخانٌ » .\r\n( 2 ) . متن خبر : عن الإمام جعفرِ بنِ محمّدٍ عليهما السلام : « فخَرَج مِن ذلك المَوجِ وَ الزَبَدَ مَن وَسَطِهِ دُخانٌ ساطِعٌ مِن غيرِ نارٍ ، فَخَلَقَ مِنه السماءَ » .\r\n","page_name":" 227 ","page_number":227},
  {"content":"\r\n\r\nآن دود و زمين‌ها را از آن گل به وجود آورد » « 1 » .\r\n9 . در بحارالانوار و الدر المنثور از « حبه عرنى » روايت شده است كه گفت : روزى شنيدم حضرت على عليه السلام چنين قسم مىخورد : « سوگند به كسى كه آسمان را از دود و آب آفريد » « 2 » .\r\n10 . در بحارالانوار ، عيون ، علل الشرائع و خصال در ضمن جواب‌هاى حضرت على عليه السلام به سؤالات مردشامى است : « اسم آسمان دنيا رفيعه است و آن دود است و آب » « 3 » .\r\n11 . در تفسير قمى و غيره از حضرت رسول صلى الله عليه و آله روايت شده است كه در ضمن خبرى طويل فرمود : پس خدا فرستاد بادها را بر روى آب ، پس دودى از آن برخاست و بالاى كف بايستاد ! پس آفريد از دود آن آسمان‌هاى هفت‌گانه و از كف آن زمين‌هاى هفت‌گانه را آن گاه زمين را بر روى آب « 4 » .\r\n12 . در بحارالانوار از ابن عباس و ابن مسعود روايت شده است :\r\nإِنَّ اللَّهَ - عَزَّ وجلَّ - كان عَرشُه عَلى الماءِ - إلى أن قالا : - أَخرَجَ مِنَ الماءِ دُخاناً فَارتفَعَ فَوقَ الماءِ فَسَما عليه ، فَسمّاهُ سَماءاً ؛\r\nبه درستى كه عرش خدا بر آب بود و از آب دودى برآورد ، آن گاه آن دود در بالاى آب برآمد و بر آن بلندى گرفت و بدين مناسبت آن را « سماء » ناميد .\r\nمسعودى هم خبر مزبور را در مروج الذهب نقل كرده است .\r\nآنچه من از مجموع اخبار گذشته استفاده مىكنم اين است كه مقصود از دود ، همان\r\n\r\n\r\n","description":"","footnote":"\r\n( 1 ) . اصل خبر : « فأَخرَجَ مِنَ الماءِ دُخاناً و طيناً و زَبَداً ، فَأمرَ الدُخانَ فَغَلى و سَما و نَما ، فَخَلَقَ منه السَمواتِ ، و خَلَقَ مِن الطينِ الأرضينَ » .\r\n( 2 ) . متن خبر : والذي خَلَقَ السماءِ مِن دُخانٍ و ماءٍ .\r\n( 3 ) . متن حديث : قال عليه السلام : و اسمُ السماءِ الدنيا رَفيعا و هي من دُخانٍ و ماءٍ .\r\n( 4 ) . متن حديث : قال صلى الله عليه و آله : فأرسَلَ اللَّهُ الرِياحَ على الماءِ فَارتَفَع منه دُخانٌ ، و على فَوقِ الزَبَدِ ، فَخَلَقَ مِن دُخانِهِ السَمواتِ السَبعِ ، و خَلَقَ مِن زَبَدِه الأرضينَ السبعَ ، فَبَسَط الأرضَ عَلَى الماءِ .\r\n","page_name":" 228 ","page_number":228},
  {"content":"\r\n\r\nبخار است با اين فرق كه چون بخار و دود هر دو از يك منشأ هستند و يا چون در عرف و در به دو نظر شبيه يكديگرند ، اسم دخان بر بخار اطلاق شده است . مؤيد استفادهء ما قول مسعودى در مروج الذهب و « ابن ميثم » در شرح نهج البلاغه است كه گفته‌اند : مفسران اتفاق دارند در اين كه دودى كه آسمان از آن متكون شده ، ناشى از تنفس و تبخير آب است . « ابن ميثم » اضافه كرده است : دخان در حقيقت بخار است كه بر اثر تموج حاصل شده است و مشابه حسى صورى بين هر دو موجود . . . ونيز مؤيد نظريهء ماست قول « ابوالبقاء » كه در كليات خود مىگويد : هر دودى كه از آب گرم برمىخيزد بخار است ، و هم‌چنين دودى كه از نم برانگيخته مىشود .\r\nو نيز در بعضى اخبار بحارالانوار و الدر المنثور در تفسير آيهء « ثُمَّ اسْتَوى إِلىَ السَّماءِ وَهِىَ دُخانٌ » است كه آن دخان از تنفس آب حاصل شده است . و نيز تصريح بعضى اخبار به خروج بخارى چون دود از آب ، و خلق شدن آسمان از آن - مثل خبر دوم و چهارم و ششم از گروه اول - دلالت دارد بر اين كه آن بخار از فرط غلظت شبيه به دخان بوده است ، نه دود حقيقى . و نيز نفس خروج دود از آب - چنان كه باز ذكر خواهد شد - دلالت دارد بر اين‌كه آن دود در حقيقت بخار است نه دود ، زيرا كه از آب جز بخار بر نمىخيزد . و علاوه بر اينها شواهد روشن ديگرى است كه مؤيد و دليل ارادهء بخار از اسم دخان است .\r\nو در واقع همهء اخبار مزبور ، دليل است بر اين كه تمامى آسمان‌هاى هفت‌گانه ، كه محيط بر زمين‌هاى هفت‌گانه است ، از بخار آفريده شده است . و به زودى كلمات حكمايى را كه در اراضى كرات سياره ، كراتى بزرگ از بخار مشاهده كرده‌اند ، نقل خواهيم كرد . پس معنايى كه ما در باب حقيقت آسمان‌ها احتمال آن را تقويت نموديم ، معنايى است معقول و مسلم و موافق با جميع ظواهر شريعت اسلامى !\r\n\r\nگروه سوم\r\nاخبارى كه مىگويد : آسمان آفريده شده است از دريا يا از آب منجمد يا از موج\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمكفوف - كه به واسطهء انجماد ممنوع از ريزش و سيلان است و هم ناظر به يك معناست - . اخبار مزبور چهار فقره است :\r\n1 . در علل ، عيون ، خصال ، بحارالانوار و غيره است كه از حضرت على عليه السلام پرسيدند :\r\nآسمان دنيا از چه چيز آفريده شد ؟ فرمود : از موج مكفوف . و در بعضى اخبار ديگر است كه فرمود : از « بحر مكفوف » و مراد از هر دو يكى است .\r\n2 . در نهج‌البلاغه و غيره در يكى از خطبه‌هاى حضرت على عليه السلام است كه در بيان تكوين آسمان از موج درياها مىفرمايد : « فرفعه فى هواء منفتق و جو منفهق فسوّى منه سبع سموات جعل سُفليهن موجاً مكفوفاً و علياهن سقفاً و محفوظاً و سمكاً ومرفوعاً » ؛ خلاصهء معنا اين است : پس بالا برد آن بخار را در هواى گشاده و فضاى وسيع آن گاه تسويه كرد و آفريد از آن هفت آسمان ! و قرار داد طرف پايين هر آسمانى را موج محفوظ از هبوط و سيلان و طرف بالاى هر يك را مثل سقف محفوظ يا حافظ و مانع از وصول بخارات و چيزهاى زمينى ديگر .\r\n3 . در بحارالانوار و الدر المنثور در ضمن دعايى مأثور آمده است :\r\nوأَمَرْتَ الماءَ فَجَمَدَ في الهَواءِ فَجَعَلْتَ مِنه سَبعاً و سَمّيَتَه السَمواتِ ؛\r\nبه فرمان تو آب در هوا منجمد شد ، پس قرار دادى از آن هفت طبقه و آن را سماوات ناميدى .\r\n4 . در بحارالانوار و غيره از جملهء مسائل « ابن سلام » است كه از حضرت رسول صلى الله عليه و آله پرسيد : آسمان دنيا از چه چيز آفريده شده است ؟ فرمود : از موج مكفوف . عرض كرد :\r\nموج مكفوف چيست ؟ فرمود : آبى است راكد و ايستاده بدون اضطراب كه در ابتدا دود و دخان بوده است . عرض كرد : راست گفتى اى محمد صلى الله عليه و آله « 1 » .\r\n\r\n\r\n","description":"","footnote":"\r\n( 1 ) . متن حديث : قال صلى الله عليه و آله مِنْ مَوجٍ مَكْفوفٍ . قال : و مَا الموجُ المَكفوفُ ؟ قال صلى الله عليه و آله : يا ابنَ سلامٍ ماءٌ قائِمٌ لا اضطِرابَ له ، و كان في الأصلِ دُخاناً . قال : صدقتَ يا محمد صلى الله عليه و آله .\r\n","page_name":" 230 ","page_number":230},
  {"content":"\r\n\r\n5 . در الدر المنثور و السماء و العالم از پيامبر صلى الله عليه و آله روايت شده كه ابرى را ديدند و آن را « غيابه » ناميده و فرمودند : در بالاى اين موج مكفوفى است و در بالاى آن آسمان ديگرى است و ميان آنها پانصد سال راه است .\r\nو هم‌چنين ساير اخبار صريح در معناى مورد نظر ما كه همه ناظر به موج مكفوف يا بحر مكفوف است كه به معناى ممنوع از سيلان است - چنان كه تفسير آن گذشت - آرى ظواهر اسلامى ، جز با تركيبى كه ما احتمال آن را در اين كتاب تقويت نموديم ، موافق نيست .\r\n6 . باز در همان دو كتاب از ابن عباس نقل شده است : مردى از رسول خدا صلى الله عليه و آله پرسيد : اين آسمان چيست ؟ فرمود : « موجى است مكفوف . . . » .\r\n7 . باز در همان كتاب‌ها از « ربيع بن انس » روايت شده كه گفت : « آسمان دنيا موج مكفوفى است » .\r\n\r\nگروه چهارم\r\nاخبارى كه دلالت دارد بر اين كه آسمان معدن آب است . مثل آيهء :\r\n« فَفَتَحْنا أَبْوابَ السَّماءِ بِماءٍ مُنْهَمِرٍ » « 1 » ؛\r\nپس گشوديم درهاى آسمان را به آب جارى .\r\nو آيهء :\r\n« وَيَوْمَ تَشَقَّقُ السَّماءُ بِالْغَمامِ وَنُزِّلَ المَلائِكَةُ تَنْزِيلًا » « 2 » ؛\r\nروزى كه شكافته مىشود آسمان به ابر فرود مىآيند فرشتگان فرود آمدنى .\r\nو آيهء :\r\n\r\n\r\n","description":"","footnote":"\r\n( 1 ) . قمر ، آيه 11 .\r\n( 2 ) . فرقان ، آيه 25 .\r\n","page_name":" 231 ","page_number":231},
  {"content":"\r\n\r\n« فَأَنْزَلْنا مِنَ السَّماءِ ماءً » ؛\r\nفرو فرستاديم از آسمان آبى .\r\nو غير اينها از آياتى كه دلالت دارند : آسمان يعنى كرهء بخار كه محل جمع شدن رطوبت‌هاى متصاعد است ، معدن آب‌ها و باران است . و اين معنا منافات ندارد با اين‌كه رطوبت در يك وقتى در محلى جمع شود و سپس تقطير شده و از ابر نازل گردد ! چنان كه شبنم از هوا تقطير شده بر زمين فرود مىآيد . و بدين ترتيب بسيار مناسب خواهد بود با آنچه در بعضى كلمات شرع وارد شده است كه : « باران از آسمان بر ابر نازل مىشود و ابر آن را غربال مىكند » .\r\nآيات مزبور موافق مختار ما و مطابق با ساير ظواهر شرعى و مناسب با آراى محققان از حكماست .\r\nو اما پيشينيان چون سماوات سبعه را به افلاك سيارات تفسير مىكردند و افلاك ، به عقيدهء آنان منزه از عنصريات بود ، ناچار لفظ « سماء » را در امثال اين آيات به قسمت « عُلو » تأويل مىكردند .\r\nاز جملهء شواهدى كه دلالت دارد بر اين كه آسمان معدن آب است ، خبرى است در كتاب بحارالانوار ، علل الشرائع و غيره كه نقل شده است :\r\nيك فرد يهودى از حضرت على عليه السلام پرسيد : چرا آسمان را سماء ناميدند ؟ فرمود :\r\n« لأنّها وسم الماء . يعنى معدن الماء » ، به جهت اين كه معدن آب است ! و هر كس اين خبر را روايت كرده است ، جملهء « يعنى معدن الماء » را جزو روايت قرار داده است و نيز در تفسير آيهء : « كانَتا رَتْقاً فَفَتَقْناهُما » « 1 » وارد شده است خدا گشود زمين را به سبزه و آسمان را به باران .\r\nپس همهء ظواهر شرع ، صريح در اين است كه باران از آسمان است و كسى را در اين امر شكى نيست ، البته ، ترتيب قدما مقتضى بود كه لفظ « سماء » به جهت عُلو تأويل\r\n\r\n\r\n","description":"","footnote":"\r\n( 1 ) . انبياء ، آيه 30 .\r\n","page_name":" 232 ","page_number":232},
  {"content":"\r\n\r\nشود ، ولى ترتيبى كه ما اختيار كرده‌ايم ، اقتضايى ندارد جز حمل لفظ بر معنا شرعى و عرفى آن كه مطابق واقع و موافق با نفس الامر و واقعيت است .\r\n\r\nگروه پنجم\r\nاخبار متواترى است كه علاوه بر آيات همگى دلالت دارد بر تقدم خلقت زمين بر خلقت آسمان . و چون اين اخبار به اندازه‌اى زياد است كه ذكر همه آنها براى ما دشوار است ، فقط به ذكر بعضى از آيات اكتفا مىكنيم و هر كس ادلهء بيشترى بخواهد در محلش جست‌وجو كند !\r\nبارى از جمله آيات مزبور ، آيه‌اى است كه خداوند براى فرمايد :\r\n« هُوَ الَّذِى خَلَقَ لَكُمْ ما فِى الأَرضِ جَمِيعاً ثُمَّ اسْتَوى إِلَى السَّماءِ فَسَوّيهُنَّ » « 1 » ؛\r\nاو كسى است كه آفريد براى شما همهء آنچه در زمين است پس متوجه آسمان‌ها شد پس آن را بر پا داشت .\r\nو آيات ديگر در سورهء فصلت است :\r\n« قُلْ أَ إِنَّكُمْ لَتَكْفُرُونَ بِالَّذِى خَلَقَ الأَرْضَ فِى يَوْمَيْنِ وَتَجْعَلُونَ لَهُ أَنْداداً ذ لِكَ رَبُّ العالَمِينَ * وَجَعَلَ فِيها رَواسِىَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِى أَرْبَعَةِ أَيّامٍ سَواءً لِلسّائِلِينَ * ثُمَّ اسْتَوى إِلىَ السَّماءِ وَهِىَ دُخانٌ » ؛ « 2 »\r\nبگو آيا شماييد كه كافر مىشويد به آن كسى كه آفريد زمين را سپس متوجه آسمان شد ، در حالتى كه دود بود و . . . . « 3 »\r\n\r\n\r\n","description":"","footnote":"\r\n( 1 ) . بقره ، آيهء 29 .\r\n( 2 ) . فصلت ، آيات 9 - 11 .\r\n( 3 ) . تمامى آيات اين است : « فِى يَوْمَيْنِ وَتَجْعَلُونَ لَهُ أَنْداداً ذ لِكَ رَبُّ العالَمِينَ * وَجَعَلَ فِيها رَواسِىَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِى أَرْبَعَةِ أَيّامٍ سَواءً لِلسّائِلِينَ * ثُمَّ اسْتَوى إِلىَ السَّماءِ وَهِىَ دُخانٌ فَقالَ لَها وَلِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » . ( فصلت ، آيهء 9 - 11 )\r\n","page_name":" 233 ","page_number":233},
  {"content":"\r\n\r\nوجه استدلال آن كه : لفظ « ثم » معناى ترتيب است با تراخى « 1 » و از على عليه السلام نصى در اين زمينه گذشت و ما آن را در ضمن شواهد گروه اول ذكر كرديم و « ابن ابى الحديد » در شرح آن گويد : ظاهر كلام حضرت على عليه السلام آن است كه خلقت و آفرينش آسمان‌ها بعد از زمين است . . . و اين عقيدهء گروهى از مسلمانان است كه به دو آيهء گذشته استدلال كرده‌اند .\r\nو چون تمامى ظواهر آثار اسلامى ، ناطق به تأخير خلقت آسمان از زمين است ، ناچار محققان پيشين در مقام انديشه ! بر آمده به انواع و اقسام اقاويل و تأويلات متشبث مىشدند ، زيرا اين ترتيب را با مبانى حكمت قديم مخالف مىديدند ، چه از بديهيات مسائل حكمت قديم است كه وجود فلكيات بر همه اقسام وجود ارضيات - كه در نزد قدما معروف بوده است - از قبيل : تقدم ذاتى ، شأنى ، دهرى ، زمانى ، طبعى ، مكانى ، تقدم دارند .\r\nولى بنابر تفسيرى كه ما با استفاده از آيات و اخبار نموده و گفتيم مقصود از آسمان كرهء بخار است هيچ اشكالى ندارد و حتماً بايد خلقت آسمان متأخر و بعد از خلقت زمين باشد ، زيرا كه كرهء بخارى كه در اطراف زمين است ، حاصل نمىشود مگر از تبخير جرم زمين و تبخير آنها و رطوبت‌هايى كه در زمين است ، اعم از اين كه اين تبخير به واسطهء حرارت‌هاى داخلى زمين باشد - كه وجود آن در جوف زمين مثل وجود كبد و جگر است در كالبد حيوانات - و يا به سبب حرارت‌هاى خارجى كه در نتيجهء حركات مختلف زمين به دور خود و به دور كرات ديگر در زمين حادث مىشود ، و يا مخصوصاً به واسطهء حرارتى كه از كرهء خورشيد و غيره بر زمين مىتابد .\r\n\r\n\r\n","description":"","footnote":"\r\n( 1 ) . « الفاء للترتيب باتصال » « و ثم للترتيب بانفصال » بيان مراد آن كه : چون خلقت آسمان لفظاً بعد از خلقت زمين و باقيد كلمهء « ثم » ذكر شده است معلوم مىشود در حقيقت و خارج هم خداوند اول زمين را آفريده و پس از فاصله به آفرينش آسمان پرداخته است ، زيرا كه اين ترتيب ( تأخير مع الفاصله ) درلغت عرب از خواص كلمهء « ثم » است كه در هر جا اين كلمه بين دو جمله واقع شود ، دليل اين است كه تاريخ وقوع مفاد جملهء ما بعدش متأخر از تاريخ وقوع جملهء ما قبل است و حتماً بايد فاصله‌اى هم بين دو تاريخ باشد . ( ف )\r\n","page_name":" 234 ","page_number":234},
  {"content":"\r\n\r\nنتيجهء استفاده از ظواهر آيات مزبور و ساير آثار اسلامى آن كه : خلقت كرهء بخار آسمانى متأخر از خلقت كرهء زمين است با هر نوع تأخرى كه متصور باشد !\r\n\r\nگروه ششم\r\nاخبارى است كه دلالت دارد بر اين كه اين سبزى كه در هوا ديده مىشود رنگ آسمان است . محققان حكما قديم و جديد متفق هستند در اين كه كرهء بخار زمين هم همين رنگ سبز مينايى را دارد و به همين اعتبار است كه هواى محيط بر دنياى ما را گنبد كبود مىنامند و در رسالهء « جبل قاف » اخبار بسيارى نقل كرده‌ام كه به ثبوت رنگ « سبزى لاجوردى » براى جرم آسمان گواه است .\r\nپس از بيان مراتب مزبور ، مىگوييم : وقتى كه روشن شد آن چيزى كه پيشينيان آن را آسمان مىناميدند ، هرگز جايز نيست كه متصف و متلوّن به رنگى شود و نيز وقتى ثابت شد كه اين رنگ فقط در كرهء بخار حاصل مىشود ، روشن و آشكار خواهد شد كه مقصود از اسم « آسمان » همان كرهء بخار است .\r\nخواجه « نصيرالدين » ، محقق طوسى ، در كتاب تذكره مىفرمايد :\r\nحكما گفته‌اند اين كبودى كه مردم گمان مىكنند رنگ آسمان است ، در كرهء بخار ظاهر مىشود ، زيرا چون بخارهاى لطيف‌تر ، بيش از بخارهاى متراكم و غليظ صعود مىكند ، ناچار اجزايى كه نزديك سطح فوقانى كرهء بخار است ، بيش از اجزايى كه در طرف زيرين و نزديك زمين است ، قبول نور و روشنى مىكند به جهت شدت لطافت و كثرت بُعدى كه اجزاى فوقانى از اشعهء منعكس شده دارد - و از اين رو ، اجزاى فوقانى نسبت به اجزاى زيرين تاريك مىنمايد و چون به كرهء بخار نگاه كنيم ، رنگى ، ما بين روشنى و تاريكى مىبينيم .\r\nو خلاصهء گفتار ستاره شناس شهير ، « فلاماريون » فرانسوى ، در اين باب چنين است : « سبزى موهومى كه در هواست رنگ كرهء « اتمسفر » است كه مانند پوششى گرم\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبر زمين ما احاطه دارد . و هواى متراكم وقتى كه خيلى صاف باشد سبز و كبود مىنمايد ، هم‌چنان كه آب متراكم - چون آب دريا هرگاه خيلى صاف باشد ، سبز مىنمايد و حال آن كه همان آب اگر كم باشد ، رنگى نخواهد داشت » .\r\nو مناسب با اين مقام ، گذشته از اخبارى كه اشاره شد ، خبرى است در تفسير حافظ قمى در بيان آفرينش آسمان : « آسمان سبز بود به رنگ آب خوش‌گوار « 1 » - و در بعضى نسخ است : به رنگ آب سبز - » .\r\nخبر ديگر در كتاب انوار نعمانيه است : « خدا در ميان آسمان و زمين دريايى آفريد و آن را به قدرت خود نگاه داشت و اين سبزى كه ما مىبينيم ، سبزى آب آن درياست » « 2 » و در اين باره خبرى در الدر المنثور از جلد 14 بحارالانوار از « سلمان فارسى » نقل كرده است : « إنَّ السماءَ الدنيا مِن زُمُرُّدَةٍ خَضْراءَ و اسمُها رَفيعا » و هم‌چنين خبر ديگرى از شعبى از ابن عباس در اين زمينه نقل شده است .\r\nبه يارى خدا ، مقصود در نزد اشخاصى كه حتى بصيرتى اجمالى دارند واضح و روشن است .\r\n\r\nگروه هفتم\r\nاخبارى كه دلالت دارد بر اين كه آسمان در زير مدارهاى ستارگان است . از آن جمله در تفسير قمى روايت « جابر انصارى » است كه در بيان آيه : « إِنِّى رَأَيْتُ أَحَدَ عَشَرَ كَوْكَباً » « 3 » گفته است : همه اين ستارگان بر آسمان احاطه دارند « 4 » .\r\n\r\n\r\n","description":"","footnote":"\r\n( 1 ) . وكانت السماء خضراء على لون الماء العذب .\r\n( 2 ) . متن خبر : إِنّ اللَّه سبحانه خلق بحراً بين السماء و الأرض و أمسكه بقدرته و هذه الخضرة التي نراها هي خضرة ماء ذلك‌البحر . إلخ .\r\n( 3 ) . يوسف ، آيه 14 .\r\n( 4 ) . و كل هذه النجوم محيطة بالسماء .\r\n","page_name":" 236 ","page_number":236},
  {"content":"\r\n\r\nبديهى است كه ستارگان هرگز بر چيزى احاطه ندارند ، مگر به اعتبار مدارات خود و مراد اين است كه اين ستارگان در گردش خود ، بر آسمان احاطه دارند و به دور آن گردش مىكنند و اين معنا درست نيست مگر بنا بر اين كه آسمان را به كرهء بخار زمين ، تفسير كنيم .\r\nبا اين توجيه قابل قبول بين اخبارى كه مىگويد : « آسمان در زير فلك است » و بين اخبارى را كه مىگويد : « فلك در زير آسمان است » ، جمع كرده‌ايم !\r\nهر چند اين مسائل در نزد پيشينيان جزو متناقضات به شمار مىرفت ، ولى با تفسيرى كه ما نموده و گفتيم ، آسمان عبارت از كرهء بخار هر زمين سيارى است و فلك عبارت از مدار و مجراى سيارات است - چنان كه در مسئلهء تحقيق فلك شرح آن گذشت - مفاهيم همهء اخبار گذشته توجيه و تقريب مىشود ! بنا بر اين ، آسمان هر زمينى در زير فلكى و در روى فلكى است ! . « 1 » خبر ديگرى در كتاب بحارالانوار از كتاب الدر المنثور روايت شده است : « ماه و رجوم « 2 » در بالاى آسمان دنياست » . « 3 » اين خبر نيز درست نمىشود جز بنا بر تفسير آسمان به كرهء بخار ، زيرا كه حكمت قديم قائل است به اين كه ماه در آسمان دنيا يعنى در خود فلك اول است نه در بالاى آن . و نيز چنان كه مىبينى محل رجوم ( تير شهاب ) جز در زير افلاك نجوم نيست . و به زودى در مسئلهء ستارگان دنباله‌دار شواهدى بر اين كه آسمان دنيا همان كرهء بخار است ، اقامه خواهيم نمود . خلاصه كلام اين كه : اخبار گوناگون و مضامين نقل شده در شريعت اسلامى را با هيچ ميزان و قاعده‌اى جمع و تأليف و توجيه نتوان كرد ، جز به ترتيبى كه ما اتخاذ نموده و در اين\r\n\r\n\r\n","description":"","footnote":"\r\n( 1 ) . مثلًا آسمان ما در زير فلك است ، يعنى كرهء بخار ما در زير و درون مدار كره ماه است . و در روى فلك است ، يعنى در بالاى مدار كرهء عطارد و غيره است . ( ف )\r\n( 2 ) . نيروهاى شهاب . ( ف )\r\n( 3 ) . متن حديث : إِنَّ القمرَ و الرُجومَ فَوقَ السماءِ الدنيا .\r\n","page_name":" 237 ","page_number":237},
  {"content":"\r\n\r\nكتاب شرح داديم .\r\n\r\nگروه هشتم\r\nچند بيان از آثار شرعى است كه ما راهنمايى مىكند به اين كه جهت و سمت بالاى هوا به آسمان منتهى مىشود و آسمان بر روى هوا بنا شده است :\r\n1 . از آن جمله در كتاب تفسير حافظ قمى « 1 » در تفسير سورهء يوسف ضمن دعاى يعقوب عليه السلام است :\r\nيا مَنْ شَيَّدَ السَماءَ بِالهَواءِ ، و كَبَسَ الأَرضَ عَلَى الماءِ ؛\r\nاى آن كسى كه استوار ساخت آسمان را به هوا و او محكم نمود زمين را بر آب . « 2 » بديهى است و همه كس مىدانند كه كرهء بخار قائم و متكى به هواست ، بر خلاف آسمانى كه پيشينيان تفسير مىكردند ، زيرا آن آسمان مبنى و مربوط به هوايى نيست .\r\n2 . ديگر در كتاب بحارالانوار و بلد الامين تأليف « ابراهيم فاضل كفعمى » و در صحيفهء حسينى و غيره ، از حسين بن على عليهما السلام ضمن دعا عرفه است :\r\nيا مَنْ كَبَسَ الأَرضَ عَلَى الماءِ وَ سَدَّ الهَواء بِالسَماءِ ؛\r\nاى كسى كه زمين را بر آب استوار نمود و هوا را به سبب آسمان مسدود كرد .\r\nو در بعضى نسخه‌ها به جاى كلمهء « سد » كلمهء « شيد » است و بنا بر هر دو فرض مقصود ما تأييد مىشود ، چنان كه پوشيده نيست . و ظاهراً مراد از مسدود شدن هوا به آسمان محيط بودن آسمان است بر كره هوا ، بدون فاصله و اين با ترتيب هيئت قديم درست نمىشود ، زيرا پيشينيان كرهء آتش را در بين كرهء هوا و فلك اول فاصله مىدانستند .\r\n\r\n\r\n","description":"","footnote":"\r\n( 1 ) . كلمهء « حافظ » كه در موقع ذكر اسم بعضى از علما در اين كتاب مكرر آمده است ، لقب است . و مقصود « حافظقرآن » يا « حافظ حديث » است . ( ف )\r\n( 2 ) . ترجمهء « شيد » درپارسى به « استوار نمود » ، مناسب‌تر است .\r\n","page_name":" 238 ","page_number":238},
  {"content":"\r\n\r\n3 . ديگر در كتاب بحارالانوار ضمن خبرى طولانى از حضرت على عليه السلام روايت شده است :\r\nوسَدَّ الهَواءَ بَينَ الأَرضِ وَ السَماءِ ؛\r\nبست هوا را در ميان زمين و آسمان .\r\nاين خبر هم صريح است در آنچه ما بدان اشاره كرديم « 1 » .\r\n4 . گفتار على عليه السلام در بعضى از خطبه‌هاى مشهور خود در تعريف آسمان :\r\n« و أمْسَكَها مِن أَن تَمُورَ في خَراقِ الهَواءِ بأيدٍ و أَمَرَها أن تَقِفَ مُسْتَسْلِمَةً لِأمْرِهِ » .\r\nو اين نيز دلالت دارد ! كه آسمان ساكن و ايستاده است و اين مناسب است با آن كه مراد كرهء بخارى باشد كه خود ايستاده و به تبعيت از زمين در جريان است و هرگز با تفسير آسمان به افلاك قدما كه از حركت ذاتى جداناپذير است ، سازگار نيست و « مور » به معناى اضطراب جسم سيال است ، چنان كه « ميد » به معناى اضطراب جسم جامد است .\r\n5 . باز على عليه السلام در يكى از خطبه‌هاى نهج البلاغه مىفرمايد : « في فلك داير و سقف ساير و رقيم مائر » كه مراد از سقف در اين‌جا آسمان دنياست ، و اگر آن در سير باشد ، با آنچه دلالت بر وقوف و سكون دارد ، منافات خواهد داشت ، و اين تناقض جز با آنچه كه ما گفتيم مرتفع نخواهد شد ، زيرا كه كرهء بخارى محيط بر زمين به جهت اتصال به زمين ما غير متحرك و ثابت است و خود به خود حركتى ندارد و فقط به پيروى از زمين حركت داشته و در فضا به دور مركز خورشيد مىگردد .\r\n\r\nگروه نهم\r\nآيات و رواياتى كه دلالت دارند آسمان‌ها طبقه طبقه بوده و از هم جدا هستند . « 2 » بنا\r\n\r\n\r\n","description":"","footnote":"\r\n( 1 ) . كه محدب هوا به آسمان منتهى مىشود . ( ف )\r\n( 2 ) . مانند آيهء « سَبْعَ سَمواتٍ طِباقاً » كه در باب « حقيقت فلك » گذشت و حديث شريف رضوى عليه السلام كه از حسين‌بن خالد روايت آن خواهد آمد كه آسمان‌هاى هفت‌گانه را خيلى از يكديگر دور و منفصل مىشمارد .\r\n","page_name":" 239 ","page_number":239},
  {"content":"\r\n\r\nبر استفاده‌اى كه جمعى از علما قديم نموده و ادعا كرده‌اند كه اين آيات و روايات در جدا بودن آسمان‌ها از يكديگر و خالى بودن فواصل بين آنها ظهور دارند . از جملهء آن علماست : « علامهء مجلسى » كه در « رسالهء اعتقاديه » خود گويد : « بايست معتقد شد كه آسمان‌ها روى هم قرار ندارند ، بلكه ميان هر آسمانى تا آسمان ديگر ، پانصد سال راه فاصله است و ما بين آنها مملو از ملائكه است » ! . و هم‌چنين « سيد نعمت اللَّه جزايرى » در شرح صحيفهء سجاديه در تفسير قول حضرت سجاد عليه السلام كه فرمود : « اطباق سمواتك » ، مىگويد : اين خبر و اخبار ديگرى دلالت دارد ، بر اين كه ميان آسمان‌ها فرجه‌هاى وسيعى است و اين كه رياضىدانان مىگويند : سطح محدّب هر آسمانى مماس با سطح مقعّر آسمان ديگر است ، باطل و از آن باطل‌تر ! زحمت اشخاصى است كه اخبار را براى تطبيق با اين گونه « اقاويل » تأويل مىكنند !\r\nاز شدت خوشحالى در شگفتم كه اين سيد بزرگوار چگونه به ظواهر محكمات شرع تمسك دارد و چگونه از تمايل و عدول از ظواهر شرع به مطالب فلاسفه كراهت و نفرت دارد ، پيش از اين كه به صحت آن يقين كند . و همانا منشأ اين خصلت نيكو ، نيروى ايمان و يقينى است كه به استحكام مبانى دين مبين داشته است . خدا ما را هم بر اين دين استوار بدارد تا به سوى او برگرديم .\r\nو نيز عموم اهل ايمان را سزاوار است كه عدول از ظواهر شريعت را به آنچه مخالف آن است - از مطالب قديم و جديد فلاسفه - سهل نشمارند ، مگر وقتى كه حقيقت آشكار و براهين قوى بر آن اقامه شود كه در اين صورت ارتكاب تأويل در ظواهر منقول كه معارض با حقايق معقول است ، مانعى نخواهد داشت و حكم عقل و دستور نقل هم آن را اجازه مىدهد .\r\n\r\nگروه دهم\r\nمضمون بعضى ادعيه و كلمات مأثوره از ائمهء معصومين عليهم السلام است : آسمان‌ها داراى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nوزن و ميل به مركز و سبكى و سنگينى هستند . مثل دعاى حضرت سجاد عليه السلام كه در مقام راز و نياز با خدا مىگويد : « تسبيح تو را سزاست كه وزن آسمان‌ها را مىدانى ، تسبيح تو را سزاست كه وزن زمين‌ها را مىدانى ، تسبيح تو را سزاست كه وزن سايه و هوا را مىدانى ، تسبيح سزاوار تو است كه مىدانى وزن باد چند مثقال است . . . » . « 1 » اين حديث را جماعتى روايت كرده‌اند . مانند : شيخ « حرّ محمد عاملى » ، ( متوفاى سال 1109 ) كه در صحيفهء ثانيه در ضمن دعا پنجاه و پنجم ذكر نموده و گفته اين دعا را زهرى از « سعيد بن مسيب » نقل كرده است و يا « سيد نعمت اللَّه جزايرى » متوفاى سال 1112 كه در شرح متعلقات صحيفهء سجاديه نوشته است : شيخ فقيه « محمد بن مكى عاملى » - شهيد سال 786 ه . - ادعيه‌اى به طور الحاق روايت كرده است كه اين تسبيح از آن جمله است و من متن اين دعا را در سال 1335 ه . در مجموعهء كتب انساب و ادعيه در كتاب‌خانه « حسن بن هادى » محدث كاظمى ، ديده‌ام و اين مجموعه به خط « سيد محمد بن عزيز اللَّه حسينى » است كه به تاريخ يكشنبه ، 7 ذيحجه الحرام ، 984 ه .\r\nنوشته است . و در كتب ادعيهء قديم اين مضمون مكرر وارد شده است و مخالفت آن با مبانى فلسفهء قديم روشن و آشكار است ، زيرا كه از نظر عرف و فلسفه ، وزن چيزى نيست جز ميل جسم به مركز خود ، منتهى اگر مركزش بالا باشد ميل آن را خفت و سبكى نامند مثل آتش و هوا و اگر پايين باشد ، ثقل و سنگينى خوانند مانند : خاك و آب !\r\nاز اين جهت « 2 » پيشينيان اتفاق دارند در اين كه فلكيات ، به طور كلى ، اعم از اين كه حامل باشد چون اصل جوهر فلك يا محمول باشد چون جرم‌هاى كوبيده شده در فلك - از قبيل خورشيد و ماه و ستارگان - داراى وزنى نيست ، نه خفت و نه ثقل ! زيرا\r\n\r\n\r\n","description":"","footnote":"\r\n( 1 ) . متن دعا : سُبحانَكَ تَعْلَمُ وَزنَ السَمواتِ ، سُبحانَكَ تَعْلَمُ وَزنَ الأَرضينَ ، سُبْحانَكَ تَعْلَمُ وَزنَ الشَمسِ وَ القَمر ، سُبحانَكَ تَعْلَمُ وَزنَ الظُلمةِ و النُورِ ، سُبحانَكَ تَعْلَمُ وَزنَ الْفَيءِ و الهَواءِ ، سُبحانَكَ تَعْلَمُ وَزنَ الريحِ كَمْ هي مِن مِثقال ذَرّةٍ . إلخ .\r\n( 2 ) . كه وزن عبارت از ميل جسم است به مركز خود . ( ف )\r\n","page_name":" 241 ","page_number":241},
  {"content":"\r\n\r\nكه وزن در نزد حكما عبارت است از ميل مستقيم و در فلكيات و به طور قطع مبدأ و مركز ميل مستقيم نيست .\r\nشيخ الرئيس ، « ابن سينا » ، در فن دوم از طبيعيات كتاب « شفا » مىگويد : فلك مطلقاً جسمى است كروى و شفاف كه داراى مبدأ ميل مستدير است و بس ، تا اين كه مىگويد : و محمول ، يعنى اجرام ، نه سنگينى دارد و نه سبكى و نه ميل به طرفى و نه مخالفتى از حركت دادن ! همهء اين مطالب در « فلكيات » است و اما در « عنصريات » دو حالت تصور كرده‌اند :\r\n1 . ميل هر جزيى از اجزاى كرهء زمين يا كرهء آب يا كرهء هوا يا كرهء آتش ، به سوى مركز خود ، مانند : ميل سنگ به زمين و ميل باد به هوا و ميل شعله به كرهء آتش بالا . و در اين حالت ميل و وزن در نزد آنان معقول مىشود و مرادشان از ذكر وزن ، جز اين كيفيت چيزى نيست .\r\n2 . ميل اصل كرهء زمين با همهء اجزايش يا كره هوا با جميع اوصافش به يك حركت ، اين كيفيت به عقيدهء آنان ، محال است و تحقيق وزن به اين معنا را براى زمين و هوا و غيره به كلى منكرند . همانطور كه در فلكيات آن را انكار دارند .\r\nو دليل و برهان انكارشان اين است : اصل كرهء زمين مركز اجزاى خود مىباشد و هم‌چنين است اصل كرهء هوا ! و وزن عبارت است از ميل چيزى به سوى مركز خود . و خود كره ، مركزى ندارد تا به سوى آن ميل كند و اين هم محال است كه خود به سوى خود ميل كند ! پس هر گاه براى جرم زمين وزن و ميلى قائل شويم از دو وضع خارج نيست يا ميل آن به سوى ذات و نفس خود ، كه محال است و يا ميل به سوى كرهء ديگر و فرض اين است كه زمين با آن كرهء ديگر تباين كامل دارد . پس محال است كه يكى از دو امر متباين ، به سوى ديگرى ميل كند .\r\nنتيجه اين كه : به عقيدهء پيشينيان ، كره زمين در ذات خود ، مانند ساير كرات ، نه سبك است و نه سنگين يعنى مانند فلكيات نه وزن دارد و نه ميل ! پس هر گاه ما هم\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمثل پژوهش‌گران پيشين اسلام ، بدين مبانى اقرار كنيم ، ناچار خواهيم بود در ظواهر آثار شريعت كه دلالت دارد بر وزن داشتن آسمان‌ها و زمين‌ها - مثل ظاهر تسبيحى كه از حضرت سجاد عليه السلام نقل كرديم - دخل و تصرف كنيم به ويژه اگر مانند دانشمندان پيشين ، آسمان را به « فلك » تفسير كنيم ، اما به عقيدهء حكما بعد از هزارهء هجرى ، وزن آنان حادث نمىشود مگر به سبب جذب و جميع اجسام ، جهان هستى را از « ذره تا دره » نسبت خاضع مىدانند ! « 1 » پس سنگينى در نزد آنان عبارت است از كشيده شدن و مجذوبيت جسم به سوى چيزى كه در زير آن است ، و سبكى عبارت است از مجذوبيت جسمى به سوى چيزى كه در بالاى آن است . پس هم‌چنان كه بالا و پايين بودن به واسطهء اختلاف و اعتبارات فرق مىكند سبكى و سنگينى هم به واسطهء اختلاف اعتبارات ، مختلف مىشود . و اعتقادشان اين است كه هر جسمى ميل مىكند به سوى جسمى كه در حجم يا در\r\n\r\n\r\n","description":"","footnote":"\r\n( 1 ) . پژوهش‌گران ضمن ارائهء عدد دقيق‌ترى از « ثابت جاذبهء نيوتون » اعلام كردند كه جرم زمين كمتر از ميزان محاسبات قبلى است .\r\nبه گزارش خبرگزارى فرانسه از واشنگتن ، محققان در نشست انجمن فيزيك آمريكا در لانگ بيچ در كاليفرنيا اعلام كردند : جرم زمين 972 / 5 سكستيليون ( 972 / 5 و 18 صفر جلوى آن ) تن در مقياس « متريك » است .\r\n« جينز گاندلاچ » ، استاديار تحقيقاتى دانشگاه واشنگتن ، و « استفان مركويتز » ، مىگويند : در متون درسى جديد وزن زمين 98 / 5 سكستيليون تن نوشته شده است .\r\nاين پژوهش‌گران مىگويند : نيروى جاذبه مهم‌ترين اندر كنش در كيهان است و هيچ شكى در اين باره وجود ندارد .\r\nنيروى جاذبه عمدتاً مسئول سرنوشت كيهان است ، با اين حال درك نسبتاً كمى از آن وجود دارد .\r\nعدد ثابت جاذبه نيوتون مىگويد كه چقدر نيروى جاذبه بين دو جرم وجود دارد . به طور مثال بين خورشيد و زمين كه فاصله معمولى از هم دارند .\r\nعدد ثابت جاذبه ، عدد ثابت پلانك و سرعت نور يكى از مهم‌ترين و كلىترين اعداد ثابت طبيعى محسوب مىشوند .\r\nبه گفته اين پژوهش‌گران ، به رغم اين كه دو عدد ثابت ديگر به مرور زمان تغيير زيادى پيدا كرده‌اند ، ولى عدد ثابت نيوتون تاكنون بدون تغيير و غير دقيق باقى مانده است . ( خ )\r\n","page_name":" 243 ","page_number":243},
  {"content":"\r\n\r\nجوهر يا در غلظت زمين هستند ، بزرگ‌تر است . البته به شرط آن كه جسم نيرومند ديگرى مانع و حايل نباشد .\r\nبنا بر مراتب مزبور ، همهء اجزاى زمين مجذوب و مايل به سوى و زمين مجذوب خورشيد است و هم‌چنين . . . .\r\nپس اگر اين عقايد و آراى صحيح باشد در اين صورت درست است كه به ظاهر دعاى مزبور تمسك نموده مرتكب تصرف و تأويلى در آن نشويم .\r\nمتأخرين به دستيارى ابزار و وسايل دقيق و افكار عميق خود كه نزديك به حقيقت است ، ثابت كرده‌اند كه زمين و آسمان و خورشيد و ماه و هوا داراى وزن هستند . و ما در اين‌جا اكتفا مىكنيم به ذكر آنچه دربارهء ثقل آسمان دنيا ( كرهء بخار ) گفته‌اند . در حدايق النجوم نوشته شده است : ثقل كرهء بخار يازده سنگترليون و پانصد و بيست و دو كاترليون و دويست و يازده ترليون و چهارصد و نود و چهار بليون و دويست و يك ميليون و هشتصد و هفتاد و سه هزار و هشتاد و نه رطل انگليسى است ! ! - 089 / 873 / 201 / 494 / 211 / 522 / 11 - و بنا بر قول ديگر ، ثقل تمامى بخار آب كه در هواى زمين منتشر و پراكنده است ، بالغ بر ششصد و نودو دو هزار ميليارد قنطار است : يعنى 000 / 000 / 000 / 692 !\r\nو نيز محاسبه كرده‌اند كه ثقل هوا از محاذى سر انسان تا چهل و پنج مايل به بالا چه مقدار است ! در كتاب آيات بينات آمده است كه معدل مقدار هوايى كه انسان حامل آن است نزديك شش هزار و دويست و بيست و چهار رطل است !\r\nدر كتاب النجوم المشرقات نقل شده است كه ثقل عمود هوايى كه بدن انسان حامل آن است ، بالغ بر سىو سه هزار و ششصد رطل است « 1 » . البته عدد مزبور در يكى از اين\r\n\r\n\r\n","description":"","footnote":"\r\n( 1 ) . كاميل فلاماريون در كتاب خود گويد : سطح جسم آنان در حدود 16000 كيلوگرم از هوا حمل مىكند و به معادل‌آن فشار داخلى . . . .\r\n","page_name":" 244 ","page_number":244},
  {"content":"\r\n\r\nدو كتاب مورد اشتباه است « 1 » .\r\nو علت اين كه اين ثقل عظيم بر اعضاى انسان تأثير نمىكند ، با اين كه توانايى تحمل صد يكم اين وزن را هم ندارد ، يكى اين است كه فشار هوا بر اعضاى انسان از همه جهت و همه طرف به طور مساوى است . ديگر آن كه هواى داخلى بدن انسان دافع و مانع فشار هواى خارجى است ! يا از جهت اين كه هواى داخلى با فشار از بدن بيرون مىآيد و فشار خارجى را خنثى مىكند . يا از جهت اتصالى كه اجزاى هواى خارج و داخل با هم دارند فشار هر دو تعديل و سبك مىشود ، مانند ماهى كه در قعر درياست با آن كه خدا مىداند چه مقدار آب بر پشت اوست ، اصلًا از وزن و سنگينى آب ناراحت نمىشود « 2 » .\r\nخلاصهء كلام آن كه : از ثبوت وزن و ثقل براى كرهء بخار - چنان كه دلايل آن را ديديم - و اثبات آن براى آسمان‌ها ، تأييد مىشود ترتيبى كه ما اختيار نموديم قابل قبول است . ما گفتيم : زمين‌هاى هفت‌گانه ، همان اراضى سياره است و آسمان‌هاى هفت‌گانه ، عبارت از كرات بخارى است كه محيط بر آن اراضى است و ادعاى اين كه آسمان‌ها عبارت از افلاك فلاسفه است ، به كلى بىاصل و بىپايه است و در مسئلهء بعدى ، ترتيب مزبور روشن و واضح خواهد شد به طورى كه شك و شبهه‌اى باقى نخواهد ماند و خواهيد ديد كه شرق چگونه با نور وحى در كشف اسرار هستى از غرب جلوتر افتاده است .\r\nو چه نيكو نوشت استاد بزرگ و اديب مشهور عرب « ميخاييل نعيمه » :\r\nآنچه را كه شرق نسل‌ها پيش به واسطهء ايمان و آزمايش‌هاى معنوى و روحى خود درك كرد و فهميد ، امروز غرب مىخواهد آن را با ميكروسكوپ و تلسكوپش بفهمد\r\n\r\n\r\n","description":"","footnote":"\r\n( 1 ) . كدام درست و كدام اشتباه است ؟ زيرا از شش هزار تا 33 هزار ، خيلى تفاوت است و اين قدر تفاوت ، حتماً نتيجه اختلاف رأى نيست بلكه اشتباه است . ( ف )\r\n( 2 ) . زيرا فشار آب از همه طرف بر همهء بدن او مساوى است . ( ف )\r\n","page_name":" 245 ","page_number":245},
  {"content":"\r\n\r\nو دريابد ! و عبرت انگيز اين جاست كه غرب هر چه بيشتر تعمق كرده و فكر مىكند ، به سوى شرق باز مىگردد و گرد و غبار را از چهرهء تعليمات آن برمىدارد و سپس آنها را به عنوان حقايق نوين به هموطنان و برادران خود عرضه مىدارد . و امروز غرب در فلسفه‌هاى چين و هند و عرب و عجم ، كاوش و تحقيق مىكند ، تا كليد مشكلات و اسرار هستى را دريابد و پيدا كند ! « 1 » .\r\nاين جملات طلايى را كه اين عرب بزرگ و دانشمند نوشته است ، يك بار ديگر بخوان ! و سپس در وضع اسفناك و ميراث به غارت رفتهء خود كمى فكر كن و ببين كه چگونه ديگران از آن بهره بردارى كرده و ملت‌ها بدان افتخار مىكنند ؟\r\nدر صورتى كه در آن روزگارى كه تو سربلند بودى و علم و دانش و فرهنگ از اطراف و جوانب تو ، مىباريد ، آنان هيچ گونه افتخارى نداشتند .\r\nوضع امروز ما جداً تأسف‌آور و نكبت‌بار است و بايست براى از بين رفتن آثار خود ، گريه كنيم . . . . آرى بايد گريه كنيم كه چگونه در قرون پيشين در فكر كسب علم و دانش نبوديم تا بتوانيم محيط سالمى براى پيشرفت فرهنگ و علوم خود به وجود آوريم و امروز نيازمند غربىها نگرديم ؟ . . . .\r\n* * *\r\n\r\n\r\n","description":"","footnote":"\r\n( 1 ) . ميخاييل نعيمه ، دانشمند مسيحى معروف ، اين مطلب را در ضمن نامه‌اى ، پس از انتشار كتاب ، از نيويورك نوشته و براى مؤلف فرستاده است . . . . ( خ )\r\n","page_name":" 246 ","page_number":246},
  {"content":"\r\n\r\n\r\nمسئلهء هفتم : ترتيب آسمان‌ها و زمين‌ها\r\nپرسش هفتم : آنچه بيان شد در شرح حقيقت آسمان‌ها بود و در واقع مطالب مهم آن با دلايلى بسيار روشن و معلوم گرديد ، ولى از بيانات گذشته پيدا شد كه آسمان هر زمين محيط به آن بوده است و لازمهء آن اين است كه آسمان دوم بالاى زمين دوم و هر دو بالاى آسمان اول و زمين اول باشد و آسمان سوم با زمينش بالاى آسمان و زمين دوم و آسمان چهارم با زمين چهارم بالاى آسمان سوم و زمين سوم باشد و به همين منوال تا آسمان هفتم . آيا اين گفتار و ترتيب با ظواهر شرع سازشى دارد ؟\r\nپاسخ : ترتيبى كه ما براى آسمان‌ها و زمين‌ها قائليم بر وفق مقالات شرع اسلامى و بر طبق هيئت كوپرنيكى است ، ولى متأسفانه محققان علماى اسلام چون فقط قائل و معتقد به هيئت قديم بودند ، ناچار در ظواهر اخبار مرتكب تصرف و تأويل شده به وسيلهء تفسيرات دور از ذهن خود ، آن را با هيئت قديم تطبيق و تأليف مىكردند . با آن همه اشكال و ايرادى كه شرع اسلام بر فلاسفهء قديم و آراى آنان وارد نموده است و با وجود اين كه بسيارى از اخبار و آثار وارده در ترتيب آسمان‌ها و زمين‌ها به طور آشكار بر خلاف مبانى و مطالب آنان دلالت دارد ، چنان كه حضرت صادق عليه السلام در جواب شخصى كه گفت : فلاسفه مىگويند وقتى كه فلك تغيير كند فساد رخ مىدهد ! فرمود : اين قول زنديقان است . و حضرت على عليه السلام در بعضى از خطبه‌هاى خود\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمىفرمايد :\r\nو كَيفَ عَلَّقْتَ في الهواءِ سَماواتِكَ ؛\r\nو چگونه آويزان كرده‌اى آسمان‌ها را در هوا ؟\r\nو در تفسير قمى در بيان آيه « مِنْ أَقْطارِ السَّمواتِ » « 1 » وارد شده است : چون روز رستخيز شود آسمان دنيا بر زمين احاطه مىكند و آسمان دوم بر آسمان سوم بر آسمان دوم و هم‌چنين هر آسمان بالايى بر آسمان پايينى ، محيط مىشود . آن گاه منادى ندا مىكند كه اى گروه جن و انس . . . « 2 » .\r\nظاهر اين حديث مىرساند : آن ترتيبى كه پيشينيان دربارهء آسمان‌ها قائل بوده‌اند چنان كه در شكل اول گذشت - كه هر آسمان زيرين در شكم آسمانى فوق باشد - جز در روز قيامت صورت‌پذير نيست و نظام هيئت بطلميوسى دربارهء آسمان‌ها ، بر فرض اين كه گوييم مقصود از سماوات افلاك است تحقق پيدا نخواهد كرد مگر بعد از مبدل شدن نشئهء دنيا به نشئهء آخرت !\r\nالبته اخبار وارده بر خلاف ترتيب قدما بسيار است ، ولى فعلًا از ذكر آن صرف نظر كرده و به محل ديگر موكول نموده به شرح ترتيبى كه خودمان اختيار كرده‌ايم شروع مىكنيم : به عنوان مقدمه بايد گفت كه متأخرين طبق دلايل و براهين نيرومندى معتقدند كه هفت كره از سيارات شمسى محاط و محفوف به كرهء بخار است ، مانند :\r\nزمين ما ، زهره ، عطارد ، مريخ ، مشترى ، زحل و اورانوس ، ولى دربارهء نپتون و فلكان تصريحى به وجود كرهء بخارى نكرده‌اند - چنان كه در مسئلهء تعداد زمين‌ها ذكر كرديم - و به زودى تصريحات فلاسفهء جديد دربارهء وجود كرهء بخار براى هر يك از سيارات خواهد آمد . البته فراموش نشده است كه پيش از اين گفتيم يك عدهء كرات\r\n\r\n\r\n","description":"","footnote":"\r\n( 1 ) . الرحمن ، آيهء 33 .\r\n( 2 ) . متن حديث : فإذا كان يَومَ القيامةِ أحاطَتْ سَماءُ الدنيا بالأَرضِ ، و أَحاطَت السماءُ الثانيةُ بسَماءِ الدنيا ، و أحاطَتْ السماءُ الثالثةُ بالسماءِ الثالثةِ و أحاطَتْ كلُّ سَماءٍ بالتي يَليها ثمّ يُنادي : يا معشرَ الجنِّ و الإنسِ .\r\n","page_name":" 248 ","page_number":248},
  {"content":"\r\n\r\nعُلوى هم به اسم زمين ناميده مىشوند و شمارهء آنها هفت است . و نيز در نظر هست كه شواهد بزرگى اقامه كرديم بر اين كه آسمان در اصطلاح شرع ما عبارت از كرهء بخار هر زمينى است و اسم آسمان بر هر جوهر عُلوى هم اطلاق مىشود .\r\n* * * پس از روشن شدن اين مقدمات بايد بگويم : مستفاد از آثار اسلامى دربارهء ترتيب زمين‌هاى هفت‌گانه و آسمان‌هاى هفت‌گانه و نظام كاملى كه خداوند براى آنها مقرر داشته است ، به ترتيب ذيل است :\r\nزمين نخست : همين كره‌اى است كه ما بر روى آن جا داريم و زندگى مىكنيم و مىميريم و علت اين كه آن را مبدأ اعتبار قرار داديم اين است كه محل و موطن ماست علاوه بر جهات زياد ديگر و آسمان دنيا عبارت از كرهء بخارى است كه محيط بر زمين ماست .\r\nزمين دوم : كرهء زهره با همهء اجزاى و متعلقات آن از هوا و كوه‌ها و درياها . علت اين‌كه زهره را زمين دوم مىناميم آن است كه مناسب‌ترين حالات براى اعتبار نظم و ترتيب سيارات ، وضع ظهور و محاذات و مواجههء آنها با ماست . و از اين نقطه نظر ، كرهء زهره از همهء سيارات به زمين نزديك‌تر است و بعد از آن عطارد و سپس مريخ و هم‌چنين تا آخر ، و آسمان دوم كرهء بخارى است كه بر زمين زهره و بر هواى آن احاطه دارد .\r\nزمين سوم : كرهء عطارد و آسمان سوم كرهء بخارى است كه محيط بر كرهء عطارد است .\r\nزمين چهارم : كرهء مريخ و آسمان چهارم كرهء بخارى است كه محيط بر كرهء مريخ است .\r\nزمين پنجم : كرهء مشترى و آسمان پنجم كرهء بخارى است كه محيط بر كرهء مشترى است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nزمين ششم : كرهء زُحل و آسمان ششم كرهء بخارى است كه محيط بر كرهء زحل است .\r\nزمين هفتم : كرهء اورانوس و آسمان هفتم كرهء بخارى است كه محيط بر كرهء اورانوس است . چنان كه در شكل شمارهء 3 ص 160 كتاب گذشت .\r\nو پس از اينها فضاى نامحدودى است كه محيط بر عالم شمسى ماست . و دو كرهء نپتون و فلكان را نظر به مطلبى كه در مسئلهء تعداد زمين‌ها شرح آن گذشت ، از شمارهء زمين‌ها بيرون كرديم « 1 » و دليل اين ترتيب شگفت و نظام مزبور در واقع همان است كه حضرت رضا عليه السلام در ضمن خبرى بدان تصريح فرموده و آن خبر به اسناد قوى در اكثر كتب شيعه يافت مىشود و من آن را در چند كتاب ديده‌ام از آن جمله است : كتاب ، تفسير قمى و تفسير عياشى - از كتب قرن سوم و چهارم هجرى است - و تفسير مجمع البيان شيخ طبرسى متوفاى سال 548 هجرى در تفسير سورهء طلاق و الذاريات . و تفسير برهان تأليف « سيد هاشم بحرانى » متوفاى سال 1107 هجرى و كتاب نورالثقلين و تفسير صافى تأليف « ملا محسن فيض » متوفاى سال 1091 هجرى و كتاب بحارالانوار و كتاب انوار نعمانيه .\r\nبارى مضمون خبر رضوى مذكور اين است : حسين بن خالد به حضرت رضا عليه السلام عرض كرد : فدايت شوم ترتيب آسمان‌ها و زمين‌ها چه نحو است ؟ آن حضرت كف دست چپ را گشود و كف راست بر آن نهاد و فرمود : اين زمين دنياست و آسمان دنيا گنبد آسا بر روى آن است . زمين دوم روى آسمان دنياست و آسمان دوم مانند قبه‌اى بر روى زمين دوم است . زمين سوم روى آسمان دوم است و آسمان سوم چون گنبدى بر روى آن . زمين چهارم روى آسمان سوم است و آسمان چهارم چون قبه‌اى بر روى آن .\r\n\r\n\r\n","description":"","footnote":"\r\n( 1 ) . گفتيم چون اين دو كره در زمان ظهور شرع اسلامى قابل رؤيت نبوده است ، شارع اسلامى نظر به مصالحىعنايت به ذكر آن دو نداشته و فقط زمين‌هاى هفت‌گانه را كه مرئى و قابل رؤيت بوده‌اند ، مدار كلام قرار داده است . ( ف )\r\n","page_name":" 250 ","page_number":250},
  {"content":"\r\n\r\nزمين پنجم روى آسمان چهارم است و آسمان پنجم چون گنبدى بر روى آن . زمين ششم روى آسمان پنجم است و آسمان ششم مانند گنبدى بر روى آن . زمين هفتم روى آسمان ششم است و آسمان هفتم چون گنبدى بر روى زمين هفتم است و عرش خدا بر روى آسمان هفتم قرار دارد و اين است مفاد آيهء : « سَبْعَ سَمواتٍ وَ مِنَ الأَرْضِ مِثْلَهُنَّ » .\r\nچون سخن بدين جا رسيد حسين بن خالد عرض كرد : پس يك زمين بيشتر در زير ما نيست ؟ حضرت رضا عليه السلام فرمود : آرى ، يك زمين بيشتر در زير ما نيست و شش زمين ديگر در بالاى ماست . . . . « 1 » البته هر كس آشنا به علم لغت باشد ترديد و شبهه نمىكند در اين كه خبر مزبور منطبق بر ترتيبى است كه ما ذكر كرديم ، مثل انطباق لفظ بر معنا و اسم بر مسمى و اين حديثى است شريف و خبرى است عالى كه كودك انديشه را گاهوارهء استراحت و اداء مقصود را خطيبى است در نهايت بلاغت و فصاحت و بالاخره نصى است قاطع و برهانى ساطع بر صحت هيئت جديد و بطلان هيئت قديم ، زيرا طبق عقيدهء متأخرين و بر خلاف آرا پيشينيان صراحت دارد بر اين كه شش زمين در بالاى زمين ما بلكه در بالاى آسمان‌هاست .\r\nآيا هيچ فردى در زمان قديم جرئت داشت كه اين گونه سخنان را بر زبان براند ؟\r\n\r\n\r\n","description":"","footnote":"\r\n( 1 ) . متن حديث رضوى عليه السلام : إِنَّ الحسينَ بنَ خالدٍ سَأَلَ الرضا عليَّ بن موسى عليهما السلام عن تَرتيبِ السَمواتِ و الأرضينَ و قال له : و كيفَ ذلك جُعِلْتُ فداكَ ؟ قال : فبَسَطَ الرضا عليه السلام كفَّه اليُسرى ثمّ وَضَعَ اليُمنى عليها فقال : هذه الأرضُ الدنيا و السماءُ الدنيا فوقَها قُبَّةُ و الأرضُ الثانيةُ فوقَ سماء الدنيا ، و السماءُ الثانيةُ فوقَها قبّةُ ، و الأرضُ الثالثةُ فوقَ سماءِ الثانية ، و السماءُ الثالثةُ فوقَها قُبَّةٌ و الأرضُ الرابعةُ فوقَ سماءِ الثالثةُ و السماءُ الرابعةُ فوقَها قُبَّةٌ والأرضُ الخامسةُ فَوقَ سماءِ الرابعةُ ، و السماءُ الخامسةُ فوقَها قُبَّة ، و الأرضُ السادسةُ فوقَ سماءِ الخامسِةِ ، و السماءُ السادسةُ فوقَها قُبَّةٌ و الأرضُ السابعةُ فَوقَ سَماءِ السادسةِ ، و السماءُ السابعةُ فوقَها قُبَّةٌ ، و عَرشُ الرحمنِ فوقَ سَماءِ السابعةِ و هو قوله تعالى : « سَبْعَ سَمواتٍ وَ مِنَ الأَرْضِ مِثْلَهُنَّ » - إلى أن قال : - أيالحسين بن خالد : فما تَحتَنا إلّا أَرضٌ واحدة فقال عليه السلام : ما تَحَتَناء إلا أرضٌ واحِدةٌ و أنّ السِتَّ لهنّ فَوقَنا . . . .\r\n","page_name":" 251 ","page_number":251},
  {"content":"\r\n\r\nهرگز ! از اين جهت بود كه عقول علماى قديم ما در فهم اين گونه اخبار مقدس كه انوار وحى و امامت از آنها ساطع و لامع است ، دچار حيرت و پريشانى گرديده بود . و چون از فرط قوت و شهرت آن عاجز از طرح و تكذيبش بودند ناچار در مقام شرح و تفسير آن به دست و پا افتاده‌اند و از آن جمله علامهء مجلسى است كه بعد از نقل خبر مىگويد : چون ظاهر اين خبر مخالف با حس و عيان است تأويل آن در مرحلهء امكان است ! سپس آن را بر يك نحوه معناى فاسد غير مناسبى تأويل كرده است . يا « سيد نعمت اللَّه جزايرى » در كتاب انوار نعمانيه مىگويد : پوشيده نيست كه اين حديث چقدر داراى اشكال است ! و تأويل آن هم ممكن نيست تا بتوان با اخبار و ظواهر آيات يا اقوال حكما و رياضىدانان تطبيقش كرد و با اين حال رد آن نيز سزاوار نيست و بايد سر تسليم و انقياد پيش آورده و آن را در عداد اخبار و آيات « متشابه » قرار داد !\r\nاين عالم نبيل هر چند از جهت مخالفت اين حديث جليل با آراى حكما به راه صواب رفته ، ولى باز هم دچار اشتباه شده است كه آن را مخالف با ظواهر اخبار و آيات گرفته و عذر اشتباه وى آن كه از طرفى به طور تحقيق و اجتهاد وارد شرح آن نشده و از طرفى بوى فلسفه جديد را هم نشنيده است تا دريابد آنچه را كه ما دريافتيم و بحمداللَّه اين استنباطى كه ما كرديم از موهبت و فضل خداست كه هر كس را در خور بيند ، بخشش فرمايد ! علاوه بر حديث رضوى مزبور و قول حضرت على عليه السلام - دربارهء اين كه آسمان‌ها در هوا معلق است - شاهد قوى ديگرى نيز براى اثبات صحت ترتيب مرقوم داريم و آن مضمونى است كه به طور تواتر در آثار اسلامى مشهود و معروف است : آسمان‌هاى هفت‌گانه و زمين‌هاى هفت‌گانه همه از هم جدا هستند و فاصله ميان هر آسمانى با آسمان ديگر و مسافت بين هر زمينى تا زمين ديگر ، پانصد سال راه است . اگر در ظاهر اين مضمون به چشم تأمل و دقت بنگريد ، خواهيد ديد كه جز با ترتيب مزبور راست نيايد ! زيرا كه مقصود از پانصد سال راه به طور روشن معلوم نيست ، چه آن كه سير مسافت مختلف مىشود به اختلاف احوال و اوقات و\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nاشخاص و ادوات ، ولى به طور اجمال مىدانيم كه مقصود از تحديد فواصل بين زمين‌ها ، با مقصود از تحديد فواصل بين آسمان‌ها يكى است و نتيجه تساوى مسافات است . پس مسافت از هر زمين تا زمين ديگر بى كم و زياد به اندازهء مسافت از هر آسمانى است تا آسمان ديگر !\r\n* * * بعد از تمهيد اين مقدمه مىگوييم : وقتى كه زمين‌هاى هفت‌گانه سياره بر ابعاد معلوم تقريبى خود منتظم و مرتب بوده و آسمان‌هاى هفت‌گانه هم عبارت از كرات بخار هر زمين باشد ، به طور طبيعى مسافت بين هر زمينى تا زمين ديگر ، تقريباً مثل مسافت بين هر آسمانى تا آسمان ديگر خواهد بود « 1 » چنان كه اخبار بسيارى ناطق بدين معناست .\r\nو هر گاه در مقام تحقيق در موضوع « پانصد سال راه » برآييم قوت و ظهور اين شاهد زيادتر خواهد شد ، زيرا كه : اگر بر حسب معمول حيوان متعارفى را فرض كنيم كه ساعتى يك فرسنگ راه برود ، مجموع سير اين حيوان در سال ، تقريباً نه هزار فرسنگ و در پانصد سال بيش از شانزده ميليون مايل خواهد بود « 2 » .\r\nاين تحديد چنان كه مىدانيد جداً نزديك به موازينى است كه متأخرين در مسافت\r\n\r\n\r\n","description":"","footnote":"\r\n( 1 ) . توجيه از اين وجيه تر و استنباط از اين دقيق‌تر و استحسان از اين و از آنچه مىآيد ، زيباتر و روشن‌تر كمتر ديده‌مى شود . هزار آفرين بر اين قوت ايمان و وسعت فكر وحدت فهم و قدرت قلم . خدا مسلمانان را توفيق دهد كه از عهدهء عشرى از معشار حق شكر اين عالم ربانى و نابغهء شرع مسلمانى برآيند ضمناً قيد تقريب در اين بيان هرگاه متعلق به مثل باشد ، محتاج تفسير و قابل استفسار است و تمنا داريم جداگانه ضمن مرقومات خود اشعار فرمايند ! ( س )\r\n( 2 ) . در رجب ماه سال 1336 ه . بر من معلوم شد كه مقياس در اين سير در اخبار مذكور ، سير شتر و امثال آن نيست ، بلكه مقياس سير مرغ است چنان كه در حديث توحيد صدوق از امام صادق عليه السلام نقل شده است : « إنّ للَّه‌تعالى ملكاً بعد ما بين شحمة أُذنه إلى عنقه مسير خمسمائة عام خفقان الطير » و اين حديث مناسب با ابواب آسمان‌ها نيست ، بلكه با ابواب عرش و كرسى مناسب‌تر است چنان كه خود اخبار نيز در آن مورد وارد شده است ، زيرا كه پرواز مرغ در هر روز بالغ بر صد فرسنگ مىشود !\r\n","page_name":" 253 ","page_number":253},
  {"content":"\r\n\r\nفواصل بين اراضى سيارات قائلند و به هيچ وجه مناسبتى با مبناى ديگر يا هيئت ديگرى ندارد .\r\nبىمناسب نيست كه پاره‌اى از دلايل اثبات بر مضمون مزبور را ذكر كنيم :\r\n1 . در كتاب بحارالانوار و الدر المنثور از هفت كتاب يا بيشتر در ضمن خبرى بدين نحو وارد شده است : ما بين هر دو آسمان 500 سال راه است .\r\n2 . « فاضل نيشابورى » در كتاب تفسير خود در تفسير آيهء « وَ مِنَ الأَرْضِ مِثْلَهُنَّ » مىگويد : آنها هفت زمين است كه ما بين هر زمينى تا زمين ديگر پانصد سال راه است هم‌چنان كه در ذكر آسمان‌ها هم وارد است ، و در هر زمينى خلقى است كه از زمين خود ، آسمان را مشاهده مىكنند و روشنى آن را مىبينند .\r\nهر گاه به نظر تحقيق در الفاظ خبر دوم دقت كنى ، دلالت ديگرى هم بر صحت ترتيب ما خواهى يافت « 1 » و شارحين نهج البلاغه ، مانند : راوندى و غير او ، دورى آسمان‌ها و زمين‌ها را در اوايل كتاب‌هاى خود اين چنين نقل كرده‌اند .\r\n3 . ديگر در بحارالانوار و الدر المنثور با اسناد قوى از « ابى ذر غفارى » روايت شده است كه گفت : روزى در خدمت حضرت رسول صلى الله عليه و آله نشسته بوديم كه گفت‌وگو از شمارهء آسمان‌ها و زمين‌ها به ميان آمد . آن حضرت هفت آسمان و هفت زمين شمرده مسافت بين هر دو آسمان و هر دو زمينى را ، پانصد سال راه تعيين فرمود « 2 » .\r\n4 . در بحارالانوار از ابن عباس روايت شده است : ميان هر زمين تا زمين ديگر و هر\r\n\r\n\r\n","description":"","footnote":"\r\n( 1 ) . شايد دلالت مزبور اين باشد كه مشاهده كردن خلق هر زمينى آسمان را مناسبت ندارد جز با ترتيب مزبور و طرزهيئت جديد كه براى هر زمينى ، آسمانى قائل است بر خلاف هيئت قديم كه چون شش زمين ديگر را در جوف زمين ما مىدانستند . بنا بر عقيدهء آنان مشاهدهء آسمان مخصوص خلق اين زمين است و اهل شش زمين ديگر از سير اين منظرهء دلربا محرومند . ( ف )\r\n( 2 ) . متن حديث : عن أبي ذرّ قال : كنّا جُلُوساً مَعَ رسولِ اللَّهِ صلى الله عليه و آله و ساقَ الخَبَر في عَدِدِ السَمواتِ إلى أَن قال : حتّى عَدّ رَسولُ اللَّهِ صلى الله عليه و آله سَبْعَ سَمواتٍ بَينَ كلِّ سمائينِ مَسيرةُ خمسمائةِ عامٍ . ثمّ ساق الخَبرَ في شرحِ الأرضينَ إلى أن قال : حتى عَدَّ رسولُ اللَّهِ صلى الله عليه و آله سَبْعَ أرضينَ بينَ كلِّ أرضَيْنِ مَسيرةُ خَمسمائِة عامٍ .\r\n","page_name":" 254 ","page_number":254},
  {"content":"\r\n\r\nآسمانى تا آسمان ديگر 500 سال راه است .\r\n5 . قتاده دربارهء « فَسَوّيهُنَّ سَبْعَ سَمواتٍ » مىگويد : هر كدام بالاى آن ديگرى است ميان دو آسمان ، مسير پانصد سال راه است .\r\n6 . در كتاب دايرة المعارف « 1 » ذيل كلمهء « سماء » از « ابو هريره » روايت شده است :\r\nروزى حضرت رسول صلى الله عليه و آله بر اصحاب خود وارد شد و آنها را متفكر يافت . فرمود :\r\nدربارهء چه چيزى فكر مىكنيد ؟ گفتند : دربارهء خالق . فرمود : در خلق فكر كنيد نه در خالق ، زيرا فكر خلق بر خالق احاطه نمىيابد . فكر كنيد در اين كه خدا هفت آسمان و هفت زمين آفريد كه زير هر زمينى 500 سال راه و ما بين آسمان و زمين و زير هر آسمان و ما بين هر دو آسمانى 500 سال راه است و در آسمان هفتم دريايى است كه عمق آن به اندازهء همهء اين مسافت‌هاست و . . . « 2 » .\r\nهر گاه جست‌وجو كنى ! بر حسب ظاهر ترتيبى نخواهى يافت كه همهء اين ظواهر با آن منطبق گردد جز ترتيب كه ما اختيار نموديم ، زيرا مقصود از دريايى كه فرموده در آسمان هفتم است ، همان چيزى است كه ما در مسئلهء تعداد زمين‌ها در شرح « درياهاى هفت‌گانه » ذكر نموده و گفتيم : فضاى مملو از جوهر مواج اثيرى ، شبيه‌ترين چيزى به درياى مواجى است كه ماهيان خرد و كلان در آن شناور باشند . پس هر گاه آن دريا را بر حسب مجارى سيارات ، قسمت قسمت منظور كنيم ، هفت درياست و چون همهء آن را يك چيز فرض كنيم يك دريا خواهد بود كه عمقش به اندازهء مسافت‌هاى آسمان‌ها و زمين‌ها باشد .\r\n\r\n\r\n","description":"","footnote":"\r\n( 1 ) . مراد دايرة المعارف بطرس بستانى است كه سال وفاتش در جدولى وفيات اين كتاب نوشته شده است . ( س )\r\n( 2 ) . متن حديث : عن أبي هُرَيْرَةٍ : « قال : خَرَجَ رَسولُ اللَّهِ صلى الله عليه و آله عَلى أصحابِه و هُمْ يَتَفَكَّرونَ فقال : فيمَ أنتُمِ ؟ فقالوا : نَتَفَكّرُ في الخالقِ . فقال صلى الله عليه و آله لهم : تَفَكَّروا في الخَلقِ و لا تَفَكَّروا في الخالِقِ فإنّه لا تُحيطُ به الفِكرةُ . تَفَكَّروا في أنّ اللَّهَ تعالى خَلَقَ السَمواتِ سَبعاً و الأرضينَ سَبعاً و تحتَ كلِّ أرضٍ خمسمائةِ عامٍ ، و بينَ السماءٍ و الأرضِ خمسمائةِ عامٍ و تحتَ كلِّ سَماءٍ خمسمائةِ عامٍ ، و ما بينَ كلِّ سمائَيْنِ خمسمائةِ عامٍ ، و في السماءِ السابعةِ بَحرٌ عُمُقه مَثلُ ذلك كُلِّه و . . . » .\r\n","page_name":" 255 ","page_number":255},
  {"content":"\r\n\r\n7 . در تفسير ابو السعود محمد - از فضلاى قرن نهم هجرى - است كه در بيان آيهء :\r\n« وَ مِنَ الأَرْضِ مِثْلَهُنَّ » گويد : اكثر مفسران و محدثان بر اين عقيده هستند كه آنها هفت زمين است ، بعضى بالاى بعضى ! و مسافت بين هر زمينى تا زمين ديگر ، به اندازه مسافت بين هر آسمانى است تا آسمان ديگر و هر زمين داراى ساكنانى است از مخلوقات خدا .\r\nبه عقيدهء من ، همهء اين الفاظ صريح در ترتيبى است كه ما اختيار نموديم و جز بر آن منطبق نمىشود . ولى تعجب دارم از غفلت محققان از درك معناى اين آثار واضح و روشن با اين كه مثل منادى فرياد مىكند و به زبان فصيح ، ترتيب مختار ما را به عالميان اعلام مىدارد !\r\n8 . در تاريخ علم الفلك طيلانى از « مسند احمد بن حنبل » با سند « عباس » عموى پيامبر صلى الله عليه و آله خبرى نقل شده : ميان زمين و آسمان مسافت پانصد سال راه است و هم‌چنين ميان هر آسمانى تا آسمان ديگر . . . .\r\n9 . در تفسير قمى در سورهء مريم و در بحارالانوار به سند صحيح از حضرت صادق عليه السلام در ضمن خبر ادريس نبى عليه السلام است كه گفت : غلظت آسمان چهارم به مسافت پانصد سال راه است و از آسمان چهارم تا سوم و از سوم تا دوم هر يك پانصد سال راه است و هر آسمانى و ما بين هر آسمانى تا آسمان ديگر همين طور است . الخ « 1 » .\r\nظهور اين خبر هم در مطالب مزبور آشكار است ، ولى اشكال در اين است كه چگونه غلظت آسمان چهارم پانصد سال راه است ؟ مگر بگوييم مقصود از آسمان چهارم كرهء بخار زمين مشترى است ، زيرا كه چون مبدأ شمارش آسمان‌ها از بالاى زمين ما شروع شود ، كرهء بخار مشترى آسمان چهارم خواهد بود و زيادى غلظت كرهء\r\n\r\n\r\n","description":"","footnote":"\r\n( 1 ) . متن خبر : عن الإمامِ السادسِ « جَعفرِ بنِ محمّدٍ عليهما السلام في خَبر إدريسِ النبيّ عليه السلام : فإنّه قال لَمَلَكِ الموتِ : إنَّ غَلَظَ السماءِ الرابعةِ مسيرةُ خمسمائةِ عامٍ . و من السماءِ الرابعةِ إلَى السَماءِ الثالِثةِ مَسيرةُ خمسمائةِ عامٍ . و من السماءِ الثالثةِ إلى الثانيةِ مسيرةُ خمسمائةِ عامٍ ، و كلّ سَماءٍ و ما بينَها كذلك .\r\n","page_name":" 256 ","page_number":256},
  {"content":"\r\n\r\nبخار مشترى در جاى خود مسلم است .\r\nيا بگوييم : مقصود از آسمان چهارم ، خود كرهء مشترى است ، چنان كه مكرر گفتيم آسمان بر نفس اجرام عُلوى هم اطلاق مىشود و غلظت جرم كرهء مشترى هم از اين تحديد دور نيست ، زيرا كه قطر زمين ما هشت هزار مايل و قطر زمين مشترى بيش از هشتاد و شش هزار مايل است . يا بگوييم : مقصود از آسمان چهارم كه غلظت آن پانصد سال راه است ، مجموع مركب از جرم مشترى و كرهء بخارى آن است « 1 » و خدا و اولياى او داناترند « 2 » .\r\n\r\nجمع بندى اين مسئله\r\nنظريه‌هاى معتبر هيئت جديد در وجود اراضى بىشمارى كه در فضا سير مىكند و اتفاق دارند و همين طور در اين كه هر يك از آن اراضى ، داراى كرهء بخارى است كه بر آن احاطه دارد . و ما مانعى نمىيابيم كه از لحاظ شرعى يا عقلى ما را منع كند از تطبيق زمين‌ها و آسمان‌ها بدين معنا - زمين‌ها به هفت كرهء سيار مزبور و آسمان‌ها به كرات بخارى هر كدام - بلكه گذشته از امارات ، دلايل صريحى هم از آيات در دست داريم به اضافهء رواياتى كه دلالت دارند بر اين كه هفت زمين در عالم شمسى ماست و آنها از هم جدا و مسافت فاصله بين هر يك تا ديگرى پانصد سال راه است . و آسمان‌هاى هفت‌گانه از بخار آب متكون شده ، و هر آسمانى محيط بر يك زمين از زمين‌هاى\r\n\r\n\r\n","description":"","footnote":"\r\n( 1 ) . وجهى ديگر در توجيه اين خبر به نظر رسيد كه مراد از آسمان چهارم كرهء زحل باشد ، زيرا كه به ترتيب طبيعى ، بعد از زمين ما چهارم خواهد بود و حجم جرم زحل به خودى خود هفتصد و شصت برابر زمين ماست و به اضافهء حلقات زحل چندين هزار برابر خواهد شد و با تقدير غلظت آسمان چهارم تماماً منطبق خواهد بود ، چنان‌كه در شكل زحل ديده مىشود .\r\n( 2 ) . همهء اين توجيهات درست است اگر فقط غلظت آسمان چهارم تنها را ( به طور انحصار ) پانصد سال راه معرفى كرده باشد ، ولى چه كنيم با آخر خبر مزبور - جملهء « وكلّ سَماءٍ و ما بينَها كذلك » - كه همهء آسمان‌ها را بدين غلظت توصيف فرموده است ؟ ( ف )\r\n","page_name":" 257 ","page_number":257},
  {"content":"\r\n\r\nهفت‌گانه است چنان كه در هيئت جديد مقرر است .\r\nپس چه مانعى دارد كه ما اين تطبيق را اختيار كرده ظواهر را بر آن حمل كنيم ؟ با اين كه ثمرات بسيارى هم دارد مثل شرح اخبار مشكل و حل معضلات آيات متشابه و مثل اثبات نبوت نبى امّى صلى الله عليه و آله كه ترجمان رأى فلاسفهء قديم نموده ، بلكه در علوم و عقايد با آنان مخالفت ورزيده و از تصديق آنان نهى نموده است و بالأخره اظهار صدق و حقانيت شريعت اسلامى در عالم و اثبات تقدم اين شريعت بر فلاسفهء جديد در اخبار از اين حقايق و اسرار و بيان اين امور كه ابصار و بصاير از احساس آن قاصر و عقول و مشاعر از درك آن عاجز و فاتر است .\r\nپس چقدر بايد افسوس خورد بر آنچه از آثار اسلام و اقوال حجج گرامى عليه السلام كهنه و متروك شده و از بين رفته است ؟ !\r\nچه بسيار احاديث و آثارى كه در اين باب وارد شده و حافظان و راويان آن را مهمل گذاشته و چون از عقول آنان دور بوده اصلًا آنها را نقل هم نكرده‌اند و از شدت دورى مردم آن دوران از امثال اين مضامين راويان حاملان اخبار ، آنها را از ترس حملهء جاهل بر ناقائل تا قائل ، اظهار نكرده‌اند . و با همه اينها از چشمه‌هاى اين اخبار و ابرهاى رحمت اين آثار رشحاتى ريزش كرده و مىكند كه باغستان‌هاى علوم و فنون را سيراب و شاداب و خرم مىدارد و منت خدا و اولياى خدا راست .\r\n* * * . . . بدين ترتيب جلد اول از كتاب اسلام و هيئت به دست و قلم مؤلفش « سيد محمد على هبة الدين شهرستانى » در « نجف اشرف » پايان يافت و به يارى خدا پس از آن جلد دوم در مسئلهء « مركزيت خورشيد » آغاز خواهد شد « 1 » .\r\n\r\n\r\n","description":"","footnote":"\r\n( 1 ) . ترجمه اضافات و اصلاح ترجمه جلد اول ، از روى متن عربى - چاپ دوم - در تاريخ 30 ربيع‌الاول 1383 ه . ق در تبريز پايان يافت . . . و به يارى خدا ، تجديد ترجمه آن ، در سال 1379 ه ش . - 1421 ه . ق . در قم و تهران انجام گرفت به اميد آن‌كه خداوند توفيق تجديد ترجمه جلد دوم را نيز عنايت فرمايد . ( خ )\r\n","page_name":" 258 ","page_number":258},
  {"content":"\r\n\r\n\r\nمسئلهء هشتم : مركزيت خورشيد\r\nپرسش : چندين قرن پس از هجرت ، در هيئت كوپرنيك ثابت شد كه خورشيد « 1 » ما در مركز حركات اجرام علوى مثل ساير ثوابت جهان هستى ساكن و ميزان استقامت وضع نظام سيارات عالم شمسى ماست ، چون مركز دايره در وسط اين نظام استقرار دارد .\r\nبا اين حال ، مسلمانان چه فكرى دربارهء بسيارى از ظواهر آثار شرع اسلامى كه دلالت بر حركت و سير خورشيد دارد ، خواهند كرد ؟\r\nپاسخ : فيلسوف شهير و مؤسس هيئت اخير « كوپرنيك » و متأخرين ، در اين باب با همهء پيشينيان ، مخالفت ورزيده ، چنين رأى داده‌اند : كرهء خورشيد ساكن و چون مركز دايره در وسط ادوار كراتى كه مدارات بيضى ، به دور آن مىچرخند ، مستقر است .\r\nالبته تصور نشود كه اينان به كلى حركت خورشيد را نفى و رد مىكنند ، بلكه آن را فقط نسبت به درون نظام سيارات خود ساكن مىدانند و اين معنا منافات با اين ندارد\r\n\r\n\r\n","description":"","footnote":"\r\n( 1 ) . آخرين اطلاعات و بهترين بحث‌ها دربارهء خورشيد ، از نظر علوم امروزه ، در كتاب پيدايش و مرگ خورشيد ، نوشتهء « ژرژگاموف » ، ترجمهء آقاى « احمد آرام » جمع‌آورى شده و با مطالعهء آن ، اطلاعات فراوانى در اين زمينه به دست خواهيد آورد . ( خ )\r\n","page_name":" 259 ","page_number":259},
  {"content":"\r\n\r\nكه خود با تمامى توابع خود ، در حكم كرهء واحد داراى حركتى باشد ، چنان كه همين آسمان‌شناسان اين معنا را هم اعلان مىكنند : خورشيد هم به دور خود مىچرخد و هم با اقمار خود در فضا سير مىكند . و در عين حال مركز حركات هم هست ، چنان كه زمين ما هم مركز ادوار و حركات ماه است و هم به دور خود مىچرخد و هم با ماه به گرد خورشيد مىگردد ، همانطور كه اگر كسى بر سطح كرهء ماه ايستاده باشد ، زمين را ساكن مىبيند و حركت انتقالى آن را احساس نمىكند ، مگر به كرهء ديگرى منتقل شود .\r\nهم‌چنين اگر كسى بر سطح كرهء خورشيد يا بر سطح يكى از كرات مجذوبهء آن قرار گيرد ، خورشيد را ساكن ديده و هرگز حركت انتقال آن را احساس نمىكند ، زيرا مجموع مركب از جاذب و مجذوب ، به يك حركت سير مىكند . . . . آرى ! هر گاه ما بر سطح كره‌اى خارج از نظام اين شمس باشيم ، به آسانى حركت انتقالى آن را حس خواهيم كرد !\r\n\r\nحركت خورشيد\r\nاكنون به شرح مقصد اصلى بپردازيم : فلاسفهء بعد از هزارهء هجرى ، با اين كه خورشيد را مركز ادوار و حركات اجرام تابعه مىدانند ، دو حركت براى آن قائل شده‌اند :\r\n1 . يكى حركت وضعى كه تقريباً در هر 25 روز و نيمى ، يك بار به دور خود مىچرخد - طبق كشفيات قرن هفدهم ميلادى - و امروزه همه بر اين نظريه اتفاق دارند و مأخذ استنباط آن حركت فلك و بقاع و علاماتى است كه بر سطح كرهء خورشيد كشف شده و محسوس گرديده است كه همه بر يك نسق ، در مدت مزبور از سمت غرب به شرق ، سير مىكند .\r\n2 . ديگرى حركت انتقالى ، كه با همهء مجذوبات خود ، در فضاى نامحدود سير مىكند ، چون زنى آواره و بىخانمان كه خود از جلو و از پشت سر ، فرزندان وى در\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبيابانى بيكران ، ويلان و سرگردان روان باشد !\r\nبا اين كه اصل حركت انتقالى خورشيد در نزد متأخرين محل خلاف و ترديد نيست ، ولى در كيفيت آن اختلاف دارند كه آيا حركت مستقيم است يا مستدير ؟ در صورت اول ، جبههء حركت كجا و در فرض دوم مركز آن چيست ؟\r\nمطابق نقل كتاب حدايق النجوم كاروان عالم شمسى ما هميشه به جانب ستاره‌اى كه بر طرف راست « جاثى » است ، بالا مىرود - براى توضيح اين مطلب به شكل مجموعهء صور نجومى مراجعه شود - « 1 » .\r\nدر مشهد الكائنات از كتاب قاموس القواميس چاپ پاريس ، نقل شده كه خورشيد داراى حركت افقى است ، زيرا به جانب مجموع نجومى « هركيل » سير مىكند و كليه سيارات تابعه را دنبال خود مىكشد و نيز داراى حركتى است بر دور خود كه در هر 25 روز و 5 ساعت يك بار از غرب به شرق بر محور خود چرخ مىزند و آن محور ، بر عمود « فلك البروج » است !\r\nدر كتاب هيئت « فانديك » آمده است كه « 2 » : مشهورترين دانشمندان هيئت امروزى معتقدند كه خورشيد و نظام آن ، به جانب نقطه‌اى از قبهء آسمان ، كه موقع آن نقطه بر خط و اصل بين نقطهء نامعلوم و نقطه‌اى از « جاثى » است ، در حركت مىباشد و بعد آن فلك عظيم ، به طورى است كه شمال مماس آن به « جاثى » و جنوبش ، به « حمامه » منتهى مىشود و حركت ساليانه بدين سو 1621 از نصف قطر كرهء زمين ، يعنى 148 ميليون و چهارصد هزار 000 / 400 / 148 مايل است كه برگرد نقطه‌اى كه در مركز\r\n\r\n\r\n","description":"","footnote":"\r\n( 1 ) . در سطح معدل النهار از هيئت اجتماعى يك عده نجوم صورتى پديدار است به شكل انسانى كه بر دو زانو نشسته و ستاره‌اى كه چون خال بر ران راست آن است ! هدف و مقصد و جهت حركت نظام عالم شمسى ماست و آن صورت را به اصطلاح اهل هيئت « جاثى على ركبتيه » مىگويند : يعنى نشسته بر دو زانو . ( ف )\r\n( 2 ) . هيئت فانديك ، ص 240 .\r\n","page_name":" 261 ","page_number":261},
  {"content":"\r\n\r\n« ثريا » است گردش مىكند - بر طبق نظريهء ميدلر - و سرعت اين حركت در هر ثانيه ، تقريباً چهار مايل است .\r\nو در كتاب آيات البينات است : طبق نظريه همه آسمان‌شناسان ، خورشيد هم اكنون با همهء اقمار خود ، به سوى نقطه‌اى از « جاثى » در حركت است و معدل سرعت اين حركت در هر روزى 422 هزار 000 / 422 مايل است .\r\nو بعضى گفته‌اند : خورشيد با همهء اتباع و سيارات خود ، به دور روشن‌ترين ستاره‌اى كه در « ثريا » است ، مىچرخد و نام آن ستاره به زبان عرب « عقد الثريا » است .\r\nدر مجلهء الهلال مصرى آمده است « 1 » : استاد « كمپل » مدير رصدخانهء « ليك من » آمريكا معتقد است زمين به دور خورشيد مىگردد - طبق نظريهء كوپرنيك - ولى خورشيد با كليهء توابع خود ، همواره از جنوب به سوى شمال در حركت است و از سير آن « خط مارپيچى » ترسيم مىشود نه « دايره » ، مانند حركت ماه به دور خورشيد چنان كه در شكل شمارهء 7 پيدا است :\r\n« كمپل » اضافه مىكند : بعضى گمان كرده‌اند كه خورشيد در خط منحنى سير مىكند ، به طورى كه نظام آن بعد از گذشتن يك يا چندين قرن به نقطهء مبدأ حركت عود مىكند ! ولى ما مانعى از اعتقاد به سير مستقيم خورشيد - مثل سير گلولهء توپ - نمىبينيم « 2 » .\r\n\r\n\r\n","description":"","footnote":"\r\n( 1 ) . مجلهء الهلال ، ج 11 ، ص 124 .\r\n( 2 ) . « طنطاوى » در كتاب خود مىگويد : « سرعت حركت گلولهء توپ بيش از ده مايل در يك دقيقه نيست و سرعت سير روزانهء كرهء زمين بيش از 16 مايل در دقيقه و سرعت حركت ساليانهء آن بيش از 1000 مايل در دقيقه نيست . در صورتى كه سرعت حركت زهره و عطارد بيش از آن است ، زيرا مثلًا سرعت عطارد به دو هزار مايل در دقيقه مىرسد ، يعنى درست دويست مرتبه از سرعت گلولهء توپ بيشتر . . . » .\r\nمى گوييم : و از همين جا استدلال مىكنند كه حركت شبانه روزى و ساليانه مربوط به كرهء زمين است و گرنه زمين از شدت حرارت مانند گلولهء توپ ، ذوب مىشد .\r\n","page_name":" 262 ","page_number":262},
  {"content":"\r\n\r\nنمايش تصوير\r\nشكل شمارهء - 7\r\nپس از ملاحظهء مقدمات ذكر شده ، روشن مىشود كه دانشمندان متأخر در ثبوت دو حركت وضعى و انتقالى ، براى خورشيد متفق و متحدند و ما مىگوييم : ظواهر اسلامى فقط بر اصل حركت آن دلالت دارد بدون اشاره يا ارشاد به بيان كيفيت اين حركت . و بنابراين ، حركتى كه آثار شرع براى خورشيد قائل شده است هم با قول به حركت شبانه‌روزى يا ساليانهء خورشيد راست مىآيد - مطابق نظريه پيشينيان - و هم با قول به حركت وضعى و انتقالى آن - موافق رأى متأخرين . بلكه هر گاه بىطرفانه الفاظ آيات و روايات را مطالعه كنيم همه را مقرون به امارات و شواهدى خواهيم يافت كه به آراى جديد دربارهء خورشيد ، اشاره مىكند .\r\nاز جملهء آن ظواهر : در قرآن مجيد بعد از ذكر خورشيد و قمر و منازل و زمين ،\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمىفرمايد : « كُلٌّ فِى فَلَكٍ يَسْبَحُونَ » « 1 » ؛ هر يك در فلكى شناورند . و مكرر گفتيم كه ظاهر اين آيه با هيئت قديم تطابق ندارد ، زيرا بنا بر آن هيئت ، حركت « كوكب » در « جسم فلك » ممتنع است ! و از اين جهت ، پيشينيان ظاهر آيه را حمل بر مجاز كرده « سباحت » را هم به معناى مطلق حركت گرفته و گفته‌اند : مقصود اين است كه هر ستاره‌اى با فلك خود - به تبع آن - حركت مىكند ، يعنى حركت « عرضى » است - به واسطهء كواكب - و متحرك « ذاتى » فلك است ! همانند حركت كسى كه در كشتى نشسته باشد ! !\r\nولى ما متأخرين از پذيرفتن اين توجيه و تأويل بىنيازيم و طبق ظاهر آيه مىگوييم : خورشيد و ماه و ستارگان و زمين ، هر يك در فلك مخصوص خود به حركت انتقالى سير مىكنند ، با اين فرق كه مركز فلك خورشيد مجهول است و مركز ساير افلاك خود خورشيد است !\r\nآيه ديگر : باز در قرآن مجيد است كه :\r\n« وَالشَّمْسُ تَجْرِى لِمُسْتَقَرٍّ لَها ذ لِكَ تَقْدِيرُ العَزِيزِ العَلِيمِ » « 2 » ؛\r\nو خورشيد روان است به سوى قرارگاه خود ، اين است تقدير خداى عزيز دانا .\r\nپيشينيان به اين آيه استدلال كرده و حركتى را كه از طلوع و غروب خورشيد مشاهده مىشود متعلق به خود جرم خورشيد دانسته‌اند « 3 » ، ولى در معناى كلمهء « مستقر » دچار اضطراب و اختلاف عقيده شده‌اند : بعضى حرف « لام » را به معناى « الى » گرفته و « مستقر » را به مبدأ « بروج » تفسير كرده‌اند ؛ بدين معنا كه : خورشيد سير مىكند تا مستقر خود كه برج حمل است ! بعضى ديگر حرف « لام » را به معناى « فى » گرفته و « مستقر » را به فلك تفسير كرده‌اند ، بدين معنا كه خورشيد حركت مىكند در فلك خود .\r\n\r\n\r\n","description":"","footnote":"\r\n( 1 ) . انبياء ، آيه 33 .\r\n( 2 ) . يس ، آيهء 38 .\r\n( 3 ) . بر خلاف متأخرين كه طلوع و غروب آفتاب را نتيجهء حركت وضعى زمين مىدانند . ( ف )\r\n","page_name":" 264 ","page_number":264},
  {"content":"\r\n\r\nولى من در هر دو تفسير مزبور اشكالى دارم :\r\nاما تفسير اول : به جهت آن كه اگر حرف « لام » به معناى « الى » بوده و مقصود از كلمهء « مستقر » برجى باشد كه خورشيد به سوى آن برمىگردد ، لازم مىآيد كه خورشيد پس از عود و حلول در آن برج ، ساكن گردد و اين قطعاً باطل و غلط است .\r\nوجه التزام آن كه : بر حسب معناى حقيقى « الى » مدخول آن نهايت از براى جملهء متعلق آن است ، چنان كه گويى « تا شام روزه گرفتم » يا « آب تا فلان نقطه جارى شد » كه در اين تعبير ، ديگر روزه گرفتن شامل شام نمىشود و جريان آب از آن نقطه تجاوز نمىكند و بنابراين تفسير ، مفاد آيه چنين مىشود : « خورشيد حركت مىكند تا برجى كه از آن شروع به حركت نموده و چون بدان رسيد ساكن مىشود و حركت نمىكند » .\r\nبطلان اين توجيه روشن است .\r\nو اما تفسير دوم : به جهت آن كه اگر كلمهء « مستقر » را به فلك تفسير كرده حرف « لام » را هم به معناى « فى » بگيريم ، معنا چنين مىشود : « خورشيد در جرم فلك خود جارى است » ! و حال آن كه بطلان اين معنا در هيئت قديم قطعى است و با مبانى آن منافات تام دارد « 1 » .\r\nالبته همه اشكالات مذكور در بالا نتيجهء اتكا به آراى پيشينيان است ، ولى هر گاه آيهء شريفه را با حفظ ظاهر ، حمل بر گفته‌هاى هيئت جديد كنيم ، هيچ يك از آن محظورات پيش نمىآيد . بدين تقريب كه گوييم : مقصود از جريان ، حركت انتقالى خورشيد است در اعماق فضا و مراد از « مستقر » زمان استقرار است نه مكان استقرار و معنا چنين مىشود : « خورشيد حركت مىكند تا هنگامى كه بايد قرار گيرد ، يعنى روز\r\n\r\n\r\n","description":"","footnote":"\r\n( 1 ) . مگر « تجوز » بعد از « تجوز » مرتكب شده بگوييم مقصود اين است : خورشيد با فلك خود بالتبع حركت مىكند . ولى اين توجيه خيلى بعيد است ! زيرا بايد يك دفعه كلمهء « الى » را به معناى « فى » گرفته سپس كلمهء « فى » را هم به معناى « مع » بگيريم و اين تكلف بىموردى است . ( ف )\r\n","page_name":" 265 ","page_number":265},
  {"content":"\r\n\r\nرستاخيز : « إِذا الشَّمْسُ كُوِّرَتْ * وَ إِذا النُّجُومُ انْكَدَرَتْ » « 1 » .\r\nعلامهء بزرگ « سيد محمد حسين مرعشى شهرستانى » و ديگران ، احتمال داده‌اند كه « مستقر » به معناى « محل استقرار » بوده و حرف « لام » به معناى « فى » و مقصود حركت وضعى خورشيد باشد ، يعنى خورشيد در محل قرار و سرجاى خود ، در عين اين كه ساكن و ايستاده است ، حركت هم مىكند ، ولى با حركت وضعى كه به دور خود مىچرخد . و جملهء : « ذ لِكَ تَقْدِيرُ العَزِيزِ العَلِيمِ » « 2 » اشاره به لطف اين حركت در به دو نظر و نفس الامر است !\r\nتمام اين مراتب كه در تفسير آيه مرقوم شد ، مبنى بر قرائت مشهور است ولى مطابق اخبار روايت شده از ائمه عليهم السلام به جاى « لام » با حرف « لا » هم قرائت شده است بدين نحو : « وَالشَّمْسُ تَجْرِى لِمُسْتَقَرٍّ لَها » ؛ و خورشيد سير مىكند و قرار ندارد . بنابراين ، آيه طبق نظريه جديد ، صريح در حركت انتقالى خواهد بود ، بدون نياز به تكلف و تأويل ! اين قرائت اخير را مفسران از امام على عليه السلام و امام زين العابدين عليه السلام و امام محمد باقر عليه السلام و امام جعفر صادق عليه السلام و از ابن عباس و ابن مسعود و عكرمه و عطاء و غير اينها هم نقل و روايت كرده‌اند .\r\nشيخ ما « شريعت اصفهانى » چنان كه خود شنيدم ، همين قرائت را انتخاب و اختيار كرده بود و در رسالهء وى به نام : « أنارة الحالك في قرائة ملك و مالك » نيز ديدم كه اين اقوال را از مجمع البيان و الدر المنثور نقل كرده است .\r\nو اين دلالت دارد كه خورشيد مركز محسوسى ندارد تا به دور آن گردش كند ، چنان كه « كمپل » آمريكايى گمان كرده است ، و يا دلالت دارد بر اين كه خورشيد استقرارى ندارد ، زيرا « مستقر » ، مصدر ميمى است .\r\n\r\n\r\n","description":"","footnote":"\r\n( 1 ) . تكوير ، آيات 1 - 2 .\r\n( 2 ) . انعام ، آيه 96 .\r\n","page_name":" 266 ","page_number":266},
  {"content":"\r\n\r\nشاهد ديگر : در سورهء ابراهيم آيهء :\r\n« وَسَخَّرَ لَكُمُ الشَّمْسَ وَالقَمَرَ دائِبَيْنِ » « 1 » ؛\r\nمسخر كرد براى شما خورشيد و ماه را در حالتى كه متحرك هستند .\r\nاين آيه هم به طور صريح بر حركت انتقالى خورشيد و ماه دلالت دارد ، زيرا نسبت تسخير و حركت را طبق نظريهء هيئت جديد بر خود خورشيد و ماه داده كه هر يك در جوف فلك خود سير مىكند و هر گاه مطابق هيئت قديم به تبعيت فلك خود حركت مىكردند ، نسبت حركت به فلك مىداد نه به خود خورشيد و ماه ! براى آن كه هيئت قديم خورشيد و ماه را ساكن و تثبيت شده در فلك ، و فلك را متحرك دانسته است . و از اين رو علماى اسلامى كه معتقد بدان هيئت بودند ، در تفسير اين آيه مرتكب « تجوز و تأويل » شده و آن را به يكى از دو طريق ذيل تفسير مىكردند :\r\n1 . حمل بر حركت تَبَعى ، چنان كه مرقوم شد .\r\n2 . حمل بر حركت حسّى عرفى ، كه چون خورشيد و ماه در نظر مردم متحرك مىآيد ، آيه نيز ناظر بر همين حركت وهمى است .\r\nولى با توجيهاتى كه ما كرديم ، روشن شد كه روش صحيح همان اعتماد بر ظاهر آيه و قول به حركت حقيقى ، اعم از وضعى و انتقالى است ، بدون نياز به تأويل و تجوز ! هر چند قصد حركت وضعى با معناى تسخير خورشيد و ماه مناسب‌تر است .\r\n* * * اشكال 1 : ممكن است گفته شود سوق آيهء مزبور ، مبنى بر اظهار نعمت‌هاى خداست كه بر بندگان خود منت گذاشته است ، و تسخير خورشيد به معناى حركت حسى شبانه‌روزى و ساليانه كه منشأ حدوث روز و شب و فصول چهارگانه است ، چيزى است كه فوايد و منافعش بر همه كس معلوم و خود از نعمت‌هاى بزرگ\r\n\r\n\r\n","description":"","footnote":"\r\n( 1 ) . آيهء سى و سوم است .\r\n","page_name":" 267 ","page_number":267},
  {"content":"\r\n\r\nخداوندى مايهء منت عظيم است . ولى هر گاه تسخير خورشيد را به معناى حركت وضعى آن بگيريم با سوق آيه مناسبتى ندارد ، زيرا حركت وضعى خورشيد براى ما منفعتى ندارد تا نعمت و مايهء منّت باشد ؟\r\nپاسخ : مىگوييم هر گاه به كتاب‌هاى هيئت جديد مراجعه كنيد ، خواهيد ديد كه حركت وضعى خورشيد و چرخيدن آن به گرد خود ، چه منافع بزرگى براى ما داشته و چه خاصيت‌هاى مهمى از آن براى مصالح كرهء زمين توليد مىشود ، زيرا سطوح كرهء خورشيد مختلف است : در بعضى از سطوح آن ، پارهء كلف‌ها و ابرها موجود است كه قطر بعضى از آنها بالغ بر پنجاه هزار فرسنگ است ( نمونه آن در شكل شمارهء 8 ديده شود ) .\r\nنمايش تصوير\r\nشكل شمارهء 8 - كلف خورشيد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو در بعضى از سطوح كره خورشيد مشعل‌هاى بزرگ رنگارنگ و آتشفشان‌هاى سوزانى مشاهده مىشود ( چنان كه در شكل شمارهء 9 هويداست ) . « 1 »\r\nنمايش تصوير\r\nشكل شمارهء 9 - عكس‌هايى از شعله‌هاى گوناگون خورشيد\r\n\r\n\r\n","description":"","footnote":"\r\n( 1 ) . گاهى آتشفشان‌ها و شعله‌هايى كه از خورشيد زبانه مىكشد ، صدها هزار كيلومتر ارتفاع دارد ؛ مثلًا شعله‌اى كه از خورشيد در 10 ژوئن 1917 م . در رصدخانهء « مونت ويلسون » عكس‌بردارى شده ، ارتفاعى متجاوز از 000 / 170 كيلومتر دارد ( كتاب نجوم براى همه ، اين عكس را - شكل شمارهء 9 - ما در اين كتاب آورده‌ايم ) .\r\nشعلهء ديگرى در رصدخانهء « پيك دوميدى » در 10 اكتبر 1940 م فيلم‌بردارى شد كه ارتفاع آن تا 000 / 140 كيلومتر بالا رفت و در تاريخ ديگرى ، شعلهء ديگرى ديده شد كه ارتفاع آن بر متجاوز از 400 هزار كيلومتر ، بالغ گرديد و سپس به كلى ناپديد شد ( نجوم بى تلسكوپ ، از پير روسو ، ترجمه حسن صفارى ، ص 57 و مجموعهء چه مىدانم ، شمارهء 6 ) . البته اين لهيب‌ها و زبانه‌هاى آتشى با چشم عادى ديده نمىشود و آنها را بايستى با اسپكتروسكوپ‌هاى مخصوصى به نام : اسپكتروهليوگراف (  Specterohe liographe  ) ملاحظه نمود . ( خ )\r\n","page_name":" 269 ","page_number":269},
  {"content":"\r\n\r\nنمايش تصوير\r\nشكل شمارهء 10 - سحابى اوريون ( جبار )\r\nبا چشم بى سلاح چون ستارهء كمرنگ و تيره‌اى به نظر مىرسد\r\nو بالاخره در هر قسمت از سطوح كرهء خورشيد چيزهايى است كه هر يك از آنها به واسطهء حركت وضعى خورشيد با زمين ما روبه‌رو شود ، تأثيرات حالات ويژه‌اى در شفق و هوا و مظاهر برق و الكتريك و ساير شئونِ كرهء زمين ايجاد مىكند كه هر يك خود نعمتى بزرگ و مايهء منتى عظيم است . به ويژه اختلاف كلف‌هاى خورشيد منشأ اختلاف در بارندگىها و موجب انحرافات فاحش قطبى است .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبه طورى كه بارندگىهاى بزرگ موافق با كلف‌هاى بزرگ و باران‌هاى كم ، مقارن با كلف‌هاى كوچك است ، چنان كه « فانديك » به اين موضوع تصريح كرده است .\r\nدر كتاب مختصر الهيئه تأليف « واليزا آفرت » از « هرشل » نقل شده است :\r\n« كلف خورشيد در فصول چهارگانهء كرهء زمين ، از جهت فراوانى نعمت يا قحطى مؤثر است و در اقاليم استوايى ، زيادتى مدت روبه‌رويى زمين با كلف‌هاى خورشيدى ، موافق با بارندگىهاى زياد است و حتى اين امر در گرما و سرما نيز دخالت دارد و هم‌چنين در بسيارى از اوضاع و احوال زمين داراى تأثيرات مهمى است » .\r\nالبته به عقيدهء من اين امر ، در سرما و گرما ، به ويژه در مناطق استوايى ، تأثير فراوان دارد ، بنابراين ، چرا جاى تعجب باشد كه مقصود از تسخير خورشيد در آيهء مزبور ، حركت وضعى - محورى آن باشد كه داراى اين همه تأثيرات و منافع و منشأ نعمت و باعث منّت‌هاى عظيم است ؟\r\nبه زودى در مقالهء ششم از مبحث اول از مسئلهء صفات خورشيد معلوم خواهد شد كه در روى خورشيد هم باران‌هايى مىبارد ! چنان كه به روى زمين ما واقع مىشود ! و خواهيم گفت كه باران‌هاى خورشيدى ، چه تأثيراتى در زمين ما دارند ؟ پس آنها نيز از فوايد تسخير خورشيد به معناى « تحريك وضعى » آن خواهد بود ، همانطور كه ما در تفسير آيه قائل شديم .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nنمايش تصوير\r\nشكل شمارهء 11 - كوه آتشفشان وزوو (\r\n Vesuvius \r\n) در حوالى ناپل كه شباهت زياد به عكس‌هايى كه از كرهء ماه‌گرفته شده ، دارد « 1 »\r\nهم‌چنين من نظريه‌اى در خصوص علت حركت زمين‌ها از غرب به شرق دارم و بدان پىبرده‌ام كه آن حركات ، همه ناشى از حركتى « وضعى » است كه خورشيد در محل خود به گرد خود مىچرخد و كُرات تابعه را به دور خود مىچرخاند ! ولى اين\r\n\r\n\r\n","description":"","footnote":"\r\n( 1 ) . از كتاب نجوم براى همه ، تأليف ژرژ گاموف ، چاپ تهران . ( خ )\r\n","page_name":" 272 ","page_number":272},
  {"content":"\r\n\r\nمقام ، گنجايش بيان منشأ اين حدس و شرح آن را ندارد و غرضى هم نداريم جز بيان اين كه در صورتى كه حركات شبانه‌روزى و ساليانهء زمين‌ها و اقمار ناشى از حركت وضعى خورشيد باشد ، مطلب برگشت مىكند به همان رويه‌اى كه ما در تفسير آيه اتخاذ كرده گفتيم : مقصود از تسخير خورشيد حركت وضعى آن است كه داراى اين همه منافع و نعمت‌ها و منّت‌هاست . به اين ترتيب ، به كلى اشكال مطرح شده ، مرتفع خواهد گرديد .\r\nديگر از شواهد حركت خورشيد : كلام حضرت على عليه السلام است كه در بعضى از خطبه‌هاى خود مىفرمايد :\r\nوالجَوُّ المكفوفُ الذي جَعَلْتَهُ مغيظاً لليلِ و النهارِ ، و مَجَرى الشمسِ و القمرِ ؛\r\nهواى محفوظ و ممنوع از سيلانى كه قرار دادى آن هوا را محل فرو رفتن و پنهان شدن روز و شب و ميدان گردش و حركت خورشيد و ماه .\r\nاين عبارت ، ظاهر در ثبوت حركت و جريان براى خود خورشيد و ماه ، مطابق نظريهء متأخرين است ، نه براى فلك آنها آن‌چنان كه پيشينيان پنداشته بودند !\r\nصدر اين كلام صريح در اين است كه ظهور شب و روز ، ناشى از حركت ظلمت و نور است و اين براى اين است كه « شب » در حقيقت چيزى نيست جز سايهء زمين كه همواره از مشرق زمين به سوى مغرب آن در حركت است . چنان كه « روز » هم چيزى نيست جز فروغ خورشيد كه هميشه از مشرق زمين پيدا و در مغرب آن ناپيدا مىشود ! »\r\nمقصود از اين كه هوا محل فرو رفتن روز و شب است كه هوا موضع غروب و طلوع نور و ظلمت است ، پس در نسبت دادن طلوع و غروب به ظلمت و نور نه به خود خورشيد ، خود اشعار و اشاره‌اى است بر اين كه حركت شب و روز متعلق به گردش زمين و از آثار ظلمت و نور است و بدين ترتيب ، منافاتى با ساكن بودن خورشيد نخواهد داشت ، زيرا حركت ظلمت و نور هم ناشى از حركت زمين است نه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nخورشيد . و بنابراين گويى امام على عليه السلام نخست اشاره فرموده است به عدم مدخليت خورشيد در ايجاد روز و شب . و سپس به ثبوت حركت مستقلى براى آن در اعماق فضا ( به دليل 14 در مسئلهء حقيقت فلك رجوع شود ) .\r\n* * * در قرآن آياتى هم يافت مىشود كه مىتوان از آنها مركزيت خورشيد را براى سيارات استنباط كرد « 1 » :\r\nآيهء اول : در سورهء شمس :\r\n« وَالشَّمْسِ وَضُحاها * والقَمَرِ إِذا تَلاها » « 2 » ؛\r\nسوگند به خورشيد و درخشانى آن و ماه هنگامى كه خورشيد را پيروى مىكند .\r\nدر اين آيه اشاره فرموده است به تبعيت حركت ماه نسبت به خورشيد . و از ذكر موجبات توهّم حركت خود خورشيد ، سكوت ورزيده است ، بلكه به ذكر نور و شعاع آن كه نمايان‌ترين صفات و زيباترين جلوات آن است ، اكتفا كرده است ! پس اگرحركت محسوس شبانه روزى متعلق به خود خورشيد بود ، ظاهرترين صفت و مناسب‌ترين حالت براى سوگند ، همان بود و نيز چنان كه گفتيم جملهء « تلاها » اشاره به تبعيت ماه نسبت به خورشيد در حركت است ، چنان كه نظريه متأخرين چنين مىباشد . و حال آن كه در هيئت قديم ذكرى از تبعيت ماه و غيره در حركت نسبت به خورشيد ، نيست - نه بى واسطه و نه باواسطه - !\r\n\r\n\r\n","description":"","footnote":"\r\n( 1 ) . فراموش نشده باشد كه اصل مسئله هفتم در اطراف اين موضوع است كه خورشيد مركز حركات سيارات است . منتها مؤلف محترم در اوايل مسئله تذكر داد كه مركزيت خورشيد براى سيارات تابعه منافات با اين ندارد كه خودش هم با كليه اقمار و اتباعش داراى حركتى خارجى باشد . و به مناسبت مقام لازم دانست كه حركات خورشيد و پاره‌اى از ادلهء شرعى آن را ذكر نمايد و در حقيقت مطالب مزبور ، تا اين‌جا خارج از موضوع بود و از اين‌جا مربوط مىشود به اصل موضوع و مسئله ، كه همان مركزيت خورشيد باشد . ( ف )\r\n( 2 ) . شمس ، آيات 1 - 2 .\r\n","page_name":" 274 ","page_number":274},
  {"content":"\r\n\r\nآيهء دوم : در سورهء يس :\r\n« لا الشَّمْسُ يَنْبَغِى لَها أَنْ تُدْرِكَ القَمَرَ وَلا الَّيْلُ سابِقُ النَّهارِ » « 1 » ؛\r\nنه خورشيد را سزد كه به ماه برسد و نه شب پيش از روز است .\r\n« نوراللَّه » مىگويد : اين آيهء اشاره مىكند كه خورشيد جذب كننده ماه است - نه بر عكس - و درست شبيه به گفتهء شماست كه دربارهء دو كشتى بزرگ و كوچك كه كوچك به تبع بزرگ سير مىكند ! بگوييد : « لا العظيمة ينبغي لها أن تدرك الصغيرة » يعنى كشتى كوچك را نشايد كه بر بزرگ برسد !\r\nعلامه « مرعشى شهرستانى » اين آيه و آيهء بعدى را با هيئت جديد منطبق دانسته و معتقد است كه خورشيد ساكن و مركز حركات است و ماه پيوسته در حركت و انتقال و آن وقت راست آيد كه : « لا الشَّمْسُ يَنْبَغِى لَها أَنْ تُدْرِكَ القَمَرَ » ! .\r\nولى به عقيدهء من : چون در آيهء شريفه نسبت ادراك را به شمس داده ، بايد نخست معناى « ادراك » را دانست ! پس مىگوييم : ادراك عبارت از ملحق شدن و رسيدن سريع چيزى است به چيز مقدم ديگرى « 2 » و به عقيدهء متأخرين خورشيد در حركت انتقالى خود با سيارات در هر ثانيه 14 مايل سير مىكند ، در صورتى كه ماه در حركت انتقالى خود با زمين ، در هر ثانيه 20 مايل راه طى مىكند ، پس سير ماه خيلى از سير خورشيد سريع‌تر است ، و نتيجه آن كه طبق مفاد آيهء شريفه ، خورشيد در سير انتقالى نمىتواند به ماه برسد .\r\nمؤلف گويد : به نظر من اين آيهء شريفه ناظر به حركت انتقالى خورشيد است و آيهء « وَالشَّمْسُ تَجْرِى لِمُسْتَقَرٍّ لَها » ناظر به حركت وضعى آن است و بنابراين ، سورهء « يس » به هر دو حركت وضعى و انتقالى خورشيد اشاره مىكند .\r\n\r\n\r\n","description":"","footnote":"\r\n( 1 ) . يس ، آيهء 40 .\r\n( 2 ) . چنان كه دو نفر در حركت باشند يكى از آنها مسافتى جلو افتاده و ديگرى عقب مانده باشد . ادراك عبارت است‌از اين كه عقبى با سرعت تمام به جلويى برسد و او را دريابد . ( ف )\r\n","page_name":" 275 ","page_number":275},
  {"content":"\r\n\r\nآيه سوم : در سورهء يونس :\r\n« هُوَ الَّذِى جَعَلَ الشَّمْسَ ضِياءً وَالقَمَرَ نُوراً وَقَدَّرَهُ مَنازِلَ » « 1 » ؛\r\nاو كسى است كه قرار داد خورشيد را روشن ، و ماه را نور ، و مقدر كرد براى ماه منازلى .\r\nوجه استدلال : در اين آيه ، خداوند خورشيد را با پرتوافكنى و ماه را با نورانى بودن ، تعريف كرده و سپس حركت در « منازل » را تخصيص به ماه داده و از ذكر حركت خورشيد ، سكوت فرموده و هر گاه خورشيد هم مطابق عقيدهء پيشينيان متحرك بالحسّ بود ، بيان حركت آن اولويت داشت ، زيرا سوق آيه در بيان مأخذ حساب سال و ماه است .\r\nنوراللَّه گويد : و مؤيد آن است كه : اگر خورشيد متحرك باشد ، بهتر بود كه به « مقدر » بودن در « بروج » توصيف شود . به ويژه كه در لفظ هم با ماه « مقدر در منازل » هم رديف است . و چون خداوند آنها را توصيف كرده و از حركت خورشيد در « بروج » سخنى به ميان نياورده است ، اين خود دليل روشنى بر سكون خورشيد و اختصاص ماه به سير و حركت است . و مثل همين آيه است ، آيه‌اى ديگر كه مىفرمايد : « وَالقَمَرَ قَدَّرْناهُ مَنازِلَ حَتّى عادَ كَالْعُرْجُونِ القَدِيمِ » « 2 » كه خداوند در اين آيه ، فقط به حركت ماه اشاره مىفرمايد نه خورشيد ، با اين كه در نزد قدما عكس آن معروف‌تر و سزاوارتر بوده است .\r\n* * * بعضى از مأثورات است كه پيشينيان به آنها استدلال كرده و دليل صحت هيئت قديم دانسته‌اند ! از آن جمله در كتب كافى ، وافى ، تفسير قمى ، بحارالانوار و غيره به\r\n\r\n\r\n","description":"","footnote":"\r\n( 1 ) . يونس ، آيهء 5 .\r\n( 2 ) . يس ، آيهء 39 : و براى همه منزلگاه‌هايى قرار داديم .\r\n","page_name":" 276 ","page_number":276},
  {"content":"\r\n\r\nاسناد قوى از « اصبغ بن نباته » از حضرت على عليه السلام روايت شده كه فرمود : « خورشيد را 360 برج است كه هر برجى مثل جزيره‌اى از جزاير عرب است و آفتاب ، هر روزى به يكى از آن بروج نزول مىكند » ! « 1 » اين خبر را در مجمع البحرين از پيامبر اكرم صلى الله عليه و آله روايت كرده است .\r\nپيشينيان اين خبر را بر وضع هيئت قديم تفسير كرده و مىگفتند : مراد از برج ، درجهء دايره است - طبق معناى لغوى - نه برج به معناى اصطلاحى كه يك ششم نصف دايره باشد .\r\nو دايره به 360 قسمت مساوى تقسيم مىشود و هر قسمت را يك درجه مىنامند و خورشيد در هر روزى در يكى از اين 360 درجه نازل مىشود ! تا دورهء ساليانهء آن تكميل گردد ! پس نسبت دادن نزول به خود خورشيد ، در حركت ساليانه دلالت اشعارى دارد بر اين كه خورشيد متحرك است .\r\nمىگوييم : در متن خود همين خبر شواهدى هست كه به طور وضوح دليل بر بطلان تفسير مزبور است :\r\n1 . در نزد پيشينيان هر درجه‌اى از درجات دايرهء خورشيد - چه مأخذ آن فلك شمس باشد و چه فلك البروج - چندين برابر كرهء زمين است ، پس چگونه راست مىآيد با اين بخش از خبر كه « هر برجى مثل جزيره‌اى از جزاير عرب است ؟ » زيرا جزيره‌هاى جزيرة العرب ، به اندازه‌اى كوچك است كه نسبت به مجموع كرهء زمين قابل حس هم نيست ، پس چطور هر يك از درجات فلك كه چندين برابر زمين است با جزيره‌اى بدان كوچكى مطابق خواهد بود ؟ كمى دقت كنيد !\r\n2 . شاهد ديگر : خورشيد هميشه روزى يك درجه فقط سير نمىكند ، بلكه سير آن\r\n\r\n\r\n","description":"","footnote":"\r\n( 1 ) . متن خبر : إنّ للشمسِ ثلاثمائةٍ و ستّينَ برجاً ، كلّ بُرجٍ منها مثلُ جَزيرةٍ من جَزائِر العَربِ ، فتَنزِلُ كلَّ يومٍ على بُرج‌ٍمِنها . ( خ )\r\n","page_name":" 277 ","page_number":277},
  {"content":"\r\n\r\nاز اين جهت در نهايت اختلاف است ، چه گاه مىشود كه در يك روز بيش از يك درجه و گاه در يك روز كمتر از يك درجه طى مىكند ، چنان كه اين معناى آشكار است .\r\n3 . شاهد ديگر : سال خورشيد بيش از 360 روز است و لازمهء تفسير مزبور اين است كه سال شمسى 360 روز تمام باشد بىكم و زياد ، و اين به طور بديهى باطل است . و بديهى است كه سال شمسى 365 روز و كسرى است و حال آن كه محدثان و مفسران اين را هم از حضرت على عليه السلام روايت كرده‌اند كه فرمود : « خورشيد 180 منزل دارد در 180 روز پس برمىگردد يك بار ديگر به هر يك از آن منازل . در مثل اين ايام و مجموع اين ايام يك سال است » « 1 » .\r\nروشن است كه اين حديث و حديث سابق هر دو جارى بر يك نسق و ناظر بر يك مضمون مىباشند و برج و منزل هم در عرف به معناى « محل » است . پس اگر تفسيرى كه پيشينيان براى حديث سابق نموده‌اند ، درست باشد ، اشكالات مزبور بر اين حديث اخير هم وارد خواهد بود ؛ به اضافهء يك اشكال سخت‌تر ديگر و آن اين كه : حديث اخير تصريح دارد بر اين كه منازل خورشيد در سال مكرر مىشود و سيصد و شصت روز تمام نمىشود مگر بعد از برگشتن خورشيد در هر شش ماه به همان منازلى كه در شش ماه پيش پيموده است ! پس مجموع 180 روز با روز يك سال كامل خواهد بود .\r\nاين ترتيب نه با آنچه خبر را بدان تفسير كرده‌اند وفق مىدهد و نه با حمل نزول خورشيد در بروج دوازده‌گانه ، زيرا خورشيد به برجى كه قبلًا در آن حلول كرده - مگر پس از يك سال - بر نمىگردد .\r\nپس وقتى كه مفهوم حديث از هيئت قديم دور شد ، ناچار بايد آن را به هيئت جديد متوجه دانسته و حمل بر حركت ميلى زمين كنيم تا همهء اشكالات مرتفع و هر دو\r\n\r\n\r\n","description":"","footnote":"\r\n( 1 ) . متن روايت : إنّ للشمس 180 منزلًا في 180 يوماً ثمّ إنّها تَعودُ مرّةً أُخرى إلى واحدٍ منها في أمثالِ تلك الأيّامِ و مَجموعُ تلك الأيّامِ سَنةٌ . ( خ )\r\n","page_name":" 278 ","page_number":278},
  {"content":"\r\n\r\nحديث با هم مطابق و ظواهر با حقايق ، موافق گردد !\r\n\r\nحركت زمين و شناخت برج‌ها\r\nكرهء زمين در سير ساليانه از جهت ميل محور استوايى خود ، شبيه گاهواره‌اى است كه به سمت چپ و راست حركت مىكند و در آغاز سال شروع مىكند به سمت شمال غلطيدن تا 180 روز ( 6 ماه ) و سپس در مدت 180 روز ديگر به سمت جنوب گردش نموده و به حال اول بر مىگردد و يك سال تمام مىشود - چنان كه از خبر ابن عباس چنين استفاده مىشود - البته مقصود از برج و منزل ، به طور قطع معناى اصطلاحى نيست و حتماً به معناى « محل و موقع » است و مراد از آن : در اين اخبار قطعاتى از زمين است از دايرهء نصف النهار كه فروغ خورشيد در هر روز بر يكى از آنها مىتابد و بنابراين ، « بروج و منازل » مأخوذ از سطح زمين خواهد بود نه از سطح فلك ! و معلوم است كه اين مقدار از خط نصف النهار كه با خورشيد مواجه مىشود در ميل جنوبى و شمالى نزديك به 47 درجهء اصطلاحى است . و درجه به عقيدهء پيشينيان بيش از 20 فرسنگ و در نزد متأخرين نزديك 18 فرسنگ است ! پس مسافت بين دو ميل جنوبى و شمالى ، در هر تقدير ، بيش از 800 فرسنگ خواهد بود .\r\nبنابراين اگر فرض كنيم منازل خورشيد كه هر روز با يكى از آنها مواجه مىشود ، قسمتى از خط مسافت و اصل بين منتهاى دو ميل است و فرض كنيم عدد آن منازل طبق تصريح حديث ، به هر دو احتمال 180 است ، لازم خواهد آمد كه هشتصد فرسنگ مزبور را بر 180 قطعه تقسيم كنيم و در نتيجه مسافت هر قطعه از قطعات زمين ؛ كه در هر يك روز فروغ خورشيد بر يكى از آنها نازل مىشود ، تقريباً پنج فرسنگ خواهد بود .\r\nبا ملاحظهء مطالب مزبور ، اشكال اول از سخن حضرت على عليه السلام كه فرمود : « هر برجى مثل يكى از جزاير عرب است » . مرتفع و مفاد حديث منطبق با گفتهء ما خواهد\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nشد ، زيرا جزاير عرب در زمان گذشته به نظر پيشينيان حتماً به بزرگى جزاير مشهور امروز نبوده است ، براى كوتاهى نظر پيشينيان و وسعت نظر متأخرين و احاطهء علمى و نفوذ اينها به همه جاى زمين به طورى كه ده يك آن را هم قدما نداشته‌اند و هر كس با تاريخ گذشته‌ها آشنا باشد ، مىداند كه آنها اسم جزيره را بر قطعه زمينى كه اطراف آن را آب فرا گرفته و طول آن از يك جريب تا ده فرسنگ باشد ، اطلاق مىكردند ، پس تحديدى كه ما در مساحت بروج نموده و گفتيم : مساحت هر يك از قطعات ، نزديك 5 فرسنگ است ، با مفاد خبر مساحت هر يك از بروج به اندازهء يكى از جزاير عرب تحديد نموده است ، مساعد خواهد بود .\r\nو رفع دو اشكال ديگر بنا بر اين مبنى واضح و آسان است .\r\nخلاصهء استفاده از خبر مزبور آن كه خورشيد در حال ميل خود يكصد و شصت منزل در زمين دارد ! بر حسب نقاطى كه فروغ آن بر آنها مىتابد و بر حسب روبه‌رويى قرص آن از مدار جدى تا مدار سرطان . پس اشعهء خورشيد در هر روز بر يك قطعهء مخصوصى از قطعات زمين مىتابد كه مسافت هر قطعه نزديك پنج فرسنگ و مثل يكى از جزاير عرب است . و هم‌چنين قطعات مزبور ، از جنوب به شمال به طور تدريجى در معرض تابش اشعهء خورشيد در مىآيد تا نيمهء سال . سپس برمىگردد و همان منازلى را كه طى كرده است ، مجدداً يكى يكى طى مىكند تا 360 روز ، 360 منزل تمام شود و مجموع آن يك سال كامل است .\r\nبنا بر تحقيق ما مفاد دو خبر مزبور ، با هم اختلافى نخواهد داشت ، زيرا خبر اول ناظر به مجموع منازل ساليانه است - اعم از رفتن و برگشتن - بر خلاف خبر دوم كه منازل رفتن و برگشتن را از هم تفكيك نموده است و خلاصه اين كه هر دو خبر ، با بيانى كه ما در تفسير آن نموديم ، منطبق است بدون نياز به تصرف و تأويل در الفاظ آن ، مگر در نسبت نزول خورشيد كه بايد « مضاف تقدير » گرفته و بگوييم : مقصود از نزول خورشيد در بروج ، نزول اشعهء آن است . ولى ساير تفسيرات نيازمند به تصرفات\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو تأويلات بيشترى است - از آنچه قدما ذكر كرده‌اند - به اضافهء اين كه آن تفاسير مبنى بر هيئت قديم است و تفسير ما منطبق بر هيئت جديد واولويت آن آشكار است .\r\nعلاوه بر همهء اين مراتب ، در خود خبر هم امارات و شواهدى بر صحت تفسير ما موجود است :\r\nاز آن جمله اين كه فرمود : « تنزل على برج منها ؛ نازل مىشود بر برجى از آنها » كه تعبير به كلمهء « على » مناسب اعتبار و اخذ برج از سطح زمين است و هر گاه مأخوذ از سطح فلك بود ، خوب بود با كلمهء « فى » تعبير كرده باشد .\r\nشاهد ديگر : آن كه سير خورشيد را به نزول تعبير كرده و آن را به كلمهء « على » مقيد ساخته و اين سياق فقط مناسب با نزول اشعهء خورشيد بر اقطاع زمين در حركت ميلى ساليانه است .\r\nعلت اين كه اين قدر شرح خبر مزبور را طول داديم ، اين است كه جمعى از محققان پيشين مثل علامهء « مجلسى » و سيد حكما « ميرداماد » و غيره ، اين گونه اخبار را طورى تفسير كرده‌اند كه با هيچ نظام صحيحى راست نمىآيد ! با اين كه بايد در گفتار ائمهء اطهار عليهم السلام به دقت و بصيرت بسيار بحث و كاوش كرد ، زيرا به طور كلى مىدانيم آنان از همه كس بهتر با حقايق اسرار آشنا بوده‌اند .\r\n* * * \r\nدفع توهّم ديگر\r\nاز جملهء دلايلى كه پيشينيان بدان استناد كرده و آن را دليل حركت روزانهء خورشيد گرفته‌اند ، ظواهر اخبارى است كه بر طلوع و غروب خورشيد دلالت دارند .\r\nو جواب اين است كه : اولًا مقصود از طلوع و غروب خورشيد در اين اخبار ، بيان طلوع و غروب حسى است كه در نظر بدوى چنين مىآيد و ثانياً مقصود از لفظ طلوع ، مطلق ظهور و آشكار شدن و مراد از لفظ غروب ، مطلق خفا ونهان شدن است و اين\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمعانى هم با هيئت قديم و هم با نظام جديد سازش دارد .\r\nبه اضافهء آن كه بعضى از اين آثار حكم قطعى نيست بلكه نقل و حكايت از ديدن بيننده‌اى است « 1 » مثل اين كه در سورهء كهف از گمان و توهّم « ذوالقرنين » داستان كرده و مىفرمايد :\r\n« حَتّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً » « 2 » ؛\r\nتا وقتى كه رسيد به محل طلوع خورشيد ، ديد كه خورشيد بر قومى طلوع مىكند كه قرار نداده‌ايم براى آنها ساترى جز خورشيد .\r\nو در آيهء ديگر مىفرمايد :\r\n« حَتّى إِذا بَلَغَ مَغْرِبَ الشَّمْسِ وَجَدَها تَغْرُبُ فِى عَيْنٍ حَمِئَةٍ » « 3 » ؛\r\nتا وقتى كه رسيد به محل غروب خورشيد ديد كه خورشيد در چشمهء سياه رنگ يا گرمى غروب مىكند « 4 » .\r\n\r\n\r\n","description":"","footnote":"\r\n( 1 ) . يعنى خدا خود نفرموده كه خورشيد طلوع يا غروب كرد بلكه فرموده است : فلان كس ديد كه خورشيد طلوع ياغروب مىكند يعنى به گمان او چنين نمود . ( ف )\r\n( 2 ) . كهف ، آيهء 90 .\r\n( 3 ) . همان ، آيهء 86 .\r\n( 4 ) . دربارهء « ذوالقرنين » عقايد مختلف و گوناگونى ذكر شده گروهى آن را يكى از پادشاهان يمن معرفى كرده‌اند وگروه ديگرى آن را كورش هخامنشى دانسته‌اند و . . . براى مزيد استفاده به مباحث و رساله‌هاى ذيل رجوع كنيد :\r\n« ذوالقرنين - سد يأجوج و مأجوج » از سيد هبة الدين شهرستانى ( اين رساله براى بار سوم با مقدمه و تعليقات مفيد علامهء چرندابى در تبريز به چاپ رسيده است ) و « آيات ذوالقرنين » از دكتر شهاب پور و بحث « مولوى محمد على هندى » ( بحث ايشان را آقاى سيد غلامرضا سعيدى ترجمه كرده كه در آخر رسالهء آقاى دكتر شهاب‌پور چاپ شده است ) و بحث « مولانا ابو الكلام آزاد » ( وزير فرهنگ فقيد هند ) در شماره‌هاى 1 ، 2 و 3 مجلهء ثقافة الهند ، چاپ بمبئى 1950 م . ملخص اين بحث به وسيلهء آقاى « صدر بلاغى » ترجمه شده و در فرهنگ قصص قرآن ، ص 359 - 374 درج شده و مجموع آن بحث به وسيلهء آقاى « سيف آزاد » از نو به فارسى درآمده و در شماره‌هاى اخير نشريهء « ايران باستان » درج گشته است . البته كتاب آقاى باستانى پاريزى هم در اين زمينه ، محققانه و خواندنى است . ( خ )\r\n","page_name":" 282 ","page_number":282},
  {"content":"\r\n\r\nاعتراض و جواب : چون شرح مسئلهء هشتم منتهى بدين دو آيه شد ، بد نيست اشكالى كه بر آن وارد شده است بيان و به طور اختصار آن اشكال را حل و دفع كنيم .\r\nاشكال : بعضى از دو جهت بر اين آيات اعتراض كرده‌اند :\r\n1 . با توجه به اين كه زمين كروى شكل است و معين نيست كدام نقطهء آن تنها مشرق و كدام نقطه آن تنها مغرب است ، بلكه هر نقطه‌اى از نقاط زمين مشرق است براى كسانى كه در مغرب آنند و مغرب است براى كسانى كه در مشرق آنند ! بنابراين رسيدن « ذوالقرنين » به مطلع يا مغرب خورشيد چنان كه در دو آيهء مزبور مذكور است ، چه موضوعى دارد ؟\r\n2 . آن كه جرم خورشيد به عقيدهء پيشينيان و امروزىها ، چندين برابر كرهء زمين است و با اين بزرگى چگونه مىشود كه در يكى از چشمه‌هاى زمين فرو رود ؟\r\nجواب : پيشينيان گمان مىكردند قطعات زمين كه از آب بيرون است ، منحصر به سه قطعهء آسيا ، اروپا و آفريقا ست ! و ما به طور قطع و يقين از سير و گردش ذوالقرنين اطلاع نداريم ، ولى مشهور اين است شرق و غرب دريا و خشكى معموره را گردش كرد ، پس بعيد نيست كه به سواحل آفريقاى غربى رسيده با يك عده مردم ماه پرست ملاقات كرده و ديگر نتوانسته باشد از اقيانوس « آتلانتيك » عبور كند و همان‌جا متوقف شده و هنگام غروب خورشيد كه در كنار آن درياى پهناوربوده نگاه كرده و گمان نموده است كه خورشيد در آن دريا فرو مىرود و پس از آن دريا ، ديگر زمين نيست .\r\nو معلوم است كه ظاهر آيه در مقام بيان حس و پندار « ذوالقرنين » است نه حكم به اين كه واقعاً خورشيد در آب فرو رفته است و اطلاق لفظ « عين » بر اقيانوس هم صحيح است ، زيرا اين لفظ تقريباً هفتاد معنا دارد - چنان كه در قاموس ، اقرب الموارد و\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nغير آنها آمده است : مصبّ آب ، آب بسيار ، جريان آب ، و غيره از آن جمله است و بديهى است كه مصبّ حقيقى همهء آب‌ها درياست ، زيرا جدول مصبّ چشمه‌ها و نهر مصبّ جدول‌ها و دريا مصبّ نهرهاست ، پس لفظ عين بر آن اطلاق مىشود و اما اين بخش آيه كه مىفرمايد : « وَجَدَها تَغْرُبُ فِى عَيْنٍ حَمِئَةٍ » ؛ يافت خورشيد را كه در چشمهء گرم يا سياه رنگى غروب مىكند ، مقصود از « عين حمئة » چشمه يا دريايى است كه گل ولاى آن خيلى سياه باشد و در بعضى قرائت‌ها « عين حامئة » است يعنى « شديد الحرارة » پس بنا بر قرائت معروف ، منطبق مىشود بر درياى « آتلانتيك » كه در غرب آفريقا قرار دارد و مىگويند كه آب آن دريا خيلى سياه مىنمايد ، به ويژه آن قسمتى كه در خط استوا قرار دارد .\r\nبدين ترتيب روشن شد كه آيهء شريفه حقيقت را بيان كرده است و پس از توضيح معناى آن ، همهء اشكالات بر طرف گرديد .\r\nو اما آيهء :\r\n« وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً » « 1 » ، هيچ اشكالى بر آن متوجه نمىشود . و من بعيد نمىدانم كه مقصود از آن قوم كه « ذوالقرنين » ديد جز آفتاب ، ساترى ندارند ، ساكنان اقصى نقاط معمورهء شرق باشد ، مثل سيبريا و ژاپن و ماوراى هند و حدود اقيانوس كبير كه بعضى از مردم جزاير آنها ، هم در بحبوحهء توحش مىباشند و رفتار و كردارشان با ساير حيوانات چندان فرقى ندارد !\r\nحاصل آن كه : ذوالقرنين در حين سياحت خود در شرق معمور به يك قسمت بلاد وحشى ، دور از تمدن رسيد و ديد خورشيد مىتابد بر مردمى برهنه چون وحوش ، مثل بعضى از زنگىها و هنود وحشى كه خدا براى آنها ساتر و نگهبانى جز تابش خورشيد نيافريده ! نه ديوار ، نه سقف ، نه لباس ، نه خيمه و نه غير آن . يا مراد اين است\r\n\r\n\r\n","description":"","footnote":"\r\n( 1 ) . كهف ، آيهء 90 .\r\n","page_name":" 284 ","page_number":284},
  {"content":"\r\n\r\nكه جز خورشيد ساتر و حافظى نداشتند كه خود را با آن از سرماى شرقى و شمالى حفظ كنند . يا اين كه جز شعاع خورشيد لباسى بر تن نداشتند . و اين كلام در مقام مبالغه در معناى لختى و برهنگى ، بليغ‌ترين بيان است ، چه تنها ساتر آن بيچارگان ، خورشيد است كه كاشف هر چيزى است !\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nمسئلهء نهم : تحقيق در صفات خورشيد\r\nپرسش نهم : كرهء خورشيد از جهت پنج صفت و خاصيت از زمان‌هاى دور ، موضوع بحث حكماى سلف بوده و آن صفات از اين قرار است :\r\n1 . وزن ، 2 . حجم ، 3 . عدد ، 4 . توليد حرارت ، 5 . دوام و ابديت ، ما نيز در اين پنج چيز آنان را تصديق كرده و معتقد بوديم كه اين صفات با مفاد آثار شرع مطابق است ، ولى در عصر اخير كه با هيئت جديد مصادف شديم ، معلوم شد كه مسائل اين هيئت مخالف با نظريات پيشينيان است ، و با مبادى حس و براهين قوى ، بطلان هيئت و فلسفهء قديم را اعلام مىدارد . پس ببينيم آيا ممكن است در مسئلهء صفات خورشيد بين كشفيات جديد و بين ظواهر شرع اسلامى جمع كرد ؟ يا بايد ناچار مرتكب دور انداختن حديث و يا تأويل بشويم ؟\r\nپاسخ : بر اهل خبره و اطلاع پوشيده نيست كه تكليف بيان علوم عقلى به ويژه رياضيات ، از وظايف عقل است نه شرع و هرگاه شرع هم در اين قسمت‌ها نظريه‌اى داده باشد ، از راه فضل و لطف بوده نه اداى وظيفه !\r\nو چون ديانت اسلامى پايان بخش همهء شرايع الهى است ، سياسات و احكامش بيشتر و وافىتر از همهء شرايع و نفوذش در تهذيب نفوس و تأثيرش در تنوير افكار ، كامل‌تر از همهء اديان مىباشد .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاز اين رو ، مانند بعضى از شرايع بر تكميل يك جنبه تنها قناعت نكرده است بر خلاف بعضى اديان مثل دين حضرت مسيح عليه السلام كه احكامش منحصر به تهذيب نفوس بوده يا دين حضرت موسى عليه السلام كه فقط وجههء سياست دنيوى را مورد نظر داشته است ، ولى پيغمبر درس نخواندهء ما صلى الله عليه و آله از هر جهت و به طور كلى ، دقايق حقايق را اعم از معنويات و ماديات ، بر عامهء مردم گوشزد كرده و ابواب تمام علوم را به زبان امناى گرامى خود ، به روى مردم گشوده ، به طورى كه بعد از وى ، نكاتى از حكمت و فلسفهء حقيقى در ميان مردم منتشر كردند كه در هر شهرى و دهرى ، پژوهندگان دانش و بينش را بهره وافى و بىنيازى بخشيده است .\r\nاقوال پيشوايان دين اسلام به اندازه‌اى با كشفيات نوين مطابق و موافق است كه هرگاه اكتشافات مزبور ، مبنى بر ابزار و آلات جديد نبود ، تصور مىشد كه فلاسفهء جديد آرا و كشفيات خود را از كلام آنان اخذ و اقتباس كرده‌اند . و هر گاه در اخبار و آثار وارده ، تفحص و تتبع كنيد حتماً اين ادعا را تصديق خواهيد كرد .\r\nبراى مزيد بصيرت و مناسبت مقام ، شروع مىكنيم به شرح بعضى از مقالاتى كه در مباحث پنجگانهء مذكور ، در صدر مسئله ، وارد شده است .\r\n\r\nمبحث اول : خورشيد و حرارت آن\r\nآيا كرهء خورشيد همانطور كه سرچشمهء نور است ، منشأ حرارت نيز هست ؟\r\nچنان كه در هيئت جديد ثابت شده است ؟ « 1 » يا آن كه ذاتاً فقط منبع نور است و داراى\r\n\r\n\r\n","description":"","footnote":"\r\n( 1 ) . هيئت جديد مىگويد : درجهء حرارت در سطح كرهء خورشيد 6000 درجه و در مركز آن به 20 ميليون درجه‌مىرسد . البته تخمين‌هاى ديگرى نيز از طرف دانشمندان زده شده كه اين‌جا ، جاى نقل آنها نيست .\r\nدربارهء نور خورشيد هم مىگويد : قدرت روشنايى خورشيد تقريباً در حدود 150000 شمع است ، يعنى سطحى مثلًا به اندازهء صفحهء اين كتاب از نور ستارهء روز به همان اندازه روشن مىشود كه نور 150000 شمع از فاصلهء يك متر بر آن بتابد ، بنابراين اگر بخواهيم جسمى به روشنى خورشيد ايجاد نماييم ، بايد در محلى كه خورشيد قرار دارد در حدود 000 / 000 / 000 / 000 / 000 / 000 / 000 / 000 / 000 / 3 يعنى 3000 كاترليون شمع روشن نماييم ! ( به كتاب از جهان‌هاى دور تأليف برونوبورگل ، چاپ تهران ، ص 227 رجوع شود ) . ( خ )\r\n","page_name":" 287 ","page_number":287},
  {"content":"\r\n\r\nحرارت و ناريت نيست ؟ چنان كه در فلسفهء قديم مقرر بوده است .\r\nعقيدهء پيشينيان ، مطابق مبانى حدسى و ظنى ، آن بود كه خورشيد ذاتاً نه گرم است و نه سرد ! و نه رطوبت دارد و نه خشك است ! زيرا كه اين صفات از خواص عنصريات است و اجرام عُلوى به كلى از عوارض عنصرى منزّه و از آثار عالم سفلى مبرايند !\r\nخشكى و گرمى و سوزندگى كه از خورشيد ديده مىشود ، به عقيدهء قدما ناشى از خود خورشيد نبوده ، بلكه نور خورشيد در عالم وجود داراى خصوصيتى است كه چون بر سطح قطعات زمين تابيده و منعكس گردد حرارت و ساير آثار مشهوده حادث مىگردد ، پس منشأ حرارت ، در حقيقت اجزاى زمين است كه كسب نور مىكند ، نه جرم خورشيد كه نور مىدهد و فقط جرم خورشيد سبب و علت ظهور حرارت در اجزاى زمين است و حرارت ناشى از خود نور يا از خود خورشيد نيست ، بلكه نوردهنده فقط منشأ نور است و نور گيرنده منشأ آتش !\r\nولى بنا بر عقيدهء متأخرين كه خورشيد را منشأ « نور و نار » هر دو مىدانند - مثل چراغ - علامهء « مجلسى » در باب ركود خورشيد از منجمان حكايت كرده كه حرارت خورشيد مربوط به جرم خورشيد نيست ، تا عذاب مشركان منوط به نزديك شدن به چشمهء خورشيد باشد ! بلكه حرارت آن به اعتبار انعكاس نور آن است ، از اجسام پرحجم و از اين روست كه هر قدر از زمين دور تر ، حرارت كمتر است . و نيز در باب محو قمر نقل كرده است كه فلكيات قبول حرارت نمىكند و صحت نسبت اين مسئله به منجمان ، محل ترديد نيست .\r\n* * * اهل هيئت جديد اتفاق نظر دارند در اين كه جرم خورشيد ذاتاً منشأ نور و آتش هر\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدو است و نور و حرارت را به وسيلهء اشعهء خود به سيارات مىرساند . اين كرهء عظيم مركب است از طبقات آتش و بخار ، هميشه در حالت جوشش و اشتعال است و مانند درياى بزرگى است از آتش كه هميشه امواج آتشينش در حال تلاطم است و گاهى ارتفاع امواج و طول زبانه‌هاى آن به اندازهء پنجاه هزار فرسنگ مىرسد و گاهى زبانه‌هاى آن كج و راست مىشود ، مثل شعلهء شمع در حالى كه باد بر آن بوزد !\r\nهر گاه شعله‌هاى رنگارنگ آن كه زبانه مىكشد و شراره‌هايى كه به واسطهء اشتعال اجزاى كبريتى ( منيزيم ) و غيره از وى مىبارد ، به چشم درآيد مايهء بهت و حيرت خواهد شد !\r\nتا امروز بيش از چهارده ماده از موادى كه در زمين ما يافت مىشود ، در كرهء خورشيد كشف كرده‌اند از قبيل : مس و آهن و غيره كه اين مقام جاى تفصيل آن نيست « 1 » و غرض بيان عقيدهء متأخرين است دربارهء شدت ناريت خورشيد و اين كه به فرمان خداوند آتش و نور هر دو را از خود در پهناى فضا منتشر ساخته و اشعهء گرم و روشن خود را به سياراتى كه در دامان عطوفت آن نشو و نما مىكنند ، مىرساند ، هر چند مستلزم اين باشد كه چندين برابر مقدار احتياج هر سياره‌اى در فضا تلف شود و حتى گفته‌اند : مقدار حرارتى كه از خورشيد به زمين ما مىرسد ، يك قسمت از 000 / 000 / 381 / 2 قسمت « ذرات ناريه » اى است كه خورشيد مىافشاند و بقيه در فضا تلف مىشود و يا به ساير سيارات و اقمار و شهاب‌ها و دنباله‌دارها مىرسد .\r\n* * * \r\nاما شريعت اسلام\r\nدر هيچ يك از مقالات شرع اسلام اشعارى بر آراى پيشين نيست و برعكس\r\n\r\n\r\n","description":"","footnote":"\r\n( 1 ) . پس از تأليف و چاپ الهيئة و الاسلام تا حدود چهل عنصر از عناصر زمينى در آفتاب ، به واسطهء اسپكتروسكوپ‌كشف شده است ! ( خ )\r\n","page_name":" 289 ","page_number":289},
  {"content":"\r\n\r\nمقالاتى كه به طور صريح موافق با آراى جديد است ، بسيار فراوان است و براى نمونه چند مقاله ذكر مىشود :\r\nمقالهء اول : در سورهء « نوح » آيهء : « وَجَعَلَ الشَّمْسَ سِراجاً » « 1 » ؛ قرارداد خورشيد را چراغ .\r\nظهور دارد در اين كه خورشيد مثل چراغ و فانوس بالذات ، كانون آتش و چشمهء نور است - مطابق نظريهء متأخرين - و نكته اين كه در قرآن ، شمس را به سراج يا ضياء و ماه را به نور تشبيه و توصيف فرموده و اين رويه را تغيير نداده ، اين است كه شعاع خورشيد غير شعاع ماه است ، زيرا خورشيد بالذات منشأ نور و آتش است ، بر خلاف ماه كه نورانيت آن از ديگرى است نه بالذات !\r\nمقالهء دوم : در سورهء « عم » آيهء : « وَجَعَلْنا سِراجاً وَهّاجاً » « 2 » ؛ آفريديم چراغى گرم و فروزان .\r\nطبق آنچه نقل شده ، مفسران اتفاق دارند در اين كه مراد از « سراج » در اين آيه خورشيد است . « ثعلبى » گويد : مقصود از سراج خورشيد و معناى « وهاج » گرم و فروزان است . « مقاتل » گويد : « وهج » مجمع نور و حرارت است و در قاموس است كه « وهج النار » يعنى آتش افروخته شد . پس آيهء شريفه اشاره دارد بر كمال مبالغه در اشتعال و افروختگى خورشيد ؛ چنان كه رأى متأخرين نيز بر آن است .\r\nمقالهء سوم : در كتاب‌هاى روضهء كافى ، خصال ، بحارالانوار ، علل‌الشرائع و مناقب ابن شهر آشوب در باب علوم باقر عليه السلام و غيره به اسناد محكم از « محمد بن مسلم » و در نورالثقلين ، مجمع البحرين ، تفسير قمى و بحارالانوار باسناد ديگر از « سلام ابن مستنير » روايت شده است كه از حضرت باقر عليه السلام پرسيدند : چرا حرارت خورشيد از ماه بيشتر است ؟ فرمود : خدا خورشيد را از فروغ آتش و زلال آب آفريد ، يك طبقه از آن و يك طبقه از اين ، تا چون هفت طبقه شد ، لباسى از آتش بر آن پوشانيد و از اين رو خورشيد\r\n\r\n\r\n","description":"","footnote":"\r\n( 1 ) . نوح ، آيه 16 .\r\n( 2 ) . نبأ ، آيه 13 .\r\n","page_name":" 290 ","page_number":290},
  {"content":"\r\n\r\nاز ماه گرم‌تر شد « 1 » ( بقيه خبر را در باب صفات ماه ذكر خواهيم كرد ) .\r\nگويا آن كس كه اين سؤال را كرده با استفاده از ساير مقالات شرعى مىدانسته كه خورشيد منشأ حرارت حقيقى است و به وسيلهء اين سؤال خواسته علت اين حرارت را بداند و امام عليه السلام به طريق « لم » به او جواب داده و ژئولوژى ( زمين‌شناسى ) و جغرافياى طبيعى خورشيد را بيان فرموده است « 2 » . از ظاهر خبر مزبور چند نكته بر خلاف هيئت قديم طبق كشفيات جديد استفاده مىشود :\r\n1 . جرم خورشيد مركب از طبقاتى است - چنان كه متأخرين شرح داده‌اند - بر خلاف پيشينيان كه آن رابسيط و دور از تركيب دانسته‌اند .\r\n2 . خورشيد هم مثل اجرام زمينى مركب از عنصريات و ماديات است از قبيل آتش و آب و بخار و هوا و غيره ، چنان كه در فلسفهء جديد مقرر است . بر خلاف فلسفهء قديم كه آن را بسيط و دور از سفليات و مبرى از عنصريات معرفى كرده است .\r\n3 . خورشيد ذاتاً داراى حرارت و آتشين است - طبق نظريهء متأخرين و سخن از نظريات آنان به تفصيل گذشت - .\r\n4 . جرم ماه نيز داراى حرارتى است ولى ضعيف ! و به زودى در بحث ماه ! شرح اين معنا خواهد آمد .\r\n5 . عمده علت حرارت خورشيد اين است كه خدا لباسى از آتش بر آن پوشانده كه بر همهء طبقات كرهء خورشيد احاطه دارد . چنان كه متأخرين نيز بدين قائلند .\r\n\r\n\r\n","description":"","footnote":"\r\n( 1 ) . متن خبر : « عن سلامِ بنِ المستنيرِ قال : قلت لأبي جعفرٍ عليه السلام : لِمَ صارَت الشمسُ أَحَرَّ مِن القَمرِ . قال عليه السلام : إِنَّ اللَّهَ تعالى خَلَقَ الشمسَ مِن نورِ النارِ ، و صَفوِ الماءِ طَبَقاً مِن هذا و طَبَقاً مِن هذا حتى إذا صارَت سَبعةَ أطباقٍ ألبسَها لِباساً من نارٍ ، فمِن هُنالك صارت أحرَّ من القَمرِ » .\r\n( 2 ) . در فن حكمت و فلسفه نحوهء اثبات هر امرى به يكى از دو طريق است : طريق « لم » يعنى از علت پى به معلول‌بردن چنان كه گوييم : چون خورشيد داراى اجزاى آتشين است ، پس سوزنده است ، يا گوييم : چون جهان آفرينى هست ، پس جهانى هست . طريق « انّ » يعنى از معلول پى به علت بردن ، چنان كه گوييم چون خورشيد سوزنده است ، پس داراى اجزاى آتشين است و يا گوييم چون جهانى هست ، پس جهان آفرينى هست . ( ف )\r\n","page_name":" 291 ","page_number":291},
  {"content":"\r\n\r\nدر كتاب ارواء الظماء كرنيلكوس فانديك ، آمده است : قوت ظهور اشعهء آفتاب‌ها منحصر در غلافى است كه از مواد روشنى تشكيل شده و محيط بر جرم هر خورشيدى است و آن غلاف را « فوتوسفير » گويند ! و تمام نيروى پوسته هر جرمى مصروف در ابقا و ادامهء اشعهء نور و حرارت آن كره است . پس شرط لازم خورشيد بودن هر جرمى از آفتاب‌هاى فضا ، اين است كه كرهء روشن و شعاع دارى ، بر آن جرم احاطه داشته باشد . و اين كره متكون نمىشود مگر از مادهء مشتعلى كه مؤثر در نور منبعث از ذرات است و اين مسئله را حل نتوان كرد ، جز به وسيلهء « سپكترسكوپ » « 1 » يعنى وسيلهء ذره‌بينى كه ذرات نورى را تجزيه كرده و رنگ‌هاى اصلى آن را نشان مىدهد !\r\nمؤلف گويد : پس ببين مسأله‌اى كه جز به وسيلهء سپكترسكوپ حل نگردد ، چگونه ممكن بود كه صاحبان وحى و الهام آن را براى اهل زمان خود شرح دهند ؟\r\nبلكه چطور مىتوانستند چنين سخنى بگويند و چگونه پرسندگان و شنوندگان تاب تحمل اين مسائل را داشته و آنان را تصديق مىكردند ؟ زيرا نه نظريه‌اى بود كه آن را تأييد كند و نه وسيله‌اى يافت مىشد كه آن را به ثبوت رساند . و همانا تصديق آنان با اين حالت ، كاشف از نهايت وثوقى است كه مردم - به واسطهء صدق و صفا و كمالات و امتيازات علمى و عملى كه از آنها مشهود مىشد - به آنها داشته‌اند . عجيب‌تر از همه ، وصول آنهاست به دقايق اين حقايق مخفى ، بدون طريق علمى و وسيلهء عملى ، به طورى كه محملى براى آن متصور نيست جز جهت ولايت و احاطهء غيبى به آنچه در عالم هستى وجود دارد . دهشتى كه در موقع برخوردن به امثال اين مقالات ما را فرو مىگيرد كمتر از دهشتى نيست كه حاضران حضور و محاضر زاهره و ناظران معاجز\r\n\r\n\r\n","description":"","footnote":"\r\n( 1 ) . كلمهء اسپكتروسكوپ (  Spectroscope  ) كه در بسيارى از موارد اين كتاب به كار رفته همان دستگاه تجزيه‌كنندهءنور است . ( خ )\r\n","page_name":" 292 ","page_number":292},
  {"content":"\r\n\r\nباهره آنان را فرو مىگرفته است ! .\r\nمقالهء چهارم : در كافى و بحارالانوار به اسناد قوى از « اصبغ بن نباته » روايت شده است كه حضرت على عليه السلام در حديثى طولانى فرمود :\r\nإِنَّ الشمسَ لو كانَ وَجهُها لأَهلِ الأرضِ لأحَرَقتِ الأرضَ و مَن عليها مِن شِدَّةِ حَرَّها ؛\r\nاگر روى خورشيد به سوى زمين بود ، هر آينه از شدت حرارت خود ، زمين و اهل زمين را مىسوزاند .\r\nظاهر اين خبر هم ناطق بر اين است كه خورشيد به خودى خود داراى حرارتى شديد است .\r\n* * * اعتراض : هر گاه ايراد شود كه خورشيد جرمى است كُروى و به دور خود مىچرخد ، اولًا به واسطهء كروى بودن ، همه جاى آن يك‌سان است و رويى ندارد كه از روى ديگرش گرم‌تر و سوزنده‌تر باشد ! و ثانياً بر فرض هم كه چنان باشد ، به واسطهء حركت وضعى و چرخيدن به دور خود ، همهء صفات سطح آن با زمين روبه‌رو مىشود و صفحه‌اى باقى نمىماند كه تا ابدالدهر با ما روبه‌رو نشود ؟\r\nجواب : گوييم منجمان در رصده‌هاى جديد خود - چون نجم الملك طهرانى در تقويم سال 1323 هجرى - ادعا كرده‌اند كه بعضى از روهاى خورشيد از بعضى روهاى ديگرش گرم‌تر است . و صفحات سطوح استوايى آن اگر از كلف خالى شود ، از ساير اطرافش كه به عرض 30 درجه باشد به نسبت 16 / 17 درجه گرم‌تر خواهد بود .\r\nپس اشكال اول بدين ترتيب بر طرف و مرتفع مىشود .\r\nو نيز ادعا كرده‌اند - چنان كه در تقويم مزبور است - صفحهء شمالى خورشيد از صفحهء جنوبى آن گرم‌تر است و استاد « هرشل » پيش از همهء منجمان ادعا كرده است كه نيمى از روى خورشيد از نيم ديگر گرم‌تر است . بنابراين ادعا ، اشكال دوم نيز مرتفع خواهد بود ، زيرا صفحات قطبى خورشيد ، اعم از شمالى و جنوبى ، هرگز با\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nزمين ما روبه‌رو نمىشود ، به جهت اين كه زمين هميشه به دور صفحات استوايى خورشيد مىچرخد و قطبين خورشيد ، از مواجه با زمين بر كنار است . و بر فرض هم كه ما قطبين خورشيد را ببينيم ، آن طور كه اشعهء اواسط خورشيد مستقيماً بر ما مىتابد ، اشعهء قطبين آن نمىتابد و با اندك تعمقى مطلب آشكار خواهد بود .\r\n* * * پس از بيان مقدمات فوق مىگوييم : ممكن است مراد از آن روى خورشيد كه امام على عليه السلام فرمود : هر گاه با زمين مواجه شود مىسوزاند . صفحهء قطب شمالى باشد و بديهى است كه صفحهء قطب شمالى خورشيد ، بدان كيفيت كه گفتيم با ما مواجه نمىشود و هر گاه بدان كيفيت - به طور مستقيم مثل صفحات استوايى - مواجه گردد ، زمين و اهل زمين را سوزانده و طبيعت را تباه خواهد كرد ، زيرا به شهادت اهل رصد ، صفحهء شمالى خورشيد سوزنده‌ترين صفحات آن است .\r\nو باز به طور ديگر هم دفع اعتراض مذكور ممكن است ، بدين سان كه گوييم : كلمهء « وجه » در خبر مزبور « توجه » است و بنابراين معنا چنين مىشود : هرگاه توجه خورشيد منحصراً به جانب اهل زمين باشد ، همه را خواهد سوزاند و اين معناى صحيحى است كه متأخرين نيز بدان قائلند . چنان كه بعضى گفته‌اند : هر گاه پوسته و قشرى به ضخامت يازده مايل فرض كنيم كه بر روى كرهء زمين از هر طرف پوشانده شود ، اگر كليهء حرارت‌هايى كه در يك روز از خورشيد تلف مىشود ، متوجه زمين شده يك دفعه به زمين برسد آن قشر و پوسته فورى گداخته خواهد شد .\r\nو « فانديك » مىگويد : « اگر حرارتى كه در طول سال از خورشيد به زمين مىرسد يك باره برسد ، قشر زمين ، اگر هم پنجاه ذراع به قطر آن افزوده شده باشد ، يك باره ذوب شده و آب خواهد گرديد » .\r\nدر هر صورت با چنين حرارتى كه خورشيد دارد ، چگونه خواهد شد هر گاه سال‌ها آن حرارت منحصراً متوجه به زمين گردد ؟ و بديهى است كه سخت‌ترين\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمعادن واقع در اعماق زمين را گداخته ، زمين و اجزاى زمين را به شكل بخار در هوا پراكنده خواهد ساخت . چنان كه مفاد خبر اشعار دارد .\r\nمقاله پنجم : در تفسير قمى ، مجمع البحرين ، بحارالانوار و نورالثقلين از حضرت رضا عليه السلام روايت شده است كه فرمود : « خورشيد و ماه دو آيتند . . . » تا آن كه فرمود : « و روشنايى هر دو از نور عرش و حرارتشان از آتش دوزخ است و چون رستاخيز برپا شود ، نور خورشيد و ماه به وطن اصلى خود « عرش » و حرارتشان بر ميهن خود « آتش » بر مىگردد و ديگر نه خورشيد خواهد بود و نه ماه . . . « 1 » » .\r\nاز اين خبر چند نكته استفاده مىشود :\r\n1 . جرم خورشيد داراى حرارت و آتشين است ، چنان كه همين معنا دراين مسئله منظور ماست .\r\n2 . ماه از خودش نيز روشنايى دارد ( قطع نظر از نور اكتسابى آن ) .\r\n3 . جرم ماه هم داراى حرارت و آتشين است ، چنان كه شرح اين دو نكته در مسئلهء احوال ماه خواهد آمد .\r\n4 . مقصود از فانى شدن اجسام در قيامت اين است كه مواد از هم متلاشى و صور اشياء معدوم مىگردد ؛ نه اين كه اصل ماده نابود شود ، و ساير مقالات شرع هم كه در باب « فناء اجسام » وارد شده ناظر به همين معناست .\r\nمقالهء ششم : در كافى و بحارالانوار و كتب اخبار ديگر ، از « جابر » نقل شده است :\r\nگفت شنيدم از حضرت باقر عليه السلام كه فرمود : « خورشيد را فرشته‌اى است كه بر آن آب مىپاشد ! و هر گاه چنين نباشد ، زمين از حرارت آن مشتعل خواهد شد « 2 » . »\r\nدلالت اين كلام بر اين كه خورشيد به خودى خود داراى حرارت و آتشين است\r\n\r\n\r\n","description":"","footnote":"\r\n( 1 ) . متن خبر : الشَمسُ والقَمرُ آيَتانِ - إلى أن قال : « وضَوْؤُهُما من نورِ عَرشِهِ ، و حُرُّهُما من نارِ جَهَنّمَ ، فإذا كانت القيامةُ عادَ إِلى العَرشِ نُورُهما ، و عاد إلى النارِ حرُّهُما ، فلا يكون شمسٌ و لا قمر . ( س )\r\n( 2 ) . متن خبر : إنَّ للشمسِ ملكاً يَنضُحها بالماءِ ولولا ذلك لَا شَتَعَلتِ الأرضُ . . . .\r\n","page_name":" 295 ","page_number":295},
  {"content":"\r\n\r\nواضح است ، ولى يك نكتهء آن قابل بحث است و آن اين است كه ببينيم آبى كه به روى خورشيد پاشيده مىشود ، چيست و كجا و چگونه است ؟\r\nدر اين مقام ، سه وجه احتمال مىرود :\r\n1 . آن كه اكتشاف اسرار بزرگ از كلمات شرعى ، ما را مهيا و آماده مىكند براى حل مشكلات آسمانى و ظهور مهمات حقايق در قرون آينده .\r\n2 . ممكن است ظاهر خبر ناظر بر اين باشد كه خدا همه روزه در نتيجهء تبخير درياها و ساير آب‌ها رطوبت‌ها و ذرات آبى كه در كرهء هوا ايجاد كرده ، بدان واسطه حرارت خورشيد را تخفيف مىدهد و گرنه زمين خواهد سوخت - چنان كه در مقالهء چهارم ذكر شد - .\r\n3 . احتمال دارد مقصود باران‌هاى خورشيدى باشد كه فلكين در قرن اخير ادعا كرده‌اند و « نجم الملك تهرانى » اين مسئله را در تقويم سال 1316 از آنها نقل كرده و مىگويد : « يكى از حوادث كرهء خورشيد ، باران‌هاى آن است و اهل رصد در ناحيه‌اى از جهت غربى شمسى كه سى درجه وسعت دارد ، جسمى ديده‌اند به شكل ابر كه شعبه و بعضى از قوس‌هاى فوقانى آن در هم مخلوط است .\r\nو نيز در ناحيه كرومسفر چيزى ديده‌اند به شكل تيرها و شعله‌ها كه لكه ابرهاى روشنى روى آن است . و بر طرف شمالى آن خطوطى به شكل نخ‌هاى باريك مشاهده مىشود ! مانند خطوط و رشته‌هايى كه از نزول قطرات باران مشهود مىگردد .\r\nو در مركز قرص خورشيد ابرى انبوه و در عين حال روشن و ظريف ديده مىشود كه رشته‌هاى روشن و بسيارى مثل حال نزول باران از سمت راست آن به جانب پايين - ناحيهء قرص - امتداد دارد ، مثل بارانى كه به واسطهء وزيدن باد رشته‌هاى آن مورّب و منحنى مىگردد . و حتى حساب سرعت نزول قطرات باران خورشيدى را هم كرده و گفته‌اند : در هر ثانيه يكصد و پنجاه فرسنگ مسافت طى مىكند !\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nمؤيد مدعا آن كه : در قرون حاضر بر حسب اتفاق ، در اروپا شفق عظيمى پيدا شد و سپس تقريباً بعد از دو ماه باران‌هاى خورشيدى بسيار ، پديدار گرديد و ابر انبوه و روشنى در فضاى كرهء خورشيد مشاهده شد كه از طرف زير آن ، به جانب مركز خورشيد رشته‌ها و نخ‌هايى به شكل خطوط منحنى امتداد دارد !\r\nمطالب مزبور ، عقايد و آرايى است كه در دنياى هيئت جديد پيدا شده و هر چند حكم به اين كه رشته‌هاى مزبور باران است ، حدسى است ، ولى در صورت صحت ، شبهه‌اى نخواهند ماند كه مفاد خبر مزبور منطبق بر آن است ، زيرا بارش حقيقى كه حامل رطوبت و آب است شدت حرارت شعلهء خورشيد را شكسته ، زمين و اهل زمين را از خطر آتش سوزان ايمن مىكند ، چه مانعى دارد كه اين باران‌ها در فضاى خود كرهء خورشيد و ناشى از گازها و بخارهاى خورشيدى كه هميشه متصاعد و در حال فوران است ؟ !\r\nپس به يارى خدا ، از بحث‌هاى فوق روشن شد كه پيغمبر اسلام صلى الله عليه و آله و اوصياى وى نسبت به كشفيات جديد در اين مقام هم متوجه بوده و مثل ساير مسائل ، نظريه داده‌اند . و هر گاه مسلمانان از روى تحقيق و دقت در آثار دين حنيف خود غور كنند ، به فوايد و نتايجى بزرگ نايل خواهند شد كه بهتر از همه فزونى ايمان و نيروى اعتقاد نسبت به دين شريعت پايدار است .\r\n\r\nمبحث دوم : قطر خورشيد\r\nپيشينيان در تعيين اندازهء قطر كرهء خورشيد عقايد گوناگونى داشته‌اند :\r\n« هيركلوس » حكيم معتقد بوده كه اندازهء جرم خورشيد همين است كه به چشم ! ديده مىشود و كم و بيش نيست !\r\n« انكسفوراس » گفته است : جرم خورشيد از « بلاد موره » ! بزرگ‌تر است . و « طاليس » حكيم گفته است : جرم خورشيد به خودى خود روشنىدهنده و قطر آن\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nيكصدو بيست برابر جرم ماه است ! .\r\nبه هر حال : هر كس به علوم فلكى آشنا باشد به طور اجمال ولى قطعى ، مىداند كه جرم خورشيد از زمين ما بزرگ‌تر است . اما تعيين اندازهء حقيقى آن كه چند برابر زمين ماست ؟ مورد شبهه و اختلاف است . مثل قطر ساير اجرام فلكى - با حفظ اين معنا كه در تحديد حجم كرهء زمين اختلاف بين محققان نيست - و « بطلميوس » و پيروان وى عقيده دارند ، كه جرم خورشيد يكصد و شصت برابر زمين ماست و « غياث الدين » ، فيلسوف كاشانى ، آن را سيصد برابر زمين دانسته است .\r\nولى موازينى كه پيشينيان معين كرده‌اند ، به اندازهء يك هزارم از ميزانى كه متأخرين ( بعد از هزارهء هجرى ) معين كرده‌اند ، نيست « 1 » ، زيرا كه ظاهراً متأخرين همه اتفاق نظر دارند در اين كه كرهء خورشيد هزار هزار برابر زمين است و حتى بعضى بيشتر دقت كرده و 090 / 404 / 1 برابر گفته‌اند !\r\nدر حقيقت تفاوت بين اين نظريهء اخير و نظريه بطلميوس ، مثل تفاوت بين رأى بطلميوس و نظريه هيركلوس است . مشكل است مسأله‌اى كه در آن اين قدر اختلاف رخ داده و تا اين اندازه افراط و تفريط شده باشد !\r\n* * *\r\n\r\n\r\n","description":"","footnote":"\r\n( 1 ) . خورشيد كه حجم آن در نظر ما به اندازهء ماه جلوه مىكند ، يك ميليون و سيصد هزار بار از كرهء زمين‌بزرگ‌تر است و لابد مىدانيد كه كرهء زمين پنجاه برابر ماه مىباشد . فاصلهء خورشيد با ما صد و پنجاه ميليون كيلومتر است . « قطر خورشيد 000 / 391 / 1 كيلومتر يعنى 109 برابر قطر زمين است . بنابراين اگر 30 / 1 ميليون كرهء زمين را روى هم بگذاريم جسمى به وجود مىآيد كه از لحاظ حجم با مشعل نورانى عظيم آسمان برابر خواهد بود .\r\nمنجمان توانسته‌اند از روى نيروى جاذبهء خورشيد و زمين نسبت به يكديگر ، عظمت آنها - يا به اصطلاح فيزيكى « جرم » آنها را - به دست آورند . طبق اين محاسبات معلوم شده است كه جرم خورشيد در حدود 000 / 330 برابر جرم سيارهء مسكن ماست . يعنى اگر 000 / 330 كرهء زمين را در كفهء ترازوى طبيعت بگذاريم ، هم وزن خورشيد خواهد شد ! . . . » ( از : جهان‌هاى دور ، تأليف « برونور بورگل » ، ترجمهء مهندس كاظم انصارى ، ص 228 ) . ( خ )\r\n","page_name":" 298 ","page_number":298},
  {"content":"\r\n\r\nاما ديانت اسلامى : همه مىدانند كه اسلام در قرنى تاريك و سرزمينى دور از تمدن طلوع كرد . مردم آن هرگز نور علم را احساس نكرده و آلات و ادوات فلكى را به خواب هم نديده بودند ! با اين حال ، دربارهء مقدار جرم خورشيد نظريه‌اى داده كه مطابق با آرايى است كه متأخرين بعد از هزار و سيصد سال ، به وسيلهء ابزار علمى دقيق و جديد آن را كشف نموده و اعلام داشته‌اند .\r\n\r\nنهصد فرسخ در نهصد فرسخ\r\nفردى از اهل شام از حضرت على عليه السلام پرسيد : مسافت عرض و طول خورشيد چيست ؟ فرمود : نهصد فرسخ در نهصد فرسخ « 1 » .\r\nاين خبر را جمعى از بزرگان محدثان مثل « شيخ صدوق » در كتاب عيون اخبار الرضا و علل الشرائع و « ميرداماد » در بعضى از كتب خود و علامهء « مجلسى » در بحارالانوار نقل كرده‌اند .\r\nمؤلف ايتاليايى تاريخ علم الفلك گويد : « مطهر بن طاهر مقدسى » از علماى قرن چهارم در كتاب البدء و التاريخ مىنويسد : « ابو حذيفه » از « عطا » نقل كرده است كه گفت : امام على عليه السلام فرمود : « طول و عرض ماه و خورشيد نهصد فرسخ در نهصد فرسخ است » . « ضحاك » مىگويد : « ما آن را حساب كرديم و ديديم كه 9 هزار فرسخ مىشود و خورشيد بزرگ‌تر از ماه است » . مؤلف گويد : در آخر اين گفتار شاهدى بر آن چيزى وجود دارد كه من دربارهء آن خواهم گفت كه اين تعريف به نحوى منطبق با خورشيد و به نحو ديگرى منطبق با ماه است ، تا جملهء آخر اين گفتار كه « خورشيد بزرگ‌تر از ماه است » ، راست آيد .\r\n\r\n\r\n","description":"","footnote":"\r\n( 1 ) . متن حديث : إِنَّ عليّاً عليه السلام : عِندما سَأَلَه الشامىُّ عَن طُولِ الشَمسِ و عَرضِها ، قال عليه السلام : تِسعمائةِ فَرسخٍ في تسعمائةِ فَرسخٍ . ( س )\r\n","page_name":" 299 ","page_number":299},
  {"content":"\r\n\r\n« سنيور » در حاشيهء كتاب مىنويسد : « ما معناى گفتار ضحاك را نفهميديم ، چون حاصل ضرب نهصد در نهصد 000 / 81 مىشود و اين ، كوچك‌ترين ارتباطى به ما قبل خود ندارد » !\r\nپوشيده نيست كه طول و عرض كره با هم فرق ندارد ، زيرا ابعاد آن باهم متساوى است ، پس طول يا عرض كره كنايه خواهد بود از محيط و قطر آن و بنابراين ، دو مطلب مهم از خبر مزبور استفاده مىشود :\r\n1 . به طور تطبيقى دلالت مىكند بر مقدار محيط خورشيد ، يعنى نتيجهء ضرب نهصد فرسخ در نهصد فرسخ كه هشتاد و يك هزار فرسخ باشد .\r\n2 . به طور التزامى دلالت مىنمايد بر اين كه جرم خورشيد داراى كرويت تام و تدوير حقيقى است - بر خلاف سياراتى كه دو طرف قطبين آنها مسطح يا فرورفته است - زيرا كه بين طول و عرض فرق نگذاشته ، طول خورشيد و عرض آن را مساوى و به يك مقدار تعيين كرده است و اين دو مطلب ، هر دو با آراى جديد هم مطابقت دارد :\r\nو اما مطلب اول : يعنى قطر خورشيد نهصد فرسخ در نهصد فرسخ است ، براى آن كه « فانديك » و ديگران گفته‌اند : محيط خورشيد 500 / 784 / 2 مايل انگليسى است كه تقريباً معادل 470 / 928 فرسنگ انگليسى است و اين ميزان فقط 470 / 118 فرسنگ بيش از مقدارى است كه حضرت على عليه السلام فرموده است - يعنى 810 هزار فرسنگ - و علت اين تفاوت هم اين است كه مقدار فرسنگ اسلامى خيلى بيش از فرسنگ انگليسى است ، به طورى كه هر گاه آن زيادى را هم استخراج نموده و بر رقم 810 هزار اضافه كنيم ، 470 / 928 « مطابق نظريهء فانديك » خواهد شد و اگر باز هم جزيى تفاوت باقى ماند قابل تسامح است ، زيرا تحديداتى كه فانديك و ديگران كرده‌اند ، تقريبى است نه تحقيقى !\r\nو اما مطلب دوم : به جهت آن كه « فانديك » در كتاب النقش فى الحجر مىگويد :\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n« خورشيد كرهء تمام است و دليلى بر تسطيح دو ناحيهء قطبين آن نيست » « 1 » .\r\nدر واقع اگر مساحت جرم خورشيد به طورى كه متأخرين تحديد كرده‌اند ، درست و مطابق واقع باشد هر منصفى در وجدان خود مجبور خواهد شد كه « ايمان » بياورد و معتقد شود به مقام ولايت اين پيشواى بزرگ اسلامى كه هزار سال پيش ، اين خبر را داده ، در حالى كه آن وقت در دنيا هيچ گونه ابزار حسى و طريق حدسى وجود نداشته كه بدان وسيله درك اين حقايق ممكن باشد ، جز نسبت وحى و الهام و ارتباط نفسانى با مبادى عاليه - كه مخصوص اولياى خاص خداست - اتفاق نمىافتد .\r\n* * * اعتراض : اگر گفته شود كه در خبر مزبور سؤال از طول و عرض خورشيد و ماه هر دو شده و جوابى هم كه حضرت على عليه السلام داده ، شامل هر دو و مشعر بر اين است كه شمس و قمر در طول و عرض و ساير لوازم « مانند هم » هستند ! و حال آن كه همه مىدانيم خورشيد از ماه بزرگ‌تر است ، پس چطور جايز است كه هر دو را به يك اندازه تحديد كرده باشند ؟\r\nجواب : گذشته از اين كه در اغلب نسخه‌ها « ماه » ذكر نشده ، منافاتى هم ندارد و بنا بر مبانى جديد ، نسبت به هر دو هم درست است ! بدين تقريب كه گوييم : چنان كه مرقوم شد ، طول و عرض در كره ، كنايه از محيط آن است و محيط هم اعم از دايرهء محيط بر كره و از سطح محيط بر كره است . پس هر چند در روايت محيط هر دو را به\r\n\r\n\r\n","description":"","footnote":"\r\n( 1 ) . ولى در مجلهء المقتطف ، ج 39 ، ص 612 آمده است : در مدت پنج سال گذشته ( 1905 - 1909 م . ) پس از رصدهاى متمادى خورشيد ، به اين نتيجه رسيده‌اند كه خورشيد به طور كامل و تام و تمام مدور و گرد نيست ، يعنى كرهء متساوى الاقطار نيست ، بلكه قطر قطبى آن طولانىتر از قطر استوايى آن است . . . تا آن كه گويد : و از اين‌جا روشن مىشود كه قطر قطبى آن از قطر استوايى ، هميشه طولانىتر بوده و اين زيادت كم كم حاصل شده تا به 31 درصد در ثانيهء رسيده و سپس باز كم كم ، رو به نقصان نهاده تا آن كه تفاوت آنها در سال 1910 م . به 5 درصد رسيده است و از اين‌جاست كه مىتوان احتمال داد كه شكل جرم خورشيد تغيير و تبديل مىيابد و همين تغيير و تبديل بىارتباط با ظهور كلف‌هاى خورشيدى نيست .\r\n","page_name":" 301 ","page_number":301},
  {"content":"\r\n\r\nيك ميزان تحديد كرده ، ولى « محيط » به معنا و مفهوم اعم مقصود بوده كه در خورشيد به معناى دايرهء محيط و در ماه به معناى سطح محيط باشد ! پس اگر محيط معناى عامى باشد كه بتواند جامع هر دو فرد گردد ، مانعى ندارد كه امام على عليه السلام لفظ محيط را به كار برده و معناى عام آن را اراده كند - يعنى آنچه كه احاطه بر جسم دارد - بنابراين ، اين گفتار كه : « محيط خورشيد و ماه نهصد در نهصد » است ، درست در مىآيد ، البته بنابر آن كه محيط در خورشيد ، به معناى دايرهء محيط بر آن باشد و در ماه به معناى سطح محيط بر آن ، تا با تحديد و تعريف قوم نيز مطابق گردد !\r\nالبته اين مطلب كه محيط خورشيد به معناى دايرهء محيط بر آن ، نهصد فرسخ در نهصد فرسخ است ، روشن است ، ولى دربارهء ماه هم مىتوان گفت كه درست و موافق نظريهء متأخرين است ، چون مساحت سطح محيط بر آن ، تقريباً در همين حدود است ، زيرا قطر ماه را دو هزار مايل دانسته‌اند ، پس دايرهء محيط بر آن ، بنا بر قاعدهء نسبت قطر و محيط 6000 مايل بوده و به مثابهء نسبت 7 به 22 است . پس اگر مساحت هر كره‌اى مضروب ربع قطر آن در مجموع دايرهء محيط بر آن باشد ، سطح ماه 000 / 100 / 30 مايل خواهد بود ، يعنى هزار هزار فرسخ انگليسى و كمى بيشتر ، و از اين مقدار مضروب نهصد فرسخ در نهصد فرسخ ، يعنى 000 / 810 به سيصد هزار فرسخ ، كسر مىشود و پس از كسر كردن فرسخ‌هاى انگليسى تا تطابق با فرسخ‌هاى اسلامى ! اين دو رقم به همديگر نزديك مىشود و بدين ترتيب تحديد مورد نظر ، نسبت به سطح ماه ، با تحديد قوم تطبيق مىكند ، بدون آن كه تفاوت زيادى در بين باشد . البته در اين مسئله دقت بيشترى بايد كرد .\r\n* * * تعارض : در كتب بحارالانوار ، مجمع البحرين ، تفسير قمى ، نورالثقلين و نسخهء الفقيه از « ابوليث سمرقندى » روايت شده است كه از حضرت على عليه السلام پرسيدند : عرض و طول ماه چيست ؟ فرمود : چهل فرسخ در چهل فرسخ ! در به دو نظر شايد تصور شود كه اين\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخبر با خبر سابق - عرض و طول ماه را نهصد در نهصد دانسته - تعارض دارد ! زيرا موضوع هر دو خبر ، مساحت عرض و طول يا محيط كرهء ماه است ، ولى در خبر سابق نهصد در نهصد و در اين خبر چهل در چهل فرسخ فرموده است ؟ !\r\nجواب : با توجه به مراتبى كه شرح داديم ، تعارض مرتفع مىشود ، زيرا چنان‌كه گفتيم : عرض و طول كره كنايه از محيط آن است و محيط هم اعم از سطح و دايره است ، پس در خبر اول مقصود اين است كه سطح محيط بر كرهء ماه نهصد فرسنگ در نهصد فرسنگ است و در خبر دوم ، مراد اين است كه دايرهء محيط بر آن چهل فرسخ است . پس هر دو تحديد موافق رأى متأخرين درست و بدون تعارض خواهد بود .\r\nوجه موافقت با آراى متأخرين در خبر اول به طور مشروح مرقوم شد و اما در خبر دوم به جهت آن كه حاصل ضرب چهل در چهل 600 / 1 فرسخ اسلامى است و دايرهء محيط ماه در هيئت جديد دو هزار فرسخ انگليسى است و چون تفاوت بين فرسخ اسلامى و انگليسى را هم محسوب و 1600 بر آن بيفزاييم ، به طور تحقيق يا تقريب مساوى با دو هزار فرسنگ خواهد شد كه رأى متأخرين خواهد شد و همين مفهوم كلام اميرالمؤمنين على عليه السلام است .\r\n\r\nمبحث سوم : وزن كرهء خورشيد\r\nهر گاه فراموش نشده باشد در مسئلهء حقيقت آسمان‌ها تفصيل اختلاف بين حكماى قديم و جديد را در جواز وزن براى افلاك بيان كرده دلايلى را كه پيشينيان براى امتناع ثبوت وزن كرات و اجرام علوى اقامه كرده‌اند ، به طور كافى در اخبار گروه دهم شرح داديم . با در نظر گرفتن آن مطالب ، خلاصهء نتيجه آن كه : پيشينيان ظاهراً در اين امر اتفاق نظر دارند كه وزن به طور مطلق - اعم از ثقل و خِفّت - در فلكيات نيست و اتصاف فلك يا خورشيد يا ماه يا ستارگان ، به سنگينى و سبكى معقول نيست ! و\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nهم‌چنين « كرات عناصر » مثل كرهء زمين و كرهء آب و كرهء هوا و كرهء آتش ، هيچ كدام معقول نيست كه سبك يا سنگين باشد ! آرى اجزاى هر يك از اين كرات ، از جهت ميل مركزى سبك يا سنگين تواند بود ، ولى اصل كره و مجموع اجزاى آن ، داراى ميلى نيست تا متصف به وزن گردد ! .\r\nو اما حكماى متأخر از هزارهء هجرى ، طبق استكشاف « كپلر آلمانى » كه ركن هيئت جديد و فيلسوف قرن هفدهم ميلادى است ، معتقد به حصول وزن در نتيجهء جذب و انجذاب و خفت و ثقل ، از جهت ضعف و شدت جاذبه هستند . پس هر جسمى كه مجذوبيت آن نسبت به جسم ديگر قوى باشد ، سنگين و اگر ضعيف باشد سبك است ! چنان كه سنگ از آب غليظتر و اجزاى آن به زمين شبيه‌تر و جاذبهء زمين نسبت بدان قوىتر است ! پس سنگ از آب سنگين‌تر است و هم‌چنين نسبت بين آب و هوا با زمين ، كه چون جاذبهء زمين نسبت به آب قوىتر است ، آب از هوا سنگين‌تر است و همين طور ساير اجزا و كرات . . . منشأ جذب و انجذاب مختلف است : گاهى به واسطهء بزرگى جسم جاذب و گاهى به واسطهء غلظت آن و گاهى به واسطهء قوتى است كه در جوهر جسم جاذب موجود است .\r\nبنابر مبناى مذكور ، براى هر يك از كرات هوا و آب و زمين و هم‌چنين براى هر يك از ثوابت و اقمار و خورشيد و نجوم ، ثقل و وزن خاصى ثابت كرده‌اند ، چنان كه وزن كرهء بخار را در مسئلهء حقيقت آسمان‌ها بيان كرديم و در تقويم مؤيد سال 1319 هجرى است كه وزن هواى محيط به زمين ، مساوى با يك ميليونيم وزن زمين است !\r\nاما وزن خورشيد : در تقويم نجم الملك سال 1320 مرقوم است كه جوهر خورشيد سيصد و بيست و پنج هزار برابر جوهر زمين است ، و هر گاه كره‌اى از زغال‌سنگ فرض كنيم كه حجمش مساوى با حجم خورشيد باشد ، وزن آن كمى از خورشيد سبك‌تر ومعادل با 000 / 000 / 000 / 000 / 000 / 000 / 000 / 000 / 200 / 6 خروار فارسى خواهد بود !\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nدر مجلهء الهلال آمده است كه وزن خورشيد 354936 برابر وزن زمين ماست . . . « 1 » و ظاهراً موازين مزبور ، خيلى دور از حقيقت به نظر نمىآيد .\r\n* * * اما ظواهر شريعت اسلامى ، موافق نظريهء حكماى جديد ، براى هر جسمى وزن و مقدار خاصى ثابت شده است ، حتى زمين و آسمان و ستارگان و هوا و خورشيد و ماه . . . و حتى براى يك نوع چيزى به وزن قائل شده‌اند كه هنوز افكار غربىها بدان نرسيده است ، بلكه آنها در وجود خارجى آن نيز ترديد دارند مثل « نور » و « سايه » و « ظلمت » و غيره كه ما هنوز شايد بعضى از اينها را « عدم محض » تصور مىكنيم تا چه رسد به مرحلهء وزن آن . هيچ بعيد نيست روزى كشف شود كه اين اشياء مطابق ظواهر اسلامى « امور و جودى » هستند ، نه عدمى ! زيرا كه اين شريعت ، امور عجيبى را پيش‌بينى كرده كه بعد از چندين قرن ، حقيقت آن آشكار و هويدا گرديده كه از غرائب عالم طبيعت و مايهء تعجب صاحبان عقل و درايت است .\r\nچندين صد سال بود كه علماى پيشين و جديد اين آيه را در قرآن مىخواندند كه :\r\n« الَّذِى خَلَقَ المَوْتَ وَالحَياةَ » « 2 » ؛ او كسى است كه مرگ و زندگانى را آفريد . و معنى آن را نمىفهميدند و سخت در حيرت بودند ، زيرا كه مرگ يك امر عدمى است و امر عدمى در خور آفرينش نيست ؟ تا اين كه نظريه‌هاى جديد پيدا شد و اعلام داشت مرگ هم مثل زندگى صفت وجودى است و دلايل و كشفيات هم مساعد ومؤيد اين مدعا شده آن حيرت را بر طرف كرد .\r\nمناسب است كه در اين جا قسمتى از دعاى حضرت سجاد عليه السلام را - كه در مناجات خود مىخواند - براى توضيح مطلب و تكميل بصيرت ذكر كنيم و آن اين است :\r\n\r\n\r\n","description":"","footnote":"\r\n( 1 ) . مجلهء الهلال ، مجلد هفدهم ، ص 478 ، چاپ قاهره .\r\n( 2 ) . تبارك ، آيهء 2 .\r\n","page_name":" 305 ","page_number":305},
  {"content":"\r\n\r\nسُبحانَكَ تَعْلَمُ وَزنَ السَمواتِ ، سُبحانَكَ تَعْلَمُ وَزنَ الأرضينَ ، سُبحانَكَ تَعْلَمُ وَزنَ الشَمسِ و القَمرِ ، سُبحانَكَ تَعْلَمُ وَزنَ الظُلمَةِ و النُورِ ، سُبحانَكَ تَعْلَمُ وَزنَ الْفيءِ و الهَواء ، سُبحانَكَ تَعْلَمُ وَزنَ الريحِ كَم هي مِن مِثقالِ ذَرّةِ ؛\r\nبه بزرگى و پاكيزگى ياد مىكنم تو را اى خداوندى كه مىدانى وزن و مثقال آسمان‌ها و زمين‌ها و خورشيد و ماه و ظلمت نور و سايه و هوا و باد را .\r\nشرح سند و مدرك اين خبر را در آخر مسئلهء « حقيقت آسمان‌ها » آورده‌ايم !\r\n\r\nمبحث چهارم : دوام يا زوال خورشيد ؟\r\nآراى حكماى بزرگ قديم و جديد ، در اين مسئله مختلف است كه آيا كرهء خورشيد دايم و ابدى است يا اين كه مثل ساير موجودات فانى و نابود مىشود ؟\r\nحكماى قديم : به طورى كه معروف است آنها معتقد بودند كه افلاك با آنچه در آن است از اجرام و غيره ، گذشته از اين كه باقى و سرمدى و غير قابل زوال است ، متحرك و فعال ابدى است ! و هرگز در معرض فتور و اختلال و فساد هم واقع نمىشود :\r\nنقل اقوال آنان در اين باب ، سخن را طولانى مىكند و به ذكر همين قسمت قناعت مىكنيم در مسئلهء فلك از قول « شيخ الرئيس » نقل كرديم كه گفته است : « فلك مطلقاً قابل خرق و التيام و كون و فساد نيست ! و هرگز از محل خود زايل نمىشود و در صفات آن تغييرى رخ نمىدهد و هم‌چنين است حال اجرامى كه در فلك تثبيت شده است مثل خورشيد و ماه و ستارگان كه اجسامى هستند كروى ، از جنس جوهر فلك و منزه از عروض كون و فساد . . . » !\r\n« ابن سينا » در فصل چهارم از كتاب شفا مىگويد : « حكماى در اين كه عنصر فلك عنصر اجسام قابل كون و فساد نيست اتفاق نظر دارند » . بارى ، بسيارى از حكماى مسلمان مثل حكيم مزبور و ديگران ، پيرو عقيدهء پيشينيان شده و هميشه بين آنان و ساير علماى اسلامى نزاع و جدال برپا بوده است ! تا اين عصر فرخنده كه پرده از روى\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nحقيقت برداشته شد و نزاع از ميان علم و گروهى از رجال دين بر طرف گرديده و بالاخره دين با علم صحيح ! دست به دست هم داده است و صاحبان علم صحيح و اهل دين خالص اسلام ، دوش به دوش يكديگر در شاهراه سعادت به جانب سر منزل حقيقت قدم برمىدارند !\r\n* * * حكماى جديد و فلاسفهء غرب بعد از هزارهء هجرى ، كه تقليد را در فلسفه كنار گذاشته و در استكشاف حقايق وجودى به وسيلهء ابزار جديد و « براهين حسى » به طور اجتهاد وارد مبحث شده‌اند ، چنين نتيجه گرفته‌اند : كليهء اجرام اعم از خورشيد و ماه و ستارگان و زمين و غيره ، از لحاظ ذاتى و زمانى قابل كون و فساد است ! يعنى زمانى بوده كه خورشيد و ماه و زمين و ثابت و سيارى وجود نداشته و بعد از ميليون‌ها سال حادث شده و وجود يافته و باز هم زمانى خواهد رسيد كه در عالم هستى اثرى از هيچ يك نباشد ( مراجعه كنيد به آراى آنان دربارهء حدوث عالم و پيدايش خلقت ، تا به طور تفصيل از عقايد آنان مطلع شويد ! )\r\nخلاصه آن كه هر چند در كيفيت خلقت و چگونگى آغاز آفرينش ، آراى آنان مختلف است و ديدگاه‌هاى بسيارى از آنان نقل شده است ، ولى در اين معنا متفقند و اختلافى ندارند كه همهء اين اجرام حادث و مسبوق به عدم هستند و سرانجام هم نابود و معدوم خواهند شد بر خلاف پيشينيان آنها ، اين اجرام را قديم و دائم و ابدى دانسته‌اند .\r\nالمقتطف « 1 » در خلاصهء افكار فلاسفهء قرن 19 مىنويسد : « خورشيد جسمى از گاز داغ است و حرارت آن ناشى از جاذبيت است . خورشيد حرارت را به مقدار محدودى پخش مىكند و چون حجم و مقدار مادهء آن محدود است ، گفته‌اند كه\r\n\r\n\r\n","description":"","footnote":"\r\n( 1 ) . مجلهء المقتطف ، سال 1905 م . ص 705 .\r\n","page_name":" 307 ","page_number":307},
  {"content":"\r\n\r\nحرارت آن پس از ده ميليون سال تمام مىشود و در اين هنگام چنان تاريك مىشود كه گويى اصولًا نور و روشنايى نداشته و آن چنان سرد مىگردد كه گويى اصولًا حرارتى به خود نديده است و اگر حادثه‌اى پيش نيايد ، خورشيد حرارت خود را از نو به دست مىآورد و به حجم آن افزوده مىشود و در نتيجه ، تاريخ اول خود را باز مىيابد » .\r\nسپس تصادم كواكب را خاطر نشان ساخته و مىنويسد :\r\nهيچ بعيد نيست كه روزگارى منظومهء شمسى ما هم دچار همچو سرنوشتى بشود ، ولى آنچه موجب اطمينان خاطر و آسودگى فكر است ، آن است كه اگر قرار باشد كه ما با نزديك‌ترين همسايهء خود تصادم كنيم و سرعت ما همان 12 مايل در ثانيه باشد ، لااقل پنجاه هزار سال قبل از اين ماجرا ، براى ما فرصت باقى است .\r\nباز در همان مجله آمده است :\r\nخورشيد به مرحله‌اى از سردى مىرسد كه قسمت اعظم هيدروژن آن از بين رفته و فقط كلسيم و آلومينيم و آهن و بعضى مواد ديگر باقى مىماند و روزگارى پيش مىآيد كه كربن آن بيشتر گردد و نور و حرارت آن تمام شود و در آن وقت است كه مانند زمين ما سرد و تاريك خواهد شد ! » « 1 » حتى متأخرين ، بسيارى از احوال گذشته و آينده و زبان خلقت هستى و قبض و بسط زمين را از آثار و رسوم و وضع طبقات آن استخراج و كشف كرده‌اند كه هر قطعه‌اى در چه تاريخى ، آباد و معمور بوده و عمر كوه‌ها چقدر است و حوادث واقعهء آنها چيست ؟ دانشمندان حتى تاريخ پيدايش نبات و حيوان و انسان را هم روشن كرده‌اند ، چنان كه در كتب علوم ژئولوژى ( زمين‌شناسى ) « 2 » و بيولوژى\r\n\r\n\r\n","description":"","footnote":"\r\n( 1 ) . مجلهء المقتطف سال 1890 م . ص 312 .\r\n( 2 ) . ژئولوژى علم جالب و مفيدى است و كمك فراوانى به كشف بسيارى از مسائل مربوط به كرهء زمين نموده است . يكى از مسائلى كه در ژئولوژى مورد بحث و بررسى قرار گرفته مسئلهء « عمر زمين » است . . . پيشينيان عمر زمين را خيلى خيلى ناچيز مىدانستند و متأسفانه گروهى ، تخمين‌هايى را كه مىزدند به نام « مذهب » به خورد مردم مىدادند كه از آن جمله آقاى « اوشر » (  Ussher  ) بود . . . در سال 1654 « اوشر » اسقف اعظم ايرلندى ، با سرسختى و تأكيد اعلام داشت : بررسى و مطالعهء دقيق وى ! روى « كتاب مقدس » ! ثابت مىكند كه آفرينش و خلقت جهان در ساعت 9 صبح روز 26 اكتبر سال 4004 قبل از ميلادى روى داده است . « از آن پس تا مدت يك قرن و يا بيشتر ! اين تاريخ رسمى بود و هر گونه انديشه در اين باره كه پيش از آن هم اصل و مبدئى بوده است ، كفر و زندقه به شمار مىآمد . . . . » ( دنيايى كه در آن زندگى مىكنيم ، تأليف لينكلن بارنت (  Lincoln Barent  ) ، ترجمهء امين عاليمرد ، ص 6 ) .\r\nولى ژئولوژى يا زمين شناسى ، امروز مىگويد كه سن زمين در حدود چند هزار ميليون سال است و اين رقم را وقتى با رقم ادعايى آقاى « اسقف ايرلندى » مقايسه كنيم ، چاره‌اى جز تعجب نخواهيم داشت ( براى كسب اطلاعات بيشتر دربارهء زمين و سن آن به كتاب مرزهاى نجوم از « فرد هويل » ، ص 69 و كتاب سرگذشت زمين و آفرينش جهان و كتاب يك ، دو ، سه ، بىنهايت از « ژرژ گاموف » ، ص 314 و نجوم براى همه مراجعه شود ) . ( خ )\r\n","page_name":" 308 ","page_number":308},
  {"content":"\r\n\r\n( زيست‌شناسى ) مشروح است و اينان ثابت كرده‌اند كه داخل زمين مايع سوزانى است ، چنان كه در احاديث بسيارى از پيامبر صلى الله عليه و آله نقل شده كه فرمود :\r\nإِنَّ أَسفَلَ الأرضينَ السَبعِ سِجّينٌ . . . ؛\r\nداخل زمين‌هاى هفت‌گانه جهنمى است ! . . . .\r\nو نيز ميزان حرارت و نور و تفاوت نور و حرارت خورشيد را در هر عصر ، بلكه در هر سال و ماه ، معين كرده‌اند . هر چند اكنون كشف اغلب اين مسائل از روى حدس است ، ولى مسلم است وقتى كه حدس مقرون به شواهد و قرائن آشكارى باشد ، كمتر از واقعيت نخواهد بود .\r\nو اما شريعت اسلام : از به دو طلوع خود ، گوش آفاق را پر كرده و به طور صريح اعلام داشته است كه جهان هستى حادث و همهء اجزاى آن مسبوق به عدم است - طبق نظريه متأخرين - و خورشيد و ماه سرانجام نابود مىشود به طورى كه از نور و حرارت و شكل ، بلكه از حقيقت آن اثرى باقى نمىماند و زمين و ستارگان هم محكوم به زوال و انتقال و فساد و نابودى است ، چنان كه قبلًا هم معدوم و متلاشى\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبوده است . اين امر را قرآن حكيم در آيات متعددى مكرر و مؤكد تصريح فرموده است و از جمله در سورهء 81 مىفرمايد :\r\n« إِذا الشَّمْسُ كُوِّرَتْ * وَ إِذا النُّجُومُ انْكَدَرَتْ * وَ إِذا الجِبالُ سُيِّرَتْ * وَ إِذا العِشارُ عُطِّلَتْ * وَ إِذا الوُحُوشُ حُشِرَتْ * وَ إِذا البِحارُ سُجِّرَتْ » « 1 » ؛\r\nهنگامى كه نور و حرارت خورشيد بر طرف و ستارگان تاريك و كوه‌ها جابه‌جا و درياها متفرق و آسمان زايل گردد .\r\nديگر : در سورهء 82 مىفرمايد :\r\n« إِذا السَّماءُ انْفَطَرَتْ * وَ إِذا الكَواكِبُ انْتَثَرَتْ * وَ إِذا البِحارُ فُجِّرَتْ * وَ إِذا القُبُورُ بُعْثِرَتْ * عَلِمَتْ نَفْسٌ ما قَدَّمَتْ وَأَ خَّرَتْ » « 2 » ؛\r\nهنگامى كه آسمان شكافته و ستارگان پراكنده و آب درياها متفرق و اهل قبور مبعوث گردند هر كسى خواهد دانست كه چه چيز براى خود پيش فرستاده و چه چيز جا گذاشته است .\r\nدر سورهء ديگرى مىفرمايد :\r\n« وَ إِذا الأَرْضُ مُدَّتْ * وَأَلْقَتْ ما فِيها وَتَخَلَّتْ » « 3 » ؛\r\nهنگامى كه زمين كشيده شود و هر چه در اندرون خود دارد بيرون افكنده ، تهى شود .\r\nدر سورهء قارعه مىفرمايد :\r\n« وَتَكُونُ الجِبالُ كَالعِهْنِ المَنْفُوشِ » « 4 » ؛\r\nكوه‌ها به شكل پنبهء حلاجى شده خواهد شد .\r\nهم‌چنين : آيهء 104 سورهء « انبياء » و آيهء 9 سورهء « طور » و آيهء 1 سوره « قمر » و آيهء 16\r\n\r\n\r\n","description":"","footnote":"\r\n( 1 ) . تكوير ، آيات 1 - 6 .\r\n( 2 ) . انفطار ، آيات 1 - 5 .\r\n( 3 ) . انشقاق ، آيات 3 - 4 .\r\n( 4 ) . قارعه ، آيه 5 .\r\n","page_name":" 310 ","page_number":310},
  {"content":"\r\n\r\nسورهء « حاقه » و آيهء 8 سورهء « معارج » و آيات 1 و 2 سورهء « انشقاق » و غير اينها از آياتى كه در اين زمينه از جانب خداى حكيم نازل شده است .\r\nاما اخبار به طور متواتر دلالت دارد بر اين كه همهء اجزاى جهان از خورشيد و ماه و ستارگان و زمين و غيره ، حادث و دور از مقام قدم و موجود بعد از فساد و فاسد بعد از پيدايش است و روزگارى بود كه جز خدا چيزى نبود و هنگامى هم خواهد رسيد كه جز وى چيزى نباشد . . . و چه بسيار است اخبار « مبدأ خلقت » كه مىگويد : خدا فلان امر را انجام داده ، هنگامى كه نه خورشيد بود و نه ماهى ، نه زمينى و نه آسمانى ! و . . .\r\nاحاديث وارده در شرح قيامت و مبدأ و معاد كه صريح و آشكار ، حدوث و نابودى جهان هستى را اخبار فرموده است . و هر كس طالب تفصيل آن باشد ، به كتب بحارالانوار ، نهج البلاغه و الكافى رجوع كند .\r\nتصور نشود كه اين احوال اختصاصى به زمين و خورشيد و ماه دارد ، بلكه شامل تمام كرات ، اعم از ثوابت و سيارات خواهد بود ، زيرا كه آيهء « وَ إِذا النُّجُومُ انْكَدَرَتْ » ، « وَ إِذا الكَواكِبُ انْتَثَرَتْ » و غيره ، كليّت دارد و تمامى اجرام را شامل است .\r\nبارى مفاد مراتب مزبور و مضامين مرقوم موافق و مطابق با آرا و تصريحات اهل هيئت جديد است چنان كه « فانديك » محقق آمريكايى در باب مربوط به سدام - اجرام عناصر - از كتاب النقش فى الحجر و ديگران در كتب خود نوشته‌اند :\r\nهر جرم روشنىدهنده ، ناچار بر اثر مرور زمان حرارت و نورش فانى و خاموش مىگردد . از شمس‌ها و قمرها و ستاره‌ها گرفته تا آتش كه در زمين افروخته مىشود ! و نيز در كتاب ارواء الظماء مىنويسد : هنگامى كه نور ستاره‌اى كم شود ، به طورى كه در اطراف آن اشعهء بريده بريده به نظر برسد ، يعنى در ميان الوان آن قسمت‌هاى تاريكى مشاهده شود ، ديگر شعاع و نور آن متفرق شده و اطلاق شمس بر آن غير جايز و به سديم و بخار شبيه‌تر است و درجات نجوم در اين معنا متفاوت است : يعنى نور و حرارت بعضى ، در نهايت قوت و شدت و بعضى شروع به خاموشى و سردى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nكرده و برخى را پيرى و فرسودگى فرا گرفته است . شواهد اين درجات به قرار زير است :\r\n1 . « شعراى يمانى » كه در بحبوحهء جوانى و نور و حرارت آن در نهايت قوت و شدت و فراوانى است .\r\n2 . « شعراى شامى » ، « نسر طاير » و « ستارهء قطب » كه در حد وسط و حال برزخ ، بين جوانى و پيرى هستند .\r\n3 . چون خورشيد ما و عيّوق و دبّ اكبر ، بهار جوانى اين سه خزان و آثار پيرى در آنها آشكار و نمايان گرديده است ! از اين كلام « فانديك » چنين استفاده مىشود كه دورهء سلطنت و عظمت خورشيد ، رو به انقراض نهاده ، بلكه هنگام زوال و پيدايش رستخيز و اختلال نظام آن نزديك است ، چنان كه خداوند در قرآن مجيد فرمايد :\r\n« وَاقْتَرَبَ الوَعْدُ الحَقُّ فَإِذا هِىَ شاخِصَةٌ أَبْصارُ الَّذِينَ كَفَرُوا ياوَيْلَنا قَدْ كُنّا فِى غَفْلَةٍ مِنْ هذا بَلْ كُنّا ظالِمِينَ » « 1 » ؛\r\nنزديك است وعده حق ، در آن هنگام چشم‌هاى كافران از وحشت از حركت باز مىماند - مىگويند - اى واى بر ما كه از اين در غفلت بوديم و بلكه ما ستم‌كار بوديم .\r\n\r\nمبحث پنجم : آيا خورشيد متعدد است ؟\r\nمؤلف ، « هبة الدين حسينى شهرستانى » گويد : در ميان دو فرد پيشينيان دو فرد فاضل و يا دو شخص جاهل ! هم با هم اختلاف نكرده‌اند دراين كه خورشيد در عوالم وجود ، فقط يكى است ! حتى آن را « مصداق مفهوم كلى منحصر به فرد » دانسته بدان مثل مىزدند ! و سابقه نداشت كسى معتقد باشد كه آفتابى جز اين خورشيد ما وجود داشته باشد ، زيرا وسيلهء ادراك وجود چنين موجودى يا حس است يا عقل !\r\n\r\n\r\n","description":"","footnote":"\r\n( 1 ) . انبياء ، آيه 97 .\r\n","page_name":" 312 ","page_number":312},
  {"content":"\r\n\r\nاما حس : كه قاصر و عاجز از درك چنين موضوع است ، چه آن كه چشم تنها اختران و ستارگانى را مىبيند و ديگر تشخيص نمىدهد نور كدام يك ذاتى و درخشش كدام اكتسابى است ؟ و نيز حس نمىكند كدام يك بر جاى خود ثابت ، و كدام به دور ديگرى مىچرخد ؟ و بدين ترتيب ادراك نظام يا خورشيد ديگرى جز اين نظام و خورشيد امرى است كه چشم و ساير حواس عادى از آن عاجز و فقط از شئونِ عقل است و بس .\r\nو اما عقل : از نظر عقل هم در نزد پيشينيان اقتضايى براى وجود خورشيد يا عالم ديگرى در بين نبوده بلكه مانع از اعتقاد بدان موجود بوده و بالاخره عالم و نظام آن هم كلى بود منحصر به فرد مشهود ! يعنى يك كره تنها كه مركز آن « مقعر » زمينى و محيطش « محدب » فلك الافلاك است . منتهى اين يك كره ، به عقيدهء آنان مركب بود از سيزده كرهء به هم پيوسته منظم ، كه نُه تاى افلاك و چهارتاى آن عبارت بود از كرات عناصر چهارگانه كه هر كرهء فوقانى از هر جهت محيط بود بر كرهء تحتانى خود ( شرح اين ترتيب در مقدمه مذكور شد و بعد از اين نيز بيان خواهد گرديد ) .\r\nاينان معتقد بودند كه همهء ثوابت ، داخل در نظام عالم شمسى ماست و تمامى آنها در هر 24 ساعت يك بار به دور زمين ما مىچرخند ، چنان كه ماه در هر ماه يك بار اين وظيفه را ادا مىكند .\r\nو نيز اعتقاد داشتند كه « فلك اطلس » محيط بر « فلك ثوابت » و منشأ دور شبانه‌روزى اجرام است و بالاخره تمام عالم هستى در « شكم » ! آن جا دارد و در حركت و ساير آثار به طور طبيعى مطيع و تابع و منقاد آن است . و حتى نسبت به ماوراى « فلك اطلس » هم سكوت اختيار نكرده و حاضر نبودند بگويند : نمىدانيم ديگر چيست ؟ بلكه با كمال جرئت مدعى بودند كه مىدانيم بعد از آن ، ديگر عالم و موجودى نيست ! به اين مسئله در مباحث معاد كتاب‌هاى حكمت تصريح كرده‌اند .\r\nخلاصه آن كه : به وجود عالم ديگرى قائل نبودند تا مستلزم آن باشد كه معتقد\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nشوند به وجود خورشيد يا ماه ديگرى جز خورشيد يا ماه ما ، يا بشرى غير از ما و مىگفتند ثوابت و سيارات ، همگى از خورشيد ما كسب نور مىكند و خورشيد ماست كه آنها را روشن مىدارد و گرنه آنها از خود نورى ندارند .\r\nآرى شيخ الرئيس « ابن سينا » را گمان اين بود كه « نورانيت ثوابت ذاتى » است ، ولى نه به عنوان خورشيد بودن ، زيرا كه نورانيت ذاتى تنها كافى براى صدق اسم شمس نيست ، بلكه « شمسيت » شرايط ديگرى هم دارد از قبيل عظمت جرم و داشتن نظام خاص و عالم مخصوص وسيارات و اقمار مثل عالم شمسى ما .\r\nاين حكيم هم از جملهء كسانى بود كه معتقد بودند همهء ثوابت تثبيت شده در درون فلك البروج است ! و هيچ كدام داراى نظام و عالمى نيست ، بلكه همه به طور كلى تابع و خاضع و جزو منقاد عالم ارضى و شمسى ماست ! خلاصه آن كه وى نيز مثل ساير حكماى سلف قاطع به وحدت و انفراد شمس در عالم وجود بود ! و فقط فرقى كه با ساير پيشينيان داشت اين بود كه او و بسيارى از فلاسفه بعد از وى ، گمان داشتند كه ثوابت و شهاب‌ها و حتى سيارات نيز بالذّات و به خودى خود روشن هستند و چون ماه ، نورشان اكتسابى از خورشيد نيست .\r\nولى بديهى است كه صرف اعتقاد به نورانيت ذاتى ثوابت و سيارات مستلزم اين نيست كه عنوان « شمسيت » هم براى آنها قائل شده باشند و گرنه بايستى كليهء اجرام را غير از زمين و ماه - اعم از ثوابت و سيارات و شهاب‌ها - خورشيد دانسته باشند و حال آن كه اين معنا واضح البطلان است !\r\nحاصل آن كه : هيچ يك از پيشينيان قائل به جواز تعدد و كثرت خورشيد نبوده و تا اين قرون اخير كه هيئت جديد به سرحد كمال رسيده و دانشمندان و فلاسفه به وسيلهء ابزار جديد حلّ نور و دوربين‌ها « تعدد شموس » را كشف و اعلام نموده و بلكه درجات « انوار ثوابت » و « اجزاى نيّره » و « عناصر » منشأ نور و آتش و حتى ابعاد و مقادير كرات را هم تعيين كردند !\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبالاخره نتيجهء آراى متأخرين آن كه : هر يك از نجوم ثوابت ، خورشيدى است كه به طور ذاتى داراى حرارت و روشنايى بوده و در اعماق درياى فضاى بىمنتها ، شناور است و هيچ كدام مربوط و منوط به عالم و نظام شمسى ما نيست ، بلكه هر يك به طور مستقل داراى نظام خاص و عالم مخصوص است مركب از زمين‌هاى سيّار و اقمار كه خود در آنها قرار گرفته و همه را به ترتيب منظمى به دور خود مىچرخاند .\r\nنظريه‌هاى مزبور ، هر چند در به دو پيدايش شهرتى نداشت ، ولى كم كم شروع به نمو و انتشار كرد و به جايى رسيد كه امروز روشنى مسئلهء تعدد خورشيد از آفتاب هم روشن‌تر است !\r\n\r\nاما شريعت اسلام\r\nاسلام در اظهار اين نظريهء بزرگ و قابل تقدير ، بيش از هزار سال بر متأخرين پيشى گرفته و در موارد متعدد به طور اشاره يا تصريح ، تعدد شموس و اقمار را در عالم وجود اعلام و آشكار داشته است . البته هنگامى كه اين نظريه از مصدر شريعت صادر مىشد ، قولى بود بلا برهان و فتوايى بود بلا دليل ! و چون ظاهر الفاظ آن مخالف با علوم آن روز و منافى با حقايق شايع و مبانى مسلم آن قرون بود ، ناچار علما و حكماى مسلمانان به تأويل مقالات شرعى شروع كردند و به مردم مىفهماندند كه مقصود از اين ظواهر ، معانى ديگرى است غير از معانى حقيقى ! و بالاخره از روى جهالت يا ناچارى ، دست تصرف و تأويل به تركيب منظم و متين آيات و اخبار زده و كلام شارع را از وجههء حقيقى آن به جانب معانى و هدف‌هاى نامناسبى سوق دادند و كردند آنچه كردند ! و شد آنچه شد ! تا بحمداللَّه در عصر فرخندهء ما ، كه پرده از روى حقايق برداشته شده و علوم حقيقى در ميان مردم منتشر گرديد و خوشبختانه ما را مجال و توفيق امكان آن به دست آمد كه ظواهر آثار شرع را از زير فشار آن تأويلات و تصرفات بيهوده بيرون آورده و معانى حقيقى آن را استخراج و در معرض استفادهء عموم\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمسلمانان و غير مسلمانان بگذاريم .\r\nاز جمله ظواهر اسلامى : « شيخ صفار » ( متوفاى 290 ه . ق ) در كتاب بصائر الدرجات و ديگرى در كتاب منتخب البصائر و نيز در روضهء وافى و علامهء مجلسى ( متوفاى 1111 ه . ق ) در جلد هفتم و چهاردهم بحارالانوار به سند قوى از حضرت صادق عليه السلام روايت كرده‌اند كه فرمود :\r\nإِنَّ مِن وراءِ عَينِ شَمسِكُمْ هذِهِ أَربعينَ عَيْنِ شَمْسٍ فيها خَلْقٌ كثيرٌ و إِنَّ مِن وَراءِ عَيْنِ قَمَرِكُمْ هذا أربعينَ قمراً فيها خَلْقٌ كثيرٌ لايَدرونَ أنَّ اللَّهَ تعالى خَلَقَ آدمَ عليه السلام أم لم يَخْلُقْهُ . . . « 1 » ؛\r\nاز پس چشمهء اين خورشيد شما ، چهل خورشيد ديگر است كه در آنها آفريدگان بسيار و از پس چشمهء اين ماه شما ، چهل ماه ديگر است كه در آنها آفريدگان بسيار است كه نمىدانند خدا آدم عليه السلام را آفريده يا نه ؟\r\nاين خبر شريف به طورى كه مىبينى ، صريح در وجود خورشيدهاى محسوس ديگرى بيرون از عالم و نظام شمسى ماست ، چنان‌چه متأخرين بدان نظر داده‌اند ! و من هنوز از روش علماى قديم كه اين شموس و اقمار را به معانى موهوم غير معقولى تأويل مىكردند ، تعجب مىكنم با اين كه امام صادق عليه السلام به طورى كلام خود را مؤكد ساخته كه به هيچ وجه قائل تأويل نيست ، زيرا اولًا : اشاره به جرم شمس محسوس دارد و ثانياً : شمس را اضافه بر « مخاطبان » نمود و ثالثاً : لفظ « عين » را مكرر كرده و فرموده است : از پس چشمهء اين خورشيد شما چهل چشمه خورشيدهاى ديگر است . . . با اين وصف ، چطور مىشود يك كلام را دو نيمه كرد و موضوع نيمى از آن را محسوس و موضوع نيمهء ديگر را موهوم يا معقول فرض كرده و بگوييم : مقصود از خورشيد ما ، همانطور كه فرموده همين خورشيد محسوس است ، ولى مراد از\r\n\r\n\r\n","description":"","footnote":"\r\n( 1 ) . در بصائر الدرجات روايت ديگرى با همين عبارت و مضمون و با اضافاتى از امام محمد باقر عليه السلام نقل شده كه در آن به مساحت و فاصله بين خورشيدها نيز اشاره شده كه اشاره به كثرت بعد و دورى آنهاست .\r\n","page_name":" 316 ","page_number":316},
  {"content":"\r\n\r\nآفتاب‌هايى كه در پس آن است ، آفتاب‌هاى معنوى و نجوم عرفانى است ! ؟\r\nآرى ، يگانه مايهء عذر پيشينيان اين است كه سرمايهء علمى آنان جز اين اقتضا نداشته و چون وسايلى در دست نداشتند و اصلًا بوى هيئت و آراى جديد را هم استشمام نكرده بودند ، چاره‌اى نداشته‌اند ! ولى با اين حال اگر وارد بحث نشده و اصولًا دست به تركيب اين گونه اخبار نمىزدند و كشف و اظهار اسرار عظيم آن را موكول به قرون بعدى مىكردند ، بهتر و سزاوارتر بود .\r\nبارى ، برگرديم به شرح خبر و بحث در نكات آن : عدد چهل كه در اين حديث شريف مذكور است ، به نظر اين جانب چند وجه در آن احتمال مىرود :\r\n1 . لفظ ارقام 4 ، 40 ، 7 ، 70 ، 100 ، 500 ، 1000 و امثال آن در زبان عرب و هم‌چنين ساير زبان‌ها ، غالباً براى بيان كثرت و محض مبالغه در تعدد ، به كار برده مىشود ، نه براى تعيين مقدار حقيقى و تشخيص كميّت واقعى . بنابراين ، مقصود از ذكر چهل خورشيد و چهل ماه در خبر ، بيان تعدد و كثرت آن است نه تعيين عدد واقعى شموس و اقمار ! پس ذكر رقم 40 منافى با اين نيست كه واقعاً عدهء شموس و اقمار بيش از هزار هم باشد .\r\n2 . در موقع بيان اين كلام مانعى از ذكر « اكثر » وجود داشته مثل اين كه مخاطب طاقت شنيدن مقدار بيشتر را نداشته است و از اين رو ، در بعضى اخبار ديگر ، دوازده خورشيد ذكر شده و در بعضى ديگر فقط به ذكر « تعدد » اكتفا نموده و از ذكر عدد خوددارى شده است ( در مسئلهء تعدد عوالم نيز شرح اين وجه خواهد آمد ) .\r\n3 . به عقيدهء بعضى از متأخرين شموس در به دو خلقت مثل يك توده بزرگ آتش و گاز سوزان بوده است ، سپس به واسطهء سرد شدن شروع به انقباض و جمع شدن نموده و بعد از آن ، در نتيجهء ظهور اشعه ، شروع به انبساط و امتداد نمود . در آغاز حدوث اين دو حالت - قبض و بسط - كم كم حركت وضعى ( گردش به دور خود ) در\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nآن حادث شده ، و به تدريج و با مرور زمان اين حركت سرعت يافته در نتيجهء شدت حركت ، آن توده بزرگ به شكل كره در مىآيد ، سپس شروع به سرد شدن كرده و به مرور زمان قشر و پوستى بر روى وى توليد شده و بعد از گذشتن چندين ميليون سال ، آن قشر جمع و سخت و محكم مىگردد و بعد از گذشتن چندين ميليون سال ديگر ، آن قشر يا زيادى از آن كره منفك و جدا گرديده به شكل كرهء سوزان و فروزانى در اطراف كرهء نخستين به دَوَران مىافتد .\r\nكرهء دوم هم به نوبت خود و باز به مرور زمان ، به همان ترتيب كرهء ديگرى مىزايد و به دنبال خود مىاندازد و هم‌چنين كره‌اى از كره‌اى ، توليد و جدا شده و هر پديده جديدى در اطراف پديده قبلى و هر سابق و لاحقى به طور دست جمعى در اطراف كرهء اسبق ! به دوران مىافتد ، تا موقعى كه عدهء كرات تكميل شده و جهان براى زندگى و زندگانى و تكون جماد ونبات و حيوان صلاحيت پيدا كند . پس در اين موقع كتلهء سدامى نخستين عبارت از خورشيد و ساير كرات متكون از آن ، اتباع وى و متبوع يك نظام عالم شمسى است مثل نظام عالم شمسى ما !\r\nبنا بر عقيدهء مزبور ، ممكن است بگوييم : ثوابت بدين زيادى ، چنين نيست كه همهء آنان خورشيد و هر يك داراى عالم و نظام مخصوصى باشد ، بلكه فقط معدودى از آنها تقريباً - شايد حدود چهل كره - خورشيد و بقيه شبيه آنهاست ! .\r\n\r\nموجود زنده در شمس و قمر\r\nاما اين قسمت خبر كه مىفرمايد : « در خورشيد و ماه آفريدگان بسيارى است » مخالف با عقيدهء مشهور متأخرين است كه مىگويند : كرهء خورشيد و كرهء ماه فاقد امكانات زندگانى از قبيل هوا و آب و اعتدال حرارت و امثال آن است .\r\nبنابراين ، وجود و بقاى موجودات زنده در خورشيد و ماه قابل تصور نيست ، مگر آن كه بگوييم : مقصود از كلمهء « شمس » عالم شمسى است ، يعنى در عالم هر\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nخورشيدى ، خلق كثيرى است « 1 » .\r\nآرى استاد « هرشل » ، كاشف ستارهء « اورانوس » و حكيم « اراگو » و گروه ديگرى از متأخرين گفته‌اند : كليهء اجرام عُلوى مسكون و داراى موجودات زنده‌اند حتى اقمار و شموس ! ، ولى طبيعت مخلوقات هر جرمى مناسب طبع و مقتضاى موطن آن است .\r\nمثل موجودات زنده‌اى كه در آتش زندگى مىكنند ، چون سمندر ! « 2 »\r\n\r\n\r\n","description":"","footnote":"\r\n( 1 ) . ولى با كلمهء « قمر » چه مىتوان كرد ؟ زيرا در آن نمىشود « مضاف تقدير » گرفت و گفت : در عالم هر قمرى مخلوقاتى است ! زيرا كه قمر عالمى ندارد جز خود كرهء آن . در هر حال هيچ اشكالى ندارد كه ظهور خبر را به حال خود گذاشته و طبق نظريهء هرشل و غيره بگوييم : هر كره‌اى اعم از خورشيد و ماه ، داراى حيوانات و موجوداتى است منتها از جنس و سنخ مناسب خود آن كره ! و در خبر ديگر هم هست كه « في النجوم مدائن كمدائنكم ؛ در ستارگان شهرهايى است چون شهرهاى شما . » كه به طور كلى ستارگان را داراى شهرها معرفى كرده و البته وجود شهر ، فرع وجود موجود زنده و با شعورى است كه آن را احداث كرده است ! ( ف )\r\n( 2 ) . آرى به طورى كه گفته‌اند :\r\n أتزعم أنّك جرم صغير * و فيك انطوى العالم الأكبر \r\nهيكل انسان عالم صغير است و هر چه در عالم كبير يعنى در دنيا يافت شود در وجود انسان هم نمونه‌اى از آن يافت مىشود . همين طور مىتوان گفت كرهء زمين هم نسبت به مجموع كرات عالم صغيرى است و هر چه در ساير كرات وجود دارد ممكن است در كرهء زمين هم نمونه‌اى از آن باشد . مثلًا چنان كه در هر يك از كرات حيواناتى است كه در كرهء موطن خود زندگى مىكنند ، ولى در كرهء ديگر زندگى نتوانند ! چون حيوانات خورشيدى در ماه و حيوانات ماه در زمين و . . . ! هم‌چنين در هر قسمتى از قطعات كرهء زمين حيواناتى است كه در غير موطن خود زندگى نتوانند ، چون حيوانات خشكى در آب و بالعكس و هر دو در آتش . بنابراين مىتوان گفت : چنان كه در كرهء زمين حيوانات ذوحياتين هست ، مثل مرغابى در آب و خشكى و يا سمندر در آتش و خاك ! هم‌چنين ممكن است در عالم هستى آفريدگانى باشند كه علاوه بر كرهء موطن خود در كرات ديگر هم رفتن و زيستن توانند و قطع نظر از عقيده‌اى كه متشرعين نسبت به اولياى دينى خود دارند ، شايد روزى برسد كه نوع بشر با اهالى ساير كرات در نتيجهء ترقيات مادى و معنوى ، باب آمد و شد داشته باشند و راه بين كرات مفتوح و وسايل امكان و وقوع مسافرت و اقامت اهل كره‌اى در كرهء ديگر ، تهيه و تأمين شود ! آن روز است كه بين كرات خطوط هوايى احداث و ايستگاه‌هاى عجيب برپا گردد ! آن روز تشكيلات عالم دگرگون و هر شهرى به منزلهء خانه‌اى و هر مملكتى به مثابهء شهرى و هر قطعه از قطعات هر كره ، در حكم ايالتى و سرتاسر هر كره مملكتى محسوب گردد و شايد به بالاتر از اين هم برسد و نظر را مىتوان بيشتر توسعه داده و حكومت حق و سلطنت واحد الهى را پيش بينى كرد ! افسوس كه اين مطالب خارج از موضوع ترجمه است و خواهند گفت كه به حاشيه رفته‌ايد و گرنه ميدان قلم‌فرسايى اين‌جاست ! ( ف )\r\n","page_name":" 319 ","page_number":319},
  {"content":"\r\n\r\nولى به گمان من ظاهر خبر مزبور در مقام اثبات اصل مخلوق است در شمس ، بدون بيان حقيقت آن كه از چه جنس است ؟ حيوان است ؟ ذى شعور است ؟ نبات است ؟ يا . . . و در اين صورت براى تصديق مصداق خبر ، وجود كائنات بخار وگازى و عناصر سيّال در خورشيد كافى است ، زيرا اينها هم مخلوقات است و ظاهر خبر با نظريهء متأخرين منافاتى نخواهد داشت .\r\nاما قمر : بر حسب ظاهر خبر ، داراى موجودات ذى شعور است ، زيرا امام عليه السلام نفى علم و آگاهى از آنها كرده نسبت به وجود آدم ، يعنى فرمود : آنها علم به وجود انسان ندارند « 1 » و بديهى است كه اگر علم به شىء خاص از موجودى سلب شود ، مشعر بر اين است كه آن موجود اصلًا داراى علم و شعور هست ، اما آن شىء خاص و جزيى ، در علم او نيست ! خلاصه آن كه : موجودات ساكن در كرهء ماه در اصل داراى علم و ادراكند و ترديد در اين است كه آيا از جنس بشرند ؟ يا ملائكهء مجرد ؟ يكى از فضلاى مورد اعتماد ، اين روايت را از حضرت على عليه السلام براى من نقل كرد كه فرمود :\r\n« إنّ في قمركم هذا لخلقاً كادوا يحرثون ؛\r\nبه درستى كه در اين كرهء ماه شما آفريدگانى باشند كه شايد كشت و ذرع مىكنند ! ( يا نزديك است كه اين امر را پيش گيرند ! ) .\r\nولى هر قدر در كتبى كه دسترس بود ، تفحص كردم اين خبر را نيافتم .\r\nخلاصهء كلام آن كه : نبايد از ظواهر شريعت كه بر وجود كائنات زنده در كرهء ماه دلالت دارد ، استبعاد كرد كه « بر خلاف مشهور » است ! زيرا جمعى از بزرگان فلاسفه اخير ، مانند « هوك » ، « هرشل » ، « غوك » ، « كاسنى » ، « اراگو » ، « كمستوك » ، « پيكرين » ، « فلاماريون » « 2 » و ديگران ، با مشهور مخالفت ورزيده و نظريه داده‌اند كه كرهء ماه - به\r\n\r\n\r\n","description":"","footnote":"\r\n( 1 ) . البته اين قسمت ممكن است شامل موجودات شمس هم بوده منحصر به موجودات قمر نباشد . ( ف )\r\n( 2 ) . در المقتطف ، ج 9 ، ص 264 گويد : فلاماريون معتقد به مسكونى بودن ماه بود و قصد داشت كه با بودجه يك‌ميليون فرانكى ، تلسكوپى بسازد كه با آن ساكنان ماه ديده شوند ! . . .\r\n","page_name":" 320 ","page_number":320},
  {"content":"\r\n\r\nخصوص - داراى حيوانات است و دلايل و شواهدى هم براى اثبات اين مدعا اقامه كرده‌اند كه آن را در « مبحث قمر » ذكر مىكنيم . و چنان‌چه صحت صدور قول به وجود انسان در ماه از ناحيهء شرع اسلامى ثابت گردد ، بايد منتظر باشيم كه افكار و علوم و ادوات فلكى تكميل شود تا در آينده اين حقايق كشف گردد ، چنان كه تاكنون بسيارى از حقايقى كه پيغمبر اسلام صلى الله عليه و آله و اوصياى وى خبر داده‌اند و در نزد پيشينيان مجهول بود ، امروزه به وسيلهء تكامل افكار و ترقى آلات و ادوات ، كشف گرديده است .\r\nديگر از ظواهرى كه بر تعدد خورشيدها دلالت دارد ، خبرى است در بحارالانوار و الدر المنثور سيوطى ( قرن نهم هجرى ) :\r\nإنَّ اللَّهَ استَوى عَلَى العَرْشِ في يَومِ الجُمْعَةِ في ثَلاثِ ساعاتٍ فَخَلَقَ في ساعَةٍ منها الشُموسَ ؛\r\nبه درستى كه خدا در روز جمعه در سه ساعت متوجه عرش و يك ساعت آن مخصوص ايجاد خورشيدها بود .\r\nاين خبر نيز صريح است در تعدد خورشيد در عالم وجود ، هر چند باقى مضامين آن مجمل و متشابه است و مفهوم محصلى از آن دست‌گير نمىشود و بايد منتظر بود تا در قرن‌هاى آينده ، در نتيجهء ترقى افكار و ابزار علمى پردهء اجمال از روى مضامين اين شواهد بديع الجمال كشف و رموز آن آشكار گردد ، چنان كه بسيارى از رموز اخبار تاكنون كشف گرديده و گنج‌هاى گران‌بهايى از دانش ، در دسترس استفادهء صاحبان بينش گذارده شده است .\r\nديگر : شيخ « طبرسى » در كتاب احتجاج ( قرن پنجم هجرى ) و شيخ « صفار » در باب 150 از كتاب بصائرالدرجات و شيخ مفيد ( متوفاى 413 ه . ق ) در كتاب منتخب الاختصاص و علامهء « مجلسى » در جلد هفتم و چهاردهم بحارالانوار به اسناد قوى از حضرت صادق عليه السلام روايت كرده‌اند كه ضمن حديثى طولانى در توصيف خورشيد در\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nپاسخ دانشمند يمنى فرمود :\r\nإِنَّها إذا أُمِرَتْ تَقْطَعُ اثْنَىْ عَشَرَ شَمْساً ، و اثْنَيْ عشر قَمَراً ، و اثْنَىْ عَشَرَ مِشْرِقاً ، و اثْنَىْ عَشَرَ مَغرِباً ، و اثْنَي عَشَرَ بَحْراً و اثْنَي عَشَرَ عالَماً ؛\r\nبه درستى كه خورشيد هر گاه مأمور شود ، عبور مىكند و مىگذرد از دوازده خورشيد و دوازده ماه و دوازده مشرق و دوازده مغرب و دوازده دريا و دوازده عالم .\r\nظاهر اين خبر نيز صريح در وجود خورشيدها و عوالم و اقمار و مشارق و مغارب و درياهاى بىشمار غير از خورشيد و ماه و مشرق و مغرب و درياها و عالم ماست ، كه خورشيد ما به هيچ وجه مربوط به آنها نيست و به آنها نزديك نمىشود ، زيرا كه از مدير و مدبر حقيقى خود رخصت و اجازه ندارد و هر گاه مأمور شود البته مبدأ سيرى نيرومند در آن حادث شود و به طور فوق العاده ، در فضاى خارج از مدار معمولى خود به جريان مىافتد و حدود آن شموس و عوالم را طى كرده از مدار آن اقمار و بحار تجاوز نموده بدان مشارق و مغارب عبور خواهد كرد !\r\nالبته ذكر عدد 12 هم با مفاد خبر سابق كه مشعر به رقم چهل بود ، منافات ندارد ، زيرا همان طورى كه گفتيم گاهى به واسطهء اختلاف شرايط تفاوت استعداد مخاطبان و ظرفيت فهم آنان ، اطوار و كيفيت بيان اختلاف پيدا مىكند . چه بعضى از اصحاب بودند كه اصولًا طاقت شنيدن خبر « تعدد شموس » را نداشتند و بعضى استماع تعدد را بر نمىتابيدند مگر تا رقم سه و بعضى تا ده و برخى تا چهل ، گروه كمى بيشتر از ارقام فوق را مىپذيرفتند ! چنان كه نظير اين معنا را ما خود در مخاطبان و اشخاص طرف گفت‌وگوى خود مىبينيم . بارى در اختلاف شرايط و عقول مخاطبان و شنوندگان اخبار ، در رابطه با پذيرش ، ترديدى نيست . روش عقلا و اهل كمال هم اين است كه به اندازهء عقل و درك مردم ما مردم گفت‌وگو كنند ، چنان كه دين اسلام هم بدين معنا دستور داده است .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nلطيفه : وقتى كه « عالم » كنايه باشد از نظام شمسى ، چنان كه مصطلح بين قدما و متأخرين است و نيز مشرق و مغرب كنايه از « عالم » باشد ، مجموع آن نزديك به چهل خواهد بود . پس شايد مقصود امام صادق عليه السلام از 12 خورشيد و 12 ماه و 14 عالم 36 نظام شمسى بوده ؟ و البته خدا داناتر است .\r\n* * * ممكن است مراد امام صادق عليه السلام ؟ از اين كه فرمود : « خورشيد امروز مأمور نيست و اگر مأمور شود از دوازده خورشيد و غيره عبور مىكند » ، اشاره به دوران نابودى خورشيد باشد ، چنان كه بسيارى از دانشمندان امروز معتقدند : خورشيد وقتى كه نور و حرارتش تمام شود ، قيامتش قيام و نظامش منحل و صفاتش مختل گردد ! و آن گاه حيران و سرگردان ! در فضاى بىپايان به گردش درمىآيد و اراضى و سياراتش از او كناره گرفته غريب و آواره از اين سو بدان سو ، به تكاپو افتد تا مركزى براى خود پيدا كند و در اطراف آن به دوران افتد بعد از آن كه خودش مركز اراضى و سيارات و داراى مقام مديريت نظام با شكوه منظمى بوده است . . . !\r\nشايد هم در نتيجهء انقلاب و اختلال نظام خود « زمينى » شود براى يكى از ثوابت ! پس بعد از كناره‌گيرى آن از مقام مركزيت و مديريت و پس از روزگارى دراز سير در فضاى مجرد و غريبانه ! به عوالم بسيار و نظام‌هاى شمسى بىشمارى عبور كرده و در هيچ منظومه‌اى توطن نمىكند مگر در منطقهء نظامى كه جاذبه‌اش وى را گرفته و در خانهء خود دعوتش كند و از روى دلنوازى ! بر سر سفرهء آتش و نور خود ، ميهمانش ! گرداند و از وى پذيرايى كند ! پس بيچاره خورشيد بعد از آن سلطنت و عظمت و پس از تحمل آن همه سرگردانى و بيكارى ، در جرگه خادمان آن ، مديريت جديد در آيد و عاجزانه در برابر نظام آن مطيع و خاضع و منقاد گردد !\r\nديگر از دلايل تعدد شموس اين آيه است كه مىفرمايد :\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n« تَبارَكَ الَّذِى جَعَلَ فِى السَّماءِ بُرُوجاً وَجَعَلَ فِيها سِراجاً » « 1 » ؛\r\nتبريك آن خداوندى را كه بر پا ساخت در آسمان برج‌ها و برافروخت در آنها چراغ .\r\nمىگويم : « قُرّاء » مشهور اين آيه را به نحوى كه مرقوم شد - يعنى كلمهء سراج به طور مفرد - قرائت كرده‌اند . و بنابراين ، مقصود از سراج ، همين آفتابى است كه محسوس است و مىبينيم ، ولى بعضى از مفسران « سُرج » را به طور جمع روايت كرده‌اند ، و بنابراين ممكن است اشاره به خورشيدهايى باشد كه متأخرين قائلند ، زيرا چراغ جسمى است كه از خود نور و آتش مىدهد و شموس هم در نزد متأخرين چنين است ! پس آيهء مزبور در حكم اين است كه فرموده باشد : خدا در آسمان آفتاب‌هايى آفريد .\r\nما به طور مكرر از لغت‌شناسان نقل كرديم كه آسمان به معناى « جهت بالا » هم هست و شرع اسلام كلمهء « سماء » را به طور اشتراك هم به كرات بخارى و هم بر اجرام علوى و هم بر فضاى نامتناهى اطلاق كرده است . چنان كه در اين آيه هم مقصود از آسمان ، فضاست يعنى : كه خدا در فضا بروج و شموس آفريده است .\r\nديگر : « سيد نعمت اللَّه جزايرى » ( متوفاى 1112 ه . ق ) در باب نور ارضى از كتاب انوار نعمانيه از حضرت باقر عليه السلام نقل كرده است كه فرمود : « در پسِ اين خورشيد شما ، چهل چشمه خورشيد است كه ما بين هر چشمه خورشيد ديگر چهل عالم است ، داراى مخلوقات بسيار كه نمىدانند خدا « آدم » آفريده يا نه ؟ به درستى كه در عقب اين ماه شما ، چهل قرص ماه است كه ما بين هر قرصى تا قرص ديگر چهل عالم است ، داراى آفريدگان بسيار كه از آفرينش « آدم » آگاهى ندارند » « 2 » . صريح اين خبر نيز كثرت\r\n\r\n\r\n","description":"","footnote":"\r\n( 1 ) . فرقان ، آيه 61 .\r\n( 2 ) . عن الإمامِ الخامِسِ ، محمّدٍ الباقر عليه السلام ، أنّه قال : من وَراءِ شَمسكُم هذه أَربَعونَ عَيْنَ شَمْسٍ ، ما بَينَ عَيْنَ شَمْسٍ إلى عَيْن‌ِشَمسٍ أخرى أربَعون عالَماً فيها خَلقٌ كثيرة ما يَعلمونَ أَنَّ اللَّهَ - تعالى - ، خَلَقَ آدمَ أو لم يَخْلُقْهُ ، و أنَّ مِن وراءِ قَمَركُم هذا أربعينَ قُرْصاً ما بَينَ القُرصِ إلى القُرصِ الآخَرِ أربعونَ عالَماً فيها خَلْقٌ كثيرٌ ما يَعلَمونَ أَنَّ اللَّهَ - تعالى - خَلَقَ آدمَ أَمْ لَم‌ْيَخْلُقْهُ . . . » . ( س )\r\n","page_name":" 324 ","page_number":324},
  {"content":"\r\n\r\nشموس را نشان مىدهد و الفاظ و مضامين آن ، موافق با خبر اول است و چند نكته هم اضافه دارد ! :\r\n1 . اين كه فرمود : ما بين هر خورشيد تا خورشيد ديگر و هر ماه تا ماه ديگر ، چهل عالم و در بعضى نسخ چهل عام ( سال ) است و بنا بر هر دو تقدير ، تحقيق ظاهر اين جمله نه با هيئت جديد و نه با هيئت قديم - با هيچ كدام - راست نيايد و ناچار بايد پاى انديشه را از ورود در شرح آن بيرون كشيده و براى متفكران قرون آينده ذخيره نهاد تا حقايق پنهانى آن را كشف و در معرض استفادهء بشر بگذارند .\r\n2 . تعبير از قمر ، به كلمهء « قرص » روشن است كه تعبيرى اعم است و شامل خورشيد و ماه و غير اينها مىشود .\r\n3 . در صفت مخلوقات آفتاب و ماه فرمود : « آنها از آفرينش « آدم » آگاهى ندارند » و در شرح خبر اول امكان وجود موجودات زنده در شمس مرقوم شد - طبق نظريه « هرشل » و « اراگو » و ديگران - و نيز احتمال داديم كه مقصود از مخلوقات شمس ، « ملائكه » باشد .\r\nنتيجه : خبر اخير تصريح به تعدد و كثرت شموس و اقمار و عوالم و آدميان در عالم هستى ، دارد چنان كه نظريه متأخرين است .\r\nپس بنگريد و نگاه كنيد اى برادران ايمانى و وجدانى ، كه چهرهء زمين سپيد شده و بعد از مرور هزاران قرن ، وارد مرحلهء جوانى گشته و به سرمنزل ترقى و تكامل رسيده و مبادى و مبانى و ادواتى اختراع و توليد گرديده كه وسيلهء استنتاج انديشه‌هاى نوينى شده و ملل غرب ، به واسطهء كشف حقايق فرق افتخار به فرقدان ساييده ! و مردم شرق در نتيجهء اخذ و نشر آن ، برخود همىبالند !\r\nببينيد چگونه اوصياى پيغمبر اسلام صلى الله عليه و آله ، اين حقايق را صريح و آشكار در ميان\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمردم اعلام كرده‌اند با اين كه در زمان آنان ، از ابزار جديد و آلات نوين اثرى نبوده ، بلكه به عقل كسى هم خطور نكرده بود .\r\nبا اين وصف آنان بدين فضايل اهميتى نداده ، بيان اين حقايق مايهء خرسندى و افتخارشان نبوده ، بلكه عمده وجههء همت خود را به معارف الهى و رعايت نواميس شرعى معطوف و مصروف داشته و مردم را به اصلاح سرزمين نفس و تكميل كمالات روحانى و ملكات نفسانى ترغيب و تحريص فرموده ، اعمال اخروى و تحصيل ترقيات معنوى را بر هر چيز مقدم داشته‌اند ، زيرا كه در حقيقت ، مسئلهء قابل اهميت همين‌هاست و بس ، همهء شئون و امور دنيوى در برابر كوچك‌ترين مراحل اخروى ، مانند ذره‌اى از ذرات كرهء زمين است نسبت به مجموعهء عوالم و نظامات شمسى كه شرح آن گذشت . پس توفيق و سعادت كسى را است كه عقل و روح وى بيدار و اكتساب نعمت جاودانه اخروى را بر لذت زودگذر دنيوى ترجيح دهد !\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n\r\nمسئلهء دهم : چگونگى ماه\r\nپرسش : دانشمندان هيئت جديد در قرن ما اوصاف و شرايطى دربارهء جرم ماه قائلند كه ما پيش از اينها اصولًا اين صفات را نشنيده و هرگز تعقل آن را هم نكرده بوديم ! ولى به طورى كه امروزه انتشار يافته ، مىبينيم اكثر آرا و نظريات متأخرين با مبانى و مسائل مسلّم هيئت قديم مخالف و منافات دارد . . . . آيا در اين مسئله هم كه يكى از موارد اختلاف بين قدما و متأخرين است ، از ناحيهء شرع اسلام نظريه‌اى ابراز شده ، يا همانند اديان ديگر از بيان آن سكوت ورزيده است ؟\r\nپاسخ : افكار و آراى قدما و متأخرين دربارهء جرم ماه و صفات و حالات آن مختلف و گوناگون است ! و با اين كه اين كره خيلى به زمين نزديك و جرم آن خيلى به سهولت ديده مىشود ، هنوز مسئلهء آن كاملًا روشن نشده و عقايد دربارهء آن يك‌سان نگرديده است « 1 » .\r\nچنان كه جرم آن را بعضى مسطح و برخى كروى ، عده‌اى خيلى كوچك و گروهى بسيار بزرگ ، فرقه‌اى بسيط و لطيف و طايفه‌اى مركب و غليظ ! ، جمعى نورانى و\r\n\r\n\r\n","description":"","footnote":"\r\n( 1 ) . در دو سه سال اخير ، به علت پرتاب ماهواره‌هاى كيهان پيما و ايستگاه‌هاى فضايى و عكس‌بردارىهاى فراوان از گوشه و كنار ماه ، تا حدود زيادى مسائل مربوط به كرهء ماه روشن شده و اطلاعات فراوانى در اختيار بشر گذاشته شده است و متأسفانه در يك پاورقى نمىتوان به آن مطالب اشاره كرد . ( خ )\r\n","page_name":" 327 ","page_number":327},
  {"content":"\r\n\r\nبعضى ظلمانى تصور كرده‌اند ! هم‌چنين در وحدت و تعدد و ساير اوضاع آن اختلاف نظر زياد است ، و ما اكنون از ميان همهء اين امور ، سه امر مهم را انتخاب كرده به شرح و توضيح آن مىپردازيم .\r\n\r\nامر اول : وضع و موقيعت ماه و فلك آن نسبت به ساير ستاره‌ها و افلاك\r\nاغلب دانشمندان و حكماى پيشين معتقد بودند كه جرم ماه كوبيده و تثبيت شده در دل فلك قطورى است كه محيط بر كرات عناصر - خاك ، آب ، باد ، آتش - است و اين فلك خود در شكم فلك بزرگ‌ترى است كه جرم عطارد تثبيت شده در آن است و فلك عطارد در جوف فلك بزرگ‌ترى است كه زهره بر آن ميخكوب است ؟ و فلك زهره در شكم فلك بزرگ‌ترى است كه قرص خورشيد را در آغوش دارد ! و فلك خورشيد در دل فلك مريخ ، و فلك مريخ در درون فلك مشترى ، و فلك مشترى در جوف فلك زحل است ! ولى همهء دانشمندان هيئت جديد عقيده دارند كه محل كرهء ماه تقريباً شصت و دو هزار فرسنگ بالاى هواى زمين است . و به طور مستقل در مدار مخصوص خود ، به دور كرهء زمين مىچرخد و تكيه بر چيزى ندارد و يك حركت تبعى هم دارد كه به معيت كره زمين در يك مدار ساليانه به دور خورشيد گردش مىكند .\r\nو چون فلك و مدار زمين واقع در حد وسط بين افلاك سيارات است ، به طور جبرى ماه هم كه از اتباع زمين است ، محلش در وسط همهء سيارات است ! چه طبق عقيدهء متأخرين ، وقتى كه موقعيت زمين و سيارات را نسبت به خورشيد بسنجيم ، زهره و عطارد در جلو و مريخ و مشترى و زحل در عقب زمين قرار مىگيرند ، بر خلاف آرا و نظريات پيشينيان كه زمين و ماه را در زير همهء سيارات دانسته‌اند !\r\nدر شرع اسلام آثارى يافت مىشود كه در اين مبحث ، مطابق آراى جديد و مخالف اصول قديم است :\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n1 . قرآن مىفرمايد :\r\n« أَلَمْ تَرَوْا كَيْفَ خَلَقَ اللَّهُ سَبْعَ سَمواتٍ طِباقاً * وَجَعَلَ القَمَرَ فِيهِنَّ نُوراً وَجَعَلَ الشَّمْسَ سِراجاً » « 1 » ؛\r\nآيا نديده‌ايد چگونه خدا هفت آسمان را طبقه طبقه آفريد و ماه را در ميانهء آنها نور و خورشيدى را سراج قرار داده است .\r\nظاهر جملهء « وَجَعَلَ القَمَرَ فِيهِنَّ نُوراً » دلالت دارد بر اين كه ماه در وسط همهء آسمان‌هاست ! و مجموع آسمان‌ها به منزلهء ظرف آن است ، و اگر مقصود افادهء اين معنا نبود ، به جاى « فيهن » مىفرمود : « فِي السماءِ يا في سَماءٍ » .\r\nپس آيهء شريف ، مطابق نظريهء متأخرين محل ماه را در وسط افلاك نشان مىدهد ، اعم از اين كه آسمان را به افلاك تقسيم كنيم يا به سيارات علوى و يا به كرات بخارى ( شرح اين موضوع در مسئله حقيقت آسمان‌ها گذشت ) .\r\nدر تأييد معانى كه ما اختيار كرديم آن است كه در اين آيهء شريف نسبت به « شمس » ، كلمهء « فيهن » نياورده و فقط « وسط بودن » قمر را اعلام داشته است ، با اين كه اين معنا به حال خورشيد مناسب‌تر است ، و علت اين كه ذكر « وسط بودن » را به ماه تخصيص داده اين است كه بنا بر عقيدهء متأخرين وضع خورشيد غير از وضع ماه است ، بدين معنا كه خورشيد مركز حركات اجرام تابع خود است و مثل ماه كه در ميانهء اجرام حركت مىكند ، نيست !\r\nدفع يك توهم : شايد بعضى تصور كنند جملهء :\r\n« خَلَقَ اللَّهُ سَبْعَ سَمواتٍ طِباقاً » ؛\r\nخدا هفت آسمان را طبقه طبقه ايجاد كرد .\r\nموافق و مساعد با نظريهء پيشينيان است كه مىگويند : طبقات آسمان‌هامثل طبقات\r\n\r\n\r\n","description":"","footnote":"\r\n( 1 ) . نوح ، آيات 15 - 16 .\r\n","page_name":" 329 ","page_number":329},
  {"content":"\r\n\r\n« قبهء پياز » به هم چسبيده ، و هر طبقهء فوقانى ، محيط بر طبقهء زيرين است ! ولى اين تصور بدون ترديد قابل تصديق نيست ، چه ممكن است مقصود از طبقه طبقه ، مانند طبقات ساختمان‌ها و عمارات باشد كه بالاى يكديگر ساخته مىشود . چنان كه « سيد نعمت اللَّه جزايرى » اين آيه را به همين معنا تفسير كرده و عقيدهء حكماى جديد نيز به همين ترتيب است .\r\n2 . در كتاب فرج المهموم در علم نجوم تأليف « سيد بن طاووس » ( متوفاى 664 ه . ق ) و در كتاب بحارالانوار و غيره است كه حضرت على عليه السلام در قضيهء احتجاج با منجّم فارسى « سرسفيل » مىفرمايد :\r\nأَظُنُّكَ حَكَمْتَ عَلَى اقتِرانِ المُشتَري و زُحَل ، لمّا اسْتَنارا لك في الغَسَقِ ، و ظَهَرَ تَلَأْلُؤُ المِرّيخِ و تَشريقُهُ في السَحَرِ ، و قَد سار فاتّصل جِرمُه بِجرمِ ترَبيعِ القَمَرِ . . . ؛\r\nگمان مىكنم مأخذ پيش‌گويى تو اين باشد كه مشترى با زحل مقارن شده ، در تاريكى شب از مقارن شدن آنها روشنايى پديد آمده و ستارهء مريخ هنگام سحر با يك حال درخشندگى و روشنى طى مسافت كرده جرم آن با جرم تربيع قمر اتصال يافته است ! « 1 » ظاهر اين خبر به طور صريح و روشن دلالت مىكند بر اين كه گاهى از اوقات كرهء مريخ به كرهء ماه نزديك مىشود ، اين معنا جز با نظام هيئت جديد راست نيايد و اصلًا با اصول هيئت قديم سازش ندارد ، زيرا هيئت قديم هر يك از سيارات را كوبيده شده\r\n\r\n\r\n","description":"","footnote":"\r\n( 1 ) . ريشهء داستان اين است كه حضرت على عليه السلام با سپاه خود به جنگ مىرفت و در بين راه ، در حدود كوفه يا مدائن ، يكى از دهقانان پارسى كه « سرسفيل » ناميده مىشد و در علم نجوم دستى داشت ، جلو آمده اظهار داشت : از حساب نجوم چنين برمىآيد كه شما در اين مسافرت ومبارزه روى پيروزى و غلبه نخواهيد ديد ! امام على عليه السلام كه استاد همهء اين امور بود ، « سرسفيل » را بدين كلام مخاطب ساخته و خواست به دو بفهماند كه اولًا ، چنين نيست كه من از اين فنون بىاطلاع باشم و ثانياً ، تو در اين مسئلهء به خصوص ، دچار اشتباه شده‌اى . ( تفصيل داستان در بحارالانوار و ناسخ التواريخ و غيره موجود است . مراجعه شود ) . ( ف )\r\n","page_name":" 330 ","page_number":330},
  {"content":"\r\n\r\nدر متن يك فلك و هر فلكى را به فلك ديگر ملصق و چسبيده معرفى مىكند ! به طورى كه ممكن نيست هيچ كره‌اى از جاى خود بجنبد و با كرهء ديگر قُرب و بُعد پيدا كند ! و چنين هم نيست كه هر يك از افلاك حركت مخصوصى ، مغاير با حركت فلك مجاور خود داشته باشد كه بتوان گفت در اين صورت ممكن است دو كرهء مريخ و قمر ، به تبعيت حركت مخصوص فلك خود ، گاهى به هم نزديك مىشوند ! زيرا كه حركت افلاك ، بنا بر عقيدهء پيشينيان فقط يكى و مشترك بين همه است ؛ بدين معنا كه همهء افلاك مثل طبقات پياز به هم چسبيده‌اند ! و حركت همه يكى است ! يعنى همانطور كه اگر پياز را بچرخانيم ، همهء پوسته‌هاى آن با هم مىچرخد و هيچ يك از طبقاتش در اين حركت نسبت به هم قُرب و بُعدى پيدا نكرده و تغيير محل نمىدهند ! حركت قبهء مجموعهء افلاك هم به همين منوال است و ممكن نيست طبقات يا اجزاى طبقات آن نسبت به هم قُرب و بُعد پيدا كند تا ممكن باشد كه ماه و مريخ هم گاهى نسبت به هم قرب و بعدى ولو نسبى پيدا كنند .\r\nاجمال و نتيجهء تفصيل مزبور آن كه : بنا بر اصول هيئت قديم هرگز تصور نمىشود كه مريخ و ماه به هم نزديك شوند ، بلكه چون سه فلك ديگر - عطارد و زهره و شمس - در ميانهء آنها فاصله است هميشه از هم دورند ، پس خبر مزبور به هيچ وجه با اين مبانى راست نيايد ، ولى بنابر نظام هيئت جديد :\r\nاولًا : فلك مريخ محيط بر فلك زمين است و هيچ فلك و سيارهء ديگرى در ميان اين دو فلك فاصله نيست .\r\nثانياً : كرهء ماه به دور كرهء زمين مىچرخد .\r\nثالثاً : افلاك و مدارهاى اين سه كره - مريخ و زمين و ماه - بيضى مستطيل است .\r\nبنابر اين سه مقدمه فرض مىكنيم وقتى كه كرهء زمين در كوتاه‌ترين قطر فلك خود و كرهء ماه در دورترين نقطه قطر فلك خود بوده كرهء مريخ نيز در قطر كوتاه خود كه به سمت زمين است واقع باشد ، به طورى ماه و مريخ به هم نزديك خواهند بود كه تصور\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمىشود به هم پيوسته‌اند ! پس مفاد خبر مزبور به طور صريح مطابق اين ترتيب و مساعد با نظام هيئت جديد است و بس ! و اين وضعيت در قرون متمادى عمر نظام شمسى ما ، سابقه دارد و بسيار اتفاق مىافتد .\r\n« فانديك » در كتاب النقش فى الحجر خود در باب « مريخ » مىنويسد : « فلك و مدار مريخ شكل اهليلجى و خيلى مستطيل است و از اين رو گاهى خيلى به ما نزديك و گاهى بسيار دور مىشود و در اين صورت موقعيت براى زيج و رصد خيلى مناسب است » .\r\nو نيز در ترجمهء كتاب « فيلكس ورنه » آمده است : هر قدر مريخ در جلوى خورشيد به ما نزديك‌تر شود ، جرم آن در نظر ما بزرگ‌تر مىنمايد ، زيرا در اين موقع خيلى به زمين ما نزديك است و اين وضعيت درهر دو سال و پنجاه روز ، يك بار اتفاق مىافتد - و بديهى است كه نزديكى به زمين ملازم با نزديكى به ماه است - و در كتاب حدائق النجوم مىگويد : كرهء مريخ موقعى كه در نزديك‌ترين نقطهء بُعد خود ، نسبت به زمين مىرسد ، در نظر ما 25 بار بزرگ‌تر از موقعى است كه در دورترين نقطهء بُعد باشد .\r\nبا ملاحظهء مطالب مزبور ، معلوم شد كه ممكن است كرهء مريخ به اندازه‌اى به كره ماه نزديك شود كه تصور شود بدان پيوسته است - مطابق مفاد خبر مزبور - و در اين هنگام است كه به واسطهء قرب مسافت ستارهء مريخ به نظر ما در نهايت عظمت و تلألؤ و روشنى است و اين قسمت از خبر حضرت على عليه السلام كه مىفرمايد :\r\n« و ظهر تلالؤ المريخ »\r\nناظر به همين معنا و مؤيد همين مدعاست و ممكن است بگوييم موقعى كه امام على عليه السلام اين كلام را مىفرمود ، از جمله مواقعى بود كه قمر در مرحلهء تربيع و مريخ در نزديك‌ترين نقطهء مدار خود نسبت به زمين بوده است ، و به طورى كه بيان كرديم در نظر اشخاصى كه متوجه بوده‌اند ، نهايت عظمت و تلألؤ را داشته است .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nنمايش تصوير\r\nشكل شمارهء 12 - اشكال تربيع قمر\r\nو نيز ممكن است جملهء « واستنارا لك في الغَسَقِ ؛ مشترى و زحل در تاريكى كسب روشنى كردند » اشاره به اين باشد كه اجرام سيارات علوى خود بىنور و تاريكند و روشنايى آنها فقط در نتيجهء اكتساب از خورشيد است . ( اين موضوع در مقالهء دوم از خاتمهء كتاب شرح داده خواهد شد ) .\r\n3 . در كتاب الدر المنثور و جلد 14 بحارالانوار است :\r\n« إِنَّ القمرَ و النُجومَ و الرُجومَ فَوقَ سَماءِ الدنيا . . . »\r\nتوافق اين خبر نيز با نظام جديد و مخالفت آن با هيئت قديم ، ظاهر و آشكار است ، زيرا به طورى كه در مسئلهء حقيقت آسمان‌ها گفتيم ، بنابر اصول هيئت جديد ، آسمان دنيا عبارت از كرهء بخار زمين است ، و بنابراين معنا ، پر واضع است كه\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nماه و نجوم و رجوم در بالاى آسمان دنياست - مطابق متن خبر - ولى بنا بر موازين هيئت قديم ، آسمان دنيا يا عبارت از فلك قمر و يا كنايه از فلك البروج است ، كه در صورت اول ، معنا نداشت بفرمايد : قمر در بالاى آسمان دنياست ، بلكه مىبايستى مىفرمود : در خود آسمان دنياست . و در صورت دوم هم كه آسمان دنيا كنايه از فلك البروج باشد ، كلام آن حضرت مفهوم ندارد ، زيراكه فلك البروج در بالاى فلك قمر است و قمر در زير فلك البروج است نه بالاى آن ، پس معلوم شد كه فرمايش امام على عليه السلام صرفاً ناظر به اصول هيئت جديد است كه آسمان دنيا را عبارت از كرهء بخار زمين و قمر و نجوم و رجوم را در بالاى آسمان دنيا ، بدين معنا نشان مىدهد !\r\n\r\nامر دوم : آيا كرهء ماه متعدد است ؟\r\nاين مسئله را در مبحث پنجم از مسئلهء صفات خورشيد به طور مشروح بيان كرده و تذكر داديم كه هيچ يك از پيشينيان تا قرن يازدهم و دوازدهم هجرى ، خيال و توهّم تعدد ماه را هم نكرده و در عالم هستى جز كره ماه ، « ماه » ديگرى را سراغ نداشته‌اند .\r\nاولين قمرى كه علاوه بر ماه ما كشف شد ، يكى از اقمار مشترى بود كه « گاليلهء » ايتاليايى در سال 1610 ميلادى آن را پيدا كرد ، و بعد از آن ، به تدريج اقمار عديده‌اى يكى بعد از ديگرى ، كشف گرديد تا در زمان ما قدر مسلم تعداد آن بالغ بر 28 ماه شد كه يك قمر مربوط به كرهء زمين ما و 2 قمر براى مريخ و 8 قمر براى مشترى و 9 قمر براى زحل و 8 قمر براى اورانوس و يكى براى نپتون است - در مقدمهء ششم گذشت - و اضافه بر اينها ، به طورى كه در داير المعارف نوشته ، يك قمر هم براى « زهره » كشف شده و بعضى از ستاره شناسان مثل « كاسنى » و « مونتاين » و ديگران ادعاى رؤيت آن را نيز نموده‌اند !\r\n« ميخاييل » در حاشيهء مشهد الكائنات مىنويسد : « بسيارى از مشاهير ، براى زهره قمرى مثل قمر زمين ما ثابت كرده‌اند و حتى بعضى از آنان چهار بار آن را ديده و\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبعضى ديگر مسافت قطر آن را دو هزار مايل به حساب درآورده و بُعد آن را نسبت به جرم كرهء زهره تقريباً مثل بُعد بين قمر و زمين ما دانسته‌اند » .\r\nعلاوه بر اقمار مذكور ، قمر ديگرى نيز براى زمين ما ادعا كرده‌اند ! چنان كه در كتاب آيات البينات و اصول هيئت فانديك در باب ستارگان دنباله‌دار ، چنين آمده است : « بعضى معتقدند يكى از اين ستارگان دنباله‌دار تبعيت زمين را اختيار كرده ، يعنى خود را دومين قمر از براى كرهء زمين معرفى نموده ! و در هر سه ساعت و 20 دقيقه يك بار به دور زمين مىچرخد ! معدل بُعد آن نسبت به زمين پنج هزار مايل است » ولى صحت اين عقيده معلوم نيست ، زيرا با وجود ترقياتى كه در علوم و ادوات فلكى روى داده ، هنوز كسى آن را نديده و حال آن كه خيلى از اجرام كوچك‌تر و دور تر را ديده‌اند و از اين رو ، وجود چنين قمرى تاكنون قابل قبول نيست ، تا بعدها چه شود !\r\nدر هر حال ، قدر مسلم همان 28 قمر است كه گفتيم و گويا ديگر اهل هيئت در صحت آن ترديدى نداشته باشند و به طور كلى بايد گفت : كه موضوع تعدد اقمار در هيئت جديد ، يك مسئلهء مسلم و غير قابل انكارى است .\r\n* * * * \r\nاما در شريعت اسلام\r\nمىتوان ائمه و اولياى اين شريعت درخشان را مؤسس و ناشر مسئلهء تعدد اقمار دانست ، زيرا در بيش از هزار سال پيش از اين ، كه اين عقيده در عالم طلوع كند ! در بسيارى از كلمات خود اشاره ، بلكه تصريح به وجود اقمارى غير از قمر زمين فرموده‌اند . چنان كه اگر فراموش نشده باشد ، در مبحث پنجم از مسئلهء صفات خورشيد ، اخبارى را كه دلالت بر تعدد اقمار دارد در بعضى از آنها چهل و در بعضى ديگر 12 قمر مذكور است ، شرح داديم و ديگر در اين جا تكرار نكرده و به آن رجوع\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nنمىكنيم . خوانندگان بدان مبحث رجوع كنند .\r\nعلاوه بر آن اخبار ، در روضهء وافى خبرى است از حضرت على عليه السلام كه يك جملهء آن صريح در وجود اقمار متعدد است و آن جمله اين است : « قَمَرُنا أَمْ قَمَرُهُمْ ؟ ؛ ماه ما يا ماه آنها ؟ » و اين بيان چنين مىرساند كه ساكنان كرات ديگر هم مثل ما قمر دارند .\r\n\r\nامر سوم : دربارهء حرارت كره ماه\r\nدر قرن‌هاى گذشته در اين كه نور ماه به طور طبيعى سرد است و اصولًا حرارتى از خود ندارد ، و جرم قمر به دور از عنصريات و خالى از شائبهء آتش است ! هيچ كس ترديد نداشت .\r\nعقايد فلاسفه در اين امر بدين منوال بود كه تا آن كه وسايل و ادوات دقيق علمى و فلكى توسط دانشمندان عصر ، اختراع و پردهء ناآگاهى از روى شاهد اين حقيقت هم برداشته شد و همه معتقد شدند كه : نور ماه داراى حرارتى است خفيف و تقريباً نامحسوس ، در اين موقع بود كه يك باره عمر اعتقاد به رطوبت و برودت جرم قمر ، پايان يافت و نظريه حرارت آن اعلام و شيوع يافت !\r\nفانديك در كتاب خود مىگويد : جرم قمر به دو طريق ، حرارت به زمين مىفرستد :\r\n1 . به « انعكاس » يعنى حرارت با اشعهء خورشيد از قمر منعكس شده به زمين مىتابد .\r\n2 . به « اشعاع » يعنى قمر در زير حرارت خورشيد گرم و افروخته شده و در نتيجه حرارتى از كمون آن ظاهر وساطع شده بر زمين مىتابد ، مثل حرارتى كه از اجرام ديگر بيرون مىآيد . « 1 » توضيح كلام فانديك آن‌كه : جرم كرهء ماه مثل ساير اجرام زمينى ممكن است منشأ ظهور دونوع حرارت باشد : يكى حرارتى كه از خورشيد گرفته و به زمين تحويل\r\n\r\n\r\n","description":"","footnote":"\r\n( 1 ) . اصول هيئت ، ص 3 .\r\n","page_name":" 336 ","page_number":336},
  {"content":"\r\n\r\nمىدهد ، و ديگر حرارت و اجزاى آتشينى كه در كمون ذات آن مخفى است و در نتيجه تأثير حرارت آفتاب ، آن حرارت ذاتى و باطنى هم به حركت آمده و بروز مىكند ، همهء اجسام زمينى هم بدين حال هستند و هر گاه ذرات آتشين در اجرام عنصرى خفته و پنهان نبود ، نه حرارتى از اجرام توليد مىشد و نه خود گرم مىشدند ! از اين رو ، با اين‌كه جنبهء اكتساب اشعه از خورشيد در همهء اجرام ارضى مساوى است ، گرم شدن آنها در زير اشعهء خورشيد مساوى نيست و درجات مختلف دارد ، چنان كه اگر دو جسم متباين و متحدالحجم را با هم در مدت معينى زير اشعهء خورشيد گذاشته هر دو را با هم برداريم ، مىبينيم هر دو به يك ميزان گرم نشده‌اند و علت اين اختلاف ، در اين است كه مقدار ذرات آتشين در بطون هر دو مساوى نيست .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nنمايش تصوير\r\nشكل شمارهء 13 - دهانه‌هاى آتش‌فشانى ماه\r\nسطح ماه را سنگ‌هاى آسمانى عظيمى شايد مسكن غول‌ها نموده باشد ، چه براى آدميان غير قابل سكونت است . دهانه بزرگى كه طرف چپ بالاى عكس ديده مىشود موسوم است به تىكو (  Tycho  ) وسط اين دهانه - مانند غالب امثال آن - تپه كوچكى است . عكس از رصدخانه منت ويلسن كه در تاريخ 15 سپتامبر 1919 به وسيلهء تلسكوپ هوكر كه داراى قطر 8 پا مىباشد ، برداشته شده است . ( از كتاب : نجوم براى همه ) . ( خ )\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nنمايش تصوير\r\nشكل شمارهء 14 - كوه‌هاى ماه\r\nاين كوه‌ها با دامنه‌هاى خيلى تند و به ارتفاع نزديك 5000 متر است و به كوه‌هاى آپنن‌ماه موسوم است . عكس را رصدخانه منت ويلسن برداشته است . ( از كتاب : نجوم براى همه ) .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nنمايش تصوير\r\nشكل شمارهء 15 - كوه‌هاى ماه و دهانهء ارشميدس\r\nدر اين تصوير نور خورشيد از چپ تابيده و سايه قلل آپنن تا مسافت دورى جلگه را پوشانيده است . خطوط باريكى كه در جلگه ديده مىشود شايد شكاف‌هايى باشد و بعضى از اين شكاف‌ها نزديك 800 متر عرض دارد .\r\n( عكس از كتاب : نجوم براى همه ) .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nنمايش تصوير\r\nشكل شمارهء 16 - كوه آتشفشان وزوو (\r\n Vesuvius \r\n) در حوالى « ناپل » كه شباهت زياد به عكس هايى كه از كرهء ماه گرفته شده دارد . ( از كتاب : نجوم براى همه ) .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nدر ترجمهء هيئت « فيلكس ورنه » آمده است : روشنايى ماه آميخته به حرارت خفيفى است و حكماى گذشته منكر اين حرارت بودند ، ولى متأخرين به وسيلهء تجربيات و معلوماتى كه ابزار جديد آن را كشف كرده و آراىشان به وجود آن استقرار يافت ، گفتند كه ماه علاوه بر نور خود ، حرارتى نيز براى ما پخش مىكند .\r\nمؤلف گويد : فقط دو نفر هستند كه بر همهء حكماى قرون گذشته سبقت گرفته و به حرارت درونى و اشعه قمر معتقد بوده‌اند :\r\nاول : حضرت على بن موسى الرضا عليهما السلام است كه فرمود : « خورشيد و ماه دو آيتند ، روشنايى آنها از نور عرش و حرارتشان از آتش دوزخ است » « 1 » شرح اين حديث عجيب در مقالهء پنجم از مبحث اول از مسئلهء صفات خورشيد گذشت . ( رجوع شود ) .\r\nما مكراً در اين كتاب گفته‌ايم علت اين كه حكماى مسلمانان توجه به ظواهر اين اخبار نكرده و يا آنها را از معانى حقيقى خود منصرف ساخته و معانى نامناسب ديگرى موافق سليقهء خود براى آنها تراشيده‌اند ، اين است كه : از طرفى اقوال ائمه عليهم السلام به طور كلى همه ديدگاه خاص و رأى محض است ، و فقط به اعتماد انكشاف حقايق كه به وسيلهء وحى و الهام در نزد خودشان مكشوف مىشد ، به ذكر اصل مطلب قناعت جسته از بيان دليل و برهان و فلسفهء آن خوددارى مىكردند ، و از طرف ديگر بسيارى از مبانى فلسفهء قديم در ظاهر با احاديث و اخبار توافق نداشت و چون حكما مىديدند دلايل و براهين فلسفى با ظواهر اخبار منافات دارد و دلشان هم گواهى نمىداد كه از براهين و دلايل منطقى ! خود صرف نظر كنند ، ناچار يا دست از ظواهر اخبار برداشته و آن را « طرح » مىكردند و يا مرتكب تأويل شده و مضامين اخبار را با آراى فلسفى خود توجيه و تفسير مىنمودند !\r\n\r\n\r\n","description":"","footnote":"\r\n( 1 ) . متن حديث : عَنِ الإمامِ الثامِن عليّ بن مُوسى الرِضا عليهما السلام فإنّه قال : « الشَمسُ و القَمرُ آيَتانِ إلى قوله عليه السلام - وضوؤُهُما مِن‌نُورِ عَرْشِهِ و حَرُّهُما مِن نارِ جَهَنَّمَ . . . . ( س )\r\n","page_name":" 342 ","page_number":342},
  {"content":"\r\n\r\nبرگرديم به مضمون خبر : يك نكته ديگر هم از مفاد آن استفاده مىشود و آن اين است : قمر علاوه بر نورى كه از خورشيد كسب مىكند ، خودش هم داراى نور و روشنى است ، و اين نكته‌اى است كه جز گروهى از متأخرين هيچ يك از حكما بدان قائل نشده‌اند در كتاب حدائق النجوم از « هرشل » نقل شده است : اجرام تاريك به طور كلى خود داراى نورى خفيف مىباشند و بعضى هم به دو دليل اين مدعا را تأييد كرده‌اند :\r\n1 . بسيار مىشود كه در اوقات « محاق » ماه را در روز مىبينيم ؛\r\n2 . هميشه ماه را در حال خسوف و كسوف كلى با يك نور ضعيفى مايل به سرخى مشاهده مىكنيم . بديهى است اگر ماه از خود داراى نور و روشنى نباشد ، در اين دو حال ديدن آن ممكن نيست . و هيچ استبعادى هم ندارد كه اين نور خفيف ذاتى در قبال نور قوى و اكتسابى آن ، مستهلك به حساب آيد .\r\nدوم : كسى كه در قول به حرارت اشعهء قمر بر همهء متأخرين پيش گرفته حضرت امام باقر عليه السلام است . شخصى از آن حضرت پرسيد : چرا خورشيد از ماه گرم‌تر است ؟\r\nفرمود : خدا ماه را از روشنى نور آتش « 1 » و سپيدى آب زلال آفريده يك طبقه از اين و يك طبقه از آن تا هفت طبقه ! سپس لباسى از آب بر آن پوشانيد « 2 » از اين رو ماه از خورشيد خنك‌تر شد « 3 » .\r\nسلسلهء سند و شرح مبسوط اين خبر در مقالهء سوم از مبحث اول مسئلهء صفات خورشيد مرقوم شد ( رجوع شود ) . چند مطلب از ظاهر اين خبر استفاده مىشود :\r\n1 . جرم قمر مركب از طبقات و اجزاى عنصرى است چنان كه در قرون اخير\r\n\r\n\r\n","description":"","footnote":"\r\n( 1 ) . اين جمله دلالت دارد كه نور ماه اكتسابى است .\r\n( 2 ) . اشاره به وجود آب و دريا در كرهء ماه است !\r\n( 3 ) . عَنِ الإمامِ الخامِسِ محمّد الباقرِ عليه السلام في جوابِ مَن سَأَلَهُ عَن القَمَرِ لِمَ صارَتِ الشَمسُ أَحَرَّ مِنه ؟ قال عليه السلام : إِنَّ اللَّهَ خَلَقَ القَمرَ مِن ضُوءِ نُورِ النارِ ، و صَفْوِ الماءِ طَبَقاً مِن هذا طَبَقاً من هذا حتى إذا صارَتْ سبعة أطباقٍ ألبَسَها لِباساً مِن ماءٍ فمِن هنالِك صارَ القمرُ أبرَدَ مِنَ الشمسِ . . . .\r\n","page_name":" 343 ","page_number":343},
  {"content":"\r\n\r\nكشف شده ، بر خلاف رأى پيشينيان كه آن را به دور از عنصريات پنداشته‌اند .\r\n2 . « قمر » تابع شمس است و خلقت آن متأخر از خلقت خورشيد است ، زيرا امام باقر عليه السلام در تشريح شمس فرمود : « خدا خورشيد را از نور آتش آفريد » و در تشريح قمر فرمود : « ماه را از روشنى نور آتش خلق كرد » . متأخرين هم از سه جهت همين عقيده را دارند : يك : از جهت « تبعيت در نور » چنان كه معلوم است . دو : « تبعيت در حركت » ، زيراخورشيد زمين را مىچرخاند و زمين ماه را . سه : « تبعيت در خلقت » ، زيرا كه در مبدأ خلقت و ابتداى پيدايش جهان زمين از خورشيد جدا شده و ماه از زمين .\r\nبعضى از دانشمندان آيهء : « أَ نّا نَأْتِى الأَرضَ نَنْقُصُها مِنْ أَطْرافِها » « 1 » را هم ناظر بدين معنا دانسته « 2 » و در هر صورت ، به اصطلاح اين عده از حكما ، اسم « توابع » فقط بر اقمار\r\n\r\n\r\n","description":"","footnote":"\r\n( 1 ) . رعد ، آيهء 41 . در اين‌جا اشاره به يك بحث علمى جالب بدون مناسبت نيست و آن اين كه بنا به عقيدهء « لاووازيه » هيچ چيز از جهان كم نمىشود و هيچ چيز بر آن افزوده نمىگردد ! و اين عقيده كه مورد قبول ماترياليست‌ها و منكران خداست ، با ظاهر اين آيه شريف سازگار نيست و اكنون بايد ديد كه آيا عقيدهء لاووازيه يك مسئلهء علمى قطعى ثابت شدهء انكارناپذير است كه در همه جا و در همه چيز قابل تطبيق است يا نه ؟\r\nدر اين‌جا بايد پرسيد : انرژىهايى كه از كرات آسمانى و خورشيدهايى كه نور آنها هيچ وقت به ما نمىرسد و ميلياردها سال نورى با ما فاصله دارند و نور آنها اصولًا قبل از آن كه به ما برسد در فضا نابود مىشود ، به كجا مىرود و چه مىشود ؟\r\nما مادهء پر ارزش اورانيوم را - كه از مستعمرات استعمارگران غربى استخراج و غارت مىشود - در نظر مىگيريم و مىدانيم كه اورانيوم جسمى است راديواكتيو كه از هسته‌هاى آن پيوسته سه نوع اشعه : آلفا و بتا و گاما به خارج پرتاب مىشود ، يعنى اين جسم تدريجاً سبك مىشود و رو به نيستى مىرود و كم كم فلز راديوم گرانبها ، حال مىخواهيم بدانيم كه آيا اشعهء آلفا مجدداً برمىگردد و تبديل به راديوم مىشود يا خير ؟ » البته نه ! زيرا اشعهء آلفا پس از چندى گردش در فضا به گاز هليوم تبديل مىگردد و ديگر نمىتواند تبديل به راديوم شود . . . و بدين ترتيب روشن مىشود كه ذرات و ماده‌هاى كرهء ما ، همانند كرات ديگر شكست پذير و نقص پذير است و اعتقاد به ازلى و ابدى بودن جهان ، كه نتيجهء عقيدهء لاووازيه است درست نيست ( ر . ك : بحث « ابداع » آقاى دكتر عبدالحسين كافى ) . ( خ )\r\n( 2 ) . بعضى از فلاسفهء جديد معتقدند : كرهء زمين رو به ويرانى و فرسودگى نهاده ولاينقطع ذرات و اجزاى آن از هرسو جدا شده در فضا پراكنده مىگردد . و آيهء مزبور با اين عقيده موافق‌تر است هر چند جدا شدن قمر را هم از زمين مشمول اين كلى مىتوان دانست . ( ف )\r\n","page_name":" 344 ","page_number":344},
  {"content":"\r\n\r\nاطلاق مىشود نه چيزهاى ديگر ! . . .\r\nسوم : نور قمر آميخته با حرارت خفيفى است « 1 » چنان كه در صدر خبر مىفرمايد :\r\n« از اين رو خورشيد گرم‌تر از ماه شد » . پس مزيت و فزونى خورشيد بر ماه از جهت حرارت ، مستلزم اين است كه ماه هم داراى حرارت باشد ولو خيلى كم ، تا گفته شود كه خورشيد گرم‌تر است .\r\nچهارم : جرم قمر داراى طبقات آتشينى است كه در باطن آن نهفته است ، چنان‌كه در اين خبر مىفرمايد : « طبقاً من هذا و طبقاً من هذا حتى إذا صارت سبعة اطباق » .\r\nمؤلف گويد : عده‌اى از متأخرين ، اخيراً معتقد شده‌اند : هم‌چنان كه در جوف زمين اجزا و مواد آتشين نهفته و مخزون است و گاهى به واسطهء احتراق و جنبش و فشار اشتعال و بخار آن مواد بعضى از نقاط زمين شكافته ، و « آتشفشانى » پديد مىشود ، كرهء ماه نيز چنين است و طبق نقل كتاب حدائق النجوم اول كسى كه در قرص ماه وجود كوه آتش فشان را كشف كرد « پرفسور هوك » بود كه در كسوف حلقه‌دار سال 1836 ميلادى ، موفق بدين اكتشاف گرديد و در حال مراقبت دريافت كه در كرهء ماه صبح و شفق نيز هست ! و چون مقايسه كرد ، ديد روشنى آتشفشان ماه از روشنى شفق آن واضح‌تر است و به طورى كه ادعا كرده ، « وسعت دهانهء آن آتشفشان به حدى بود كه به چشم‌هاى عادى هم قابل رؤيت بوده است » !\r\n\r\n\r\n","description":"","footnote":"\r\n( 1 ) . استاد « پيازى اسميت » حرارت ماه را بررسى و مقايسه نمود و ديد حرارتى كه از « شمع » به « شمعدان » خود درفاصلهء يك قدمى مىرسد ، بيشتر از حرارتى است كه از ماه به آن مىرسد ! و استاد « لنگلى » نيز پس از بررسى و تحقيق اعلام كرد كه حرارت ماه يك ميليونيم درجه حرارتى است . و من مىگويم : آتش و حرارت هر اندازه هم كه ضعيف باشد ، بالاخره اثر خود را مىبخشد ، چنان كه حرارت بدن مرغ‌ها در ايجاد جوجه نقش اساسى را به عهده دارد ، با آن كه در نظر ما جلوه‌اى ندارد !\r\n","page_name":" 345 ","page_number":345},
  {"content":"\r\n\r\nدر شكل شمارهء 17 كوه‌هاى آتشفشان ماه ديده مىشود . « 1 »\r\n\r\n\r\n","description":"","footnote":"\r\n( 1 ) . طبق آخرين تحقيقات دانشمندان ، آتشفشان خاص كره زمين يا كرهء ماه نيست ، بلكه در اغلب كرات آسمانى ، با توجه به شرايط ويژه خودشان ، آتشفشان‌هاى مهيبى وجود دارد كه قابل قياس با آتشفشان‌هاى كره زمين و ماه نيست .\r\nهم اكنون با استفاده از وسايل و ابزار علمى جديد ، روشن شده است كه در مشترى ، زهره ، مريخ و سيارات ديگر آتشفشان‌هاى سهمگينى وجود دارد . . . ما در اين‌جا فقط به نقل خلاصه‌اى از آنچه را كه دانشمندان معاصر در اين زمينه نوشته و منتشر ساخته‌اند ، نقل مىكنيم و طبيعى است كه در يك پاورقى نمىتوان به تفصيل پرداخت :\r\n« مشترى در ميان آسمان پُرستاره همچون هلال باريكى خودنمايى مىكند و لكهء بزرگ سرخ رنگ آن همانند چشمى غول پيكر به فضاى پيرامون زل زده است . قدرى پايين‌تر ، بر روى قمر آن « آيو » رودخانه‌هاى سياه ، قهوه‌اى و زردرنگى از گوگرد در ميان چشم‌انداز سياره به هر سو روانند . ناگهان غرشى نه چندان قوى زمين را مىلرزاند . خاك صخره با لرزشى شديد ، شكاف بر مىدارد و يك آتشفشان از اعماق درون آن جريانى از گدازه را كه به رنگ آبى مايل به خاكسترى است به سوى آسمان تهى از هوا روان مىكند . تمامى سطح اين ماه كوچك با سرعتى در حدود يك متر در هر هزار سال در زير گدازه‌هاى آتشفشانى مدفون مىشود . به عبارت ديگر تا چند قرن بعد تمامى نقشه‌هايى كه از سطح « آيو » در دست داريم بىفايده خواهند شد !\r\n« آيو » يكى از قمرها و سيارات فراوان منظومه شمسى ماست كه صاحب آتشفشان هستند . مدارك و شواهد مربوط به آتشفشانى ، حداقل بر روى نه دنيا شناسايى شده‌اند . بررسى و شناخت اين آتشفشان‌ها به آگاهى ما از سياره خودمان كمك مىكند . بسيارى از دانشمندان معتقدند كه اگر آتشفشان‌ها نبودند امروز ما اين‌جا نبوديم ! آنها مىگويند احتمالًا بيشتر حجم هوايى كه تنفس مىكنيم از قلب يك آتشفشان بيرون آمده باشد .\r\nمدت‌ها پيش ، بلافاصله پس از آن كه منظومه شمسى ما شكل گرفت ، بادهاى نيرومند خورشيدى كه از خورشيد جوان ما منشأ مىگرفتند ، اتمسفر سيارات درونى منظومه را كه عبارت از عطارد ، زهره ، زمين و مريخ هستند ، با خود بردند ، ولى گازهاى بيشترى براى ساختن اتمسفر اين سيارات در راه بودند . سنگ‌هاى راديواكتيو ، اين سيارات را از درون داغ مىكردند و بخشى از اين گرما از طريق آتشفشان‌ها به خارج راه مىيافت . در تاريخ اوليه سيارهء خود ما ( زمين ) آتشفشان‌ها ، بخار آب ، دى اكسيد كربن و گازهاى ديگرى را به آسمان مىفرستادند .\r\nاين فعاليت آتشفشانى اتمسفر ديگرى را پديد آورد و به آفرينش اقيانوس‌ها كمك كرد . در همين زمان هواى زمين توسط گياهان و جانوران دگرگون شد و اين رويداد جهان ما را به مكان زيباى كنونى تبديل كرد .\r\nهمان گرماى درونى راديواكتيوى كه در سيارهء ما آتشفشان‌ها را برمىافروزد ، در سيارات ديگر و به خصوص در مريخ و زهره نيز آشكارا چنين كرده است . -\r\n","page_name":" 346 ","page_number":346},
  {"content":"\r\n\r\nبالاخره فيلسوف مزبور در نتيجهء اين مشاهدات به وجود بخار و هوا ! در كرهء ماه معتقد شده و احتمال داده كه اين كره داراى موجود زنده هم باشد ! زيرا كه وجود صبح و شفق و آتشفشان ، دليلى است نيرومند ! بر وجود موجود زنده در آن ؛ چنان كه شرح اين نكته در مقالهء اول از مبحث تعدد خورشيدها نيز گذشت .\r\nنمايش تصوير\r\nشكل شمارهء 17 - كوه‌هاى آتشفشان ماه\r\n\r\n\r\n","description":"","footnote":"\r\n- زهره نزديك‌ترين سياره به زمين است . فضاپيماى ماژلان وسيله‌اى بود كه از ماوراى ابرهاى اسيد سولفوريكى جو زهره تصاوير ارزشمندى از سطح آن تهيه و به زمين ارسال كرد . اين تصاوير آتشفشان‌هاى بسيارى را آشكار ساختند . اكنون مىدانيم كه بيش از 60 درصد سطح زهره را دشت‌هايى تشكيل مىدهند كه تقريباً همهء آنها آتشفشان هستند .\r\nبزرگ‌ترين آتشفشان شناخته شده بر روى مريخ قرار دارد . اين كوه آتشفشانى كه « اولمپ » نام گرفته است ، تقريباً دو برابر كوه « اورست » از دشت‌هاى سطح مريخ ارتفاع دارد ! مريخ آتشفشان‌هاى بزرگ متعددى دارد و تمامى آنها مدت‌هاست كه مرده‌اند . چنين به نظر مىرسد كه هسته سيارهء مريخ سرد شده و در نتيجه اين سياره سرخ گازهاى خود را از دست داده است . از آن‌جا كه هستهء زمين بزرگ‌تر است بنابراين گرماى زيادترى دارد و هنوز هم فعال است » . ( خ )\r\n","page_name":" 347 ","page_number":347},
  {"content":"\r\n\r\nبا ملاحظهء احاديث و عقايد و توجيهات مزبور ، اگر با چشم بصيرت و حسن سريرت در حقايقى كه پيغمبر اسلام صلى الله عليه و آله و اوصياى وى در هزار و سيصد سال پيش از اين بيان فرموده‌اند دقت شود ، معلوم خواهد گرديد كه اين اطلاعات مولد قواعد علمى و فنى و فلسفى نبوده ، بلكه ناشى از پيوند معنوى به عالم قدس و مبدأ اعلى و ارتباط با عالم ملكوت و لاهوت است و بس كه ابواب علوم حقايق وجودى از مجارى غير عادى به رويشان مفتوح و اسرار غيبى از ناحيهء « غيب الغيوبى » بر آنها مكشوف گرديده و بالاخره از چيزهايى خبر داده‌اند كه عقول فلاسفهء دنيا از درك آن عاجز وقاصر بوده است تا چه رسد به حواس ظاهرى !\r\nالبته بسيار جاى تعجب است از كسانى كه اين آيات روشن و دلايل آشكار را مىبينند و باز هم به عناد و انكار خود ادامه داده و به حق و حقيقت ايمان نمىآورند و راه خطا و هوا را پيش مىگيرند ؟ !\r\nما از مردم نادانى كه پيامبر بزرگ اسلام صلى الله عليه و آله را آزار دادند ، تعجب نداريم ، زيرا آنان از علوم و فرهنگ بسيار دور بوده و در عالم جهل و نادانى و وحشيت غوطه‌ور بودند . . .\r\nآرى ، ما از آنها تعجبى نداريم ، ولى از فرزندان علوم عصر جديد ، عصر اتم و نور ، بسيار شگفت‌انگيز است كه چگونه علم و فرهنگ آنان ، به آنان اجازه مىدهد كه بر اين پيامبر بزرگ و اهل بيت معصوم وى عليهم السلام ايمان نمىآورند ؟ در حالى كه آنان با نشر اين قبيل علوم ، به دوران جهل و تاريكى پايان دادند و ما همه مىدانيم كه كوچك‌ترين وسيلهء علمى ظاهرى براى كشف اين نكات ، در دست آنها نبود و در آن زمان اصولًا ابزار علمى وجود خارجى نداشت . . . نكاتى كه تازه دانشمندان پس از قرن‌ها كوشش و رنج ، به وسيلهء آلات و ابزار مخصوصى توانسته‌اند به آنها پىببرند .\r\nبه راستى كه اين خود دليل راستى و درستى اين راه است .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nمسئلهء يازدهم : تعداد سيّارات\r\nپرسش : دانشمندان پيشين فقط به وجود هفت سياره معتقد بودند : قمر ، عطارد ، زهره ، شمس ، مريخ ، مشترى و زحل ولى متأخرين تعداد سيارات را به نُه رسانده‌اند ! آيا اسلام در اين موضوع ساكت است يا نظريه‌اى داده ؟ و اگر نظريه‌اى دارد ، از چه قرار است ؟\r\nپاسخ : در اين كه پيشينيان جز هفت كره ، به سيارات ديگرى قائل نبوده‌اند ، هيچ شك و شبهه‌اى نيست . و با اين كه نقل كرده‌اند كه دو نفر از فلاسفه و دانشمندان قبل از ميلاد : « ذيمقرا طيس » و « ارثميدر » ، قائل به عدم تناهى عدد سيارات بوده‌اند ، ولى محتمل است مراد اين دو حكيم ، به اصطلاح ما مطلق سير در فضا باشد ، اعم از ثوابت و سيارات و به عبارت ديگر اين دونفر در مقابل عقيدهء فلاسفه‌اى از قبيل « ارسطو » كه ثوابت را به كلى غير متحرك دانسته‌اند ، ابراز مخالفت كرده و خواسته‌اند بگويند : همهء اجرام عالم متحرك است و هيچ جرمى ساكن حقيقى نيست ! و مفاد اين عقيده ، فقط مربوط به سيارات عالم شمسى ما نبوده است . و در هر صورت مقصود عمدهء ما در اين مسئله اين است كه نظام هيئت بطلميوسى چه قبل از اسلام و چه بعد از آن ، جز هفت كرهء ذكر شده سيارهء ديگرى را قائل نبوده است .\r\nو اما بنا بر نظام كوپرنيكى - هيئت جديد - ، عقايد و آرا در اين موضوع هميشه در\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nمعرض تغيير و تبديل بوده و دانشمندان جديد تا زمان ما همواره دربارهء تعداد سيارات عالم شمسى ما تغيير عقيده داده و نظريات گوناگونى را ابراز داشته‌اند و خلاصهء عقايد و آراى مزبور ، از اين قرار است :\r\nدر به دو امر ، سيارات را منحصر به شش كرهء : عطارد ، زهره ، زمين ، مريخ ، مشترى و زحل ، دانسته و خورشيد و ماه را از اين جرگه بيرون مىشمردند . تا هنگامى كه دانشمند معروف « تىتىيوس » ميزان معروف « سلسلة البعد » را در تشخيص ابعاد سيارات اختراع كرد ! در اين موقع حكما از روى ميزان مزبور احتمال دادند كه سياره‌اى در بين مريخ و مشترى وجود داشته باشد ، زيرا مطابق رأى و قاعدهء « تىتىيوس » هر گاه فرض كنيم به طور كلى بُعد و فاصلهء زمين نسبت به خورشيد ده فرسنگ باشد « 1 » ، بُعد عطارد چهار و بعد زهره هفت و بعد مريخ 16 فرسنگ خواهد بود . و ميزان اين حساب در نزد حكيم مزبور اين است كه براى هر سياره‌اى چهار واحد از جنس ده واحدى - كه براى بعد زمين منظور شده - فرض كنيم ، سپس سه واحد بر چهار واحد زهره و شش واحد بر چهار واحد كرهء بعدى ، اضافه نماييم !\r\nهم‌چنين بر چهار قسمت بعد هر سيارهء لاحق دو برابر آنچه بر چهار قسمت بعد سيارهء سابق افزوده شده اضافه كنيم ، و چون بُعد زمين را از ابتداى ده جزء مستقل حساب كرده‌ايم و ديگر نيازى به اين افزايش نخواهد بود و نظام بعد سيارات از روى اين قاعده تقريباً بدين ترتيب خواهد شد :\r\nعطارد ( 4 ) ، زهره ( 7 ) ، زمين ( 10 ) ، مريخ ( 16 ) ، مابعد مريخ ( 28 ) ، مشترى ( 52 ) ، زحل ( 100 ) ، اورانوس ( 196 ) ، نپتون ( 288 ) . « 2 »\r\n\r\n\r\n","description":"","footnote":"\r\n( 1 ) . فرسنگ را به عنوان مثال آورديم و مقصود ده واحد مقدار فرضى است . ( ف )\r\n( 2 ) . طنطاوى گويد : دانشمندان ما گفته‌اند : اگر ما قطر زمين را 8 فرض كنيم ، قطر هوا 9 و قطر فلك قمر 12 و قطر فلك عطارد 13 و قطر زهره 16 و قطر فلك شمس 18 و قطر فلك مريخ 5 / 21 و قطر فلك مشترى 24 و قطر فلك زحل 28 ( كمتر از يك چهارم ) خواهد بود .\r\nو باز گويد : « لورداوبرى » در كتاب زيباى طبيعت از استاد « يود » قانونى نقل مىكند كه آن را « قانون يود » مىنامد - و چون آزمايش او تكميل نشد ، هنوز قابل بحث و محل نظر است و طبق اين قانون اگر ما فرض كنيم كه دورى و فاصلهء عطارد چهار باشد فاصلهء زهره هفت و زمين ده و مريخ شانزده خواهد بود و در فاصلهء 28 وسعت بزرگى وجود خواهد داشت كه به وسيلهء ستاره‌هاى ديگرى اشغال شده و آنها را « زون » مىنامند كه به سيصد مىرسد و گويى ذراتى هستند كه از همديگر تمييز داده نمىشوند و اين را « بيزى » در اول ژانويه سال 1801 كشف كرد . . . و سپس مىگويد : و پس از اين مشترى 52 و زحل 100 خواهد بود ! . . . اين قانونى است كه « يود » آن را پىريزى نمود و « بيزى » آن را تكميل كرد .\r\n","page_name":" 350 ","page_number":350},
  {"content":"\r\n\r\nهنگامى كه دانشمند معروف « هرشل » سيارهء « اورانوس » را كشف كرد ، اخترشناسان معتقد شدند كه تعداد سيارات هفت عدد است ، براى آن كه طبق ميزان « تىتىيوس » اگر بعد از « زحل » سيارهء ديگرى باشد ، بايد در حد 196 مدارى وجود داشته باشد . پس از كشف اورانوس ، آن را در حد 192 يافتند كه از ميزان « تىتىيوس » خيلى دور نبود ، و از اين‌جا ظن و گمان آنان به وجود سياره‌اى ميان مريخ و مشترى بر حد 28 محكم‌تر شد از اين رو ادوات و آلات و رصدكردن در كل متوجه و مراقب اين نكته گرديد تا موقعى كه « پيازى » در سال 1215 هجرى سيارهء « سرس » را بين مريخ و مشترى ، نزديك يك حد 28 كشف كرد و در اين موقع بود كه زمزمهء بزرگ ظفرآميزى در ميان دانشمندان در پيچيد و « تىتىيوس » در نظر آنان خيلى بزرگ و مقدس شد ! و ميزان وى به صحت و اطمينان پيوسته عدهء سيارات بالغ بر « هشت » گرديد و ستارهء « سرس » يكى از سيارات بزرگ و مهم به شمار آمد . ولى از آن‌جايى كه هيچ نشاط و اطمينانى براى هيچ فرد ، بلكه هيچ نوعى در دنيا دوام پيدا نمىكند ، اين شعف و اطمينان دانشمندان هم چندان دوام نيافت و طولى نكشيد ، بلكه سالى نگذشته بود كه در كنار سيارهء سرس ديگرى به نام « بلس » كشف گرديد و تعداد سيارات نه تا شد ! و طولى نكشيد كه در همين حدود سيارهء ديگر به نام « جون ووستا » پيدا شد و يك باره صحت اعتبارى كه ميزان تىتىيوس حايز شده بود ، در نظر حكما كمتر شد و يا به\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nكلى از بين رفت و آنها معتقد شدند كه عدهء سيارات يازده و ابعاد آن غير منظم و به كلى مخالف با ترتيب تىتىيوس است . . . و تا ده سال باب انكشاف سيارات مسدود و دو عقيدهء همه به وجود همين تعداد استقرار يافت و كتب بسيارى در اين باب مثل حدائق النجوم و غيره تدوين شد .\r\nباز هم چون مطابق اسرار و نواميسى كه خدا در درون عالم هستى به وديعت نهاده ، بايد بعد از هر شدتى ، فرجى و پس از هر تنگى ، گشايشى رخ دهد ! دوباره از سال 1250 هجرى به بعد ، چشمه‌هاى اكتشافات به روى اهل رصد باز و سيارات ديگرى به تدريج در همان حد 28 بناى پيدايش گذاشت ! تا اندازه‌اى كه در هر يك وجب از آن ، حدود 18 سياره كشف گرديد ! بالاخره آرا بر اين قرار گرفت كه اين سياره‌ها ، سيارات مستقلى نبوده بلكه تمام آنها اجزاى يك سيارهء بسيار عظيمى هستند كه در حدود 28 و بين مدار مريخ و مشترى ، به طور مستقل و منفرد مثل ساير سيارات در حركت بوده « 1 » و در قرون گذشته بر اثر حدوث علت مجهولى - كه جز خدا كسى نمىداند - از هم متلاشى گرديده و اجزاى و قطعات آن به طور متفرقه ، ولى در همان مدار اصلى اولى ، به حركت و دوران افتاده است .\r\nاين مسئله بدين شاهد تأييد گرديد كه ديدند : گردش و دوران اين سياره‌ها از لحاظ وضع و صفت و زمان ، خيلى شبيه به هم و مدارهاى آنها هم سخت به هم نزديك‌اند ! - چنان كه در مقالهء پنجم از مسئلهء تعدد زمين‌ها اشاره كرديم - بعد از اين كه اصل مزبور نسبت به سيارات مرقوم مسلم گرديد ، اعتقاد دانشمندان بر اين شد كه همهء آنها ، اجزاى يك سياره بوده و باز برگشتند به ميزانى كه تىتىيوس وضع كرده بود و معتقد شدند كه تعداد سيارات منحصر به هفت است . ولى وقتى كه اخترشناس مشهور\r\n\r\n\r\n","description":"","footnote":"\r\n( 1 ) . فيلسوف آمريكايى « نيوكم » با اين نظريه مخالفت كرده و مىگويد : همه اين سياره‌ها ، سيارهء مستقلىهستند ، چنان كه از حركت آنها در ادوار گذشته و عدم اجتماع آنها در روزى از روزها اين مسئله را مىتوان ثابت كرد !\r\n","page_name":" 352 ","page_number":352},
  {"content":"\r\n\r\n« لوريهء فرانسوى » سيارهء « نپتون » رادر عقب اورانوس و سيارهء فلكان را در جلو عطارد كشف كرد - سال 1264 هجرى قمرى - عدهء سيارات بالغ به 9 و عقيدهء عموم بر اين قرار گرفت كه منطقهء نظام عالم شمسى ما ، داراى نه سياره است هر چند بنا بر قولى كه مشهورتر است ، هشت است ! زيرا رصد « فلكان » خيلى دشوار است و ديدن آن براى همه كس ميسور نيست مطالب مزبور خلاصهء عقايد مختلفه‌اى است كه حكما در تعداد سيارات داشته و دارند !\r\n\r\nاما شريعت اسلام\r\nظواهر آثار و اخبار در اين خصوص دو دسته است :\r\nدستهء اول : آثارى است كه تعداد سيارات را « هفت » عدد معرفى مىكند ، اين دسته آثار با نظام هيئت جديد مناسب‌تر و موافق‌تر است تا بر هيئت قديم . و به نظر من ، احتمال قوى آن است كه اين ظواهر و آثار ناظر به سيارات مىباشند كه با چشم عادى ديده مىشوند ، نه عموم سيارات حقيقى عالم شمسى و ما در فصل پيشين هم گفتيم كه متكلم در خطابات عرفى و عمومى خود بايد حكم را روى موضوعى ببرد كه قابل حس و ادراك براى عموم باشد و شكى نيست در اين كه هفت تا از سيارات هميشه قابل احساس و ادراك بوده‌اند : زمين ، زهره ، عطارد ، مريخ ، مشترى ، زحل ، اورانوس .\r\nهر چند كه گاهى اوقات بعضى از آنها به واسطهء ناآگاهى و كوتاهى مردم - نه از جهت عدم قابليت خود موضوع - در نزد مردم مجهول بوده است . چنان كه « اورانوس » به جهت دور بودنش ، نور آن در قدر پنجم « 1 » ديده مىشود و مردمان تيزبينى ! و با اطلاع ،\r\n\r\n\r\n","description":"","footnote":"\r\n( 1 ) . توضيح آن كه اختر شناسان پيشينى براى نور سيارات مراتبى را قائل شده بودند و هر مرتبه را « قدر » تعبيرمىكردند و همه اقدار را شش قدر پنداشته و شعراى يمانى را در قدر اول و سها را در قدر ششم مىدانستند و مدعى بودند كه ماوراى قدر ششم ستاره‌اى نيست ، ولى پيشينيان پس از اختراع ابزارهاى فنى اقدار را از بيست و هشت هم زيادتر دانسته‌اند . ( س )\r\n","page_name":" 353 ","page_number":353},
  {"content":"\r\n\r\nآن را خواهند ديد ، پس مقصود شارع مقدس اسلام از هفت سياره همين هفت سياره‌اى است كه محسوس و قابل رؤيت است .\r\nولى موضوعى كه خيلى دور از حس بوده و ادراك آن جز با آلات - و آن هم براى گروه خاصى از مردم - ممكن نباشد ، مستحسن و معقول نيست كه شخص حكيم در خطابات عرفى و عمومى ، حكم را روى چنين موضوعى ببرد - مگر در خطابات خصوصى و سرى كه گاهى بر سبيل ندرت با گروهى كمى از اهل كمال به ميان آيد - مثل سيارهء فلكان و نپتون و غيره كه در اعصار گذشته نه مرئى بوده و نه قابل رؤيت . و از اين رو شارع اسلام به مقتضاى حكم بلاغت و حسب حال و مقام ، در خطابات خود بدين گونه سيارات توجه نداشته و فقط هفت سيارهء مشهور را موضوع احكام خود قرار داده است .\r\nدستهء دوم : آثارى است كه اشعار دارد سيارات نظام عالم شمسى ما يازده تاست :\r\nظاهر اين آثار ناظر بر همهء سيارات ماست اعم از محسوس و غير محسوس ، معروف و غير معروف ، مكشوف و غير مكشوف ! و از جملهء آن آثار اين آيه است :\r\n« إِنِّى رَأَيْتُ أَحَدَ عَشَرَ كَوْكَباً وَالشَّمْسَ وَالقَمَرَ رَأَيْتُهُمْ لِىساجِدِين » « 1 » ؛\r\nيازده ستاره در خواب ديدم كه با آفتاب و ماه مرا سجده مىكردند .\r\nبديهى است حضرت يوسف عليه السلام در خواب ستاره ديده نه چيز ديگر ، ولى در حال بيدارى تفسير به يازده برادر وى شده است و چون پيامبر معصوم است و دروغ نمىگويد ، بايد تصديق كرد كه آنچه را در خواب ديده ستاره بوده‌اند ! نه شخص برادرانش و اگر چنين بود نيازى به تفسير و تأويل نبود و در هر صورت بايد ببينيم كه اينها از چه نوع ستاره‌هايى بوده‌اند ، از ثوابت يا از سيارات ؟ . . . به طور حتم نمىتوان گفت از ثوابت بوده‌اند ، زيرا تعداد ثوابت ميليون‌هاست و ذكر يازده‌تاى به خصوص\r\n\r\n\r\n","description":"","footnote":"\r\n( 1 ) . يوسف ، آيهء 5 .\r\n","page_name":" 354 ","page_number":354},
  {"content":"\r\n\r\nاز آنها ، ترجيح بلا مرجح و بىجهت است ! بر خلاف اين كه مقصود « سيارات » باشد - آن هم سيارات عالم شمسى ما ! - كه در اين صورت وجه تخصيص اين عدد نظر به اشتراك در سياره بودن و انحصار آن واضح خواهد بود . « 1 » ديگر : در تفسير « نيشابورى » و در تفسير كشاف زمخشرى - متوفاى سال 538 هجرى - كه در دهم شوال 725 هجرى كتاب آن به خط « عبدالعزيز ابن محمد بن يعقوب ترمذى » پايان يافته و نيز در بعضى از كتب ديگر از « جابر » منقول است : مردى يهودى از حضرت رسول صلى الله عليه و آله پرسيد : نام ستاره‌هايى كه حضرت يوسف عليه السلام در خواب ديد چه بود ؟ فرمود : جريان ، طارق ، ذبال ، قابس ، عمودان ، فليق ، مصبح ، ضروح ، فرع ، وثاب ، ذوالتكفين ! يهودى با شنيدن اين اسامى مسلمان شد « 2 » .\r\n« ابن بابويه صدوق » نيز اين خبر را در كتاب خصال به دو طريق با اندك اختلافى نقل كرده است . « محدث قمى » نيز در تفسير آيهء « إِنِّى رَأَيْتُ أَحَدَ عَشَرَ كَوْكَباً » خبر مزبور رابا اندك تغيير در اسامى نجوم ، ذكر كرده و بعد از آن مىگويد : همهء اين ستاره‌ها محاط به آسمانند و به عقيدهء من اين اختلاف در اسامى ناشى از كيفيت كتابت خط عثمانى قديم بود كه عثمان را « عثمن » و لقمان را « لقمن » و سليمان را « سليمن » و\r\n\r\n\r\n","description":"","footnote":"\r\n( 1 ) . تماميت اين تطبيق بدين ترتيب توجيه مىشود كه گوييم : خواب انبيا به ويژه خوابى كه در كتابى چون قرآن كريم نقل شود ، حتماً مثل خواب ساير مردم نيست كه جز در حالت‌هاى تعبير شده حقيقت نداشته باشد ، بلكه بايد هم‌چنان كه صورت تعبيرى آن ، حقيقت پيدا مىكند ، عين آن صورتى هم كه در خواب ديده مىشود حقيقت داشته باشد و در مطلب مورد نظر مىگوييم : يازده ستاره‌اى كه يوسف عليه السلام در خواب ديد هم از جهت تعبير به يازده برادرش درست بود ، زيرا در عالم خارج بالاخره حضرت يوسف عليه السلام ، عزيز مصر شد و يازده برادرش وى را سجده كردند » . و هم از جهت خود ستاره‌ها ( كه سيارات يازده‌گانه باشد ) درست و مطابق واقع بود ، زيرا حضرت يوسف عليه السلام علاوه بر منصب عزت مصر به درجهء نبوت هم نايل مىشد و در اين صورت ، سيارات نظام عالم شمسى هم مثل ساير موجودات در مقابل او كه واسطهء فيض واجب و قطب دايرهء امكان بود ، خاضع و خاشع مىشدند . ( ف )\r\n( 2 ) . متن حديث : عن جابر : إنَّ يَهودِيّاً سَأَلَ النَبِيَّ الأميَّ صلى الله عليه و آله : عن النُجومِ التي شاهَدَها يُوسفَ في المنام ، فقال صلى الله عليه و آله : جريانُ و طارقٌ و ذُبال و قابسٌ و عمودانِ و فليقٌ و مصبح و ضروح و فرع و وثاب و ذوالتكفين . فأسلمَ اليهوديُّ . ( س )\r\n","page_name":" 355 ","page_number":355},
  {"content":"\r\n\r\nجائها را « جئها » و محاطه را « محيطه » مىنوشتند . . . و موقع خواندن ، بعضى آن را محاطه و بعضى محيطه مىخواندند .\r\nخلاصهء وجه استدلال به خبر و آيهء مزبور اين است : اختصاص ذكر اين يازده ستاره در آيهء شريف از ميان همهء ستاره‌ها ناچار بايد به واسطهء صفت مخصوصى باشد كه منحصر به اين يازده ستاره بوده در ساير نجوم نباشد ، و نيز صفتى كه مشترك بين اين يازده ستاره و مختص به آنها باشد نيست مگر همان صفت سياره بودن و دوران به دور آفتاب ، چنان كه مرقوم شد و جملهء « كل منها محاطه بالسماء ؛ هر يك از آن ستاره‌ها محاط به آسمان است . » كه محدث قمى نقل كرده ، مؤيد اين مدعاست ، زيرا بنا بر نظام هيئت جديد اين صفت نيز - محاط بودن به آسمان - مختص به سيارات است - چنان كه در تحقيق كرهء بخار گفتيم - و بعداً هم خواهيم گفت كه هر يك از سيارات محاط و محفوف به كرهء بخارى است كه از هر طرف محيط بر آن سياره است .\r\nيكى ديگر از مؤيدات اين مدعا آن كه بسيارى از اسامى مذكور در خبر منطبق بر سيارات شمسى ماست ، با توضيح اين كه اين اسامى ، نام‌هاى حقيقى نبوده بلكه در حكم علامت و نشانه‌اى است كه صفات قوى و ظاهرى هر سياره‌اى را در نظر گرفته و به وسيلهء اين نام‌ها ، نشانى آن صفات را داده و در واقع سيارات را به نشانى صفتى از صفات ظاهرى آنها معرفى فرموده است . و ما مطابق ترتيبى كه در اخبار معمول است و هميشه در شمارش سيارات از « زمين » شروع شده ، اسامى مزبور را توجيه مىكنيم :\r\n1 . جريان : كرهء ارض است ، در اخبار ديگر هم كلمهء « جاريه » بر زمين اطلاق شده - چنان كه اين معنا در مسئلهء تعدد زمين‌ها به طور مشروح نقل شد - و به كره زمين بدان جهت « جريان » گفتند كه هميشه در فضا در جريان است و علاوه حركت‌هاى ديگرى نيز دارد كه در مسئلهء حركت زمين به آنها اشاره شد و اين حركت‌ها در سيارات ديگر وجود ندارد ، از اين روست كه كرهء ما بدين نام ناميده شد .\r\n2 . فليق : كرهء زهره است ، چنان كه در كتاب قاموس آمده « طارق » همان ستارهء صبح\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاست ، و در عرف گذشته و امروز هم مراد از « ستارهء صبح » همان « زهره » است و گاهى آن را ستارهء سحرى نيز مىنامند .\r\n3 . ذبال : كرهء عطارد است ، زيرا كه « ذبال » - بر وزن قطام - در لغت به معنا « نحيف و بىطراوت » است . عطارد نيز چون به خورشيد نزديك است ، خيلى خشك و خالى از طراوت است .\r\n4 . قابس : كرهء فلكان است . چه قابس در لغت عبارت از چيزى است كه از آتش بزرگى كسب حرارت شديدى نموده باشد ، ستارهء فلكان هم از خورشيد - كه از هر آتشى بزرگ‌تر است - كسب حرارت شديد مىكند ، چه مدار آن خيلى به خورشيد نزديك است و از جهت شدت حرارت آن است كه نامش « فلكان » شده ، زيرا كلمهء فلكان چنان كه گذشت به معناى « بركان » است و آن را كوه آتشفشان نامند « 1 » .\r\n5 . عمودان : احتمال دارد كه مقصود از آن « ستارهء مريخ » باشد ، زيرا مريخ داراى دو ماه است كه شعاع آنها هميشه مانند عمودى بر سطح آن قائم است و در بعضى نسخه‌ها « عموران » آمده و در اين صورت اشاره به عمران آن است ، چنان كه اخيراً ميان اخترشناسان مشهور شده است .\r\n6 . فليق : به معناى شكافته و پخش و پراكنده است ، و اين معناى كاملًا مطابق با سيارهء بزرگى ( اقمار كوچك مشترى ) است كه در زمان سابق ما بين مريخ و مشترى بوده و به واسطهء علت نامعلومى متلاشى و از هم پاشيده شده و به صورت سياره‌هاى كوچكى در آمده است - چنان كه در اوايل اين مسئله ذكر شده - .\r\nنتيجه : اسامى شرح داده شده در خبر مزبور ، قابل تطبيق با سيارات نظام شمسى ماست - با حفظ نظم و ترتيبى كه شرح آن در مسئلهء ششم گذشت - بنابراين ، اين اقمار\r\n\r\n\r\n","description":"","footnote":"\r\n( 1 ) . نوراللَّه گويد : در اين اشاره به آن است كه حرارت فلكان از خود نيست و از ديگرى مكتسب است . « قبس » خود آتش است چنان كه خداوند مىفرمايد : « لَعَلِّى آتِيكُمْ مِنْها بِقَبَسٍ » و « قابس » اخذ كننده آن است .\r\n","page_name":" 357 ","page_number":357},
  {"content":"\r\n\r\nمتولد از همان ستارهء از هم پاشيده است كه پس از تولد ، روش مادر را از دست نداده ، و در همان مدار اصلى بناى حركت را گذاشته و گردش مىنمايند ! . در پاره‌اى از نسخه‌هاى حديث - چنان كه در تفسير قمى است - « فليق » با تقديم « يا » بر « لام » ضبط شده است . در لغت عربى دسته‌اى از لشكر منظمى را « فيلق » گويند و اين معنا نيز در اقمار مزبور هويداست ، زيرا سلسلهء اقمار مشترى ، مانند لشكر منظم در مدار خود گردش مىنمايد .\r\n7 . مصبح يا مشترى : « مصبح » در فرهنگ‌هاى عربى مانند المنجد و غيره ، به زيبايى شعلهء قنديل ، پرتو چراغ و چيز سرخ رنگ گويند . و در اساس البلاغهء « زمخشرى » است كه « المصبح ما لونه كلون الصبح » يعنى : مصبح چيزى است كه رنگش مانند شفق صبح است . و همهء اين معانى با ستارهء مشترى سازش دارد ، زيرا كه مشترى در زيبايى و نورانيت و سرخى رنگ ، برترين سياره‌هاست و رنگ روز در كرهء مشترى شبيه‌تر به رنگ صبح است ، زيرا كه از خورشيد خيلى دور و از پرتو مهر ، مهجور است !\r\n8 . ذوالتكفين يا زحل : تكفين در لغت عربى به معناى پوشانيدن است ، چنان كه گويند : « كفن الجمر بالرماد » يعنى آتش را با خاكستر پوشانيد و اين معنا ، با « زحل » خيلى مناسب است ، زيرا مقدار مهم كرهء زحل را حلقه‌هاى آتشين پوشانيده چنان كه در قسمت اول شكل شمارهء 18 ديده مىشود .\r\nدر بعضى از نسخه‌هاى حديث - مانند تفسير قمى - « ذوالكتفين » ضبط شده ( به تقديم كاف بر تاء ) و معناى ذوالكتفين در پارسى ، دارندهء دو دوش است و اين معنا نيز با زحل سازش دارد ، زيرا چنان كه دوش از دو طرف گردن نمايان است ، حلقهء زحل از دو طرف كرهء آن پيداست چنان كه در قسمت دوم شكل شمارهء 18 ديده مىشود :\r\n9 . ضروح يا اورانوس : « ضروح » در لغت عرب قصر بلند و « مضرح » بلندى را گويند و اين معانى در « اورانوس » پيداست و « فيروزآبادى » در قاموس خود تصريح\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nكرده كه « ضراح » نام آسمان چهارم است و اورانوس در بالاى زمين يا همان آسمان چهارم است . و در برخى از نسخه‌هاى حديث « صروح » با صاد بىنقطه نقل شده و معناى آن نيز با معانى گذشته نزديك است .\r\nنمايش تصوير\r\nشكل شمارهء 18 - زحل و حلقه‌هاى آن\r\n10 . وثاب يا نپتون : « وثاب » در زبان عربى كسى را گويند كه در راه رفتن جست و خيز نمايد و تندرو را نيز گويند و اين دو معنا در « نپتون » نمايان است ، چه « نپتون » در رفتار و گردش خود هم تند مىرود و هم جست و خيز مىنمايد ! زيرا هميشه گذرگاه\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسيارات و خورشيد نيز - كه جذب كننده‌هاى آن هستند - در يك ناحيه آن واقع شده و در ناحيهء ديگر ، جز ستارهء « پيلاتو » كه خيلى دور و جاذبه‌اش ضعيف است ، هيچ سياره‌اى جاذبه ندارد تا سير آن را معتدل نمايد ! بنابراين گاهى در « حضيض » مجذوب سيارات مىشود و پس از دور شدن آنها به طور ناگهانى با تندى به « اوج » برمىگردد و گاهى برعكس ، و اين سير در حقيقت به حركت جست و خيزى ! خيلى شبيه و اطلاق اسم « وثاب » بر آن مناسب‌تر است .\r\n11 . فرع يا پيلاتو : « فرع » ، جزيى است مشتق از اصل ، مانند شاخهء درخت و سيارهء پيلاتو - بنا به نظريه كاشف آن - نخستين پاره‌اى است كه از اصل خورشيد جدا شده است و هم‌چنين اعراب اول روز « جوزا » را فرع گويند و قلهء كوه را « فرع الخيل » خوانند و در « پيلاتو » نيز اين دو معنا موجود است . اما معناى اول - چنان كه گفته شد - نخستين پاره كه از كرهء شمس جدا شده ، پيلاتو است ، اما معناى دوم ، چون مقام آن از همهء افلاك بلندتر است ، پس از اطلاق فرع بر آن از هر جهت مناسب‌تر به نظر مىرسد .\r\nمؤلف گويد : اين حديث شريف مشتمل بر اسرار پيچيده‌اى است - از جهت صفات سيارات و حقايق آنها - كه پيش از اين حل نشده بود و قرآن مبيّن و دارندهء آن و هم‌چنين حضرت خاتم النبيين صلى الله عليه و آله ، آن اسرار را پيش از سيزده قرن و نيم ، با اشارات و رموز براى مردم امروز و مردمان آينده روشن نموده و مانند يك معجزهء پايدار در صفحهء روزگار برقرار گذاشته‌اند .\r\n\r\nتنبيه\r\nاين وجوهى كه ما در اثناى تأويل حديث مزبور و مناسبات لغوى و فنى آن آورديم ، همانا پايان انديشهء كوتاه امروزى ماست ، و اين تحقيق مبنى بر اين است كه ستارهء دنباله‌دار از جرگهء كواكب يازده‌گانه خارج و سيارهء فلكان در آنها داخل باشد ،\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nزيرا احتمال دارد كه كرهء بخارى در فلكان موجود بوده و در ستارهء دنباله‌دار وجود نداشته باشد .\r\nو اما بنا بر عكس ، كه سيارهء فلكان خارج و دنباله دار داخل باشد ، بايد « طارق » را به « دنباله‌دار » و « ذبال » را به « زهره » و « قابس » را به « عطارد » تفسير كنيم ، براى اين كه ذبال در لغت عرب به شعلهء چراغ نيز گفته مىشود و زهره در تلألؤش به شعلهء چراغ شبيه است ، چنان كه عطارد از جهت شدت نزديكى فلكش به خورشيد از شعله و نور آن مىگيرد و خدا به اسرار كائنات خود داناتر است .\r\n* * * اگر گفته شود : سيارات نظام شمسى بيش از نه تا نيست و با اين حال خبر مزبور كه مىگويد يازده است ، چه صورت خواهد داشت ؟\r\nمىگوييم : البته ما اين تطبيق را يك موضوع مسلم و حتمى علمى نمىدانيم ، ولى چه مانعى دارد كه سيارات ناظم شمسى ما يازده باشد ؟ زيرا با اضافه كردن اقمار كوچك مشترى - كه گفتيم سابقاً يك سياره بوده و از هم متلاشى گرديده و به صورت ستاره‌هاى كوچك درآمده است - تعداد بالغ بر ده سياره خواهد شد . و تصور اين كه آن اقمار كوچك در عداد سيارات نيست ، ضررى به اصل مطلب نمىزند ، چه همين قدر كه در يك زمانى جزو سيارات بوده ، ما را در اين مقام كافى است ، زيرا اين گونه ظواهر و آثار ، ناظر به مطلق سيارات شمسى است اعم از باقى و متلاشى ، معروف و مجهول ! و اما سيارهء يازدهم همان است كه در اخبار و آثار ديگران بدان اشاره شده است - در خاتمه مسئلهء پنجم پرده از روى اين حقيقت برداشته و وجود چنين سياره‌اى را قابل قبول دانستيم - هر چند آلات و ادوات اخترشناسى تاكنون موفق به كشف آن نشده است ، ولى ما انتظار داريم كه بعدها در نتيجهء تكميل ادوات ، اين سياره هم مثل ساير سيارات مجهول ديگر كشف و مصداق آيهء شريف « إِنِّى رَأَيْتُ أَحَدَ عَشَرَ كَوْكَباً وَالشَّمْسَ وَالقَمَرَ رَأَيْتُهُمْ لِى ساجِدِين » و خبر مزبور ، آشكار گردد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n« شيخ ابراهيم يازجى » در مجله الضياء « 1 » مصرى مقاله‌اى تحت عنوان « سيارهء جديد ميان زمين و مريخ » بدين عبارت نوشته است : « بعد از آن كه اين سياره در يكى از صفحات تصوير شمسى كشف شد ، بعضى از علماى هيئت در آن مقام برآمدند كه معلوم كنند صفحاتى كه در سال‌هاى پيشين موضع و محل سيارهء مزبور بوده ، چگونه و « موقعيت » آن در آسمان چه بوده است ؟ و پس از تحقيقات لازم ، سيارهء مزبور را در بعضى از صفحات كه در سال 1902 و 1904 و 1906 م . محل آن بوده ، در دوازده « موقع » مشاهده كردند و به موجب اين « مواقع » حدس زدند كه سال اين سياره « 643 » روز يعنى 44 روز كمتر از سال مريخ بوده و مباينت فلك آن ، سه برابر مباينت فلك مريخ است . و چون آقاى « مسيو ويت » اين سياره را كشف كرده البته حق نام گذارى آن نيز مخصوص وى بوده و او هم از اين حق خود استفاده كرده و نام اين ستاره را « ايروس » نهاده كه به معناى « خداوند دوستى و عشق » است ! « 2 » ديگر : از جملهء آثارى كه دلالت دارد بر اين كه سيارات نظام عالم شمسى ما يازده است ، خبرى است در كتاب بحارالانوار علامه مجلسى و كتاب انوار نعمانيهء جزايرى و كتاب نجوم سيد بن طاووس از « معوية بن حكيم » كه او از حضرت صادق عليه السلام نقل كرده كه فرمود :\r\nفي السماءِ أربعةُ نُجومٍ ما يَعلَمُها إلّا أهلَ بيتٍ من العَربِ ، و أهلَ بيتٍ من الهِندِ يَعرفونَ منها نَجْماً و احداً ، فبذلك قامَ حِسابُهُم . . . ؛\r\n\r\n\r\n","description":"","footnote":"\r\n( 1 ) . مجلهء الضياء ، سال 1899 م ، ص 431 .\r\n( 2 ) . شايد نزديك به همين مضمون باشد خبر امام على عليه السلام بر مرد شامى ، در اسامى آسمان‌ها و رنگ‌هاى آنها كه فرمود : « . . . و اسمُ السماءِ السادسةِ عَروسٌ » و علت آن كه آن را ششمين قرار داده ، براى آن است كه اگر شما « نپتون » را نخستين به شمار آورده و پايين‌تر بياييد ، « ايروس » ششمين خواهد بود .\r\nشگفت انگيز اين‌جاست كه امام على عليه السلام نام آن را نيز مىفرمايد ، در حالى كه كاشف آن پس از هزار سال ، آن را به دلخواه خود نام‌گذارى كرده است . . . . آرى ، اگر امام على عليه السلام تلكسوپ نداشت ، مالك قلب و ديد باطنى خود بود .\r\n","page_name":" 362 ","page_number":362},
  {"content":"\r\n\r\nدر آسمان ، چهار ستاره هست كه احدى به آنها دانا نيست مگر خاندانى از عرب ، و يك خانواده هم در هند است كه يكى از اين چهار ستاره را مىشناسند و از بركت معرفت و شناسايى اين يك ستاره است كه حساب و رصدهاى آنان راست آمده است !\r\nروشن است كه مقصود از « اهل بيت عربى » درخبر مزبور خاندان حضرت رسول صلى الله عليه و آله مىباشد ، چرا كه امتياز حمل علوم و حفظ اسرار وى با آنهاست . مؤيد اين مدعا ، خبر ديگر است كه باز در كتاب نجوم و در كتاب دلايل حميرى به اسناد صحيح از حضرت صادق عليه السلام نقل شده كه در ضمن خبرى فرمود : « ليس يعلم النجوم إلّا أهل بيت من قريش و أهل بيت من الهند ؛ هيچ كس علم نجوم ندارد مگر خانواده‌اى از قريش و خانواده‌اى از هند . » و بديهى ا ست كه جز در خانوادهء حضرت رسول صلى الله عليه و آله در هيچ خانواده‌اى از قريش علم نجوم نبوده است ، پس امام صادق عليه السلام معرفت اين چهار ستاره را منحصر به آل محمد صلى الله عليه و آله دانسته و بعضى از « هنود » را هم نسبت به يكى از آنها عالم و آگاه شمرده است .\r\nالبته مقصود از « سماء » در خبر مزبور ، جهت علوّ است - چنان كه لغت‌شناسان گفته‌اند : هر چه بالاى سر توست ، آسمان توست - و در فصل قبلى گفتيم كه « سماء » در اصطلاح شرع به طور اشتراك به سه معنا اطلاق مىشود : 1 . كرهء بخار . 2 . اجرام علوى .\r\n3 . جهت فوق و علوّ . و در خبر مرقوم ، معناى سوم مراد است . و شايد ظاهر اين است كه مقصود از چهار ستارهء مذكور درخبر ، سيارات شمسى ماست ، نه ثوابت و نه سيارات خارج از عالم ما ، و اين ظهور به ملاحظهء چند قرينه است :\r\nقرينهء اول : تحديد به عدد « چهار » است ، زيرا تعداد مجهول « كواكب ثابت » در آن زمان از تعداد معلوم بيشتر بوده ، چه آن كه پيشينيان بيش از يك هزار واندى از ثوابت را تحت رصد در نياورده بودند و حال آن كه در قرون اخير عدهء ثوابتى كه قابل رؤيت بوده ورصد شده ، به شش هزار رسيده است . پس با اين كه در آن تاريخ كواكب ثابت\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nكشف نشده ، بيش از هزارها بوده و جاى اين نبوده كه امام صادق عليه السلام چهارتايى از آن را مجهول معرفى كند ، بنابراين مقصود چهارستاره از سيارات است نه از ثوابت .\r\nقرينهء دوم : هر گاه مقصود ثوابت بود ، مناسبت نداشت كه معرفت يكى از آنها را منحصر به هندوها بداند ، زيرا بسيارى از ثوابت ، هميشه در نزد عده‌اى معروف و در نزد گروهى ديگر مجهول بوده ، چه در زمان‌هاى گذشته وسايل انتقال اطلاعات در ميان اهل رصد وجود نداشته تا هر ستاره‌اى را كه يكى كشف مىكرد ديگران به سرعت از آن مطلع شوند . بر خلاف قرن ما كه به فاصلهء يك ساعت ، اخبار دورترين نقطهء جهان به ديگران مىرسد ، خواه از آمريكا باشد يا آلمان ، فرانسه ، انگلستان ، ژاپن ، يا هر جاى ديگر !\r\nمثلًا در آن زمان‌ها بر حسب اختلاف اكتشافات ، ستاره‌هاى ثابتى بوده كه علماى « فارس » آن را مىشناخته و علماى هند از آن بىاطلاع بوده‌اند و برعكس و هم‌چنين . . .\r\nو بالاخره - بر فرض قصد ثوابت - نه مجهول بودن منحصر به يك ستاره و نه امتياز مزبور منحصر به هنود بوده است ، پس ناچار براى صدق مفاد خبر ، بايد گفت : مقصود سيارات بوده است .\r\nقرينهء سوم : مفاد جملهء « فبذلك قام حسابهم ؛ به معرفت آن يك ستاره حساب هنديان راست آمد » فقط با سيارات مناسبت دارد ، زيرا :\r\nاولًا : آنچه از حساب‌هاى فلكى شايع است ، مربوط به سيارات است .\r\nثانياً : حساب هر يك از سيارات مرتبط با ديگرى است به ويژه بنا بر نظام هيئت جديد ، بدين معنا كه استقامت حساب و حكم هيچ يك از سيارات فرض نمىشود مرگ در صورتى كه حساب همه معلوم باشد ، چنان كه اگر حساب يكى مجهول شد حساب همه مختل خواهد بود .\r\nثالثاً : مأخذ احكام نجومى ، « دَوَران » سيارات است و اخترشناس وقتى كه مىخواهد دربارهء موضوعى حكمى بدهد نيازمند اين است كه زمان و مكان دور\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nسيارات و مقابلات و مقارنات و اجتماعات و تربيع و ساير اطوار و « حالات نجوم » را كاملًا بشناسد و گرنه نمىتواند حكمى بدهد . بنابراين روشن مىشود كه مقصود از ستاره‌هاى چهارگانهء مذكور در خبرى كه گذشت ، سيارات است نه ثوابت . و مقصود از سيارات هم فقط سيارات نظام عالم شمسى ماست ، زيرا كه امام عليه السلام از نجوم سيارى خبر داده كه داخل در عالم ما و خارج از علم و اطلاع ماست . و بنابراين سياراتى كه در نزد مردم معلوم بوده و همه آن را مىشناختند ، پنج تاست : - قطع نظر از كرهء زمين كه در نظر مردم جزو سيارات به حساب نمىآمد - : 1 . زهره 2 . عطارد 3 . مريخ 4 . مشترى 5 . زحل . و سه سياره‌اى كه علم آن مختص به اهل بيت عليهم السلام بوده ، عبارت است از :\r\n1 . فلكان 2 . نپتون 3 . سيارهء مجهولى كه هنوز هم كشف نشده « 1 » - در مسئلهء چهارم اشاره شد - . علت اختصاص علم اينها به اهل بيت عليهم السلام اين است كه با چشم عادى ديدن آن ممكن نيست و در آن تاريخ هم كه ادوات وابزار اخترشناسى اختراع نشده بود تا مشاهدهء آن ممكن باشد ، چنان كه هنوز هم سومى كشف و مشهود نشده است و فقط اوصياى رسول صلى الله عليه و آله با امداد غيبى و معنوى آنها را ديده و مىشناخته‌اند . . . پس اگر پنج سيارهء معروف را با سه سيارهء مجهول جمع كرده ، كرهء زمين را نيز بر مجموع اضافه كنيم ، مىشود نه سياره !\r\nو اما يك سيارهء كه بعضى از هندىها آن را مىشناخته‌اند عبارت است از كرهء « اورانوس » ، چه ممكن است بعضى از حكماى هند كه در « حدت بصر » معروفند موقعى كه علم هيئت ميان آنها نهايت درجهء اهميت و رونق را داشته ، مراقب رصد و حساب سيارهء مزبور بوده و آن را ديده و شناخته و حساب‌هاى فلكى خود را بدان وسيله منظم نموده باشند و علت عدم شيوع آن حساب‌ها در ميان مردم شايد به واسطهء درگذشت آن عده از حكماى و يا بر اثر پيدايش حوادث ديگر بوده است .\r\n\r\n\r\n","description":"","footnote":"\r\n( 1 ) . اين سيارهء مجهول همان پيلاتو است كه بعد از تأليف كتاب كشف گرديد . ( س )\r\n","page_name":" 365 ","page_number":365},
  {"content":"\r\n\r\nبعضى از اخبار ، چنان كه در خاتمهء كتاب مرقوم خواهد شد ، مشعر بر اين است كه سيارهء « اورانوس » در نزد بعضى از حكماى غير عرب تحت رصد بوده ، زيرا امام عليه السلام از اين كه پرسش‌گر سيارهء مزبور را انكار مىكند ، تعجب نموده ، مىفرمايد : « أ فأسقطتم نجماً برأسه ؛ آيا يك ستاره را به كلى ساقط كرديد ؟ » ! پس اگر « اورانوس » را بر نه سيارهء مزبور اضافه كنيم ، تعداد سيارات بالغ بر ده مىشود . و چون « فليق » يعنى سياره‌هاى كوچك مشترى را هم به حساب آوريم ، مجموع عدهء سيارات - مطابق آيهء شريف و خبر مزبور - بالغ بر يازده خواهد شد . و علت آن كه امام عليه السلام سيارهء « فليق » را در خبر مزبور ذكر نكرده اين است كه در مقام بيان همهء سيارات شمسى ما نبوده ، بلكه فقط در صدد ذكر سيارات پنهانى و ناشناخته بوده و چون فليق در آن موقع متلاشى بوده و به شكل سيارات كامل ديگر نبوده ، توجهى به ذكر آن نشده است .\r\n* * * *\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nمسئلهء دوازدهم : حيات در سيارات\r\nپرسش : دانشمندان قرن اخير ، اخبار شگفتى دربارهء كرات آسمانى نقل مىكنند و از آن جمله مىگويند : همهء كرات مثل زمين ما داراى كوه‌ها و درياها و هوا و بخار و شب و روز است . و حتى موجودات زنده از نوع موجودات زنده زمينى در آنها وجود دارد ؟ . . . آيا شريعت اسلامى در اين مسئله با متأخرين موافقت دارد يا بر روش پيشينيان ، اصلًا اين عقيده را خطا انگاشته و يا به كلى مانند اديان ديگر سكوت ورزيده و گوهر حقيقت را در بوتهء اجمال گذاشته است ؟\r\nپاسخ : به طورى كه مكرر گفتيم اصولًا فلاسفهء قديم طبايع و عناصر و مسئله فعل و انفعال را مختص و منحصر به كرهء زمين دانسته‌اند : بديهى است نتيجهء اين نظريه ، اين مىشود كه وجود « موجود زنده » هم منحصر به عالم ما و كرهء زمين باشد ، زيرا وجود و بقاى حيوان ، مشروط به كون و فساد و نمو و حركت و تغذيه و فعل و انفعال است و چون مطابق رأى مزبور امور مرقوم در ساير كرات - غير از زمين - موجود ندارد ، در نتيجه « موجود زنده » هم در كرات ديگر يافت نمىشود ، چه وجود مشروط بدون وجود شرط محال است .\r\nهر چند ملّيون و مذهبيون فلاسفهء قديم معتقد بوده‌اند كه موجودات جوهرى كامل - از قبيل ملائكه - غير از نوع حيوان و بشر ، در افلاك هستندكه وجودشان\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nجوهرمحض و مجرد از طبايع و عناصر و منزه از لوازم آن است ، ولى هيچ كس قائل به وجود حيوان عنصرى - مثل حيوانات زمينى - در كرات علوى نبوده است .\r\nاما فلاسفهء غرب\r\nظاهراً دانشمندان غربى در اين كه هر يك از سيارات شمسى ، « زمينى » است مثل زمين ما ، داراى كوه و دشت و آب و هوا و بخار و روز و شب و اقمار و فصول و طبايع و امثال آن ، اتفاق نظر دارند . به طورى كه در ابتداى مسئلهء سوم ، اين مطلب را تشريح كرده و نيز مقالات متواترى از آثار اسلامى موافق اين نظريه را نقل كرديم و ضمناً تذكر داديم كه مطابق اين عقيده بر همهء سيارات اسم ارض به طور حقيقى نه به صورت مجازى صدق مىكند .\r\nولى در خصوص وجود حيوان و موجودات زنده قابل رشد و درك كننده ، با اين كه آلات و ادوات اخترشناسى پيشرفت كرده ، تاكنون كسى ادعاى حس بلكه يقين نكرده كه در سيارات چنين موجوداتى وجود داشته باشد . « 1 »\r\n\r\n\r\n","description":"","footnote":"\r\n( 1 ) . موضوع وجود حيات و چگونگى آن در سيارات و كرات آسمانى ديگر از قديم مورد بحث دانشمندان علوم مربوط بوده و هم اكنون نيز هم‌چنان اين بحث ادامه دارد و با توجه به وسايل و ابزار پيشرفته علمى اختراع شده و نتايج به دست آمده از گزارش‌ها و عكس‌هاى ماهواره‌اى و ايستگاه‌هاى فضايى غرب و شرق ، و پىگيرى شبانه‌روزى موضوع از سوى دانشمندان ، اعتقاد به وجود نوعى حيات در كرات آسمانى ديگر ، بيشتر شده است .\r\n E . T .  - اى . تى - كوتاه شده كلمه‌اى در انگليسى است :  Extraterrestral  كه « فرا زمينى » معنا مىدهد . دانشمندان مدت‌هاست كه دنبال موجودات فرازمينى مىگردند ، اما آيا آنها انتظار دارند موجودات كوچك سبزرنگى را پيدا كنند كه چشمانشان از حدقه بيرون زده است ؟ هلن واكر ، از آزمايشگاه تحقيقاتى رادرفورد آپلتون ، مىگويد : « نه دقيقاً . . . كارى كه ما در اين‌جا انجام مىدهيم ، جست‌وجوى سيارات در منظومه‌هاى شمسى ديگر است ، سياراتى كه امكان پرورش و نگهدارى حيات را دارند . ما در اصل دنبال سياراتى هستيم كه مشابه زمين هستند . » يكى از ابزارهايى كه دانشمندان براى جست‌وجوى چنين سياراتى استفاده مىكنند ، رصدخانهء فروسرخ فضايى است كه در نوامبر 1995 توسط سازمان فضايى اروپا روانهء مدار زمين شد . وظيفهء اين رصدخانه ، مشاهدهء سيارات ديگر -\r\n","page_name":" 368 ","page_number":368},
  {"content":"\r\n\r\n-\r\n\r\n\r\n","description":"","footnote":"\r\n- در طيف فروسرخ است . اما ممكن است سؤال كنيد كه حيات در سيارات ديگر چه ربطى به طيف فروسرخ دارد ؟ هلن واكر مىگويد : « اگر شما سوار بر يك ماهواره زمين را نظاره كنيد ، حرارت را خواهيد ديد كه به شكل پرتوهاى فروسرخ از آن بالا مىآيد . اما مواد شيميايى مختلف نور را جذب مىكنند ، بنابراين در اين طيف ، قسمت‌هاى خالى وجود خواهد داشت كه هر كدام حضور يك مادهء شيميايى خاص را نشان مىدهند . »\r\nدر حال حاضر دانشمندان مىدانند كه « وضع » سيارات مشابه زمين چگونه است ، در طيف فروسرخ آنها ، دى اكسيد كربن ، آب ، نيتروژن و متان بايد مشخص باشد . بنابراين با استفاده از يك ابزار مشاهدهء فرو سرخ ، مىتوان به سيارات ديگر نگاه كرد تا ببينيم كه آيا آنها همچنين امضايى را دارند يا نه ؟\r\nالبته ارزش اين مواد شيمايى در نشان دادن « حيات‌پذير » بودن يك سياره ، مثل هم نيست ؛ مثلًا دى اكسيد كربن به مقدار بسيار زيادى در مريخ و زهره وجود دارد ، اما هنوز در اين دو سياره هيچ شكلى از حيات يافت نشده است . اما برعكس ، ازُن يكى از شاخص‌هاى خوب براى حيات‌پذير بودن يك سياره است . هيچ ستاره‌اى قادر به ساختن آن نيست ، بسيار ظريف و آسيب‌پذير است و همواره بايد توليد شود ، كه اين كار تنها از طريق موجودات زنده امكان پذير است .\r\nهمانطور كه مىدانيد ، گياهان از خود اكسيژن متصاعد مىكنند كه براى توليد ازن استفاده مىشود . در مورد متان هم بايد گفت كه وجود اين گاز ، نشان مىدهد كه برخى واكنش‌هاى آلى مثل « فروپاشى » در اين سياره صورت مىگيرد . حضور آب هم گرچه براى پرورش حيات ضرورى است ، اما وجود آن را اثبات نمىكند .\r\nبا داشتن اين اطلاعات ، دانشمندان در نظر دارند پنج ماهواره را بسازند كه مانند پره‌هاى پنكه ، در اطراف نقطه‌اى مركزى قرار خواهند گرفت ، اين ماهواره‌هاى متصل به هم ، پس از پرتاب به فضا ، دوسال را صرف جست‌وجوى سيارات زمين مانند در اطراف ستارگان ديگر خواهندكرد . اما آيا اين كار مانند گشتن به دنبال سوزن در انبارى پر از كاه نيست ؟ با اين كه تنها در كهكشان خود ما صدها ميليون ستاره وجود دارد ، اما هلن واكر مىگويد : « صد تا از ستاره‌هاى نزديك به ما براى اين بررسى تعيين شده‌اند . پنج ماهواره ذكر شده اطراف اين ستاره‌ها به دنبال سياراتى خواهند گشت كه امضايى مشابه زمين داشته باشند . براى اين منظور نيز از روشى به نام عدسى گرانشى استفاده خواهد شد . »\r\nدر اين روش ، از ميدان گرانشى ستاره‌هاى نزديك‌تر براى خم كردن نور ستاره‌هاى دور دست استفاده مىشود . اين فرآيند تا حدودى شبيه كارى است كه ذره‌بين‌ها انجام مىدهند . در ذره‌بين ، نور با عبور از درون آن مىشكند و در كانون متمركز مىشود ، اما در اين‌جا نور با عبور از كنار سياره خم مىشود . شايد بدانيد كه خم شدن نور در كنار ستاره‌ها ، يكى از پيش‌بينىهاى نظريهء نسبيت اينشتين است .\r\nنكتهء جالب‌تر در مورد سياراتى است كه گرد ستاره‌هاى نزديك مىگردند . آنها نيز بر خم شدن نور ستاره‌هاى دور دست تأثير مىگذارند . بنابراين با تشخيص اين خم شدگى اضافى ، مىتوان به وجود سياراتى پىبرد كه براى ديده -\r\n","page_name":" 369 ","page_number":369},
  {"content":"\r\n\r\nآرى ، فقط گروهى از متأخرين از روى حدس چنين نظرى داده‌اند ، ولى هنوز درآن اتفاق حاصل نشده بلكه هم‌چنان مسئلهء مورد اختلاف است . البته حدس اين جماعت ناشى از دو وجه و مبنى بر دو اصل است كه شواهد نيرومندى هم آن را تأييد مىكند :\r\nوجه اول : آن كه ما قطع داريم در كرات عُلوى كوه وجود دارد ، زيرا به طور محسوس به وسيلهء تلسكوپ ديده مىشود . و بديهى است كه « تكوّن » كوه از سنگ است و ريگ و شن - چنان كه در علم ژئولوژى ثابت شده است - پس ترديدى نيست كه زمين‌هاى سيارات هم مثل زمين ما داراى كوه و خاك و شن و قابل كشت و زرع و نمو نبات است ! .\r\nو نيز به واسطهء براهين و دلايل بسيار قوى از قبيل انكسار نور و حدوث شفق و ظواهر جوى و غيره مىدانيم كه هر يك از سيارات داراى كرهء بخار است . و بديهى است كه بخار و ساير ظواهر جوّى دليل و مستلزم وجود ابر و باد و باران است ، چه اختلال نظام كون و خرق طبيعت و تخلّف معلول از علت محال است ، ابر و باد و باران هم مستلزم وجود درخت و گياه است ، نباتات و اشجار هم كه در جنگل‌ها و سواحل اغلب منشأ و محل تكوّن حيوانات و حشرات و . . . است ، وجود اين قبيل حيوانات هم به ويژه بنا بر نظريه نشو و ارتقا و انتخاب طبيعى ، دليل وجود حيوانات خاكى و\r\n\r\n\r\n","description":"","footnote":"\r\n- شدن به طور مستقيم ، بيش از حد كوچكند .\r\nالبته تا اين مرحله هنوز چگونگى حيات بر روى سياره مشخص نشده است ، و پس از نظاره كردن آن به روش بالاست كه مىتوان در اين مورد اظهار نظر كرد . اما اگر ما روزى موفق به يافتن « اى . تى » شويم ، انتظار داريم كه اين موجود چه شكلى باشد ؟ هلن واكر مىگويد : « البته يافتن حيات هوشمند بسيار شگفت‌انگيز خواهد بود . اما كافى است به موجودات روى زمين نگاه كنيد تا ببينيد كه گونه‌هاى حيات تا چه حد مىتوانند متنوع باشند . ما بيشتر انتظار داريم كه با اشكال بدوى حيات روبه‌رو شويم . »\r\nروزى كه رسانه‌ها اعلام كنند گونه‌اى از حيات در سياره‌اى ديگر پيدا شده است ، روز بزرگى براى زمينيان خواهد بود . شايد آن روز زياد دور نباشد .\r\nشايد هم پيش از آن ، موجودات هوشمند ديگرى ما را پيدا كنند . ( خ )\r\n","page_name":" 370 ","page_number":370},
  {"content":"\r\n\r\nآبى و توالد و تناسل آنهاست .\r\nوجه دوم : علاوه بر اعتماد به گفته‌هاى بزرگان دين ، دليل ديگر من بر موافقت با مسئلهء وجود حيات در سيارات ، آن است كه هنگامى كه امور پنجگانهء مسلم در نزد اخترشناسان و فلكىها كامل شد و جاى شك و ترديد در آن باقى نماند و بر حسب قوانين علمى ، مانعى از وجود مخلوقات زنده - از نظر ماده و ماهيت و قابليت و صلاحيت در كرات ديگر در ميان نبود ، ممكن نيست كه فيض وجود و هستى بر آنها نرسد ، براى آن كه مبدأ موجودات كه در نظر ما در غايت سخاوت و احسان است ، بر هر ماهيتى كه قابليت وجود را پيدا كند ، افاضهء وجود مىنمايد و خداوند تبارك و تعالى هرگز از افاضهء خود « بخل » نمىورزد .\r\nبنابراين ، اصولًا متصور نيست كه مبدأ فيّاض على الاطلاق ، در مكانى همهء وسايل حيات را آماده سازد ، ولى موجوداتى را كه در آن زندگى كنند ، به وجود نياورد و در آن‌جا افرادى را كه وى را بشناسند و پرستش و نيايش كنند ، خلق نكند . . . آرى ! هرگز همچو امرى متصور نيست و مقام قدس الهى از اين امر منزه و پاك است .\r\n\r\nدانشمندان و مسكونى بودن سيارات !\r\nظاهراً مناسب آن است كه نخست آرا و عقايد متأخرين و كشفيات آنها را در اين زمينه بيان كنيم و سپس آيات و روايات موافق با آنها را به تفصيل نقل كنيم : دانشمند آمريكايى « فانديك » در كتاب اصول هيئت راجع به « زهره » مىگويد : از وجود كلف و از اين كه نور آن هر قدر كه به خط فاصل نزديك‌تر مىشود ، به تدريج كمتر مىگردد ، كاملًا روشن مىشود كه اين سياره داراى كرهء هوا و بخار است و حتى ارتفاع بعضى از كوه‌هاى آن را 27 مايل دانسته‌اند ، ولى اين امر هنوز قطعى نشده ، زيرا كه به علت شدت درخشش و تابش نور آن ، رصد كردن آن كار مشكلى است .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nاو دربارهء مريخ « 1 » مىگويد : مساحتى در اطراف دو قطب آن سفيد به نظر مىآيد كه در زمستان‌ها بزرگ و در تابستان‌ها كوچك مىشود و اين همان برف‌هاى قطبى است .\r\nو ابزار اسپكتروسكوپ هم بخار آب را در آن نشان مىدهد . و سطوح زرد رنگ آن خشكى است و قسمت‌هايى كه سبز مىنمايد ، درياست و برعكس زمين ، خشكى آن بيش از آب است و هنوز شكل سطح قطبى آن كشف نشده و بالاخره قمرى هم براى آن شناخته نشده و مادهء آن هم تقريباً نامعلوم است .\r\nمؤلف گويد : در سال 1294 هجرى بعد از طبع كتاب اصول هيئت فانديك « پرفسور آسال هال » دو قمر براى مريخ كشف كرده كه فانديك آن را در ديگر كتاب‌هاى خود ذكر كرده است .\r\n« فانديك » دربارهء « مشترى » مىگويد : چون با تلسكوپ‌هاى نيرومند نگاه كنيم ، حلقه‌هايى بر سطح آن مىبينيم كه باعرض‌هاى مختلف متوازى با خط استوايى آن است و رنگ‌هاى آن حلقه‌ها ، ثابت نيست و غالباً در نظر رصد كننده به هيئت‌هاى مختلف ديده مىشود و در يكى از رصدهاى ديده شده است : يكى از بقعه‌هاى آن كه حداقل طولش 22000 مايل بود ، در ظرف نيم ساعت از هم متلاشى و محو گرديده و\r\n\r\n\r\n","description":"","footnote":"\r\n( 1 ) . اخيراً در يكى از مقالات علمى كه دربارهء سيارات منظومهء شمسى بود ، خواندم كه : « . . . به نظر مىرسد كه سيارهءمريخ پس از زمين ، تنها سياره‌اى است كه در آن زندگى وجود دارد و دو قمر به نام « قوبوس » و « ديموس » به دور مريخ در گردش‌اند » ، و هم‌چنين مجلهء خواندنىها در يكى از شماره‌هاى اخير خود ( شمارهء 95 ، سال 23 ، ص 38 ) ، تحت عنوان : « آثار حيات و تمدن در كرهء مريخ بيش از كرات ديگر آسمانى است » مىنويسد :\r\n« . . . در مورد وجود حيات در كرهء مريخ يا ساير كرات دانشمندان با يكديگر اختلاف نظر دارند . يكى از دانشمندان معتقد است كه در 600 ميليون سياره از سيارات كهكشان موجودات ذىروح و متفكر وجود دارد ، در صورتى كه برخى ديگر معتقدند كه فقط بر روى يك يا ده درصد از سيارات كهكشان نوعى حيات وجود داشته باشد . و در مورد موجودات ذىروح و متفكر نيز همين دانشمندان معتقدند كه در هر فاصله 000 / 000 / 000 / 000 / 48 كيلومترى شايد يك يا دو كره باشد كه بر روى آنها موجودات ذىروح و متفكر وجود داشته باشند . اما حيات به شكل نباتات ابتدايى ، مانند قارچ‌ها و گلسنگ‌ها و . . . شايد به طور فراوان در ساير سيارات وجود داشته باشند . . . » . ( خ )\r\n","page_name":" 372 ","page_number":372},
  {"content":"\r\n\r\nاين دليل بر اين است كه تغييرات و انقلاباتى در آن حادث شده و به طور حتم ناشى از طوفان و بخارات و باران و امثال آن بوده است . به عقيدهء بعضى از حكما اين حالات از تأثير خورشيد نبوده ، بلكه ناشى از حرارت خود مشترى است و تغييراتى كه در بخارات سطح آن حادث مىشود بسيار زياد است . حتى ديده شده است كه يكى از اقمار در عقب آن پنهان شده و باز نزديك همان محل پيدا و آشكار گرديده است .\r\nاين قسمت هم ناشى از تمدد و كشاكش كرهء هوا يا بخارى است كه محيط بر مشترى است و نواحى خط استوايى اين سياره از ساير سطوحش روشن‌تر است ، و گاهى حلقه‌هاى غير ثابتى بر سطح آن مشاهده مىشود كه حدود آنها واضح نيست ، ولى به طور كلى رنگ آنها كبود است و به سهولت از رنگ جرم خود مشترى تميز داده نمىشود .\r\nدانشمند مزبور دربارهء « زحل » مىگويد : به عقيده « هرشل » اين سياره داراى كرهء هوايى و فصول آن شبيه فصول مريخ است . و نيز در باب طيف سيارات بنا بر رصد « سكى » و « جانس » ، وجود بخار آب را در مشترى و زحل - هر دو - تأييد كرده است .\r\nاو در رابطه با « مريخ » در كتاب النقش فى الحجر مىنويسد : در اطراف هر يك از دو قطب آن قطعه‌اى سفيد ديده مىشود كه در تابستان‌ها كوچك و در زمستان‌ها بزرگ مىنمايد - تابستان و زمستان خود مريخ - و چون مساحت يكى از آن دو قطعه وسيع مىشود ، مساحت ديگرى تنگ مىگردد ، درست مانند برف‌هاى قطب جنوبى و شمالى زمين .\r\nباز دربارهء « مشترى » مىنويسد : حلقه‌ها و خطوطى كه بر سطح مشترى است ، ابرهايى است كه اطراف اين سياره را فرا گرفته و چون جرم سياره از ميان آن ابرها نمايان است ، ابرها به شكل حلقه به نظر مىآيد ، و علامت‌هايى كه در آن ديده مىشود بر يك حال ثابت نيست ، بلكه زود به زود تغيير شكل داده و جمع و تفريق ، باز و بسته ، گسيخه و پيوسته مىگردد ! درست مثل ابرها كه در فضاى هواى زمين ما ديده مىشود .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو دربارهء « زحل » مىگويد : زحل داراى حلقه‌ها و خطوط و علاماتى است و چنان‌كه در مشترى گفتيم عبارت از ابرهاى آن است .\r\nدر كتاب أرواء الظماء راجع به « عطارد » نوشته است : هواى اين سياره به اندازه‌اى متراكم است كه حد بين قسمت روشن و قسمت تاريك آن تميز داده نمىشود و بعضى كوه‌ها هم در آن ديده شده است .\r\nو در شرح « مريخ » مىگويد : بعضى از حكما در قطعات سطح مريخ گزارش‌هاى عجيبى داده و قسمت‌هاى خشكى و درياهاى آن را مشخص نموده و حتى براى هر يك از قسمت‌هاى آن اسمى وضع كرده‌اند ، مانند : قارهء ميدلو ، قارهء سكى ، جزيرهء لوكيره ، درياى كنبول ، خليج برتره ، بغاز داوس ، درياچهء سكياپرلى ، بغزاراكو و . . . و البته وجود آب‌ها و ميغ‌ها در مريخ ، مستلزم وجود كرهء هوا در آن است و به وسيلهء اسپكتروسكوپ كشف شده كه كرهء بخار آن شبيه كرهء بخار زمين است « 1 » .\r\nوى در احوال « مشترى » بعد از ذكر ظواهر جوى آن مىگويد : همهء اين مناظر دليل بر اين است كه مشترى هم كرهء هوا و بخار دارد و اخترشناس معروف « فلاماريون » فرانسوى در كتاب خود مىنويسد : كوه‌هاى كرهء « عطارد » بزرگ‌تر وبلندتر از كوه‌هاى زمين ماست و بيشتر سنگ‌هاى آن معدنى است ، و كرهء « زهره » مثل زمين است ، ولى كمى از زمين سبك‌تر است و بيشتر سنگ‌هاى آن نيز معدنى است . او هم‌چنين مىگويد : وجود ابرها فقط پس از تابستان در زمين موجب تخفيف و ضعف حرارت خورشيد مىشود ، ولى در هواى اتمسفر عطارد ، هميشه ابرها متراكم است ، و اين دليل اعتدال حرارت آن است و سلسله كوه‌هاى اين سياره خيلى ممتد و ابرهاى بارنده بر سر آنها ، انبوه است ! و خلاصه آن كه : سيارهء مزبور از هر جهت قابل سكونت و زندگى است و احتمال دارد كه ساكنان اين سياره مردمى باشند متمدن و مخصوصاً\r\n\r\n\r\n","description":"","footnote":"\r\n( 1 ) . استاد « لول » دانشمند شهير فلكى ، يك نقشه جغرافيايى خيالى ، براى مريخ كشيده كه عكس آن منتشر شده است !\r\n","page_name":" 374 ","page_number":374},
  {"content":"\r\n\r\nدر ميان آنها دانشمندان و ستاره‌شناسانى باشند كه زمين ما را تحت رصد در آورده‌اند - چنان كه ما آنها را رصد و مشاهده مىكنيم - و ممكن است آلات و ادوات فلكى آنها خيلى كامل‌تر از آلات ادوات فلكى ما باشد ! و دربارهء « مريخ » مىگويد : ساكنان ! اين كره مردمى متمدن و در صنايع كاملند ! و علامت تمدن عالى آنها استخراج ترعه‌ها و كانال‌هاى عظيم و بسيار بزرگى است كه به عرض يك صد هزار متر و طول پنج ميليون متر ، در نقاط لازم براى جلوگيرى از فساد طغيان آب‌ها ، احداث كرده‌اند !\r\nدر كتاب دايرة المعارف بستانى راجع به « زهره » « 1 » نوشته شده است : سيارهء زهره هم\r\n\r\n\r\n","description":"","footnote":"\r\n( 1 ) . آخرين اطلاعات علمى دربارهء كره « زهره » را از روزنامه اطلاعات شماره 11182 مورخ سه شنبه 12 شهريورماه 1342 ( 14 ربيع الثانى 1383 ه . ق . ) صفحهء 9 براى شما نقل مىكنيم . اين روزنامه با عنوان درشت « كرهء زهره اكسيژن دارد » از قول دانشمندان شوروى به طور قطع نقل مىكند كه در آن‌جا انسان نيز وجود دارد . . . :\r\nدانشمندان شوروى اعلام كردند كه در منظومهء شمسى علاوه بر زمين يك سيارهء ديگر داراى جو اكسيژن دار ، مىباشد . اين سياره زهره است و به همين جهت احتمال مىرود كه در آن افرادى شبيه انسان‌هاى زمين زندگى كنند . متن اعلاميهء دانشمندان شوروى در اين زمينه بدين قرار است :\r\nدانشمندان شوروى با بررسى طيف نورانى جو كرهء زهره دريافته‌اند كه در آن اكسيژن وجود دارد . دانشمندان عقيده دارند كه جوّ زهره شباهت زيادى به جو زمين دارد . اين كشف تأثير زيادى روى برنامه‌هاى فضايى آمريكا و شوروى خواهد داشت . بدين ترتيب كه دانشمندان اين دو كشور به جاى تلاش در راه تسخير كرات مرده‌اى چون ماه و مريخ ، خواهند كوشيد تا به كرهء زهره دست‌يابند كه قابل سكونت مىباشد .\r\nعلاوه بر اين كه زهره داراى جوى شبيه جو زمين مىباشد ، بعد از ماه نزديك‌ترين ستاره به زمين است . و به همين جهت احتمال دارد هدف اصلى موشك‌هاى تحقيقاتى به سوى زهره كه به كرهء « ابردار » موسوم است ، بفرستند . پرتاب يك موشك در 12 فوريه 1961 به نام « ونوس - يك » رسماً از طرف آنها اعلام شد . پرتاب اين موشك با موفقيت توأم بود ولى رابطه راديويى آن با زمين پس از طى 2 / 7 ميليون كيلومتر راه قطع شد .\r\nآمريكايىها مىگويند : روس‌ها در فوريه 1961 و اوت و سپتامبر 1962 سه موشك به طرف زهره فرستادند ، ولى هر سه آزمايش با عدم موفقيت توأم شد .\r\nروزنامهء ايزوستيا در شمارهء اخير خود نوشته است : كشف وجود اكسيژن در جو زهره توسط پروفسور « ولاديمير پرو كونيف » انجام گرفته است . وى كه دكتر در فيزيك و رياضيات مىباشد در رصدخانه « كريمه » كار مىكند . -\r\n","page_name":" 375 ","page_number":375},
  {"content":"\r\n\r\nمثل زمين ما داراى كرهء هوايى است كه از هر جهت آن را احاطه كرده و درجهء وزن و غلظت آن هم مثل زمين ماست ، ولى در قسمت كسر و تحويل نور مورد اختلاف است : بعضى از حكما قوهء هواى زهره را از اين جهت كمتر از هواى زمين و بعضى بيشتر دانسته‌اند و بعضى مدعى هستند كه در دو قطب سيارهء مزبور ، مانند مريخ برف هم ديده مىشود .\r\n« ميخاييل » در كتاب مشهد الكائنات نوشته است : در هواى مريخ ابرها و ميغ‌هايى از بخار آب مشاهده شده و بعضى از اين مشاهده نتيجه گرفته‌اند كه در كرهء مريخ نهرهايى است كه بخارهاى مزبور پس از تقطير به شكل باران در آن نازل شده و جارى مىگردد و ناچار داراى رودها و كوه‌ها و ساير مجارى هوايى هم مىباشد . پس هواى مريخ هم مثل هواى زمين ما مركب از مواد واحدى است و زمين آن هم مثل زمين ما آماده حيات و زندگى مىباشد ، و در پاورقى كتاب نوشته شده كه در بسيارى از بقاع و نقاط آن اكتشافاتى شده و حتى نقشهء قاره‌ها و درياها و درياچه‌هاى آن را هم ترسيم كرده و براى هر قسمتى اسمى وضع كرده‌اند ! و اما رنگ سيارهء مزبور ، بنا بر عقيدهء بسيارى از دانشمندان مخصوص خاك و جرم خود مريخ است و شايد از رنگ‌هايى كه ما داريم نباشد !\r\nو در سيارهء « مشترى » حلقه‌هايى موازى با خط استواى آن كه بعضى از آن\r\n\r\n\r\n","description":"","footnote":"\r\n- روزنامهء مزبور مىافزايد « واسيلى موراتز » ستاره‌شناس ساكن مسكو شش نوار جديد در طيف نورانى جوّ زهره كشف كرده است كه سه نوار آن مربوط به گاز كربنيك معمولى و سه نوار ديگر مربوط به گازهايى است كه ماهيت آنها شناخته نشده است .\r\nبنا به عقيدهء موراتز طبقهء ابر اطراف كرهء زهره بر خلاف نظر دانشمندان از ذرات يخ تشكيل نشده و در طبقات بالايى اين جو حتى قطرات آب هم وجود ندارد . به عقيدهء او اين ابر از ذرات غبار مانندى تشكيل شده كه ماهيت شيميايى آنها معلوم نيست .\r\nروزنامهء ايزوستيا مىافزايد : در رصدخانهء پولكوفو عكس‌هايى از زهره گرفته‌اند كه وضعيت آن را در فضا روشن مىكند و اين امر پرواز سفينه‌ها را روى آن آسان‌تر مىسازد . ( خ )\r\n","page_name":" 376 ","page_number":376},
  {"content":"\r\n\r\nحلقه‌ها سفيد و روشن ، بعضى سياه و تاريك است ولى به طور كلى ثابت نبوده و هميشه در معرض تغيير و تحول از شكلى به شكلى و از رنگى به رنگى است ، زيرا هواى اين سياره خيلى غليظ است تا حدى كه با غلظت آب‌هاى زمين ما برابرى مىكند .\r\nدر كتاب حدائق النجوم راجع به « عطارد » مىنويسد : مرتفع‌ترين كوه‌هاى آن 11 مايل انگليسى است و گاهى به واسطهء حدوث ابرها يا سايهء كوه‌ها ، لكه‌هايى مثل كلف در روى آن ديده مىشود . و راجع به « زهره » مىگويد : از جملهء دانشمندان غرب « هرشل » و « دن » و ديگران معتقدند كه سيارهء زهره داراى كرهء بخارى است به ارتفاع 50 مايل جغرافيايى .\r\nدر كتاب « ميكرين » تأليف شده در سال 1782 ميلادى آمده است : پرفسور « شراثر » با دوربين رصدخانه « هرشل » در سيارهء زهره كوهى ديده به ارتفاع 5 مايل كه معلوم مىشود از كوه‌هاى كوچك آن مىباشد ، زيرا چنان كه سابقاً مرقوم شده كوه 22 مايلى هم در آن ديده شده است .\r\nدرباره « مشترى » نوشته است : بر سطوح استوايى آن لكه‌ها و خطوطى ديده مىشود كه خيلى زود تغيير شكل داده يا به طور كلى محو مىشود ، بر خلاف لكه‌هاى نزديك قطبين كه دير به دير متغير يا محو مىشود و به طور كلى اين لكه‌ها عبارت از ابرها و ميغ‌هاست كه چون در حدود استوايى حرارت بيشتر است ، زودتر محو و متفرق مىشود و در نواحى قطبى كه حرارت كمتر است ، بقا و دوام آن بيشتر است و ارتفاع كرهء هوايى سيارهء مزبور نزديك به يك هزار مايل است .\r\nدر مجلهء الهلال مصر « 1 » آمده است : استاد « هوف » آمريكايى سيارات مريخ و زهره و عطارد را داراى انسان و ساير اقسام حيوان ، و مردم آن را از حيث عقل و بدن بر مردم\r\n\r\n\r\n","description":"","footnote":"\r\n( 1 ) . جلد 11 ، ص 87 .\r\n","page_name":" 377 ","page_number":377},
  {"content":"\r\n\r\nزمين برتر دانسته و مىگويد : چون سن مريخ از سن زمين ما خيلى بيشتر است و خيلى پيش از ما اشتعال آن فرو نشسته و سرد و قابل تكوّن حيوان شده ، ناچار انسان هم در آن خيلى زودتر به وجود آمده و زودتر از ما پا به دايرهء تمدن گذاشته و بيشتر ترقى كرده است !\r\n« محمد مسعود » مصرى در تقويم مؤيد « 1 » چنين مىنويسد : « حكما در مسكونى بودن كواكب اختلاف دارند و مشهور قائل به عدم آن هستند ، ولى « هرشل » و « اراكو » كه از بزرگان دانشمندان معاصرند ، قائل به ثبوت آن در همه كواكب هستند ، حتى در خورشيد ! و مأخذ قول مشهور - عدم وجود حيوان در كواكب - اين است كه در رصد و عقل ، اين معنا بعيد مىنمايد مگر در بعضى از نجوم كه شرايط زندگى در آن فراوان است و مسكونى بودن اين قبيل نجوم مورد شك است : مثل مريخ كه فضاى آن مملو از بخار آب است و ساير شرايط حيات هم در آن موجود و به حد كافى است و از اين رو احتمال دارد داراى ساكنانى باشد هر چند از نقطه نظر شكل با ساكنان زمين مخالف باشند ! بر خلاف قمر كه چون از آب و هوا و ساير عناصر حياتى و شرايط زندگى خالى است . ساكنانى براى آن نمىتوان تصور كرد .\r\nزهره و عطارد هم نظر به عمر كوتاه خود ! و كمى سابقهء آنها ، هنوز قابل سكونت نشده‌اند هر گاه حيوانى هم در آنها وجود داشته باشد ، مانند حيوانى است كه قبل از خلقت بشر در زمين وجود داشته است . و اما مشترى : چون هواى آن پر از ابر است و در اغلب سطوح آن آب جريان دارد ، اگر حيوانى در آن وجود داشته باشد از جنس حيوانات آبى است .\r\nاما زحل ، اورانوس و نپتون : دربارهء اين سه سيارهء ، اظهار عقيده نمىتوان كرد ! چه از بس دورند و فصولشان طولانى است كه به وسيلهء رصد نمىتوان چيزى از\r\n\r\n\r\n","description":"","footnote":"\r\n( 1 ) . تقويم مؤيد ، سال 1319 ه . ص 12 .\r\n","page_name":" 378 ","page_number":378},
  {"content":"\r\n\r\nآنها فهميد و نور و حرارتشان هم خيلى ضعيف ، يعنى نهصد بار كمتر از نور و حرارت زمين ماست !\r\nو اما مريخ : حكما را عقيده اين است كه خطوطى كه در آن پيداست عبارت از ترعه‌ها و رودهاست و ثقل در كرهء مزبور - جاذبهء آن - سه بار كمتر از ثقل در كرهء زمين است و بنابراين ساكنان آن خيلى سبك و جست و چالاك هستند » !\r\nنويسندهء معروف « برناردن دو سان بيتير » مىگويد : اهالى كرهء زهره مانند ساكنان زمين زندگى مىكنند ! بعضى در پهنهء دشت‌ها و قلهء كوه‌ها به چراندن گوسفند و تربيت چهارپايانى مشغولند ! و برخى در كنار نهرها و لب درياها به عيش و نوش و ساز و آواز و آب تنى سرگرمند !\r\n« فونتل » مىنويسد : منازل ساكنان عطارد جثهء خيلى كوچكى دارند و از شدت حرارت خورشيد همه ديوانه‌اند ! ، و ديگرى در كتاب سياحت عطارد كه - به سال 1750 ميلادى - نوشته شده ، نوشته است : ساكنان عطارد مانند فرشتگان ! ، بال و پر دارند و در فضاى موطن خود پرواز مىكنند و اجسامشان از اجسام ما كوچك‌تر است !\r\n« سرهمفررى دافى » مىگويد : ساكنان زحل هر يك داراى شش بال هستند كه چون پردهء نازكى بر پيكرشان آفريده شده و مثل هواپيما در فضا و خلال ابرها پرواز مىكنند و رنگ بدن آنها ، برخى گلى و پاره‌اى سنجابى است و غذاى آنها از مواد و عناصر گازدار و اجسامشان خيلى بزرگ است ! .\r\nاخترشناس آلمانى « وولف » مىنويسد : چون نور خورشيد به مشترى و ما بعد آن كمتر مىرسد ، بايد چشم‌هاى ساكنان آنها خيلى بزرگ باشد تا بتوانند درست از نيروى ديد خود استفاده كنند ، و طول قامت ساكنان مشترى 5 متر و ساكنان نپتون 17 متر است ! و « بيكلاكليميوس » راجع به انسان نباتى عجايبى ذكر كرده كه در اين‌جا از ذكر آن خوددارى مىشود !\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمؤلف مىگويد : بعضى از اقوال نقل شده مناسب با آثار و اخبار اسلامى است كه در احوال « ملائكه و ساكنان آسمان‌ها » وارد شده است « 1 » .\r\nو نيز « وولف » مىگويد : كوه‌هاى عطارد خيلى بلند و هواى آن ابرآلود است و زهره داراى دشت‌هاى وسيع و كوه‌هاى بلند و درياهاى بزرگ و هواى غليظ است و انتقال هواى آن ، از فصلى به فصل ديگر ، دفعى است نه تدريجى . در مريخ نيز درياها و\r\n\r\n\r\n","description":"","footnote":"\r\n( 1 ) . از فحواى اين مسئله و ساير مسائل اين كتاب و نظاير آن تصور نشود كه ما مىخواهيم به وسيلهء موافقت نظر حكماى غرب ، اخبار و آثار اسلامى را تصحيح كرده و در نتيجه حقانيت شرع مقدس اسلام را با استمداد از عقايد آنان ثابت كنيم ! زيرا هر گاه چنين باشد ، بدين ماند كه كسى بخواهد وجود خورشيد بدين آشكارى را به وسيلهء سيارهء مجهولى كه اصلًا وجودش هم محل ترديد است ، ثابت كند . ما به مذهب خود ايمان كامل داشته و قطع داريم كه اخبار و آثار مسلم الصدور آن همه مطابق واقع و بيان عين حقيقت است . با اين حال هيچ جاى اين نيست كه از نظريهء فلان فيلسوف كه اصلًا هويت او را نمىدانيم ، استمداد كرده يقين خود را با آن تأييد و تثبيت كنيم ، پس عمدهء منظور ما از اين نقل قول‌ها همانا توسعهء نظر و آزاد كردن افكار متدينين است كه قدم جاى قدم پيشينيان نگذاشته و كور كورانه تقليد نكنند ! بلكه با دقت و تحقيق بيشترى در اخبار و آثار اسلامى بحث و بررسى كرده ( با نظر استقلالى ، نه اتكالى ! ) آزادانه از آن استفاده كنند . نه آن كه مثل پيشينيان محدود و مقيد باشند و به هر زحمت كه شده آن را با فلسفهء قديم وفق داده و شارع مقدس اسلام را پيرو بطلميوس و غيره نمايند ! چنان كه امروزه مىبينيم به حكم « الشيء إذا جاوز حدّه انعكس على ضده » قضيه به كلى منقلب شده و مىخواهد برعكس نمايش دهد : يعنى آن مرجعيت و مركزيت از حكماى قديم شرق سلب و به حكما جديد غرب تفويض و تسليم شود و مطابق النعل بالنعل يك عده پيدا شده‌اند كه اصرار و جديت عجيبى دارند در اين كه اخبار و آثار اسلامى را به هر زحمت و قيمتى كه شده ، با اصول فلسفهء جديد موافق ساخته ، شارع مقدس اسلام را مرهون مراحم ! آقايان هرشل و كپلر و گاليله و غيره قرار دهند ! ! پس از قرارى كه آنان و اينان بنا گذاشته‌اند آثار اسلامى معناى محصل ثابتى ندارد بلكه تابع فرض فارض ! و اعتبار معتبر است . . . . هرگز ! هم آن و هم اين ؛ هر دو اشتباه محض ، و طرفين در افراط و تفريطاند كه شاهراه مستقيم حقيقت و حد وسط را گذاشته راه انحراف پيموده‌اند .\r\nاين نيست جز نتيجهء عدم استقلال نظر و عدم حريت فكر و گرنه شارع اسلام و كلمات وى را چه اتكال و اتكايى به بطلميوس و كپرنيك وبيانات آنها ؟ ! آدمى كه داراى استقامت عقل و حريت فكر است بايد هر كلامى را با قطع نظر از غير آن تحت مطالعه درآورده و ببيند از آن چه استفاده مىشود ؟ منظور ما از اين تذكر اين بود كه دانسته شود : مقصود ما از نقل اين اطلاعات ، جز تقويت و نظر استقلالى در علاقه‌مندان و خارج كردن اخبار و آثار اسلامى از زير فشار نظرهاى اتكالى ، چيز ديگرى نيست . مگر در آن‌جاها كه مجهولى چون خورشيد روشن گردد و حديثى موافقان و صريح آن بيابيم كه در اين صورت آن را در عداد معجزات شمرده و بدين وسيله موافقين را نشاط و اطمينان داده و براى مخالفان وسيلهء بيدارى و هدايت فراهم آوريم . ( ف )\r\n","page_name":" 380 ","page_number":380},
  {"content":"\r\n\r\nنهرها و جزيره‌ها و برف‌هاست و هواى آن مثل هواى زمين ماست ، و هواى نپتون گازى است و با هواى زمين اختلاف دارد !\r\nدر مجلهء المقتطف « 1 » در تعريف مشترى نوشته است : اين سياره كه به چشم « كوچك » مىنمايد ، عالمى است خيلى بزرگ و داراى هوا و آب و ابر و باران و غيره و هر گاه فكر كنى - در عظمت مشترى و اقمار چهارگانه و ساير اوضاعى كه خداوند حكيم در آن ايجاد فرموده - يقين خواهى كرد كه اين سياره مسكون و داراى موجودات زنده و از اين جهت خيلى مهم‌تر از زمين ماست ! بلكه برفرض اين كه خالى از مخلوق باشد ، موجب خنده و شگفت است ، زيرا چطور مىشود جهانى بدين عظمت و اهيمت را - كه چندين برابر زمين ماست - خالى از مخلوق و عبث آفريده باشد با اين كه مىدانيم هيچ ذره و موجود حقيرى را در زمين كوچك ما بيهوده و بدون حكمت و منفعت ، نيافريده است .\r\nو نيز در مجلهء مزبور آمده است « 2 » : دكتر « ولس » در سال 1903 ميلادى كتابى نوشته و در آن كتاب اهليت سكونت و زندگى را منحصر به كرهء زمين دانسته و مخصوصاً تصريح كرده كه مريخ صلاحيت براى حيات و معيشت ندارد ، زيرا خالى از آب است ! ولى دكتر « لول » آمريكايى در سال 1906 كتابى بر خلاف آن ، در باره مريخ و ترعه‌هاى آن تأليف كرده و بعد از مباحث دقيق علمى ، نتيجه گرفته كه مريخ داراى موجودات ذىشعورى است و ساكنان آن نهايت درجه تمدن و پيشرفت‌هاى عقلى و صنعتى را دارا هستند ! مستر « سليفر » هم به وسيلهء « اسپكتروسكوپ » وجود بخار آب را در مريخ ثابت كرده و بديهى است بعد از وجود آب وجود حيوان هم مانعى نخواهد داشت .\r\n\r\n\r\n","description":"","footnote":"\r\n( 1 ) . المقتطف ، ج 2 ، ص 83 .\r\n( 2 ) . همان ، ج 34 ، ص 515 .\r\n","page_name":" 381 ","page_number":381},
  {"content":"\r\n\r\nمؤلف مىگويد : علت عمدهء استبعاد و انكار حكما - در مورد وجود حيوان در كرات نزديك به خورشيد ( مثل عطارد و فلكان ) و نيز در كرات دور از خورشيد ( مثل زحل و اورانوس و نپتون ) از جهت زيادى حرارت در قسمت اول و شدت برودت در قسمت دوم است ، ولى به نظر من استبعاد مزبور را به چند وجه مىتوان مرتفع ساخت :\r\nنمايش تصوير\r\nشكل شمارهء 19 - نسبت فاصلهء سيارات از خورشيد « 1 »\r\n\r\n\r\n","description":"","footnote":"\r\n( 1 ) . حجم هر سياره كه نسبت به خورشيد معلوم گرديد بُعد آن هم از خورشيد نسبتاً معلوم خواهد شد . مثلًا در شكل شمارهء 19 حجم مشترى را نسبت به خورشيد ، اگر يك صدم فرض كنيم بُعد آن نيز به همين نسبت معلوم مىشود . ( س )\r\n","page_name":" 382 ","page_number":382},
  {"content":"\r\n\r\n\r\nعلل مسكونى بودن !\r\nوجه اول : آن كه شدت و حرارت و برودت مانع از اين است كه جاندارى مانند ما - از لحاظ طبيعت - در آنها وجود داشته باشد ، ولى مانع از وجود حيوانى نيست كه در اصل حيات مثل ما و در مزاج و شكل ، طور ديگر و مناسب با موطن خود باشد چنان‌كه در نقاط مختلف زمين ما ، حيوانات گوناگون ديده مىشود ؛ مثلًا اهالى نواحى خط استوا خيلى نيرومند ، قدبلند و پوست كلفت هستند و تاب و تحملى كه آنها در « گرما » دارند ما نداريم و نيز تحملى كه مردم نواحى قطبى در « سرما » دارند ، ما نداريم و هرگاه استوايىها به نواحى قطبى و قطبىها به نقاط استوايى تغيير محل دهند ، هر دو نابود خواهند شد - اينها از گرما و آنها از سرما ! - و هم‌چنين است مقايسه بين حيوانات آبى و خاكى ، و بين سمندر ! كه در آتش و بعضى از موجودات ريز ، كه در زير برف توليد مىشوند !\r\nوجه دوم : آن كه مجرد نزديكى و دورى خورشيد ، دليل قطعى بر شدت حرارت نيست ، چه ممكن است نزديكى زياد مقرون به عللى باشد كه مانع از حرارت و هم‌چنين دورى زياد ، مقرون به امورى باشد كه ايجاد حرارت كند ، از قبيل غلظت يا لطافت هوا ، چنان كه نظير آن در زمين ما موجود است ، مانند كوه‌هاى هيماليا با اين‌كه در وسط منطقهء حارّه واقع شده و نزديك‌ترين نقاط زمين به خورشيد است ، هيچ وقت قله‌هاى آن از برف خالى نيست ، و برعكس ، درّه‌هاى همين كوه‌ها و نيز سواحل درياها و ريگستان‌هاى عرب و وادىهاى هند كه دورترين نقاط زمين نسبت به خورشيدند در نهايت درجهء حرارت هستند ! پس علت حرارت و برودت منحصر در قُرب و بُعد از خورشيد نيست و بنا بر نكته مزبور ، چه مانعى دارد كه بگوييم : سيارهء\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nعطارد هر چند خيلى به خورشيد نزديك است و قاعدتاً بايد هواى آن خيلى گرم باشد ، ولى ممكن است اين وصف مقرون به اوضاع ديگرى باشد - از قبيل سرعت تبديل فصول يا كثرت آب‌هاى جارى و وجود هواهاى مساعد و خواص ديگر - كه حرارت خورشيد را تخفيف دهد .\r\nو يا بگوييم : بر فرض كه هيچ مانعى از حرارت خورشيد در آن نيست و شدت حرارت را داراست ، ولى مزاج و طبيعت ساكنان آن طورى است كه تاب و تحمل آن حرارت را دارند ، مانند سمندر در آتش ! و هم‌چنين مانعى ندارد كه بگوييم : سيارهء زحل و ما بعد آن ، گرچه خيلى از خورشيد دورند و روى حساب بايد هواى آنها خيلى سرد و غير قابل زندگى باشد ، ولى ممكن است جهات ديگر در آن وجود داشته باشد كه سرما را رفع كرده و حرارت توليد كند و يا آن كه اصلًا حيوانات آن سردسيرى ساختار وجودىشان با سرما سازش داشته باشد .\r\nوجه سوم : آن كه نزديكى زياد به خورشيد فقط در حدود استوايى موجب قوت و شدت حرارت است نه در نواحى قطبى ، و هم‌چنين دورى زياد از خورشيد فقط در نواحى قطبى علت شدت برودت است نه در حدود استوايى ، بنابراين ، ممكن است ساكنان عطارد و ما بعد آن - خيلى به خورشيد نزديكند - در حدود قطبى ساكن باشند كه حرارتش در آن‌جاها كمتر است و بر عكس اهالى زحل و غيره - كه خيلى از خورشيد دورند - در حدود استوا ساكن باشند كه محل تابش اشعهء خورشيد حرارت آن است .\r\nوجه چهارم : آن كه ممكن است ساكنان عطارد و . . . و اهالى زحل و . . . به وسيلهء غذاهاى سرد يا گرم و لباس‌ها و مسكن‌هاى مناسب ! گرما و سرما را از خود دور كنند .\r\nو بدين ترتيب معلوم مىشود كه وجود حيوان در سيارات هيچ استبعادى ندارد ، نه در سيارات نزديك به خورشيد و نه در سيارات دور از آن و نه در سيارات متوسط !\r\nچون رشتهء مطلب خيلى طولانى و از تناسب كتاب خارج شد ، ناچار در همين جا\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبه اقوال متأخرين خاتمه داده و به نقل مراتب مزبور قناعت جسته خلاصهء نتيجه را كه « امكان وجود زندگى و حيوان در سيارات » است ، اعلام داشته و به نقل ظواهر شرعى كه به عقيدهء ما موافق با آراى متأخرين است ، مىپردازيم :\r\n\r\nموجودات زنده در سيارات\r\nآيات و روايات در اين مسئله بسيار است ، قسمتى از آنها در مسئلهء تعدد زمين‌ها - مقالات 4 ، 10 ، 11 ، 14 ، 15 و 16 - نوشته شد و بقيه به شرح زير است .\r\n1 . در قرآن مجيد ، آيهء « وَمِنْ آياتِهِ خَلْقُ السَّمواتِ وَالأَرْضِ وَما بَثَّ فِيهِما مِنْ دابَّةٍ » « 1 » از جمله آيات خلقت آسمان‌ها و زمين و ايجاد جنبندگان در آنهاست - اين آيه ظهور دارد بر اين كه هم‌چنان كه در زمين مخلوقاتى هست ، در آسمان‌ها هم هست ، زيرا در اين حكم فرقى بين « سماوات » و « ارض » نگذاشته است . لفظ « دابّة » در لغت و عرف به معنى حيوانى است كه روى زمين راه مىرود ، چنان‌چه خداوند متعال مىفرمايد :\r\n\r\n\r\n","description":"","footnote":"\r\n( 1 ) . شورى ، آيهء 29 .\r\nآخر آيه اين است : « وَهُوَ عَلى جَمْعِهِمْ إِذا يَشاءُ قَدِيرٌ » در حقيقت اين آيه معجزهء بزرگى است كه در هيچ يك از كتب آسمانى نظير ندارد ، با اين كه آيهء مزبور در مقام بيان اوضاع اجرام ، بالا و پايين نبوده بلكه فقط در مقام تنبيه است كه عقول مردم را به آفرينش آسمان‌ها و زمين معطوف نمايد و هستى آفرينندهء آنها را آشكار نمايد باز يك رشته حقايق از آن بيانات شيرين تراوش مىنمايد .\r\nيكى آن كه با كلمه « فيهما » به وجود ساكنانى در آسمان‌ها اشعار فرموده كه امروز اختر شناسان به طور حتم اذعان نموده‌اند كه در پاره‌اى از كرات آسمانى مخلوقاتى وجود دارد چنان كه مؤلف بزرگوار اشاره فرمودند و ديگر با كلمات « وَهُوَ عَلى جَمْعِهِمْ إِذا يَشاءُ قَدِيرٌ » به امكان اجتماع ساكنان اين اجرام و مشاهده يكديگر هنگامى كه مشيت خداوندى اقتضا نمايد اشاره فرموده است .\r\nپس هيچ استبعادى ندارد كه روزى بيايد و مشيت آفريدگار مقتضى شود كه اهل زمين با اهالى مريخ و عطارد و زهره و مشترى و غير آنها در يك محل جمع و از يكديگر استفاده نمايند و وسايل آمد و رفت ميان اهالى اين اجرام فراهم آيد ! ( س )\r\n","page_name":" 385 ","page_number":385},
  {"content":"\r\n\r\n« إِنَّ شَرَّ الدَّوابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ » « 1 » ؛\r\nبدترين جنبندگان در نزد خداوند آن كور و كرى است كه چيزى نمىفهمد ( مراد از لايعقلون ، مشركان است ) .\r\nو مفسران و اهل لغت اتفاق دارند بر اين كه هر چيزى كه در روى زمين حركت مىكند ، به او « دابّة » مىگويند غير از انسان و پرندگان ، چنان چه در قرآن مىفرمايد :\r\n« وَما مِنْ دابَّةٍ فِى الأَرضِ وَلا طائِرٍ يَطِيرُ بِجَناحَيْهِ إِلّا أُمَمٌ أَمْثالُكُمْ » « 2 » ؛\r\nتمامى جنبنده‌هاى روى زمين و پرواز كننده‌ها مثل شما امت‌هايى هستند .\r\nاز جملهء آياتى كه اين موضوع را تأييد مىكند :\r\n« وَلِلَّهِ يَسْجُدُ ما فِى السَّمواتِ وَما فِى الأَرضِ مِنْ دابَّةٍ وَالمَلائِكَةُ » « 3 » ؛\r\nبراى خدا خضوع مىكند هر چيزى كه در آسمان‌ها و زمين است از جنبنده و ملائكه .\r\nعطف كردن « ملائكه » به « دواب » ، دليلى است بر اين كه ملائكه غير از دواب است ، و احتمال دارد كه كلام به ترتيب « لفّ و نشر مشوّش » باشد ! يعنى مراد از « ما فِى السَّمواتِ » ملائكه و از دابه « وَما فِى الأَرضِ » باشد .\r\nدر گذشته گفتيم كه اسم « سماء » - به ويژه در شرع اسلام - بر جواهر عُلوى هم به طور حقيقت اطلاق مىشود . وجوه اطلاق آن از اين قرار است : هر وقت لفظ « سماء و ارض » هر دو مفرد به كار برده شود ، مقصود از « ارض » زمين ما و مراد از « سماء » مطلق ، جواهر علوى است ، اعم از اجرام و فضا و هوا . و هر گاه مثل آيهء مزبور كلمهء « ارض » مفرد و « سماوات » جمع آورده شود ، مراد از « ارض » زمين ما و مقصود از « سماوات » كرات عُلوى است . و اگر هر دو جمع آورده شود ( سماوات و ارضين ) ، مقصود از « ارضين » زمين‌هاى سيارات هفت‌گانه است كه زمين ما هم از آن جمله است و مراد از\r\n\r\n\r\n","description":"","footnote":"\r\n( 1 ) . انفال ، آيهء 22 .\r\n( 2 ) . انعام ، آيهء 38 .\r\n( 3 ) . نحل ، آيه 49 .\r\n","page_name":" 386 ","page_number":386},
  {"content":"\r\n\r\n« سماوات » كُرات بخارى است كه محيط بر هر سياره‌اى است . اين قاعده‌اى است كه در كليهء اخبار و آثار اسلامى جارى و خيلى نادر است كه اثرى از اين قاعده تخلف كند ، و با تحقيق و استقرا صحت اين ميزان معلوم خواهد شد . بنابراين در آيهء شريف « سماوات » عبارت از كرات علوى و « دابّه » اشاره به موجودات زنده و دليل بر وجود حيوان در سيارات است ، چنان كه متأخرين ادعا كرده‌اند .\r\nو اما مفسران : چون وجود حيوان را در غير زمين معقول نمىدانستند ، آيه را مطابق اصول علمى خود تأويل و الفاظ آن را از ظهور انداخته به معانى ديگرى تفسير كرده‌اند . و با اين وصف اعتراف كرده‌اند كه ظاهر آيه دلالت دارد بر وجود حيوان مادى در سيارات ، بلكه « زمخشرى » و « بيضاوى » و غير آنها ، گفته‌اند : كه در آسمان‌ها هم جاندارانى باشد كه مثل ما و در روى زمين‌هاى موطن خود راه بروند و زندگى كنند و گفته‌اند :\r\nسُبحانَ الذي خَلَقَ مَا نَعلَمُ و مَا لا نَعلَمُ مِن أصنافِ الخَلْقِ ؛\r\nپاكيزه و منزه است خدايى كه موجوداتى را خلق كرده ، چيزهايى را كه ما مىدانيم و چيزهايى را كه ما نمىدانيم ! .\r\nپس اگر آراى متأخرين صحيح باشد ، بدون نياز به هيچ كمكى ! ظاهر آيه را به حال خود گذاشته و موافق آراى جديد از آن استفاده مىكنيم و گرنه شريك قول پيشينيان شده و دست از ظهور برداشته مرتكب تصرف و تأويل مىشويم !\r\n2 . هم‌چنين در قرآن ، آيهء :\r\n« تَبارَكَ الَّذِى جَعَلَ فِى السَّماءِ بُرُوجاً » « 1 » ؛\r\nخداوندى كه در آسمان برج‌هايى آفريد .\r\nعده‌اى از مفسران كلمهء « بروج » را در اين آيه به معناى لغوى آن - يعنى قصور و\r\n\r\n\r\n","description":"","footnote":"\r\n( 1 ) . فرقان ، آيه 61 . آخر آيه اين است : « وَجَعَلَ فِيها سِراجاً وَقَمَراً مُنِيراً » . ( س )\r\n","page_name":" 387 ","page_number":387},
  {"content":"\r\n\r\nبناهاى رفيع و بلند گرفته‌اند ، نه به معناى اصطلاحى منازل دوازده‌گانهء خورشيد - زيرا به كارگيرى كلمهء مزبور در معناى اخير ، مربوط به زمان بعد از حضرت رسول صلى الله عليه و آله است . پس وجود قصرها و ساختمان‌هاى بلند در آسمان‌ها ، دليل وجود حيوانات ذىشعور است در آنها ، زيرا « قصر » بدون « بانى » و بناى خالى از ساكنان ، معنا ندارد و به كار بردن كلمهء « بروج » بدون « الف و لام عهد » و با « تنوين و تنكير » دليل بر عدم قصد معنا اصطلاحى و مؤيد مدعاى ماست .\r\n3 . در كتب بحارالانوار ، كافى ، وافى ، بصائر الدرجات ، انوار نعمانيه و غيره ، از « عجلان بن ابى صالح » روايت شده است « 1 » كه مردى در خدمت حضرت صادق عليه السلام براى علم و آگاهى اشاره به آسمان نمود و عرض كرد : اين قبهء آدم عليه السلام است ؟ حضرت فرمود : آرى ، ولى خداوند را قبه‌هاى بسيارى است ، زيرا در عقب اين مغرب شما 39 مغرب يعنى زمين‌هاى سپيدى است آكنده از مخلوقات كه از نور شمس كسب نور و روشنى مىكنند و لحظه‌اى مرتكب معصيت خدا نشده‌اند و نمىدانند كه خداوند آدمى آفريده است يا نه ؟\r\nمىگويم : شايد اين شخص خبر « قبه‌ها » را از حضرت باقر عليه السلام شنيده بود و مىخواست از حضرت صادق عليه السلام دوباره بشنود ! و خبر « قباب » را در بحث « تعدد عوالم » نقل مىكنيم و فرمايش امام صادق عليه السلام - زمين‌هاى سپيدى است - اشاره‌اى است به مغرب ، پس غرض بيان تعدد زمين‌هاست در فضا كه تمامى آنها پر است از مخلوقات چنان كه نظريهء متأخرين است ! و خدا البته داناتر است .\r\nشاهزاده « اعتضاد السلطنه » پسر « فتحعلى شاه قاجار » در كتاب فلك السعاده مىگويد : اين خبر را براى يكى از دانشمندان اروپا نقل كردم ، خيلى تعجب كرد و\r\n\r\n\r\n","description":"","footnote":"\r\n( 1 ) . اصل خبر : عَن عجلانَ بنِ أبي صالحٍ قال : دَخَلَ رَجلٌ على أبي عبداللَّه ( جعفر الصادق عليه السلام ) فقال له : - جُعلتُ فِداك - هذه‌قبةُ آدمَ عليه السلام ؟ قال : نعم و للَّهِ قبابٌ كثيرةٌ ، إنَّ خَلَفَ مَغرِبكُم هذا تسعةٌ و ثَلاثونَ مَغرباً أرضاً بَيْضاءَ مَمْلُوَّةَ خَلْقاً يَسْتَضيؤُونَ بنورِه لم يَعصُوا اللَّهَ طرفةَ عينٍ ، ما يَدرُونَ خُلِقَ آدمُ أو لَم يَخْلَقْ . إلخ . ( س )\r\n","page_name":" 388 ","page_number":388},
  {"content":"\r\n\r\nگفت : اگر يقين داشتم كه اين خبر به عنوان وحى از پيغمبر شما صادر شده ، حتماً مسلمان مىشدم ! .\r\nمتأسفانه فاضل مزبور چون احاطه به اسناد اخبار نداشته ، از اثبات صحت سند خبر عاجز شده و با اين كه در كتب معتبر به اسناد قوى و محكم مضبوط است ، فقط از يك كتاب غير معروفى آن را نقل كرده مىگويد : اين حديث را در كتاب « نظام الدين احمد گيلانى » شاگرد « ميرداماد » ديده‌ام ! و هر گاه مىدانست اين خبر در كتابى مثل كافى نقل شده ، او را براى اتمام حجت كافى بود ، زيرا كتاب مزبور از كتب متواتر و نسخه‌هاى قديمى آن در ميان مسلمانان فراوان و دامن آن از شبهه و خدشه منزه و اخبار مندرج در آن ، براى اثبات هر مطلبى حجت قاطع است . و ما بحمداللَّه اخبارى كه نقل مىكنيم ، همه از يك چنين كتاب‌هايى است و هر كس ميل داشته باشد ، مىتواند مراجعه كند تا با كمال شوق در دسترس استفادهء وى قرار دهيم .\r\n4 . در كتاب ينابيع الموده « 1 » ، با يك سند از حضرت پيغمبر صلى الله عليه و آله و سند ديگر از حضرت على عليه السلام اين روايت را نقل كرده‌اند :\r\nالنجومُ أَمانٌ لِأهلِ السماءِ ، فإذا ذَهَبَتِ النجومُ ذَهَبَ أهلُ السماءِ ، و أهلُ بيتي أمانٌ لِأَهلِ الأرضِ فإذا ذَهَبَ أهلُ بَيتي ذَهَبَ أهلُ الأرضِ ؛\r\nستارگان براى اهل آسمان‌ها موجب امنيت هستند ، و زمانى كه ستارگان نابود شدند اهل آسمان‌ها از بين مىروند و خاندان من براى اهل زمين سبب امنيت هستند ، پس زمانى كه اهل بيت من از بين رفتند مردم دنيا از بين مىروند .\r\nاين خبر دليل است بر وجود موجود زندهء عاقل ، بلكه بر وجود بشر در كرات بالا ، براى وحدت سياق دو عبارت كه « اهل بيت پيغمبر امان اهل زمين هستند » و « نجوم امان اهل آسمان‌ها » و هم‌چنين اگر مراد از « اهل سماء » ملائكه باشند - كه فلاسفه ارواح\r\n\r\n\r\n","description":"","footnote":"\r\n( 1 ) . ينابيع الموده ، چاپ بمبئى ، ص 16 .\r\n","page_name":" 389 ","page_number":389},
  {"content":"\r\n\r\nمجرد مىگويند - كذب لازم مىآيد براى اين كه ستارگان براى ملائكه امان نيستند ، بلكه ملائكه براى ستارگان موجب امانند و در اين خبر « مستفيض » بلكه « متواتر » اشعار است به « جاذبهء عمومى » در بين اجرام سماوى و اين اشاره ، بر اهل نظر پنهان نيست و اين خبر مشعر است بر اين كه آسمان‌ها داراى موجوداتى هستند و معناى « امان ستارگان » مثل كشتى براى ساكنان كُرات بالا ، مسكن و مقر است و اگر ستارگان نباشند در فضاى لايتناهى از بين مىروند ، چنان كه اهل بيت آن حضرت صلى الله عليه و آله امان است براى ما و كشتى نجات است و ما را از غرق شدن باز مىدارد چنان چه در خبر ديگر آمده است :\r\nمَثَلُ أَهلِ بَيتي كَسفينةِ نُوحٍ مَن رَكِبَها نَجا ، و مَن تَخَلَّفَ عَنها غَرِقَ ؛\r\nاهل بيت من ، مانند كشتى نوح هستند ، هر كسى كه با آن باشد ، نجات مىيابد و گرنه غرق مىشود .\r\n5 . در باب هشتم از كتاب فتوحات تأليف شيخ العرفا « محيى الدين عربى » متوفاى سال 638 هجرى ونيز در بحارالانوار مجلسى و انوار نعمانيهء جزايرى از « عبداللَّه بن عباس » در « حديث كعبه » روايت شده كه مىگفت :\r\nإنّها بَيتٌ مِن أربعةَ عَشرَ بَيتاً و أَنّ في كلٍّ مِنَ الأرضينَ السَبعِ خَلْقاً مِثْلَنا حتى أَنَّ فيهم ابنَ عباسٍ مِثْلي ! ؛\r\nاين كعبه كه مىبينيد ، يكى از چهارده خانهء خداست و در هر يك از زمين‌هاى هفت‌گانه مردمى هستند مانند ما و حتى در ميان آنها ابن عباسى هست مثل من .\r\nدلالت اين خبر بر وجود مخلوق زنده در سيارات ديگر و اين كه خداوند مثل همين كعبه را براى بندگان خود در ساير زمين‌ها مطاف قرار داده است كاملًا آشكار مىباشد ! « أَلَيْسَ اللَّهُ بِعَزِيزٍ » .\r\n6 . در كتاب مناقب شيخ « رجب برسى » - سال 800 هجرى - و در كتاب « شيخ ابراهيم كفعمى » - قرن دهم هجرى - و در كتاب بحارالانوار مجلسى از حضرت موسى\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nبن جعفر عليهما السلام روايت شده است : جبرييل به خدمت حضرت رسول صلى الله عليه و آله عرض كرد :\r\nسوگند به خداوندى كه پيغمبرى چون تو برگزيده ، در پشت اين مغرب ، زمينى سفيد است و در آن گروهى از مخلوقات خداوند او را مىپرستند و نافرمانى وى نمىكنند و از ترس وى گريه مىكنند و . . . . امام على عليه السلام پرسيد : آيا ابليس و بنى آدم را در ميان آنها راهى هست ؟ فرمود : به خدا قسم كه آنها نه ابليس را مىشناسند و نه آدم را و عدهء آنها را جز خدا كسى نمىداند « 1 » .\r\nاين حديث هم دلالت دارد بر وجود بشر در ساير سيارات ، زيرا كه گريه از خصايص انسان و گوشت از خصايص حيوان و عبادت و عدم معصيت و عدم علم به وجود ابليس و آدم اوصافى متفرع بر عقل و قدرت است ، يعنى اگر مخلوقات آن كُرات زنده و عاقل نبودند ، معقول نبود كه بفرمايد : آنها از خوف خدا گريه مىكنند و سرگرم عبادت و مبرّى از گناه و بىخبر از وجود ابليس و آدمند !\r\nما به طور مكرر اشاره كرديم كه بنا بر اخبار اماميه و آراى علماى قديم اسلام ، مبدأ بشر منحصر به آدم نيست ، هر چند مبدأ ما « آدم » است و او پدر ماست ، ولى مطابق اخبارى كه بعداً ذكر خواهيم نمود « خداوند آدم‌هاى بسيارى آفريده » كه هر يك مبدأ و پدر سلسله‌اى بوده‌اند و البته همه هم در زمين ما نبوده‌اند ، بلكه در كُرات و عوالم موجود ديگر نژاد خود را منتشر ساخته‌اند .\r\n7 . شيخ « حرّ ، محمد بن حسن عاملى » در « صحيفهء ثانيه سجاديه » اين عبارت را در ضمن دعايى از حضرت على بن حسين عليهما السلام نقل مىكند : « فصلّ عليه أنت و ملائكتك و سكان سماواتك و أرضك » اين مأثور هم دليل وجود انسان در سيارات است ، زيرا جملهء « سكان سماواتك و أرضك » را عطف بر « ملائكه » فرموده و مسلم است كه « معطوف »\r\n\r\n\r\n","description":"","footnote":"\r\n( 1 ) . اصل حديث : عَن الإمامِ السابِعِ ( موسى بنِ جعفرٍ عليهما السلام ) : إنّ جبرئيلَ قال للنبيّ صلى الله عليه و آله : والذي بَعَثَكَ بالحقِّ نَبيّاً إنَّ خَلْفَ المَغربِ أرضاً بَيْضاءَ فيها خَلْقٌ مِن خَلْقِ اللَّهِ يَعبدونَه و لايَعصونَه . قال عليّ عليه السلام : أليس هناك إبليسُ أو أحدٌ من بني آدم ؟ فقال صلى الله عليه و آله : والذي بَعَثني بِالحَقِّ نَبيّاً ما يَعلمونَ أنّ اللَّهَ خَلَقَ آدمَ ولا إبليسَ و لا يُحصي عَدَدهم إلّا اللَّهُ تعالى . ( س )\r\n","page_name":" 391 ","page_number":391},
  {"content":"\r\n\r\nغير از « معطوف عليه » است و چون بعد از ملائكه و مجردات ، موجود عاقلى جز بشر نيست ، حتماً مقصود از ساكنان آسمان‌ها ، بشر است و در نتيجه مطلوب ما ثابت است كه سيارات هم داراى انسان هستند !\r\n8 . در بحارالانوار مجلسى و الدر المنثور سيوطى در تفسير آيهء « وَ مِنَ الأَرْضِ مِثْلَهُنَّ » از « ابن عباس » نقل است : « زمين‌ها هفت است و در هر زمينى پيغمبرى است چون پيغمبر شما و آدمى چون آدم شما و نوحى چون نوح شما و ابراهيم و عيسايى چون ابراهيم و عيساى شما . . . » . « 1 » بسيارى از شبهات جديد مذهبى را به وسيلهء امثال اين خبر مىتوان دفع كرد . و چون بيان آن خارج از وضع اين كتاب است ، صرف نظر كرده فقط به استفاده وجود حيوان عاقل - بشر - در سيارات قناعت مىشود !\r\n9 . در آغاز كتاب معجم البلدان ياقوت حموى - متوفاى سال 626 ه . - و نيز در كتاب عجايب المخلوقات از « عطا بن يسار » و در دايرة المعارف از « شيخ سراج الدين » روايت شده است كه حضرت رسول در تفسير آيهء « وَ مِنَ الأَرْضِ مِثْلَهُنَّ » فرمود : در هر زمينى آدم و نوح و ابراهيم است ، مثل آدم و نوح و ابراهيم شما « 2 » .\r\n10 . در سورهء صافات از تفسير قمى و در جلد 14 بحارالانوار به سند صحيح از حضرت على عليه السلام نقل شده است كه فرمود : « هذه النجومُ التي في السماءِ مَدائنُ مثلُ المدائنِ التي في الأرضِ مربوطةٌ كلُّ مَدينةٍ بعمودٍ من نورٍ طولُ ذلك العمودِ في السماءِ مَسيرةُ مائتينِ و خمسين سنةٍ ؛ اين ستارگان كه در آسمان مىبينيد ، شهرهايى است مانند شهرهايى كه در زمين است و هر شهرى قائم و استوار و به ستونى است از نور كه طول آن 250 سال راه است » .\r\n\r\n\r\n","description":"","footnote":"\r\n( 1 ) . متن حديث : عن ابن عباس في تفسير « وَ مِنَ الأَرْضِ مِثْلَهُنَّ » قال : سَبعُ أرضينَ في كلِّ أرضٍ نَبيٌّ كنبِيّكم و آدم‌ٌكآدمِكم ، و نوحٌ كَنُوحِكُم و إبراهيمٌ كَإِبراهيمِكُم و عيسى كعيسى . إلخ .\r\n( 2 ) . متن حديث : عَن عَطاءٍ و هو من تبعةِ أصحابِ النبي صلى الله عليه و آله في تفسير قوله تعالى « وَ مِنَ الأَرْضِ مِثْلَهُنَّ » قال : و في كلِّ أرضٍ آدمٌ مثلُ آدمِكم ، و نوحٌ مثلُ نوحِكُم ، و إبراهيمٌ مِثلُ إبراهيمِكُم . ( س )\r\n","page_name":" 392 ","page_number":392},
  {"content":"\r\n\r\nشيخ « فخرالدين طريحى » - متوفاى سال 1087 هجرى - هم در مجمع البحرين خبر مزبور را در ذيل كلمه « كوكب » عيناً نقل كرده و فقط فرقى كه دارد به جاى كلمهء « عمود » به طور تثنيه « عمودين » آورده است .\r\nدر هر حال ، ظاهر خبر چنين مىرساند كه سيارات عُلوى داراى شهرها و آبادانىهايى است و بديهى است كه وجود بلاد و عمران ، فرع بر وجود حيوان ذىشعور است . اكنون ببينيم مقصود از « ستون » نور در خبر مزبور چيست ؟ احتمال مىرود كه مقصود از آن همان قوهء جاذبهء خورشيد باشد كه به طور مستقيم هر سياره‌اى را با خورشيد مربوط مىسازد ، زيرا مطابق نظريهء عموم متأخرين نيروى جاذبهء خورشيد ، به طور عمودى با سيارات پيوند دارد ! و خط ارتباطى ميان سيارات و خورشيد است . و هر گاه موافق روايت مجمع البحرين عبارت خبر « عمودين » باشد ، آن هم درست است و طبق اصول هيئت جديد ، اشاره به دو نيروى « جاذبه و دافعهء » خورشيد است كه مىگويند : حفظ نظام سيارات به عهدهء دو نيروست . يكى جاذبهء خورشيد به سيارات و ديگرى قوهء اندفاع سيارات از خورشيد به واسطهء « حركت دَورى » كه هر گاه قوهء جاذبه بدون دافعه باشد خورشيد كليهء سيارات را جذب و در آغوش خود ! خواهد كشيد و بر عكس اگر قوهء دافعه بدون جاذبه باشد ، همهء سيارات از منطقهء نظام خورشيد به خارج پرتاب و در فضاى نامتناهى پراكنده و متلاشى خواهند شد .\r\nاين است كه براى حفظ نظام سيارات و استقرار هر يك در فلك خود ، وجود اين دو قوه لازم و بنياد هر سياره‌اى ، بر روى اين دو پايه استوار گرديده و همانطور كه امام على عليه السلام در خبر مزبور ، اين دو قوه را « به دو عمود » تعبير فرموده است « 1 » .\r\n\r\n\r\n","description":"","footnote":"\r\n( 1 ) . هر دو توجيه مزبور نسبت به « عمود » و « عمودين » خيلى عالى و جالب توجه است ، ولى فقط يك اشكال باقى است و آن تحديدى است كه حضرت على عليه السلام دربارهء عمود فرموده يعنى طول هر عمودى را دويست و پنجاه سال راه دانسته است .\r\nوجه اشكال آن كه بنا بر تأويل مزبور لازم مىآيد كه اولًا بُعد سيارات نسبت به خورشيد دويست و پنجاه سال راه باشد ! در صورتى كه معلوم نيست كه چنين باشد و ثانياً بُعد همهء سيارات نسبت به خورشيد مساوى و به يك ميزان باشد و حال آن كه چنين نيست . مگر آن كه بگوييم مراد اشاره به بعيد بودن مسافت و دورى راه است نه آن كه مراد تعيين قطعى طول راه باشد !\r\n","page_name":" 393 ","page_number":393},
  {"content":"\r\n\r\n11 . در مفاتيح الغيب محمد فخرالدين رازى - متوفاى سال 606 هجرى - و نيز در بحارالانوار مجلسى است كه حضرت رسول صلى الله عليه و آله فرمود : « شب معراج در آسمان هفتم ميدان‌هايى ديدم مثل ميدان‌هاى زمين » ، شيخ « رجب برسى » اين خبر را از « فخر رازى » نقل كرده ولى به جاى آسمان هفتم ، آسمان چهارم نقل كرده است « 1 » ، ظاهر اين خبر دلالت دارد بر تشابه كرات علوى با زمين از جهت وجود ميدان‌ها كه جولانگاه حيوانات و ساكنان آنهاست .\r\n12 . در بحارالانوار و الدر المنثور از حضرت صادق عليه السلام نظير خبرى است كه در شرح « زمين بيضاء » - خبر ششم - با شرح نوشته شد ! و چون چندان با آن تفاوت ندارد ، تكرار نمىشود ، - بدان جا رجوع شود - .\r\n13 . در كتاب « ابى ليث سمرقندى » - كه يك نسخهء خيلى قديم آن نزد مؤلف موجود است - از حضرت رسول صلى الله عليه و آله روايت شده است : « خدا زمينى سپيد آفريد كه به اندازهء سى برابر دنياست و يك نوع از مخلوقات كه جز اطاعت خدا چيزى نمىدانند در آن به سر مىبرند . » « 2 » اين خبر هم نظير خبر يازدهم و ششم است ، به اضافهء ذكر آيهء « وَيَخْلُقُ ما لاتَعْلَمُونَ » در آخر آن .\r\n\r\n\r\n","description":"","footnote":"\r\n( 1 ) . متن حديث : قال رسول اللَّه صلى الله عليه و آله : « ليلة اسرى بى الى السماء رأيت فى السماء السابعة ميادين كميادين ارضكم هذه‌الخ » .\r\n( 2 ) . متن حديث « خَلَقَ اللَّهُ تعالى أرضاً بَيْضاءَ مِثلَ الدنيا - ثَلاثينَ مَرّةً ، إلى أن قال : - مَحْشُوَّةً خَلْقاً مِن خَلْقِ اللَّهِ لا يَعلَمونَ أن‌ّاللَّهَ تعالى يُعصى طرفةَ عين . قالوا : يا رسول اللَّه ! أمن ولدِ آدمَ هُم ؟ قال صلى الله عليه و آله : لا يَعلمونَ أَنَّ اللَّهَ خَلَقَ آدمَ أم لم يَخْلُقْ . قالوآ : يا رسولَ اللَّهِ صلى الله عليه و آله ! فأينَ إبليسُ عَنهم ؟ فقال صلى الله عليه و آله : و لا يَعلمونَ أنّ اللَّهَ خَلقَ إبليسَ ثمّ قَرَأَ رَسولُ اللَّهِ صلى الله عليه و آله قوله تعالى : « وَيَخْلُقُ ما لاتَعْلَمُونَ » . إلخ .\r\n","page_name":" 394 ","page_number":394},
  {"content":"\r\n\r\n14 . در تفسير « فاضل نيشابورى » راجع به آيهء « وَ مِنَ الأَرْضِ مِثْلَهُنَّ » روايت شده است كه در هر زمينى خلقى است و حتى در همهء آن زمين‌ها ، مانند زمين ما ، آدم و حوا و نوح و ابراهيم است ! و مردم آن زمين‌ها ، آسمان را بالاى سر خود مىبينند و از انوار آسمانى يا انوار ديگر ، كسب نور و روشنى مىكنند . و راجع به اشكال و اسامى آنها در تفسير « نقاش » شرح مبسوطى هست كه چون محل وثوق نيست ، از ذكر آن خوددارى مىكنيم .\r\nمؤلف مىگويد : عدم وثوق علما نسبت به اين روايات ، از نظر ضعف سلسلهء اسناد آنها نيست ، زيرا بسيارى از اسناد اين اخبار ، در نهايت صحت و قوت است ، بلكه اين عدم وثوق ، از جهت بُعد و غرابت مضامين آنها بوده كه چون با قواعد مسلم فلسفهء قديم منافات داشته علما از آنها اعراض كرده و حتى بعضىها از نقل اين اخبار استنكاف نموده و ذكر آن را از ديدگاه فلسفهء عصر خود ، موجب وهن و هتك حرمت دين پنداشته‌اند !\r\nآرى . فقط بعضى از حُفّاظ و محدثان به عنوان « تعبّد » و محض اطاعت ، آنها را حفظ و ضبط كرده و دست به دست به ما رسانده‌اند ، تا خوشبختانه پردهء جهل از روى حقايق برداشته شده و عقايد و آرا از زير سلطهء و نفوذ تقليد و اتكال به ديگران ، آزاد شده و با آزادى فكر و استقلال درون ، از نفائس آثار اسلامى بهره‌مند مىشويم . و للَّه المنة وله الشكر .\r\n* * *\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nمسئلهء سيزدهم : شهاب‌ها و دنباله‌دارها\r\nپرسش : موضوع حقيقت دنباله‌دارها و شهاب‌ها هميشه در ميان حكما محل بحث و بررسى بوده است . پيشينيان معتقد بودند : اين امور از مقولهء نجوم و جنس فلكيات نيست ، بلكه آثار حوادثى است كه بر اثر صعود دودها و بخارات زمين در هوا نمودار مىشود ، ولى تمام حكماى جديد ، امروزه عقيده دارند كه همهء اين آثار از مقولهء ستارگان و نجوم است ، هر چند بحث در ا ين مسئله از وظايف دينى نيست ولى اشكالى ندارد معلوم كنيم كه شريعت اسلام در اين مسئله با پيشينيان موافقت داشته يا متأخرين ؟ و يا اصولًا مثل ساير شرايع ، كارى به اين كارها نداشته و در اين گونه مباحث وارد نشده است ؟\r\nپاسخ : اساساً وجود شهاب‌ها و دنباله‌دارها كه گاهى شب‌ها در جوّ حادث مىشود ، محل ترديد نيست . خلافى كه هست در خصوص ماده و منشأ حدوث اينهاست كه چيست ؟ فلاسفهء قديم مثل « ارسطو » و « بطلميوس » و پيروان ايشان معتقد بودند : وقتى كه دودهاى لزج يا مواد روغنى از زمين بر هوا صعود كرده و به كرهء آتشين مىرسد ، هنوز از هواى زمين جدا نشده از طرف بالا آتش مىگيرد تا آخرين جزء آن كه داخل هواى زمين است مىسوزد و خاكستر مىشود . اين نوع اشتعال گاهى به شكل يك رشتهء مشتعل و گاهى مانند شعلهء متحرك سريع السيرى نمودار مىشود .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nهر وقت مادهء دودى لطيف باشد آتش محض و غير مرئى است ، ولى هنگام غلظت كه هم محسوس و مرئى است و هم به حال اشتعال باقى مىماند و بسا مىشود كه بر حسب اختلاف مواد و صور دود با اشكال عجيب و غريبى نمودار شده و مدتى به همان هيئت ؟ باقى مىماند : گاهى به شكل ستارهء ريش‌دار ! يا شاخ‌دار ! يا دمدار ! و گاهى به صورت افعى و كژدم ، و زمانى به شكل كره يا مخروطى و غيره ، چنان كه در شكل شمارهء 20 ديده مىشود :\r\nالبته بعضى وقت‌ها در نتيجهء كثرت مواد روغنى ، به اندازه‌اى اشتعال شدت مىگيرد كه روى زمين را روشن مىكند !\r\nپس به طور كلى شهاب‌ها و دنباله‌دارها به عقيدهء پيشينيان عبارت از حوادث جوى هستند كه در نتيجهء اشتعال دودهاى بر خاسته از زمين ، در هوا توليد مىشوند . و اگر هم پيشينيان اسم « نجم » بر آنها اطلاق كرده باشند از راه « مجاز » بوده نه « حقيقت » !\r\nعلت اين كه پيشينيان اين آثار را از « جنس فلكيات » ندانسته‌اند اين است كه شهاب‌ها و دنباله‌دارها داراى ميل مستقيم و در معرض تغيير و فساد هستند و فلكيات بنا بر فلسفهء قديم ، منزه از ميل مستقيم و تغيير و فساد است !\r\nهيچ يك از پيشينيان با عقيدهء مزبور مخالف نبوده ، جز « سنيسكا » حكيم رومانى كه دربارهء دنباله‌دارها نظريهء « ارسطو » را انكار كرده و احتمال داده كه دنباله‌دارها از جنس سيارات باشند !\r\n* * * * پژوهش‌گران و علماى اسلام هم مثل « ابن سينا » و « فخر رازى » و « خواجه طوسى » و « علامه جرجانى » و « سعد تفتازانى » و ديگران ، چون معتقد به مبانى فلسفهء قديم بوده‌اند ، ناچار در اين مسئله هم با پيشينيان موافقت كرده‌اند . عين عبارت « فخر رازى » در مباحث شرقيه براى نمونه در اين‌جا ذكر مىشود : « وقتى كه بخار دخانى لزج با مواد روغنى از زمين بلند مىشود تا به كرهء آتشين ! برسد ، هنوز اتصال آن از زمين قطع\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nنشده ، از سمت بالا به سير نزولى مشتعل مىشود و چنين به نظر مىآيد كه « افعى آتشينى » ! به سمت زمين فرود مىآيد . . . » !\r\nنمايش تصوير\r\nشكل شمارهء 20 - نمونه‌هايى از ستاره‌هاى دم‌دار !\r\nاما حكماى جديد : از آخر قرن دهم هجرى به اين طرف ، پس از زحمات زياد و به كار انداختن افكار و آلات و ادوات ، بالاخره به اتفاق به اين نتيجه رسيده‌اند : شهاب‌ها و دنباله‌دارها از جنس سيارات هستند و مادهء همه يكى است و هيچ كدام ناشى از بخار و دود زمين نيستند ، بلكه عبارت از اجرام سياره‌اى هستند كه به طور مستقل در فضاى آسمان سير مىكنند و از حيث ماده و منشأ هم با ساير سيارات بزرگ ، فرقى ندارند .\r\nاولين كسى كه بُعد شهاب‌ها و دنباله‌دارها را نسبت به زمين تحت محاسبه و مقايسه درآورده اخترشناس آلمانى « ژان مولير » ملقب به « رجيومنتانوس » است كه در\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nقرن 15 ميلادى اين مقصد را مورد توجه و بررسى قرار داد ، و بالاخره كشف كرد زاويهء اختلاف دنباله‌دارى كه در سال 1472 ميلادى ظاهر شد ، نزديك شش درجه است .\r\nو طبق نقل كتاب حدائق النجوم و غيره « تيخو براهه » دانماركى - متوفاى سال 1601 ميلادى - اولين كسى كه معتقد شد : دنباله دارها عبارت از سياراتى هستند كه در خارج مدار ماه سير مىكند ، ولى فيلسوف مزبور فلك دنباله‌دارها را گرد و دايره وار دانسته است . بعد از وى ، شاگردش « كپلر » آلمانى اعلام داشت : دنباله‌دارها مثل ماهىهاى كوچك و بزرگ به خط مستقيم در درياى فضا شناورند كه گاهى به واسطهء عظمت جرم و قرب محل ، بعضى از آنها ديده مىشوند و بعضى چون كوچك و دورند ، ديده نمىشوند . بعد از كپلر ، دو حكيم ديگر « درفل » و « نيوتون » ثابت نمودند كه فلك دنباله‌دارها مانند ساير سيارات « بيضى » است و از حيث جرم و ماده هم تفاوتى با سيارات ديگر ندارند و فقط فرقى كه دنباله‌دارها با سيارات دارند در چهار چيز است :\r\n1 . آن‌كه سيارات به دور خورشيد مىچرخند و خورشيد در وسط مدارات بيضى يا در يكى از دو كانون سوزان « فوكزين » فلك آنهاست بر خلاف دنباله‌دارها كه غالباً دور مىزنند ، در حالتى كه خورشيد در يكى از نواحى افلاك مستطيلى آنهاست .\r\n2 . اختلاف اقطار افلاك سيارات ، غالباً بيش از 14 نيست . بر خلاف افلاك دنباله‌دار كه ممكن است يك قطر از هر فلكى بيشتر از 5 / 1 يا 2 برابر قطر ديگر آن فلك باشد .\r\n3 . آن‌كه اجرام سيارات فعلًا سرد و جامد هستند . بر خلاف دنباله‌دارها كه به واسطهء شدت حرارت و احتراق اجرام آنها شعله‌ور و ملتهب و گاز و بخار از آنها بلند مىشود و اطراف جرم را فرا گرفته تا آن‌جا قطر ارتفاع بخار محيط بر هر دنباله‌دارى دوازده برابر قطر جزء آن است .\r\nو استاد « نيوتون » حرارت دنباله‌دار سال 1680 را از آهنى كه با دو هزار درجه\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nحرارت گداخته شده باشد ، بيشتر دانسته است . بنابراين سرد و خنك شدن چنين جرمى را امروزه هزاران سال لازم است و اين‌جاست كه مطابق نقل حدائق النجوم بعضى گفته‌اند : « إِنَّ المُذنِباتِ جحيمُ المُذنبينَ و المُذنباتِ ؛ ستارگان دنباله‌دار ، دوزخ گناه‌كاران هستند ! »\r\n4 . آن‌كه افلاك سيارات ، منظم و مرتب است . به طورى كه هيچ يك را با ديگرى تصادم و اصطكاكى نيست و از اين رو ، هرگز باعث « خرق » هم نمىشود ، بر خلاف افلاك دنباله‌دارها كه داراى نظم و ترتيب ثابتى نيستند و از اين جهت هر يك از افلاك دنباله‌دارها ممكن است افلاك سيارات را « خرق » كنند ، بلكه باعث « خرق » يكديگر هم مىشوند ! چنان كه مثلًا دنباله‌دار در « موقع نزول » اول « فلك نپتون » را خرق مىكند ! و سپس « فلك اورانوس » را و همين طور تمام افلاك سيارات را مىشكافد تا به دور خورشيد بچرخد و سپس بر گشته و در « سير صعودى » نيز افلاك سيارات را يكى بعد از ديگرى مىشكافد تا از فلك نپتون خارج شود . اين وجه بهترين و آشكارترين فرقى است كه بين افلاك دنباله‌دارها و سيارات موجود است و حضرت على عليه السلام اين وجه را در كلام خود بيان فرموده ، چنان كه در دليل هشتم از اين مسئلهء نقل خواهد شد .\r\nدر هر حال اكثر تفاوت‌هاى دنباله‌دارها از سيارات تفاوت وصفى است نه جوهرى ، پس ستارگان دنباله‌دار در حقيقت سياره‌اند نه بخارات آتشين !\r\nبعد از بيان حقيقت دنباله‌دارها ، ببينيم منشأ حدوث و ظهور آنها چيست ؟ و البته اين معنا هم در ميان حكما محل اختلاف و مورد چندين قول است :\r\n1 . بعضى گفته‌اند : دنباله دارها عبارت از بقاياى قطعات خورشيدى هستند كه مرگ آن فرا رسيده و از هم متلاشى گرديده و به صورت دنباله‌دارها درآمده‌اند !\r\n2 . برخى مىگويند : آنها اجزاى سياره‌اى هستند كه به علت نامعلومى از هم پاشيده‌اند .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n3 . عده‌اى معتقدند : جرم‌هاى مستقلى هستند كه مثل ساير سيارات در درياى فضا شناورند . منتها نظام آنها با نظام سيارات متفاوت است !\r\n4 . عقيدهء بعضى اين است : دنباله دارها عبارت از اقمار يك سيارهء بزرگى هستند كه به دور آن مىچرخند و بُعد آنها نسبت به « نپتون » به اندازهء دو هزار برابر نپتون است نسبت به خورشيد .\r\nمشهورترين نظريه‌ها ، نظريهء سوم است كه دنباله دارها جرم‌هاى مستقلى هستند و هر دنباله‌دار مركب از دو چيز است : يكى « هستهء » آن ، كه جرم اصلى آن باشد و ديگرى « ذنب » ( دنباله ) آن كه بخار است و به واسطهء قرب خورشيد از جرم آن توليد و بر آن احاطه پيدا مىكند و اين بخار اشكال عجيبى دارد ، مانند ريش و شاخ و كاكل و دم و غيره - صور اشكال در شكل شمارهء 21 ديده مىشود - .\r\nبر حسب اوضاعى كه در نتيجهء مقابله با خورشيد توليد مىشود و چون اشعهء خورشيد بر اين بخار تابيد ، روشن مىشود و چنين به نظر مىآيد كه دم يا كاكلى است .\r\nاز اين جهت كه هميشه اين بخار به طور مستطيل از جرم دنباله دار به سمت خلاف جهت خورشيد امتداد دارد ؛ به طورى كه هر قدر به خورشيد نزديك‌تر شود ، درازتر و هر قدر دور تر شود ، كوتاه‌تر مىشود تا معدوم مىگردد . البته همه دنباله‌دارها در مقابل نواميس جذب خاضعند ، چنان كه دنباله‌دارهاى بزرگ به هر يك از سيارات كه نزديك شوند ، در آن تأثيرى كرده و سيرش را تغيير مىدهند و دنباله دارهاى كوچك چون نزديك سيارات مىرسند ، متأثر و مجذوب شده و نظم سير خود را از دست مىدهند و چه بسا مىشود كه دنباله دارى مجذوب سياره‌اى شده است و از مجراى خود منحرف گردد .\r\nاخترشناسان تاكنون 1200 « ذوذنب » يا « ستارهء دنباله‌دار » را رصد نموده و حركات و مدارات آنها را ضبط كرده‌اند ، به طورى كه ظهور هر يك را پيش‌بينى كرده و قبل از پيدايش خبر مىدهند و اشتباه هم نمىكنند ، دروغ هم نمىگويند ، و هميشه نگران اين\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nهستند روزى زمين ما با يكى از آنها تصادم كند و در خاك يا آب و يا هواى آن ، تغييرى روى دهد - والعلم عنداللَّه - .\r\nنمايش تصوير\r\nشكل شمارهء 21 - نمونه‌هايى از ستاره‌هاى دم دار\r\nحقيقت دنباله دارها و منشأ حدوث آنها تا اندازه‌اى روشن شد ، اكنون ببينيم حقيقت شهاب‌ها و تيرهاى شهابى به عقيدهء متأخرين چيست ؟ در اين موضوع هم نظريه‌ها يك‌سان نيست :\r\n\r\nدانشمندان و شهاب‌ها\r\nنظريه اول : اينها سنگ‌ها و قطعه‌هاى آتشين است كه از دهانهء آتشفشان‌هاى كرهء ماه بيرون جسته و چنان با فشار و شدت پرتاب مىشود كه از حيطهء جاذبهء ماه خارج و وارد جاذبهء زمين مىشوند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nنظريه دوم : قطعات و اجزاى سياره‌اى هستند كه به علت نامعلومى از هم پاشيده است .\r\nنظريه سوم : اجرام مستقلى مىباشند كه در حقيقت و ماده مثل سيارات ، و در اوصاف و نظام مخالف آنها هستند .\r\nنظريه چهارم : اجزا و قطعات بعضى از دنباله‌دارها كه در نتيجهء حدوث بعضى اسباب جهان هستى متلاشى گرديده است . و در كتاب آيات البينات است : بنا بر عقيده بسيارى از متأخرين اختر شناسان ، شهاب‌ها در حقيقت قطعاتى از دنباله‌هاى ستاره‌هايى هستند كه به زمين نزديك شده و تحت تأثير جاذبهء آن درمىآيند . در مجلهء المقتطف « 1 » است : سنگ‌هايى كه از هوا به زمين ساقط مىشود ، « نيزك » هايى است كه به دور خورشيد مىچرخد و كرهء زمين گاهى به آن نزديك و گاهى دور مىشود ، چنان‌چه در شكل شمارهء 22 ديده مىشود :\r\nنمايش تصوير\r\nشكل شمارهء 22 - مجموعهء از شهاب‌ها و نيزك‌ها\r\n\r\n\r\n","description":"","footnote":"\r\n( 1 ) . المقتطف ، سال دوم ، ص 67 .\r\n","page_name":" 403 ","page_number":403},
  {"content":"\r\n\r\nآن گاه كه زمين به آن نزديك شد ، جاذبهء زمين - به واسطهء قرب - بر جاذبه خورشيد غلبه كرده و زمين آن جرم را به جانب مركز خود مىكشد و جسم مزبور در حال سقوط به زمين به واسطهء اصطكاك و تصادم با مواد الكتريسيته ، توليد حرارت و اشتعال مىكند ، اين است كه به شكل گلولهء آتشينى نمودار و بالاخره مثل يك قطعهء آتش به زمين مىافتد و يا خاكستر مىشود و از بين مىرود . « فانديك » در باب « نيزك » ها در كتاب النقش فى الحجر مىگويد : سنگ‌هاى آسمانى و نيزك‌ها اجسامى هستد كه به دور خورشيد مىچرخند و هر وقت چنان به زمين نزديك شدند كه جاذبهء زمين بر جاذبهء خورشيد غالب شد ، اجسام مزبور از افلاك خود منحرف و مجذوب زمين شده و به جانب مركز زمين رهسپار مىگردند و در حين نزول و مرور از هواى كروى ، از سرعت سير و حركت آنها ، توليد حرارت و اشتعال مىشود . « 1 » اگر جسم مزبور كوچك باشد ، به كلى مىسوزد و اگر بزرگ باشد ، چون آهن گداختهء درخشانى ، پيش از آن كه به كلى محترق شود ، به زمين مىرسد و مطابق توضيح استاد « سكياپرلى » افلاك بعضى از نيزك‌ها موافق با افلاك بعضى از دنباله‌دارها هستند .\r\nدر مشهد الكائنات آمده است « 2 » : اخيراً « موسيو بارفيل » در روزنامه صباح فرانسه نوشته است : موسيو سكياپرلى ايتاليايى راز شهاب‌ها و سنگ‌هاى آسمانى را كشف كرده و بدين نكته پى برده است كه خط سير بعضى از دنباله‌دارها موافق با خطوط و مسير بعضى از شهاب‌هاست و در نتيجه ، اين اكتشاف شهاب‌ها و دنباله‌دارها را از يك گروه دانسته است ، زيرا كه دنباله‌دارها كواكبى هستند كه به واسطهء تأثير سيارات مجاور ، تحليل رفته و « هستهء » آنها پخش و به هزاران جزء تقسيم مىشود و اين\r\n\r\n\r\n","description":"","footnote":"\r\n( 1 ) . بر اين نيزك‌ها تفسير مىكنيم آيه 34 ، سورهء الرحمن را : « يُرْسِلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ » شواظ جمع « شيظه » است و شيظه يك قطعه از آهنى را گويند كه در آتش سرخ شده و تحت فشار قرار گيرد اين خيلى تشبيه عاليى است ، در حالى كه اين شهاب‌ها را تجزيه كرده در آن قطعات مس و آهن پيدا كرده‌اند و ما قبل آيه صريح است كه اين شهاب‌ها شياطين جن را هدف قرار مىدهند . ( مؤلف )\r\n( 2 ) . مشهد الكائنات ، پاورقى ص 131 .\r\n","page_name":" 404 ","page_number":404},
  {"content":"\r\n\r\nاجزاى متلاشى شده به طور جمعى يا انفرادى ، نزديك يا دور از هم ، تمامى مطابق خط سير دنباله دار اصلى - كه منشأ و مادر آنها بوده - سير مىكنند .\r\nحكيم مزبور در تأييد قول خود استشهاد كرده است به مذنب ( به بالا ) ، زيرا اين دنباله‌دار كه امروز ظاهر و در پيش چشم ما نمايش مىدهد به دنباله‌دارها و سنگ‌هاى آسمانى بسيار كوچك تقسيم شده كه عده آنها خارج از شمارش است « 1 » و همه در خط سير دنباله‌دار اصلى سير مىكنند و خط مذكور مسير زمينى و يكى از نقاط را قطع و در ماه « تشرين دوم » به زمين مرور مىكند و شكى نيست كه سقوط سنگ‌هاى آسمانى بسيار در شب‌هاى « تشرين دوم » عبارت از نوعى توديع ! است كه آنها از مادر خود ! « مذنب به بالا » به عمل مىآورند ، ولى چه بسا دنباله‌دارهاى نامرئى كه متلاشى و تفكيك شده و به صورت شهاب‌ها به ديدار زمين ما آمده‌اند ! و بنا بر حساب « كالندرو » اخترشناس معروف و مسئول رصدخانه پاريس دنباله‌دارهايى كه شكل دوائر آنها « شلغمى » است ! همان‌هايى است كه به آسانى متلاشى شده و شب‌ها به صورت روشن ، نمودار مىگردد ! .\r\n\r\nشهاب‌ها و دنباله‌دارها در شريعت اسلام\r\nتا اين‌جا به قدر لزوم ، آرا و اقوال حكماى قديم و جديد در حقيقت و منشأ حدوث شهاب‌ها و سنگ‌هاى آسمانى نقل شد . اينك لازم است به ذكر دلايلى كه در شريعت اسلام بر خلاف آراى پيشينيان و مطابق عقيدهء متأخرين وارد شده است ، بپردازيم :\r\nدليل اول : در سورهء 37 قرآن آيهء :\r\n\r\n\r\n","description":"","footnote":"\r\n( 1 ) . مصداق قول خداوند متعال در سورهء جن : « وَأَ نّا لَمَسَنا السَّماءَ فَوَجَدْناها مُلِئَتْ حَرَساً شَدِيداً وَشُهُباً » ؛ ماجست‌وجو كرديم آسمان را پس يافتيم آن را پر از نگهبانان قوى و نيزك‌ها . اگر اين نيزك‌ها دودهاى متصاعد شده از زمين باشد امتلاى آسمان به آنها صحيح در نمىآيد .\r\n","page_name":" 405 ","page_number":405},
  {"content":"\r\n\r\n« إِنّا زَيَّنَّا السَّماءَ الدُّنْيا بِزِينَةٍ الْكَواكِبِ * وَحِفْظاً مِنْ كُلِّ شَيْطانٍ مارِدٍ * لايَسَّمَّعُونَ إِلَى المَلَا الأَعْلى وَيُقْذَفُونَ مِنْ كُلِّ جانِبٍ * دُحُوراً » « 1 » ؛\r\nبه درستى كه ماتزيين كرديم آسمان دنيا را با ستارگان و براى جلوگيرى از شياطين كه گوش فرا ندهند به اسرار عالم بالا و مطلع نگردند و از هر طرف كه رو كنند ، تير باران مىشوند .\r\nظاهر سياق آيه چنين مىرساند : ستارگانى كه اسباب زينت آسمان دنياست ، خداوند به وسيلهء آنها آسمان دنيا را از شر شياطين فتنه‌انگيز حفظ و با ستارگان مزبور ، شياطين را از آن درگاه مىراند ! هر كس با مقالات شرع آشنايى داشته باشد ، به سهولت درك مىكند : « تيرهايى كه به سوى شياطين پرتاب مىشود » همان نيزك‌هاست و بس و وجه تسميهء آنها هم به شهاب يا سنگ آسمانى و نيزك همين است .\r\nبعد از ملاحظهء اين دو مقدمه مىتوان نتيجه گرفت كه شهاب‌ها و نيزك‌ها از جنس كواكب و نجوم است و مادهء همه يكى است ( مطابق رأى متأخرين ) .\r\nپرسش : كواكبى كه زينت آسمان دنياست ، نجوم ثابتى است و نجوم از جنس نيزك سياره است ! پس چگونه مىتوان كواكب زينت بخش را به معناى « رجوم » گرفت ؟\r\nپاسخ : آرى همين اعتقاد بود كه محققان و مفسران پيشين را در قيل و قال انداخته بود ! و آنها اسم را فقط بر اجرام فلكى اطلاق مىكردند و به عقيدهء آنان ، نيزك‌ها و دنباله‌دارها عبارت بود از « حوادث ارضى » ! و از اين جهت ، در تفسير آيه دچار حيرت شده بودند . چه اگر كواكب را به معنا حقيقى و ظاهرى آن تفسير مىكردند ، دچار مشكلاتى مىشدند از قبيل محاسبه شهاب‌ها و سنگ‌هاى آسمانى . « رجوم » در جرگهء اجرام فلكى ، با اين كه اينهابه عقيدهء آنان از « حوادث ارضى » است و ديگر آن كه : لازم مىآمد كه ستارگان در « آسمان دنيا » باشند ، در حالى كه به عقيدهء آنان در آسمان‌هاى بالاتر قرار دارند ، ولى براى ما هيچ مانعى ندارد كه بنا بر عقيدهء متأخرين ، ظاهر معناى\r\n\r\n\r\n","description":"","footnote":"\r\n( 1 ) . صافات ، آيات 6 - 9 .\r\n","page_name":" 406 ","page_number":406},
  {"content":"\r\n\r\nآيه را گرفته و بگوييم كه نجوم ، زينت بخش آسمان دنيا هم آن شهاب‌ها و دنباله‌دارها هستند همان‌طور كه گذشت و قبلًا هم گفتيم كه اطلاق نجم و كوكب بر « رجوم » صحيح و حقيقت است .\r\nو نيز اگر ايراد شود : حصول زينت فقط به كواكب ثابت است ، نه به غير آن ، جواب مىگوييم : زينت هم به ثوابت ممكن است و هم به غير آن بلكه نمايش شهاب‌هاى فروزان و سنگ‌هاى پران و نيزك‌هاى پراكنده كه از چپ و راست جستن مىكنند ! و نيز ظهور دنباله‌دارها و گلاله‌هاى آسمانى بهترين اسباب حصول زينت و تشكيل منظرهء زيبا و چشم انداز دلرباست ، چنان كه در شكل شمارهء 23 پيداست .\r\nو روى همين اصل است كه مردم ايران در موقع پيدايش وضع آن را به چراغبانى جهانى و آتش‌بازى آسمانى « 1 » تعبير مىكنند و به زودى در معناى « آسمان دنيا » تحقيق آن را خواهيم آورد !\r\nنمايش تصوير\r\nشكل شمارهء 23 - منظرهء شهاب‌ها و نيزك‌ها !\r\n\r\n\r\n","description":"","footnote":"\r\n( 1 ) . اين عين عبارت پارسى است كه مؤلف محترم در اصل كتاب مرقوم فرموده است . ( ف )\r\n","page_name":" 407 ","page_number":407},
  {"content":"\r\n\r\nدليل دوم : در قرآن كريم آيهء :\r\n« وَزَيَّنَّا السَّماءَ الدُّنْيا بِمَصابِيحَ وَحِفْظاً ذ لِكَ تَقْدِيرُ العَزِيزِ العَلِيمِ » « 1 » ؛\r\nزينت داديم آسمان دنيا را با چراغ‌ها و براى محافظت اين تقدير خداوند عزيز عليم است .\r\nكلمهء « حِفظاً » منصوب به « فعل مقدر » است . يعنى حفظ كرديم آسمان دنيا را به وسيلهء آن « فانونها » ، حفظ كردنى ! و تقريب ظهور اين آيه هم در نظريهء مورد قبول ما به نحوى است كه در دليل اول ذكر شد .\r\nدليل سوم : باز در قرآن آمده است :\r\n« وَلَقَدْ زَيَّنّا السَّماءَ الدُّنْيا بِمَصابِيحَ وَجَعَلْناها رُجُوماً لِلشَّياطِينِ » « 2 » ؛\r\nآسمان دنيا را با چراغ‌ها زينت داديم و آنها را اسباب راندن شياطين قرار داديم .\r\nاين آيه صريح است در اين كه مصابيحى كه اسباب زينت آسمان دنياست همان شهاب‌هايى است كه خدا شيطان را به وسيلهء آنها تيرباران نموده است و از نزديك شدن به آسمانيان دور مىكند !\r\nاما آسمان دنيا كه محل ظهور زينت شهاب‌ها و دنباله‌دارهاست ، همان كرهء بخارى است كه محيط بر زمين ماست ، چنان كه در مسئلهء ششم اين كتاب با دلايل روشن آن را ثابت كرده و اعلام داشتيم : آسمان دنيا يا آسمان اول ، همان كرهء بخارى زمين است .\r\n« فانديك » آمريكايى و « فلاماريون » فرانسوى و « فيلكس ورنه » و ديگران تصريح كرده‌اند كه : نمايش و ظهور شهاب‌ها در پيش نظر ما فقط در موقعى است كه شهاب‌ها از كرهء بخارى زمين ما عبور كنند . پس بحمداللَّه حقايقى كه در قرآن وارد شده امروزه ، چون خورشيد براى ما روشن و آشكار شده و معلوم گرديد كه : « رجوم » اولًا از جنس\r\n\r\n\r\n","description":"","footnote":"\r\n( 1 ) . فصلت ، آيهء 12 .\r\n( 2 ) . ملك ، آيهء 5 .\r\n","page_name":" 408 ","page_number":408},
  {"content":"\r\n\r\n« نجوم » است و ثانياً محل آن « آسمان دنيا » و براى بينندگان منظره‌اى زيباست . و ان‌شاء اللَّه فلسفهء اين را كه شهاب‌ها « رجوم شياطين » است ، در كتاب ديگرى خواهيم نوشت « 1 » .\r\nدليل چهارم : در اواخر تعريف شهرها در كتاب بحارالانوار ضمن مسائل « عبداللَّه بن سلام » است كه از حضرت رسول صلى الله عليه و آله پرسيد : نجوم بر چند قسم است ؟\r\nفرمود :\r\nثلاثةُ أجزاءٍ ( أقسام ) جُزءُ منها بأركانِ العَرشِ يَصِلُ ضوؤُها إلى السماءِ السابعةِ و الجزءُ الثاني بسماءِ الدنيا كالقَناديلِ المُعلّقةِ و هي تَضيءُ بسُكّانِها وتَرمي الشَياطينَ بشُرُرِها ، و الجزءُ الثالثُ معلّقةٌ في الهواءِ و هي ضوءُ البِحارِ و ما فيها و ما عَليها ؛\r\nنجوم بر سه نوع است : يك قسم در اركان عرش قرار دارند كه روشنى آن به آسمان هفتم مىرسد ، و يك قسم در آسمان دنيا مثل قنديل‌هاى فروزان يا آويزان است و به ساكنان آن روشنى مىدهد و شرارهء آنها به سوى شياطين پرتاب مىشود ! نوع سوم هم در هوا معلق يا فروزان و اسباب روشنى سطوح و اعماق درياهاست .\r\nبنابر ظاهر اين خبر ، اجزاى عُلوى سه قسم است :\r\nقسم اول : كواكب ثابت كه خارج از نظام عالم شمسى ماست ، همانطور كه قبلًا هم گفتيم لفظ « عرش » در اصطلاح شرع غالباً اطلاق شده بر كل « محدد نظام كون » كه محيط بر كليه خورشيدها و عوالم است ، چنان كه « كرسى » هم غالباً اطلاق شده بر « محدد نظام عالم شمسى » ما . پس « كرسى » فقط محيط بر آسمان‌ها و زمين‌هاى عالم ماست و « عرش » محيط بر كرسى و ساير عوالم است ، در واقع معناى اين قسمت خبر « جزء منها بأركان العرش » اين است كه يك قسمت از ستارگان در خارج از عالم شمسى ما و داخل در درون محيط كلى عوالم است . و معناى جملهء « يصل ضوؤها إلى السماء\r\n\r\n\r\n","description":"","footnote":"\r\n( 1 ) . در كتاب مواقع النجوم فى حقايق الرجوم تأليف آقاى مؤلف شرح و تفصيل اين مطالب آمده است . ( س )\r\n","page_name":" 409 ","page_number":409},
  {"content":"\r\n\r\nالسابعة » اين است كه ما روشنايى نجوم خارج از نظام عالم خود را در زمينى كه هستيم ، با چشم عادى نمىتوانيم ببينيم ! زيرا خيلى دورند . البته اگر در آسمان هفتم : يعنى كرهء زحل يا در ما فوق آن باشيم ، ممكن است با چشم عادى فروغ آن اختران را ببينيم و يا در زمين باشيم و با چشم مسلح نگاه كنيم ، كه در اين صورت هم ، مشاهدهء آنها بعيد نيست . و البته پوشيده نماند كه نسبت ثوابت مرئى در جنب ثوابت نامرئى مثل نسبت واحد با هزاران ميليون مىباشد . « 1 » قسم دوم : نجوم شهابى و رجوم نيزكى است كه در آسمان دنيا يعنى در كرهء بخار زمين مثل قنديل فروزان در برابر چشم ما نمودار مىشود . اينها ستارگانى هستند كه به ساكنان كرهء بخار و اهل زمين روشنايى مىدهند .\r\nقسم سوم : نجوم سياره است كه در اوصاف « مباين » با دو قسم اول « ثوابت و رجوم » و در ماده « موافق » با آنهاست و ستارهء سيار به طور كلى فروزان و در جوف هواى كروى خود مىدرخشد ، چنان كه در خبر فرمود : « الثالثة معلقة فى الهواء » و اين در صورتى است كه كلمهء « معلقه » را به تخفيف « لام » بخوانيم . و يا مقصود اين است كه اين گونه ستارگان در هوا آويزانند ، بنابراين كه لام كلمهء « معلقه » را مشدّد دانيم . و در صورت همهء مضامين خبر ذكر شده مطابق آراى جديد است ولى مناسب با اين مقام فقط جملهء « الجزء الثاني » و بعد از آن است تا جملهء « الجزء الثالث » .\r\nدليل پنجم : در جلد 14 بحارالانوار و تفسير فرات ضمن خبرى طولانى از حضرت على عليه السلام است كه فرمود :\r\nوجَعَلَ في كلِّ سماءٍ شُهُباً مُعَلَّقةً ؛\r\nو قرار داد در هر آسمانى شهاب‌هاى آويزان يا فروزان .\r\n\r\n\r\n","description":"","footnote":"\r\n( 1 ) . مؤيد اين كلام است گفتار اخترشناسان كه آنچه را با ديدهاى عادى ديده مىشود تا شش‌هزار و آنچه با ابزارهاى فنى ديده مىشود بيشتر از صد و پنجاه ميليون مىدانند . ( ص )\r\n","page_name":" 410 ","page_number":410},
  {"content":"\r\n\r\n( بنابر تخفيف يا تشديد لام كلمهء معلقه ) اين خبر هم صراحت دارد در اين كه در آسمان‌ها - يعنى در كرهء بخار هر زمينى - شهاب‌ها و سنگ‌هاى متفرقه وجود دارد و همين معنا ، مختار متأخرين است ، زيرا شهاب و نيزك‌ها را مخصوص آسمان زمين ما نمىدانند ، بلكه مدعى هستند كه شهاب‌ها و نيزك‌ها اجرامى هستند كه مثل ماهيان بزرگ و كوچك در درياهاى فضا شناورند ! و گاهى به طور اتفاقى با زمين ما يا با سيارهء ديگرى تصادف كرده ، كرهء بخار آن را شكافته و به صورت شهابى نورانى سقوط مىكنند . معلوم نيست متقدمين از علماى اسلام ، با اين قبيل اخبار چه مىكردند ! زيرا اينها به طور صريح با نظام جديد موافق و بلكه از لحاظ منطوق و مفهوم با هيچ‌يك از مبانى فلسفهء قديم سازش ندارد ، و به همين دليل علماى مزبور چاره‌اى نداشتند جز « طرح » امثال اين اخبار ! يا تأويل بعيدى كه هيچ شاهدى مساعد آن نبوده است !\r\nدر بعضى از خطب نهج البلاغه نيز كلماتى هست كه مناسب با اين مقام است مانند اين كه در وصف آسمان دنيا فرمود :\r\n« ثمّ زيّنها بزينةِ الكواكبِ و ضياءِ الثَواقِب .\r\nإلخ » و چون در مسئلهء ششم اين كتاب به قدر وافى در اين معنا بحث كرديم ، ديگر تكرار نمىكنيم ، طالبين رجوع نمايند !\r\nدليل ششم : در بعضى اخبار بحارالانوار و الدر المنثور است :\r\nإنَّ القمَرَ والنُجومَ و الرُجومَ فوقَ السماءِ الدنيا ؛\r\nبه درستى كه ماه و ستارگان و تيره‌هاى شهاب در بالاى آسمان دنياست .\r\nظاهر اين خبر به هيچ وجه با مبانى پيشينيان سازش ندارد ، زيرا آسمان دنيا به عقيدهء آنان عبارت از فلك قمر است و نيز به پندار آنان وصول « رجوم » به فلك قمر محال است ، تا چه رسد به نفوذ در آن ! يا تفوق بر آن ، براى اين كه « رجوم » از « حوادث ارضى » است و فلك به عقيدهء آنها به طور كلى منزه از مسائل زمينى است ، پس مفاد خبر كه « رجوم » را در بالاى آسمان دنيا معرفى مىكند ، بنابر هيئت قديم راست\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nنمىآيد ، ولى بنابر مبانى هيئت جديد ، هيچ اشكالى ندارد و ظاهر خبر در كمال وضوح و صحت است چه آن كه آسمان دنيا هستند - به طورى كه گفتيم - بنابر هيئت جديد عبارت از كرهء بخار زمين است و بديهى است كه تفوق « رجوم » بر آسمان دنيا ، بدين معنا يا نفوذ رجوم در آن ، اشكالى كه ندارد هيچ ، بلكه محسوس و مشهود است ، زيرا تفوق ماه و ستارگان كه نيازى به توضيح ندارد ، رجوم در فضاى نامتناهى شناورند و غالب آنها در بالاى كرهء بخار زمين ما - يعنى آسمان دنيا - هستند منتهى به چشم ما نمىآيند ، مگر موقعى كه بعضى از آنها مجذوب يكى از كُرات شده و به طور تصادفى به هنگام عبور از كرهء بخار زمين ما « آسمان دنيا » را شكافته و از طرف ديگر بيرون جهد و يا جاذبهء زمين ما ، آن را به سوى مركز خود بكشد ! ؟ در اين صورت ، چنان كه نوشته شد ، مشتعل شده ، محسوس و آشكار مىگردد . پس مفاد خبر مزبور كه « رجوم » را در بالاى آسمان دنيا نشان مىدهد ، با اصول هيئت جديد - كه آسمان دنيا را به معناى كرهء بخار زمين مىگيرد - كمال مناسبت و موافقت را دارد .\r\nدليل هفتم : در جلد 14 بحارالانوار و كتاب نجوم سيد بن طاووس در ضمن يكى از خطبه‌ها ، حضرت مجتبى عليه السلام در وصف نجوم فرمود :\r\nثَّم أَجرى في السماءِ مَصابيحَ ضوؤُها في مُفَتَتِحها و جَعَلَ شِهابَها من نُجومِها الدراري المضيئةِ التي لو لاضوؤُها ما أَنفَذَتْ أبصارُ العِبادِ في ظُلْمَةِ الليلِ ؛\r\nپس جارى ساخت در آسمان چراغ‌هايى كه روشنى آنها در مقدم و قسمت جلو آنها است و آفريد شهاب‌هاى آسمان را از نجوم آن كه سپيد و درخشان است ، چنان نجومى كه اگر نور آنها نباشد در تاريكى شب چشم هيچ‌كس نمىبيند .\r\nمفاد اين خبر اشاره دارد به قولى كه از « اسكياپرلى » و ديگران نقل كرديم كه گفته‌اند :\r\nشهاب‌هاى نيزكى ، اجزاى دنباله‌دارهاى متلاشىشده هستند ؛ بدين تفصيل كه طبق خبر مرقوم روشنى آسمان به واسطهء مقدم و قسمت جلو آنهاست ، عبارت از\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nدنباله‌دارهاست ، زيرا ستارهء دنباله‌دار ، مثل « مصباح » مستطيل است و عمدهء روشنى در رأس و مقدمهء آن است كه آن را « نواة مذنب » يا « اصل نجم » و « هستهء مركزى » گويند و شهاب‌ها از نجوم اين مصابيح يعنى از « هسته‌هاى دنباله دار » متكون شده است ( مطابق ظاهر خبر ) .\r\nپس رأس دنباله‌دار عبارت از نواة يا اصل نجم است كه بعد از تلاشى و انهدام به شكل شهاب‌ها درمىآيد و « ذنب » يا « دنباله » عبارت از بخارى است كه سابقاً گفتيم متصل به « نواة » است و در نتيجهء « قرب شمس » حادث مىشود و اشعهء خورشيد كه بر مجموع هسته‌ها و بخار متصل به آن مىتابد ، يك‌جا روشن شده و ستارهء دنباله‌دار نمودار مىشود . پس خبر مزبور مطابق رأى متأخرين ، شهاب‌ها را ناشى و متولد از دنباله‌دارها معرفى مىكند و ممكن است تفسير بهترى هم داشته باشد .\r\nدليل هشتم : در كتاب علل الشرائع ابن بابويه و جلد 14 بحارالانوار و تفسير برهان و انوار نعمانيه است كه از حضرت على عليه السلام پرسيدند : مقصود از كلمهء « طارق » كه در قرآن مثل : « وَالسَّماءِ وَالطّارِقِ » وارد شده چيست ؟ فرمود :\r\nهو أحسنُ نَجمٍ في السماءِ و لَيسَ يَعرِفُه الناسُ و إنّما سُمِّي الطارقُ ، لِأَنَّه يَطْرُقُ نُورُهُ سَماءاً أسماءاً إلى سَبعِ سَمواتٍ ثمّ يَطرُقُ راجِعاً حتى يَرجعُ إلى مَكانِهِ ؛\r\nطارق نيكوترين ستاره‌اى است در آسمان و مردم آن را نمىشناسند و از اين جهت « طارق » ناميده شده است كه نورش به طبقات آسمان ، يكى بعد از ديگرى مىرسد ، و بالاخره از هفت آسمان درمىگذرد . و سپس برگشته از آسمان به آسمان ديگر نزول مىكند ! تا به مكان نخستين خود برسد .\r\nاين خبر از چند جهت در تعريف ستارهء دنباله‌دار ظهور دارد :\r\nيكى اين كه آن را زيباترين ستارهء آسمانى شمرده ، زيرا نجوم اعم از ثوابت و سيارات در شكل و زيبايى با هم متقارب يا در يك رتبه‌اند و هيچ يك را مزيتى نيست مگر در مقدار نور و حجم ، خلاف ستارهء دنباله دار كه در حسن صورت و زيبايى منظر\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nو ظرافت شكل ، بر جميع كواكب برترى دارد . تعجب از كسانى است كه « طارق » را به سيارهء « زحل » تفسير كرده‌اند ، با اين كه « زحل » اگر زشت‌ترين ستاره‌ها نباشد ، به طور قطع زيباترين نيست !\r\nجهت ديگر اين كه : اسم « طارق » را بر آن اطلاق كرده ، زيرا كه « طروق » به معناى « نزول » ناگهانى و سير شديد است كه از خصايص دنباله‌دار است .\r\nجهت ديگر آن كه فرموده : مردم آن را نمىشناسند ؟ زيرا به طورى كه نوشته شد در گذشته دور هيچ كس نمىدانست كه دنباله‌دارها جزو ستارگانى هستند ، تا بعد از هزاره هجرى و ظهور « تيخو براههء » دانماركى . پس امام على عليه السلام اول كسى است كه ستارهء دنباله‌دار را به مردم معرفى فرمود . « تيخو براهه » نخستين كسى است كه امر آن را روشن ساخت .\r\nپيشينيان حتى در زمان حضرت رسول صلى الله عليه و آله و بعد از او هم دنباله‌دار را از « حوادث ارضى » مىدانستند ، پس امام على عليه السلام در درجهء اول تعريف ، و « تيخو براهه » در مرحلهء دوم آن را از جنس نجوم آسمانى معرفى و اعلام كرده‌اند .\r\nجهت ديگر جملهء « يطرق نوره سماءاً و سماءاً . . . » است كه اين صفت از خصايص دنباله‌دار است ، چنان كه در فرق چهارم از چهار فرق بين دنباله‌دارها و سيارات در صدر اين مسئله ذكر شد . و خلاصه آن كه : ستارهء دنباله‌دار به عقيدهء متأخرين از « فلك اعلى » شروع به سير « نزولى » كرده و آسمان به آسمان ، سير مىكند تا از همه درگذشته ، به دور مركز خورشيد بچرخد ! و سپس برگشته و در سير « صعودى » نيز ، آسمان به آسمان بالا مىرود تابه محل نخستين خود برسد و اين كه در خبر مرقوم است « نور آن آسمان به آسمان سير مىكند » واقعاً مقصود اين نيست كه نور دنباله‌دار سير نموده از هفت آسمان مىگذرد ، زيرا اين صفت انحصار به نور دنباله‌دار ندارد ، بلكه هر نورى به طور كلى اين طور است . پس مقصود اصل « جرم نورانى » آن است كه خود به تنهايى اين مسافرت را انجام مىدهد !\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nبارى خبر مزبور بهترين عبارتى است كه با بهترين روش جزئيات حالات ويژه ستاره دنباله‌دار را مطابق هيئت جديد شرح داده و در واقع صحت نظام جديد و صدق شرع سديد اسلامى را حجتى روشن است : « إِنَّ فِى ذ لِكَ لَذِكْرى لِمَنْ كانَ لَهُ قَلْبٌ أَوْ أَلْقى السَّمْعَ وَهُوَ شَهِيدٌ » .\r\n* * * *\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n\r\nمسئلهء چهاردهم : در تعدد عوالم و نظامات\r\nپرسش : به عقيدهء دانشمندان عصر حاضر ، همه نجوم ثابت با اين كثرت و دورى از خورشيد هر يك به طور مستقل خورشيدى بزرگ هستند . و در گرد هر يك از آنها سيارات بزرگى - خيلى بيش از سيارات شمس ما - دوران دارد . و شرايط اراضى آن سيارات ، اجازهء تكون حيوان و نبات و حركات آنها را نمىدهد . . . آيا شرع مقدس اسلام را در اين موضوع نظريهء موافق دارد يا مانند پيشينيان با آن مخالفت كرده ؟ يا همچو شرايع ديگر ساكت است ؟\r\nپاسخ : در اين كتاب به طور مكرر اشاره نموديم كه مطابق نظريهء حكما و فلاسفهء قديم ، عالم فيزيكى عبارت است از كرهء واحد متشكل از سيزده كره كه نُه تاى از آنها « افلاك كلى » و چهار تاى آن عبارت از طبقات « عناصر اربعه » است . و زمين ما - كه يكى از طبقات عناصر است - مركز تمامى حركات و نقطهء مستقر در وسط عالم فيزيكى و پيچيده و احاطه شده به دوازده كرهء ديگر است - چنان كه در شكل شمارهء ( 1 ) گذشت - و نيز مطابق عقيدهء پيشينيان كواكبى كه ما « ثوابت » مىناميم ، اجرام عظيم تاريكى هستند و تمامى آنها از خورشيد ما كسب نور مىكنند و همهء آنها در صفحه فلك هشتم قرار دارند و در فلك نهم هيچ جرمى نيست و از اين جهت آن را « فلك اطلس » ناميده‌اند ، چه نه اسمش را نقطه و نه جسمش را نقشى است ! و دلايلى\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nآورده‌اند كه مفهوم كلى « عالم فيزيكى » منحصر به آن چيزهايى است در جوف اين فلك قرار دارند و وجود عالم ديگرى سواى آن ، محال است ! جمعى از علماى مسلمان هم در مراتب مزبور ، با پيشينيان موافقت داشته و « عرش » را به « فلك اطلس » تفسير كرده و « كرسى » را كه محيط بر آسمان‌ها و زمين‌هاست ، « فلك ثوابت » دانسته‌اند !\r\nو اما اخترشناسان و حكما و فلاسفهء جديد ، در نزدشان به ثبوت رسيده است كه سيارات شمس ما و اقمارشان ، همگى از خورشيد كسب نور مىكنند . و وسعت عالم شمسى ما - كه مركز آن جرم شمس و سرحدش مدار نپتون است - يك هزار و پانصد ميليون فرسنگ است ! و از فرط بُعد است كه ساكنان « كرهء نپتون » ، خورشيد را مثل يك ستارهء خيلى كوچكى مىبينند و مقتضاى اين وضع اين است كه نور خورشيد از نپتون به بعد به تدريج متلاشى و نابود شود . بنابراين محال است كه « نجوم ثابت » از شمس ما كسب نور كنند ، زيرا چندين هزار برابر فاصله نپتون ، از خورشيد ما دورترند و نور خورشيد ما در نپتون هيچ اثرى از آن نتواند بود .\r\nملاحظه مىكنيد كه بعضى از دنباله‌دارها با اين كه چهارده برابر نپتون از خورشيد ما فاصله دارند ، باز مجذوب خورشيد ما هستند و در دايره جاذبهء كوكب ديگر قرار نمىگيرند پس چقدر بايد « كواكب » ديگر دور تر باشند كه در جذب اين قبيل دنباله‌دارها نتوانند با خورشيد ما مقابله كنند ؟\r\nمثال ديگر براى وضوح مطلب اين كه : تلسكوپ‌هاى مجهزى كه « زحل » را با آن فاصلهء زياد در چشم ما هزار بار بزرگ مىكند ، از بزرگ كردن ثوابت عاجز است و فقط قدرى آنها را روشن مىنماياند . پس با فرض اين همه دورى از خورشيد ما ، چگونه كسب نور توانند كرد ؟ و چون ما به روشنى مىبينيم كه ثوابت درخشان هستند ، ناچار بايد بگوييم اين روشنى از خود آنهاست ، نه مولود و نتيجهء اكتساب از شمس ما .\r\n« فانديك » در كتاب أرواء الظماء مىگويد : نزديك‌ترين ثوابت نسبت به خورشيد\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nما ، نهصد هزار برابر از دورى خورشيد نسبت به ما ، دور تر است !\r\nدر مجلهء الهلال مصر ، نوشته شده است « 1 » : نزديك‌ترين « ثوابت » نسبت به زمين ما ستارهء « دلفا » « 2 » است و اين سياره بعد از دقت زياد ، فرقى را كه با اختلاف منظر سالانه اتخاذ مىكند ، يك ثانيه است ! و از اين ميزان استفاده مىشود كه بعد « دلفا » نسبت به ما 000 / 000 / 000 / 000 / 20 يعنى بيست ترليون مايل است و با اين كه نور درهر ثانيه يكصد و نود و دو هزار مايل مسافت طى مىكند « 3 » نور « دلفا » سه سال وقت لازم دارد تا به ما برسد ، پس چه رسد به ثوابتى كه وصول نورشان به ما صد يا هزار سال بيشتر وقت مىخواهد ! و هيچ اختلاف منظر سالانه ندارند و اختلاف منظر در شكل شمارهء 24 واضح مىشود :\r\n\r\n\r\n","description":"","footnote":"\r\n( 1 ) . مجله الهلال ، سال 1909 م ، ص 478 .\r\n( 2 ) . « دلفا » ( با فتح دال و الف ) مقصوده در آخر شايد كلمه‌اى عربى به معنا نزديك باشد از ماده « دلف » و « از دلف » به‌معنا قرب و تقرب آن‌جايى كه « دلفا » نزديك‌ترين ثوابت به منظومه شمسى ماست .\r\n( 3 ) . برتراندراسل در مقاله‌اى تحت عنوان « جهان عقل در حال گسترش » اطلاعاتى دربارهء خورشيد و كهكشان ما ، دراختيار ما مىگذارد : « . . . نور خورشيد در مدت 8 دقيقه به زمين مىرسد در صورتى كه نور نزديك‌ترين ستارهء ثابت در مدت چهار سال به ما مىرسد و اين ستارگانى كه به صورت منفرد با چشم ديده مىشود نزديك‌ترين همسايگان ما در مجموعه عظيمى است كه به نام كهكشان خوانده مىشود . كهكشان ما دستگاهى است كه همه ستارگانى را كه با چشم غير مسلح مىبينيم شامل است . ولى آن خود يكى از ميليون‌ها كهكشان ديگر است . درست عدد اين كهكشان‌ها يا مجموعه‌هاى اخترى را نمىدانيم ، زيرا كه هر روز قدرت ديد رصدخانه‌ها بيشتر مىشود و مجموعه‌هاى تازه‌اى كشف مىشود .\r\nبا پاره‌اى ارقام بهتر مىتوان تصورى از بزرگى جهان پيدا كرد ، فاصله ميان ما و نزديك‌ترين ستاره ثابت نزديك 40 ميليون ميليون كيلومتر است ، كهكشان ما كه در واقع ولايت كوچكى از مملكت جهان عظيم است كه در آن زندگى مىكنيم و حدود سيصد هزار ميليون ستاره دارد و ميليون‌ها كهكشان ما در جهان هست و فاصلهء ميان يك كهكشان ديگر به اندازه دو ميليون سال راه نورى است .\r\nوزن خورشيد دو بليون بليون تن است و كهكشان ما در حدود 165 هزار ميليون برابر خورشيد وزن دارد .\r\nميليون‌ها كهكشان شبيه كهكشان ما در جهان است با وجود اين همه ماده كه در سراسر جهان پراكنده است بيشتر جهان خالى يا تقريباً خالى است » . ( كيهان هفته ، شمارهء 82 ، ص 87 ، ترجمه احمد آرام ) در اين باره كتاب مرزهاى نجوم تأليف « فرد هويل » ترجمه رضا اقصى ؛ اطلاعات جالب‌ترى به شما مىدهد . ( خ )\r\n","page_name":" 418 ","page_number":418},
  {"content":"\r\n\r\nچنان كه در كتاب ارواء الظماء نوشته شده است : يك ستارهء « قدر 16 » ، بعُدش از ما كمتر از 23 هزار برابر بعُد « شَعرى » نيست ، پس نور آن در پنج هزار سال به ما مىرسد ! و بنابراين ، ديگر حساب بعُد نجم « قدر 28 » با خداست !\r\nپس با اين ابعاد - كه اشاره شد - اكتساب نور ثوابت از خورشيد ما غير معقول و جزو محالات است ، زيرا چنان‌چه گفتيم نور خورشيد ما بعد از مدار نپتون - بدين نزديكى نسبى - متلاشى و معدوم مىشود ! و ناچار بايد گفت : ستارگان ثابت خود نورانى و مستقل هستند و هيچ ارتباط و علاقه به عالم خورشيد ما ندارند . و وقتى كه ثابت شد ثوابت خود نورانى هستند و « نور و نار » از خود آنها به اطراف مىتابد ، به طور لزوم ثابت مىشود : آنها خورشيدهاى مستقل هستند و هزاران بار از خورشيد ما بزرگ‌تر !\r\nنمايش تصوير\r\nشكل شمارهء 24 - مقياس بعد شمس از زمين\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nدر توضيح عظمت و بزرگى حجم ثوابت همين بس كه : خورشيد ما با اين بزرگى ، در سيارهء نپتون مثل ستارهء كوچكى ديده مىشود و بعد از نپتون نور آن پراكنده شده و ديگر ديده نمىشود با اين كه بُعد نپتون به چندين ميليون فرسنگ نمىرسد ولى ستارهء « دلفا » با اين كه بُعد آن از ما ، ده هزار برابر نپتون از خورشيد است ، باز آن را روشن و آشكار مىبينيم . اين حالِ « دلفا » است كه نور آن در مدت سه سال به ما مىرسد ! پس چگونه خواهد بود عظمت « شَعرى » كه وصول نور آن به ما ، بيش از بيست سال وقت مىخواهد ؟ و با اين حال باز هم آن را مىبينيم . و با اين مقايسه مقدار جرم شمس ما با آن شموس ، تا اندازه‌اى روشن شد و در واقع نسبت آن با هر يك از آنها ، مثل نسبت گردويى با كوهى بزرگ است « 1 » .\r\n\r\n\r\n","description":"","footnote":"\r\n( 1 ) . در مجلد 45 مجلهء المقتطف ، ص 310 ، مقاله‌اى است تحت عنوان « روشنايى ستارگان » . در اين مقاله بيان شده است :\r\nدكتر « دبزون » در سخنرانى خود در انجمن علمى لندن مىگويد : در نتيجهء مقابله و مقايسهء ابعاد ستارگان و اندازهء نور پراكنى يا نورى كه از آنها به ما مىرسد ، ظاهر و آشكار مىگردد كه در فاصلهء فلكى كه ميان ما و فلكى كه در فاصلهء - هر برسك معادل دويست هزار برابر فاصلهء زمين از خورشيد است - ستارگانى وجود دارد كه شماره آنها و مقدار نور پراكنى آنها مطابق جدول زير است :\r\n24 ستاره نور پراكنى آنها 100 مقابل نور پراكنى خورشيد است .\r\n340 ستاره نور پراكنى آنها 50 مقابل نور پراكنى آفتاب است .\r\n1350 ستاره نورپراكنى آنها 25 مقابل نور پراكنى خورشيد است .\r\n4840 ستاره نورپراكنى آنها 10 آفتاب است .\r\n23200 ستاره نور پراكنى آنها يك آفتاب است .\r\n93300 ستاره نورپراكنى آنها 1 / 10 آفتاب است .\r\nبنابراين ستارهء قطبى از نوع اول است ، زيرا فاصلهء آن تا زمين 20 برسك يا چهار ميليون برابر فاصله خورشيد از زمين است و اگر فاصله اين ستاره به اندازه فاصله خورشيد مىبود ، نور آن صد برابر نور خورشيد ما به نظر مىرسيد در آسمان ستارگانى دور تر از ستاره قطبى و پرنورتر از آن وجود دارد و از جمله 269 ستارهء سرخ رنگ است كه در فاصله هزار برسكى - يا دويست ميليون بيشتر از فاصلهء خورشيد از زمين - قرار گرفته است و اگر خورشيد ما در چنين فاصله‌اى قرار مىگرفت ، به صورت ستاره‌اى به اندازهء پانزدهم يا شانزدهم ديده مىشود در -\r\n","page_name":" 420 ","page_number":420},
  {"content":"\r\n\r\nبارى امروز در نزد حكما ، اين مسئله مسلم است ستارگان ثوابت كه خود خورشيدهايى هستند ، بسيار عظيم مىباشند و كوچك نمودن آنها در نظر ما به واسطهء فاصله زياد و دورى است ، چنان كه اگر خورشيد ما هم از دور ديده شود ، چون يك ستاره كوچك به نظر خواهد آمد !\r\nدر فصل 14 از هيئت كتاب النقش فى الحجر نوشته شده است : خورشيد يكى از نجوم است و در نظر عادى ما از همه روشن‌تر و بزرگ‌تر است ، زيرا كه از ساير نجوم به ما نزديك‌تر است . و نظام شمسى عبارت از يك سلسله اجرام سرد است كه به دور يك جرم گرم مىچرخند و زمين ما ، مثل ساير سيارات است و خورشيد مانند ساير نجوم درخشانى است كه با ابعاد فوق تصورى ، فضاى هستى را پر كرده‌اند . . . خواه ستارگان نزديك باشد و خواه ستاره‌هاى بروج دوازده گانه و يا اختران كهكشان . . .\r\nچنان چه در شكل شمارهء 25 پيداست :\r\n\r\n\r\n","description":"","footnote":"\r\n- حالى كه اين ستارگان ، به اندازهء 1 / 92 و اندازهء يازدهم است و بنابراين ، نور پراكنى آن 250 تا 630 بار بيشتر از نور پراكنى خورشيد ماست و نسبت « چگالى ستارگان » با نسبت دورى آنها از زمين اختلاف مىپذيرد ؛ مثلًا اگر « چگالى ستاره‌اى » كه در صد برسكى ما واقع است « يك » فرض كنيم « چگالى » ستارهء واقع در پنجاه برسكى 30 / 1 و در 200 برسكى 70 / 0 و در 300 برسكى 48 / 0 و در 400 برسكى 32 / 0 و در 500 برسكى 21 / 0 خواهد بود ، ستارگان زرد رنگ كه تقريباً نزديك‌ترين ستاره‌ها به زمين هستند ، فاصلهء يك دهم آنها تا زمين كمتر از 100 برسك و فاصلهء يك دهم ديگر بيش از 500 برسك است و فاصلهء هشت دهم باقى در اين فواصل است و اگر از ستارگان زرد رنگ درگذريم و به ستارگان آبى رنگ يا پرتقالى برسيم ، از لحاظ شدت نور پراكنى ما بين 90 تا 95 درصد مىبينيم . . . . ( مؤلف )\r\n","page_name":" 421 ","page_number":421},
  {"content":"\r\n\r\nنمايش تصوير\r\nشكل شمارهء 25 - بروج دوازده گانه و منظرهء كهكشان\r\nاز مسائل روشن بين اخترشناسنان اين است كه خورشيد ما ستاره‌اى است از ثوابت ! چنان چه در كتاب النقش فى الحجر در فصل 14 بيان كرده و مىنويسد : اين خورشيد ما ستاره‌اى است از ستارگان كه نورش از همهء ستارگان بيشتر و از تمامى آنها بزرگ‌تر است ، چون از تمامى ستارگان به ما نزديك‌تر است و منظومهء شمسى يك سلسله جرم‌هاى سردى است كه به دور يك جرم گرم مىگردند ، و زمين ما مثل سيارات و خورشيد مثل ستارگان « چرخ زننده » در فضاى وسيع ، كه دورى آنها را عقل بشر درك نمىكند . . . مانند صورت‌هاى ستارگان ، يا ستارگان بروج دوازده گانه و كهكشان كه از به هم چسبيدن ستارگان كوچك به وجود آمده‌اند !\r\nاخترشناسان دربارهء كهكشان گفته‌اند فاصلهء اين ستارگان به هم پيوسته - در نظر ما - از يكديگر ، بيشتر از فاصلهء خورشيد از ماوراى نپتون است و هر يك از ثوابت\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nآفتابى است كه سياراتش به دور او چرخ مىزنند ! اما خود آن سيارات ، به چشم ما ديده نمىشوند ، براى اين كه آنها اجرام تاريك هستند و آفتاب‌هاى آنها ظاهر مىشوند ، چون مثل خورشيد ما ، اجرام روشنى مىباشند .\r\nدر كتاب دايرة المعارف بستانى آمده است : نزديك‌ترين « ستاره ثابت » را اگر از نقطه نظر « بُعد » با دورترين « ستاره سياره » مقايسه كنيم باز « ثابت » دور تر از ماست و « سيار » به ما نزديك‌تر از آن ثابت است . و هر يك از ثوابت ، كه ما شب‌ها در آسمان صاف مىبينيم ، آفتابى است نورانى و درخشان كه مثل خورشيد ما بر عوالم و نظام‌هاى پيرامون خود روشنى و حرارت مىدهد .\r\nمؤلف گويد : اين مطلب فرع بر اين است كه همهء ثوابت خورشيد باشند ، يعنى سيارات ديگرى موجود باشد كه با عالم و نظامى شبيه عالم و نظام ما به دور ثوابت بگردد و پاره‌اى از ثوابت هميشه در دَوَران خود ، به شكل « مارپيچى » هستند چنان كه نمونه آن در شكل شمارهء 26 ديده مىشود : « 1 »\r\n\r\n\r\n","description":"","footnote":"\r\n( 1 ) . آخرين تصويرى كه از « سحابى بازتاب » به دست آمده ، اسرار تازه‌اى در عالم سحابىها كشف مىكند و بار ديگر بشر را در برابر عظمت خلقت حيران مىسازد : « . . . تصوير جديدى كه توسط تلسكوپ فضايى هابل شكار شده است ، تودهء ابر مانندى به نام « سحابى بازتاب »  ( Reflection nebula )  را نشان مىدهد كه در آن مرزهاى واضح ميان ابرهاى تابناك و ابرهاى تاريك كيهانى جلوه‌گر است .\r\nبر اساس نظريات مؤسسه علمى تلسكوپ فضايى ، در « سحابى بازتاب » كه خود در مجاورت « سحابى جبار » قرار دارد ، ابرهاى تابناك بر اثر بازتابش نور ستاره‌اى « اوريونيس »  ( Orionis )  به درخشش در مىآيند . اين ستاره ، اختر جوانى است كه تقريباً دو برابر داغ‌تر از خورشيد است . با آن كه مادهء كيهانى پيرامون ستارهء اوريونيس مانند مه درخشان پيرامون يك چراغ خيابانى تابش مىيابد ، ولى نور آن قادر به گذر از ميان ابر تيرهء سايه افكنده بر منطقه ميانى تصوير نمىباشد . اين مه كيهانى با شكل عجيب و نامتداول خود كه « گلبول باك » خوانده شده است ، مجموعه‌اى از گازها ، ملكول‌ها و غبارهاى متراكمى است كه نور پشت خود را جذب مىكند . با اين وجود روشن‌ترين پرتوهاى اوريونيس در پيرامون لبهء تصوير تاريك و درست در سمت چپ آن ديده مىشود . اين ستاره با دمايى در حدود 000 / 10 درجه سلسيوس فروزش دارد و جرم آن سه برابر جرم خورشيد است ، ولى در عين حال ابرى از مواد بازمانده از دوران تولد خود را كه « سحابى بازتاب » را تشكيل مىدهند ، همراه خود نگه -\r\n","page_name":" 423 ","page_number":423},
  {"content":"\r\n\r\nنمايش تصوير\r\nشكل شمارهء 26 - سحابى مارپيچى\r\nو اين قسمت را « خورشيد ناپخته » خوانند و « پختهء آن » ! خورشيد نورانى سيارى است كه به دور خود مىچرخد ، مانند خورشيد ما و دانشمندان عصر حاضر دليلى بر اين مطلب ندارند جز گمان و ظن ، به ويژه بنابر نظريه‌اى كه در بحث مبدأ تكوين\r\n\r\n\r\n","description":"","footnote":"\r\n- داشته است .\r\nسحابى بازتاب در فاصلهء 1500 سال نورى از زمين و در منطقه‌اى از كهكشان راه شيرى قرار گرفته است كه در آن ستارگان بسيارى در حال تولد مىباشند . به گفته ستاره شناسان ممكن است يكى از اين ستارگان در حال تولد ، در داخل « گلبول باك » و همگام با متراكم شدن گازها به وسيلهء فشار حاصل از جاذبه آنها ، در شرف تشكيل باشد .\r\nگروه ستاره‌شناسنان هابل هريتج درهمكارى با دانشمندان تگزاس و ايرلند ، توانسته‌اند تصوير مذكور را كه در ژانويهء سال 2000 توسط تلسكوپ فضايى هابل برداشته است ، در ماه مارس همين سال بازيابى كنند .\r\nمديريت و كاربرد تلسكوپ مدارى هابل توسط مؤسسهء علمى تلسكوپ فضايى كه در شهر بالتيمور از ايالت مرى لند آمريكا قرار دارد ، انجام مىگيرد . ( خ )\r\n","page_name":" 424 ","page_number":424},
  {"content":"\r\n\r\nخورشيد و سيارات نوشته شده ( رجوع شود به مسئلهء تكوين عوالم و اجرام ) ، زيرا خصايص و عواملى كه در خورشيد ما تأثير كرده ، باعث پيدايش اراضى و اقمار و تكوين حيوان و نبات در آنها شده به احتمال زياد بايد در باقى شموس هم موجود باشد ، پس بعيد نيست كه آن شموس هم داراى نظامات و عوالمى مثل نظام و عوالم ما باشند !\r\nاين حدس با مقتضيات حكمت بالغهء الهى هم موافق است : و در حقيقت خداوند وجود خورشيد ما را مهمل نگذاشته و فيض خود را در آن ، به هيچ وجه معطل نداشته بلكه قوى و طبايع و انوار و حرارت ذخيره شده در آن را مورد بهره بردارى خلق قرار داده و زمين‌هاى بزرگ زيادى از آن ايجاد نموده كه در پيرامونش مىگردند و از نعمت‌هاى آن بهره‌مند مىشوند و انواع مواليد و مواد و حيوانات و جمادات در آنها نشو و نما مىكنند و بالاخره به اندازهء آثار وجودى بر آن مترتب داشته كه عقل بشر از درك آن عاجز است .\r\nخلاصه آن كه نعمت و حكمت خداوند كه در خورشيد ما اين قدر مصالح و منافع فوايد قرار داده - با اين كه نسبت به ساير خورشيدها خيلى كوچك‌تر است - ممكن نيست كه ساير خورشيدهاى بدان عظمت و كثرت را مهمل و بدون استفاده رها نموده و آنها را داراى عوالم و نظاماتى قرار نداده باشد . پس حدس حكما و فلاسفه به وجود نظاماتى در اطراف ستارگان ثابت ، حدس بى مأخذى نيست و نزديك به باور است !\r\nبعضى شواهد هم آن را تأييد و تقويت مىكند : از قبيل اكتشاف سياره‌اى كه به دور كوكب « شَعرى » سعى مىكند ، چنان كه اين مطلب را « فيكلس ورنهء » فرانسوى ادعا كرده است يا از قبيل اكتشافى كه حكيم « باليزا » در « زيج وين » به كشف آن موفق شده و مطابق نقل مشهد الكائنات سيارهء در برج سنبله ديده كه اسم آن را « اوتوريا » گذاشته كه مانند يك ستاره از قدر دوازدهم است !\r\nروى اين اصل و مبانى ديگر كه در مسئلهء وجود حيوان در سيارات ديگر ذكر\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nنموديم ، حكما حدس زده‌اند : سيارات آن خورشيدها هم ، داراى نبات و حيوان و حتى امكانات زندگى كامل هستند هر چند حيوانات آنها از لحاظ شكل و ظاهر و چگونگى ، با حيوانات زمين ما مختلف باشند بر حسب امكاناتى كه خورشيدهاى آنها بر ما دارد !\r\n\r\nتعدد عوالم\r\nاما ديانت اسلامى ، پوشيده نيست كه مقالات شرع اسلامى در اين مسئله هم در موافقت با هيئت جديد ظهور دارد بلكه صريح در اين است كه جهان هستى منحصر در يك عالم يك نظام شمسى نيست ، بلكه خداوند به فيض كامل خود شموس بسيارى چون خورشيد ما آفريده كه همه داراى مخلوقاتى هستند زنده و ناطق ! مانند مخلوقات زنده و ناطق نظام شمسى ما . . . و به واسطهء فقدان روابط نه آنها از وجود ما اطلاع دارند و نه ما از وجود آنها . . . و در واقع عالم هستى مركب از عوالم و نظامات نامحصور است « 1 » كه هر يك از آنها مشتمل بر آسمان‌ها و زمين‌ها و حيوانات و نباتات\r\n\r\n\r\n","description":"","footnote":"\r\n( 1 ) . در يكى از مطبوعات علمى آمريكا مطالب جالبى در اين باره چاپ شده كه ترجمه فارسى آن در مجله‌اى منتشرشد و اينك خلاصه آن :\r\nده هزار ميليون خورشيد\r\n[ يكصد سال 
  ] قبل يعنى در آغاز اين قرن وقتى مردم مىشنيدند كه در كهكشان ما سى ميليون خورشيد وجود دارد از فرط حيرت انگشت به دهان مىبردند و مىگزيدند ولى امروز معلوم شده كه فقط در كهكشان ما ده هزار ميليون ستاره يعنى خورشيد هست .\r\nكهكشان ما همين لكه‌هاى سفيد است كه شب در آسمان ديده مىشود و مثل اين كه آسمان را به دو قسمت متساوى تقسيم مىنمايد .\r\nما وقتى هنگام شب بدون دوربين ، كهكشان را از نظر مىگذرانيم ، حقير جلوه مىنمايد و حتى جلوه ابرهاى انبوه يك روز زمستان يا بهار را ندارد ولى اگر به وسيله يك دوربين بزرگ فلكى مثل دوربين رصدخانه كوه ويلسون ( در آمريكا ) يا دوربين بزرگ رصدخانه كوه پالومر ( در آمريكا ) كه وسعت دهنه آن پنج متر است كهكشان را از نظر -\r\n","page_name":" 426 ","page_number":426},
  {"content":"\r\n\r\nمىباشد ، همان طورى كه حكماى متأخر ، بعد از هزاره هجرى آن را تقرير كرده‌اند .\r\nچند فقره از مقالات وارده در اين باب براى اثبات مدعى بيان مىشود :\r\n\r\nمقالهء اول\r\nخبرى است در كتب خصال ، بحارالانوار ، منتخب البصائر ، مختصر ، انوار نعمانيه ،\r\n\r\n\r\n","description":"","footnote":"\r\n- بگذرانيم مىفهميم چقدر عظمت دارد . خورشيدها در كهكشان ما طورى يكى بعد از ديگرى قرار گرفته كه شمردن آنها امكان ندارد و هنوز هيچ منجّمى نتوانسته با دقت تعيين كند كه در كهكشان ما چند خورشيد موجود است و فقط از روى تخمين گفته‌اند كه ده هزار ميليون خورشيد در كهكشان ماست .\r\nبدين ترتيب كه يك قسمت از كهكشان را « محدود » كرده ، خورشيدهاى آن را شمرده‌اند و از روى آن مىگويند كه كهكشان ما ده ميليارد خورشيد دارد و ممكن است شماره خورشيدها خيلى بيش از اين باشد ، چون ستارگان كهكشان آن قدر انبوه است كه قسمتى از آنها حاجب قسمت ديگر مىشود و نمىگذارد كه منجم قسمت‌هايى را كه در عقب آنها قرار گرفته ببيند ، ولى عمق شگرف كهكشان نشان مىدهد كه در پس خورشيدهاى ظاهرى خورشيدهاى ديگر وجود دارد . در بين خورشيدهاى كهكشان ما شموسى هستند كه ده ميليون مرتبه از خورشيد ما بزرگ‌تر مىباشد .\r\nشماره كهكشان‌هاى جهان چقدر است ؟\r\nبه وسيلهء دوربين رصدخانه كوه « پالومر » در آمريكا مىباشد و آن دوربين مىتواند طيف كهكشان‌هايى را كه در فاصله هزار ميليون سال نورى قرار گرفته است ببيند . ( سال نورى عبارت است از مسافتى كه نور با سرعت ثانيه‌اى سيصد هزار كيلومتر در مدت يك سال طى مىكند - مترجم ) . ولى گاهى از ماوراى هزار ميليون سال نورى روشنايىهايى به چشم مىرسد كه به منجمان رصدخانه كوه « پالومر » مىفهماند كه در آن‌جا هم كهكشان‌ها به چشم مىرسد .\r\nضعف دوربين‌هاى فلكى مانع از اين است كه بتوانند بيش از فاصله هزار ميليون سال نورى را ببيند ليكن يقين دارند كه در ماوراى آن منطقه هم ، باز كهكشان هست .\r\nدر تمام اين كهكشان‌ها فعاليت وجود دارد و اتم‌ها بر اثر تفكيك تغيير عنصر مىدهند و مبدل به عنصر ديگر مىگردند . بر اثر آن فعاليت « پرتون » هاى هسته مركزى كه داراى شارژ مثبت است ، وارد فضاى بيكران مىشود و با سرعت نور به راه مىافتد و در اطراف پراكنده مىشود و قسمتى از آن به زمين مىرسد . با توجه به اين كه بعضى از كهكشان‌ها تا كره خاك هزار ميليون سال نورى يا بيشتر فاصله دارند ذرات اشعه كيهان كه از آن كهكشان‌ها به راه مىافتد مدت هزار ميليون سال در راه هستند تا به زمين برسند . اگر ذرات مزبور از كهكشان ما به راه افتاده باشند با سرعت سير نور هر ثانيه سيصد هزار كيلومتر از بيست و پنج تا هفتاد و پنج هزار سال در راه خواهند بود ، ( بسته به نزديكى و دورى ستاره‌اى كه از آن‌جا به راه مىافتد ) تا اين كه به زمين و اصل گردند . ( خ )\r\n","page_name":" 427 ","page_number":427},
  {"content":"\r\n\r\nشرح صحيفهء سجاديه ، تفسير نورالثقلين و غيره از كتب قديم شيعه به اسناد قوى از حضرت صادق عليه السلام كه فرمود :\r\nإنّ للَّه‌عزّوجلّ اثنى عشر ألف عالم كل عالم منهم أكبر من سبع سموات و سبع أرضين ما يرى عالم منهم أنّ للَّه‌عزوجل عالماً غيرهم ، إلخ ؛\r\nخدا را دوازده هزار عالم است كه هر يك بزرگ‌تر از هفت آسمان و زمين است و هيچ يك از آنها ، خبر از وجود عالم ديگرى غير از خود ندارند .\r\nشرح : اين خبر به طور وضوح منطبق با رأى معاصران است كه مىگويند : عالم هستى مركب از هزاران عالم « نظام شمسى » است و هر عالمى مشتمل بر آسمان‌ها و زمين‌هاى بزرگ‌تر از آسمان و زمين ما مىباشد . علاوه بر اين در خبر مزبور اشاراتى است بر اين كه كائنات زنده و عاقل هم در آن وجود دارد : چه ارجاع ضمير ذوى العقول - مثل كلمات منهم و غيرهم در خبر مزبور - به عوالم ، به اعتبار اهالى و ساكنان آنهاست و اگر زنده و عاقل نبودند ، بايستى - منها و غيرها - گفته مىشد ! و ديگر نفى علم خاص از آنها ، يعنى خصوص علم به وجود عالم ديگر ، دليل وجود « علم عام » در آنهاست .\r\nنمايش تصوير\r\nشكل شمارهء 27 - سحابىاى است كه ستاره‌اى آن را روشن و مرئى ساخته است\r\n( عكس از رصدخانه منت ويلسون - كتاب نجوم براى همه )\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nنمايش تصوير\r\nشكل شمارهء 28 - تشكيل مارپيچ‌ها در يك كهكشان دواير ، نشانه حركت ستارگان است قسمت‌هاى سايه‌دار گاز و غبار را نشان مىدهد .\r\nشكل شمارهء 29 - طبقه بندى صور كهكشانى : كروى ، بيضوى ، مارپيچ معمولى ، مارپيچ مسدود .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nنمايش تصوير\r\nشكل شمارهء 30 - سحابى مارپيچى در « دؤابه » كه جزيره جهانى بسيار دورى است كه از پهلو ديده شده است . به حلقهء تاريك‌ترى كه اين سحابى را احاطه كرده توجه كنيد .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nنمايش تصوير\r\nشكل شمارهء 31 - سحابى مارپيچى در « سلوقيان » از بالا عكسبردارى شده و قمرى نيز در انتهاى بازوى پايين‌تر دارد\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nنمايش تصوير\r\nشكل شمارهء 32 - سحابى اوريون ( جبار ) با چشم بىسلاح . اين سحابى چون ستاره‌اى كمرنگ و تيره به نظر مىرسد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nمقالهء دوم\r\nدر كتب احتجاج ، اختصاص ، منتخب الاختصاص ، بحارالانوار و بصائر الدرجات به اسناد صحيح خبرى است از حضرت صادق عليه السلام كه به ستاره‌شناسان « يمنى » فرمود :\r\nيسير عالم المدينة - يعني نفسه - نفس في ساعة من النهار مسيرة الشمس سنةً حتى يقطع اثنى عشر ألف عالم مثل عالمكم هذا ما يعلمون انّ اللَّه تعالى خلق آدم ولا ابليس ؛\r\nداناى مدينه - يعنى خود آن حضرت - در يك ساعت از شبانه روز به اندازهء يك سال شمسى راه مىپيمايد ! و از دوازده هزار عالم عبور مىكند كه هر يك مثل عالم شماست ولى از وجود آدم و ابليس ، اصلًا خبر ندارند .\r\nشرح : به قرينهء مفاد مقالهء سوم كه مذكور خواهد شد ، احتمال دارد مقصود از سير امام صادق عليه السلام در يك ساعت ، به اندازه يك سال شمسى ، سير روحانى باشد كه نفس قدسى وى با نيروى غيبى ملكوتى در اعماق عوالم هستى حركت نموده و بر نظامات نامحصور احاطه مىيابد و ممكن است مراد از سير شمس هم سير سالانه معروف آن نبوده و مقصود سير شمس در يك سال كامل باشد به همراه همهء اتباع نظامش به حركت انتقالى در فضاى نامحدود ، به سوى نقطه مقصد مجهول ! بقيه مضامين خبر نوشته شده ، همانند خبر اول است .\r\n\r\nمقالهء سوم\r\nدر كتب بحارالانوار ، شرح صحيفه ، بصائر الدرجات ، منتخب الاختصاص و غيره خبرى است از على بن الحسين عليهما السلام كه به منجمى فرمود :\r\nهل أدلّك على رجل قدمرّ منذ دخلت علينا في أربعة عشر عالماً كلّ عالم أكبر من الدنيا ثلاث مرّات و لم يتحرك من مكانه ؟ قال : من هو ؟ قال : أنا ؛\r\nآيا نمىخواهى مردى را به تو نشان دهم كه از آن دم كه تو در اين مجلس بر ما\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nدرآمده‌اى در چهارده عالم گردش كرده كه هر عالمى سه برابر اين جهان ماست و با اين همه گردش كه آن مرد در اين زمان كوتاه انجام داده از جاى خود هم حركت نكرده است ؟ ستاره‌شناس پرسيد : آن مرد كيست ؟ فرمود : منم .\r\nشرح : كلمهء « دنيا » گاهى بر زمين ما اطلاق مىشود و گاهى هم بر كل عالم ما - اعم از آسمان و زمين و آنچه در آنهاست - و بنا بر هر دو فرض ، به ويژه فرض دوم ، خبر مزبور مشعر است بر وجود جهان‌هاى بسيار و بزرگى خارج از عالم ما . . . و جملهء « لم يتحرك من مكانه » اشاره بر اين است كه سير امام سجاد عليه السلام در اين عوالم سير مادى نيست بلكه سير معنوى و سفر روحانى است ، چنان كه در مقالهء دوم نوشته شد .\r\n\r\nمقالهء چهارم\r\nدر تفسير قمى ضمن تفسير آيهء « رَبِّ العالَمِين » از ابن عباس روايت شده است :\r\nإنّ اللَّه عزوجل خلق ثلاثمائة عالم و بضعة عشر عالماً خلف قاف و خلف البحار السبعة لم يعصوا اللَّه طرفة عين قط و لم يعرفوا آدم ولا ولده كلّ عالم منهم يزيد من ثلاثمائة و ثلا عشر مثل آدم و ما ولد ، إلخ ؛\r\nخدا را سيصد و چند ده عالم در پشت كوه قاف و پشت هفت درياست كه مردم آن عوالم ، چشم بر هم زدنى خدا را نافرمانى نكرده‌اند و نه آدم را شناخته‌اند و نه فرزندانش را . و شمارهء مردم هر يك از آن عالم‌ها بيش از سيصد و سيزده برابر آدم و فرزندان اوست .\r\nشرح : در مسئلهء تعدد زمين ذكر كرديم كه كوه « قاف » اشاره به سايه مخروطى زمين و « هفت دريا » كنايه است از مجارى واقع بين مدارات محيط به زمين و سيارات است .\r\nو گفتيم : آن مجارى ، مملوّ از جوهر مايع مواج - اتر - است و سيارات در اين مجارى ، مثل ماهى در دريا شناورند . بنابراين ، مقصود از سيصد و چند ده عالم كه در پشت كوه قاف و هفت درياست ، يك سلسله از نظامات شمسى است كه خارج از عالم ما و در\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nعقب آسمان‌هاى ماست و اين كه فرمود : « عدهء ساكنان هر يك از آن عوالم سيصد و سيزده برابر ماست » . دليل روشنى است بر اين كه مقصود از آن عالم‌ها و آدم‌ها ، غير از عالم و آدم ماست ، زيرا دليل اين كلام اين است كه اگر تمام افراد نوع بشر از به دو خلقت تا آخر در يك طرف جمع شوند و اهالى يكى از آن عوالم در يك طرف ، بىترديد تعداد اهالى اين يك عالم سيصد و سيزده برابر نوع بشر خواهد بود ! و بنابراين معنا ، گفتنى نيست كه آنها هم از نژاد آدم ما هستند . و قطع نظر از اين معنا ، اخبار متواترى هم وارد شده است در اين كه آدم « ابوالبشر » متعدد است و خلقت افراد انسان ، منحصر به يك آدم نيست .\r\n\r\nمقالهء پنجم\r\nدر كتب بحارالانوار ، شرح صحيفه سجاديه و مختصر از حضرت رضا عليه السلام روايت شده است :\r\nإنّ للَّه‌خلف هذا النطاق زبرجدة خضراء فبالخضرة منها خضرة السماء . قلت : و ما النطاق ؟ قال : الحجاب . وللَّه عزوجل وراء ذلك سبعون ألف عالم عدد هم أكثر من عددالجنّ و الإنس ؛\r\nخدا را در پشت اين پرده « 1 » زبرجد سبزى است كه سبزى رنگ آسمان ناشى از آن است . راوى عرض كرد : نطاق چيست ؟ فرمود حجاب . و نيز خدا را بعد از اينها هفتاد هزار عالم است كه تعداد آنها بيش از عدهء جن و انسان است .\r\nشرح : مطابق تطبيقى كه مؤلف در رسالهء « جبل قاف » نموده ، مقصود از « حجاب » ظل مخروط زمين است . كه شبيه زبرجد سبز است « 2 » و مراد از ماوراى آن ، ماوراى\r\n\r\n\r\n","description":"","footnote":"\r\n( 1 ) . مراد از نطاق پرده نيست بلكه به معناى كمربند است مانند منطقه و در اين‌جا كنايه است از خط افق يا حد فاصل‌ميان نور و ظلمت در زمين ما . ( مؤلف )\r\n( 2 ) . اين تفسير مخالف با منطوق خبر است ، زيرا خبر مىفرمايد : در پشت حجاب زبرجد سبزى است . پس حجاب‌غير از زبرجد . و زبرجد غير از حجاب است . ولى مؤلف محترم بنا بر تفسيرى كه نموده ، مىخواهد بفرمايد كه حجاب به معنى « ظلّ مخروطى » زمين است و زبرجد سبز هم همان ظلّ مخروطى است كه به علت مجاورت و امتزاج تاريكى و روشنى به رنگ سبز مىنمايد ، پس حاجب و زبرجد يك چيز است نه دو چيز . و حال آن كه به نظر ما دو چيز است يكى حجاب و ديگرى زبرجد سبز كه در پشت حجاب است و بالاخره بر نويسنده اين سطور نه معناى حجاب معلوم شد و نه مراد از زبرجد سبز ! و شايد مراد از آن ، يكى از سيارات شمسى باشد . واللَّه عالم ( ف )\r\n","page_name":" 435 ","page_number":435},
  {"content":"\r\n\r\nشمسى ماست . هفتاد هزار عالم هم عبارت است از يك سلسله نظامات شمسى كه به وسيلهء ترقى علوم و تكامل آلات و ادوات جديد ، كشف شده و عده آنها خارج از حد شمارش است و به همين دليل در لسان شرع بر حسب اختلاف مقامات ! به طور مختلف بيان شده و در همه جا مقصود مبالغه در كثرت بوده نه بيان عدد واقعى و آمار حقيقى ! و اين كه فرمود : « تعداد آنها بيش از جن و انسان است » مبالغه در كثرت و به منزلهء اين است كه فرموده باشد : بيش از آنچه ديده مىشود و ديده نمىشود !\r\n\r\nمقالهء ششم\r\nدر كتاب بحارالانوار و فرج المهموم است كه على بن حسين عليهما السلام به منجم فرمود : آيا مى خواهى تو را دلالت كنم به مردى كه از وقتى كه پيش ما آمده‌اى ، چهارهزار عالم را گردش كرده باشد ؟ الخ . « 1 »\r\n\r\nمقالهء هفتم\r\nدر كتاب « شيخ ابى ليث سمرقندى » خبرى از حضرت رسول صلى الله عليه و آله است كه فرمود :\r\nخدا را هيجده هزار عالم است كه دنيا از مشرق تا مغرب ، يكى از آنهاست ! و در كتاب\r\n\r\n\r\n","description":"","footnote":"\r\n( 1 ) . متن خبر : إنّ الإمام الرابع علي السجاد عليه السلام قال للمنجم : هل أدلّك على رجل قدمرّ منذ دخلت علينا في أربعة آلاف عالم ؟ إلخ . ( س )\r\n","page_name":" 436 ","page_number":436},
  {"content":"\r\n\r\nديگر به جاى هيجده هزار چهل هزار آمده است . « 1 » شرح : اختلاف الفاظ اعداد در اين قبيل اخبار بر عوارض و مقتضيات مقامى يا شخصى حمل مىشود ! چنان كه مكرر اشاره نموده‌ايم . و خلاصه آن كه : عدهء عوالم در لسان اخبار اسلامى ، در نهايت اختلاف و تباين است و چندين رقم وارد شده است مثل 14 ، 40 ، 70 ، 313 ، 1000 ، 4000 ، 7000 ، 10000 ، 12000 ، 18000 ، 40000 ، 70000 ، 80000 ، 100000 ، 600000 و بالاخره هزار هزار و در بعضى اخبار كلمهء « ما لايحصى » - غير قابل شمارش - است . پس وقتى كه در اين همه آمار و ارقام مختلف نسبت به يك موضوع تأمل كنيم ، مىفهميم كه گوينده قصد تشخيص و تعيين تعداد حقيقى موضوع را نداشته « 2 » بلكه فقط غرضش بيان كثرت و مبالغه در زيادى بوده است ، خصوصاً بنابر عقيده بعضى از فقها و لغويين كه مىگويند « عدد مفهوم مستقلى ندارد » ! پس بايد بگوييم تعداد آن عوالم نامتناهى است و مقصود امام سجاد عليه السلام هم از بيان ارقام مختلف همين بوده ، چنان كه در يك خبر هم به لفظ « ما لايحصى » اشاره شده است و علت اين اختلاف ارقام ، ملاحظهء حال مخاطبان بوده كه بعضى از آنها تاب تحمل و استعداد تلقى تعداد بيشتر را نداشته‌اند و اولياء اللَّه كه بايد مطابق عقول مردم سخن گويند ، ناچار با هر مخاطبى به اندازهء فهمش مطلبى بيان نموده‌اند ، ولى در عين حال حقيقت را هم از نظر دور نداشته و طورى كه كلام را بيان كرده‌اند ، اشخاص عاقل استفادهء حقيقت از آن توانند كرد . و ممكن است علت اين اختلافات چيزهاى ديگرى بوده چنان كه بعضى از آنها را در مقالهء اول از مبحث پنجم در مسئلهء صفات خورشيد نوشتيم !\r\n\r\n\r\n","description":"","footnote":"\r\n( 1 ) . متن حديث : عن أبي سعيد الخدري صاحب النبي صلى الله عليه و آله : « إنّ للَّه‌تعالى أربعين ألف عالم ، الدنيا من شرقها إلى غربها عالم واحد » . ( س )\r\n( 2 ) . يا از جهت عدم امكان و عدم حصر و يا از جهت قلت ظرفيت استعداد و تحمل مخاطب يا از جهت‌ديگر . ( ف )\r\n","page_name":" 437 ","page_number":437},
  {"content":"\r\n\r\n\r\nمقالهء هشتم\r\nخبر مشهور به « حديث قباب » است كه « ابوحمزهء ثمالى » مىگويد : شبى در خدمت حضرت باقر عليه السلام بودم آن حضرت به آسمان نگاهى كرد و فرمود : اين قبهء پدرم آدم است و خدا را غير از اين قبه ، نود و نه قبه ديگر است و در آنها خلقى است كه لحظه‌اى معصيت نكرده‌اند . « 1 » شرح : ممكن است مراد از قبه‌هاى مذكور ، آسمان‌هاى اراضى سياره‌اى پخش شده در فضا باشد كه بعضى از آنها تابع خورشيد ما و بعضى تابع شموس و جزو نظامات ديگر باشند و در اطراف هر يك از آن زمين‌ها ، آسمانى است از جنس بخار كه مثل قبه‌اى محيط بر آن زمين است و در مسئله ترتيب آسمان‌ها ذكر شد كه آسمان هر زمينى محيط بر آن زمين است ! مانند گنبدى كه بر روى عمارتى ساخته باشند !\r\n\r\nمقالهء نهم\r\nدر كتب بحارالانوار احتجاج ، شرح صحيفهء سجاديه تأليف « سيد جزايرى » و فرج المهموم به اسناد قوى روايت شده كه حضرت على عليه السلام به منجمى فارسى ، معروف به « سرسفيل دهقان » فرمود :\r\nفي البارحة سعد سبعون ألف عالم و ولد في كلّ عالم سبعون ألفاً و الليلة يموت مثلهم ؛\r\nديشب هفتاد هزار عالم سعادتمند شد و در هر عالمى هفتاد هزار نفر متولد شد ، چنان‌كه امشب هفتاد هزار نفر مىميرد !\r\nمؤلف گويد : آمار ذكر شده ، در خبر مزبور نزديك به ارقامى است كه در عصر ما به\r\n\r\n\r\n","description":"","footnote":"\r\n( 1 ) . متن حديث : عن أبي حمزة الثمالي قال : قال لي ( ابو جعفر محمد الباقر عليه السلام ) ليلة و أنا عنده و نظر الى السماء فقال : « يا أباحمزة ! هذا قبة أبينا آدم و إنّ للَّه‌عزّوجلّ سوّاها تسمة و تسعين قبة فيها خلق ما عصواللَّه عين » ، إلخ . ( س )\r\n","page_name":" 438 ","page_number":438},
  {"content":"\r\n\r\nدست آمده است . « جرجى زيدان » در مجلهء خود مىنويسد : « 1 » « در هر شب نود هزار نفر از ساكنان كرهء ارض مىميرند » . پس از خبر مزبور چنين برمىآيد كه خداوند آفرينندهء جهان را هفتاد هزار عالم مثل زمين ماست و « سيد بن طاوس » اين خبر را به سند ديگرى به اين مضمون نقل كرده است : در هر شبانه روز ، هزار هزار نفر مىميرند و هزار هزار نفر متولد مىشوند . و در روايت ديگر « صد هزار نفر » وارد شده است . و بالاخره امام على عليه السلام در دنبالهء خبر به « سرسفيل » مىفرمايد : اگر تو از اين آگاه بودى ، البته مىدانستى كه چند تركهء نى در اين نيزار وجود دارد ( و اشاره به نيستانى فرمود كه در كنار آن بودند ) !\r\n\r\nمقالهء دهم\r\nدر كتاب توحيد ، خصال ، بحارالانوار ، شرح صحيفه سجاديه ، نور الثقلين و غيره ، روايت شده است : حضرت باقر عليه السلام به جابر فرمود : گويا تو مىپندارى كه خداوند فقط اين عالم را آفريده و يا بشرى سواى ما خلق نكرده است ! واللَّه خدا هزار هزار عالم « 2 » و هزار هزار آدم آفريده كه عالم و آدم شما در آخر\r\n\r\n\r\n","description":"","footnote":"\r\n( 1 ) . الهلال ، سال 1315 ه . صفحهء 668 .\r\n( 2 ) . در پايان كتاب ، چون سخن از هزار هزار عالم به ميان آمد ، بىمناسبت نيست كه به آخرين كشفيات اخترشناسان‌در اين زمينه اشاره‌اى داشته باشيم كه ضمن كشف « اختروش‌هاى دوردست » در انتظار « كاوش 200 ميليون جرم آسمانى » مىباشند !\r\nاين اخترشناسان با ابزار و وسايل علمى جديد ، « دورترين جسم موجود در جهان را مشاهده كرده‌اند » ! . . . اين بحث را آقاى على اكبر قزوينى از آخرين شماره‌هاى يك مجله علمى نجوم‌شناسى ترجمه كرده است كه ما براى مزيد اطلاع علاقمندان ، به نقل آن مىپردازيم :\r\n« زمانى كه دانشمندان جسم درخشان قرمز رنگى را مشاهده كردند ، از روى رنگ‌هاى متنوع موجود در نور آن دريافتند كه اين جسم ، چيزى بيش از يك ستاره جديد است . پس از تحليل طيف اين « اختروش » تازه يافته شده دانشمندان پىبردند كه نورى كه آنها مىبينند ، زمانى منبع خود را ترك كرده است كه جهان در مرحله نوزادى خود -\r\n","page_name":" 439 ","page_number":439},
  {"content":"\r\n\r\n-\r\n\r\n\r\n","description":"","footnote":"\r\n- به سر مىبرد . اين جهان نوزاد ، در آن زمان كمتر از يك ميليارد سال سن داشته است . در واقع آنچه كه آنها مشاهده مىكردند ، دورترين جسمى بود كه بشر تا به حال موفق به يافتن آن شده است .\r\n« اختروش‌ها » اجسامى فشرده و در عين حال درخشانند كه طبق فرضيات موجود ، نيروى محركه آنها توسط سياه‌چاله‌هايى تأمين مىشود كه يك ميليارد برابر خورشيد جرم دارند . اين اختروش كه دورترين اختروشى است كه تاكنون كشف شده است ، در داده‌هايى آشكار شد كه اخترشناسان گروه « اس . دى . اس . اس . »  Sky Survey ( S . D . S . S . ) Sloan Digital  در ماه مارس سال 2000 آن را جمع‌آورى كردند .\r\nدكتر مايكل ترنر ، سخنگوى گروه و استاد دانشگاه شيكاگو مىگويد : « انتقال به قرمز اختروش جديد برابر 8 / 5 است . انتقال به قرمز ، عبارت است از مقدار جابه جايى نور يك جسم دوردست به سمت انتهاى قرمز طيف در اثر انبساط جهان . اخترشناسان از انتقال به قرمز به عنوان مقياسى براى سنجش فاصله اجرام آسمانى استفاده مىكنند هر چه انتقال به قرمز بيشتر باشد ، فاصله دور تر است و جهان در هنگام انتشار آن نور ، سن كمترى داشته است . »\r\nاختروش جديد ، ركورد پيشين فاصله را كه متعلق به كهكشانى با انتقال به قرمز 7 / 5 بود ، شكسته است . اين كهكشان را سال پيش ، اشترهو و همكارانش از دانشگاه هاوايى و موسسهء اخترشناسى كمبريج در انگلستان كشف كردند . البته اختروش جديد ، اولين اختروش دوردستى نيست كه گروه اس . دى . اس . اس . موفق به يافتن آن شده است .\r\nپروفسور مايكل اشتراوس ، يكى از اخترشناسان عضو گروه از دانشگاه پرينستون مىگويد : « پيدا كردن دوردست‌ترين اختروش‌ها ، براى گروه ما به صورت عادت در آمده است . پيش از اين ، دوباره موفق شديم اختروش‌هايى را بيابيم كه در زمان كشف ، دورترين اختروش‌هاى شناخته شده بودند . تا امروز ، اس . دى . اس . اس موفق شده است حدود هزار اختروش را كشف كند . از ميان اين اختروش‌ها ، 80 درصدشان جزو دورترين اختروش‌هاى شناخته شده هستند و دو سومشان ، انتقال به قرمز بزرگ‌تر از 5 / 4 دارند . »\r\nتنها چند هفته پيش از كشف جديد ، دو نفر از اخترشناسان اس . دى . اس . اس . به نام‌هاى واى زنگ و زلاتان تسوتانوف ، اختروشى را با انتقال به قرمز 3 / 5 كشف كردند . اين اختروش ، در حال حاضر مقام دوم را در ميان دوردست‌ترين اختروش‌هاى شناخته شده دارد . دو نفر مذكور ، اولين كسانى بودند كه به گروهى كه از آنها پيشى گرفت ، تبريك گفتند .\r\nبه گفته پرفسور ريچارد كرون از دانشگاه شيكاگو ، موفقيت گروه اس . دى . اس . اس . در يافتن اختروش‌هاى دوردست ، ناشى از دو علت بوده است : يكى بزرگى ناحيه‌اى از آسمان كه در آن به كاوش مىپردازند و ديگرى قابليت منحصر به فرد آنها براى مشاهده اجسام در پنج نوار رنگى كه به دقت اندازه‌گيرى شده‌اند .\r\nاو مىگويد : « اختروش‌هاى دور دست - كه در عالم بسيار كميابند - ظاهرى شبيه ستاره‌هاى بسيار قرمز را به خود مىگيرند . از آن‌جا كه اس . دى . اس . اس تصاويرى از آسمان را تحليل مىكند كه در يك درجه مربع از آنها ، 20 -\r\n","page_name":" 440 ","page_number":440},
  {"content":"\r\n\r\n-\r\n\r\n\r\n","description":"","footnote":"\r\n- هزار جسم وجود دارد ، بنابراين بايد اطلاعات دقيقى از رنگ‌ها و روشى خاص براى انتخاب اختروش‌ها داشته باشد تا بتواند اختروش‌هاى بسيار دوردست را از ساير اجرام تشخيص دهد . »\r\nزمانى كه دانشمندان اس . دى . اس . اس . داده‌هاى جمع‌آورى شده در ماه مارس را بررسى مىكردند ، به جسمى برخورد كردند كه رنگ قرمز شاخص آن نشان دهنده آن بود كه مىتواند اختروشى بسيار دوردست باشد . پس از آن ، از تلسكوپ ده مترى كك در هاوايى استفاده كردند تا طيف آن را به دست آورند و مشخص كنند كه آيا دورترين اختروش هست يا نه ؟\r\nدر حال حاضر تعداد زيادى جسم وجود دارد كه گفته مىشود انتقال به قرمز آنها بيش از شش است ؛ اما هنوز طيف آنها به دست نيامده است . به گفته پرفسور مارك ديويس از دانشگاه كاليفرنيا در بركلى ، « بدون وجود طيفى مطمئن ، نمىتوان كشف جسمى با انتقال به قرمز بالا را چندان جدى گرفت . »\r\nارزش اين اكتشافات بسيار بيشتر از اينهاست . كار بزرگى كه اين گروه موفق به انجام آن شده است ، يافتن بسيارى از اين اجسام با استفاده از ميدان ديد وسيعش بوده است و اين كه توانسته اين كار را با درصد بالايى از موفقيت انجام دهد .\r\nجيمزگان از دانشگاه پرينستون مىگويد : « اهميت اختروش‌هاى كشف شده توسط اس . دى . اس . اس . دوردست‌ترين بودن آنها نيست ؛ بلكه آنچه كه مهم است اندازه و كيفيت نمونه‌هاى آنهاست . بزرگى داده‌ها و همگنى آنها ، به دانشمندان اين امكان را مىدهد تا با استفاده از اختروش‌ها ، كارهاى زيادى انجام دهند ؛ كشف نحوه تولد و شكل‌گيرى كهكشان‌ها ، بررسى ساختار عالم در بزرگ‌ترين مقياس‌ها و دريافت دركى بهتر از سياه چاله‌ها در بررسىهاى پيشين در مورد اختروش‌ها ، داده‌هاى موجود كمتر و اجسام انتخابى ناهمگون‌تر بودند . زمانى كه بررسىهاى اس . دى . اس . اس . تكميل شود ، يك چهارم آسمان با استفاده از قواعد انتخاب همگون كاوش شده است . »\r\nدانلد اشنايدر ، استاد دانشگاه پنسيلوانيا ، خاطرنشان مىكند : درك كنونى ما از اختروش‌هايى كه انتقال به قرمز بالا دارند ، بر پايه حدود يك دوجين نمونه‌اى است كه در مدت ساليان طولانى برداشت شده‌اند . اما به گفته او : « در هجده ماه گذشته ، اس . دى . اس . اس . تعداد اختروش‌هايى شناخته شده با انتقال به قرمز بالاى 5 / 4 را بيش از دو برابر كرده است . »\r\nداده‌هاى به دست آمده از بررسىهاى اس . دى . اس . اس . به روشن شدن تاريخچهء تكاملى اختروش‌ها نيز كمك كرده است .\r\nطبق اين اطلاعات ، جمعيت اختروش‌ها يك ميليارد سال پس از انفجار بزرگ به نحو قابل توجهى افزايش يافت و حدود 5 / 2 ميليارد سال بعد به مقدار حداكثر خود رسيد ؛ اما پس از آن به سرعت كاهش يافت . بنابراين در انتقال به قرمزهاى پايين ( / دوران‌هاى نزديك‌تر به ما ) تعداد اختروش‌ها ناچيز است -\r\n","page_name":" 441 ","page_number":441},
  {"content":"\r\n\r\nهمه آنهاست . « 1 » اين خبر با كمال صراحت و وضوح ، با سوگندهاى مؤكد ، مدعاى ما را ثابت مىكند و نياز به توضيح هم ندارد . فقط مىتوان اشاره كرد كه مقصود از : « شما در آخر همه قرار داريد » « تأخر زمانى » نيست ، بلكه احتمال دارد كه مراد « تأخر شأنى » يا « طبيعى » يا « مكانى » باشد چنان كه در گفت‌وگوها بر همه مفاهيم اطلاق مىشود .\r\n\r\nمقالهء يازدهم\r\nخبرى است نظير خبر مقالهء دهم از على بن الحسين عليهما السلام با « ابوحمزهء ثمالى » « 2 » . . . اين خبر از لحاظ موضوع و محتوى ، با خبر فوق يك‌سان است . . . .\r\n\r\n\r\n","description":"","footnote":"\r\n- رابرت لاپتن از دانشگاه پرينستون معتقد است كه اختروش جديد ، توجه بسيارى از اخترشناسانى را كه به تلسكوپ‌هاى بزرگ دسترسى دارند ، به خود جلب خواهد كرد : « از آن‌جا كه اين اختروش به نحو چشم‌گيرى درخشان است ، مىتواند فرصتى استثنايى را براى مطالعه جهان در زمانى كه كهكشان‌هاى كنونى جوان بودند ، يا حتى زمانى كه هنوز متولد نشده بودند ، در اختيار ما قرار دهد . »\r\nپروفسور دانلد يورك از دانشگاه شيكاگو ، از اين هم فراتر مىرود : « تاكنون ما هيچ چيز نمىديديم . پس از تكميل بررسىهاى اس . دى . اس . اس . بايد كتاب هايى را كه راجع به اختروش‌ها و تكامل كهكشان‌ها نوشته شده است ، بازنويسى كرد . چنين چيزى در مورد بسيارى ديگر از موضوعات اخترشناسى نيز صدق مىكند . »\r\nاس . دى . اس . اس . در نهايت ده هزار درجه مربع از آسمان ، يا يك چهارم آن را خواهد كاويد و در اين كاوش ، 200 ميليون جرم آسمانى را بررسى خواهد كرد . حدود يك ميليون از اين اجرام را اختروش‌ها تشكيل خواهند داد ؛ و تلسكوپ 5 / 2 مترى ويژه اس . دى . اس . اس . فاصله صدهزار تا از درخشان‌ترين آنها را تعيين خواهد كرد . پس از آن ، برخى ديگر از تلسكوپ‌هاى جهان نيز وارد گود خواهند شد و مطالعه بر روى آنها را ادامه خواهند داد . ( مترجم : على اكبر قزوينى ) .\r\n( 1 ) . متن خبر : عن جابر إنّ الإمام الخامس محمد الباقر عليه السلام قال له : « ولعلّك ترى انّ اللَّه تعالى إنّما خلق هذا العالم الواحد أو ترى انّ اللَّه عزوجل لم يخلق بشراً غيركم ! بلى و اللَّه لقد خلق اللَّه تبارك و تعالى ألف ألف عالم و ألف ألف آدم و أنتم آخر تلك العوالم و أُولئك الآدميين » ، إلخ . ( س )\r\n( 2 ) . اصل خبر اين است : عن أبي حمزة الثمالى عن الإمام الرابع على السجاد عليه السلام : « أ تظنّ انّ اللَّه تعالى لم يخلق خلقاًسواكم ؟ بلى ، واللَّه لقد خلق اللَّه ألف ألف عالم و ألف ألف آدم و أنت واللَّه في آخر تلك العوالم » ، إلخ .\r\n","page_name":" 442 ","page_number":442},
  {"content":"\r\n\r\n\r\nمقالهء دوازدهم\r\nدر باب عوالم از كتاب بحارالانوار ضمن خبرى مفصل روايت شده است كه « ابن‌عباس » از پيامبر اكرم صلى الله عليه و آله پرسيد : در ماوراى آسمان چيست ؟ فرمود : ظلّ عرش است و در ظلّ عرش هفتاد هزار امت است كه نه از خلقت آدم و اولاد او ، خبر دارند و نه از ايجاد ابليس و فرزندان وى ، اين است تفسير آيهء « وَيَخْلُقُ ما لاتَعْلَمُونَ » « 1 » .\r\nشرح : اين خبر شريف صريح است در اين كه خداوند در عقب آسمان و زمين ، يعنى خارج از عالم شمسى ما موجودات زياد ، و ملل و اقوام زندهء ناطق آفريده كه در « ظلّ عرش » يعنى تحت احاطهء عرش قرار دارند . و « عرش » در شرع كنايه از محدد كل عوالم است . هم‌چنان كه « كرسى » كنايه از محدد عالم شمسى ماست در واقع پس از خوض و غوص در بحار مقالات شرع مقدس اسلام مطابق مبانى هيئت جديد ، چنين استنباط و استفاده مىشود : خداوند وسايل و لوازم انتظام امر معاش ما را در كرهء زمين و در كرهء بخار آن ايجاد فرمود و آن چيزى كه بر تمام زمين و هواى ما احاطه دارد آن را آسمان ناميد كه محدد و منتهاى نظام ارضى ماست . . . و سپس زمين ما و ساير سيارات و اقمار و رجوم دنباله‌رو خوشيد ما را در اين فضاى وسيع از مركز شمسى تا بعد از نپتون ، وضع و ترتيب و حركات منظمى به نمايش درآورده و آن چيزى كه بر تمام اينها احاطه دارد ، نامش را « كرسى » گذاشته است . پس هم‌چنان كه بالاى جرم زمين ما در بُعدى مخصوص ، هوايى است لطيف كه مركز گردش و جريان سحاب‌ها و رجوم است . هم‌چنين جرم شمس داراى هواى لطيف‌ترى است موسوم به جوهر « اتر » كه افلاك و مدار سيارات و اقمار پيرامونى در فضاى اين هوا چنان چه افلاك سحاب‌ها و\r\n\r\n\r\n","description":"","footnote":"\r\n( 1 ) . متن حديث : عن ابن عباس في حديث طويل عن النبي صلى الله عليه و آله : فيما وراء السماوات إلى أن قال : « و من وراء ذلك ظلّ العرش و في ظلّ العرش سبعون ألف أُمة ما يعلمون انّ اللَّه تعالى خلق آدم و لا ولد آدم و لا إبليس ولا ولد إبليس و هو قوله تعالى « وَيَخْلُقُ ما لاتَعْلَمُونَ » » ، إلخ . ( س )\r\n","page_name":" 443 ","page_number":443},
  {"content":"\r\n\r\nمدار رجوم ، در فضاى زمين قرار دارد !\r\nخلاصه : به طورى كه گفته شد آن چيزى كه محيط بر هواى محدد نظام شمسى است در منطق شرع اسلام « كرسى » نام دارد و « سرادق » هم ناميده‌اند و « سقف و فسطاط سماوات » هم محسوب است ! به مقالهء 7 از مسئلهء تعدد زمين ، رجوع شود - . البته در سخنان حضرت على عليه السلام و ساير ائمه عليهم السلام وارد شده است :\r\n« إنّ اللَّه جعل السموات لكرسيه عماداً ؛\r\nخدا آسمان را ستون كرسى خود قرار داده است » . و در قرآن كريم است « وَسِعَ كُرْسِيُّهُ السَّمواتِ وَالْأَرْضَ » ، كرسى او آسمان‌ها و زمين را فرا گرفته است .\r\nدر كتاب حدائق النجوم آمده است : ارصاد « قدر اول » از ثوابت ما را راهنمايى كرده است به وجود دايره شير مانند ! و هم‌چنان كه بخار لطيف بر سيارات احاطه دارد ، خورشيدها هم محفوف و محاط به هوايى از جنس بخار است ولى خيلى لطيف‌تر ، به طورى كه از فرط لطافت ، به منزلهء معدوم است ! و بالاخره مورد جريان شمس و محل تأثير عوامل جاذبهء نيرومند آن است .\r\nپس از نظام عالم شمسى ما كه اسم محدد آن در شرع « كرسى » است خورشيدهاى نورانى است كه همه داراى سيارات و نظامات ويژه‌اى هستند و ما آن خورشيدها را « ستارگان ثابت » مىناميم . يعنى در نظر ما ثابت و غير متحركند ، ولى در واقع همهء آنها در فضاى نامحدود ، به دور مراكزى كه عقل بشر هنوز به آنها پىنبرده ، سير مىكنند و « محدد حقيقى » و « محيط بر كل » اين عوامل مادى ، در منطق شرع موسوم به « عرش » است . و مطابق ترتيب مزبور وارد شده است كه : هفت آسمان در كرسى ، مثل حلقه‌اى است در بيابانى و كرسى در عرش نيز مثل حلقه‌اى است كه در بيابانى افتاده باشد و « ظل عرش » يعنى سلطه و حيطهء آن منبسط است بر همهء اجرام و نظامات واقع در دوران عرش . . . .\r\nپس خبر ذكر شده در صدر اين مقاله ناظر بدين ترتيب است و مبانى هيئت جديد نيز بر همين نظريه استوار است !\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nنمايش تصوير\r\nشكل شمارهء 33 - قسمت ديگرى از شبكهء سحابىها\r\nدلايل موجود است كه اثبات مىكند پيدايش اين سحابى بر اثر انفجار يكى از ستارگان بوده است پس از سانحه اين ابر روشنايى بخش روز افزون را به اطراف پراكنده است !\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nنمايش تصوير\r\nشكل شمارهء 34 - شبكه سحابى سيگنوس\r\nدر اين تصوير مجموعه عظيمى از هسته‌هايى كه به وسيلهء ستارگان روشن شده‌اند ، ديده مىشود . . . در اين مجموعه چندين رشته سحابى وجود دارد كه به شكل « كمندى » درآمده‌اند .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nمقالهء سيزدهم\r\nدر كتاب بحارالانوار اين خبر نبوى مشهور نقل شده است :\r\nخلق اللَّه العرش و للعرش سبعون ألف ساق كلّ ساق كاستدارة السماء والأرض ؛\r\nخدا عرش را با هفتاد هزار ساقه آفريده كه وسعت هر ساقه مثل دايرهء محيط آسمان و زمين است .\r\nو در تفسير « فخر رازى » آمده است : عرش داراى ششصد هزار « سرادق » است و طول و عرض و عمق هر يك از آنها به اندازه‌اى است كه آسمان‌ها و زمين‌ها در نزد آن هيچ است !\r\nشرح : « سرادق » : در كتاب نهاية اللغه به معناى هر چيزى است كه بر چيز ديگرى احاطه دارد مثل « عمارت » نسبت به « خانه » و « بارو » نسبت به « شهر » و . . . تمام اين ظواهر ، موافق مقتضيات هيئت جديد و به كلى مخالف با آراى پيشينيان و هيئت بطلميوس است . و چنان كه چند سطر پيش نگاشتيم ظاهر مقالات شرع اين است :\r\nآسمان محيط بر زمين است و « كرسى » محيط بر همهء آسمان‌ها و زمين‌هاست كه بر حسب اختلاف موارد و ملاحظات « ساق » و « سرادق » و « ركن » و « حجاب » و « قائمه » نيز بر آن اطلاق مىشود و هر چند اين الفاظ متعدد است ولى مقصود يكى است كه همان محدد خاص نظام شمسى ماست و سواى نظام شمسى ما ، نظامات شمسى بىشمار ديگرى است كه جز خدا كسى تعداد آنها را نداند و با اين وصف ، همه اين نظامات داخل در تحت حيطهء « عرش » و ظلّ منبسط آن قرار دارند . ولى عدم تناهى و نامحدودى تعداد نظامات در نظر قاصر ماست و البته معرفت حدود و علم به تعدد و ساير خصوصيات همهء نظامات ، مختص به خالق آنهاست كه فقط او در ذات و صفت ، غير متناهى و محيط به عرش عوالم است و بس : « الرَّحْمنُ عَلَى العَرْشِ اسْتَوى » . در خاتمه اشعار مىشود : لطيفه‌اى كه در جملهء « كلّ ساق كاستدارة السماء و الأرض »\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمندرج است ، از نظر دور نشود . « 1 »\r\n\r\nمقالهء چهاردهم\r\nدر بحارالانوار و مناقب ابن‌شهرآشوب از حضرت صادق عليه السلام روايت شده است :\r\nما بين هر قائمه از قوائم عرش تا قائمهء ديگر ، به اندازه مسافتى است كه مرغى در ده هزارسال پرواز آن را طى كند - و در خبر ديگر به اندازه هزار سال پرواز مرغ سريع السير و در نسخهء ديگر ده هزار سال است - و عرش در هر روزى هفتاد هزار رنگ از نور مىپوشد ! و خدا را فرشته‌اى است موسوم به « خرقاييل » كه هجده هزار بال دارد و ما بين هر بالى تا بال ديگر وى ، پانصد سال راه است ! . . . . گويا آن فرشته روزى تمنا كرد كه بداند در بالاى عرش چيست ؟ پس خدا بال‌هاى او را دو برابر كرد و به امر خدا پرواز نمود و مدت بيست هزار سال با آن 36 هزار بال خود پريد و چون خسته شد و ايستاد ، ديد تازه هنوز بر رأس يكى از قوائم عرش نرسيده است . . . باز نيرو و بال‌هاى وى مضاعف شد و سىهزار سال ديگر پريد و باز هم نرسيد ! پس از طرف خدا به او وحى شد : اگر با تمام قوا و بال‌هاى خود تا روز رستخيز پرواز كنى ، به ساق عرش نخواهى رسيد . « خرقاييل » از روى عجز زبان به « سبحان ربي الأعلى » گشود و بال فرو بست ! « 2 »\r\n\r\n\r\n","description":"","footnote":"\r\n( 1 ) . شايد وجه لطف جملهء مزبور صراحت آن باشد در مطلوب و مدعاى ما اين است : عرش عبارت است از كليهء عوالم هستى و محيط است بر كليهء نظامات شمسى و در اين خبر هم هر يك از ساق‌هاى عرش را عبارت از يك نظام شمسى گرفته ، زيرا آن را تشبيه به استدارهء آسمان و زمين نموده است . و شايد لطيفه ، نكتهء ديگرى باشد و اميدوارم در اين صورت مؤلف محترم بعدها وجه آن را در ضمن نظرياتى كه دارند افاده فرمايند . ( ف )\r\n( 2 ) . متن حديث : عن الإمام الرابع علي السجاد عليه السلام فى حديث طويل إلى أن قال عليه السلام : « إنّ بين القائمة من قوائم العرش و القائمة الثانية خفقان الطير المسرع ألف عام » - و في نسخة : عشرة ألف عام - و العرش يكسى كلّ يوم سبعين ألف لوناً من النور وللَّه ملك اسمه خ خ خرقاييل له ثمانية عشر ألف جناح ما بين الجناح إلى الجناح خمسمائة عام فخطر له خاطر هل فوق العرش شيء فراده اللَّه تعالى مثلها أجنحة أُخرى فكان له ستة و ثلاثون ألف جناح ما بين الجناح إلى الجناح خمسمائة عام ثمّ أوحى اللَّه تعالى إليه أيّها الملك طر فطار مقدار عشرين ألف عام فلم ينل رأس قائمة من قوائم العرش ثمّ ضاعف اللَّه تعالى له في الجناح و القوة و أمره أن يطير فطار مقدار ثلاثين ألف عام فلم ينل أيضاً فأوحى اللَّه تعالى أو طرت إلى نفخ الصور مع أجنحتك و قوتك لم تبلغ إلى ساق عرشي . فقال : الملك سبحان ربى الاعلى » . ( س )\r\n","page_name":" 448 ","page_number":448},
  {"content":"\r\n\r\nمؤلف گويد : انصافاً كه هيچ فيلسوف و نويسندهء ماهرى نتواند نكته‌اى بدين دقت و باريكى را در ضمن « داستان مبسوطى » مجسم سازد و مطلب بدين مهمى و بزرگى را در ضمن مثالى چنين موجز بيان نمايد . و براى توضيح فاصله و بُعد بين نظامات و طول مسافت بين هر عالم شمسى تا عالم شمسى ديگر ؛ همين بس كه : نور در هر ثانيه بيش از شصت هزار فرسخ راه طى مىكند و نزديك‌ترين خورشيدها نسبت به عالم ما نورش در مدت سه سال به ما مىرسد و اگر طول اين مسافت را حساب كنيم ، از هفت هزار هزار ميليون فرسخ تجاوز خواهد كرد ! - تا چه رسد به شموسى كه نورشان در مدت پنج هزار سال و بيشتر به ما مىرسد - .\r\nشايد مقصود از « در خبر ، نظامات و سرادقات آن باشد ، يا مراد از « ساق عرش » وسط و مركز دايرهء عرش باشد حّد و نهايتى بر محيط آن نيست و اطلاق « قائمه و ساق » بر محور و قطر عرش نيز مناسب است . پس در مفاد اخبار نوشته شده ، دقت كن ! تا هم استفادهء علمى ببرى و هم به مقام نبوت ايمان كامل بياورى ! « 1 »\r\n\r\nمقالهء پانزدهم\r\nدر كتاب بحارالانوار و مناقب ابن شهر آشوب - متوفى سال 588 ه . - از « ابن عباس » روايت شده است : حضرت على عليه السلام در ضمن خبرى طولانى فرمود :\r\nو أمّا الأربعة عشر فأربعة عشر قنديلًا من النور ، معلقة بين السماء السابعة و الحجب ، تسرج بنور اللَّه تعالى إلى يوم القيامة ؛\r\n\r\n\r\n","description":"","footnote":"\r\n( 1 ) . خلاصهء توجيه و تفسير مؤلف محترم از خبر اخير آن كه : « عرش » به معناى كل عوالم وجود و « قوائم عرش » عبارت از نظامات شمسى و « ساق عرش » كنايه از قطر دايرهء عرش يعنى وسعت كلى عالم كون و وجود و « فرشته » كنايه از نور و پرواز آن عبارت از سير نور است كه با آن همه سرعت در آن مدت طولانى ، از يك نظام شمسى به نظام ديگر نرسيد و يا : اگر تا روز رستخيز هم نور سير كند ، قطر عرش را طى نمىكند . واللَّه العالم . ( ف )\r\n","page_name":" 449 ","page_number":449},
  {"content":"\r\n\r\nو اما آن چهارده تا ، پس چهارده « قنديل » نور است آويزان بين آسمان هفتم و حجاب‌ها و تا روز قيامت كه با نور خداوندى فروغ مىدهد .\r\nو در خبر ديگر است : - در جلد چهارم بحارالانوار و كتاب الاختصاص - كه آن 14 قنديل نور ، معلق بين عرش و كرسى است و طول هر قنديلى يك صد سال راه است . و در بعضى نسخ به جاى 14 قنديل 18 حجاب و طول آنها يك صد هزار سال راه ذكر شده است .\r\nشرح : « قنديل » در عرف به معناى چراغ و فانوس بيضى شكل است . و اين معنا به ويژه با ملاحظهء خطوط و پيوندهايى كه در ساختمان فانوس براى اتصال قطعات شيشه به كار برده شده ، مناسبت تام با اين مقام دارد ! زيرا « قنديل » به معناى مزبور و از جهت بيضى بودن شكل آن ، به نظام شمسى شبيه است . و نيز از نقطه نظر اين كه در ميان فانوس شعله‌اى است كه روشنى فانوس ناشى از آن است ، هم‌چنين در وسط نظام شمسى هم جرم خورشيد منشأ روشنايى است . پس اطلاق قنديل بر نظام شمسى از نظر تشبيه و مجاز صحيح است . و اما تطبيق مضامين خبر بر تعدد عوالم از چند جهت است :\r\nجهت اول : مفاد جملهء « معلقاً بين العرش و الكرسي » است ، زيرا عرش عبارت است از محيط جميع نظامات و عوالم ، و كرسى كنايه از محيط نظام شمسى ماست و ما بين دو محيط ، فضاى وسيعى است كه شموس متعدد و بزرگ با پيروان خود ، در آن شناور و پرتو افكنند !\r\nجهت دوم : موضوع : « طول هر قنديل يك صد هزار سال راه است » ! چه وسعت هر نظام شمسى معلوم است و حتى خورشيد ما ، با اين كه نسبتاً كوچك است ، طول قطر محيط نظامش ، بيش از هزار ميليون فرسنگ است . و كلمهء « معلقه » را اگر به « تخفيف » لام بخوانيم ، مقصود خورشيدهاى روشن و درخشان است و اگر به « تشديد » آن را بخوانيم ، بر تمام اجرام آسمانى صادق است و مقصود معلق بودن نظامات شمسى\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nاست در فضاى خالى ، بدون اين كه در جسمى تثبيت شده باشند !\r\n* * * * و با صرف نظر از مراتب مزبور ، ممكن است بگوييم : مفاد خبر مزبور اشاره به ستاره‌هاى دنباله‌دار بزرگ و محسوس است و چند جهت هم مؤيد اين احتمال است :\r\nيكى عدد 14 است - يعنى 14 قنديل - زيرا عدهء دنباله دارهاى بزرگ در آن دوران يا بر حسب قابليت حس - كه شرع از آن خبر داده - ، بعيد نيست چهارده بوده است .\r\nديگر : خود كلمهء « قنديل » است ، چه دنباله‌دارها از جهت شدت نور و اشتعال و حرارت - چنان كه در مسئلهء ستاره‌هاى دنباله‌دار گفته شد - شبيه قنديل هستند و به ويژه از جهت دنباله‌ها و كاكله‌هاى دنباله‌دارها ، شباهت بيشترى با قنديل موجود است و گاهى طول دنبالهء آنها به 133 ميليون مايل مىرسد .\r\nديگر اين كه : - بنا بر بعضى از نسخ - طول هر قنديلى يك صد سال راه است ! زيرا قطر دنباله‌دارهاى بزرگ كمتر از اين مقدار نيست و هر گاه مطابق نسخ ديگر ، يك صد هزار سال صحيح باشد ، بايد حمل بر وسعت افلاك دنباله‌دارها بشود كه آن هم شبيه قنديل و قطر آن هم نزديك به همين ميزان است .\r\nو ديگر اين كه : قناديلى را معلق بين « آسمان هفتم » و « حجب » معرفى كرده است ، چه مراد از اينها ما بَعد نظام شمسى ما و پس از كرهء اورانوس و نپتون است تا حدود ساير نظامات شمسى كه در زبان شرع از آنها تعبير به « ساقه » و « سرادق » و « حجب » شده است ، و مىدانيم كه ميدان جولان دنباله‌دارها همين حدود است . و نيز مىدانيم كه دنباله‌دارهاى بزرگ ، در سير خود از فلك نپتون به اندازهء چهارده برابر نپتون از خورشيد دور مىشود و سپس برگشته و از خط سير صعودى و نزولى خود ، فلكى به شكل « اهليجى » يا « بيضى » تشكيل مىدهند - مثل فانوس - و مجموع مدت اين سير تقريباً ششصد سال است و حتّى ستارهء دنباله‌دار سال 1882 ميلادى ، دورهء سيرش هشتصد سال است . بنابراين وسعت افلاك دنباله‌دارها كه دورهء سيرشان دو هزار و\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nسه‌هزار سال است ، چقدر است ؟ و ابعاد ساير نظامات را بدين قياس بگيريد و ببينيد چقدر از عالم شمسى ما دورند كه جاذبهء آنها - با آن قوت و شدت و عظمت - در جذب دنباله‌دارها يا جاذبهء شمس ما مقاومت نتوان كرد !\r\n\r\nمقالهء شانزدهم\r\nدر انوار نعمانيه و شرح صحيفه سيد نعمت اللَّه از حضرت رسول صلى الله عليه و آله و ائمه عليهم السلام روايت شده است : خدا صد هزار قنديل آفريده و همه را به عرش معلق ساخته است و تمام آسمان‌ها و زمين و آنچه در آنهاست ، حتى بهشت و دوزخ همه در يك قنديل است و جز خدا كسى نمىداند كه در ساير قنديل‌ها چيست ؟ « 1 » شرح : با اين كه تا اندازه‌اى وجه شباهت قنديل به نظام شمسى را سابقاً گفتيم ، ولى لازم است به طور مشروح‌ترى وجوه مشابهت را بيان كنيم :\r\nوجه اول : شكل قنديل « بيضى » است و شكل مجموعهء نظام شمسى هم به عقيده متأخرين « بيضى » است .\r\nوجه دوم : قنديل مشتمل بر جسم لطيفى است كه در وسط آن است و « نور و نار » از خود به اطراف منتشر مىكند و نظام شمسى هم بنا بر عقيدهء متأخرين مشتمل بر كرهء لطيفهء شمس است كه در وسط مستقر بوده و « نور و نار » از خود به سيارات مىبخشد .\r\nوجه سوم : قنديل در هوا آويزان است و بر ديوار يا چيز ديگرى تثبيت شده نيست و نظام شمسى هم فقط معلق و مربوط به جاذبيت ثوابت است و تثبيت شده در داخل جسم ديگرى نيست ، چنان كه پيشينيان پنداشته‌اند .\r\nوجه چهارم : جرم روشنىبخشى كه در قنديل است ، در وسط حقيقى آن نيست و به يك حد آن نزديك‌تر است و شمس هم در وسط حقيقى نظام شمسى نيست و نسبت\r\n\r\n\r\n","description":"","footnote":"\r\n( 1 ) . متن خبر : « إنّ اللَّه تعالى خلق مائة ألف قنديل و علّقها بالعرش و السموات و الأرض و مافيها حتى الجنة و النار كلّها في قنديل واحد و لايعلم ما في القناديل الباقية إلّا اللَّه سبحانه . . . » . ( س )\r\n","page_name":" 452 ","page_number":452},
  {"content":"\r\n\r\nبه ساير سيارات ، موقعيت آن در يكى از دو « محترقه » است و مطابق نقل حدايق النجوم مركز حقيقى دايرهء نظام ما ، غير از مركز شمسى است و شمس مركز تقريبى است و در واقع مركز حقيقى ، تقريباً به اندازهء نصف قطر شمس ، خارج از مركز شمس است .\r\n* * * * بعد از بيان وجوه مشابهت بين قنديل و نظام شمسى ديگر ، انطباق خبر نوشته شده در صدر اين مقاله بر مبانى هيئت جديد و مخالفت آن با فلسفهء قديم آشكار است و به طور صريح دلالت دارد بر وجود هزاران عالم و نظام شمسى كه هر يك جداگانه مشتمل است بر : اراضى سياره و اقمار و بلاد و امصار و ديار و جنت و نار و . . . از لوازم معاش و معاد و به ويژه جملهء « والسموات و الأرض و ما فيها » دلالت دارد بر اين كه هر يك از عوالم اين قناديل ، يك نظام شمسى به وسعت آسمان و زمين است . جملهء « معلقة بالعرش » هم كه در خبر مزبور است ، چه به تشديد لام خوانده شود و چه به تخفيف آن ، باز مناسب با نظريهء متأخرين است ، چه هر قنديلى يك نظام شمسى است و هر نظام شمسى ، به طور كلى هم معلق در فضا و هم چون چراغ فروزان است و عرش هم به معناى « محيط مجموعهء كلى عوالم هستى » است !\r\nو اين كه فرمود : جز خدا كسى نمىداند در ساير قناديل چيست ؟ نيز مناسب نظريات جديد است ، زيرا فاصله ميان هر نظامى تا نظام ديگر ، به اندازه‌اى است كه هيچ وسيله و رابطهء عقلى و مادى نمىتواند اطلاعات داخلى هر يك را به ديگرى نقل كند . حتى در عصر ما كه علوم و ادوات اين همه پيشرفت كرده ، هنوز ما از اوضاع سيارات نظام شمسى خودمان اطلاعاتى پيدا نكرده‌ايم و از اين‌جا وضع مردم قرون و اعصار گذشته روشن است ! علوم در آن زمان‌ها به منزلهء نوزاد شيرخوارى در دامان تربيت صاحب شرع اسلامى و امناى وى پرورش يافت و از كلماتشان شير خورده و به تدريج رشد و نمو كرد و در عصر ما ، به حد كودكى رسيد تا بعدها به حد كمال\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nبرسد ! و در آن زمان‌ها هيچ يك از آلات و ادوات مجهزى كه ما داريم ، وجود نداشت و حتى شبح و اسمى هم از آنها در بين نبود ! و با اين حال مؤسس دين اسلام و امناى وى ، چه نيروى معنوى و صفاى باطنى داشته‌اند كه چراغ اسرار وجود و حقايق عوالم نامتناهى را كه در قلوبشان روشن بوده ، با بهترين اسلوبى براى ما بيان فرموده‌اند ، به طورى كه هنوز هم بهترين آلات علمى از درك و ارائهء يك دهم آن عاجز است و آنچه امروز به وسيلهء اين ادوات كشف شده « واحدى » است از هزاران هزار نكته كه آنها را در مناسبت‌هايى بيان فرموده‌اند . . . .\r\nپس از اين كه صدق كلمات آنان در اين امور غيبى كه درك آن از توان عقل و احساس خارج است معلوم شد ، قلب هر مطلعى از زحمت شك ترديد راحت شده و كاملًا در صدق و صحت ساير مقالات اطمينان مىيابد كه در تربيت نفوس و عقول و تكميل نظامات فكرى و اجتماعى و اقتصادى و غيره از ايشان وارد شده و در دست ماست .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nخاتمهء كتاب : چند مقاله و نكته !\r\nدر خاتمه كتاب به ذكر چند مقاله و نكته مىپردازيم :\r\nمقالهء اول : در كتاب‌هاى روضهء كافى ، وافى ، بحارالانوار و غيره به سند قوى روايت شده است : حضرت صادق عليه السلام براى امتحان ، از يك « منجم عراقى » پرسيد :\r\nكم السكينة من الزهرة جزءاً في ضوئها ؟ قال المنجم : هذا واللَّه نجم ما سمعت به أحداً من الناس يذكره ، قال : سبحان اللَّه العظيم ! أ فاسقطتم نجماً بأسره فعلى تحسبون ؛\r\nنسبت نور و روشنى « سكينه » با ضوء و روشنى « زهره » چيست ؟ منجم گفت : واللَّه اسم چنين ستاره‌اى را از كسى نشنيده‌ام ! فرمود : سبحان اللَّه ! يك ستاره را به كلى از حساب انداخته‌ايد ؟ پس روى چه اصولى حساب نجوم را اخذ و مطالب را استخراج مىكنيد ؟\r\nدر باب تحريم نجوم در جلد چهاردهم بحارالانوار و از كافى و وافى با سند صحيح از امام صادق عليه السلام روايت شده است : امام صادق عليه السلام فرمود : آيا مىدانى كه بين مشترى و زهره چقدر فاصله است ؟ گفتم : نه . فرمود : آيا مىدانى كه بين زهره و قمر چه مقدار وقت لازم است ؟ گفتم : نه . به خدا سوگند من از هيچ اخترشناسى نام آن را نشنيده‌ام ! فرمود : آيا مىدانى كه بين سكينه و لوح محفوظ چه مقدار فاصله است ؟ گفتم : نه . من\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاز هيچ منجمى نشنيده‌ام !\r\nشرح : از ظاهر اين خبر استفاده مىشود كه « نجم سكينه » از جملهء سيارات است نه از مقولهء « كواكب ثابت » و به علاوه ، بر حسب قرائن و امارات اين نجم منطبق بر سياره « اورانوس » مىشود كه از « قدر پنجم » است . كاشف اين سياره « سر ويليام هرشل » است كه در سال 1195 هجرى ( سال 1871 ميلادى ) آن را كشف كرد .\r\nشواهدى كه ما براى اثبات مدعاى خود داريم عبارتند از :\r\n1 . تكرار ذكر « نجم سكينه » در اخبار ائمه عليهم السلام ضمن تعداد سيارات ، مثل قمر ، مشترى ، زهره و . . . چنان كه بر اهل اطلاع پوشيده نيست .\r\n2 . مقايسه‌اى است كه امام صادق عليه السلام بين « نور سكينه » و « نور زهره » فرموده است ؛ و اين مقايسه ، در صورتى صحيح است كه هر دو از يك سنخ باشند - يعنى هر دو سيار باشند - با اختلاف در نور و ضوء ! چه مقايسهء « تفاضل » نور دو ستاره كه يكى سيار و تاريك بالذات باشد و ديگرى ثابت و روشن بالذات ، هيچ مناسبتى ندارد ! بر خلاف اين كه هر دو ، از يك سنخ باشند و اگر « سكينه » اشاره به « اورانوس » باشد ، در اين صورت تناسب در كمال وضوح است ، براى آن كه اورانوس و زهره ، دو زمين سيار هستند كه در روشنى و درخشندگى اختلافشان واضح است ، به طورى كه در نظر ما « زهره » روشن‌ترين و خوش‌منظرترين سياره‌ها و « اورانوس » كم نورترين و مخفىترين سياره‌هاست . پس مقابله و مقايسهء بين اورانوس و زهره ، خيلى به موقع و به جاست و اين مقابله در بين غير اورانوس و زهره مناسب نيست .\r\n3 . امام صادق عليه السلام به منجم مىفرمايد : « در صورتى كه يك ستاره را به كلى ساقط كرده‌ايد ، روى چه ميزانى حساب مىكنيد » ؟\r\nوجه استشهاد : محاسبات نجومى و احكام سعادت و نحوست و شرف و هبوط و مقابله و قران و اجتماع و غيره ، همگى متعلق به سيارات است - از نقطه نظر حالات و حركات و ادوار و اطوار آنها - و به هيچ وجه احكام نجومى مربوط به ثوابت نيست ،\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nزيرا از ثوابت چيزى محسوس نمىشود و در نظر ما ، رابطه‌اى بين ثوابت نيست تا نيازى به ضبط حالات آنها باشد و جهل به يكى از آنها موجب عدم شناخت بقيه باشد ، بر خلاف سيارات ! پس اگر « سيارهء سكينه » از ثوابت بود ، جاى تعجب نبود كه امام صادق عليه السلام از جهل منجمان به وضع آن تعجب كرده و بفرمايد : « پس روى چه ميزانى حساب مىكنيد » ؟ ولى هرگاه مطابق استنباط ما « سكينه » از سيارات باشد ، تعجب مزبور به موقع و در كمال مناسبت خواهد بود ، زيرا حركات و حالات سيارات و احكام آنها ، كاملًا به هم مربوط است و جهل به حال يكى از آنها به شناخت وضع و حالات بقيه صدمه مىزند !\r\n4 . تعجبى است ، كه از جهل منجمان نسبت به وضع « سكينه » ابراز فرموده است و اين استعجاب در صورتى به جاست كه سكينه از سيارات باشد نه از ثوابت ، زيرا جهل به يك ستارهء ثابت تعجبى ندارد ! چه عدهء ثوابت محسوس در نزد پيشينيان و متأخرين بالغ بر دو هزار است . . . و پيشينيان بيش از هزار و بيست و اندى از ثوابت را تحت « رصد » در نياورده بودند و بقيه همگى از حساب ساقط بوده است .\r\nو در عصر امام صادق عليه السلام عدهء ثوابت مجهول ، صدها و بلكه هزارها بود و بنابراين محلى نداشت كه امام صادق عليه السلام از سقوط و مجهول بودن يك ستارهء ثابت اين قدر اظهار تعجب نمايد ، ولى اگر « سكينه » را به يكى از سيارات حمل نماييم ، تعجب كردن امام صادق عليه السلام بسيار مناسب خواهد بود ، زيرا دانشمندان گذشته عمدهء زندگى و هستى خود را در مراقبت نجوم صرف كرده‌اند ، تا عدهء سيارات را به هفت رسانده و به همين تعداد قانع شده سيارات را منحصر در همان « سبعهء معروفه » دانسته‌اند ! و حركات و مواضع و افلاك و ترتيب آنها را كاملًا ضبط نموده و همهء قواعد و احكام نجومى را بر روى آن مبانى برقرار ساخته‌اند . پس با اين همه دقت‌ها و زحمت‌ها و مراقبت‌ها اگر از يك سياره كه با چشم‌هاى عادى معتدل ديده مىشود غفلت كرده‌اند - اصلًا پى به وجود آن نبرده باشند - آيا جاى تعجب نيست ؟ آيا مناسبت ندارد كسى كه عالم به حال\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nآن سياره است ، آن منجمان را مخاطب ساخته و بگويد : « پس چه نتيجه‌اى از اين همه زحمت گرفته‌ايد ؟ و احكام نجومى را روى چه مأخذ صحيحى ، استخراج مىكنيد ؟ ! »\r\nالبته از مقالهء سوم گروه دوم در مسئلهء تعدد سيارات اين كتاب ، روشن مىشود كه سيارهء « اورانوس » از زمان‌هاى قديم در نزد بعضى از دانشمندان هند هم مورد توجه و رصد بوده و از اين رو حساب و احكام آنها در علم اخترشناسى و علم فلك راست و استوار بوده است !\r\nهم‌چنان كه شدت تعجب امام صادق عليه السلام در خبر مزبور از عدم شناخت نجم سكينه دلالت بر اين دارد كه ستارهء مزبور از سيارات است ، هم‌چنين دلالت دارد بر اين كه مقصود همان سيارهء معروف اورانوس است ، به چند دليل :\r\n1 . همان شدت تعجب است ، زيرا ظهور اين طور تعجب از ناحيه شخص عاقل ، در صورتى به موقع و مناسب خواهد بود كه نجم مزبور قابل رؤيت باشد . و اما اگر نامحسوس و غير قابل رؤيت باشد ، غفلت و جهل به آن ، تعجبى ندارد ، زيرا معرفت دانشمندان نسبت به حال نجوم ، از راه وحى و الهام كه نيست - تا غفلتشان نسبت به اجرام پنهانى مورد تعجب باشد - بلكه راه معرفت آنها فقط فكر و علوم عادى است و البته با اين وسايل تعجبى نيست ، اگر بعضى از نجوم مخفى را نشناسند بلكه برعكس ! شناختنشان تعجب و شگفتى دارد .\r\nبنابراين : مقصود از « سكينه » سيارهء قابل رؤيت است و در اين صورت ، جز « اورانوس » ، چيز ديگرى مقصود نتواند بود ، زيرا سيارات شمسى كه در آن عصر قابل رؤيت بود . منحصر به شش سياره است : 1 . عطارد . 2 . زهره . 3 . مريخ . 4 . مشترى .\r\n5 . زحل . 6 . اورانوس . و سيارهء مجهول و ناشناخته در بين اين شش سياره جز « اورانوس » چيز ديگرى نيست ، براى آن كه پنج سياره ديگر « مرصود » نزد همه معروف به « خمسهء متحيره » بوده است ! پس اشاره امام صادق عليه السلام در خبر منحصراً\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمتوجه به سيارهء اورانوس است و بس « 1 » .\r\n2 . امام صادق عليه السلام براى امتحان آن منجم « سكينه » را در مقايسه با زهره مقابل كرده است چنان كه در ميان همهء سيارات ، هيچ سياره‌اى در نظر ما روشن‌تر از زهره نيست ، به طورى كه گاهى در روز هم ديده مىشود و برعكس ، هيچ سياره‌اى كم نورتر از اورانوس نيست ، چنان كه در بعضى شب‌ها اصلًا ديده نمىشود و از جهت بُعد و كوچكى حجمى كه دارد ، هر چشمى آن را نمىتواند ببيند و از اين رو ، مقايسهء نور آن با نور زهره خود يك مسئلهء قابل امتحانى است .\r\n3 . وجه تسميهء آن به « سكينه » است : چون « سكينه » آرامش و طمأنينه را مىرساند و در اين‌جا ملازم با كندى حركت از فضاست ، درميان همهء سيارات هيچ سياره‌اى از لحاظ حركت آهسته‌تر از اورانوس نيست ، چه دور كامل سير آن بيش از هشتاد سال است و بدين ترتيب گويى كه با كمال « سكينه » و نهايت آرامش حركت مىكند و از اين رو « سكينه » ناميده شده است !\r\n* * * * مقالهء دوم : در جلد چهاردهم بحارالانوار و كتاب فرج المهموم سيد بن طاوس و دلائل حميرى است : شخصى خدمت حضرت صادق عليه السلام عرض كرد : من از نگاه كردن به ستارگان لذت مىبرم ! حضرت براى آزمايش وى پرسيد : كم تسقى الشمس القمر من نورها ؟ خورشيد چقدر از نور را خود به ماه مىبخشد ؟ گفت : اين مطلب را هرگز نشنيده‌ام ! فرمود : به زهره چقدر نور مىدهد ؟ گفت : نمىدانم ! فرمود : پس خورشيد\r\n\r\n\r\n","description":"","footnote":"\r\n( 1 ) . توضيح : سيارات معروف به عقيدهء پيشينيان همان است كه ابونصر فراهانى در يك بيت جمع كرده است :\r\n قمر است و عطارد و زهره * شمس و مريخ و مشترى و زحل \r\nولى چون مطابق عقيدهء متأخرين قمر و شمس از عدهء سيارات خارج مىشود ، الباقى پنج تاى ديگر ، به اضافهء « اورانوس » شش سياره مىشود كه بر حسب ادعاى مؤلف محترم در عصر قديم قابل رؤيت بوده است . ( ف )\r\n","page_name":" 459 ","page_number":459},
  {"content":"\r\n\r\nچه مقدار نور از لوح محفوظ مىگيرد ؟ عرض كرد : اين هم به گوشم نخورده است ! فرمود : اينها مطالبى است كه هر كس بداند تعداد نىهاى اين نيزار را هم مىداند . « 1 » و هيچ كس داراى علم نجوم نيست ، مگر اهل بيتى از قريش و اهل بيتى از هند « 2 » .\r\nاز اين حديث شريف معناى دقيق و لطيفى استفاده مىشود و آن اين است كه سيارات به طور طبيعى و ذاتى تاريك هستند و روشنى آنها عرضى و به واسطهء اكتساب از خورشيد است مانند ماه كه از خورشيد كسب نور مىكند ! مطابق عقيدهء متأخرين كه اتفاق دارند اجرام سيارات و اقمار عبارت از زمين‌هايى است كه مثل زمين ما داراى « كوه و كمر » و « بحر و بر » و « خاك و آب » و « باد وابر » مىباشد و به طور ذاتى نورانيتى در آنها نيست ، بلكه نيازمند كسب نور از خورشيد هستند تا روشن شوند ، بر خلاف ثوابت كه مثل خورشيد ما ذاتاً « نيّر » و نورانى بوده و محتاج كسب شعاع از شمس نيستند « 3 » .\r\nو اما دانشمندان پيشين علم هيئت : عقيدهء مشاهير آنها از زمان بطلميوس تا حدود\r\n\r\n\r\n","description":"","footnote":"\r\n( 1 ) . نيزار از باب مثل است يعنى : كسى كه مقدار نور اكتسابى قمر و زهره و شمس و ساير نجوم را بداند البته از تمام‌كليات و جزييات عالم طبيعت با اطلاع است . ( ف )\r\n( 2 ) . عن بياع السابرى قال : قلت لأبي عبداللَّه - يعني الإمام جعفر عليه السلام - : إنّ لي في النظرة فى النجوم لذة إلى أن يقول له الامام عليه السلام : كم تسقى الشمس القمر من نورها ؟ قلت : هذا شيء لم اسمعه قط . فقال عليه السلام : كم تسقى الشمس الزهرة من نورها ؟ قال : قلت ولا هذا ( أي ولاسمعت هذا ) . فقال عليه السلام : كم تسقى الشمس من اللوح المحفوظ ؟ قلت : و هذا شيء لم اسمعه قط . قال : فقال الامام عليه السلام : هذا شىء اذا علمه الرجل عرف أوسط قصبة في الأجمة . ثم قال عليه السلام : ليس يعلم النجوم إلّا أهل بيت من قريش و أهل بيت من الهند . ( س )\r\n( 3 ) . اگر اكتساب نور دليل ظلمانيت ذاتى باشد - چنان كه مؤلف محترم به استناد خبر مرقوم كسب نور كردن قمر و زهره را از خورشيد دليل تاريكى جرم قمر و زهره گرفته است - هر آينه بايد خورشيد ما هم كه به موجب جملهء ذيل خبر از لوح محفوظ اكتساب نورمى كند ، « مظلم بالذات » باشد ! پس مطابق سوق خبر ، تمام اقمار و سيارات و شمس ما از غير خود اكتساب نور مىكنند و بالاخره بايد همه به يك نسق مظلم بالذات و نيّر بالاكتساب باشند . پس اين كه در اين‌جا مىفرمايد : « ثوابت مثل شمس ما نيز ذاتى هستند » محل تأمل و متناقص با طرز استدلال است . ( ف )\r\n","page_name":" 460 ","page_number":460},
  {"content":"\r\n\r\nسال هزاره هجرى ، مطابق نقل كتاب حدائق النجوم و غيره اين است : جميع سيارات ( غير از قمر ) در روشنى و نورانيت از خورشيد بىنيازند . « 1 » علامهء مجلسى در بحارالانوار و شيخ بهايى در حديقة الهلاليه از اخترشناسان نقل كرده‌اند : قمر امتيازاتى دارد كه در هيچ يك از كواكب نيست و مشهورترين آنها شش خاصيت است از قبيل : سرعت حركت و اختلاف شكل و اكتساب نور از خورشيد .\r\nپس اكتساب نور از خورشيد ، مثل ساير خواص ، در نزد پيشينيان مخصوص جرم قمر بوده و هيچ يك از سيارات داراى اين صفت نبوده‌اند ، ولى به عقيده امروزىها تمام خواص مزبور ، بين تمام سيارات مشترك است و خلاصه آن كه همهء سيارات بالذات تاريكند و از خورشيد كسب نور مىكنند .\r\nپس خبر مزبور ، به طور روشن ، مطابق نظريهء متأخرين است و دلالت دارد بر اين كه خورشيد از زيادى نور خود به ماه روشنى مىدهد - مطابق عقيدهء پيشينيان و متأخرين - و نيز ساير سيارات را از اضافهء نور خود روشنى مىبخشد - مطابق نظريه متأخرين - پس خورشيد مثلًا از خودش يك مقدار معينى به زهره نور و ضوء مىدهد كه جز خدا و اولياى وى كسى عالم به آن مقدار نيست . و « لوح محفوظ » مذكور در خبر ، كنايه از يك حقيقت نامرئى است كه در عالم وجود مخفى است و شمس ، بلكه همهء انواع موجودات از نور آن استفاضه مىكنند و شرح آن حقيقت را ان شاء اللَّه در كتاب ديگرى بيان خواهيم كرد . و هم‌چنين « قمر » مقدار معينى نور از خورشيد مىگيرد ، و بالاخره مقدار نورى كه هر يك از سيارات از خورشيد مىگيرند - يا شمس از حقيقت وجود يا از شمس ديگر مىگيرد - در واقع محدود و معين است ، و البته علم\r\n\r\n\r\n","description":"","footnote":"\r\n( 1 ) . اين درست بر خلاف آن نظريه‌اى است كه محى الدين و امثال او دارند و گويى كه پيشينيان بيش از دو قول نداشتند : يكى آن كه همه ، حتى ثوابت هم از خورشيد كسب نور مىكنند و ديگرى آن كه همه حتى سيارات - به استثناى ماه - از خورشيد بىنيازند ولى هيئت جديد راه معتدل را پيش گرفته و مىگويد : همهء سيارات نيازمند خورشيد و ثوابت همه بىنيازند . و اين همان نظريهء اسلام است . ( خ )\r\n","page_name":" 461 ","page_number":461},
  {"content":"\r\n\r\nبه آن مقدار ، مخصوص خدا و اولياى اوست .\r\nكارشناسان معاصر علم هيئت ، همت بسيار و سرمايه بىشمار بذل و مصرف كرده‌اند تا به كمك قوانينى علمى به طور تقريب مقدار « نارو نورى » را كه سيارات از خورشيد مىگيرند ، شناخته و گفته‌اند : مقدار نورى كه « زهره » از شمس كسب مىكند ، سه برابر مقدارى است كه زمين مىگيرد و مقدارى كه « عطارد » مىگيرد هشت برابر مقدارى است كه زمين مىگيرد و سيارات بالاتر قناعت پيشه‌اند ! و نور كمتر كسب مىكنند ! - قناعت از صفات صاحبان مقامات عاليه است ! - پس مقدار نورى كه « زحل » از خورشيد مىگيرد ، يك جزء از نود جزئى است كه زمين مىگيرد و مقدار نورى كه « اورانوس » مىگيرد يك جزء از شصت و سه جزئى است كه زمين مىگيرد و مقدار نورى كه « نپتون » مىگيرد يك جزء از نهصد جزء مقدارى است كه زمين از خورشيد كسب مىكند - چنان كه فلاماريون فرانسوى به آن تصريح كرده است - .\r\nآنها هم‌چنين مقدار شكل خورشيد را معين كرده‌اند كه در هر سياره چطور ديده مىشود ؛ مثلًا در زمين كه ما هستيم ، شمس را مانند دايره مىبينيم كه قطرش يك وجب باشد و هر گاه در كرهء « زهره » باشيم خورشيد را چون دايره‌اى مىبينيم كه قطرش يك وجب و نيم باشد و در « عطارد » سه وجب و در « مريخ » دوازده سانتيمتر و در « مشترى » مانند يك انار و در « زحل » مثل نارنج و در « اورانوس » مثل تخم مرغ و در « نپتون » مثل گردو ! . . . .\r\nشناختن اين مقادير و اشكال ، چه به طور تقريب و يا به طور تحقيق ، در قرون گذشته ، از اسرار بغرنج و شناخت آن ويژهء خدا و اولياى وى است چنان كه امام صادق عليه السلام در خبر مزبور اشاره نمود و فرمود : « اين مطلبى است كه اگر كسى بداند ، تعداد نىهاى نيزار را هم خواهد دانست » !\r\nپس معرفت اين گونه اسرار در آن اعصار ، جز به احاطهء غيبى و ارتباط با مبادى عالى مقدور نيست و معرفت مقادير « انوار » و آسمان و اطلاع از چگونگى كوه‌ها و\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nدرخت‌ها و . . . دو امر متلازم و هر دو معلول علت واحدى است كه مبدأ و منشأ هر دو است يعنى : انكشاف تمام اسرار طبيعت براى نفسى كه با عالم ما فوق الطبيعه پيوند يافته است .\r\n\r\nتكميل . . .\r\nقريب به مضمون خبر مرقوم ، خبر ديگرى است در كتاب احتجاج و جلد چهاردهم بحارالانوار روايت شده از « ابان بن تغلب » كه حضرت صادق عليه السلام به اخترشناس يمنى فرمود : درجهء نور مشترى چند برابر نور قمر است ؟ گفت : نمىدانم ! فرمود : راست گفتى ! خوب پس بگو كه درجهء نور مشترى چند برابر نور عطارد است ؟ باز گفت نمىدانم . . . . « 1 » مؤلف گويد : از اين خبر هم چند نكته استفاده مىشود :\r\n1 . تاريكى ذاتى و روشنايى اكتساب سيارات ، زيرا عطارد و مشترى و قمر را در رديف هم ذكر نموده و بين نورشان مقايسه كرده است و گفتيم كه مقايسه بايد بين امور هم جنس باشد . . . پس سه كوكب مزبور در تاريكى ذاتى و روشنايى اكتسابى مثل هم هستند و فرقى كه دارند در شدت و ضعف نور يا اختلاف شكل و حجم آنهاست - در امر اول از مسئلهء قمر نيز مطالبى مناسب اين موضوع ذكر شد - .\r\n2 . نور مشترى در واقع خيلى بيشتر از نور قمر است ، هر چند در نظر حس ابتدايى نور قمر بيشتر مىنمايد و تقريباً نور مشترى نسبت به عطارد ! پس شريعت و فلسفه در اين مسئله با هم موافقند هر چند « حس » مخالف با هر دو باشد !\r\n3 . بيان ترتيب افلاك است ، زيرا ترتيبى كه امام صادق عليه السلام در خبر مزبور درباره\r\n\r\n\r\n","description":"","footnote":"\r\n( 1 ) . متن حديث : عن أبان بن تغلب انّ الإمام السادس جعفر عليه السلام قال للمنجم اليماني : كم ضوء المشتري على ضوء ، القمر درجة ؟ فقال اليماني : لاأدري . فقال أبوعبداللَّه جعفر عليه السلام : صدقت فكم ضوء المشتري على عطارد درجة ؟ فقال اليماني : لاأدري . . . . ( س )\r\n","page_name":" 463 ","page_number":463},
  {"content":"\r\n\r\nاسامى سيارات ذكر كرده ، با نظام جديد و قرآن مجيد و ساير احاديث موافقت تام دارد ، چنان كه در « امر اول از مسئلهء صفات قمر » ذكر شد . پس اول مشترى و سپس سيارات را از بالا به پايين شمارش فرموده و قمر را بعد از مشترى و عطارد را بعد از قمر ذكر نموده است و اين كلام بنا بر هيئت جديد نشان‌دهندهء نظامى سديد است ، بر خلاف اين كه آن را ناظر به هيئت قديم بدانيم كه در اين صورت نظم و ترتيب ذكرشده آن مشوش خواهد شد .\r\nمقاله سوم : در كتاب فرج المهموم سيد بن طاوس و در كتاب بحارالانوار است كه امام على عليه السلام از « سرسفيل دهقان » - اخترشناس ايرانى - به طور آزمايش پرسيد :\r\nاخبرني عن طول أسد و تباعده من المطالع و المراجع و ما الزهرة من التوابع و الجوامع ؛\r\nبگو ببينم طول برج اسد و بُعد آن نسبت به مشارق و مغارب چيست ؟ و محل زهره در بين توابع و جوامع كجاست . . . ؟ !\r\nبه طور شايع لفظ « توابع » به اصطلاح متأخرين بر « أقمار » اطلاق مىشود براى اين‌كه در سر خود تابع سياراتند و نيز « جوامع » بر « شموس » اطلاق مىشود ، براى اين‌كه شموس جامع و حافظ نظامات تابع خود هستند . و نيز دانشمندان معتقدند كه عنوان سيارات متوسط بين اقمار تابع و شموس جامع است و به عبارت ديگر ، سيارات فرزندان « جوامع » و مادران « توابع » يا مجذوب جوامع و جاذب توابعند ! و هم‌چنين در اكثر جهات محلى ، ارتباط بين اقمار و شموس‌اند و در سير و تكوين و جذب و محل و حجم و غيره ، موقعيت اين طايفه در وسط آن دو قبيله است ! بنابراين ، معناى فرمايش امام على عليه السلام يعنى جملهء « ما الزهرة من التوابع و الجوامع » معلوم است و مقصود ، نسبت عنوان سيارهء زهره باعنوان توابع و جوامع است و البته اگر « سرسفيل » فارسى ، در هيئت جديد دستى داشت ، جواب مىداد : نسبت آن « توسط » است ! يعنى نسبت اقمار با سيارات است يا شموس . و بنابراين ، مقصود از ذكر « زهره »\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمطلق سيارات و علت تخصيص ذكر آن هم ، ظاهر و معروف بودن آن است .\r\n* * * * بهتر اين است كه در همين جا مطلب را به پايان برسانيم ، زيرا ادامهء بحث هم ما را خسته كرد و هم خوانندگان را ملول ساخت ! و با صرف بخشى از عمر ، قلم نيز از نوشتن سير شد ! و اگر در اين كتاب لغزشى از قلم نويسنده ديده مىشود ، عذر مىخواهم ، چه اوقات تأليف مصادف بود با ايام و اوقاتى كه به كلى حواسم را پريشان كرده بود و با اين حال ، نه از كسى كمك يافتم و نه وسايل كار برايم فراهم بود و همانا جز لطف خدا مدد كارى نداشتم . « 1 » تاريخ ختم جلد دوم كتاب ، پايان ماه ذى حجة الحرام 1327 هجرى قمرى بود ! و أنا الفقير إلى رحمة ربّه : هبة الدين محمد على بن حسين بن محسن بن مرتضى بن محمد ابن علامه مير سيد على اكبر الحسينى .\r\nعراق - كاظمين\r\n1327 ه . ق .\r\n\r\n\r\n","description":"","footnote":"\r\n( 1 ) . در اوايل شعبان المعظم 1383 ه . ق . اصلاح و ترجمه اضافات چاپ سوم عربى در شهر « قم » پايان يافت . در حالى كه وضع و حال « مترجم » نيز همانطور بود كه « مؤلف » در بالا شرح داده است . . . .\r\n* * * . . . و پايان تجديد ترجمه كتاب و ويرايش كامل جلد دوم آن ، در صفر المظفر 1421 ه . ق . در « تهران » پايان پذيرفت در حالى كه « اوضاع » ما خيلى بغرنج‌تر و تأسف انگيزتر از تاريخ پيشين بود . . . . البته پايان اين كتاب خود توفيقى بود الهى . . . و ما توفيقى إلا باللَّه . . . عليه توكلت و إليه أنيب .\r\nتهران - صفر 1421 ه . ق 30 / 2 / 1379 ه . ش .\r\nسيد هادى خسروشاهى\r\n","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\n\r\nمقدمه‌اى در مؤخره ! « 1 » ده گفتار\r\nاز : مرحوم حجة الاسلام والمسلمين ، دانشمند معظم\r\nحاج ميرزا مهدى سراج انصارى\r\nشامل :\r\n1 . غرض از نشر اين كتاب\r\n2 . اسلام و در پيرامون آن ( با مقاله‌اى از صديقى نخجوانى )\r\n3 . تاريخ و موضوع هيئت و چگونگى ارتباط آن با اسلام\r\n4 . علت تأليف كتاب الهيئت و اسلام\r\n5 . تقريظهاى دانشمندان دربارهء آن\r\n6 . ترجمه‌هاى آن و امتياز اين ترجمه\r\n7 . مصادر و منابع كتاب\r\n8 . شرح حال مؤلف بزرگوار\r\n9 . شرح حال مترجم چاپ اول\r\n10 . دو چكامه دربارهء اسلام و هيئت\r\nبه ضميمه :\r\n1 . متن نامهء مؤلف\r\n2 . مكتوبى از واعظ چرندابى\r\n\r\n\r\n","description":"","footnote":"\r\n( 1 ) . مباحث بعد از اين تا پايان كتاب ، در چاپ اول ترجمهء فارسى - بغداد 1356 ه . ق . - ، در اول كتاب آمده بود . . . و اينك جهت استفاده علاقه‌مندان ، در آخر كتاب پس از ويرايش لازم ، نقل مىشود . ( خ )\r\n","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n\r\nگفتار يكم : خدايا به نام تو و در زينهار تو\r\nآفريدگارا ! اگر بر ديگران پوشيده است بر تو پنهان نيست كه ما هدفى از نشر اين كتاب جز خدمت بر دين تو و ميهن گرامى خود نداريم .\r\nاما اين كه خدمت بر دين توست : بر همهء اسرار ، تو آگاهى و مىدانى كه ما مىخواهيم با نشر اين كتاب ، ارج و بهاى دين پاك اسلام را بر تودهء گمراهان بفهمانيم .\r\nتا كسانى كه امروز ، دين اسلام را از دانش دور و دانش را از دين مهجور مىپندارند ، بدانند و بفهمند كه دين و دانش هر دو برادرند توأم و برابرند با هم . و اين اكتشافات علمى تازه و اختراع ابزارهاى فنى بىاندازه هرگز گردى به دامن پاك دين بىآك ننشانده است .\r\nبلكه هر قدر اكتشافات علمى و اختراعات فنى از قبيل ابزارهاى تلسكوپ و ميكروسكوپ و اسپكتروسكوپ و هزاران امثال اينها بيشتر شود ، انوار حقايق دين مقدس اسلام روشن‌تر خواهد شد .\r\nدر حقيقت بدبختى ما را از هر سو فراگرفته ، زيرا كه در سابق مردمانى بودند و باز در گوشه و كنار پيدا هستند كه امور عادى و رسوم موجود را جزو دين پنداشته و هنگام تغيير آنها ، داد « واشريعتا » و فرياد « وادينا » مىزدند و حال آن كه نمىدانستند كه شريعت چيست ؟ و نمىفهميدند دين كدام است ؟ هنوز داغ اين گروه از دل نرفته كه\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nگروه بدتر از اينها پيدا شد و ظواهر زندگى اجانب را به رخ مسلمانان كشيده و اسلام را پاك از حقايق خالى مىپندارند و بىانديشه ، بلكه كوركورانه ، پى بيگانگان رهسپارند ، روى اين كتاب ( اسلام و هيئت ) كه ما آن را نشر مىكنيم بر اين گروه است و غرض ما آن است كه شايد اين گروه گمراه با نظر انصاف به محتوا و مندرجات اين كتاب نگريسته و پى به حقايق و دقايق اسلام ببرند و از راهى كه مىپيماند برگردند « ذ لِكَ لَذِكْرى لِمَنْ كانَ لَهُ قَلْبٌ أَوْ أَلْقى السَّمْعَ وَهُوَ شَهِيدٌ » .\r\nاما اين كه نشر اين كتاب خدمت بر ميهن گرامى است ، ناگفته پيداست كه اين كتاب به زبان شيرين پارسى ، و زبان پارسى ، زبان ميهن من است و سودى كه از نشر اين كتاب به هم ميهمان گرامىام خواهد رسيد بيشتر از سودى است كه به ديگران مىرسد ، مگر اين كه به يكى از زبان‌هاى عمومى دنيا ترجمه شود و سود آن در آن وقت ، بر همه خواهد رسيد .\r\nاگر چه اين كتاب سال 1353 ه . ق در روزنامهء گرامى سلطان آباد « عراق » ايران چاپ و نشر گرديده بود ، ولى معلوم است كه خوانندگان روزنامه حوصلهء آن را ندارند كه اين گونه كتاب‌ها را در روزنامه بخوانند و استفاده نمايند ، خصوصاً در اثر نشر تدريجى و مقاله شدن آن ، مطالب از يكديگر منفصل شده و استفاده مهمى از آنها نمىشد ! و رنج‌هايى كه آقاى مؤلف در تأليف آن و مترجم در ترجمهء آن كشيده‌اند ، تقدير نمىگرديد . روى همين اصل نظر به علاقه‌اى كه به آب و خاك خود و برادران و هم ميهمان خويش دارم ، با نشر اين كتاب اقدام به وظايف ميهن دوستى خود قيام نمودم .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nگفتار دوم : اسلام و در پيرامون آن\r\nكتابى را كه نشر مىكنيم نام آن مركب است از دو كلمه « اسلام » و « هيئت » ، « اسلام » را در اين گفتار شرح نموده و « هيئت » را در گفتار بعدى ترجمه و تعريف خواهيم كرد .\r\n\r\nاسلام چيست ؟\r\nالبته معناى لغوى كلمهء « اسلام » مورد بحث ما نيست ، زيرا كه ما در صدد آن نيستيم كه از معناى لغوى آن بحث نموده و كلمات بزرگان لغت شناس را در اين‌جا بيان كنيم .\r\nبلكه در صدد آن هستيم كه بفهميم اين كلمه بر چه موضوعى اطلاق مىشود و در كدام معنا ظهور دارد ؟ و روزى كه اين دين پيدا شد و معنايى برخود گرفت ، چه حالى داشت و امروز در چه حال است ؟\r\nاين كلمه بر دينى اطلاق مىشود كه سيزده قرن و نيم پيش از اين ، حضرت محمدبن عبداللَّه صلى الله عليه و آله در « مكه » بنياد آن را استوار و اصول و قواعدش را برقرار فرموده و همهء جهانيان را به پيروى از آن دعوت فرموده است .\r\nامروز اين كلمه در همان دين ظهور دارد و كسى اگر كلمهء اسلام را بر زبان آورد ، همهء جهانيان به هر زبان و لغتى كه آشنا باشند ، همان « دين محمدى » را از آن مىفهمند\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nو طلوع اين كوكب درخشان ( دين اسلام ) ، هنگامى بود كه وحشىگرى و بربريّت در همهء كشورهاى جهان حكمفرما بود ، به ويژه در خود « جزيرة العرب » ناروايىها و اخلاق فاسد و كارهاى ناشايست فراوان بود ، چنان كه جبههء تاريخ از داستان‌هاى ننگين تازيان آن روزى ، سياه است .\r\nدر چنين هنگام تاريك و موقع باريك ، آن مرد ملكوتى و آن نمايندهء جبروتى يكه و تنها ، بى يار و ياور ، آن هم پس از درگذشت پدر و مادر ، دامن اصلاح را به كمر بسته و دست از هرگونه آسايش و آرامشى شسته و با شهامت محيرالعقول و استقامت طاقت فرسا ، دينى خيلى ساده و آيينى بسى آزاده ، از طرف خداوند جهان آفرين آورده و بناى دعوت گذاشت و افكار آن مردمان را مشوش ساخته ، دچار رنج‌هاى فراوان گرديد و سيزده سال و اندى در « مكه » و ده سال و چندى در « مدينه » با پيش آمدهاى ناگوار و مردمان ناهموار در نبرد بود !\r\nتاريخ زندگانى آن مرد بزرگوار به اندازه‌اى درخشان است كه نيازى به گفتار و بيان ما ندارد و از ملل عالم كسى را سراغ نداريم كه به درخشانى آن اقرار نكند . اگر چنان چه اين تاريخ فروزان را سرمشق زندگانى خود قرار دهيم ، بىگمان در زمان خيلى كم ، نفوس بشر را در پشت سر خودمان خواهيم ديد كه با ما قدم به قدم مىآيند ، ولى با تأسف بايد گفت ما كجا و اين انديشه كجا ؟ .\r\nدر حقيقت اگر تاريخ زندگانى و چگونگى دعوت آن ختمى مرتبت صلى الله عليه و آله را خيلى دقيق و با نظر عميق ، بدون اغراض نفسانى مطالعه كنيم ، ناچار بايد به نبوت آن مرد ايمان آورده و ملكوتى بودن او را اذعان نماييم ، زيرا كه از قدرت بشر خارج است كه يك نفر تنها ، در ميان وحشيان آدم خوار و آدم‌هاى غير متمدن همچو جنبشى ايجاد نموده و با تمام جهانيان روبه‌رو شده و با همهء اديان و مذاهب مبارزه كرده و مظفر و پيروز گردد .\r\nكيست همچو مردى ، غير از محمد صلى الله عليه و آله ؟ و كدام است همچو بزرگوارى جز فرزند\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nعبداللَّه ؟\r\nاين همه غلبه و پيروزى نبود مگر از دو جهت :\r\n1 . امداد غيبى ؛\r\n2 . سادگى و بىآلايشى دين .\r\nبه همين دليل در زمان كمتر از نيم قرن ، بر همهء اديان چيره شد و جهان را فرا گرفت .\r\nدر هيچ تاريخى پيدا نيست كه دينى مانند دين اسلام ، به اين سرعت ، شرق و غرب را فرا گيرد . اگر چنان چه معاندان و متعصبان در ميان نبودند هيچ شمشيرى هم در ميان نبود ، ولى چه بايد كرد با كسانى كه پس از طلوع خورشيد حق ، پردهء ظلمت جهل را بر ديده‌هاى خودشان بكشند ! و از پيروى خوددارى نمايند ؟\r\nبه هر حال ، اسلام دينى است كه مردم را به خدا پرستى ، درست‌كارى ، پاكى درون و بيرون ، راست‌گويى ، خوش‌خويى ، پاكيزگى ، يگانگى ، برادرى ، دست‌گيرى از يكديگر ، آگاهى از حال همديگر ، امانت‌دارى و مانند اينها از ساير اصول زندگانى ، دعوت مىنمايد .\r\nدر واقع ، اسلام مدرسهء اصول زندگانى است ، مدير و مؤسس اين مدرسه محمد بن عبداللَّه صلى الله عليه و آله ، معلمان و مدرسان آن ، پيشوايان دين و امامان مصلحان و شاگردهاى آن ، گروه مسلمانان و تصديق شده‌هاى اين ، مردمان پاك‌دل و پاك‌دين و كتاب اين مدرسه ، قرآن مبين و دروسش ، اصول زندگانى و چگونگى وصول بر حيات جاودانى است .\r\nبرنامه اين مدرسه ، به اندازه‌اى ساده و آسان است كه ناتوان‌ترين بشر هم مىتواند عهده‌دار انجام تكاليف آن بشود .\r\nهرگاه امروز برخى از مردم ، سنگينى تكاليف اسلام را به رخ مسلمانان مىكشند و مىگويند : نمىتوان زير بار آن رفت ! اگر مسلمانان آنها را تصديق نكنند تكذيب هم نتوانند نمود ، زيرا كه اسلام امروزى غير از اسلام عصر خود آن مدير و مؤسس شده\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nاست ، چه در به دو ظهور ، عامل بزرگى كه در نفوذ آن به اعماق و مغزهاى مردم به شمار مىرفت - چنان كه اشاره شد - همان سادگى و بى آلايشى آن بود و بس و با طبيعت بشر به طورى سازش داشت كه بدون هراس داعيهء « شرع محمد صلى الله عليه و آله مستمر إلى يوم القيامة » را مىزد ! يعنى تا روز رستاخيز هر قدر از زمان‌هاى مختلف بيايد ، هيچ چيزى مانع نفوذ آن نخواهد شد ، چه اين دين بر اصول جامعى وضع شده كه آن اصول در هر دوره از دوره‌هاى زمان ، با بشر توأم است و آن سادگى و آسانى است كه تحمل آن بر همه كس در هر زمان مقدور و ميسّر است . امروز دو گروهند كه زير بار تعاليم دين نمىروند : گروهى لاابالى و به هيچ قانونى ، چه الهى و چه بشرى ، تن نداده و نمىدهند و پيوسته در تن پرورى و عياشى عمرشان را مىگذرانند و در حقيقت اين گروه دشمنان ميهن و دين پاك و كشور و آب و خاكند .\r\nگروهى هم از جهت بسيارى تكاليف و وظايف ، گامى به پيش رفته و گامى مىايستند . و بالاخره بار را از دوش انداخته و فرار مىكنند !\r\nبرخى از دانشمندان گرامى هم ، به‌جاى چاره‌جويى ، به سلسلهء « تحميلات » مىافزايند ! و انديشهء انجام كار را نمىنمايند كه اين احتياطهاى توان‌فرسا باعث انحراف ضعفاى مسلمانان از جادهء دين خواهد شد . انصافاً دينى به آن سادگى و زيبايى ، علاوه از صدمات وارده در قرون گذشته در اين قرن هم با لفافه‌هاى گوناگون پندارهاى واژگون ، پيچيده شده و مردم از پياده و سواره ، در ميان جاده ، مات و آواره مانده و نمىدانند رخ به چه كسى آورده و پناهنده به چه كسى شوند ؟ دشمنان دين هم فرصت را غنيمت شمرده در كمين‌گاه ، بيدار و آزادانه در كارند . اين است حال امروزى اسلام و مسلمانان !\r\nروزى بود كه دستگاه حقيقت اسلام به طورى كار مىكرد كه مفاد آيهء « وَرَأَيْتَ النّاسَ يَدْخُلُونَ فِى دِينِ اللَّهِ أَفْواجاً » به طور طبيعى ظهور مىكرد و امروز هم در اثر صدمات پيشينيان و پسينيان ، كلمهء « يخرجون » جاى « يدخلون » نشيمن كرده است !\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nببين تفاوت ره از كجاست تا به كجا ؟\r\nبارى پس از آن كه گفتيم اسلام دينى ساده و از هر جهت در خور قبول است و كتاب اين دين قرآن است كه پر از حقايق و خالى از افسانه مىباشد ، اگر چنان چه پيرايه‌هاى برخى از مفسران را از چهره زيباى آن برداريم نورانيت آن مانند نيروى الكتريك همهء جهانيان را فرا گرفته و از انوار دانش‌هاى گوناگون آن ، دانشمندان شرق و غرب بهره‌مند خواهند شد .\r\nرموز و اشاراتى كه در قرآن هست اگر كشف شود دانش‌هايى از آن ظهور نمايد كه عقول متحير گردد و اكتشاف اين رموز و اشارات ، در دست هر كسى نيست ، بلكه جز از خاندان نبوت كسى را نمىرسد كه با هوا و هوس خود ، اكتشاف آن رموز را عهده‌دار شود ، چه « أهل البيت أدرى بما في البيت » !\r\nبه همين جهت بود كه حضرت رسول صلى الله عليه و آله در « حجة الوداع » فرمود :\r\nفإني قد تركت فيكم ما أن أخذتم به لن تضلوا ، كتاب اللَّه و أهل بيتي ؛ الاهل بلغت ، اللهم اشهد « 1 » ؛\r\nمن در ميان شما چيزى مىگذارم مادامى كه به آن تمسك جوييد هرگز گمراه نمىشويد ، كتاب خدا و اهل بيت من است . خدايا تو شاهد باش كه من اين پيام را رساندم . . . الخ .\r\nو در جاى ديگر فرمود :\r\nإنّي أوشك أن ادعى فاجيب ، و إنّي تارك فيكم الثقلين ، كتاب اللَّه و عترتي ، كتاب اللَّه حبل ممدود من السماء إلى الأرض و عترتي أهل بيتي ، وإنّ اللطيف الخيبر أخبرني إنّهما لن يفترقا حتى يردا عليّ الحوض فانظروا بما تخلفوني فيهما « 2 » ؛\r\n\r\n\r\n","description":"","footnote":"\r\n( 1 ) . عقد الفريد ، ج 2 ، ص 111 ، تأليف محمد بن محمد بن عبد ربه متوفاى سال 328 ه . ( چاپ مطبعهء شرقيهء مصر در سال 1316 ه ) .\r\n( 2 ) . ابن مغازلى ، المناقب ، ص 235 .\r\n","page_name":" 475 ","page_number":475},
  {"content":"\r\n\r\nمن نزديك است كه دعوت حق را لبيك گويم و من در ميان شما دو چيز گران‌بها گذاشتم : كتاب خدا و عترتم و كتاب خدا كه ريسمانى است كه از آسمان به زمين كشيده شده است ، عترت و اهل بيتم كه خداوند لطيف خبير به من خبر داد ، كه اين دو از هم جدا نمىشوند تا در حوض كوثر بر من وارد شوند ، پس بنگريد كه چگونه جانشين من در باره آن دو خواهيد بود .\r\nدامنهء گفتار ما كه به اين‌جا رسيد ، مقاله‌اى در زير با عنوان « اسلام در نظر دانشمندان غرب » به قلم جوان خداپرست ايرانى ، آقاى « آقا رضا صديقى نخجوانى » كه از برجسته‌ترين نويسندگان و سرايندگان ( شعرا ) خوش‌قريحهء آذربايجان است ، به دست ما رسيد و چون مطالب آن با گفتار ما تناسب داشت ، عين مقالهء ايشان را در اين‌جا درج نموده و اين گفتارمان را به پايان مىرسانيم !\r\n\r\nاسلام از نظر دانشمندان غرب\r\nبه هنگامى كه ظلمت جهل و بىخبرى سرتاسر جهان را فراگرفته بود و تودهء بشر در تيه نادانى هم‌چنان حيران و سرگردان مانده بودند ؛ از افق جزيرة العرب كه محيط جهالت و مركز فتنه و فساد به شمار مىرفت ، آفتابى درخشيدن گرفت و به يك‌باره سرتاسر گيتى را نورباران كرد . بر اثر تابش اين خورشيد عالم‌تاب جوش و جنبش غريبى در ميان تودهء بشر پديدار گرديد . تو گويى روح تازه‌اى به كالبد جهانيان دميده شد آن حالت خمود و جمود كه از قرن‌ها به اين طرف گريبان بشر را گرفته بود و او را از سير در شاهراه پيشرفت و تكامل باز مىداشت ، ناگهان مبدل به فعاليت و سعى و عمل گرديد و جهانيان با قدم‌هاى سريعى روى به سوى تكامل و ترقى نهادند .\r\nتحول و انقلاب حيرت انگيزى كه بر اثر طلوع خورشيد اسلام در جهان پديدار گرديد و افكار و احساسات و تمام شئون اجتماعى ملل مختلف را زير سلطه و نفوذ خود قرار داد ، بدون شك و ترديد در تاريخ حيات بشر ، سابقه نداشته است . آواز « قولو\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nلا إله إلّا اللَّه تفلحوا ؛ يگانگى خدا را باور داريد تا رستگار شويد . » همين كه از حلقوم پيغمبر بزرگ اسلام صلى الله عليه و آله به گوش جهانيان فرا رسيد ، افكار ايشان را تكان غريبى داد و به يك‌باره ، دگرگون ساخت .\r\nدر جزيرةالعرب كه آن روزها كانون جهل و وحشىگرى به شمار مىرفت ، گروهى اسكان داشتند كه به يك‌باره از عالم علم و هنر بىخبر و از حليهء فضايل اخلاقى عارى بودند . در اين جايگاه پر شروشور ، از عواطف واحساسات كه مابه‌الامتياز بشر از دد و دام ، به شمار است ، نام و نشانى در ميان نبود . پدر ، تشنهء خون پسر ، پسر در پى آزار پدر بود و مردم به جان همديگر افتاده بودند . چه بسا دوشيزگان مه‌جبين و حور لقا ، به جاى آن كه حجله را با چهرهء دل آرا و قامت رعنا بيارايند ، آراسته و پيراسته ! به دست پدران و مادران خود زنده به گور شدند و سر در خاك تيره كشيدند !\r\nدر ميان چنين گروهى به ناگاه ، پاك مردى برخاست و نداى : « وَاعْتَصِمُوا بِحَبْلِ اللَّهِ جَمِيعاً وَلا تَفَرَّقُوا » ؛ چنگ به رشتهء خدايى بزنيد و از جدايى بپرهيزيد ، در داد . اين نداى آسمانى همين كه در فضاى جزيرة العرب پيچيدن گرفت ، مهر و و داد و اتفاق و اتحاد ايشان تا بدان جا رسيد كه با آن همه سركشى و لجاجت ، دست به هم دادند و دول مستقل و نيرومند عالم را از پاى درآوردند ! چنان كه « گوستاولوبون » دانشمند و مورخ كبير فرانسه در « تاريخ تمدن اسلام » گويد : حالات محمد صلى الله عليه و آله بس غريب و حيرت‌انگيز است . كلمات او يك چنين قوم سخت و سركشى كه تا آن زمان هيچ فاتح و اميرى نتوانسته بود آنها را مطيع و رام خود سازد ، رام نمود و دولت‌هاى با عظمت و ابهت عالم را زير و زبر كرد . و امروز هم آن پيغمبر امّى در ميان قبر خويش بر ميليون‌ها نفوس بشر حكومت مىكند » ؟\r\n« كازى ميرسكى » فرانسوى مىگويد : « قوانين محمد صلى الله عليه و آله كه در ميان ملت عارى از ادب در كنار دنيا افتاده ، ايجاد ترقى عجيبى نمود » !\r\nدرس « إِنَّمَا المُؤْمِنُونَ إِخْوَةٌ » ؛ مسلمانان برادران همند ، آن چنان برادرى و برابرى و\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمساوات و مواسات را در ميان آن گروه برقرار كرد كه يكايك ايشان از خود گذشتگى و ايثار را شعار خود قرار دادند و با تيشهء اتفاق و يك دلى ريشهء نفاق و دو تيرگى را در افكندند . در اين مورد « مستر كارليل » انگليسى مىگويد : « حقا صداى انسانيت و نداى رأفت و رحمت و مواسات و برادرى است كه از قلب پاك محمد صلى الله عليه و آله از تربيت شدگان صحراى عربستان بلند مىشود » .\r\nتعليمات « اسلام » نه تنها چنان مردم عارى از ادب و اخلاق را از ورطهء انحطاط اخلاقى به هميّت و به بالاترين درجهء انسانيت ارتقا داد ، بلكه اين قوم جاهل و بىخبر از عالم علم و هنر را در دانش و معرفت بدان جا رسانيد كه وسيلهء انتشار علوم و معارف در سرتاسر جهان شدند و درى از علم و معرفت بر روى جهانيان گشودند .\r\nاين سخن ، گزافه‌آميز نيست و خالى از همه گونه مبالغه و اغراق مىباشد . مدارك و اسناد ما در اثبات اين مدعا صفحات تاريخ است كه با خطوط جلى و عبارات روشن ، گفته‌هاى ما را تأييد مىكند ! جابر بن حيان ، ابن رشد ، بيرونى ، فارابى ، محمد زكرياى رازى ، بوعلى سينا ، يكايك چه بشمارم ؟ صدها مانند اين دانشمندان كه كتب و تصانيف ايشان تا امروز مورد اقتباس و استفاده علماى شرق و غرب قرار گرفته همهء اينان از پرورش يافته گان دبستان اسلام بوده‌اند .\r\nچنان كه « گوستاو لوبون » در تاريخ تمدن خود مىگويد : - من هم به آواز رسا مىگويم و مىآيمش از عهد برون - كه : « تمام دنيا بايد رهين منت مسلمانان باشد كه فقط آنها خدمتى به معارف دنيا كردند » . و نيز اين مورخ دانشمند و پاك سرشت فرانسوى در اين زمينه مىگويد : « مراكز علمى ما عبارت بود از يك قلعه‌هاى بد وضعى كه در آن‌جا ارباب‌ها و امراى ما به حالت نيمه وحشى زندگى كرده و افتخار به بىخطى و بىسوادى خود مىنمودند . و در ميان نصارى عالم‌تر از همه ، رهبان متعصبى بود كه تمام وقت كارش حك مطالب كتب قديم يونان و نوشتن كلمات مهمل مذهبى خود بود . تا در سال 1130 ميلادى دارالترجمه‌اى در « طيطله » در تحت\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nرياست اسقف اعظم « رايمند » تأسيس شده تمام كتب مشهور عرب را به زبان لاتينى ترجمه نمودند ، همچون كتب « رازى » و « ابن رشد » و تا قرن پانزدهم قول را كه مقتبس از مصنفين اسلام نبوده ، معتبر نمىشمردند « و مدار علوم ما فقط علوم مسلمانان ، بوده و از نظر خصايص عقلانى و اخلاقى همين قدر در مزيت كافى است كه مسلمانان ، اروپا را تربيت كرده و داخل در تمدن نمودند » .\r\nو نير « گوستاولوبون » مىگويد : « از آدم لايق و مطلع خيلى بعيد است كه تمام زحمات مسلمانان را از نظر داده و حق خدمتى را كه بر ما دارند پايمال كند . و بلاشك آن را نمىتوان به چيزى حمل نمود ، غير از اين كه بگوييم : نسبت به اسلام تعصب و عناد موروثى اروپا هنوز باقى مىباشد » .\r\nهم‌چنان « فس ج . م . رودويل » در ضمن مقدمه‌اى كه بر ترجمه قرآن نگاشته است مىگويد : « اروپا بايد فراموش نكند كه مديون اين كتاب است كه در قرون وسطى خورشيد علم و دانش را در اروپا طلوع داده است » .\r\nو نيز « ديونپورت » مىگويد : « علوم طبيعى و رياضيات و نجوم و فلسفه كه در اروپا لانه نموده‌اند در قرن دهم از اسلام گرفته شده است بلكه اروپا شهر و مملكتى از اسلام است » .\r\nكلمهء « تمدن » كه امروز ورد زبان خاص و عام گرديده و غربيان و هواخواهان ايشان به دست‌آويز اين لفظ مبتذل ، همه گونه تمسخر و سركوفت به شرقيان روا مىشمارند ، مفهوم حقيقى آن را مسلمانان در جريان يك قرن بر اثر تعليمات اسلامى ، دارا شدند و سنگ بنياد تمدن به دست مسلمانان در جهان گذاشته شد ، اينك به نام « گواهى پاكدلان » چند رشته از آرا و عقايد قسمتى از مورخين و نويسندگان غرب را كه در اطراف اين موضوع اظهار داشته‌اند در اين‌جا مىآوريم تا كسانى كه دين و تمدن را با هم ناسازگار ؛ تشخيص مىدهند و نسبت به مقررات دينى با نظر بىاعتنايى مىنگرند ، بخوانند و از نادانى و كوته‌بينى خود شرمسار شوند .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nگوستاولوبون كتاب پر حجم خود را كه در موضوع تاريخ تمدن اسلام ، نگاشته است ، بدين‌سان خلاصه مىكند : « كتاب ما به اتمام رسيد و اينك خلاصه آن را در الفاظ چندى از نظر خوانندگان مىگذرانيم : اولًا ، بايد دانست كه در عالم خيلى كمتر اقوامى يافت مىشوند كه از حيث تمدن بر پيروان اسلام تفوق حاصل نموده باشند . و ديگر ، ترقيات حيرت انگيزى كه آنها به فاصلهء كمى در علوم حاصل نمودند براى هيچ قومى چنين امرى ميسر نگرديده ، آنها از نظر مذهبى در ميان مذاهب دنيا ، تشكيل مذهب بزرگى داده‌اند و اما از نظر خصايص عقلانى و اخلاقى همين قدر كافى است كه اروپا را تربيت كرده و داخل در تمدن نمودند . و بالاخره خيلى كمتر اقوامى يافت مىشود كه چنين مقام بلندى احراز نموده باشند » .\r\nفيلسوف - دروى يكى از وزراى سابق فرانسه ، در مقام بيان حالات عرب بعد از ظهور اسلام مىگويد : « به هنگامى كه تاريكى جهل ، سرتاسر اروپا را گرفته بود ، پيغمبر اسلام صلى الله عليه و آله بر مناره‌هاى محكم ؛ علامات تمدن را در اقطار عالم بلند نمود و امت محمد صلى الله عليه و آله در قرون وسطى به علم و دانش بين ساير امم اختصاص داشتند . و ابرهاى بربريت و جهالت كه بر تمام اروپا كشيده شده بود با دست ايشان بر طرف شد » .\r\nوليز ، از بزرگ‌ترين نويسندگان انگليسى ، مىگويد : « هر دينى كه با مدنيت و تمدن در هر دوره و زمان سير نكند او را بىملاحظه به ديوار زنيد ، زيرا دينى كه پهلو به پهلو با تمدن سير نكند بر پيروان لهو و شر و اباطيل است و ايشان را به سوى هلاكت مىكشاند و دين حقى كه سير با تمدن دارد همانا يگانه ديانت « اسلام » است . و هر كس بخواهد اين معنا را بداند به قرآن و آنچه در آن است از نظر علمى و قانونى و نظام اجتماعى مراجعه نمايد ، پس « قرآن » كتاب دينى و علمى و اجتماعى و تهذيبى و اخلاقى و تاريخى است . و بسيارى از انتظامات و قوانين و احكامش در دنياى امروز معمول و عملى است و بعدها نيز تا قيام ساعت معمول خواهد بود ؛ و اگر كسى به من\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nبگويد كه اسلام را تعريف نما ، مىگويم : اسلام يعنى تمدن » .\r\nو نيز همان نويسنده دانشمند انگليسى در جاى ديگر مىگويد : « آيا ممكن است در عالم كسى بگويد دوره و زمانى مىآيد كه دين « اسلامى » مخالف با تمدن و تقدم باشد و حال آن كه « پيغمبر اسلام » صلى الله عليه و آله قانون‌گذار عالى مقام و طبيب و قائد بشر است . و هر كس مراجعه به كلمات و بيانات او نمايد اين معنا را تصديق و اذعان خواهد نمود . »\r\nبرناردشو ، فيلسوف عصر حاضر ، مىگويد : « ديانت و كتاب محمدى صلى الله عليه و آله يگانه ديانتى است كه به عقيدهء من حايز تمام شرايط ، براى اطوار مختلف زندگانى مىباشد . »\r\nتوماس كارليل دربارهء قرآن در كتاب الابطال ( قهرمانان ) مىگويد : « اين كتاب اساس تشريع در هر زمان و مكان و سرچشمهء احكام و قانون متبع در امور زندگانى بوده و راه زندگى و سعادت‌مندى را براى پيروان خود ، روشن مىكند . »\r\nادموند بورگ ، خطيب سياسى انگليس ، مىگويد : « قانون محمد صلى الله عليه و آله قانون و دستور جامعى است براى كليهء افراد بشر اعم از پادشاه و ادنى رعيت و آن دستورى است كه به محكم‌ترين انتظام قضايى و بزرگ‌ترين قضاى فصل خصومتى تنظيم شده و اعلاترين شرايع است . و هرگز مثل آن قانونى در عالم يافت نمىشود » .\r\nهرگاه بخواهيم افكار و نظريات تمام نويسندگان و متفكران غرب را كه دربارهء مقام و عظمت اسلام دارند ، جمع‌آورى كنيم كار به طول مىكشد - و مثنوى هفتاد من كاغذ شود - و البته منظور ما از درج نظريات دانشمندان غرب در اين مقاله نه آن است كه مىخواهيم نوشته‌هاى ايشان را معرّف عظمت و ابّهت اسلام قرار بدهيم ، بلكه در نظر ما ابّهت اسلام والاتر از آن است كه كسى يا چيزى معرف آن واقع بشود . مقام و قدسيّت اصول و مبادى اسلام و متانت و صلابت مقررات و احكام آن ، اين دين پاك را از همه گونه معرّف بىنياز كرده است » . و در سايه همان بلندى مقام و ابّهت ذاتى است كه در جريان يك قرن ، جهانى را زير سلطه و نفوذ خود قرار داد و به گفتهء آن مورخ\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nانگليسى : « شروع نكرده شيوع يافت » .\r\nمقصود ما از نقل اقوال دانشمندان اروپا اين بوده است كه كوته‌نظرانى كه سر در چاه جهل و عناد فرو برده‌اند و خفاش‌صفت از ديدن نور خورشيد محروم گرديده‌اند ، بدانند كه پرتو خورشيد اسلام تمام زواياى ربع مسكون را منور گردانيده و ديدهء مردمان دور و نزديك را خيره نموده است . هر كس كه فطرت پاك و دل تابناك دارد عظمت اسلام را از بن دندان تصديق مىكند و نسبت به اين دين مقدس ، با ديدهء احترام و تجليل مىنگرد .\r\nگوته ، دانشمند شهير آلمانى ، وقتى كه به اسلام برخورده ، گفته است : « اگر اسلام اين است ، ما خود وارد در آن هستيم ! » ولى چگونه جلوهء اين خورشيد عالمتاب را تواند ديد كسى كه پردهء تعصب و لجاجت در پيش چشم او ، حايل گرديده است ؟ چه خوب سروده آن كه سروده :\r\n اين جهان ، پر آفتاب و نور ماه * تو بهشته ، سر فرو برده به چاه\r\nكه اگر حق است پس كو روشنى ؟ * سر بر آر از چاه و بنگر اى دنى\r\nجمله عالم شرق و غرب آن نور يافت * تا تو در چاهى ، نخواهد بر تو تافت \r\nتا آن‌جا كه در خور گنجايش اين مقاله بود ، نظريات مورخان و نويسندگان غرب را دربارهء اين‌كه انتشار علوم و فنون و استحكام بنياد تمدن در عالم ، از اسلام بوده است ، نقل نموديم ؛ خوانندگان گرامى ملاحظه فرمودند كه مورخين دانشمند و مؤلفان منصف اروپا همه ، يك‌دل و يك‌زبان اين معنا را از بن دندان تصديق دارند كه : « به هنگامى كه تاريكى جهل ، سرتاسر جهان را فرا گرفته بود و تودهء بشر در تيه نادانى هم‌چنان حيران و سرگردان مانده بودند ، در چنين زمانى ، تنها دين پاك\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nاسلام است كه چراغ دانش و خرد را در جهان برافروخت و فرار راه جهانيان گذاشت » .\r\nبراى اين كه اين گفتار ما هر چه روشن‌تر گرديده و در اين زمينه دليل بيّن و برهان واضح ديگرى در دست باشد ، توجه خوانندگان گرامى را به مطالعهء كتاب نفيس و بديع و نوشتهء گران‌مايه و سودمندى معطوف مىداريم :\r\nاين كتاب گرانمايه ، همانا كتاب مستطاب الهيئة و الإسلام ( اسلام و هيئت ) تأليف علامه شهير و فاضل نحرير « سيد هبة الدين شهرستانى » مىباشد كه اينك به خامهء تواناى دانشمند فرزانه معاصر فردوس فراهانى ، به زبان شيرين فارسى ترجمه شده و با قطع و كاغذ مرغوب و چاپ نفيس به سعى و اهتمام مهين دانشمند گرانمايهء خداپرست آقاى م . سراج انصارى در شرف انتشار است !\r\nاشتهار عالم گير اين كتاب مستطاب و مقام بلند علمى و تحقيقى مؤلف معظم آن و نيز جايگاه والاى فضلى و ادبى مترجم و ناشر آن ما را از همه گونه توصيفى بىنياز مىكند . به عقيدهء ما جملهء دلنشين « هبة الدين » كه در پشت جلد با خط جلى به نظر قاريان مىرسد ، بهترين معرف قدر و قيمت اين اثر جليل و تصنيف بىنظير تواند بود .\r\nمؤلف پرمايه اين كتاب خواسته است اصول هيئت جديد را با آيات و اخبار و احاديث كه از كتاب مقدس و كلمات دُربار پيشوايان اسلام كه در دست است ، تطبيق نمايد . و الحق و بدون مبالغه و اغراق ، توان گفت كه چنان كه شايد و بايد از عهده اين كار شگرف برآمده است .\r\nپيشينيان كه عقايد فلاسفهء يونان را غير قابل انكار تشخيص مىدادند و آراى ايشان را جزو بديهيات آيات مىشمردند - در تطبيق آيات و اخبار با اقوال آنان ، اصرار غريبى داشتند . و در جايى كه آيات قرآنى و كلمات بزرگان اسلامى ، يا آراى فلاسفه ناسازگار مىنمود بىمحابا دست به دامن تأويل مىزدند و با زور و تكلف به تأليف و\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nتطبيق اين دو به همديگر مىپرداختند !\r\nاين بىخبران ، به جاى آن كه افكار و آراى فلاسفه را به كتاب مقدس عرضه كنند و در صورت مطابقت بپذيرند و چون مطابقتى در ميانه نيافتند به مدلول « فاضربوه على الجدار ، به‌ديوار زنيد ! » طرف نقيض اين قضيه را گرفته بودند و آيات مقدس قرآنى را با پندارهاى بىپايه و مايهء فلاسفه ، تطبيق مىنمودند !\r\nامروز كه بر اثر اكتشافات علمى ، بسيارى از مبادى و اصول معتقدات پيشينيان به هم خورده ديگر سخافت اين كار جاهلانهء ايشان پيدا گرديده است .\r\nچه بسا كسانى كه آيات قرآنى را با موضوع سكون زمين كه از مسلمات هيئت قديم بوده است ، تطبيق نموده‌اند . و امروزه اشتباه و خطاى جاهلانهء ايشان آفتابى مىشود ! لذا در اين راه كه لغزش‌گاه فراوان دارد بايستى قدم شمرده برداشت . به گفتهء يكى از دانشمندان : « معناهايى را از قرآن استنباط توان كرد كه لباس الفاظ ، بدون هيچ تكلف بر اندام آن معانى ، رسا باشد » .\r\nما نمىخواهيم در اين زمينه كه از موضوع بحث ما خارج است ، وارد بشويم و گرنه سخن در اين باره فراوان است - و اين رشته سر دراز دارد ! ، آنچه مىخواهيم در اين مورد ، خوانندگان گرامى را تذكر بدهيم همانا شيوهء پسنديده و عارى از تكلف مؤلف معظم الهيئة و الإسلام مىباشد كه در تطبيق اصول هيئت جديد با آيات و اخبار ، پيش گرفته‌اند .\r\nبالجمله اين كتاب مستطاب از هر حيث كه ملاحظه بشود شايان همه گونه تقديس و تمجيد مىباشد . ما موفقيت و پيروزى مؤلف معظم و مترجم محترم و ناشر دانشمند اين نوشته گرانمايه را از خداوند بىمانند خواستاريم .\r\nبراى اين كه نگارنده به نوبهء خود از اين خدمت برجستهء علامهء نحرير آقاى « هبة الدين شهرستانى » كه به عالم اسلام نموده‌اند ، به مقام امتنان و سپاس‌گزارى بر آمده باشم ، مقاله را با يك رشته شعرهايى كه در ستايش اين كتاب نفيس و مدحت مؤلف\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nگرانمايهء آن سروده‌ام به پايان مىرسانم « 1 » . و اين نكته را خاطر نشان مىكنم كه با اين كه نگارنده از ستايش‌گرى بيزارم و تا هنوز كسى را نستوده‌ام اين دانشمند بزرگوار اسلامى را شايان ستايش ديده و از صميم قلب مىستايم .\r\nتبريز - صديقى نخجوانى\r\n\r\n\r\n","description":"","footnote":"\r\n( 1 ) . چگامه‌اى كه آقاى صديقى دربارهء ستايش مؤلف و اين كتاب اسلام و هيئت سروده‌اند در گفتار دهم چاپ‌خواهد شد .\r\n","page_name":" 485 ","page_number":485},
  {"content":"\r\n\r\n\r\nگفتار سوم : هيئت ، تاريخ ، موضوع ، تعاريف و چگونگى ارتباط آن با اسلام\r\n\r\nهيئت و تاريخ آن\r\nپوشيده نماند « هيئت » دانشى است كه امروز در زبان پارسى بر آن « آسمان‌شناسى » گفته مىشود و از باستان‌ترين دانش‌هاى كهن است و به جهت سابقهء تاريخىاش براى پيدا شدن آن ، نمىتوان تاريخ روشنى را قائل شد .\r\nولى آنچه از تاريخ فهميده مىشود آن است : اين دانش در زمان باستان نزد آشوريان و كلدانيان و فينيقيان و اهل مصر و هندوچين و ايران مورد توجه عميق بوده است .\r\nفيثاغورث يونانى در سال 500 ق . م . در مدرسهء « كروتوناى » ايتاليا معلم رسمى اين دانش بود و نيز معروف‌ترين مدارس اين دانش نزد قدما « مدرسهء اسكندريه » بوده است كه شهرياران « 1 » بطلميوس آن را تأسيس نمودند و در همين مدرسه براى « قياس\r\n\r\n\r\n","description":"","footnote":"\r\n( 1 ) . بنا به نگارش تاريخ حكما چندين تن از دانشمندان يونان بطلميوس نام ، بوده‌اند : يكى بطلميوس غريب و ديگربطلميوس دلس و سومى بطلميوس قلوذى كه نزديك به صد و چهل سال قبل از ميلاد متولد شده است و اين مرد همان بطلميوس است كه هيئت قديم به نام او شهرت پيدا كرده است و كتاب مجسطى را تأليف نموده است و اين كتاب را براى آذريانوس يا انطونيس كه از شهرياران يونان بوده‌اند ، تصنيف كرده است و به همين جهت آنها را « شهرياران بطلميوس » مىنامند .\r\n","page_name":" 486 ","page_number":486},
  {"content":"\r\n\r\nزوايا » اختراع آلات شد .\r\nاصول و قواعد اين دانش تا ظهور بطلميوس تقريباً متزلزل بوده گاهى در حضيض و گاهى در اوج سير مىكرد ! تا اين كه آن دانشمند يونانى كتابى به نام « مجسطى » « 1 » تأليف و اصول و قواعدى براى آن تأسيس نمود كه تا دو هزار سال اين دانش به او منسوب شد و محل رجوع اهل اين فن گرديده و به اندازه‌اى در اعماق و مغزهاى دانشمندان شرق و غرب نفوذ كرد كه سرانجام همهء آن پندارهاى بطلميوسى ، داخل ديانت شده و جزو دين به شمار مىرفت ! .\r\nتا اين كه « كوپرنيك » - سال 530 م - از « پروسيا » ! علم مخالفت بلند كرده و قد علم نمود و اصول و قواعد بطلميوسى را به هم زد و تا آن‌جا كه مقتضيات آن روز ايجاب مىكرد از طرف ارباب كليسا مورد رنج‌هاى فراوان و زحمت‌هاى بىپايان گرديد ، زيرا كه اصول و قواعد هفده قرن را به آسانى نمىشد كه ويران نمود ! و به همين دليل زبان‌ها و قلم‌ها بر ضد او قيام نمودند ! . . . گفتند و نوشتند تا آن‌جا كه مىتوانستند ! ولى حق كه هميشه درگير و پيچ اهل باطل افتاده سرانجام با نيروى خدادادى ؛ دماغ اهل باطل را به خالك ماليده و ظهور خواهد كرد !\r\nپس از آن زحمات ، بالاخره دانشمندان قرون اخير همه از او پيروى كردند و روش او را پسنديدند و نسبت اين دانش را به او داده و به « هيئت كوپرنيكى » شهرت دادند .\r\nبطلميوس يونانى كه بشر را در زندان زمين « مركز عالم » محبوس كرده بود و حصار محكم « نه فلك » را روى همديگر ! بالاى زمين كشيده بوده ، ناگهان كوپرنيك با انديشه پاك خويش بشر را از زندان مركز افلاك رهانيد و همهء افلاك بطلميوس را\r\n\r\n\r\n","description":"","footnote":"\r\n( 1 ) . مجسطى به كسر ميم و جيم و تخفيف ياء كلمهء يونانى است . اصلش ماجستوس است و به معنى بزرگ‌تر و برتراست . ( نقل از كتاب : علم الفلك ، تأليف سينيور كرلونيلنو ، استاد جامعهء قاهره در مصر )\r\n","page_name":" 487 ","page_number":487},
  {"content":"\r\n\r\nويران نمود و هر ستارهء كوبيده شده ! در دل آسمان ! را كره ساخته و از كرهء شمس افسارى به سوى آن انداخته و به فضاى لايتناهى رهسپارشان نمود و نامش را « نظام شمسى » گذاشت و « نظام بطلميوسى » را نابود ساخت !\r\nسال 1954 م دانشمند آلمانى « كپلر » از افق آلمان طلوع كرد و مدارات سيارات را از « دايره » به « بيضى » وسعت داد ، چنان كه در شكل شمارهء 35 ديده مىشود . و تا امروز همهء دانشمندان اين فن در اساس پيروى كوپرنيك و در سير سيارات پيروى « كپلر » را گزيدند .\r\nبه هر حال ، اين دانش خيلى قديمى است و به طور حتم نمىتوان گفت كه اين دانش از يونان به بين النهرين و از آن‌جا به ايران آمده است ، بلكه از پاره‌اى كتاب‌ها چنين استفاده مىشود كه اصل بنياد اين دانش در ايران گذارده شده است و از آن‌جا به هند و از هند به يونان و ساير كشورها رفته است . چنان كه ابن النديم « 1 » در فهرست خود ، چاپ اروپا از كتاب اختلاف الزيجات تأليف « 2 » « ابومعشر بلخى » نقل مىكند : عنايت شهرياران ايران در نگهدارى دانش از پيامدهاى ناگوار هوايى و زمينى بدان پايه رسيد كه پوست درخت خدنگ را كه « توز » ناميده مىشود و استوارترين و بادوام‌ترين پوست‌هاست اختيار نمودند و اهل هند ، چين و اهالى ساير كشورها در اين موضوع از آنها پيروى كردند و چون از همهء درخت‌ها محكم‌تر و بادوام‌تر بود ، براى كمان‌هاى خودشان نيز چوب همين درخت را انتخاب كردند ! سپس شهرهاى ايران را بازديد نمودند ، شهرى كه هوايش بهتر و زمينش از زمين لرزه و فرو رفتن دور تر و خاكش از\r\n\r\n\r\n","description":"","footnote":"\r\n( 1 ) . الفهرست ، ص 240 : محمد بن اسحاق نديم صاحب كتاب الفهرست . تاريخى روشن براى ولادت و وفات اوپيدا نشده ولى از قراين معلوم شده است كه او يكى از دانشمندان قرن چهارم هجرى مىباشد .\r\n( 2 ) . در جزو اول كتاب اعلام ، تأليف خير الدين زركلى ، ص 187 - 188 مىنگارد : جعفر بن محمد بن عمر البلخىدانشمند فلكى مشهور ، نخست از اصحاب حديث بوده و در چهل و هفت سالگى به تعليم دانش اخترشناسى پرداخت . . . و در اواسط سال 272 ه . ( 885 م . ) وفات نمود .\r\n","page_name":" 488 ","page_number":488},
  {"content":"\r\n\r\nپيشامدهاى روزگار محفوظتر باشد ! شهر « اصفهان » را انتخاب نمودند ، تا نامه‌هاى مزبور را در آن‌جا پنهان نمايند ؛ سپس در زمين‌هاى اصفهان كاوش نموده و ده « جى » را « 1 » برگزيدند و در درون اين ده كهن دژى را كه در ميان جى بود و « سارويه » نام داشت تعيين و توزهاى مكتوب را در آن‌جا پنهان نمودند .\r\nنمايش تصوير\r\nشكل شمارهء 35\r\n« ابومعشر » پس از آن مىنگارد : سال‌هاى بسيار پيش از زمان ما يك طرف اين كهن‌دژ شكست و دالانى كه از مهره‌هاى گل ساخته شده بود پيدا شده و كتاب‌هاى\r\n\r\n\r\n","description":"","footnote":"\r\n( 1 ) . ياقوت بن عبداللَّه الرومى الحموى ابوعبداللَّه شهاب الدين 626 ه . ( 1228 م . ) در ص 125 كتاب مراصد الاطلاع‌چاپ سنگى ايران مىنويسد : جى بالفتح ثم التشديد هي اسم مدينة بأصفهان القديم و هي الآن منفردة كالخراب و تسمى الآن عند العجم شهرستان « انجام » !\r\n","page_name":" 489 ","page_number":489},
  {"content":"\r\n\r\nفراوانى را به دست آوردند كه همهء آنها در پوست توز نگارش يافته بود و پاره‌اى دانش‌هاى كهن در آن پوست‌ها با لغت پارسى باستان نوشته شده بود .\r\nاز جمله كتابى بود كه يكى از شهرياران قديم ايران تأليف كرده و داستانى بدين مضمون در آن ذكر نموده است : در زمان طهمورث كه دوست‌دار دانش و دانشمندان بود ، اخترشناسان آگهى دادند كه به واسطهء باران‌هاى پىدرپى سخت و فوق العاده در ناحيه مغرب طوفان « 1 » حادث خواهد شد و اين حادثه ، پس از آن كه از روز اولين سلطنت طهمورث سيصد و سى و يك سال و سيصد روز گذشت ، به وقوع پيوست و اخترشناسان از روزى كه طهمورث به سرير سلطنت نشست ! او را بيم مىدادند كه اين حادثه از مغرب به مشرق سرايت خواهد كرد . طهمورث مهندسان را فرمان داد كه بهترين جايى از بقعه‌ها را پيدا كنند . چون « سارويه » را پيدا كردند ، فرمود : بنيادى استوار در آن‌جا ساختند ، سپس دستور داد كه دانش‌هاى فراوان و گوناگون را بر پوست توز بنويسند و در آن‌جا پنهان كنند ، تا پس از حادثهء توفان ، اين دانش‌ها براى مردم آينده به كار آيد .\r\nو نيز كتابى در آن‌جا يافته شد كه به يكى از حكماى پيشين منسوب است و آن را به نام ادوار هزارها مىخواندند و در اين كتاب « معدلات كواكب » و « اسباب و علل حركات سيارات » ضبط شده است .\r\nو بسيارى از دانشمندان و پادشاهان هند كه در روى زمين بودند و شهرياران پيشينيان ايران و قدماى كلدانيان كه در زمان باستان چادر نشينان بابل بودند ، معدلات سياره‌هاى هفت‌گانه را از همين كتاب استخراج مىنمودند ، الخ . . . .\r\nپس از اين گفتار ، معلوم مىشود كه اخترشناسان زمان‌هاى قديم نياز به كتاب ادوار هزارها داشته‌اند و آن ، تأليف و انشاء يكى از دانشمندان ايرانى بوده است و پيش از اين\r\n\r\n\r\n","description":"","footnote":"\r\n( 1 ) . شايد اين طوفان همان طوفان مشهورى است كه در زمان نوح نبى عليه السلام اتفاق اتفاده است .\r\n","page_name":" 490 ","page_number":490},
  {"content":"\r\n\r\nهم تاريخ نشان نمىدهد كه از كشورى در اين باره كتابى تأليف شده باشد . اگر چنان چه نوشتهء ابومعشر درست باشد ، ظن قوى مىرود كه دانش اخترشناسى در كشور ايران پيدا شده و سپس به ساير كشورها رهسپار گرديده است !\r\n\r\nسودهاى اين دانش\r\nپيشينيان اهل اين فن ، سودهايى بىپايان و فوايدى فراوان براى اين دانش تصور مىكردند و بر اقران آن برترى مىدادند .\r\nو پيشينيان نيز قواعدى ديگر كشف نموده و بر آنها افزودند كه برخى از آنها بدين قرار است :\r\n1 . شناختن خدا و توانايى و دانايى آن .\r\n2 . شناختن شمارهء ايام و ساعات .\r\n3 . تنظيم تاريخ .\r\n4 . شناختن راه‌هاى روى زمين و طرق سير دريا .\r\n5 . آگاهى به چگونگى و احوال جهان .\r\n6 . دانستن اوقات خسوف و كسوف و اكتشاف تاريخ و چگونگى آنها .\r\n7 . كشف تحليل عناصر از طبايع اجرام آسمانى .\r\n8 . كيفيت سير نور .\r\n9 . شناختن موقعيت و مقادير حركات اجرام ، چه به واسطهء آلات و با حسّ و بدون ابزار و ادوات .\r\n10 . شناختن ارزانى و قحطى از حالات ويژه « كلف شمس » و هم‌چنين ارتباط سردى و گرمى هوا از « كلف شمس » و نيز دانستن زيادى باران و كمى آن از اوضاع شمس ! و غير اينها ، كه در كتب اين فن نوشته شده است .\r\nاز همهء اين فوايد ده گانه ، بيشتر سودى كه از اين دانش افاضه مىشود ، همانا\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nخداشناسى مىباشد كه دين اسلام هم اگر گفت‌وگو در اين باب فرموده ، در همين رابطه بوده است .\r\n\r\nهيئت و تعاريف و موضوع و اقسام آن\r\nدرباره اين علم پيشينيان تعريف‌هاى گوناگون نموده و در نقض و ابرام آن سخنان زيادى گفته‌اند .\r\nو ما فايده‌اى نمىبينيم كه گفتارهاى پوسيدهء آنها را در اين‌جا نقل كنيم ، بلكه مىخواهيم تعريفى را كه دانشمندان اين عصر بر آن نموده‌اند ، بيان نماييم و بهترين تعريفى كه بر اين فن شده اين است : هيئت علمى است كه در آن از ظواهر اجرام سماوى و نواميس حركات مرئى و حقيقى و مقادير و ابعاد و خاصيات طبيعى آنها ، بحث مىشود و بر پنج قسم منقسم است :\r\n1 . هيئت كروى .\r\n2 . هيئت نظرى .\r\n3 . هيئت مكانيكى فلكى .\r\n4 . هيئت طبيعى اجرام فلكى .\r\n5 . هيئت عملى .\r\nو موضوع اين علوم اجرام سماواتى است و امتياز آنها از يكديگر ، در نظر اهل فن وجدانى است .\r\nتوضيح : دانشمندان معقول ، دربارهء تمايز علوم ، گفتارهاى گوناگون گفته‌اند و در آغاز كتاب‌ها اوراقى سياه و اوقاتى را تباه نموده‌اند ! گروهى از آنها گفته‌اند : تمايز علوم با « تمايز موضوعات » است - قول مشهور - . و برخى اين قول را رد نموده و گفته‌اند كه با « تمايز حيثيّات » است - قول صاحب فصول - . و جمعى هر دو را رد نموده و معتقد شده‌اند كه با « تمايز محمولات » است - قول شيخ محمد تقى صاحب حاشيه - . و اخيراً\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nهر سه قول مردود شناخته شده و قائل بر اين شده‌اند كه : تمايز علوم با « تمايز اعراض » است - قول آخوند خراسانى صاحب كفايه - . و هر يك از اين طوايف ، براى اثبات مقصود خود سخن زياد گفته‌اند و براهينى اقامه نموده‌اند كه سودى از نقل آنها گمان نمىرود ، پس ما از نقل براهين آنها خوددارى نموده و فقط معناى موضوع و موضوع هيئت را مىنگاريم .\r\nموضوع هر علمى چيزى است كه از « عواض ذاتى » آن بحث شود . مثلًا « كلمه و كلام » بنا به هر يكى از اقوال « چهارگانه » گاهى محل بحث مىشود از جهت « صحت و اعتلال » و اين گونه بحث را « علم صرف » نامند و گاهى همين موضوع - كلمه و كلام - محل بحث واقع مىشود از جهت « تركيب و اعراب » و اين گونه بحث را « علم نحو » گويند و هم‌چنين در علم « معانى و بيان و بديع » و غير ذلك كه در همهء اين علوم ، كلمه و كلام موضوع آنهاست و تمايز آنها از يكديگر در نظر اهل فن وجدانى است ، خواه به تمايز موضوعات باشد و به خواه به تمايز حيثيات و خواه به تمايز اعراض باشد و خواه به تمايز محمولات !\r\nپس از تمهيد اين مقدمه ، پوشيده نماند موضوع علم هيئت اجرام سماوى و كرات علوى و سفلى است و اين موضوع ، گاهى از جهت حركات و اوضاع بعض كواكب با بعض ديگر ، يا نسبت به دواير و نقطه‌هاى مفروض در كرهء مساوى محل بحث واقع مىشود و اين گونه بحث را « علم هيئت كروى » نامند !\r\nو گاهى محل بحث مىشود كه از كيفيت استخراج حركات حقيقى كرات در فضاى لايتناهى از حركاتى كه در روى زمين از آنها ديده مىشود و هم‌چنين از بزرگى زمين و ابعاد پيكرهء آن و اين قسم بحث را علم هيئت نظرى خوانند و به واسطه اين علم چگونگى تقويم مواضع اجرام سماوى و كسوفات مهر و خسوفات ماه و استتار پاره‌اى از سياره‌ها در مواجه با بعض ديگر شناخته مىشود و غرض از اين علم ، تعيين مدارهاى ستاره‌هاى سيار و ستارگان دنباله‌دار است ، از دور خورشيد و مدارهاى\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nاقمار است از دور سيارات خود و تعيين مدارهاى نجوم مزدوج !\r\nو گاهى همان موضوع - اجرام سماوى و كرات علوى و سفلى - مورد بحث مىشود از جهت علل حركات حقيقى آنها و از جهت دو قوهء جاذبه و دافعهء مركزى كه به واسطهء آن دو قوه ، اجرام در يكديگر متأثر مىشوند و اين گونه بحث را « علم مكانيك فلكى » گويند !\r\nو گاهى محل بحث مىشود از جهت شناختن تركيب طبيعى و شيميايى آنها و اين نحو بحث را « علم طبيعت اجرام فلكى » خوانند ! و اين علم پس از اختراع اسپكتروسكوپ « 1 » پيدا شد و به واسطهء اين علم ، تا امروز ده‌ها معدن از نوع معدن‌هاى زمين در كرات آسمانى كشف شده است .\r\nو گاهى محل بحث مىشود از جهت ارصاد كرات و اجرام و چگونگى نفس ارصاد و قياس زمان و طرق زيجات و تقاويم و غير آن ، و اين گونه بحث را « علم هيئت عملى » نامند . همهء اين علوم در دين اسلام و قرآن مقدس گاهى آشكار و گاهى پنهان به طور كنايه و استعاره با رمز و اشاره بيان شده است . منتهى براى فهم آنها ، وسايلى در دست نبوده و هر كسى از پندارهاى خود چند لافى به هم بافته و مىگفت و مىنوشت و باز درست معانى آنها واضح نمىشد ، تا اين كه پس از فراهم شدن وسايل ، پاره‌اى از آنها معلوم شد و پاره‌اى ديگر هنوز هم در بوتهء اجمال است و سبب اين كه اين علوم در قرآن مبين و بيانات پيشوايان دين آشكارا بيان نشده و با رموز و اشارات آورده شده آن است كه اين كتاب اقدس و اين دين مقدس ، براى راهنمايى گمراهان آمده و تدوين شده است و تمام نظريات شارع بزرگوار ، تعليم اصول زندگانى و هدايت به راه‌هاى حيات جاودانى بوده است نه تعليم علوم و تدريس فلسفه ، و از\r\n\r\n\r\n","description":"","footnote":"\r\n( 1 ) . اسپكتروسكوپ مركب است از دو كلمهء « سپكترم » به معناى اشعهء الوان « سكوپ » به معناى نشان‌دهنده و بهترين‌نام آن در تازى طياف و در پارسى پرتوبين خواهد بود و اين ابزار در سال 1860 م . كرچوف آلمانى اختراع نموده و رهنما بر اين دانش گرديد .\r\n","page_name":" 494 ","page_number":494},
  {"content":"\r\n\r\nمسائل هر علمى هم كه در اين مقصد نقشى داشت به اندازهء لزوم آورده است و قسمتى هم كه راجع به اصول زندگانى بوده و در زمان پيغمبر اسلام صلى الله عليه و آله هنوز كشف نشده بود و كشف آنها اسباب و آلاتى را لازم داشت از يك سو ممكن نبود كه آنها را واضح و هويدا بيان نمايد و از سوى ديگر هم نمىشد كه مسكوت گذارد . روى همين اصل به نحو رمز و اشاره و كنايه و استعاره بيان فرموده تا اين كه روزى بيايد و علوم مزبور ترقى نمايد و بشر در اختراع آلات و ادوات كامل گردد و آن رموز ، رفته رفته آشكار و ايمان مردمان آن روزى استوارتر شود !\r\nدر حقيقت اين نحو دفتار و اين گونه گفتار براى مردم قرون متأخر ، اتمام حجتى بود كه انجام داد . بلكه مىتوان گفت كه اين روش از واجبات مقام خاتميت آن پيغمبر صلى الله عليه و آله بود ، زيرا كه شارع مقدس مىدانست روزى خواهد آمد كه بشر به اسرار كائنات خواهند پرداخت و آلات و ابزارهاى فنى خواهند ساخت و حق را از باطل بهتر خواهند شناخت ، لذا پيكر اين علوم را با پوشاك‌هاى زيباى كنايات و استعارات بياراست و در كتاب مقدس آسمانى آورد و پيشوايان دين نيز به همين روش رفتار نمودند تا اين كه در همچو زمانى حقيقت دين و صحت نبوت ختم المرسلين صلى الله عليه و آله روشن و آفتابى گردد و در هر دوره‌اى از ادوار و عصرى از اعصار ، ثابت و پا بر جا بماند و در ايمان آوردن براى هيچ كس در هيچ دوره عذرى باقى نماند .\r\nاگر اين رموز و اشارات در زمان پيغمبر اسلام صلى الله عليه و آله بر خواص اصحاب هم پوشيده نبود ، پس از رحلت آن حضرت در اثر عواملى كه براى اشتغال مردم به موضوع‌هاى ديگر پيدا شد - مانند توليد اختلاف در موضوع خلافت و جنگ‌هاى داخلى و خارجى و غير اينها پنهان گرديد و از بحث اين گونه رموز و اشارات دور افتادند و رفته رفته اين كلمات در رديف « متشابهات » قرار گرفت . و از زمان اواخر بنىاميه ، كتب فلاسفه از يونان سرازير شده ! و لباس تازى برخود پوشيد و مردم به تحصيل آن مسائل كوشيدند و انديشه‌هاى حكماى يونان را با اسلام مختلط كردند ! و رموز و\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nاشاراتى كه بود همه را با انديشه‌هاى يونانيان تطبيق نمودند .\r\nدر واقع مصيبت دين از آن روزها برپا شد ! و آن دين ساده و بىآلايش در زير پرده‌هاى اوهام مستور و پوشيده گرديد و هر كسى آمد ، پيرايه‌اى بر او بست و رخسار درخشان دين را چركين نمود . دسته‌اى پيدا شد به نام « تصوف » صدمه بر پيكر نازنين آن زد و گروهى آمد با آتش باطنىگرى ريشه دين را سوزاند ! برخى از همه بدتر اين دو مسلك را داخل هم كرده و اساس و بنياد دين را ويران نموده بالاخره سرايت به اصول فقه نموده و رسيد به جايى كه امروزه همه مىبينيم كه در چه حال است ؟\r\nبه كدام گروه مىتوان گفت كه اين آيين ، مخالف با دين مسلمانان و بر ضد شريعت خير المرسلين صلى الله عليه و آله است ؟ به هر حال از جملهء علومى كه در آن تاريخ از يونان تشريف آورد ! و در شرع اسلام براى خود مقامى اتخاذ نمود « هيئت بطلميوسى » بود ، كتاب‌هاى آن به لغت تازى ترجمه شد و مردم به استنساخ و تدريس آن ترجمه مبادرت ورزيدند .\r\nاما آن چه كه مايهء جلب توجه شد ، ترجمهء كتاب مجسطى بود كه به امر « يحيى بن خالد بن برمك » متوفاى سال 191 ه . « 807 م . » توسط « ابا حسان و مسلم » ترجمه گرديد و ترجمهء اين كتاب انگيزهء ترجمهء ساير كتاب‌هاى بطلميوس گرديد . مانند : زيج بطلميوس كه « ايوب وسمعان » براى « محمد بن خالد بن يحيى برمكى » ترجمه نمودند و در قرن سوم كتاب تسطيح الكره و كتاب الانوار ، و كتاب اقتصاص فى احوال الكواكب و الجغرافيا ترجمه شد و هر كتابى كه به او منسوب شد ، مورد توجه قرار گرفت و كم كم ترجمه هيئت بطلميوسى در دين اسلام نفوذ نموده و دانشمندان همهء آيات و احاديث را با آن تطبيق نمودند تا رسيد به جايى كه مخالفت بر رأى بطلميوس مخالفت با دين شمرده شد ! و كسى را جرئت و جسارت نبود كه بر ضد آراى آن مرد يونانى سخن بگويد تا اين كه « كوپرنيك پروسايى » ! در قرن شانزدهم ميلادى پيدا شده و نظام عالم بطلميوسى را به هم زد چنان چه در سابق گفته شد و دانشمندانى كه\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nپس از او آمدند ، پيروى او را گزيدند و « گاليله » تلسكوپ را اختراع نمود و دلايل كوپرنيك را حسى كرد ، ولى هنوز در ميان مسلمانان رونقى چندان نداشت كه كتاب الهيئة و اسلام از قلم دانشمند « شهرستانى » تراوش نمود و منتشر گرديد ! و معلوم شد كه گفتارهاى بطلميوسى با شرع اسلام به هيچ وجه سازشى ندارد ، چنان كه اين مطلب پس از مطالعه مضامين اين كتاب ، واضح خواهد شد .\r\n\r\nارتباط « هيئت » با اسلام\r\nدر سابق اشاره كرديم كه دين به مردم ، اصول زندگانى و چگونگى رسيدن به حيات جاودانى را تعليم مىنمايد نه علوم و فلسفه يونان را . دين مىگويد : مردم بايد خداپرست بوده و چند مدتى كه در اين جهان زندگى خواهند كرد ، با يكديگر برادر باشند ، مال يكديگر را نخورند و خون يكديگر را نريزند . حقوق همديگر را ضايع ننمايند و مانند اينها ، هزاران اصولى كه در زندگانى لازم است و براى اين كه افكار متوجه اين اصول باشد ، بياناتى شده كه ساير علوم از آن تراوش نموده است . يعنى علوم را سرمايهء گفتار خود نكرده بلكه راهنمايى نموده و علوم هم از آن بازمانده ، مثلًا « خداپرستى » كه يكى از اصول است ، فرع « خداشناسى » است . بايد نخست خدا شناخته شود و سپس بر او ستايش شود و براى راهنمايى به اين معنا و جلب توجه مردم ، بياناتى شده كه در علم هيئت از اين بيانات استفاده مىشود و براى توضيح اين مطلب آيات ذيل را ايراد فرموده است :\r\n1 . در آيهء شصت و چهارم سورهء بقره مىفرمايد :\r\n« إِنَّ فِى خَلْقِ السَّمواتِ وَالأَرْضِ وَاخْتِلافِ اللَّيْلِ وَالنَّهارِ وَالفُلْكِ الَّتِى تَجْرِى فِى البَحْرِ بِما يَنْفَعُ النّاسَ وَما أَنْزَلَ اللَّهُ مِنَ السَّماءِ مِنْ ماءٍ فَأَحْيا بِهِ الأَرْضَ بَعْدَ مَوْتِها وَبَثَّ فِيها مِنْ كُلِّ دابَّةٍ وَتَصْرِيفِ الرِّياحِ وَالسَّحابِ المُسَخَّرِ بَيْنَ السَّماءِ وَالْأَرْضِ لَآياتٍ لِقَوْمٍ يَعْقِلُونَ » .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n2 . در آيهء صد و نودم سورهء آل عمران مىفرمايد :\r\n« إِنَّ فِى خَلْقِ السَّمواتِ وَالأَرضِ وَاخْتِلافِ اللَّيْلِ وَالنَّهارِ لَآياتٍ لِأُولِى الأَلْبابِ » .\r\n3 . در آيهء صد و نودم يكم سورهء مزبور مىفرمايد :\r\n« وَيَتَفَكَّرُونَ فِى خَلْقِ السَّمواتِ وَالأَرضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النّارِ » .\r\n4 . در آيهء صد و يكم سورهء يونس مىفرمايد :\r\n« قُلِ ا نْظُرُوا ماذا فِى السَّمواتِ وَالأَرضِ وَما تُغْنِى الآياتُ وَالنُّذُرُ عَنْ قَوْمٍ لا يُؤْمِنُونَ » .\r\n5 . در آيهء سى و دوم سورهء ابراهيم مىفرمايد :\r\n« اللَّهُ الَّذِى خَلَقَ السَّمواتِ وَالأَرضَ وَأَنْزَلَ مِنَ السَّماءِ ماءً فَأَخْرَجَ بِهِ مِنَ الَّثمَراتِ رِزْقاً لَكُمْ وَسَخَّرَ لَكُمُ الفُلْكَ لِتَجْرِىَ فِى البَحْرِ بِأَمْرِهِ وَسَخَّرَ لَكُمُ الأَنْهارَ » .\r\n6 . در آيهء سىام سورهء انبيا مىفرمايد :\r\n« أَوَ لَمْ يَرَالَّذِينَ كَفَرُوا أَنَّ السَّمواتِ وَالأَرضَ كانَتا رَتْقاً فَفَتَقْناهُما وَجَعَلْنا مِنَ الماءِ كُلَّ شَىءٍ حَىٍّأَفَلا يُؤْمِنُونَ » .\r\n7 . در آيهء پنجاه و سوم سورهء فصلت مىفرمايد :\r\n« سَنُرِيهِمْ آياتِنا فِىالآفاقِ وَفِى أَنْفُسِهِمْ حَتّى يَتَبَيَّنَ لَهُمْ أَ نَّهُ الحَقُّ أوَ لَم‌ْيَكْفِ بِرَبِّكَ أَ نَّهُ عَلى كُلِّ شَىءٍ شَهِيدٌ » .\r\n8 . در آيهء بيست و نهم از سورهء شورى مىفرمايد :\r\n« وَمِنْ آياتِهِ خَلْقُ السَّمواتِ وَالأَرْضِ وَما بَثَّ فِيهِما مِنْ دابَّةٍ وَهُوَ عَلى جَمْعِهِمْ إِذا يَشاءُ قَدِيرٌ » .\r\n9 . در آيهء هفتم از سورهء عم مىفرمايد :\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n« أَلَمْ نَجْعَلِ الأَرْضَ مِهاداً » .\r\n10 . در آيهء بيست و هشتم از سورهء و النازعات مىفرمايد :\r\n« أَ أَنْتُمْ أَشَدُّ خَلْقاً أَمِ السَّماءُ بَناها * رَفَعَ سَمْكَها فَسَوّاها » .\r\nو غير از اين آيات كه همهء اينها براى راهنمايى به خداشناسى بوده و به طور ضمنى از مفاهيم اين آيات ، مسائل علم هيئت هم تراوش نموده است . هم‌چنين در احكام نيز پاره‌اى مسائل است كه به علم هيئت ارتباطى دارد ، مانند تعيين اوقات نمازهاى پنج‌گانه و تعيين قبله و شناختن كسوف و خسوف و اول ماه‌هاى قمرى كه در انجام وظايف دينى ، معرفت اين امور لازم است و حل مسائل اين امور را به اعلم هيئت مىشود ، پس ارتباط اسلام با هيئت معلوم شد كه از چه راه بوده است .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n\r\nگفتار چهارم : « اسلام و هيئت » و سبب تأليف آن\r\nاسلام و هيئت كتابى است كه در آن از هيئت جديد و تطبيق آن با شرع مقدس اسلام بحث مىشود و در حقيقت اين كتاب محكمات هيئت جديد را با دلايلى دينى و براهين اسلامى ثابت مىنمايد . به عبارت ديگر ، مؤلف بزرگوار ، تلسكوپ دين مقدس اسلام را در رصدگاه كتاب مزبور گذاشته و به مردمانى كه با هيئت جديد آشنايى دارند واضح و هويدا مىنمايد كه هزار و سيصد سال و اندى پيش از اين ، كه هنوز از كوپرنيك و كپلر و گاليله و تيخوبراهى و اسحاق نيوتون و مانند اين دانشمندان خبرى در جهان نبود ، برخى از اين اكتشافات را پيغمبر بزرگوار اسلام صلى الله عليه و آله و پيشوايان گرامى آن ، با بيانات خود ، روشن نموده‌اند . پس اين كتاب فنى ، علمى ، دينى است و مانند آن پا به دايرهء تأليف نگذاشته و اكتشافات دينى كه در اين كتاب شده ، كمتر از اكتشافات دانشمندان غرب نبوده است ؛ بلكه مىتوان گفت كه كشفيات مؤلف بزرگوار ، مهم‌تر از اكتشافات كوپرنيك و كپلر و ديگران بوده است ، زيرا كه يك مطلب علمى را از ميان مطالب پيچ اندر پيچ درآوردن سخت‌تر از اختراع يك ابزار و يا اكتشاف سرّى از اسرار است ، به ويژه اگر خلاف عقيدهء جمهور متدين‌ها بوده و اين عقيده مدت‌هاى درازى در دل‌ها ريشه افكنده باشد و ناگفته پيداست كه انجام همچو كارى به آسانى نخواهد شد ! « ذ لِكَ فَضْلُ اللَّهِ يُؤْتِيهِ مَنْ يَشاءُ » .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nسبب تأليف اين كتاب\r\nدر سال هزار و سيصد و بيست و سه هجرى مؤلف بزرگوار شرح چغمينى را « 1 » از مرحوم حاج شيخ محمد باقر اصطهباناتى - مقتول در سال 1326 ه . - كه يكى از دانشمندان بزرگ آن زمان بوده و در علم هيئت از اساتيد به شمار مىرفت ، تحصيل نموده و در اثر تأثير تدريس آن مرحوم ؛ مسائل هيئت قديم ، در ايشان تأثير نمود و به تأليف كتابى به نام أداء الفرض فى إثبات سكون الأرض پرداخت ، اما هنوز كتاب به انجام نرسيده بود كه كتاب موائد ، تأليف مرحوم حاج ميرزا محمد حسين مرعشى شهرستانى - متوفاى سال 1315 ه . - به دست ايشان رسيد . كتاب مزبور در علم هيئت جديد و تطبيق آن با آيات و احاديث ، بهترين تأليف بوده و در هند چاپ شده بود و مؤلف محترم ، كتاب مزبور را مورد مطالعه قرار داد و حركت زمين را از آن كتاب استفاده نموده و رفع اشكالات كرد .\r\nسپس خود ايشان كتابى ديگر در رد كتاب اداء الفرض تأليف نمود به نام نقض الفرض فى إثبات حركة الأرض و هنوز اين كتاب هم به انجام نرسيده بود كه به فكر تأليف و نشر الهيئة و الاسلام افتادند ، ولى نشر همچو تأليفى در آن روز بىخطر نبود ! ، بلكه احتمال كلى مىرفت كه مانند « گاليلهء » ايتاليايى ، مورد صدمات واقع بشوند و روى همين اصل گاهى اوراقى را نوشته و گاهى دست نگاه مىداشتند ! و در انجام آن\r\n\r\n\r\n","description":"","footnote":"\r\n( 1 ) . چغمينى خوارزمى : از دانشمندان قرن نهم هجرى بوده است و نامش محمود فرزند محمد بن عمر چغمينىخوارزمى است و مر او راست كتاب ملخص در علم هيئت كه از تأليف آن سال 808 ه . فارغ شده و در هند سال 1292 ه . با شرحى كه بر آن موسى بن محمد مشهور به قاضىزادهء رومى نوشته ، چاپ گرديد و نيز با شرح مزبور در « الكناهور » سال 1290 ه . چاپ شده و در اين چاپ شرحى نيز از مولوى عبدالحليم كنبوى افزوده شده است و بر شرح قاضىزادهء مزبور برجندى كه از علماى قرن شانزدهم ميلادى يا دهم هجرى بوده ، حاشيه‌اى نوشته ، ولى چاپ آن به نظر نرسيده است .\r\n","page_name":" 501 ","page_number":501},
  {"content":"\r\n\r\nدو دل بودند ، ولى كسانى هم بودند كه تشجيعشان نموده و دليرشان مىكردند ! به ويژه آقاى سيد عبداللَّه بلادى بوشهرى از همه بيشتر مشوق بودند ؛ و اصرار داشتند كه اين كتاب به هر نحوى شده به پايان برسد ؛ تا اين كه در سال 1324 ه . آقاى مؤلف شبى در رؤيا ديد : كه اوراق قرآن در بيابان نجف پراكنده و زير پا مانده است و جمع اين اوراق را لازم و واجب دانسته و كسى را هم پيدا نمىكند كه مددكار بشود ، گاهى ورقى را برداشته و نگاه مىكند كه خيلى قشنگ و مذهب شده است و داراى خطوط نسخ خيلى عالى مىباشد و گاهى از تنهايى خود تأسف مىخورند كه جمع‌آورى اين همه اوراق ، به تنهايى مقدور نيست نه پاى رفتار دارد و نه تواناى كردار ! در اين ميان مىبيند از طرف « كوفه » سيدى شتابان آمده و مىفرمايد : سيد محمد على ! بيا با هم اين اوراق را جمع كنيم و نگذاريم زير پا بماند .\r\nسيد عالى مقام ، مؤلف الهيئة و الاسلام از ديدار آن سيد بزرگوار خيلى خرسند شده و با هم مشغول جمع‌آورى مىشوند و در حال جمع‌آورى اوراق ، از خواب بيدار شده و اين خواب را به آقاى سيد عبداللَّه مزبور نقل مىفرمايد و ايشان چنين تعبير مىكند : اوراق قرآن را جمع‌آورى نمودن تأليف همين كتاب است كه مشغول هستيد و مدد غيبى از انفاس قدسيهء پيشوايان دين در تأليف اين كتاب نسبت به شما خواهد شد . اين خواب و اين تعبير ، مؤلف محترم را به تأليف تشجيع نموده و به انجام آن قيام نمود و گوى سبقت از همگنان خود ربود و به عزت دين و طراوت قرآن مبين و شرف مسلمانان افزود و چاپ اول متن عربى آن در سال 1328 ه . ( 1909 م . ) در « بغداد » چاپ و نشر شد .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nگفتار پنجم : تقريظهاى دانشمندان\r\nهنگامى كه كتاب الهيئة و الاسلام از مرحلهء تأليف به سرمنزل انتشار رسيد ، آوازهء فضل آن در فضاى دانش به گوش دانشمندان فرو رفت ! و اكتشافات نوين آن ، تأثير غريبى بر همهء صاحبان دانش نمود و به مطالعهء آن مبادرت كردند و قلم‌هاى بزرگان و دانشمندان در ستايش اين كتاب به كار افتاد و از هر سو ، تقريظى به مؤلف محترم فرستاده شد و ما در اين گفتار از چند تقريظ به نقل چند جمله ، اكتفا نموده و مىگذريم :\r\n1 . شادروان آية اللَّه خراسانى در ضمن تقريظى به اين كتاب ، مىنگارد : « خدا را سپاس كه كتاب گرامى الهيئة و الإسلام غايت آرزوهاى رغبت كنندگان و آخرين مطلوب طالبان است و مؤلف در اين كتاب به اسلوب غريبى اقدام نموده است كه پيش از اين ، همچو كتابى نوشته نشده و مانند آن را مطالعه نكرده‌ام . . . » .\r\n2 . آية اللَّه آقاى حاج سيد مصطفى مجتهد كاشانى نجفى در ضمن تقريظى كه به طور تفصيل دربارهء اين كتاب نوشته ، پس از ذكر نام آقاى مؤلف مىفرمايد : « كتاب مستطاب الهيئة و الإسلام را تأليف فرموده‌اند كه بسيارى از كشفيات جديد را كه متعلق به فلكيات و علم هيئت است ، تطبيق بر آيات و از اخبار صادر شده از اهل‌بيت عليهم السلام رسالت نموده‌اند . انتشار اين كتاب در اطراف و ممالك ، موجب صيانت\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nخلق از مهالك است ، بلكه خدمتى به عالم اسلامى و سبب رغبت به دين اسلام و شريعت حقهء محمدى - على صادعها آلاف التحية - مىباشد ، چه اين فرمايشات مقدس كه از كتاب و سنت استنباط مىشود قبل از تكميل حكم‌هاى اروپا در علم هيئت و ايجاد اختراع اسباب و آلات است كه به آن وسيله اين كشفيات را بين خود از مسلمات و حسيّات مىشمارند . . . » .\r\n3 . از جملهء گفتارى است كه آقاى حاج شيخ محمد حسين مازندرانى ، مجتهد كربلايى ، دربارهء اين كتاب نوشته‌اند : « و پس از توجه انظار به مطالعهء اين كتاب ( الهيئة و الإسلام ) ، روشن و هويدا خواهد شد كه بهترين تأليفى است كه پيكرهء اين عصر را با حقايق و دقايق خود زيور داده و نيست اين كتاب مگر مبشرى كه خردمندان را به پيروى اسلام راهنمايى مىنمايد و داعى سيارى كه در آينده شهرها را خواهد پيمود و مروج است دينى را كه امروز بىكس و غريب مانده چنان كه در نخست بود . . . » .\r\n4 . دانشمند بلادى آقاى سيد عبداللَّه مجتهد بوشهرى در پايان تقريظ مفصلى كه بر اين كتاب نوشته ، مىنگارد : « چه خوش تأليفى است اين كتاب و چه بهتر و سزاوارتر است كه با مداد نور به صفحات رخساره‌هاى حور نوشته شود . خداوند مؤلفش را مؤيد و مسلمانان را به خواندن و مطالعه كردن آن موفق فرمايد ، چه اين كتاب حكمت‌هاى شرع را كليد و حصار دين را در است ، چقدر متانت آن شگفت‌آور و زيبايى آن حيرت‌انگيز است ! مسلمانان را سزاوار آن است كه قدر آن بشناسند » .\r\n5 . شيخ محمود شكرى آلوسى بغدادى كه يكى از دانشمندان بزرگ اهل سنت است ، دربارهء اين كتاب تقريظ مفصلى نوشته كه ما به ترجمهء چند جملهء آن مىپردازيم . وى پس از ستايش از دانش هيئت و گفت‌وگو از هيئت قديم و جديد و مدح مؤلف بزرگوار به ستايش كتاب پرداخته تا آن‌جا كه مىنگارد : « پس اى خواستار حقيقت ، بر براق انديشهء خود سوار و به سوى آسمان عبارت‌هاى اين كتاب رهسپار شو و نظر خود را به كرات اين كتاب ، بينداز ، به كرات تا ببينى ، چگونه افلاك مبانى آن\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nكواكب معانى را بالاى محور تحقيق مىچرخاند ؟ و تا مشاهده كنى دايره‌هاى مسائل آن را كه چگونه منطقه‌هاى دلايل را در عالم عوالم تدقيق مىنماياند ؟ در آن هنگام به مؤلف بزرگوارش تشكر و امتنان را هديه كن كه سزاوار تشكر و سپاس است . . . » .\r\n6 . ميرزا عبدالرحيم طالبوف از « روسيه » مىنگارد : « كتاب الهيئة و الإسلام را كه ديدم ، به آرزوى خود رسيدم ، متأسفانه ديده‌هايم از روشنايى افتاده و از فيض ترجمه آن به زبان روسى محروم شدم . اگر همچو فيضى را در مىيافتم و اين كتاب را به زبان روسى ترجمه مىكردم ، آن وقت جهانيان مىديدند سرعت انقياد دانشمندان روسيه را بر اسلام . سزاوار است مسلمانان بر وجود شما افتخار نمايند ، زيرا كه كشفيات دينى شما برتر از كشفيات فنى دانشمندان اروپاست . . . » .\r\n7 . شادروان مؤيد الاسلام سيد جلال الدين حسين كاشانى مؤسس نشريه حبل المتين كلكته - سال 1331 ه . - در نشريهء حبل المتين تحت عنوان « الهيئة و الاسلام » مىنگارد : « يكى از مآثر عظيم الفايدهء اسلاميان در اين اوان ، همانا ظهور اسرار فلسفهء اسلام است كه اين كتاب مستطاب شرح آن را به عهدهء كفايت خود با يك اسلوب فنى و تاريخى گرفته است و به قلم حضرت مستطاب فيلسوف المسلمين سيد العلماء و المجتهدين آقاى علامه شهرستانى نگارش يافته است » .\r\nاين تحرير بىنظير نه تنها روشن مىسازد سابقيت پيغمبر اسلام صلى الله عليه و آله و ائمهء عترتش عليهم السلام را بر دانشمندان اروپا ، در بيان مخفيات عالم افلاك و اظهار اسرار دور از حس و ادراك است ، بلكه تسكين خواطر بسيارى از متفكران در اين مسائل را نيز عهده‌دار است ، زيرا كه از بس تفاسير آيات و احاديث ما آلوده به مسائل هيئت بطلميوسى و فلسفهء يونان شده بود ، حقايق آنها در پس پرده‌هاى تأويلات ، مستور مانده ، به علاوهء آن ، از شنيدن اكتشافات حسّى اين عصر ، به جز حدوث مشكلات و پريشانى خاطر ، چيزى عايد ارباب نظر نمىشد .\r\nتأليف اين كتاب شريف ، گرچه به زبان عربى است و ليكن نظر به اهميت آن ،\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nجناب عالم فاضل آقاى « ممتاز الافاضل » آن را به زبان اردو ترجمه فرمود و ادارهء مجلهء البرهان در لاهور آن را طبع و نشر نمود . . . ترجمه به فارسى نيز در ايران به اهتمام شاهزادهء و الا فرمان فرماى ايالت غرب در شرف انطباع و انتشار است . . . از اين اقدامات ديانت و معارف پرورانه ، متشكر هستيم .\r\nو از دانشوران غيرتمند اين دوره اميدواريم كه به وسيلهء ترجمهء آن به زبان‌هاى عمومى دنيا ، خدمت بزرگى به مذهب خود نمايند . . . » .\r\nدر بارهء تقريظ رساله‌اى به نام « تقريظهاى علماى اعلام بر كتاب الهيئة و الإسلام » در هند چاپ شده و دارندهء ماهنامهء البرهان در « لاهور » آن را نشر كرده است . طالبان ، به آن رساله مراجعه نمايند .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nگفتار ششم : ترجمه‌هاى اين كتاب و امتياز اين ترجمه\r\nچون كتاب الهيئة و الإسلام چاپ و پخش شد ، مورد توجه مردم بيدار و دانشمندان هوشيار گرديد و بالطبع به ترجمهء آن اقدام نمودند .\r\nنخستين كسى كه به ترجمهء آن قيام نمود ! مولوى سيد محمد هارون هندى بود كه آن را به زبان اردو ترجمه نمود و به نام البدر التمام فى ترجمة الهيئة و الاسلام ، و در لاهور چاپ گرديد . مترجم شادروان از بزرگان دانشمندان هند بوده و در اواسط جنگ عمومى اين جهان را بدرود گفته و درگذشت . سپس « سيد احمد » فرزند سيد ابراهيم هندى نيز به زبان هندى ترجمه نمود و آن را فلسفة الاسلام نام نهاد و در سال 1330 ه . در لكنهو چاپ شد ، مترجم مزبور نخست از روحانيان هند به شمار مىرفت و اكنون از پزشكان آن سامان محسوب مىشود .\r\nدر سال 1329 ه . ق . شاهزاده « محمدباقر ميرزا » كه فرمان‌فرماى ايالت غرب بود ، آن را به فارسى ترجمه نمود ، ولى از چگونگى سرانجام آن ترجمه آگاهى نداريم « 1 » .\r\n\r\n\r\n","description":"","footnote":"\r\n( 1 ) . شاهزاده محمد باقر ميرزا خسروى مؤلف شمس و طغرا ط . م . تهران 1329 ه . ش . كه از ادباى بزرگ عصر حاضر به شمار مىرفت .\r\nرشيد ياسمى دربارهء اين ترجمهء مىگويد : « كتاب الهيئة و الإسلام تأليف علامه هبة الدين شهرستانى را كه به زبان عربى در آخر ذيحجه 1327 ه . ق . انجام يافته ، سه سال بعد به فارسى ترجمه نموده است . اين نيز در نهايت فصاحت و به نحو احسن انجام گرفته و متأسفانه هنوز به طبع نرسيده است . »\r\nبه مقدمهء چاپ اول كتاب شمس و طغرا ، به قلم رشيد ياسمى مراجعه شود . ( چ )\r\n","page_name":" 507 ","page_number":507},
  {"content":"\r\n\r\nدر سال 1332 ه . ق . آقاى « سيد مير على هندى تبريزى » به ترجمهء كتاب مزبور به زبان انگليسى اشتغال ورزيد و بخشى از آن را ترجمه نمود ، ولى موفق به اتمام نشد و رخت زندگانى را به جهان جاودانى بربست و درگذشت .\r\nدر سال 1340 ه . ق . آقاى آقا ميرزا محمود شهابى كه فعلًا يكى از استادهاى دانشكدهء علوم معقول و منقول تهران هستند ، كتاب مزبور را به زبان فارسى ترجمه نموده‌اند ، اگر چه ترجمهء مزبور به نظر ما نرسيده است ، ولى پايهء علمى و مايهء ادبى ايشان از ساير تأليفاتشان معلوم است و بهترين معرف مرد ، آثار و تأليفات اوست .\r\nدر سال 1353 ه . ق . آقاى « فردوسى فراهانى » ترجمهء اين كتاب را به زبان فارسى آغاز كرده و در روزنامهء عراق « 1 » سلطان آباد - عراق ايران - « 2 » به نشر آن قيام نمود و اين اقدام ، انگيزهء آن شد كه مدون شده و مستقلًا كتابى گرديد .\r\nاگر چه ترجمه‌هاى ديگران را نديده‌ايم ، ولى روى هم رفته مىتوان گفت كه اين ترجمه از بهترين ترجمه‌هاست و امتياز اين از سايرين به چند جهت است :\r\n1 . به نظر مؤلف رسيده و جملات بيهوده‌اش حذف شده و با حواشى سودمند مؤلف دانشمند مزين گرديده است .\r\n2 . حواشى مترجم كه در چندين جا براى كشف مراد مؤلف مرقوم گرديده ، به زيور كتاب افزود !\r\n3 . هفده گراور فنى علاوه شده و هر يك در جايگاه خود چاپ گرديده است !\r\n4 . عدد آيات و متون روايات را تا آن‌جا كه توانسته‌ايم در حواشى نقل نموده‌ايم .\r\n\r\n\r\n","description":"","footnote":"\r\n( 1 ) . صاحب امتياز و مدير آن روزنامه آقاى آقا سيد باقر موسوى است و روزنامهء مزبور هر هفته سه شماره منتشرمىگرديد . و غالباً مقاله اهل ادب و گفتارهاى سودمند در آن چاپ شد .\r\n( 2 ) . مراد همان « اراك » امروز ماست !\r\n","page_name":" 508 ","page_number":508},
  {"content":"\r\n\r\n5 . پاره‌اى زيادىها كه در اصل كتاب نبوده و مؤلف محترم به لغت عربى نوشته و به اصل كتاب افزودند و نگارنده آنها را ترجمه نموده و به همين كتاب اضافه كردم ، بلكه مىتوان گفت كه اصالت با اين ترجمه است كه اصل را فرع خود ساخت ! پس رواست كه ترجمه‌هاى ديگر از روى اين كتاب بشود !\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n\r\nگفتار هفتم : در بيان منابع كتاب\r\nاز گفتارهاى گذشته روشن شد كه اين كتاب ، هيئت جديد را با هيئت اسلام تطبيق مىنمايد .\r\nپس بايد منابع و مصادر اين كتاب از قرآن مبين و كتب مسلمانان و كتب هيئت جديد باشد . از اين رو منابع اين كتاب را ما در اين گفتار مىنگاريم ، و نام‌هاى كتاب‌ها و مؤلفان را نوشته و تاريخ وفات هر يك از مؤلفان را كه در دسترس بود ، نقل كرده و در بقيه به ذكر قرن زندگانى قناعت نموديم كه ديگر مجالى براى كاوش نمانده بود ! و تا مىتوانيم تاريخ هجرى را خواهيم گذاشت و گرنه ، به گذاشتن تاريخ ميلادى خواهيم پرداخت و براى تسهيل كار ، عوض قرن كلمه « قر » و عوض هجرى « ه » و عوض ميلادى حرف « م » را اختيار نموديم و مدارك و تواريخ وفات يا قرن زندگانى اعلام و مؤلفان ، كتاب الاعلام ، تأليف خير الدين زركلى و اكتفاء القنوع ، تأليف ادور فانديك و الهيئة و الإسلام مىباشد .\r\nنام‌هاى كتب نام‌هاى مؤلفان تاريخ وفات يا قرن زندگانى\r\nالآيات البينات‌ابراهيم افندى حورانى 1334 ه\r\nالاحتجاج‌احمد بن على بن ابى طالب طبرسىقر 5 ه\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nالاختصاص شيخ مفيد 413 ه\r\nالارشاد شيخ مفيد 413 ه\r\nارواء الظماء كرنيليوس فانديك مسيحى 1895 م .\r\nاساس البلاغه محمود ابن عمر زمخشرى 538 ه\r\nالاستخارات رضى الدين على بن طاوس 664 ه\r\nاصول الهيئه كرنيليوس فانديك مسيحى 1895 م .\r\nالامالى محمد بن بابويه قمى 381 ه\r\nالانوار النعمانيه سيد نعمت اللَّه جزايرى 1112 ه\r\nبحارالانوار محمد باقر ( علامه مجلسى ) 1111 ه\r\nبصائر الدرجات محمد بن الحسن القمى الصفار 290 ه\r\nتفسير ابى السعودمحى الدين محمد عمادى 983 ه\r\nتفيسر برهان سيد هاشم بحرانى 1107 ه\r\nتفسير رازى محمد بن عمر بن الحسين ابو عبداللَّه فخرالدين الرازى 606 ه\r\nتفسير الصافى ملا محسن فيض 1091 ه\r\nتفسير عياشى محمد بن مسعود العياشى ابوالنضرقر 13 ه\r\nتفسير القمىعلى بن ابراهيم قمىقر 4 ه\r\nتفسير نقاش محمد بن حسن بن زياد ابوبكر نقاش 351 ه\r\nتفسير نورالثقلين شيخ عبد على بن جمعه عروسىقر 11 ه\r\nتفسير نيشابورى نظام الدين حسن بن محمد القمىقر 8 ه\r\nتقويم المؤيد محمد بن مسعود مصرىمعاصر\r\nتقويم‌حاج نجم الدوله 1320 ه\r\nالتوحيد شيخ صدوق محمد بن بابويه -\r\nالجنة الوافيه‌شيخ ابراهيم كفعمىقر 10 ه\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nو الجنة الباقيه شيخ ابراهيم كفعمىقر 10 ه\r\nحدائق النجوم دبير الملك ( هشيار جنگ ) هندىقر 13 ه « 1 » الخصال‌شيخ صدوق محمد بن بابويه -\r\nدايرة المعارف پطرس بستانى مسيحى 1299 ه\r\nالدر المنثور عبدالرحمن جلال الدين سيوطى شافعى 911 ه\r\nالشفاءابو على الحسين بن عبداللَّه بن سينا 428 ه\r\nشرح نهج البلاغه ابن ميثم بحرانى 697 ه\r\nشرح نهج البلاغه عبدالحميد بن ابى الحديد 655 ه\r\nصحاح اللغه اسماعيل بن حماد جوهرى 393 ه\r\nعجايب المخلوقات زكريا بن محمد بن محمود انصارى 682 ه\r\nعروس البديعه اسعد افندى الشدورى اللبنانى 1324 ه\r\nعلل الشرائع شيخ صدوق -\r\nعيون الاخبار شيخ صدوق -\r\nفتوحات مكيةمحمد بن على بن محمد حاتمى طايى اندلسى معروف به محىالدين 638 ه\r\nفرج الهموم رضىالدين على بن طاوس 664 ه .\r\n\r\n\r\n","description":"","footnote":"\r\n( 1 ) . كتاب مبسوط و مفصلى است در هيئت جديد ، تأليف دانشمند رياضىدانِ بزرگ هندى ( دبير الملك هشيار جنگ ) متوفاى 1267 ه . ق . و به سال 1256 ه . در 1158 صفحه به قطع وزيرى در يك جلد بزرگ در « هند » چاپ سنگى خورده است و داراى نقشه‌ها و جداول فلكى بسيار و تصاوير فنى زياد است و شرح حال و آثار مؤلفش در كتاب مهم نزهة الخواطر ، ص 171 ، ج 7 ، ط . حيدر آباد - كن ، تأليف منيف استاد عبدالحى الحسنى - متوفاى 1341 ه . ق . - درج شده است ، و ليكن مؤلف نزهة الخواطر سال تشرف به اسلام مؤلف حدائق النجوم را اشتباهاً 1264 ه . ق . قيد كرده است ، در صورتى كه دبير الملك در ديباچهء همين كتاب كه در ايام اسلامش تدوين كرده است ، مىنويسد كه در سال 1253 ه . ق . دست به تأليف همين كتاب زده است . يك نسخه با كوشش زياد و تلاش خستگىناپذير به مخارج سنگين از هند تحصيل و اكنون در كتاب‌خانهء شخصى نگارنده مورد استفاده مىباشد . ( چ )\r\n","page_name":" 512 ","page_number":512},
  {"content":"\r\n\r\nفلك السعاده شاهزاده اعتضاد السلطنه‌قر 19 م « 1 » قاموس اللغه ابوالطاهر محمدبن يعقوب بن ابراهيم ابن عمر الفيروزآبادى 816 ه\r\nالكافى محمد بن يعقوب ثقة الاسلام الكلينى 329 ه\r\nكشاف‌محمود بن عمر بن محمد زمخشرى 538 ه .\r\nكليات ابوالبقاء محمد بن احمد بن الضياء القرشى العمرى المكى 854 ه « 2 » مجمع البحرين‌شيخ فخر الدين طريحى نجفى 1087 ه\r\nمجمع البيان فضل بن حسن بن فضل طبرسى 548 ه\r\nمجسطىبطلميوس قلوذىقر 2 م .\r\nمختصر الهيئه اليزا افرت فرانسوىمعاصر\r\nمشهد الكائنات ميخاييل مشاقه عيسوى 1888 م\r\nالمصباح المنيراحمد بن محمد بن على المقرى 770 ه\r\nمفردات‌حسين بن محمد بن مفضل اصفهانى 502 ه\r\nالمقتطف‌يعقوب صروف و فارس نمرمعاصر « 3 » معانى الاخبارشيخ صدوق -\r\nمعجم البلدان ياقوت بن عبداللَّه الرومى الحموى 626 ه\r\nمناقب‌شيخ رجب برسى حلىقر 8 ه\r\n\r\n\r\n","description":"","footnote":"\r\n( 1 ) . شاهزاده عليقى ميرزا « اعتضاد السلطنه » وزير علوم دورهء ناصرى ، متخلص به « فخرى » در شب عاشورا به سال 1298 ه . ق . ديده از ديدن جهان فرو بست . ( چ )\r\n( 2 ) . كليات ابوالبقاء تأليف ابوالبقا الحسنى الكفوى سيد ايوب مىباشد كه به سال 1094 ه . ق . درگذشته است - به كتاب تاريخى آداب اللغة العربيه جرجى زيدان ، ج 3 ، ص 330 ، مراجعه شود - و ابوالبقاء محمد بن احمد بن الضياء العمرى المكى فقيه حنفى بوده و از كتب او شرح مجمع البحرين در فقه است - به الاعلام نوشتهء خيرالدين الزركلى ، ج 3 ، ط . مصر ، ص 856 ، مراجعه شود - دوست دانشمندم مرحوم آقاى حاج سراج انصارى وى را با ابوالبقاء محمد بن احمد مكى يكى دانسته و دچار اشتباه شده است . ( چ )\r\n( 3 ) . دكتر صروف به سال 1927 م . و دكتر نمر در سال 1951 م . فوت كرده‌اند . ( چ )\r\n","page_name":" 513 ","page_number":513},
  {"content":"\r\n\r\nمناقب محمد بن شهر آشوب 588 ه\r\nمنتخب البصائر حسن بن سليمان قر 8 ه\r\nالمنجداب لويس شيخومعاصر « 1 » من لا يحضره الفقيه شيخ صدوق -\r\nموائدميراز محمد حسين مرعشى شهرستانى 1315 ه\r\nالنقش فى الحجركرنيليوس فانديك 1895 م .\r\nنهايه‌مبارك ابن اثير 606 ه\r\nنهج البلاغه محمد شريف رضى 406 ه\r\nهيئة فلاماريون فلاماريون مسيحىقر 19 م « 2 » هيئة فلكس ورنه‌فلكس ورنهء فرانسوىقر 19 م\r\nالوافىملا محسن 1091 ه .\r\n\r\n\r\n","description":"","footnote":"\r\n( 1 ) . مؤلف قاموس مدرسى ( المنجد ) اب لويس معروف مسيحى است كه به سال 1946 م . فوت كرده است ، و اب لويس شيخو كه مؤلف « مجانى الادب » مىباشد به سال 1927 م . در گذشته است . ( چ )\r\n( 2 ) . فلاماريون مسيحى ، موحد بزرگ ، به سال 1925 م . چشم از جهان فرو بست . ( چ )\r\n","page_name":" 514 ","page_number":514},
  {"content":"\r\n\r\n\r\nگفتار هشتم : شرح حال مؤلف\r\nدر اين موضوع كتاب‌ها و مقاله‌هايى فراوان ، به زبان‌هاى : فارسى ، عربى ، هندى و انگليسى چاپ و نشر شده است ، ما نمىخواهيم همان منشورات را دوباره در اين جا تكرار كنيم ، و نمىتوانيم با تفصيل هم شرح و بسط داده و قلم را مطلق العنان نماييم ، زيرا عجالتاً نه حال همچو تفصيلى را داريم و نه مجالى در اين وجيزه ( كه به عنوان مقدمه است ! ) براى انجام اين كار مىپنداريم . به علت اين كه اگر بخواهيم در اين موضوع داد سخن داده و تا آن‌جا كه بايد قلم فرسانى نماييم ، لازم است كتابى مستقل ، تأليف و نشر نماييم ، و حجم چنين كتاب از اصل اسلام و هيئت بزرگ‌تر شده و زيادى فرع بر اصل لازم آيد ! بلى ممكن است اگر چنان چه مقتضيات ايجاب كند و خدا بخواهد در آينده كتابى در اين باره نوشته و نشر بنماييم . اكنون نظريات ما در اين‌جا به طور فهرست ، نوشتن تاريخ دورهء زندگانى ايشان است و بس . و اين نگارش مختصر ما از نگارش‌هاى ديگر ، امتيازات چندى را داراست :\r\n1 . مدارك ما از خود مؤلف بزرگوار گرفته شده‌است و ناگفته پيداست كه لغزش‌هاى ما كمتر خواهد بود .\r\n2 . بيان خدماتى كه بر دين و اهل دين نموده و ديگران شرحى از آنها ننوشته‌اند .\r\n3 . بيان كتاب‌هايى كه تازه تأليف نموده‌اند و هنوز نام آنها نشر نشده است .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n4 . بيان مسافرت‌هايى كه در دورهء زندگانى خود ، براى مقاصد عاليه به هند و يمن و حجاز و سوريه نموده‌اند .\r\n5 . تقسيم دورهء زندگانى ايشان به سه بخش و بيان تاريخ مجملى از ايشان در هر يك از اين سه بخش ، و اين امتيازهايى كه بيان كرديم ، از محتواى نگارش ما استفاده خواهد شد بدون رعايت ترتيب مذكور فوق .\r\n\r\nهبة الدين و نام و نشان او\r\nنام گرامى اين شهرستانِ دانش ، محمد على و لقبشان هبة الدين « 1 » و شهرتشان شهرستانى است . پدر بزرگوارشان سيد حسين عابد فرزند سيد محسن صراف فرزند سيد مرتضى و فرزند سيد محمد فرزند مير سيد على كبير كه اين جد بزرگوارشان باعث انتقال آب به كربلا و نجف و باعث بناى سور در آن دو شهر گرديده است .\r\nنسبت شريفش پس از بيست و پنج پشت به زيد شهيد فرزند حضرت امام زين العابدين - عليه و على آبائه و ابنائه سلام اللَّه - منتهى مىشود و اگر همهء نياكان او را نگوييم ، غالب آنها در هر دوره از ادوار گذشته ، مقام روحانيت و رياست مسلمانان را حايز بوده‌اند و اين سلسله را فروعى است كه در « كربلا » و « نجف » و « كاظميه » و « سامراء » و ساير شهرهاى عراق سكونت دارند و يك قرن پيش تنى چند از اين سلسلهء جليله به « ايران » رهسپار شده و در « تهران » و « همدان » و « كرمانشاه » و « اصفهان » متوطن و رياست دينى را نيز بعضى از آنها نايل شده‌اند و اين سادات گرامى ، به « شهرستانيه » مشهورند و « شهرستان » همان ده « جى » در نزديكى « اصفهان »\r\n\r\n\r\n","description":"","footnote":"\r\n( 1 ) . هبة الدين لقبى است كه از روز ولادت به ايشان داده شده است و جهت ملقب شدن ايشان به اين لقب آن كه : دانشمند بزرگوار آقا ميرزا على فرزند علامهء مرعشى شهرستانى حائرى شب ولادت ايشان امام زمان عليه السلام را در خواب ديده كه فرمودند نام اين مولود را محمد على گذاشته و ملقب به هبة الدين نماييد و آن شادروان به امر امام زمان اين نام و اين لقب را بر ايشان دادند . ( س )\r\n","page_name":" 516 ","page_number":516},
  {"content":"\r\n\r\nاست كه داستانى دربارهء « جى » در گفتار سوم از « ابن نديم » نقل كرديم و « جى » وطن اصلى « سلمان فارسى » - رحمة اللَّه عليه - است چنان كه در روضات الجنات ( ص 3 ) دو خبر از « ابوحاتم سجستانى » نقل شده است از « عبداللَّه بن عباس » و « ابوالطفيل » كه سلمان فرمود : اصل من از اصفهان است كه آن را « جى » مىگويند ، و ما دربارهء جى نوشتيم كه « حموى » نقل مىكند كه « جى » را عجم‌ها ! « شهرستان » مىگويند . « 1 » اما جهت شهرت استاد بزرگوار به « شهرستانى » ، از ناحيهء مادرش مىباشد ، زيرا كه مادرش از نواده‌هاى مرحوم ميرزا مهدى شهرستانى است كه معروف به « شيخ الاجازه » بود و در سال 1216 ه . ق . وفات نمود . پس استاد گرامى ، عراقى الاصل ، شهرستانى النسبه ، حسينى النسب هستند .\r\nاگر چنان چه بخواهيم بحث از پدران و نياكان ايشان بنماييم - چنان كه ديگران نموده‌اند - ناچار بايد صفحاتى را پر نماييم كه چندان فايده‌اى هم ندارد ، و اگر اصالت\r\n\r\n\r\n","description":"","footnote":"\r\n( 1 ) . مستشرق معروف بار تولد كه يكى از نويسندگان « دايرة المعارف اسلامى » مىباشد ، در تأليف خود ( تذكرهء جغرافيايى تاريخى ايران ، ص 225 ، 226 ط . تهران ، 1308 ش ) مىنويسد : در دورهء ساسانيان به جاى اصفهان شهر « جى » كه بناى آن را به اسكندر مقدونى نسبت مىدهند ، برقرار بود . اسم اين شهر در سكه‌هاى دورهء اعراب غالباً ذكر مىشود . حسين بن محمد العلوى مورخ اصفهانى كه در قرن چهارده مىزيست تأليفى به اسم تاريخ احوال اصفهان دارد كه براون ، مستشرق انگليسى ، تحقيقاتى در باب آن نموده است . بنا بر مأخذ مزبور ( براون 7 - 8 ) شهر « جى » در دورهء ساسانيان به طرز تمام شهرهاى ساسانى ساخته شده و داراى چهار دروازه بود كه يكى از آنها به دروازهء « جهودان » معروف وظاهراً در آن‌جا جماعتى از قوم يهود سكونت گزيده بود و از همين جاست كه بعدها قسمت عمدهء شهر به « يهوديه » معروف گرديد . در قرن دهم شهر قديم به اسم « شهرستان » معروف و از حيث وسعت و عدهء نفوس كوچك‌تر از « يهوديه » بود . در اين‌جا هم مثل نقاط ديگر يهودىها را از اولاد اسراى بخت النصر مىدانستند ( مقدس 1288 فاصله بين يهوديه و شهرستان دو مايل و يا نزديك به 4 درست بود . در نزديكى شهرستان پل بزرگى به رود زاينده‌رود ساخته بودند ( مقدسى 389 ) . شاردن در كتاب خود « شهرستان » را قريهء بزرگى ذكر مىكند كه در سمت شرقى اصفهان واقع و خرابه‌هاى زيادى از بناهاى قديم در آن‌جا ديده مىشد . بنا به قول حمداللَّه قزوينى ( 50 ) شهرستان را اسكندر رومى ساخته و در دورهء ساسانيان تجديد عمارت يافته است . از جغرافىنويسان عرب ، ابن رسته ( 160 - 163 ) كه خود از اهل اين‌جا بود راجع به « جى » و يا « شهرستان » بيش از همه به تفصيل پرداخته است . ( مقدسى ، ص 388 - 389 ) . ( چ )\r\n","page_name":" 517 ","page_number":517},
  {"content":"\r\n\r\nو شرافت خانواده منظور باشد ، خدا را سپاس كه دودمان سيد آن چنان معلوم الشرف است كه از گفتار ما بىنياز است . علاوه بر آن فضل و هنر و كارهاى برجستهء پدران و نياكان ، تأثيرى در پسران و بازماندگان ندارد .\r\nبهتر آن كه از شخصيت خود سيد گفت‌وگو نموده و بدانيم كه اين مرد گران‌مايه كيست ؟ و پايهء دانشش در چه حدى است ؟ براى روشن شدن موضوع ، ما دورهء زندگانى سيد را به سه بخش ، تقسيم مىنماييم : بخش نخست : از روز ولادت تا سال بيستم بخش دوم : از سال بيست و يكم تا چهلم بخش سوم : از سال چهل و يكم تا تاريخ كتابت اين مقدمه .\r\n\r\nهبة الدين در بخش اول زندگانى\r\nعلامه شهرستانى در اول قرن چهاردهم هجرى ، 23 ماه رجب سال 1301 ، نوزدهم مى ( ايار ) 1883 م . روز سه شنبه ، هنگام ظهر در شهر « سامراء » از مادر متولد شد و در دامن پرورش مادر و زير سايهء تربيت پدر تا سال دهم نشو و نما نمود و از سال دهم به تحصيل مقدمات و دروس ابتدايى اشتغال ورزيد و تا سال نوزدهم ، سطوح و صرف و نحو و منطق و معانى و بيان و بديع و عروض را تكميل و از علوم حساب و هندسه و هيئت و تواريخ و آثار و اخبار و حديث و رجال و درايه ، فارغ التحصيل گرديد و در خلال اين مدت ، از مقالات ملل و نحل و دروس علم كلام و فنون حكمت و فلسفه بحث و فحص مىنمود و چون قريحهء تأليف در وجود ايشان موهبت الهى بوده بنابراين در همان اوان كتاب‌هايى در علوم مزبور به نظم و نثر تأليف مىنمود .\r\nدر سال نوزدهم از كربلا به نجف الاشرف - كه مركز علما و روحانيان شيعه و محل تكميل دروس نهايى است - عزيمت فرمود و در مجلس درس اساتيد : علامهء وحيد ، آية اللَّه آخوند خراسانى ، آية اللَّه يزدى و آية اللَّه شريعت اصفهانى حاضر شد و استفاده‌ها نمود و به جهت جودت فكر و حدت فهم ، در اندك زمانى به مقام عالى\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nاجتهاد نايل گرديد .\r\n\r\nهبة الدين در بخش دوم زندگانى\r\nعلامه شهرستانى در اواخر سال بيستم ، مشغول بحث از اسرار احكام شرعى و فلسفهء قوانين دينى شد و هيئت قديم را نيز تحصيل نمود و ساير رياضيات و طبيعيات را نيز به درجهء كمال رسانيد ! سپس به مطالعهء كتب غربىها پرداخت و مجلات و روزنامه‌هاى دينى و علمى هند و مصر را مشترك نمود ! ضمناً خود نيز مقالات مفيد و گفتارهاى سودمندى در جرايد و مجلات نشر مىفرمود . سيد در تطبيق فلسفهء جديد با ظواهر شرعى ، يد طولايى پيدا كرد و فكر خود را صرف نمود كه كشفيات جديد را با ظواهر كتاب و سنت ، در ترازوى عقل بسنجد و هر قدر اين فكر را جلوتر مىبرد ، صائب‌تر مىديد ؛ روى اين اصل به تأليف الهيئة و الإسلام - عربى كتاب : اسلام و هيئت - اقدام نمود و تا چهار مرتبه كتاب مزبور را از چرك‌نويس به پاك‌نويس درآورد ! تا اين كه در سال 1327 كتاب مزبور به انجام رسيد و زيور عالم مطبوعات گرديد .\r\nو هم‌چنين كتاب الشريعة و الطبيعه را نيز تأليف فرمود و قوانين حكومت‌هاى اروپا و احكام اجتماعى آنها را به دست آورد و با احكام ديانت اسلام مقايسه نمود و در اين موضوع كتابى ديگر تأليف نمود ، به نام فقه حىّ و دليل القضاة و حكومة الحق و در سال 1324 ه . ق . با آزادىخواهان ايران هم‌آوازه شد و ممالك اسلامى را به خواستن آزادى و مشروطه تحريض و تشجيع مىنمود و در اين موضوع ، مقالاتى نوشته و در جرايد فارسى و عربى نشر مىكرد و پس از آن ، با آزادىخواهان دولت عثمانى در تأسيس بنياد مشروطه و انجمن‌ها و كميسيون‌هاى سرى و علنى ، مشترك مىشد و در همين سال‌ها كتاب الهيئة و الإسلام تأليف طبع و نشر شد و از سال 1328 ه . ق . مجلهء ماهانه دينى و فلسفى و علمى را به نام العلم نشر نمود ، و در حقيقت\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nماهنامه مزبور ميدان نبردى بود كه با كوته‌نظران مبارزه قلمى ! مىنمود و در موضوع حرمت نقل جنايز مقاله‌ها نوشته و چند تنى از بزرگان علماى عراق را با خود هم فكر كرد و به حرمت آن فتاوى صادر و نشر نمود .\r\nناگفته نماند كه نشر چنين مجله‌اى در همچو زمانى ، بىخطر نبود و در عراق مجله‌اى به اين آزادى تا آن زمان نشر نشده بود . روى همين اصل ، مورد حملات واقع شد ! ولى ايشان با شهامت تمام مقاومت مىفرمودند و اعتنا نمىكرد . و در اين هنگام كه به نگارش العلم و نشر آن مىپرداخت از كشورهاى شرق و غرب ، مجلات و روزنامه‌ها به ايشان مىرسيد و ايشان به قرائت آنها مبادرت مىورزيد .\r\nدر يكى از مجلات خواندند كه در « بحرين » گروهى از مبلغان نصارى آيين مسيحيت را به مسلمانان تبليغ نموده و جماعتى را منحرف كرده‌اند و گاهى مىخواندند كه از ملت « ژاپن » تمايل بدين اسلام احساس مىشود ! ، سيد بزرگوار كه همواره خود را در مقام اصلاح و ترويج حقايق مىديدند ، مايل شدند كه به ژاپن مسافرت نمايند و در بحرين از فعاليت مبلغان نصارى جلوگيرى كنند و اين نيت را بهتر از نشر مجله ديده و دست از نشر آن مجله برداشته و وسيلهء سفر را فراهم آوردند و در ماه رمضان 1330 ه . ق . به مقصد رهسپار شدند و در « بحرين » دو ماه اقامت گزيدند و عمليات مبلغان مزبور را تحت مطالعه درآوردند و ديدند كه نوشته‌هاى جرايد در اين باره از روى اغراق بوده است ! ولى گروهى هم در آن‌جا هستند كه به نام تأسيس مدرسه و درمانگاه ، مشغول تبليغ هستند ! سيد با تدابير حسنهء خود به تأسيس دو مدرسهء اسلامى يكى به نام « اصلاح » و يكى به نام « اسلام » و يك دعوت‌خانه موفق شد و مدرسهء آنها به طور طبيعى پراكنده شد و علامه شهرستانى از آن‌جا عبور كرد و با دلى پر از اشتياق به طرف ژاپن رهسپار گرديد . در « كلكته » شادروان سيد جلال الدين مؤيد الاسلام حسينى كاشانى ، نويسندهء روزنامهء حبل المتين از عزم سيد آگاه شد و با دلايلى كه سيد را قانع مىنمود ، حضرت معظم له را از اقدام به اين مسافرت\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nبازداشتند . سيد از هر كشورى كه عبور مىكرد انجمنى تأسيس نموده و رد مىشد ! و در كشور « هند » نيز از اين گونه انجمن‌ها تأسيس فرمود و به سمت « يمن » رهسپار و از يمن به « حجاز » و از حجاز به « عراق » ميهن گرامى خود مراجعت نمودند . سيد در « نجف » كوشش مىكرد كه انجمنى نيز تأسيس نمايد كه مركز تمام انجمن‌هاى مزبور و اساس آنها باشد و تشكيل جديد بشود و غرض از همهء اينها نشر حقايق دين و تبليغ احكام ديانت اسلام بود . متأسفانه در ماه رمضان 1332 ه . ق . جنگ بين الملل شروع و رابطه از ميان كشورها بريده شد و انجمن‌ها منحل گرديد و سيد به هدف پاك خويش نرسيد .\r\nاز اول سال 1333 ه . ق . تا آخر ربيع الثانى 1334 سيد براى جهاد با دشمنان كشور « عراق » مسافرت مىنمود و در همهء اين مدت در سواحل « فرات » تا « بصره » و در سواحل « دجله » تا « كوت العماره » مشغول محاربه و مجاهده بودند « 1 » و به هر حال ، سيد در همهء ادوار زندگانى خود يا مجاهدت با قلم مىنمود و يا جهاد با جان ، تا اين كه حكومت عراق با سلطنت « ملك فيصل » تشكيل يافت و سيد طرف توجه آن واقع گرديد .\r\n\r\n\r\n","description":"","footnote":"\r\n( 1 ) . مورخ معاصر سيد عبدالرزاق حسنى ، در كتاب الثورة العراقية الكبرى چاپ لبنان علامهء شهرستانى را جزورهبران انقلاب مىشمارد . كتاب بسيار مفيدى است مراجعه شود . ( خ )\r\n","page_name":" 521 ","page_number":521},
  {"content":"\r\n\r\nنمايش تصوير\r\nشكل شمارهء 36 - عكس نويسندهء كتاب : علامهء سيد هبة الدين شهرستانى\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n\r\nهبة الدين در بخش سوم زندگانى\r\n\r\nترقى از اسارت به وزارت\r\nاز شوال هزار و سيصد و سى و هشت تا رمضان سى و نه ، دورهء زندگانى سيد گاهى در اوج و گاهى در حضيض بوده و ما نمىتوانيم چگونگى اين اجمال را شرح و بسط بدهيم ، زيرا كه ملتزم شديم خيلى مختصر اين تاريخ را نگارش دهيم ! و نمىتوانيم بدون مناسبت اين نكته را مهمل گذاشته و داخل به سال چهلم زندگى ايشان شويم و علاوه بر اينها ، كيفيت دخول ايشان به « وزارت معارف عراق » به اندازه‌اى جالب توجه است كه مىتوان گفت در هيچ دوره‌اى همچو پيشامد تاريخى ، براى كسى رخ نداده كه از حضيض اسارت به اوج وزارت ترقى نمايد .\r\nمختصر اين تفصيل آن كه در 1328 ه . ايشان داخل در انقلاب استقلال عراق شده و تحت رياست آية اللَّه ميرزا محمد تقى شيرازى - اعلى اللَّه مقامه - با دشمنان كشور و استعمارگران غربى در نبرد بودند . و مدت چهار ماه اهل « كربلا » و بعضى بلاد عراق كه بر ضد حكومت اجنبى قيام نموده بودند ، در تحت حكومت شرعيه و تشكيلات جديد اسلامى ، اداره مىشد و در چند منطقه ديگر ، مردمان وطن دوست در راه رهانيدن وطن عزيز خود از چنگ اجانب با دشمنان ميهن محاربه مىكردند و در همهء اين پيشامدها ، سيد بزرگوار را خدماتى شايان بوده و در بحبوحهء اين جنگ و جدال ، آية اللَّه مزبور به رحمت ايزدى پيوسته و بال و پر مردان غيور و تازيان سلحشور شكسته شد و اجانب چيره گشتند و سيد با سى و نه نفر ديگر دست‌گير و به دست دشمنان اسير گرديدند و از دايرهء دادگاه عمومى جنگ ، سيد بزرگوار محكوم به اعدام بيرون آمد ! و دست از زندگانى شستند ، ولى هرگز به خاطر اين پيشامد خود را نباخته و به همين منوال در زندان تا نه ماه از مراحل زندگانى به سر بردند ، تا اين كه در 1339 ه . ق . از سوى حكومت انگليس فرمان عفو عمومى ! صادر شد و ايشان نيز از\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nزندان بيرون آمد و به فاصلهء سه ماه در 1340 ه . ق . به امر ملك فيصل و اصرار علماى اعلام ، مقام « وزارت معارف » را پذيرفت !\r\n\r\nهبة الدين در وزارت فرهنگ عراق\r\nپوشيده نماند كه كشور عراق در اثر فشارهاى گوناگون اجانب چنان سقوط كرده بود كه اميد نموّ و ترقى در پيكر آن نبود ، ولى از سعادت و پيروزى آن كشور پاك بود كه در سال نخستين استقلالش براى وزارت فرهنگ ، سيد بزرگوار انتخاب شد . و اين خود قدم بزرگى بود كه در اصلاح معارف برداشته شد و شايد « ملك فيصل » مىدانست كه هنوز دوران كودكى كشور عراق است و بايد از راه معارف آن را به كمال رسانيد و غير سيد ، كسى توانايى اين برنامه را ندارد و همين طور هم بود كه او فكر كرده بود . سيد بزرگوار پس از ورود به وزارت كارهاى برجسته‌اى را آغاز نمود و در اصلاح معارف قدم‌هايى چند برداشت :\r\nقدم اول : استادان بيگانه را به معلمان ملى و آموزگاران وطنى تبديل كرد و ادارهء معارف را از بيگانگان پاك خالى نمود و اين معنا واضح است كه بيگانه مانند آشناكار نخواهد كرد .\r\nقدم دوم : هر وزارتى يك مستشار انگليسى داشت ! و مستشار وزارت معارف كبتن فارل بود ! سيد بزرگوار بر او بر آشفت و از مقامش برانداخت و مانند همچو قدمى را هيچ وزيرى تا آن وقت بر نداشته بود و اين نبود مگر از جهت حس وطن‌دوستى و دين‌دارى ايشان .\r\nقدم سوم : اعزام عده‌اى از محصلان به اروپا و سوريه .\r\nقدم چهارم : افتتاح مدارس متعدد در اطراف عراق و مدارس سيار در ميان عشاير و مدارس متوسطه در ايالات ، و مدارس صنعتى ، بدون زياد كردن بودجه ، بلكه وقت ورود سيد به معارف تا خروج ايشان ، بودجهء فرهنگ ابداً زياد نشد و به همان قرار\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nسابق بود .\r\nقدم پنجم : تشكيل مجالس معارف در ايالات عراق تحت رياست والى هر ايالت و انجمنى در بغداد كه مركز مجالس مزبور شد ! و براى پيشرفت علم و اخلاق و روحيات مردم عراق تأسيس اين مجالس اثر مهمى داشت .\r\nقدم ششم : براى پيشرفت مقاصد عالى فرمانى بر استان‌ها و شهرستان‌هاى عراق صادر نمود كه از متمولين اعانه جمع بشود و تا حدود سيصد هزار روپيه جمع و در مؤسسات جديد مصرف شد ، و اين قدم برجسته از خصايص دورهء وزارت ايشان بود كه پيش از آن و پس از آن ، كسى بدان موفق نشده است .\r\nقدم هفتم : تأسيس بناهاى تازه براى مدارس جديد ، خواه در « بغداد » و خواه در خارج از بغداد ، مانند بناى دبستان « بدره » و دبستان « رمادى » و دو دبستان « كوت » و « حله » و دبستان « هنديه » - طويريج - . و مدرسهء صنايع بغداد را كه تحت تصرف انگلستان بود ، با ساير املاك و مستغلات موقوفه ، مسترد داشته و به تصرف وزارت فرهنگ برگرداند .\r\nقدم هشتم : تغيير اصول تدريس با روش مرغوب و صحيح ، با مشاوره و موافقت نظريهء دانشمندان بزرگ و تقسيم مراكز مديران به پنج قسمت :\r\n1 . مركزى ، 2 . شرقى ، 3 . غربى ، 4 . جنوبى ، 5 . شمالى . و همين تعليم مناطق پنج‌گانه را پس از يك سال ، وزارت جنگ ايران اقتباس و اجرا نمود .\r\nقدم نهم : توجه مخصوص به ديانت محصلان و امر به اقامهء نماز جماعت خصوصاً در عصر و ظهر در « دارالمعلمين » .\r\nدورهء وزارت سيد بيشتر از يازده ماه طول نكشيد ولى كارهاى برجستهء ايشان هنوز هم عملى و مورد توجه است و در بيستم ذى الحجهء 1340 با همكاران خود استعفا نمود و سپس همكاران ايشان برگشتند و ايشان قبول پست ننموده و مشغول به تأليف كتب شد ، تا در سال محرم 1342 باز به درخواست پادشاه عراق و اصرار علماى\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nاعلام به رياست ديوان عالى تمييز كه موسوم به « مجلس تمييز جعفرى » شد ، نايل گرديد . تا سال 1353 ه . ق . رياست مجلس مزبور را داشت و پس از آن از مجلس كنار كشيد و به نمايندگى مجلس شوراى ملى از ايالت « بغداد » منتخب شد و در ماه ذىالحجهء همان سال مجلس منحل و پس از آن سيد ديگر گوشهء انزوا را اختيار كرد و با قلم تواناى خود ، خدمات برجسته بر دين مقدس نمود .\r\nاز پيشامدهاى ناگوار براى سيد بزرگوار در اين اواخر ، درد سخت چشم‌هايش بود كه از ماه ربيع الاول 1342 شروع شد و در 1349 براى معالجه به سوريه رهسپار شد ولى نتيجه‌اى از اين معالجات نگرفتند و بدبختانه اين همه معالجه با ضايع شدن مردمك‌هاى چشم ، خاتمه يافت ! بنا به گفتهء خودشان ، « در اثر اين مصيبت ناگوار مىبايست از غصه دلم تركيده و مرده بودم ، ولى خداوند متعال به اين مقدار لطف فرموده‌اند كه هر روز مىتوانم به عادت دست ، چهل صفحه بنويسم » ، براى سيد كتاب‌ها را مىخوانند و سيد تأليف كتاب و انشاى مقالات مىنمود !\r\n\r\nهبة الدين و مؤلفات وى\r\nاين دانشمند گرانمايه چنان كه اشاره شد از اول تحصيل استعداد تأليف در ايشان موهبت الهى بود و در همهء ادوار زندگانى خود غير از ده سال دورهء كودكى ، به نگارش كتاب‌هاى سودمند اشتغال داشته‌اند و تا كنون بيشتر از يكصد جلد كتاب و رساله در فنون مختلف تأليف نموده‌اند و هنوز هم با اين كه در اثر كثرت تأليف ، نور چشم‌هايشان را پاك فداى علم و دين نموده‌اند ، باز شبانه روز به طبيعت معتاد خود ، در حدود چهل صفحه ، از قلم خودشان تراوش مىنمايد . تعداد مهمى از آنچه تاكنون تأليف شده ، خواه مدون باشد و خواه اوراق و غيره مرتب بدين ترتيب است :\r\nآنچه در پيرامون تفسير نگاشته‌اند :\r\n1 . المحيط : تفسيرى است در هشت مجلد بزرگ كه با اسلوب عصرى و طرز نوين\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nنوشته‌اند و متأسفانه ناتمام است و به چاپ نرسيده است !\r\n2 . حجة الاسلام : خلاصه تفسير گذشته است كه براى محصلان مدارس عالى نوشته‌اند و هنوز به انجام نرسيده است .\r\n3 . تفسير سورهء واقعه : كتابى است پر از آثار علمى و معنوى و قسمت مهمى از آن كتاب در ماهنامهء المرشد نشر شده و مختصرى از آخر سوره باقى مانده كه نشر نشده است .\r\n4 . سراج المعراج : در تفسير آيات معراج و حل مشكلات آن .\r\n5 . رسالهء ذوالقرنين : و سد يأجوج و مأجوج در حل مشكلات آيات اين دو قضيه « 1 » .\r\nآنچه در عقايد و اصول دين است :\r\n6 . الانتقاد حول تصحيح الاعتقاد : بخشى از اين كتاب در المرشد چاپ و نشر شده ، ولى ناتمام است .\r\n7 . المعارف العاليه للمدارس الراقيه : كتابى است دينى و علمى و فلسفى كه مانند آن پا به عالم مطبوعات نگذاشته است و جزو اول آن چاپ شده و مابقى هنوز ناتمام است « 2 » .\r\n8 . الروحيات يا الكتاب المفتوح الى عوالم الروح .\r\n9 . دين البشر فى الطريقة الصالحة لسير الانسان .\r\n10 . توحيد اهل التوحيد : كتابى است كه مسلمانان را به دور قرآن جمع نموده و اصول و عقايد اسلامى را با آيات قرآنى و ادلهء عقلى ثابت مىنمايد و در « مطبعهء فلاح بغداد » به سال 1341 ه . ق . چاپ شده و وزارت معارف عراق تدريس كتاب مزبور را\r\n\r\n\r\n","description":"","footnote":"\r\n( 1 ) . چاپ سوم اين كتاب با مقدمه و تعليقات دانشمند معظم آقاى حاج ميرزا عباسقلى واعظ چرندابى ، چند سال پيش در تبريز منتشر گرديد . ( خ )\r\n( 2 ) . اين كتاب توسط مرحوم حاج سراج انصارى به فارسى ترجمه و قسمتى از آن در ماهنامهء مسلمين چاپ شد و سپس مجموع مطالب آن بار ديگر به وسيلهء آقاى غلامرضا خليفى به فارسى درآمد و به نام معارف عاليه اسلام در قم منتشر گرديد . ( خ )\r\n","page_name":" 527 ","page_number":527},
  {"content":"\r\n\r\nدر مدارس تصويب نموده است . اين كتاب در سال 1343 ه . ق . مجدداً چاپ شده و آقاى سيد صادق خان ، سرپرست نمايندهء معارف ايران در بين النهرين ، كتاب مزبور را به فارسى ترجمه نموده و در سال 1352 ه . ق . در تهران چاپ شده است .\r\n11 . فيض البارى يا اصلاح منظومة السبزوارى : كتابى است كه در تهذيب منظومهء سبزوارى متوفاى سال 1289 ه . ق . مىباشد و در سال 1342 ه . ق . در مطبعهء عصريهء بغداد چاپ شده است .\r\n12 . الامامة و الامه « 1 » .\r\n13 . مواهب المشاهد فى واجب العقايد : منظومه‌اى است كه در تهران به سال 1364 ه . ق . چاپ شده است .\r\n14 . نظم العقايد مختصر مواهب المشاهد .\r\n15 . الفاروق فى فرق الاسلام .\r\nآنچه در علم فقه و اصول ، مرقوم داشته‌اند :\r\n16 . فيض الساحل و اجوبة مسائل اهل السواحل .\r\n17 . اصفى المشارب : دربارهء تراشيدن ريش و تطويل شارب !\r\n18 . التفتيش : رسالهء فارسى است در مفاسد تراشيدن ريش . بار اول در نجف در سال 1340 ه . ق . و بار ديگر در سال 1342 ه . ق . در تبريز چاپ شده و ميرزا ابوتراب هدايى اين كتاب را نظم نموده است !\r\n19 . التنبّه : در تحريم تشبّه ، به سال 1340 ه . ق . در بغداد چاپ شده است .\r\n20 . تحريم نقل الجنايز المتغيره : رسالهء اصلاحى است كه چندين بار چاپ شده است . چاپ اول آن در سال 1329 ه . ق . منتشر گرديد .\r\n21 . الدخانيه : رساله‌اى است در اين كه استعمال دخانيات مفطر روزه نيست ! .\r\n\r\n\r\n","description":"","footnote":"\r\n( 1 ) . چند سال پيش ترجمهء فارسى آن به نام امت و امامت در تهران منتشر گرديد . ( خ )\r\n","page_name":" 528 ","page_number":528},
  {"content":"\r\n\r\n22 . ياقوت النحر فى ميقات البحر .\r\n23 . خطب فى الجهاد و الاتحاد .\r\n24 . كتاب فى احكام اهل الكتاب .\r\n25 . حكمة الاحكام : كتابى است كه در آن از « فلسفه تشريع » بحث مىشود و ناتمام است .\r\n26 . حرية الفكر بالاجتهاد : هنوز به انجام نرسيده است .\r\n27 . الفياض حواش على الرياض : هنوز مدون نيست .\r\n28 . التكتف و الاسبال .\r\n29 . دليل القضاة : دو مجلد است .\r\n30 . فقه حىّ : كتابى است در فقه كه هر كس در تمام دورهء زندگانى خود همچو كتابى را لازم دارد كه به مضامين آن عمل نمايد و مانند اين كتاب پا به دايرهء تأليف نگذاشته است .\r\n31 . رساله‌اى در وجوب نماز جمعه .\r\n32 . رساله‌اى در صوم .\r\n33 . الزواج الموقت : در تشريع متعه و فلسفه آن .\r\n34 . وقاية المحصول فى شرح كفاية الاصول : تقريرات دروس مرحوم آخوند ملاكاظم خراسانى را با حسن اسلوب جمع و تأليف نموده‌اند .\r\nآنچه در علوم رياضى تأليف شده است :\r\n35 . فذلكة المحاسب : در اعمال اربعه است .\r\n36 . الهيئة و الاسلام : عربى همين كتاب و مفصل و مختصر اين كتاب الهيئة و الاسلام نيز از مؤلفات ايشان است .\r\n37 . الشريعة و الطبيعه : كتابى است كه طبيعيات عصر حاضر را با ظواهر شرع تطبيق مىنمايد .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n38 . فيصل الدلايل : در پاسخ‌هاى سؤالاتى است كه فيصل ؛ فرزند پادشاه مسقط و امام عمان ، سال 1331 ه . ق . از ايشان نموده‌اند .\r\n39 . مواقع النجوم فى تحقيق السماء الدنيا و الرجوم .\r\n40 . اداء الفرض فى سكون الارض ! .\r\n41 . نقض الفرض فى اثبات حركة الارض : ما دربارهء اين دو كتاب شرحى در گفتار چهارم نوشتيم به آن‌جا مراجعه شود .\r\n42 . زينة الكواكب فى هيئت الافلاك و الثواقب : قسمتى از اين كتاب در سال نخستين ماهنامهء العلم نشر شده و هنوز ناتمام است .\r\n43 . الوافى الكاف يا شرح جبل قاف : ادارهء مجلهء المرشد آن را در بغداد چاپ نموده است .\r\nآنچه در تاريخ نگاشته‌اند :\r\n44 . نهضة الحسين : كتابى است كه در فلسفهء حادثه خونين حضرت سيد الشهداء - روحى فداه - تأليف شده است . مانند اين كتاب تا امروز تأليف نشده است . اين كتاب به هر كشورى از كشورهاى شرق و غرب كه رسيده ، با دو دست تقدير و تشكر پذيرفته شده و تاكنون دو بار عربى آن چاپ شده است . بار اول در مطبعهء دارالسلام سال 1345 ه ق و بار ديگر با يك تجديد نظرى از مؤلف گرامى ، در « مطبعهء جزيره » بغداد سال 1356 ه . ق . چاپ شد . و اين كتاب را آقاى سيد ابوالقاسم خان بهادر هندى ، در همين روزها به لغت انگليسى ترجمه نموده و به نظر شريف مؤلف محترم مىرساند و اميدواريم كه به اين زودىها چاپ شده و براى مردم ممالك غرب منتشر شود . در پيرامون اين كتاب نيز دانشمندان شرق و غرب ستايش‌هاى فراوانى نوشته‌اند « 1 » .\r\n\r\n\r\n","description":"","footnote":"\r\n( 1 ) . اين كتاب ، با اضافات و اصلاحاتى از سوى مؤلف محترم ، اخيراً در عراق تجديد چاپ شده است . ( خ )\r\n","page_name":" 530 ","page_number":530},
  {"content":"\r\n\r\n45 . المصنوع فى نقد اكتفاء القنوع بما هو مطبوع .\r\n46 . كتاب اميرالمؤمنين على عليه السلام : در تاريخ امام على عليه السلام و مناقب آن بزرگوار و رد معترضان بر آن بزرگوار .\r\n47 . سيرة خيرة البشر : كتابى است كه تاريخ حضرت محمد بن عبداللَّه صلى الله عليه و آله را با يك اسلوب غريب و طرز عجيب نوشته‌اند و فلسفهء اين تاريخ مقدس را به طورى آشكار و واضح نوشته‌اند كه هر خوانندهء بىغرضى ناچار است كه به پيغمبرى آن بزرگوار ايمان آورد .\r\n48 . الخيبة فى الشغيبه : ( به زبان تركى ترجمه شده است ) .\r\n49 . ثقاة الرواه .\r\n50 . جلد اول الروايه .\r\n51 . كتاب زيد الشهيد .\r\n52 . الشمعة فى حال ذى الدمعه .\r\n53 . ترجمهء جابربن حيان الصوفى الكيمياوى « 1 » .\r\n54 . طى العوالم فى احوال شيخه الملاكاظم : رساله‌اى است در شرح حال مرحوم آخوند ملاكاظم خراسانى . قسمت مهم اين كتاب سال 1329 ه . ق . ( 1911 م . ) در ماهنامهء العلم نشر شده است .\r\n55 . سلالة السادات : در بيان انساب خانوادهء مشهور از عترت طاهره ناتمام است .\r\n56 . ذوى المعالى فى ذرية ابى المعالى .\r\nآنچه در علوم ادبى نوشته‌اند :\r\n\r\n\r\n","description":"","footnote":"\r\n( 1 ) . سال 1343 ه . ق . قسمتى از آن ترجمه در ماهنامهء اصلاح بغداد چاپ شده است جابر بن حيان از مفاخر شيعه و فيلسوف كيمياوى بزرگ اسلام است و از برجسته‌ترين شاگردان امام جعفر صادق عليه السلام است . مؤلف در آن كتاب عظمت مقام علمى او را با براهين ثابت نموده‌اند .\r\n","page_name":" 531 ","page_number":531},
  {"content":"\r\n\r\n57 . رواشح الفيوض فى علم العروض : سال 1342 ه . ق . در تهران با مواهب المشاهد چاپ شده است .\r\n58 . رسائل : مجموعه‌اى محتوى چند رساله كوچك است : رسالهء عقد الحباب ( منظومه‌اى است در اعراب ) ، الدر و المرجان ( منظومى است در علم معانى و بيان ) ، رسالهء الاوراق فى الاشتقاق ، رسالة السر العجيب فى تلخيص منطق التهذيب ، رسالهء قلادة النحورفى اوزان البحور ، نتيجة المنطق ( فارسى است ) ، متون الفنون ، نادرة الازمان فى دلالة الفعل على الزمان .\r\n59 . تحول المعجمة والعروبه : ( در بيان لغاتى كه از فارسى به عربى و از عربى به فارسى نقل شده است ) .\r\nآنچه در فنون متفرقه نوشته‌اند :\r\n60 . المنابر : مجالس است كه براى منابر واعظان تأليف شده و فارسى است .\r\n61 . فغان اسلام : در هندوستان تأليف نموده‌اند و در سال 1331 ه . ق . ( 1913 م . ) طبع شده است .\r\n62 . زبور المسلمانان : در ادعيهء قرآن « 1 » .\r\n63 . اضرار التخدخين : تأليفى است در بيان زيان دخانيات از روى دلايل عقلى و فلسفى و طبيعى و علمى ! در سال 1343 ه . ق . در مطبعهء دارالسلام بغداد چاپ شده است .\r\n64 . التذكرة لآل محمد الخيره : رساله‌اى است در بيان اين كه عترت پيغمبر اسلام صلى الله عليه و آله در هر دوره كه نهضت نموده‌اند به جهت اصلاح اوضاع اجتماعى و احياى شرفشان بوده است . اين كتاب در سال 1340 ه . ق . در مطبعهء دارالسلام بغداد چاپ شده و « سيد محمد انيس شهاب » متوفاى سال 1346 ه . ق . ( نويسندهء روزنامهء حضرموت ) با همكارى سيد على فرزند يحيى ، مدرس مدرسهء « سوراباياى » « جاوه » به\r\n\r\n\r\n","description":"","footnote":"\r\n( 1 ) . اين كتاب به نام ادعية القرآن به عربى و فارسى در ايران چاپ شده است . ( خ )\r\n","page_name":" 532 ","page_number":532},
  {"content":"\r\n\r\nلغت « ملايو » ترجمه نموده‌اند و سال 1345 ه . ق . در « سورابايا » چاپ شده است .\r\n65 . فضايل الفرس : در بيان فضايل ايرانيان است !\r\n66 . الفوايد : در چند مجلد .\r\n67 . انيس الجليس : منتخبى از هر موضوع نفيس .\r\n68 . المجاميع الاثنى عشر : دوازده مجموعه‌اى است بدين قرار :\r\n1 . البغداديات ، 2 . الحايريات ( دو مجلد ) ، 3 . الكاظميات ، 4 . النبدليات ، 5 . الاوديات ، 6 . الحجازيات ، 7 . النفثات ، 8 . نتايج التحصيل ، 9 . نتايج الحلوم 10 . الساحليات ، 11 . سبايك الافهام ، 12 . سجل المجالس .\r\n69 . ماه و نهج البلاغه : در بغداد چاپ شده و به فارسى نيز ترجمه شده است .\r\n70 . حل المشاكل : كتابى است كه كه در آن هزار مشكل علمى و ادبى حل شده است .\r\n71 . مسيح الانجيل يا مسيح القرآن : ردّ بر نصارى .\r\n72 . اسلام برهمى : راجع به اسلام يكى از مهندسان لشكر انگليس كه در اثر مباحثهء آقاى مؤلف با او مسلمان شد . . . و قسمتى از اين داستان در شماره‌هاى سال يكم ماهنامهء المرشد نشر شد .\r\n73 . الباقيات الصالحات .\r\n74 . التوت و الملكوت : در اثبات توحيد .\r\n75 . جوامع الكلم .\r\n76 . المناط فى شرف الاسباط .\r\n77 . منهاج الحاج : در بغداد چاپ شده است .\r\n78 . نور الناظر فى علم المرايا و المناظر .\r\n79 . الجبر و الاختيار .\r\n80 . طب الضعفاء : ناتمام .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n81 . الخطابه : در صناعهء خطابه و آداب و اصول و تاريخ آن ! .\r\n82 . النوبختيه : در احوال بنى نوبخت .\r\n83 . فسلفة هبة الدين : در بررسى فلسفهء قديم و جديد و فلسفهء اسلام و يونان .\r\n84 . الهادى الى المهدى : كتابى است كه پيرامون حضرت مهدى ( عج ) تأليف شده است .\r\n85 . الشيعة الناجيه : كتابى است كه در آن از عقايد فرقهء شيعه و امتيازات آنها بحث مىشود .\r\n. . . مؤلف بزرگوار را غير از اين كتاب‌ها ، رساله‌هاى كوچك ديگرى نيز هست كه برخى از آنها چاپ شده و نام پاره‌اى از آنها را در ترجمه‌اش نوشته‌اند و ما به جهت كوچكى حجم آنها ، از نگارش نام آن رسائل خوددارى نموديم ، علاوه بر اينها ، شايد بيش از هزار مقاله در ماهنامه‌ها و روزنامه‌هاى شرق ، به عربى و پارسى از معظم له چاپ و نشر شده است .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n\r\nگفتار نهم : شرح حال مترجم چاپ اول « 1 »\r\nاين مرد گرانمايه نامش « اسماعيل » و شهرتش « فراهانى » و امضاى ادبىاش : ف .\r\nفراهانى است ! فرزند « محمد جواد » پسر « محمد اسماعيل » است در قريهء « ابراهيم‌آباد » از بلوك « فراهان » از ولايات اراك - در سال 1282 هجرى شمسى تولد يافته و تا سن بيست و شش سالگى در « سلطان آباد » و « قم » به تحصيل علوم اشتغال ورزيده و سپس به تهران رهسپار شده و در دورهء پنجم كلاس ثبت اسناد وارد تحصيل و سال 1311 شمسى تحصيلاتش را تكميل نمود و پس از دادن امتحان به نمايندگى ثبت اراك از طرف دولت ايران معين و منصوب گرديد و در اثر خدمات برجسته‌اش در كمترى مدتى از نمايندگى به مقام بالاتر ارتقاء نموده . و از 1312 شمسى تا امروز مديريت ضبط و رياست كابينهء ثبت آن سامان را نايل گرديده و مشغول انجام وظيفه هستند .\r\nاين مرد فرهومند از نويسنده‌هاى دانا و سراينده‌هاى تواناى ايران هستند و پيوسته چكامه‌هاى ايشان در روزنامه‌هاى اين كشور چاپ و منتشر مىشود و بهترين دليل براى اثبات ادبيات ايشان ترجمه كتاب اسلام و هيئت و چكامهء « آسمان نامه ! و فرهنگ\r\n\r\n\r\n","description":"","footnote":"\r\n( 1 ) . دربارهء كيفيت ترجمهء نخستين اين كتاب و چاپ دوم آن در مقدمهء چاپ اول ، توضيح مختصرى داده شده است . ( خ )\r\n","page_name":" 535 ","page_number":535},
  {"content":"\r\n\r\nآيينه » است .\r\nآقاى فراهانى ، غير از اسلام و هيئت ، فرهنگ نامه ، آسمان نامه ، چكامه‌هاى فراوانى دارند كه بخشى از آنها در روزنامه‌ها چاپ و نشر شده است .\r\nو اخيراً كتابى را كه به قلم « محمد محمد توفيق » در تاريخچهء « مصطفى كمال پاشا » رئيس ترك ، به عربى تأليف شده و در ماهنامهء الهلال مصر انتشار يافته است ، ترجمه نموده و در روزنامهء اراك به نام « كمال آتاتورك » در هر شماره بخشى را نشر مىنمايند . « 1 » و قصيده‌هايى نيز دربارهء انقلاب « هندوستان » و « افغانستان » سروده‌اند كه خيلى جالب نظر و مورد توجه است .\r\n\r\n\r\n","description":"","footnote":"\r\n( 1 ) . اين مقالات بعدها به صورت كتاب هم منتشر شد ، ولى قضاوت دربارهء ارزش آن و خود « كمال آتاتورك » ! و اعمال ضد اسلامى وى ، نيازمند بحث مستقلى است و البته جاى آن ، پاورقى اين كتاب نيست . . . . ( خ )\r\n","page_name":" 536 ","page_number":536},
  {"content":"\r\n\r\n\r\nگفتار دهم : دو چكامه دربارهء اسلام و هيئت\r\n1 . چكامه‌اى است كه آقاى « صديقى نخجوانى » با مقالهء خود از تبريز فرستاده‌اند .\r\nمقاله‌شان را در گفتار دوم چاپ كرديم ، اين چكامه شان را هم در اين گفتار چاپ مىنماييم و از اين احساسات ايشان سپاسگزاريم :\r\n\r\nدر تقريظ كتاب « اسلام و هيئت »\r\n خود « هبة الدين » كه مهين رهبر است * فاضل نام آور دين پرور است\r\nاز اثر كلك گهر بار او * صفحهء عالم همه ، پرگوهر است\r\nفضل و هنر در حَسَبش مدغم است * عز و شرف در نَسَبش مضمر است\r\nبندهء زيبندهء يزدان پاك * زادهء آزادهء پيغمبر است\r\nعالِم روشندل نيكو نهاد * فاضل نحرير سخن گستر است \r\n\r\n","description":"","footnote":"","page_name":" 537 ","page_number":537},
  {"content":"\r\n\r\n آنچه محامد ، به وجودش قرين * و آنچه محاسن ، به صفاتش در است\r\nپاكى صرف است و نكويى محض * پاك سرشت است و نكو محضر است\r\nمايهء فخر و شرف شرقيان * مهر فروزان شده از خاور است\r\nمهر ديانت چو ورا در دل است * عشق حقيقت چه ورا بر سر است\r\nروز و شب اندر پى ترويج دين * نى ز پى پرورش پيكر است \r\n* * *\r\n « هيئت و اسلام » كز آثار اوست * نامهء پر قميت نام آور است\r\nاين اثر نغز كه پاينده باد * اختر تابنده به هر كشور است\r\nرامش جان هه اهل هنر * نور دل و ديدهء دانشور است\r\nبر سر اصحاب يمين افسر است * بر دل اصحاب شمال اخگر است \r\n وصف چنين نغز كتاب نفيس * هر چه بگوييم از آن برتر است \r\n* * *\r\n اى كه تو را سابقهء نام نيك * شهره به خشك وتر و بحر و بر است\r\nلطف حقت يار و مدد كار باد * تا كه تو را خامه به حق ياور است\r\nگر چه « صديقى » نستوده است كس * ليك ز جان بر تو ستايشگر است \r\nتبريز - صديقى نخجوانى\r\n( عضو انجمن ادبى آذربايجان )\r\n2 . چكامهء ديگرى است كه اين جانب آن را دربارهء اين كتاب اسلام و هيئت و مادهء\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nتاريخ چاپ آن سروده‌ام و به علاقمندان شعر و ادب تقديم مىكنم و اميدوارم كه با چشم خطاپوش مطالعه فرمايند :\r\n ساقيا ! برچين بساط بادهء بد نام را * دشمن جان است جام باده ، بشكن جام را\r\nصبح و شام اندر پى دانش بكوش از جان و دل * مگذران ، با دور جام باده صبح و شام را\r\nلذت روح است علم و كام دل باشد هنر * شربت علم و هنر ، شيرين نمايد كام را\r\nكيست آن مرد توانا تا كه با تدبير خويش * از جهان نابود سازد مسلك خيام را\r\nاز رباعيات ننگينش نزايد جز هوس * گز هوسرانى سروده است آن همه سرسام را\r\nكى توان فرزانه گفت آن را كه اندر راه مى * افكند دين و كتاب و درس و ننگ و نام را\r\nنام دانشمند چون زيبد به نادانى كه او * جام را در دست گيرد ، ننگرد فرجام را\r\nآن كه را سوداى حكمت پخت بر خيام خام * گو : كه اين نسبت نزيبد رند درد آشام را\r\nچند خوانى آن رباعيات بى ارج و بها ؟ * يك ورق بر خوان ، كتاب هيئت و اسلام را\r\nذره‌بين ديده را بگذار اندر مرصدش * تا ببينى آشكار هيئت اجرام را \r\n\r\n","description":"","footnote":"","page_name":" 539 ","page_number":539},
  {"content":"\r\n\r\n از كجا « تيخوبراهه » ديده مثل اين كتاب ؟ * « كپلر » و « گاليله » كى سفته چنين بستام را\r\nآفرين بر كلك « شهرستانى » آن داناى راد * كز جهان بر چيد يكسر سفرهء اوهام را\r\nدر مديح او همين بس كان مهين فرزانه مرد * خاص شد تا رهنما باشد صلاح عام را\r\nنكته‌سنجىها كرده است او ز قرآن و خبر * يك به يك معلوم دارد معنى الهام را\r\nاز « فراهانى » مهين دانش پژوه نامور * بس بلند آوازه كرد اين نامهء ما نام را\r\nچاپ اين نامه چو در شهر نجف انجام يافت * به هر تاريخش سرودم مصرع انجام را \r\n هيئت اسلام بود اندر جهات خلوت نشين * « جلوه دار اسلام و هيئت هيئت اسلام را » \r\n* * * عراق بغداد - 1356 ه . ق .\r\nمهدى سراج انصارى\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nمتن نامهء مؤلف : به ناشر چاپ اول كتاب حاج سراج انصارى « 1 »\r\nبسم اللَّه و له الحمد\r\nدانشمند بزرگوار آقاى حاج سراج انصارى تبريزى - دامت افاضاته - . نامهء نامى كه متضمن مژدهء سلامتى آن جناب و نويد انجام يافتن چاپ كتاب اسلام و هيئت بود و اصل ، و از اين بشارت يك دنيا مسرت حاصل گرديد ، هم متشكر و هم خرسند شدم .\r\nمتشكر از آن شدم كه پيرامون نگارشات ديرينهء من توضيحاتى تازه و نكاتى بىاندازه با اظهار يك سلسله احساسات حسنه بيان نموده‌ايد كه تا ابد اين تأليف و مؤلفش رهين منت بى پايان و گرو همت شايان آقاى حاج سراج خودمان بوده و مانند سراج وهّاج ، پرتو افكن راه خوانندگان گرامى خواهد بود .\r\nو شادمان از آن گرديدم كه در نتيجهء رنج‌هاى بىپايان و زحمت‌هاى فراوان سركار ، كه در اين چند ماه گرماى بين‌النهرين را تحمل نموده و يك همچو اثرى سودمندى را احيا فرموده و به دسترس استفاده جماعت مسلمانان و ملت ايران گذاشته‌ايد . در حقيقت شماييد كه به آرزوى ديرينه‌ام رسانيده‌ايد ، چه ، ياد دارم كه در اوان تأليف\r\n\r\n\r\n","description":"","footnote":"\r\n( 1 ) . اين مكتوب در خاتمهء چاپ اول كتاب - بغداد 1356 ه . - ، درج شده بود و به عنوان ناشر چاپ اول كتاب از مؤلف صادر شده است . براى مزيد استفاده در اين چاپ نيز آورده شد . ( خ )\r\n","page_name":" 541 ","page_number":541},
  {"content":"\r\n\r\nالهيئة و الاسلام مىخواستم اين كتاب را به زبان فارسى بنگارم و اوراقى را نوشتم ، سپس ملاحظهء آن را نمودم كه اگر فارسى بنويسم ، سود آن منحصر به گروه فارسىزبان‌ها خواهد بود و داشنمندان عرب از آن سودى نخواهند برد ، بهتر آن كه بلغتى كه همهء دانشمندان اسلامى به آن آشنا باشند ، بنويسم و بعد از آن هر دانشمندى به زبان امت خود ترجمه نمايد ، فعلىهذا به زبان تازى نوشتم و همانطور هم شد .\r\nنخست در « هند » به لغت « اردو » ترجمه شد و در « ايران » هم چند مرتبه ترجمه گرديد و اينك در زير سايهء بلند همت سركار و ظل عنايت ارجمند آن بزرگوار ، چاپ و نشر شد .\r\nدانشمندان معارف خواه ايران را لازم است كه براى صيانت ايمان بر نوباوگان وطن ، محتويات اين كتاب را القاء و تدريس نموده و حصن اسلامشان را مرمت نمايند ، زيرا هنگام آن رسيده كه دانشجويان و محصلين ، دانش‌هاى نوين و حقايق پرفايدهء دين را مانند يك سلاح قوى به دست تدبير خود گرفته و با همهء ملل و اقوام عالم جهاد ادبى نمايند تا سپاه جهالت و لشكر ضلالت را تباه ساخته و گمراهان را به راه آورند و اسباب ترقى و تكامل بشر را فراهم آورده و اساس تيرگىها را تار و مار و بر هم نمايند بلكه درون بشر از پليدىها پاك و بيرون آنها با استعمال احكام شرع ، تابناك گردد . آيا بس نيست كه هزار سال و اندى بر ماها مىگذرد و همه در خواب غفلت بوده و پى تحصيل معلومات ديرينهء دين خود نرفته‌ايم ؟ . . . آيا ننگ نيست كه گوهرهاى گران‌بهاى ما را ديگران از ما ربوده و سر و روى خودشان را با آنها زيور نموده و بر ما ببالند ؟ . . . آيا از شهامت دور نيست كه كالاهاى پربهاى ما را خروار خروار به بهاى ارزان گرفته و مثقال مثقال هرچه گران‌تر برما بفروشند ؟ ! . . .\r\nآيا رواست كه اجانب دانش‌هاى خودشان را از استادان ما گرفته و بر جوانان و ساده‌لوحان ما ياد بدهند و سپس ما و تودهء مسلمانان را از همه چيز بى بهره پندارند ؟ . . .\r\nبايد دانشمندان غيور بكوشند و به اروپايىها بفهمانند كه اين همه نتايج\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nانجمن‌هاى علمى و ادبى آنها و نيز نتايج رصدخانه‌هاى فرنگ ، امر يك از هزار سال و اندى پيش بر زبان پيشوايان اين كيش ( اسلام ) گفته شده است . اگر همچو جنبش ادبى در ميان دانشمندان مسلمين بشود ، همهء اروپايىها سربه گريبان شرمسارى فرو برده و در خواهند يافت كه ثروت فنى آنها از كتاب‌هاى دينى ما مسلمانان است و شرقيان و اسلاميان تا چه اندازه بر عظمت و بزرگوارى دين خودشان اقرار و بر دانش پدران فرهومند و نياكان دانشمند خودشان كه افسرهاى شرق و استادان غرب بوده‌اند معترف خواهند شد .\r\nاين كتاب ما الهيئة و الاسلام كه به نام اسلام و هيئت به قلم تواناى دانشمند با فرهنگ ايرانى آقاى آميرزا « اسماعيل فردوسى فراهانى » كه به زبان پارسى ترجمه و نشر گرديد ، پاره‌اى از معانى را در برگرفته و راهى را براى اكتشاف فنون جديد از ظواهر شرع مقدس باز كرده است . در حقيقت ترجمهء مزبور را آقاى فراهانى با قلم شيواى سهل التناول ! خود عهده‌دار و حقايق ديرينهء آن كتاب را بهتر آشكار نموده است و پاره‌اى شرح‌هاى نغز و مطالب با نغز و نقدهاى خوب و اشكال‌هاى مرغوب بر آن كتاب افزوده و اين خدمت برجسته را بهترين مفاخر ادبى خود قرار داده است نه تنها وظيفهء من است كه در مقابل اين خدمت از ايشان تشكر نمايم بلكه همهء هموطنان را لازم است كه با انواع تقديرات و اقسام تشكرات آن رادمرد ايران را ياد نمايند .\r\nو مرا و او راست كه با همهء دانشمندان ايرانى و مخلص ، هم آواز شده و از آقاى حاج سراج انصارى كه - ناشر اين ترجمهء پربهاست - سپاس‌گزارى و تقدير نماييم .\r\nحق را بايد گفت و حقيقت را نبايد نهفت ؛ اگر همت و الا و زحمت طاقت فرساى آقاى حاج سراج انصارى نبود ، اين كتاب ارجمند و اين اثر سودمند به دست خوانندگان گرامى با يك لباس جديد نمىرسيد .\r\nآقاى سراج است كه مايهء نمايش و باعث تابش مهر جمال و ماه كمال اين كتاب گرديد .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nآقاى سراج است كه پرتوى وحى خدا را به مفاد « يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلاغَرْبِيَّةٍ يَكادُ زَيْتُها يُضِىءُ » به صفحات كشورهاى فارس اظهار نمود .\r\nآقاى سراج است كه اين خدمت پر قيمت را به عالم علم و معارف و اسلام و ملت نجيب خود ، بهترين يادگارو سرمايهء افتخار قرار داد و همه را مديون همت ارجمند و كمك‌هاى كلك پرارزش خود نمود .\r\nبايد گفت از جمله كسانى كه پاسخ آن نداى آسمانى را كه مىفرمود : « من أنصاري إلى اللَّه ؟ » دادند ، تنها در اين روزگار تيره ، آقاى سراج انصارى است كه لبّيك سرود « ولنعم أجر العاملين » .\r\nو در خاتمه تقاضا مىشود پيكرهء خود را در اين كتاب به عنوان يادگارى بگذاريد كه مايهء امتنانم خواهم بود .\r\nهبة الدين الحسينى\r\nبغداد : 1356 ه . ق .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n\r\nاجمالى از شرح حال مؤلف « 1 »\r\nبسمه تعالى\r\nكتاب حكمت انتساب « الهيئة و اسلام » تأليف منيف دانشمند و نابغهء كبير حضرت آقاى سيد « هبة الدين شهرستانى » كه اينك ترجمهء فارسى آن به نام اسلام و هيئت به قلم شيواى نويسندهء تواناى ايرانى حضرت آقاى « فراهانى » ، با پيشانى باز و با چهرهء بشاش ، به معرض استفاده دانشجويان گذارده مىشود ، يگانه مجموعه گران‌بهايى است كه توافق آيات قرآنى و احاديث اسلامى را با هيئت جديد و اكتشافات اخير به طور نغز و دل‌كش مبرهن و مدلل مىسازد ، تنها اثر پرقيمتى است كه بالنتيجه حقانيت دين پاك اسلام و مزيت مهين دستور آسمانى يعنى « قرآن » را با اسلوب مطلوب و عصرى روشن و آفتابى مىكند . نخستين كتاب برجسته‌اى است كه بر روى نگارشات نويسندگان غرب مانند « سرجان مالكم » « 2 » و غيره كه تعاليم بلند اسلام را از روى\r\n\r\n\r\n","description":"","footnote":"\r\n( 1 ) . اين بحث در چاپ اول كتاب - بغداد 1356 - به عنوان « ختامه مسك » آمده بود . . . و در اين چاپ نيز پس از تجديد نظر نويسنده دانشمند و معظم ، به همان عنوان : « ختامه مسك » نقل مىشود . ( خ )\r\n( 2 ) . سرجان مالكم ، از افسران انگليس و از مردم « اكس » بوده ، در سال 1769 ميلادى متولد و به سال 1833 م . فوت‌كرده است . در سال 1808 م . به سمت سفارت به ايران آمده ، كتابى راجع به تاريخ ايران از زمان بيشداديان تا اواسط سلطنت فتحعلى شاه قاجار در دو جلد به رشتهء تأليف آورده است . و ميرزا اسماعيل ( حيرت ) كه در سال 1836 م . در « تهران » متولد و به سال 1898 م . در بمبئى در گذشته ، با اشارهء حكمران آن سامان هر دو جلد تاريخ مذكور را از انگليسى به فارسى ترجمه كرده است . مورخ مزبور در صفحهء 172 ، ج 2 از كتاب فوق مىنويسد : پيغمبر مسلمين در تركيب هيئت عالم معتقد رأى بطلميوس صاحب مجسطى بوده كه زعم بعضى آن‌است كه در سال هفتاد از تاريخ عيسى متولد شده است بوده و بنا بر قولى منجم و رياضى و جغرافىدان بزرگ يونانى در قرن دوم ميلادى مىزيسته است . به كتاب تاريخ علوم عقلى درتمدن اسلامى ، ص 108 ، ج 1 ، ط 1 ، نگارش دوست دانشمند آقاى دكتر ذبيح اللَّه صفا و دايرة المعارف پطرس بستانى ، ص 484 ، ط بيروت بازگشت شود . و گروهى گويند كه قريب 140 سال قبل از ميلاد به دنيا آمده است ( ذوالقرنين ، ص 14 ، ط 3 تبريز ) و بعضى هم گويند كه 130 سال بعد از ميلاد به دينا آمده است ( هيئت فلاماريون ، ص 6 ، ط تهران ) .\r\nمجسطى به عربى ترجمه شده ، مدت « 700 سال » در اغلب بلاد آسيا اعتقاد مردم اين بود كه اصل قاعدهء استكشاف كرات و اجرام آسمانى اين كتاب است .\r\n","page_name":" 545 ","page_number":545},
  {"content":"\r\n\r\nغرض‌رانى و يا خودنادانى ، بر خلاف قضاياى هيئت « كوپرنيك » « 1 » قلمداد كرده‌اند ، قلم بطلان مىكشد . و جاى شگفتى نيست ، زيرا كه مؤلف آن از محققان سترگ و مفاخر بزرگ عصر كنونى به شمار مىرود . و براى اطلاع خوانندگان گرامى و پى بردن آنان به مقام علمى و ادبى نويسندهء دانا و توانايش به درج تاريخ حيات درخشانش ، با مراعات اختصار مبادرت مىورزم .\r\n\r\nشرح حال آقاى « شهرستانى » ، مؤلف كتاب\r\nمؤلف دانشور حضرت آقاى سيد محمد على هبة الدين شهرستانى « 2 » به سال 1301 هجرى قمرى در « سامراء » كه يكى از بلاد عراق عرب محسوب مىباشد ، متولد و در آغوش تربيت مادر فاضله و پاك‌خويى پرورش و نمو يافت . مبادى علمى را در كربلاى معلى تحصيل و پس از فوت پدر بزرگوارش كه در سال 1319 هجرى اتفاق افتاده ، براى تكميل مراتب تحصيلاتش به سوى نجف الاشرف كه مهم‌ترين مراكز\r\n\r\n\r\n","description":"","footnote":"\r\n( 1 ) . منجم شهير لهستانى ( 1473 - 1543 م . )\r\n( 2 ) . « شهرستانيه » ، از مشهورترين خانواده‌هاى كربلاى معلى و با علم و ادب معروف بوده و جد امجدشان آقاى سيدمحمد مهدى « شهرستانى » كه با آية اللَّه « بحر العلوم » معاصر و در سال 1216 ه . ق . به رحمت ايزدى پيوسته ، در قرن دوازدهم هجرى از مملكت « ايران » به قطر « عراق » مهاجرت فرموده است .\r\n","page_name":" 546 ","page_number":546},
  {"content":"\r\n\r\nعلميه به شمار رفته ، شتافته در اثناى توقف به مجالس درس آية اللَّه آخوند ملا محمد كاظم خراسانى و شيخ الشريعت اصفهانى و ساير علماى اعلام حاضر و از بيانات بلند ايشان مستفيد مىگشت و در عين حال به اقتضاى شوق فطرى همت به تحصيل آداب عصرى و علوم جديد نيز گماشته و مقام بلندى را احراز كرد . در آن زمان با مفتى ديار مصر شيخ محمد عبده « 1 » و نويسندهء مجلهء المنار سيد محمد رشيد رضا « 2 » و نويسندگان مجلات شهيرهء قاهره : المقتطف و الهلال بناى مكاتبه را گذاشته و « نجف » را از نقطه نظر ادبى با قطر مصر مربوط كرد . در سال 1321 ه . ق . خود را به تدريس اخلاق و فلسفه و فنون عقلى مصروف داشت .\r\nدر سال 1327 ه . ق . كتاب جليل الهيئة و الاسلام را كه در استخراج مسائل هيئت جديد از ظواهر آيات قرآنى و احاديث اسلامى بحث و گفت‌وگو مىنمايد ، تأليف و نشر داد . در سال 1328 ه . ق . مجلهء جليلهء العِلْم را كه اولين ماهنامه برجسته دينى و فلسفى و سياسى و علمى و صنعتى در آن قطر بود ؛ در نجف الاشرف داير كرد و قريب دو سال به نشر آن ادامه داد كه 12 شماره از سال نخستين و 9 نمره از سال دوم مرتباً انتشار يافت . و براى مجله ، كتاب‌خانهء مهمى تأسيس شده بود كه فضلا و ادبا به طور عموم از آن مستفيد و بهره‌ياب مىشدند .\r\nدر سال 1340 ه . ق . وزارت معارف عراق بين النهرين را عهده دار شد و خدمات درخشان و شايان همه گونه تقديسى نسبت به معارف عالم اسلامى به عمل آورد . در سال 1342 ه . ق . رياست « تميز شرعى جعفرى » را در « بغداد » متصدى گرديد و در اين اواخر ، با اشاره مرحوم آية اللَّه سيد ابوالحسن اصفهانى نمايندگى بغداد را پذيرفت .\r\n\r\n\r\n","description":"","footnote":"\r\n( 1 ) . ( 1258 - 1323 ه . ق . )\r\n( 2 ) . در 23 جمادى الاولى از سال 1354 ه . ق . در مصر به مرگ ناگهانى به سراى جاودانى رخت بر بسته است .\r\n","page_name":" 547 ","page_number":547},
  {"content":"\r\n\r\nمؤلف معظم آثار گران‌بهاى مطبوعه و مخطوطه داشته‌اند كه ما به ذكر پاره‌اى از آنها اشاره و اشعار مىداريم :\r\n1 . نهضة الحسين عليه السلام : سلسلهء حوادث تاريخى را در اطراف واقعهء « طف » از روى مدارك قوى با يك طرز نوين و فلسفى و با يك روش دلنشين و عصرى به زبان تازى مورد بحث قرار داده و به تازگى دوباره با اضافات سودمند ، در بغداد چاپ گرديده است . « 1 » 2 . المعارف العاليه : موضوع بحث كتاب از اين چند جملهء تازى كه از خانهء يكى از افاضل ايران در وصف كتاب تراوش كرده ، روشن مىشود : « كتاب فريد في بابه ، يبحث عن مسائل الحكمة العالية و أُصول الفلسفة العامة و نظريات الفلاسفة ؛ كل ذلك ببراهين جديدة و آراء حديثة » و قسمتى از آن كه محتوى مباحث منافع دين ، مضرات بىدينى ، اهميت كيش اسلام ، نبوت خاتم انبيا عظام ، عظمت قرآن ، اثبات آفرينندهء جهان به طرز فلسفى و عصرى مىباشد ، اخيراً در بغداد نشر شده و اخيراً ترجمه فارسى آن هم از « قم » منتشر گشته است « 2 » .\r\n3 . اضرار التدخين او شرب الدخان فى نظر الطب و الدين : كتابى است اصلاحى و اجتماعى و بهداشتى كه مضرات دخانيات را كاملًا شرح مىكند ( ط بغداد ) .\r\n4 . توحيد اهل التوحيد : كتابى است مدرسى كه از اصول عقايد اسلاميه ، صريح قرآن و صحيح برهان براى جمع كلمهء مسلمين بحث و گفت‌وگو مىنمايد و در بغداد طبع و ترجمهء فارسى آن در اين اواخر در « تهران » به قلم يكى از فضلاى ايران منتشر گرديد .\r\n\r\n\r\n","description":"","footnote":"\r\n( 1 ) . اين كتاب اخيراً به قلم دوست دانشمند آقاى عليرضا حكيم خسروى به فارسى ترجمه و دوباره در تهران به زيور طبع آراسته گرديده است .\r\n( 2 ) . از مؤلفات پرقيمت استاد يكى هم تنزيه التنزيل است كه اخيراً ترجمهء فارسى آن - قبل از چاپ نسخه عربى - به قلم آقاى خسروانى ، در تهران انتشار يافت . ( خ )\r\n","page_name":" 548 ","page_number":548},
  {"content":"\r\n\r\n5 . جبل قاف : رسالهء مختصرى است كه كوه قاف و احاديث وارده آن را به طبق فنون جديد و هيئت حاضر ، تفسير مىنمايد ( ط بغداد ) .\r\n6 و 7 . رواشح الفيوض فى فن العروض : رساله‌اى است وجيز در علم عروض ، به طرز تحقيق كه با منظومهء « مواهب المشاهد فى واجبات العقائد » كه اثر قريحهء سرشار خود مؤلف است در « تهران » به طبع سنگى رسيده است .\r\n8 . فيض البارى فى اصلاح منظومة الحكيم السبزوارى : ارجوزه مختصرى است در اصول فلسفهء اسلاميه و معارف عاليه ( ط بغداد ) .\r\n9 . التذكرة الآل محمد الخيره : باترجمهء آن به لغت « ملايو » در « حضرموت » به چاپ رسيده است .\r\n10 . تحريم نقل الجنائز المتغيره : كتابى است فقهى و علمى و اصلاحى « 1 » ( ط بغداد ) .\r\n11 . الدلايل و المسائل : جواب‌هاى سؤالات متنوع گوناگونى است كه از اقطار مختلف به دفتر مؤلف وارد شده و دو جزء آن تاكنون مستقلًا طبع و دو جزء ديگر در طى نمرات سال 2 و 4 مجلهء المرشد بغداد نشر يافته است « 2 » .\r\n12 . ماهو نهج البلاغه ؟ : در اطراف اشكالاتى كه نسبت به كتاب مستطاب نهج البلاغه از جانب بعضى از اهل سنت ايراد گرديد ، كاملًا قلم فرسايى نموده و در رد شبهات وارده ، داد سخن داده و به سال 1352 ه . ق . از طرف ادارهء مجلهء گرامى العرفان در لبنان - صيدا - انتشار يافت و ترجمه فارسى آن نيز چندى قبل منتشر گرديد .\r\n* * *\r\n\r\n\r\n","description":"","footnote":"\r\n( 1 ) . مؤلف در اين رساله فقهى ، حرمت نقل اجساد و جنايز اموات ! ، از شهرهاى مختلف به اماكن مقدسه را اثبات نموده و به آن فتوا داده است . . . و با توجه به اين كه اين امر ، در آن دوران يكى از « مستحبات » ! در بين عوام الناس تلقى مىشد ، نشر آن نيازمند شجاعتى خاص و جسارتى ويژه بود . . . . ( خ )\r\n( 2 ) . از چاپ جديد الدلايل و المسائل تاكنون 5 جلد چاپ شده و ظاهراً مجموع مجلدات آن به 20 جلد خواهد رسيد . ( خ )\r\n","page_name":" 549 ","page_number":549},
  {"content":"\r\n\r\nمؤلف دانشور « تفسير قرآن » مهمى به نام المحيط و حجة الاسلام با اسلوب مطلوب عصرى كه محتوا خلاصهء نظريات و كشفيات جديد است ، تأليف نموده كه متأسفانه تاكنون به چاپ نرسيده است . آثار و تأليفات ديگر ايشان در مواضيع متنوع ، غير از مقالاتى كه در مجلات المرشد و العرفان و المقتطف و الهلال و . . . درج و نشر گرديده ، بسيار است ، كسانى كه طالب مزيد اطلاع باشند ، به كتابى كه در شرح حال مؤلف به نام « نابغة العراق - أو - هبة الدين الشهرستانى » به قلم فقيد علم و ادب « سيد محمد مهدى سبزوارى » ( متوفاى 1350 ه . ق . ) نگارش و در « بغداد » به چاپ رسيده است ، مراجعه نمايند .\r\nمؤلف گرامى اگر چه در اثر مطالعات بسيار و تهيهء تأليفات بىشمار ، نور چشمان نازنينش را ازدست داد و از خواندن و نوشتن در اين اواخر كاملًا درماند . . . ولى باز هم از نشر حقايق و مزاياى اسلامى با وسايل ممكنه به اقتضاى عشق و علاقهء مفرطى كه دارند ، خوددارى ندارند . حفظه اللَّه علماً و ناصراً للعلم و الدين « 1 » .\r\nحاج عباسقلى ص . وجدى\r\nواعظ چراندابى\r\nتبريز - ايران 1356 ه . ق . - 1316 ه . ش .\r\nپايان\r\n\r\n\r\n","description":"","footnote":"\r\n( 1 ) . بايد ياد آور شد كه اين شرح حال ، و شرح حالى كه مرحوم حاج سراج انصارى از علامهء شهرستانى نوشته است ، تا تاريخ 1356 ه . يعنى تا 50 سال پيش از تاريخ كتابت است و بدون شك در ربع قرن بعدى كه مؤلف زنده بود بر خدمات اجتماعى و تأليفات پرقيمت وى هم‌چنان افزوده شد كه متأسفانه ما از چگونگى آنها اطلاع كامل و كافى در اختيار نداريم و ظاهراً به بخشى از آنها ، در چاپ سوم عربى اشاره شده است . . . . ( خ )\r\n","page_name":" 550 ","page_number":550},
  {"content":"\r\n\r\n\r\nنمايه\r\nاعلام\r\nمكان‌ها\r\nكتاب‌ها\r\n\r\n","description":"","footnote":"","page_name":" 551 ","page_number":551},
  {"content":"\r\n . \r\n","description":"","footnote":"","page_name":" 552 ","page_number":552},
  {"content":"\r\n\r\n\r\nاعلام\r\nخراسانى ، آخوند ملا محمد كاظم ، 27 ، 43 ، 493 ، 503 ، 518 ، 529 ، 531 ، 548\r\nآدم عليه السلام ، 388 ، 392 ، 395\r\nصديقى نخجوانى ، آقا رضا ، 476\r\nطباطبايى يزدى ، آقا سيد كاظم ، 27\r\nشهابى ، آقا ميرزا محمود ، 508\r\nفردوس فراهانى ، آقاى اسماعيل ، 21 ، 23 ، 25 ، 42 ، 483 ، 508 ، 535 ، 536 ، 540 ، 544 ، 546\r\nشيرازى ، ميرزا محمد حسن ، 27\r\nحسينى ، آقا سيد احمد ، 21 ، 45\r\nشهرستانى ، سيد هبة الدين ، 23 ، 25 ، 28 ، 31 ، 38 ، 41 ، 46 ، 51 ، 55 ، 104 ، 258 ، 312 ، 438 ، 483 ، 484 ، 497 ، 501 ، 502 ، 505 ، 514 ، 516 - 519 ، 522 - 524 ، 526 ، 534 ، 537 ، 540 ، 545 - 547 ، 551\r\nآقاى فراهانى ، 544\r\nآل محمد ، 363\r\nآية اللَّه يزدى ، 43\r\nابا حسان و مسلم ، 496\r\nابان بن تغلب ، 463\r\nابراهيم عليه السلام ، 392 ، 395\r\nافندى حورانى ، ابراهيم ، 510\r\nفاضل كفعمى ، ابراهيم ، 209 ، 238\r\nشيخو ، اب لويس ، 514\r\nابن ابى الحديد ، 175 ، 225 ، 234\r\nابن اثير ، 114 ، 144 ، 160 ، 514\r\nابن النديم ، 488\r\nابن بابويه صدوق ، 355\r\nابن خلكان ، 98\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nابن رشد ، 478 ، 479\r\nابن رشد قرطبى ، 138\r\nابن سلام ، 122 ، 191 ، 193 ، 230\r\nابن سينا ، 71 ، 109 ، 170 ، 242 ، 306 ، 314 ، 397 ، * 478 512\r\nابن شهر آشوب هبة اللَّه بن سلامه ، 133\r\nابن عباس ، 64 ، 122 ، 177 ، 180 ، 181 ، 188 ، 224 ، 225 ، 228 ، 236 ، 254 ، 266 ، 392 ، 434 ، 443 ، 449\r\nابن عباسى ، 390\r\nابن قتيبه ، 114\r\nابن مسعود ، 228 ، 266\r\nابن ميثم بحرانى ، 68 ، 229 ، 512\r\nابن نديم ، 517\r\nابوالبقاء ، 229\r\nابو السعود محمد ، 255\r\nابوالطفيل ، 517\r\nابوبصير ، 110\r\nابوحاتم سجستانى ، 517\r\nابو حذيفه ، 299\r\nابوحمزهء ثمالى ، 438 ، 442\r\nابوذر غفارى ، 64\r\nابوعلى احمد بن حسن بن احمد بن عمران امامى ، 71\r\nابو على الحسين بن عبداللَّه بن سينا ، ابن سينا ، 71 ، 512\r\nابوليث سمرقندى ، 212 ، 302\r\nابو محمد ، 170\r\nابومعشر بلخى ، 488 ، 489 ، 491\r\nابوموسى جابربن حيان ، 98 ، 99\r\nابو هريره ، 255\r\nابى السعود بن محمد العمارى ، 172 ، 511\r\nابى ذر غفارى ، 254\r\nابى طالب طبرسى ، 70\r\nابى ليث سمرقندى ، 394\r\nپرتوى ، احسان اللَّه ، 31\r\nاحمد بن حنبل ، 256\r\nاحمد بن على بن ابى طالب طبرسى ، 510\r\nاحمد بن محمد بن على المقرى ، 513\r\nادريس نبى ، 256\r\nادموند بورگ ، 481\r\nادوارد فانديك ، 99\r\nاراگو ، 319 ، 320 ، 325 ، 378\r\nارثميدر ، 349\r\nارستارك ، 98\r\nارسطو ، 111 ، 349 ، 396 ، 397\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nارشميدس ، 137\r\nاسترخوس ، 137 ، 138\r\nاسحاق نيوتون ، 500\r\nاسعد افندى الشدورى اللبنانى ، 512\r\nاسكياپرلى ، 412\r\nاسماعيل بن حماد جوهرى ، 512\r\nاصبغ بن نباته ، 293\r\nاعتضاد السلطنه ، 388 ، 513\r\nالقرشى العمرى المكى ، 513\r\nاليزا افرت فرانسوى ، 513\r\nامام الدين بن لطف اللَّه لاهورى ، 72\r\nامام على عليه السلام ، 112 ، 119 ، 122 ، 124 ، 133 ، 143 ، 144 ، 159 ، 160 ، 163 ، 175 ، 193 ، 202 ، 224 ، 225 ، 228 ، 230 ، 232 ، 234 ، 239 ، 247 ، 252 ، 266 ، 273 ، 274 ، 277 - 279 ، 293 ، 299 - 302 ، 320 ، 330 ، 332 ، 334 ، 336 ، 389 ، 391 - 393 ، 400 ، 410 ، 413 ، 414 ، 438 ، 439 ، 444 ، 449 ، 464\r\nامام باقر عليه السلام ، 27 ، 63 ، 83 ، 123 ، 131 ، 181 ، 200 ، 202 ، 226 ، 227 ، 266 ، 290 ، 295 ، 324 ، 344 ، 388 ، 438 ، 439\r\nامام حسن عليه السلام ، 27 ، 63 ، 144 ، 412\r\nامام حسن عسكرى عليه السلام ، 63 ، 70\r\nامام حسين عليه السلام ، 27 ، 63 ، 144 ، 238 ، 378 ، 530\r\nامام رضا عليه السلام ، 63 ، 83 ، 173 ، 250 ، 251 ، 295 ، 342 ، 435\r\nامام سجاد عليه السلام ، 27 ، 63 ، 120 ، 185 ، 240 ، 241 ، 243 ، 266 ، 305 ، 391 ، 434 ، 436 ، 437 ، 442 ، 443 ، 516\r\nامام صادق عليه السلام ، 7 ، 63 ، 98 - 100 ، 110 ، 119 ، 120 ، 122 ، 129 ، 131 ، 155 ، 156 ، 184 ، 190 ، 199 ، 208 ، 211 ، 213 ، 227 ، 247 ، 256 ، 316 ، 321 ، 323 ، 362 ، 363 ، 388 ، 394 ، 428 ، 433 ، 448 ، 455 - 459 ، 462 - 464\r\nامام كاظم عليه السلام ، 63 ، 209 ، 210 ، 391\r\nامام فخر رازى ، 115\r\nامريك ، 84\r\nانكسفوراس ، 297\r\nانكسيمانوس ، 126\r\nانكسيمندر ، 127\r\nاوزكيوس ، 111\r\nايوب وسمعان ، 496\r\nبارفيل ، 404\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nباليزا ، 425\r\nبرادله ، 167\r\nبرناردشو ، 481\r\nبرناردن دو سان بيتير ، 379\r\nبرونو ، 138\r\nبطلميوس ، 94 ، 97 ، 138 ، 298 ، 396 ، 460 ، 486 ، 487 ، 496 ، 513\r\nبنى نوبخت ، 217\r\nبوعلى سينا ، ابن سينا ، 478\r\nبيرونى ، 478\r\nبيضاوى ، 387\r\nبيكلاكليميوس ، 379\r\nبين النهرين ، 548\r\nپرفسور آسال هال ، 372\r\nپروسيا ، 487\r\nپطرس بستانى مسيحى ، 72 ، 512\r\nپيغمبر صلى الله عليه و آله ، 68 ، 78 ، 110 ، 115 ، 122 ، 125 ، 154 ، 155 ، 160 ، 162 ، 174 - 176 ، 178 ، 180 ، 186 ، 188 ، 191 - 193 ، 209 ، 211 ، 212 ، 218 ، 228 ، 230 ، 231 ، 254 ، 255 ، 277 ، 287 ، 297 ، 321 ، 325 ، 348 ، 355 ، 363 ، 388 ، 389 ، 391 ، 392 ، 394 ، 409 ، 414 ، 436 ، 443 ، 452 ، 473 ، 475 ، 477 ، 480 ، 481 ، 495 ، 500 ، 505 ، 531 ، 532 ، 537\r\nتوماس كارليل ، 481\r\nتىتىيوس ، 350 ، 351 ، 352\r\nتيخو براهه ، 97 ، 399 ، 414 ، 540 ، 500\r\nثعلبى ، 290\r\nجائها ، 356\r\nجابربن عبداللَّه انصارى ، 27 ، 99 ، 100 ، 295 ، 355 ، 439 ، 236\r\nجابر بن جُعفى ، 64\r\nجابر بن حيان ، 58 ، 98 ، 99 ، 478 ، 531\r\nجبرئيل ، 391\r\nجرجى زيدان ، 92 ، 439\r\nجعفر بن قولويه ، 190\r\nسيد احمد حسينى ، 24\r\nحاج عباسقلى ، 551\r\nحاج ميرزا محمد حسين مرعشى\r\nحاج نجم الدوله ، 511\r\nحافظ احمد بن على بن ابىطالب طبرسى ، 70\r\nحافظ امامى سعد بن عبداللَّه قمى ، 69 ، 70\r\nحافظ راوندى ، 174\r\nحافظ على بن ابراهيم قمى ، 69\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nحافظ محمد بن حسن قمى ، 70 ، 238\r\nحافظ محمد بن مسعود ، 70\r\nحرّ عاملى ، محمد بن حسن ، - ) شيخ حرّ عاملى\r\nحسن بن سليمان ، 514\r\nحسن بن محمد القمى ، 511\r\nحسن بن هادى ، 241\r\nحسين ابن سينا ، - ) ابن سينا\r\nحسين بن خالد ، 250\r\nحسين بن محمد بن مفضل اصفهانى ، 513\r\nحسينى كاشانى ، 520\r\nحضرت مسيح عليه السلام ، 287\r\nحضرت موسى عليه السلام ، 74 ، 75 ، 92 ، 287\r\nحضرت مهدى عليه السلام ، 200 ، 534\r\nحضرت يوسف عليه السلام ، 354 ، 355\r\nحموى ، 517\r\nحوا ، 395\r\nخالد ، 99\r\nخواجه نصيرالدين طوسى ، 138 ، 235 ، 397\r\nخير الدين زركلى ، 510\r\nدرفل ، 399\r\nدروى ، 66 ، 480\r\nدن ، 377\r\nدويفكن ، 84\r\nديونپورت ، 479\r\nذيمقراطيس ، 111 ، 349\r\nرازى ، 153 ، 478 ، 479 ، 511\r\nراغب اصفهانى ، 114\r\nرايمند ، 479\r\nربيع بن انس ، 231\r\nرجب برسى - ) - شيخ رجب برسى حلى\r\nرجومونتانوس ، 111 ، 398\r\nرشيد الدين محمد بن على بن شهر آشوب ، 70 ، 514\r\nمحمد بن شهرآشوب - ) رشيد الدين محمد بن على بن شهرآشوب\r\nرضى الدين على بن طاوس - سيد بن طاووس\r\nركيولوس ، 174\r\nزكريا بن محمد بن محمود انصارى ، 512\r\nزمخشرى ، 355 ، 387 ، 513\r\nزيد على خوفه ، 74 ، 161\r\nژان مولار ، 139\r\nژان مولير ، 398\r\nژرژ گاموف ، 27\r\nسراج انصارى ، 25 - 32 ، 45 ، 324 ، 483 ،\r\n\r\n","description":"","footnote":"","page_name":" 557 ","page_number":557},
  {"content":"\r\n\r\n541 ، 542 ، 544 ، 545\r\nسرجان مالكم ، 546\r\nسرسفيل دهقان ، 330 ، 438 ، 439 ، 464\r\nسرويليام هرشل ، 102 ، 456\r\nسرهمفررى دافى ، 379\r\nسعد تفتازانى ، 397\r\nسعيد بن مسيب ، 241\r\nسكياپرلى ، 404\r\nسلام ابن مستنير ، 290\r\nسلمان فارسى ، 64 ، 236 ، 517\r\nسليفر ، 381\r\nحضرت سليمان عليه السلام ، 355\r\nسنيسكا ، 397\r\nسنيور ، 300\r\nسيد ابراهيم هندى ، 507\r\nسيد ابن طاوس ، 71 ، 120 ، 330 ، 362 ، 412 ، 439 ، 459 ، 464 ، 511 ، 513\r\nسيد ابوالحسن اصفهانى ، 548\r\nسيد ابوالقاسم خان بهادر هندى ، 530\r\nسيد احمد بن سيد ابراهيم هندى ، 42 ، 507\r\nسيد احمد حسينى ، 19 ، 37 ، 47 ، 50\r\nسيد جزايرى ، 438\r\nسيد جلال الدين حسين كاشانى ، 505 ، 520\r\nسيد حسين بن خالد ، 251\r\nسيد حسين عابد ، 43 ، 516\r\nسيد صادق خان ، 528\r\nسيد عبداللَّه بلادى بوشهرى ، 502\r\nسيد عبداللَّه مجتهد بوشهرى - ) سيد عبداللَّه بلادى بوشهرى\r\nسيد على ، 532\r\nسيد على بن طاووس - ) سيد بن‌طاووس\r\nسيد محسن صراف ، 516\r\nسيد محمد ، 516\r\nسيد محمد انيس شهاب ، 532\r\nسيد محمد بن عزيز اللَّه حسينى ، 241\r\nسيد محمد حسين شهرستانى ، 160\r\nسيد محمد حسين مرعشى شهرستانى ، 141 ، 266\r\nسيد محمد مهدى سبزوارى ، 551\r\nسيد محمد هارون هندى ، 42\r\nسيد محمد هرون ، 507\r\nسيد مرتضى ، 516\r\nسيد مرتضى كشميرى ، 43\r\nسيد مير على هندى تبريزى ، 42 ، 508\r\nسيد نعمت اللَّه جزايرى ، 69 ، 240 ، 241 ، 252 ، 324 ، 330 ، 390 ، 453 ، 511\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nسيد هادى خسروشاهى ، 19 ، 21 ، 26 ، 32 ، 38 ، 42\r\nسيد هاشم بحرانى ، 159 ، 250 ، 511\r\nشدورى ، 222\r\nشراثر ، 377\r\nشريعت اصفهانى - ) شيخ الشريه اصفهانى\r\nشيخ ابراهيم كفعمى ، 390 ، 511 ، 512\r\nشيخ ابراهيم يازجى ، 362\r\nشيخ ابوالفتح محمد كراچگى ، 217\r\nشيخ ابى ليث سمرقندى ، 436\r\nشيخ الاجازه ، 517\r\nشيخ الشريعه اصفهانى ، 43 ، 266 ، 518 ، 548\r\nشيخ بهايى ، 138 ، 218 ، 461\r\nشيخ بهاء الدين عاملى - شيخ بهايى\r\nشيخ حر عاملى ، 129 ، 241 ، 391\r\nشيخ حسن ممقانى ، 27\r\nشيخ رجب برسى حلى ، 209 ، 390 ، 394 ، 514\r\nشيخ زاهد ، 212\r\nشيخ سراج الدين ، 392\r\nشيخ صدوق محمد بن بابويه ، 299 ، 512 ، 513 ، 514\r\nشيخ صفار ، 316\r\nشيخ طبرسى ، 69 ، 250 ، 321 ، 513\r\nشيخ طريحى ، 121\r\nشيخ عبدالعزيز جاويش ، 41\r\nشيخ عبد على بن جمعه عروسى ، 71 ، 511\r\nشيخ محمد باقر اصطهباناتى ، 501\r\nشيخ محمد تقى صاحب ، 492\r\nشيخ محمد حسين مازندرانى ، 504\r\nشيخ محمد عبده ، 548\r\nشيخ محمود شكرى آلوسى بغدادى ، 504\r\nشيخ مفيد ، 110 ، 321 ، 511\r\nصدرالدين شيرازى ، 185\r\nصديقى ، 539\r\nصديقى نخجوانى ، 485 ، 537 ، 539\r\nصفار ، 321\r\nضحاك ، 114 ، 299 ، 300\r\nطالب اوف ، 39 ، 72\r\nطاليس ، 297\r\nعباس ، 256\r\nعبدالحميد بن ابى الحديد ، 68 ، 512\r\nسيوطى شافعى ، عبدالرحمن جلال الدين ، 70 ، 211 ، 392 ، 512\r\nعبدالرحيم تبريزى ، 72\r\nعبدالعزيز ابن محمد بن يعقوب ترمذى ،\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n69 ، 355\r\nعبداللَّه بن سلام ، 409 ، 473\r\nعبداللَّه بن عباس ، 390 ، 517\r\nعثمان ، 355\r\nعجلان بن ابى صالح ، 388\r\nعطا بن يسا ، 392\r\nعلامه جرجانى ، 397\r\nعلامه حلى ، 44\r\nمجلسى ، علامه ، 69 ، 130 ، 131 ، 153 ، 209 ، 240 ، 252 ، 281 ، 288 ، 299 ، 316 ، 321 ، 362 ، 390 ، 392 ، 461394 ، 511\r\nامام على عليه السلام ، 7 ، 27 ، 68 ، 81 ، 125 ، 160 ، 225 ، 234 ، 239 ، 531\r\nعلى بن ابراهيم قمى ، 511\r\nعلى بن محمد الجواد عليه السلام ، 63\r\nعلى بن محمد الهادى عليه السلام ، 63\r\nعلى قلى ميرزاى اعتضاد السلطنه ، 148\r\nعمرو ، 161\r\nعياشى ، 511\r\nغوك ، 320\r\nغياث الدين ، 298\r\nفارابى ، 478\r\nفارس نمر ، 513\r\nفاضل ابراهيم افندى حورانى ، 72\r\nفاضل حسن بن سليمان ، 70\r\nفاضل دبيرالملك ، 72\r\nفاضل شربيانى ، 27\r\nفاضل قزوينى زكريا بن محمد بن محمود انصارى ، 72 ، 219\r\nفاضل محمد محسن فيض كاشانى ، 69\r\nفاضل نيشابورى ، 254 ، 395\r\nفانديك ، 96 ، 97 ، 223 ، 261 ، 271 ، 294 ، 300 ، 311 ، 312 ، 332 ، 336 ، 371 ، 372 ، 404 ، 408 ، 417 ، 510\r\nفتح اللَّه اصفهانى ، 50\r\nفتحعلى شاه قاجار ، 79 ، 148 ، 388\r\nفخر الدين رازى - ) فخر رازى\r\nفخر الدين طريحى نجفى ، 212 ، 393 ، 513\r\nفخر رازى ، 212 ، 394 ، 397 ، 511\r\nفراسكاتور ، 111\r\nفرد هويل ، 27\r\nفس ج . م رودويل ، 479\r\nفضل بن حسن بن فضل طبرسى - ) شيخ طبرسى\r\nفضل بن عمر ، 122\r\nفلاماريون مسيحى ، 164 ، 222 ، 235 ، 320 ،\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n374 ، 408 ، 462 ، 514\r\nفلكس ورنهء فرانسوى ، 514\r\nفلوته خوس ، 137\r\nفوكولت ، 140\r\nفونتل ، 379\r\nفيثاغورس ، 97 ، 98 ، 137 ، 486\r\nفيروزآبادى ، 358 ، 513\r\nفيلكس ورنه ، 72 ، 164 ، 408 ، 425\r\nقطب الدين سعيد ، 174\r\nقطب الشيعه محمد بن محمد بن نعمان ، 70\r\nقمى ، 78 ، 198\r\nقيس ، 185\r\nكاردينال الينكوس ، 139\r\nكاردينال ديكور ، 139\r\nكارل ساگان ، 106\r\nكازى ميرسكى ، 477\r\nكاسنى ، 320 ، 334\r\nكالبوس ، 111\r\nكالندرو ، 405\r\nكاميل فلاماريون - ) فلاماريون مسيحى\r\nكبتن فارل ، 524\r\nكپلر ، 26 ، 100 ، 304 ، 399 ، 488 ، 500 ، 540\r\nكربلايى ، 504\r\nكرلونيفر ، 72\r\nكرنيليوس فانديك ، 99 ، 71 ، 292 ، 511 ، 511 ، 514\r\nكريستف كلمب ، 84\r\nكسروى ، 29 ، 30\r\nكليانتوس آسوسى ، 138\r\nكمال آتاتورك ، 536\r\nكمپل ، 123 ، 262 ، 266\r\nكمستوك ، 320\r\nكوپرنيك ، 58 ، 100 ، 139 ، 259 ، 487 ، 500\r\nكوپرنيك پروسايى ، 496\r\nگاليله ، 101 ، 139 ، 170 ، 334 ، 497 ، 500 ، 501 ، 540\r\nگلزار ، 27\r\nگوته ، 482\r\nگوستاولوبون ، 477 - 479 ، 480\r\nلقمان ، 355\r\nلوازن ، 89\r\nلوريهء فرانسوى ، 353\r\nلول ، 381\r\nليكومانتايوس ، 97\r\nماكسول رايد ، 26\r\nمثنى حناط ، 199\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nمحاطه ، 356\r\nمحدث قمى ، 355 ، 356\r\nمحدث كاظمى ، 241\r\nمحمد ابن خالدبن يحيى برمكى ، 496\r\nمحمد اسماعيل ، 535\r\nمحمد باقر ميرزا ، 507\r\nمحمد بن الحسن القمى الصفار ، 511\r\nمحمد بن الحسن المهدى ، 64\r\nمحمد بن بابويه قمى ، 70 ، 129 ، 511\r\nمحمد بن حسن بن زياد ابوبكر نقاش ، 511\r\nمحمد بن عبداللَّه - ) پيغمبر صلى الله عليه و آله\r\nمحمد بن على بن محمد حاتمى ، 512\r\nمحمد بن عمر بن الحسين ابو عبداللَّه فخرالدين الرازى ، فخر رازى\r\nمحمد بن مسعود العياشى ابوالنضر ، 511\r\nمحمد بن مسعود مصرى ، 511\r\nمحمد بن مسلم ، 290\r\nمحمد بن مكى عاملى ، 241\r\nكلينى ، محمد بن يعقوب ، 68 ، 513\r\nمحمد پاشا ، 40\r\nمحمد جواد ، 535\r\nمحمد خفرى ، 111\r\nمحمد رشيد رضا ، 548\r\nمحمد زكرياى رازى - ) رازى\r\nمحمد شريف رضى ، 68 ، 514\r\nمحمد على ، 516\r\nمحمد فخرالدين رازى ، 394\r\nمحمد كتبى ، 37\r\nمحمد محمد توفيق ، 536\r\nمحمد مسعود ، 378\r\nمحمود ابن عمر زمخشرى ، 511\r\nمحمود شهابى ، 42\r\nمحى الدين محمد عمادى ، 511 ، 512\r\nمحيى الدين عربى ، 390\r\nمرعشى شهرستانى ، 275\r\nمستر كارليل ، 478\r\nمسعودى ، 229\r\nمسيوويت ، 362\r\nمصطفى كمال پاشا ، 536\r\nمصطفى مجتهد كاشانى نجفى ، 503\r\nمطهر بن طاهر مقدسى ، 299\r\nمعاوية بن حكيم ، 362\r\nمقاتل ، 290\r\nمقداد بن اسود كندى ، 64\r\nملا محسن فيض ، 250 ، 511 ، 514\r\nملك فيصل ، 521 ، 524 ، 530\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nممتاز الافاضل ، 506\r\nمونتاين ، 334\r\nمهدى ، 202\r\nميخاييل مشاقه عيسوى ، 71 ، 334 ، 376\r\n513\r\nميخاييل نعيمه ، 39 ، 245\r\nميرداماد ، 281 ، 389\r\nميرزا ابوتراب هدايى ، 528\r\nميرزا باقر ، 42\r\nميرزا حسين نورى ، 71\r\nميرزا عبدالرحيم طالبوف ، 505\r\nميرزا عبدالرحيم كليبرى انصارى ، 27\r\nميرزا عبداللَّه مازندرانى ، 27\r\nميرزا محمد تقى شيرازى ، 523\r\nميرزا مهدى شهرستانى ، 517\r\nمير سيد على كبير ، 516\r\nناپلئون بناپارت ، 79\r\nناصرالدين شاه ، 79\r\nنجم الدوله هيوى ، 72\r\nنجم الملك تهرانى ، 296\r\nنظام الدين احمد گيلانى ، 389\r\nنوح ، 390 ، 392 ، 395\r\nنوراللَّه ، 275 ، 276\r\nنورى ، 69\r\nنيشابورى ، 355\r\nنيوتون ، 128 ، 135 ، 399 ، 500\r\nچراندابى ، 26 ، 551\r\nواليزا آفرت ، 271\r\nوزويرس اسميت ، 66\r\nولس ، 381\r\nوليز ، 480\r\nوولف ، 379 ، 380\r\nهبة الدين ، 43 ، 44 ، 46 ، 483 ، 516 ، 518 ، 519 ، 523 ، 524 ، 526 ، 534 ، 537\r\nهبة الدين محمد على بن حسين بن محسن بن مرتضى بن محمد ابن علامه مير سيد على اكبر الحسينى ، 465\r\nهرشل ، 116 ، 124 ، 271 ، 293 ، 319 ، 320 ، 325 ، 343 ، 351 ، 373 ، 377 ، 378\r\nهر كليتوس ، 127\r\nهندى ، 512\r\nهوف ، 377\r\nهوك ، 320 ، 345\r\nهويجانس ، 183\r\nهيركلوس ، 297 ، 298\r\nياقوت بن عبداللَّه الرومى الحموى ، 392 ،\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n513\r\nيحيى بن خالد بن برمك ، 496 ، 532\r\nيزدى ، 518\r\nيعقوب عليه السلام ، 238\r\nيعقوب صروف ، 513\r\nيوسف اصفهانى ، 69\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\nمكان‌ها\r\nآذربايجان ، 476 ، 539\r\nآسيا ، 283\r\nآفريقا ، 283 ، 284\r\nآلمان ، 98 ، 100 ، 364 ، 488\r\nآمريكا ، 71 ، 104 ، 128 ، 262 ، 364\r\nابراهيم آباد ، 535\r\nاراك ، 42 ، 535 ، 536\r\nاروپا ، 78 ، 100 ، 283 ، 297 ، 388 ، 479 ، 480 ، 482 ، 488 ، 505 ، 519 ، 524\r\nاستراسبورك ، 99\r\nاستراليا ، 84\r\nاصفهان ، 489 ، 516 ، 517\r\nافغانستان ، 536\r\nالبحرين ، 513\r\nالبيان ، 513\r\nالجزاير ، 29\r\nانگليس ، 364 ، 481 ، 523 ، 533\r\nايتاليا ، 72 ، 486\r\nايران ، 28 - 31 ، 42 ، 486 ، 488 ، 490 ، 491 ، 506 ، 508 ، 516 ، 519 ، 528 ، 535 ، 542 ، 543 ، 549 ، 551\r\nبازل ، 58\r\nباستل ، 99\r\nبحرين ، 520\r\nبصره ، 521\r\nبغداد ، 41 ، 44 ، 68 ، 71 ، 502 ، 525 - 528 ، 530 ، 532 ، 533 ، 541 ، 545 ، 548 ، 549 ، 550 ، 551\r\nبلرم ، 72\r\nبيروت ، 71 ، 72\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nبين النهرين ، 488 ، 542\r\nپاريس ، 405\r\nتبريز ، 23 ، 27 ، 31 ، 32 ، 485 ، 528 ، 539 ، 551\r\nتهران ، 29 ، 32 ، 42 ، 508 ، 516 ، 528 ، 531 ، 535 ، 549 ، 550\r\nجابرسا ، 84\r\nجابلقا ، 84\r\nجزيرهء آمريكا ، 84\r\nجزيرة العرب ، 84 ، 472 ، 476 ، 477\r\nجى ، 516 ، 517\r\nچين ، 40 ، 246\r\nحارّه ، 383\r\nحجاز ، 516 ، 521\r\nرم ، 72\r\nروسيه ، 39 ، 505\r\nروم ، 139\r\nژاپن ، 79 ، 284 ، 364 ، 520\r\nسارويه ، 489 ، 490\r\nسامراء ، 42 ، 518 ، 547\r\nساموس ، 97\r\nسان فرانسيسكو ، 105\r\nسكى ، 374\r\nسلطان آباد ، 42 ، 508 ، 535\r\nسوريه ، 79 ، 516 ، 524 ، 526\r\nعراق ، 23 ، 27 ، 28 ، 38 ، 44 ، 465 ، 470 ، 508 ، 516 ، 520 ، 521 ، 523 ، 524 ، 525 ، 527 ، 541 ، 547 ، 548\r\nعربستان ، 478\r\nعرفات ، 130 ، 157 ، 158\r\nعمان ، 530\r\nفارس ، 79 ، 92 ، 127 ، 170 ، 364\r\nفرانسه ، 104 ، 164 ، 364 ، 404 ، 477 ، 480\r\nفلسطين ، 29\r\nقاف ، 176 ، 177 ، 178 ، 181 ، 182 ، 187 ، 188 ، 189 ، 210 ، 211 ، 434 ، 550\r\nقاهره ، 67 ، 548\r\nقم ، 21 ، 32 ، 535 ، 549\r\nكاظمين ، 28 ، 34 ، 465\r\nكاظميه ، 516\r\nكاليفرنيا ، 104\r\nكربلا ، 43 ، 516 ، 518 ، 523\r\nكرمانشاه ، 516\r\nكروتوناى ، 486\r\nكشمير ، 29\r\nكعبه ، 130 ، 154 ، 157 ، 158 ، 160 ، 390\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nكلكته ، 505 ، 520\r\nكوفه ، 40 ، 99 ، 211\r\nلاهور ، 42 ، 506 ، 507\r\nلبنان ، 41 ، 550\r\nلكنهو ، 42 ، 507\r\nلوكيره ، 374\r\nمدينه ، 27 ، 34 ، 99 ، 392 ، 433 ، 472\r\nمصر ، 79 ، 89 ، 377 ، 486 ، 519 ، 536 ، 548\r\nمكه ، 130 ، 159 ، 471 ، 472\r\nمنى ، 130 ، 157 ، 158\r\nميدلو ، 374\r\nناپل ، 272 ، 341\r\nنجف ، 19 ، 21 ، 23 ، 27 ، 33 ، 34 ، 37 ، 42 ، 43 ، 47 ، 258 ، 502 ، 516 ، 518 ، 521 ، 528 ، 540 ، 547 ، 548\r\nنورمبرك ، 99\r\nنيويورك ، 39\r\nوزوو ، 272 ، 341\r\nهلند ، 84\r\nهمدان ، 516\r\nهند ، 40 ، 42 ، 49 ، 57 ، 79 ، 246 ، 284 ، 363 ، 364 ، 365 ، 383 ، 460 ، 488 ، 506 ، 507 ، 516 ، 519 ، 521 ، 543\r\nهندوچين ، 486\r\nهندوستان ، 532 ، 536\r\nهندى ، 42\r\nهيماليا ، 383\r\nيمن ، 433 ، 516 ، 521\r\nيونان ، 127 ، 478 ، 483 ، 488 ، 495 ، 496 ، 497 ، 534\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nكتاب‌ها\r\nبحارالانوار ، 78 ، 119 ، 120 ، 122 - 124 ، 129 - 131 ، 133 ، 144 ، 155 ، 156 ، 159 ، 174 ، 176 ، 181 ، 186 ، 188 ، 190 ، 191 ، 199 ، 200 ، 208 ، 209 ، 213 ، 224 - 230 ، 232 ، 236 - 239 ، 254 ، 256 ، 276 ، 290 ، 293 ، 295 ، 299 ، 302 ، 311 ، 316 ، 321 ، 330 ، 333 ، 362 ، 388 ، 390 ، 392 ، 394 ، 409 - 413 ، 427 ، 433 ، 435 ، 436 ، 438 ، 439 ، 443 ، 447 - 450 ، 455 ، 459 ، 461 ، 463 ، 464\r\nآفرينش جهان ، 27\r\nاحتجاج ، 78 ، 120 ، 133 ، 155 ، 433 ، 438\r\nاحياء العلوم ، 212\r\nاختصاص ، 71 ، 131 ، 200 ، 433\r\nارشادالقلوب ، 110 ، 159\r\nاساطير الاولين ، 71\r\nاسلام و هيئت ، 13 ، 19 ، 21 ، 23 ، 24 ، 39 ، 40 ، 41 ، 258 ، 470 ، 483 ، 500 ، 515 ، 519 ، 536 ، 539 ، 540 ، 542 ، 544 ، 546\r\nاقتصاص فى احوال الكواكب و الجغرافيا ، 496\r\nاقرب الموارد ، 143\r\nالابطال ، 481\r\nالاختصاص ، 70 ، 450\r\nالامالى ، 70\r\nالانوار ، 496\r\nانوار نعمانيه ، 69 ، 120 ، 131 ، 176 ، 224 ، 227 ، 236 ، 250 ، 252 ، 324 ، 362 ، 388 ، 390 ، 413 ، 427 ، 452\r\nالآيات البيّنات فى عجائب الارضين و\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nالسماوات ، 72\r\nالتصريح فى شرح التشريح ، 72\r\nالتوحيد ، 69\r\nالخصال ، 69\r\nالدر المنثور ، 70 ، 134 ، 180 ، 181 ، 188 ، 191 ، 211 ، 225 ، 228 ، 229 ، 230 ، 231 ، 236 ، 237 ، 254 ، 321 ، 333 ، 392 ، 394 ، 411\r\nالسماء و العالم ، 231\r\nالشفا ، 71\r\nالكافى ، 68 ، 311\r\nالمحيط ، 551\r\nالمقتطف ، 49 ، 403\r\nالمناقب ، 70\r\nالنجوم ، 71\r\nالنخبة الازهريه ، 148\r\nالوافى ، 69\r\nالهيئة و الاسلام ، 13 ، 28 ، 34 ، 49 ، 55\r\nبرهان ، 224\r\nبصائر الدرجات ، 70 ، 78 ، 131 ، 200 ، 213 ، 316 ، 321 ، 388 ، 433\r\nبلد الامين ، 238\r\nبيست و پنج روز در توقيف ، 28\r\nتاريخ علم الفلك ، 72\r\nتسطيح الكره ، 496\r\nتفسير العياشى ، 70\r\nتفسير القمى ، 69\r\nتفسير برهان ، 159 ، 250 ، 413\r\nتفسير ثعلبى ، 227\r\nتفسير حافظ « قمى » ، 224\r\nتفسير صافى ، 250\r\nتفسير عياشى ، 227 ، 250\r\nتفسير فرات ، 225 ، 410\r\nتفسير قمى ، 78 ، 119 ، 120 ، 174 ، 185 ، 226 ، 227 ، 236 ، 248 ، 250 ، 256 ، 276 ، 290 ، 295 ، 302 ، 358 ، 392 ، 434\r\nتفسير نورالثقلين ، 428\r\nتوحيد ، 439\r\nتهذيب ، 129\r\nثواب الاعمال ، 181\r\nجامع الاخبار ، 176\r\nجواهر القرآن ، 212\r\nحجة الاسلام ، 551\r\nحدائق النجوم ، 72 ، 400 ، 444\r\nخرايج ، 174\r\nخصال ، 224 ، 228 ، 290 ، 427 ، 439\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nدايرة المعارف ، 72\r\nراغب ، 142\r\nروضهء كافى ، 290\r\nروضهء وافى ، 316\r\nشرح صحيفه ، 433 ، 452\r\nشرح صحيفه سجاديه ، 438 ، 439\r\nصافى ، 224\r\nصحاح جوهرى ، 143\r\nصحيفه سجاديه ، 428 ، 435\r\nعجائب المخلوقات ، 72\r\nعرفات ، 157\r\nعلل ، 224\r\nعلل الشرائع ، 69 ، 159 ، 228 ، 232 ، 290 ، 299 ، 413\r\nعيون اخبار الرضا ، 69 ، 159 ، 224 ، 228 ، 299\r\nفرج المهموم ، 71 ، 436 ، 438\r\nقاموس ، 113 ، 142 ، 160 ، 290\r\nقهرمانان بنام در ميدان‌هاى تاريخ اسلام ، 31\r\nكافى ، 78 ، 120 ، 130 ، 131 ، 156 ، 185 ، 226 ، 227 ، 276 ، 293 ، 295 ، 388 ، 389 ، 455\r\nكامل الزياره ، 190\r\nكشف الظنون ، 100\r\nمجالس ، 129\r\nمجسطى ، 94\r\nمجمع البحرين ، 121 ، 131 ، 212 ، 277 ، 290 ، 295 ، 302 ، 393\r\nمجمع البيان ، 69 ، 78 ، 219 ، 250 ، 266 ، 513\r\nمختصر ، 159 ، 427 ، 435\r\nمرزهاى نجوم ، 27\r\nمشهد الكائنات فى الخالق و المخلوقات ، 67 ، 71 ، 92 ، 93\r\nمعانى الاخبار ، 70 ، 208\r\nمناقب ، 159 ، 209 ، 290 ، 390 ، 448 ، 449\r\nمنتخب الاختصاص ، 200 ، 321 ، 433\r\nمنتخب البصائر ، 70 ، 316 ، 427\r\nمن لا يحضره الفقيه ، 120 ، 185\r\nمهج الدعوات ، 133\r\nنجوم براى همه ، 26\r\nنورالثقلين ، 71 ، 159 ، 224 ، 250 ، 290 ، 295 ، 302 ، 439\r\nنهاية اللغه ، 114 ، 160\r\nنهج البلاغه ، 68 ، 154 ، 119 ، 124 ، 133 ، 160 ، 163 ، 175 ، 202 ، 224 ، 225 ، 229 ،\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n239 ، 254 ، 311 ، 411\r\nواحده ، 159\r\nوافى ، 120 ، 129 ، 130 ، 156 ، 226 ، 276 ، 388 ، 455\r\nوسايل الشيعه ، 129\r\nوفيات الاعيان ، 98\r\n\r\n","description":"","footnote":"","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\nملخص\r\nيتضمن القرآن الكريم والأحاديث الشريفة مواضيع متنوعة حول السماء والأرض والنجوم والشمس والقمر و مسائل أخرى تتعلق ب‍ « علم الفلك » مما حفز العلماء المسلمين الى التفكر في تلك المواضيع و تفسير الآيات والأحاديث المتعلقة بها بما يتناسب والمنجزات العلمية المعاصرة لهم . و من أولئك المفكرين العلامة السيد هبة الدين الشهرستاني الذي طرح في العمل الذي بين يديك و قبل مئة عام تقريبا ، وجهات نظره بدقة حول الموضوع . وكان الكتاب هذا في حينه حافلا بالنكت البديعة حول « علم الفلك » ما اثار الاعجاب ورحب به العلماء والدارسون في العالم الاسلامي وترجم إلى لغات مختلفة . العمل الحاضر لديك هو ترجمته الفارسية تمت على يد الاستاذ السيد هادي الخسروشاهي متميزة بلغتها السلسلة .\r\nالناشر\r\nمؤسسة بوستان كتاب\r\nمركز الطباعة والنشر التابع لمكتب الإعلام الإسلامي\r\nالناشر الأفضل على المستوى الوطني\r\nعنوان المكتب المركزي : إيران ، قم ، اول شارع شهداء ، ص ب : 917\r\nالهاتف : 982517742155 + ، الفاكس : 982517742154 + ، التوزيع : 982517743426 +\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nالاسلام وعلم الفلك\r\nالعلامة السيد هبة الدين الشهرستاني\r\nالترجمة والتوضيح : السيد هادي الخسروشاهي\r\nمؤسسة بوستان كتاب\r\n1430 / 1387\r\n\r\n","description":"","footnote":"","page_name":" 574 ","page_number":574},
  {"content":"\r\n . \r\n","description":"","footnote":"","page_name":" 575 ","page_number":575},
  {"content":"\r\n . \r\n\r\n","description":"","footnote":"","page_name":" 576 ","page_number":576}
  ]