[
  {"content":"\r\n\r\n456\r\nاستفتاآت\r\nاز محضر\r\nمرجع تقليد جهان تشيع زعيم حوزه هاى علميهء\r\nحضرت آية الله العظمى امام خمينى \" مدظله العالى \"\r\nجلد دوم\r\nدفتر انتشارات اسلامى\r\nوابسته بجامعهء مدرسين حوزه علميه قم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشابك 6 - 037 - 470 - 964\r\n6 - 037 - 470 - 964 isbn\r\nاستفتائات ( ج 2 )\r\nتهيه وتنظيم : دفتر انتشارات اسلامى\r\nموضوع : احكام\r\nقطع : جيبى\r\nنوبت چاپ : پنجم\r\nچاپ و نشر : دفتر انتشارات اسلامى\r\nتعداد مجلدات : دو جلد\r\nتعداد صفحات : 632\r\nتاريخ انتشار : پاييز 1380\r\nشمارگان : 5000\r\nقيمت : 1300 تومان\r\nدفتر انتشارات اسلامى\r\nوابسته به جامعهء مدرسين حوزهء علميهء قم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\nاستفتائات 1 شامل :\r\n1 - مكاسب محرمه\r\n2 - احكام معاملات\r\n3 - شفعه\r\n4 - صلح\r\n5 - اجاره\r\n6 - جعاله\r\n7 - عاريه\r\n8 - امانت\r\n9 - مضاربه\r\n10 - شركت\r\n11 - مزارعه\r\n12 - مساقات\r\n13 - دين و قرض\r\n14 - رهن\r\n15 - حجر\r\n16 - ضمان\r\n17 - حواله\r\n18 - وكالت\r\n19 - اقرار\r\n20 - هبه\r\n21 - وقف\r\n22 - وصيت\r\n23 - قسم و نذر و عهد\r\n24 - كفاره\r\n25 - صيد و ذباحه\r\n26 - خوردنيها و آشاميدنيها\r\n27 - غصب\r\n28 - احياء موات و مشتركات\r\n29 - لقطه و مجهول المالك\r\n30 - گناهان كبيره و امور اخلاقى\r\nمكاسب محرمه\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nمكاسب محرّمه\r\n« كسبهاى حرام »\r\n\r\n1 - خريدوفروش اعيان نجس\r\n\r\nس 1\r\n- آيا خريدوفروش « تالو » « 1 » و « فتى اسيد » « 2 » يا مصرف آن براى تهيّهء صابون يا پودر رختشويى از نظر شرعى مجاز مىباشد يا خير ؟ لازم به تذكر است كه اسيدهاى چرب از انواع چربيهاى گاو ، خوك ، ماهيهاى دريايى و امثال اينها به دست مىآيد كه در يك مرحله از عمليات شيميايى تحت فشار بخار و حرارت زياد ، چربى تبديل به اسيد چرب مىگردد و در مرحله بعدى طى يك عمليات شيميايى با سود سوزآور تركيب و از آن صابون چرب به دست مىآورند حال خريد اين نوع اسيد چرب به جهت توليد صابون چرب شرعى است يا نه ؟\r\n\r\nج\r\n- مانع ندارد .\r\n\r\nس 2\r\n- با توجه به اينكه بعد از پيروزى انقلاب اسلامى در كارخانجات ترقى و پاكديس اروميه وابسته به بنياد مستضعفان مقدار زيادى مشروبات الكلى موجود بود در جهت مصرف صحيح طرح توليد سركه در كارخانجات مزبور پياده و در سال شصت شروع به توليد شد با اين حال در جهت پيش‌بينى براى آينده اين كارخانه با در نظر گرفتن چگونگى\r\n\r\n\r\n","description":"","footnote":"\r\n1 و 2 چربى بدن حيوانات خشكى مانند گاو ، گوسفند ، خوك يا حيوانات دريايى ، حالا به طور مخلوط يا جداگانه كه از ممالك غير اسلامى وارد مىشود .\r\n","page_name":" 4 ","page_number":4},
  {"content":"\r\n\r\nدستگاههاى توليد پياده شده و موجود بودن مقدار زيادى انگور در منطقه تصميم بر آن گرفته شده است كه از آب انگور ، سركه توليد گردد جهت اطلاع ، نحوه و چگونگى خط توليد فعلى و پيش‌بينى شده به شرح زير به اطلاع مىرسد 1 - مواد اوليه شرابهاى موجود از قبل از انقلاب مىباشد .\r\nمواد اوليه ( شراب ) دستگاه تبديل ( يا توليد ) سركه\r\n2 - دستگاه توليد يا تبديل شامل مخزنى از جنس استيل بوده و تبديل به وسيله جريان هواى گرم و حركت دورانى مواد در داخل مخزن صورت مىگيرد .\r\n3 - كليه عمليات توليد و انتقال بدون دخالت مستقيم دست به وسيله تجهيزات صورت مىگيرد .\r\n4 - نحوه خط توليد پيش‌بينى شده ( - آب انگور - شراب - دستگاه تبديل - سركه ) :\r\nنحوهء عمل درست همانند عمليات فعلى در بالا مىباشد مع ذلك نحوه خط توليد پيش‌بينى شده از نظر شرع مقدس اسلام استفتاء مىگردد ؟\r\n\r\nج\r\n- ساختن خمر و مشروبات الكلى مستىآور حرام است ولى تهيه سركه از انگور مانع ندارد و شراب اگر به سركه منقلب شود و لو اينكه به وسيلهء علاج باشد پاك و حلال مىشود .\r\n\r\nس 3\r\n- لطفا به دو سؤال ذيل پاسخ فرماييد : الف - پيه و چربى حيوانى كه از كشور خارجى غير مسلمان جهت درست كردن صابون وارد مىشود از لحاظ خريدوفروش و مصرف آن صابون چه صورت دارد ؟\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nج\r\n- خريدوفروش ميته و اجزاء آن جايز نيست و استعمال آن محل اشكال است و احتياط ترك نشود و در فرض مسأله اگر واردكننده مسلمان باشد و احتمال داده شود كه احراز تذكيه حيوان را كرده و در دسترس مسلمين قرار داده حكم ميته را ندارد « 1 »\r\n\r\nس 4\r\n- آيا انتقال خون جايز است در اسلام يا نه ؟\r\n\r\nج\r\n- مانع ندارد .\r\n\r\nس 5\r\n- آيا انتقال خون بين مسلمان و غير مسلمان جايز است يا نه ؟\r\n\r\nج\r\n- اشكال ندارد .\r\n\r\nس 6\r\n- آيا مىشود به بيمارستانهاى كشور غير مسلمان خون اهداء كرد يا نه ؟\r\n\r\nج\r\n- بلى جايز است .\r\n\r\n2 - خريدوفروش و ساخت وسائلى كه مصرف حرام دارد\r\n\r\nس 7\r\n- وزارت بهدارى خمير ريش توليد مىكند و در غير\r\n\r\n\r\n","description":"","footnote":"\r\n( 1 ) حضرت امام ( رحمه اللّه ) اخيرا خريدوفروش ميته و انتفاع به آن براى منافع محلّله مقصوده را تجويز فرمودند اگر چه احتياط استحبابى كردند كه پول در مقابل عين آن داده نشود و در مقابل رفع يد و نحو آن داده شود و حرمت خريدوفروش آن براى خوردن است بنابراين جواب فوق الذكر مطابق فتواى سابق است .\r\n","page_name":" 6 ","page_number":6},
  {"content":"\r\n\r\nريش‌تراشى نيز به كار مىرود ولى عمدهء مصرف آن تراشيدن ريش است آيا [ توليد و خريدوفروش آن 
  ] از نظر شرعى اشكال دارد ؟\r\n\r\nج\r\n- اگر مصرف حلال دارد اشكال ندارد مگر آنكه به قصد صرف در حرام يا علم به آن انجام شود .\r\n\r\nس 8\r\n- خريدوفروش تيغ ، ماشين خودتراش ، ماشينهاى نمره ريز كه جهت تراشيدن صورت و غيره به كار برده مىشود ، چه صورتى دارد ؟\r\n\r\nج\r\n- چنانچه به منظور استفادهء حرام يا با علم به آن نباشد اشكال ندارد .\r\n\r\nس 9\r\n- وسائلى را كه مىدانيم جهت مصرف در كار مبهم مورد استفاده است - از قبيل خمير ريش براى تراشيدن صورت كه به فتواى حضرتعالى احتياط واجب ترك آن است - خريدوفروش آنها چه صورتى دارد ؟\r\n( ضمنا قيد كار مبهم از آن جهت است كه بعضى مىگويند چون احتياط واجب است ، حكم معلوم نيست ) .\r\n\r\nج\r\n- اگر در غير ريش‌تراشى مصرف ندارد ، خريدوفروش آن جايز نيست على الاحوط .\r\n\r\nس 10\r\n- آيا خريدن تلويزيون در هند و استفاده از آن با توجه به اينكه تلويزيون هند همان طورى كه برنامه‌هاى موسيقى و فيلمهاى همه نوعى دارد ، برنامه‌هاى اخلاقى هم دارد جايز است يا خير ؟\r\n\r\nج\r\n- در فرض مذكور اشكال ندارد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nس 11\r\n- آيا تجارت راديو و تلويزيون و مهندسى آنها در هند با در نظر گرفتن اينكه فروشنده يا مهندس مىداند كه بعد از فروش يا بعد از درست شدن اين دستگاهها از فيلمهاى سكسى يا موسيقى آنها هم استفاده خواهد شد جايز است يا خير ؟\r\n\r\nج\r\n- با فرض داشتن منافع حلال معامله باطل نيست .\r\n\r\nس 12\r\n- آيا كار كردن در كارخانجات سازنده تيغ كه در حال حاضر در كشور فعاليت مىكنند و از تيغهاى ساخته شده آنها در مصارف صورت‌تراشى و خياطى و غيره استفاده مىشود درست است يا خير ؟\r\n\r\nج\r\n- اشكال ندارد .\r\n\r\nس 13\r\n- لطفا بفرماييد خريدوفروش و ساختن انگشترى طلاى مردانه زرد سفيد چه صورت دارد ؟\r\n\r\nج\r\n- اگر طلاى زرد آن مستهلك نيست به طورى كه طلاى زرد به آن صدق مىكند اشكال دارد هر چند رنگ آن تغيير كرده باشد .\r\n\r\nس 14\r\n- استفاده مرد از طلاى زرد حرام است ، خريدوفروش انگشتر طلاى زرد براى مردان توسط طلافروشها چه صورتى دارد ؟\r\n\r\nج\r\n- جايز نيست .\r\n\r\n3 - قمار\r\n\r\nس 15\r\n- وضع بازى بليارد از لحاظ شرعى چگونه است ؟\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nج\r\n- هر چه كه از آلات قمار محسوب باشد بازى با آن حرام است .\r\n\r\nس 16\r\n- آيا در خيابان‌ها جلو مغازه‌ها كه جوانها يا بچه‌ها فوتبال دستى بازى مىكنند و يك نوشابه يا يك بستنى مىبرند چه حكمى دارد ؟ آيا قمار محسوب مىشود يا نه ؟\r\n\r\nج\r\n- در فرض مسأله جايز نيست و قمار محسوب است .\r\n\r\nس 17\r\n- بيشتر اوقات مشاهده مىشود كه بعضى در مسابقات فوتبال ، واليبال ، بخصوص پينگ‌پنگ ، مبلغ 40 يا 50 تومان پول مىسپارند و روى آن شرطبندى مىكنند و هر گروه يا تيمى كه برنده مىشود ، با آن پول ميوه يا شيرينى خريدارى كرده و مىخورند ؛ آيا اين بازى حكم قمار دارد يا خير ؟\r\n\r\nج\r\n- اگر پولى برد و باخت مىشود ، در حكم قمار و حرام است .\r\n\r\nس 18\r\n- بازيهاى سرگرم‌كننده ولى بدون شرطبندى ، مانند شطرنج و تخته نرد و غيره چگونه است ؟\r\n\r\nج\r\n- بازى با آلات قمار مطلقا حرام است .\r\n\r\nس 19\r\n- ورزشى كه در آن برد و باخت مطرح است مثل مسابقات فوتبال - واليبال - كشتى و . . . چه صورتى دارد آيا حلال است يا حرام ؟\r\n\r\nج\r\n- اگر براى برنده چيزى مقرّر كنند حرام است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nس 20\r\n\r\n1\r\n- حلّ جدول كه هم اكنون در اغلب نشريّات و كتب چاپ مىگردد چه حكمى دارد ؟\r\n\r\nج\r\n- اشكال ندارد .\r\n\r\n2\r\n- آيا در اسلام شطرنج حرام است ؟\r\n\r\nج\r\n- حرام است .\r\n\r\n3\r\n- اگر شطرنج بدون پول باشد آيا بازهم حرام است ؟\r\n\r\nج\r\n- حرام است .\r\n\r\nس 21\r\n- اگر شطرنج آلت قمار بودن خود را به كلى از دست داده باشد و چون امروزه تنها به عنوان يك ورزش فكرى از آن استفاده گردد بازى با آن چه صورتى دارد ؟\r\n\r\nج\r\n- بر فرض مذكور اگر برد و باختى در بين نباشد اشكال ندارد « 1 » .\r\n\r\nس 22\r\n- آيا اين پاسورهائى كه چاپ شده و در دسترس بچه‌ها قرار گرفته است و نام اينها را پاسور اسلامى گذاشته‌اند كه بعضىها مىگويند اين پاسورها خوب است و بعضى مىگويند اين همان پاسورهاى سابق است كه با شكل و ظاهر ناپسند بود ولى شكل آن را عوض كرده‌اند بازى كردن با اينها چه صورت دارد ؟\r\n\r\n\r\n","description":"","footnote":"\r\n( 1 ) - در رابطه با سؤال و جواب فوق ، سؤال مجدّدى از حضرت امام شد كه ايشان در جواب نهائى فرموده‌اند : « جواب من در فرض سؤال بود و تا احراز نشود بايد بازى نكنند » . ( به روزنامه جمهورى اسلامى تاريخ 13 / 7 / 67 مراجعه شود ) .\r\n","page_name":" 10 ","page_number":10},
  {"content":"\r\n\r\n\r\nج\r\n- اگر با پول برد و باخت مىشود حرام است و اگر بدون پول است و محرز نيست كه از آلات قمار است مانع ندارد اگر چه احتياط مطلوب است .\r\n\r\nس 23\r\n- اگر در يك بازى كه طرفين بر سر آن شرط بسته‌اند شخص بدون شرط شركت نمايد جايز است ؟\r\n\r\nج\r\n- جايز نيست .\r\n\r\nس 24\r\n- آيا بازى كردن با بعض وسائلى كه هم اكنون در مغازه‌ها به فروش مىرسد و در بازى با آنها برد و باخت هم هست جايز است يا نه ؟\r\n\r\nج\r\n- اگر قرار برد و باخت چيزى هست حرام است ، و همچنين اگر از آلات قمار باشد .\r\n\r\n4 - غنا و موسيقى\r\n\r\nس 25\r\n- شنيدن و نواختن موسيقى كه امروز به نام سرودهاى انقلابى از صدا و سيماى جمهورى اسلامى ايران شنيده مىشود چه صورتى دارد و در صورت مجوز شرعى موسيقى فوق ، تعليم و تعلم موسيقى و نيز خريدوفروش ابزار و آلات موسيقى به منظور فوق چه صورت دارد ؟\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nج\r\n- شنيدن و نواختن موسيقى مطرب حرام است و صداهاى مشكوك مانع ندارد و خريدوفروش آلات مختص به لهو جايز نيست و در آلات مشتركه اشكال ندارد .\r\n\r\nس 26\r\n- دانشجوى مسلمانى است كه معتقد و متعهد به اسلام فقاهتى و انقلاب اسلامى بوده و از اعضاى انجمن اسلامى دانشكدهء خود مىباشد اين فرد تصميم دارد براى فراگرفتن موسيقى به محلى به نام « مركز حفظ و اشاعهء موسيقى ايرانى » كه زير نظر دولت جمهورى اسلامى اداره مىشود مراجعه كند و نواختن يكى از آلات موسيقى را فراگيرد استدلال او در نزد برادران و دوستانش براى انجام اين عمل اين است كه او و امثال او كه معتقد به مبانى اسلام و جمهورى اسلامى هستند بايستى در آينده جانشين معدودى از افراد غير متعهد و غير مسئولى بشوند كه هم اكنون براى صدا و سيماى جمهورى اسلامى سرود و آهنگ مىسازند و ساخته‌هاى آنان نيز كه ظاهرا مباينتى با اسلام ندارد از صدا و سيما پخش مىشود ، حكم شرعى در اين مورد چيست و آيا فرد مذكور شرعا مجاز است براى هدف مشخصى كه دارد اين كار را انجام دهد يا خير ؟\r\n\r\nج\r\n- موسيقى مطرب حرام است و ياد گرفتن و ياد دادن آن جايز نيست و در غير مطرب اشكال ندارد .\r\n\r\nس 27\r\n- در رساله توضيح المسائل امام در قسمت سؤالات متفرقه سؤالى شده در رابطه با طبل و موزيك كه در ارتش مىزنند جائز است يا خير ؟ و نيز\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nآنچه مرسوم است در زورخانه‌ها كه افراد ضرب مىزنند فرموده‌ايد : اگر به نحو مناسب با مجالس لهو و لعب باشد جايز نيست و در بعضى از مجلات از حضرتعالى سؤال شده از آهنگ‌هائى كه در راديو تلويزيون پخش مىشود فرموده‌ايد : موسيقى مطرب حرام است و صداهاى مشكوك مانع ندارد ، و در جاى ديگر كه سؤال شده چه نوع موسيقى در اسلام حرام است ؟ فرموده‌ايد :\r\nموسيقى مطلقا حرام است با توجه به اين سؤال و جوابها خواهشمند است توضيح كافى بيان فرمائيد .\r\n\r\nج\r\n- موسيقى مطرب حرام است و صداهاى مشكوك مانع ندارد و منظور از تعبيرات ذكر شده يكى است و اختلاف در تعبير است .\r\n\r\nس 28\r\n- حكم صداهائى كه از صدا و سيما پخش مىشود و بعضى از آنها در زمان طاغوت نيز پخش مىشد و بعض ديگر موزيك متن فيلم‌هاى خارجى است و بعضى موسيقى بدون صداى خوانندگان زمان طاغوت است ، موارد مباح و حرام آنها را بيان فرمائيد ؟\r\n\r\nج\r\n- موسيقى مطرب حرام است و صداهاى مشكوك مانع ندارد .\r\n\r\nس 29\r\n- متمنّى است فتواى امام را در مورد سؤالات زير مرقوم فرماييد : ؟\r\n1 - آيا موسيقىهائى كه در حال حاضر در راديو و تلويزيون نواخته و خوانده مىشود مجاز است ؟\r\n2 - آيا يادگيرى آلات موسيقى به عنوان نواختن و همراهى سرودهاى انقلابى و مذهبى - عرفانى مجاز است ؟\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nج\r\n- 1 و 2 - موسيقى مطرب حرام است و صداهاى مشكوك مانع ندارد و يادگيرى هم حكم اصل آن را دارد .\r\n\r\nس 30\r\n- اين جانب در ساعات آزاد خود به عنوان هنرآموز موسيقى صدا و سيماى جمهورى اسلامى و عضو گروه شماره 2 وزارت ارشاد اسلامى مركز سرود و آهنگهاى انقلابى مىباشم و دقيقا برايم روشن نيست كه آيا خدمات اين جانب مشروعيت دارد ، يا خير ؟ استدعا دارم نظر خود را در اين مورد اعلام بفرمائيد .\r\n\r\nج\r\n- اگر در ارتباط با موسيقىهاى مطرب كار نكنيد مانع ندارد ولى از استعمال آلات لهو بايد اجتناب نمائيد اگر آلات ممحّض براى لهو است .\r\n\r\nس 31\r\n- حكم موسيقى چيست و به چه نوع آهنگهايى موسيقى گفته مىشود و با صداى مشكوك چه فرقى مىكند و آيا آهنگهايى كه راديو تلويزيون پخش مىكند از نظر شرعى اشكال دارد ؟\r\n\r\nج\r\n- موسيقى مطرب حرام است و صداهاى مشكوك مانع ندارد و تشخيص با عرف است .\r\n\r\nس 32\r\n- خواندن آيات قرآن به صورت سرود و آهنگ دار جايز است يا نه ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nج\r\n- اگر مطرب باشد جايز نيست .\r\n\r\nس 33\r\n- ما مسئول برنامهء صبح جمعهء صداى جمهورى اسلامى هستيم و در مدت يك ساعت از برنامه يك مسابقهء تفريحى داريم كه طى آن دو برادر و دو خواهر شركت‌كننده داريم و از آنها سؤالاتى شده آنها نيز پاسخ مىدهند و هر يك امتياز بيشترى بياورند برنده مسابقه هستند و شايد اكثر سؤالات ما عقيدتى يا علمى و سازنده است ، و ما بر آنيم براى تشويق شركت كنندگان از ناظرين بخواهيم كف بزنند ، آيا اين كف زدن از نظر شرعى ايرادى دارد يا نه ؟\r\n\r\nج\r\n- اشكال ندارد .\r\n\r\nس 34\r\n- آيا آواز خواندن زوجه براى زوج خود در صورتى كه منجر به غنا شود جايز است يا خير ؟\r\n\r\nج\r\n- حرام است .\r\n\r\nس 35\r\n- آيا زن مىتواند براى همسر خود برقصد و همينطور مرد ؟\r\n\r\nج\r\n- مانع ندارد .\r\n\r\nس 36\r\n- در راديو مدح ائمه طاهرين ( عليهم السّلام ) يا واقعهء كربلا را با وزن و ساز و با لحن خوب مىخوانند آيا استماعش جايز است يا خير ؟\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nج\r\n- اگر غنا و موسيقى نباشد مانع ندارد .\r\n\r\nس 37\r\n- زدن ساز بىحلقه در عروسى چه صورت دارد ؟\r\n\r\nج\r\n- ساز اشكال دارد .\r\n\r\nس 38\r\n- ما حكم السماع و الاستماع الى الأناشيد المذاعة من راديو الجمهورية الاسلامية الايرانية ام هناك استثناء ؟\r\n\r\nج\r\n- يحرم الاستماع الى ما أحرز انّه من الموسيقى المطرب و يجوز فيما سوى ذلك .\r\n\r\nس 39\r\n- ما مسئولان برنامهء صبح جمعه هستيم و در برنامه گهگاهى قطعات كوتاه شعر و قطعات ادبى خوانده مىشود براى اينكه اين قسمت از برنامه به صورتى خشك اجرا نگردد از يك نوع قطعات موزيك در فواصل و در زير صداى گوينده استفاده مىكنيم كه در اصطلاح واحد موزيك صداى جمهورى اسلامى ايران به آنها « ساز سلو » به معناى ساز تنها گفته مىشود اين قطعات اكثرا از ميان آثار موسيقىدان‌هاى به نام و خوب مىباشد و محتواى اكثر آنها دور از ابتذال و طرب است آيا استفاده و پخش اين چنين قطعات موزيك توأم با مطلب و شعر اشكال شرعى دارد يا نه ؟\r\n\r\nج\r\n- موسيقى مطرب حرام است و صداهاى مشكوك مانع ندارد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nس 40\r\n- بعضى از سرودهايى كه از صدا و سيماى جمهورى اسلامى پخش مىشود آهنگهاى تندى دارد كه حتى انسان را از حالت طبيعى خارج مىنمايد ، شنيدن اين نوع سرودها چه حكمى دارد ؟\r\nو آيا شنيدن كليه آهنگهائي كه از راديو پخش مىشود موافق شرع است ؟\r\nو ديگر اينكه نواختن آهنگ براى نوازنده چه حكمى دارد ؛ مثلا شخصى كه آهنگهاى شهيد مطهرى را مىنوازد و اين غم‌انگيز است او چه حكمى دارد ؟\r\n\r\nج\r\n- موسيقى مطرب حرام است و صداهاى مشكوك مانع ندارد .\r\n\r\nس 41\r\n- گيتار و يا ساير وسايلى را كه هم اكنون ما در منزل داريم اگر چه اصلا از آنها استفاده نمىشود چه كار كنيم ؟\r\n\r\nج\r\n- آلات لهو را بايد از بين ببريد .\r\n\r\nس 42\r\n- آيا شخص يا اشخاصى كه حرمت يك آهنگ يا موسيقى براى آنها مسجل نيست مىتوانند بعضى ديگر را وادار به شنيدن يا گوش دادن به آن نمايند ؟\r\n\r\nج\r\n- كسى را نمىتوانند وادار به آن كنند .\r\n\r\nس 43\r\n- در حال نگاه كردن به فيلمهاى تلويزيونى كه گاهى زنهاى بىحجاب نيز دارد و گوش دادن به صداى تارى كه نواخته مىشود چه صورت دارد ؟\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nج\r\n- نظر به فيلم اجنبيه كه صاحبش را نمىشناسد و ريبه و فساد در آن نيست اشكال ندارد و موسيقى مطرب حرام است و صداهاى مشكوك مانع ندارد .\r\n\r\nس 44\r\n- موزيك نظامى و سرودهايى كه از راديو و تلويزيون پخش مىشود و همچنين سرودهايى كه به وسيله خانمها در حضور مردها اجرا مىشود شرعا جايز هستند يا خير ؟\r\n\r\nج\r\n- اشكال ندارد مگر محرز باشد كه موسيقى مطرب است .\r\n\r\nس 45\r\n- هيئتهاى نوازنده و كسانى كه در مراسم تشييع جنازه شهدا موزيك عزا مىزنند از لحاظ شرعى چه حكمى دارند ؟ و آيا خريدوفروش آن لوازم حرام است يا خير ؟\r\n\r\nج\r\n- خريدوفروش آلات لهو حرام است و موسيقى مطرب جايز نيست و صداهاى مشكوك مانع ندارد .\r\n\r\n5 - مجسمه‌سازى و تصوير\r\n\r\nس 46\r\n- نقاشى كردن و ترسيم چهرهء اشخاص و حيوانات آيا حرام است يا حكم ديگرى دارد ؟\r\n\r\nج\r\n- اگر برجستگى ندارد مانع ندارد .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nس 47\r\n- آيا در اسلام خريدوفروش عروسكهاى اسباب بازى اشكال دارد يا خير ؟\r\n\r\nج\r\n- مانع ندارد\r\nاگر چه ساختن مجسمهء ذى روح جايز نيست .\r\n\r\nس 48\r\n- ساختن عروسك و انجام نمايشهاى عروسكى شرعا چگونه است ؟\r\n\r\nج\r\n- ساختن عروسك جايز نيست و نمايش مانع ندارد .\r\n\r\nس 49\r\n- آيا ساختن و درست كردن عروسك اشكال دارد ؟ آيا وجود عروسك در منزل براى بازى كودكان اشكال دارد ؟ آيا كشيدن شكل عكس انسان كامل ( نقاشى كردن ) اشكال دارد ؟\r\n\r\nج\r\n- ساختن مجسّمهء حيوان ذى روح ، حرام است ، ولى نگهداشتن آن در منزل حرام نيست .\r\nو نقاشى هم اگر مجسمه نباشد حرمت ندارد .\r\n\r\nس 50\r\n- در مسألهء 2069 رساله توضيح المسائل فرموده‌ايد خريدوفروش مجسّمه و صابون يا چيزهاى ديگرى كه روى آن مجسمه دارد اشكال ندارد .\r\nمستدعى است بفرمائيد ساختن مجسّمه انسان و حيوانات با مواد پلاستيكى به صورت‌هاى كاريكاتورى و غير واقعى چه صورت دارد ؟\r\n\r\nج\r\n- ساختن مجسمهء ذى روح حرام است .\r\n\r\nس 51\r\n- آيا عروسك و پيكر حيوانات كه توسط كارخانه توليد مىشود با عنايت به اينكه توسط ماشين و بطور تو خالى ساخته مىشود مشروعيّت دارد يا\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنه ؟ در صورتى كه مشروعيّت ساخت ندارد آيا مىشود قسمتى از آن را بطور نيمه ساخته از خارج وارد كرد يا نه ؟\r\nتوضيحا عرض مىشود كه كارخانه‌هاى مشابه همچنان فعاليت مىكنند و اين كالا در حال حاضر براى بازى و فراگيرى كودكان جامعه مورد نياز مىباشد و قطع توليد آن از سوئى باعث تشديد قاچاق و بازار سياه و رونق كار عوامل سودجو مىگردد و از سوى ديگر موجب بيكار شدن عده‌اى كارگر و بلا استفاده ماندن مواد اوليه موجود در كارخانه مىشود .\r\n\r\nج\r\n- ساختن مجسمهء ذى روح گرچه حرام است ولى خريدوفروش مجسمهء ساخته شده اشكال ندارد .\r\n\r\nس 52\r\n- نقاشى كردن صورت شخصيتهاى اسلامى معاصر و مراجع معظم ( ايدهم اللّه تعالى ) جهت تبليغات اسلامى چه صورت دارد ؟\r\n\r\nج\r\n- اگر داراى برجستگى نباشد و مجسّمه صدق نكند اشكال ندارد .\r\n\r\nس 53\r\n- پدرم شغلش قلمزنى است ، ( يعنى از كارهايى كه روى فلزّات نقش مىاندازند كه برجستگى به وجود مىآيد و جزو مجسّمه محسوب مىشود ) و حدود ده سال است كه به اين كار اشتغال دارد ؛ نصف و شايد بيشتر از نصف كارهاى پدرم شامل نقش و حك كردن شكل كامل انسان بوده است و ظاهرا طبق كتاب « تحرير الوسيله » و كتاب « مكاسب محرّمه » مزد گرفتن براى اين كارها حرام است ، حالا اگر بخواهد كه مالش از حرام پاك شود و نيز شروع به دادن خمس نمايد چه بايد بكند ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nج\r\n- اجرت و مزدى كه در قبال عمل حرام گرفته بايد به مالكش برگرداند و اگر مالك واقعى آن را نمىشناسد ، از طرف او به فقراء صدقه بدهد .\r\n\r\n6 - سحر ، شعبده ، هيپنوتيزم\r\n\r\nس 54\r\n- كسى كه سحر ساحر را باطل مىكند و شخصى را نجات مىدهد آيا حرام است و گناه دارد اين كار يا خير ؟\r\n\r\nج\r\n- اگر سحر مىكند جايز نيست و اگر حفظ نفس يا واجب ديگرى بر آن موقوف باشد با ملاحظه اهميت واجب ديگر مانع ندارد .\r\n\r\nس 55\r\n- خواهشمندم جواب مسائل ذيل را طبق فتواى امام خمينى مرقوم فرماييد :\r\n\r\n1\r\n- آيا مطالعه در كتابخانه‌اى كه صداى موسيقى به گوش مىرسد جايز است ؟\r\n\r\nج\r\n- مطالعه جائز است و مجرد رسيدن صدا بدون استماع حرام نيست .\r\n\r\n2\r\n- آيا هيپنوتيزم از نظر اسلام حرام است ؟\r\n3 - اگر هيپنوتيزم در جهت انجام عمل خير و نيكو انجام شود چه حكمى دارد ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nج\r\n- 2 و 3 - جايز نيست .\r\n\r\nس 56\r\n- دانش شعبده و تردستى را فرا گرفتن يا ديدن آن چه صورت دارد ؟\r\n\r\nج\r\n- تعليم و تعلم شعبده و اعمال آن حرام است .\r\n\r\nس 57\r\n- اشخاصى هستند كه محل گمشده يا دزدى را در آينه به ما نشان مىدهند ، كمك گرفتن از آنها چه صورت دارد ؟\r\n\r\nج\r\n- اين عمل جايز نيست .\r\n\r\n7 - غش در معامله\r\n\r\nس 58\r\n- اين جانب در كارخانه‌اى كار مىكنم كه كارش آب‌ميوه‌گيرى است تقاضا دارم بفرماييد من چه وظيفه‌اى در مقابل كارهاى نامشروع اين كارخانه دارم براى اينكه به ما دستور مىدهند در آب پرتقال آب مخلوط نماييم آيا به كار خود ادامه دهيم يا نه ؟\r\n\r\nج\r\n- اگر مىدانيد كه در وقت فروش به عنوان آب پرتقال خالص فروخته مىشود بايد دست از اين كار برداريد و در غير اين صورت براى شما اشكالى ندارد .\r\n\r\n8 - كمك به ظلمه\r\n\r\nس 59\r\n- شوهر من قبلا در ارتش دستگاه طاغوت با وفادارى كار\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمىكرد ولى حالا عقيده‌اش برگشته بنابراين حقوقى كه ما در آن زمان استفاده مىكرديم چگونه است و چه كار بايد بكنيم كه از آلودگى درونى و بيرونى كه از آن زمان در زندگى ما مخلوط شده خالص گرديم ؟\r\n\r\nج\r\n- رسيدگى به آن موكول به محاكم صالحه است .\r\n\r\nس 60\r\n- اين جانب تا سال 1343 در شهربانى بودم ولى در آن تاريخ تكليف شرعى خود ندانسته سر زير بار نبرده و خود را بازنشسته نمودم در همان تاريخ به عنوان مددكار اجتماعى حمايت زندانيان رابط فيما بين زندانى و خانواده‌اش شدم كه از اين رهگذر حقوقى دريافت ننمودم ليكن چون به عنوان حسابدار حمايت زندانيان كه بايستى امورات خانواده آنها را تأمين نمايد پولى به وسيلهء اشخاص خيّر كه در اختيار من بوده به خانواده‌ها مىدادم در آن زمان ماهى يكصد تومان براى كسر صندوق به من داده مىشد كه از آن زمان تا زمان انقلاب از يكصد تومان تدريجا به دو هزار تومان رسيده است و وجوهات خود را هم پرداخته‌ام لطفا بفرماييد اين شغل حلال است يا حرام ؟ و آيا كمك به خانوادهء اشخاص بىسرپرست زندانيان كمك به طاغوت است يا خير ؟\r\n\r\nج\r\n- شغل مزبور مانع ندارد .\r\n\r\n9 - اجرت عمل حرام\r\n\r\nس 61\r\n- اين جانب حدود ده سال است كه در بانك صادرات استخدام شده‌ام و از اين مؤسسه حقوق دريافت نموده‌ام ، در ابتداى امر متوجه حرمت عمل و اشكال در حقوق آن نبودم زمانى تحريم آن به بنده ثابت شد كه خانواده‌اى را تحت تكفّل داشتم و اين تنها منبع درآمدم بود و هست ، اكنون\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبا توجه به ملى شدن بانكها بر خود واجب دانستم از محضر مبارك پاسخ سؤالات زير را جويا شوم : 1 - اشتغال در بانك و دريافت حقوق از آن چه صورتى دارد ؟ 2 - آيا اين حقوق ، و اموال و اثاثيه خريدارى شده از آن ، مال حلال مخلوط به حرام است و با دادن خمس حلال مىشود يا خير ؟ 3 - در شرايط مذكور انجام فرائض دينى از قبيل نماز و روزه و خمس و زكات و غيره براى اين جانب و خانوادهء تحت تكفّلم چگونه است ؟\r\n\r\nج\r\n- اگر در امور مربوط به ربا كار نمىكنيد حقوق آن حلال است . و گرنه نسبت به مقدار كارى كه مربوط به ربا است حق اجرت نداريد و اگر گرفته‌ايد در صورتى كه مقدار آن معلوم است و مأيوس از مالكش هستيد بايد از طرف صاحبانش با اذن حاكم شرع على الاحوط صدقه بدهيد .\r\nو اگر معلوم نيست و در مال مخلوط شده حكم مال مختلط به حرام را دارد و عبادت در آن حكم عبادت در غصب را دارد .\r\n\r\nس 62\r\n- كار كردن در شركت تعاونى روستايى به عنوان كارمند و همچنين وام كشاورزى گرفتن با فرض اينكه بهره تقليل پيدا كرده و از شش درصد به چهار درصد رسيده است آيا جايز است يا نه ؟\r\n\r\nج\r\n- كار كردن در امور حلال شركت و وام مانع ندارد ولى بهره و كارهاى مربوط به آن جايز نيست .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nس 63\r\n- به كارمندان بانك نيز مثل كارمندان ديگر ادارات دولتى در زمان بازنشستگى حقوقى پرداخت مىكنند اين جانب هم كه كارمند بانك هستم آيا در صورت بازنشسته شدن مجاز به اخذ و صرف حقوق مربوطه از بانك مىباشم يا خير ؟\r\n\r\nج\r\n- اگر فقط براى عمل حرام استخدام شده باشد حقوق بازنشستگى هم حرام است ولى اگر براى عمل حلال يا مشترك بين حلال و حرام استخدام شده حقوق بازنشستگى حلال است .\r\n\r\nس 64\r\n- حقوق كارمندانى كه در قسمت ربوى بانك كار مىكنند مباح است يا خير اگر جواب منفى است تكليف اين چنين كارمندان چه مىشود ؟\r\n\r\nج\r\n- حقوقى كه در مقابل كار حرام گرفته مىشود حلال نيست .\r\n\r\nس 65\r\n- حقوق كارمندانى كه در قسمت غير ربوى بانك كار مىكنند و حقوقشان بيشتر از همان كارمزدهاى بانك تأمين مىشود چه صورت دارد آيا مباح است يا خير ؟\r\n\r\nج\r\n- تا علم نداشته باشند كه در حقوقى كه به آنها داده مىشود حرام موجود است مباح است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nس 66\r\n- اين جانب در تاريخ 1353 به استخدام بانك ملى درآمدم در اين مدت حقوقى كه از بانك گرفته‌ام آيا حلال است يا خير ؟ در صورت حلال نبودن تكليف اين جانب را با توجه به اينكه در اين مدت خانه خريده و زن اختيار كرده‌ام و مقدارى جنس و پول موجود دارم معين فرماييد ؟\r\n\r\nج\r\n- كارهاى واگذارى به شما اگر مشروع بوده حقوق دريافتى در مقابل آن حلال است .\r\n\r\nس 67\r\n- پولى كه مسلمانى بابت تراشيدن صورت مىگيرد حلال است يا حرام ؟ بر فرض حرمت اگر مخلوط با پولهاى حلالش باشد و بخواهد در مقام تخميس اموال برآيد لازم است دو بار تخميس كند يا خير ؟\r\n\r\nج\r\n- با اجرت ريش‌تراشى على الاحوط معاملهء پول حرام مىشود و در مورد اختلاط ، احوط تخميس است و پول حلال در بين كه از درآمد كسب و متعلق خمس است جداگانه خمس دارد و ترتيب هر يك در كتاب تحرير الوسيله مسطور است .\r\n\r\nس 68\r\n- اشخاصى هستند كه مهر و امضاى سفارت خانه‌هاى ممالك را جعلى درست مىكنند و به اين وسيله براى افراد ديگر ويزا صادر مىكنند و در عوض از صاحبان گذرنامه پول مىگيرند و چه بسا با همين ويزا افراد را به مكه مىفرستند و كارهاى ديگر . و خلاصه اين ويزا در بعضى موارد در راه اعمال خير است و احيانا هم ممكن است در راه خلاف شرع استعمال شود .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nولى اين نكته را بايد اضافه كرد كه نوعا با همين ويزا خطر پيش نمىآيد اما در بعضى موارد خطر هم پيش مىآيد و صاحب گذرنامه در مرزها دستگير و زندانى مىشود . آيا اين پولهايى كه به خاطر اين ويزا مىگيرند حلال است يا حرام ؟\r\n\r\nج\r\n- جايز نيست و پولى كه مىگيرد حرام است .\r\n\r\nس 69\r\n- معلمى كه در دبستان يا دبيرستان دخترانه يا مختلط درس مىگويد آيا حقوقى كه در قبال اين عمل مىگيرد حلال است يا حرام ؟\r\n\r\nج\r\n- در صورت تصدى تدريس مطالب مباحه « حقوق » را مالك مىشود ليكن اگر تدريس در آن مدرسه براى او مفاسد دينى و اخلاقى داشته باشد جايز نيست .\r\n\r\nكارهاى متفرقه :\r\n\r\n1 - شبيه‌خوانى\r\n\r\nس 70\r\n- در شوشتر از قديم الايام رسم بوده كه عزادارى به صورت شبيه‌خوانى انجام شود و افرادى شايسته به نام جوانان بنى هاشم و ابا عبد اللّه الحسين عليه السلام در مقابل سپاهى شبيه سپاه كوفه و شام صف‌آرائى و جنگ بين آنها و آمدن شير و جبرئيل بالاى نعش امام حسين و . . . اكنون چند سال است كه تعطيل شده ، آيا مأذون هستيم كما فى السابق مراسم عزادارى انجام شود ؟ يا اكتفا به سينه زدن و زنجير زنى گردد ؟\r\n\r\nج\r\n- تعزيه و شبيه‌خوانى اگر مشتمل بر حرام نباشد و موجب وهن مذهب نشود اشكال ندارد ، ولى بهتر است به جاى آن مجالس روضه‌خوانى برپا كنند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nس 71\r\n- لطفا وظيفهء ما را راجع به شبيه‌خوانى و روضه‌خوانى و عزادارى بيان فرمائيد .\r\n\r\nج\r\n- شبيه‌خوانى اگر مشتمل بر محرّمات و موجب وهن مذهب نباشد مانع ندارد ، اگر چه روضه‌خوانى بهتر است و عزادارى براى سيد مظلومان از افضل قربات است .\r\n\r\nس 72\r\n- بسيارى از تكايا در ايّام عزاداريهاى مذهبى ، اقدام به حمل « علاماتى » مىكنند كه به قيمتهاى گزافى خريده شده و حمل آن نيز موجب اشكال است ، اين وسائل كه به « علامات » مشهورند از نظر شرعى چه حكمى دارند ؟\r\n\r\nج\r\n- اشكال ندارد .\r\n\r\n2 - استخاره\r\n\r\nس 73\r\n- مىخواستم بدانم اصلا استخاره با تسبيح يا قرآن يا استخاره ذات الرقاع از نظر اسلام در مسائل مهم زندگى مثل ازدواج و تصميم‌گيريهاى مهم صحيح است يا نه ؟\r\n\r\nج\r\n- مشورت با خداوند متعال و استخاره از طرق مأثوره براى رفع تحير اشكال ندارد .\r\n\r\nس 74\r\n- آيا استخاره درست است و وقتى يك عمل خيرى پيش آمد و ما استخاره كرديم بد آمد استخاره ملاك عمل است و بايد به آن اعتقاد داشت ؟\r\nو آيا واقعا استخاره درست مىگويد ؟\r\n\r\nج\r\n- از اصول اعتقاديه نيست كه اعتقاد به آن لازم باشد و در مورد تحيّر به قصد رجاء مانع ندارد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nس 75\r\n- من به خواستگارى دخترى رفته‌ام كه مادرش عرب و پدرش ايرانى است ، بعد از طى مراحل اوّليه و پرس‌وجوى خودشان اذعان دارند و ديگران هم گفته‌اند كه ما آدمهاى خوبى هستيم ولى باز پدرش رفته استخاره كرده است و بد آمده است با اينكه ما مىگوييم كار خير استخاره ندارد ولى او مىگويد كه : من به استخاره پشت نمىكنم . تقاضا مىكنم بفرماييد كه آيا اين استخاره درست است يا نه ؟\r\n\r\nج\r\n- استخاره الزام‌آور نيست .\r\n\r\nس 76\r\n- آيا در همه موارد مىتوان به قرآن استخاره كرد يا موارد خاصى دارد فى المثل در مورد طلاق گرفتن يا نگرفتن مىشود استخاره كرد يا نه ؟ و ديگر اينكه اگر شخصى استخاره كند و به آن عمل نكند چگونه است ؟\r\n\r\nج\r\n- استخاره الزام نمىآورد .\r\n\r\n3 - دعا و دعانويسى\r\n\r\nس 77\r\n- عده‌اى از افراد به نام دعانويس كه از كتاب مجمع الدعوات و ساير كتب ديگر براى رفع امراض و اصلاح اختلاف زن و شوهر دعاهايى مىنويسند و عده‌اى با عقايد خود براى گرفتن دعا در نزد آنها رفته و قدرى پول به عنوان هديه به آنها مىدهند از نظر شارع مقدس اسلام اين عمليات چه صورتى دارد و پولى كه اينها از اين راه به دست مىآورند حلال است يا حرام ؟\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nج\r\n- اگر پول را با رضايت مىدهند حلال است ولى بايد از ادعيه مأثوره يا از مضامين صحيحه باشد .\r\n\r\nس 78\r\n- عده‌اى با خواندن زيارت و دعا و شركت در مجالس عزادارى مخالفت مىكنند و مىگويند قرآن خواندن در صورت نفهميدن معانى آيات فايده‌اى ندارد و با خواندن قرآن در مجالس ترحيم نيز مخالفت مىنمايند . نظر امام چيست ؟\r\n\r\nج\r\n- خواندن زيارات و ادعيهء مأثوره و عزادارى براى سيد مظلومان و صلوات بر پيغمبر و آل از افضل قربات و آدم‌ساز است ، و قرائت قرآن از مستحبات و اهداء ثواب آن به اموات موجب مثوبت است .\r\n\r\n4 - آرايشگرى و ريش‌تراشى\r\n\r\nس 79\r\n- بفرمائيد آيا تراشيدن ريش با ماشين برقى از نظر شرع مقدس اسلام حرام است يا نه ؟\r\n\r\nج\r\n- ريش تراشيدن خواه با تيغ باشد يا با ماشين حرام است على الاحوط .\r\n\r\nس 80\r\n- اين جانب از يكى از روحانيون در مورد تراشيدن صورت با تيغ سؤالى كردم و ايشان در جواب گفتند : هيچ مردى اجازه ندارد از اوّل عمرش تا\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nآخر عمرش صورتش را با تيغ بتراشد ، مگر اين كه موردى پيش آيد و مثلا مريض بشود و لازم باشد كه صورتش را با تيغ بتراشد .\r\nاوّلا : تقاضا دارم كه بنويسيد آيا جواب ايشان مطابق با فتواى جنابعالى است يا خير ؟\r\nثانيا : آيا مرد جوانى كه حدود 18 ، 19 سال سن دارد ، اجازه دارد كه فقط به منظور روييدن مو در صورتش ( ريش و سبيل ) و بهتر روييدن آن ، صورتش را دو يا سه بار با تيغ بتراشد يا خير ؟ در مورد تراشيدن سبيل چه مىفرماييد ؟\r\n\r\nج\r\n- بنا بر احتياط واجب نبايد ريش را بتراشند ولى تا ريش بيرون نيامده تيغ به صورت كشيدن مانع ندارد و تراشيدن سبيل اشكال ندارد .\r\n\r\nس 81\r\n- كوتاه كردن ريش با ماشينهاى معمولى دستى تا حدود يك ميليمتر چگونه است ؟\r\n\r\nج\r\n- بنا بر احتياط بايد طورى باشد كه صدق [ ريش كند 
  ]\r\n\r\nس 82\r\n- گذاشتن سبيل نسبتا كوتاه و به نحوى كه نوكهاى شارب و آبخور دقيقا زده شده باشد ؟\r\n\r\nج\r\n- مانع ندارد .\r\n\r\nس 83\r\n- مشخص بودن خط فاصل بين موى سر و ريش در روى شقيقه‌ها چه صورت دارد ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nس 84\r\n- كسانى هستند ريش را تمام نمىگذارند به قول غربيها پرفسورى است . آيا مقدار تراشيده شده فعل حرام است يا خير و آيا مقدار باقيمانده صدق بر تمام ريش را دارد يا نه ؟\r\n\r\nج\r\n- تراشيدن بعض ريش حكم تراشيدن تمام آن را دارد .\r\n\r\nس 85\r\n- بعضى مىگويند اگر سبيل روى لب بالا بيفتد حرام است و بعضى مىگويند حرام نيست مستدعى است حكم الهى را بفرمايند ؟\r\n\r\nج\r\n- حرام نيست ولى كراهت دارد .\r\n\r\nس 86\r\n- زنى هستم كه شغلم آرايش‌گر و مخصوص بانوان مسلمان و با حجاب در محيطى محفوظ مىباشد ، خواهشمند است نظر مباركتان را در مورد درآمد حاصله اعلام فرمائيد ؟\r\n\r\nج\r\n- در فرض سؤال اشكال ندارد و درآمد حاصله حلال است .\r\n\r\nس 87\r\n- آيا تراشيدن ريش حرام است ؟ كسى كه در اثر اضطرار ريشش را بتراشد مثلا شغلش طورى است كه اگر ريش خود را نتراشد باعث جمع شدن گرد و خاك در لابلاى موى صورتش مىشود تكليفش چيست ؟ آيا كار حرام انجام مىدهد ؟\r\n\r\nج\r\n- ريش‌تراشى حرام است على الاحوط و عذر مزبور مجوّز ريش‌تراشى نيست .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nس 88\r\n- چون كاركنان اداره آتش‌نشانى در ارتباط با شغلى كه دارند از جمله پوشيدن ماسكهاى ضد گاز و همچنين سرايت آتش به صورتشان در هنگام اطفاء حريق ، داشتن ريش بلند خالى از خطر نخواهد بود به همين جهت در گذشته به آنان تيغ و وسايل ديگر صورت‌تراشى مىدادند كه فعلا متوقف شده با توجه به اينكه تراشيدن ريش با تيغ از نظر شرعى اشكال دارد حكم چيست ؟\r\n\r\nج\r\n- اگر ممكن است به مقدارى كه صدق ريش كند را باقى بگذارند و خود را از خطر حفظ كنند و اگر ممكن نيست معذورند .\r\n\r\nس 89\r\n- آيا استعمال تيغ در تمام موارد بايد ترك شود ؟\r\n\r\nج\r\n- استعمال تيغ ممنوع نيست ولى ريش تراشيدن براى مرد حرام است على الاحوط .\r\n\r\n5 - فروش غذاهاى فاسد و مضر\r\n\r\nس 90\r\n- تعدادى از روغنهاى نباتى مايع خارجى كه به صورت استريل در قوطىهاى يك ليترى مىباشد بر اثر خرابى لولهء آب در انبار زنگ زده و در نتيجه سوراخ شده و روغنها به اصطلاح نشت كرده حال روغنهاى اين تعداد قوطى كه در حدود 500 عدد مىباشد در ظروف ديگرى نگهدارى مىشود با در نظر گرفتن اينكه مزه و طعم اين روغنها كه توسط چند نفر چشيده شده ظاهرا با طعم و مزه روغنهايى كه در قوطىهاى سالم است فرقى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nندارد ، خواهشمند است در مورد چگونگى فروش آنها اين جانب را توجه فرماييد تا نسبت به فروش يا عدم استفادهء آنها اقدام به عمل آيد ؟\r\n\r\nج\r\n- اگر فاسد نشده و ضرر نداشته باشد اشكال ندارد .\r\n\r\nس 91\r\n- شخصى گوسفند مريض خود را مخفيانه به قيمت ارزانترى به قصاب مىفروشد ، قصاب هم گوسفند را ذبح كرده و به قيمت گوشت سالم به مشترىها مىدهد ممكن است مضر و مسموم باشد آيا معامله قصاب با صاحب گوسفند و مشترىها حرام است ، يا علاوه بر حرمت باطل است ؟ و در مورد ثمن چطور ، لازم است يا نه ؟\r\n\r\nج\r\n- معامله باطل نيست اگر چه با تدليس حرام است .\r\n\r\n6 - خريدوفروش اجناس مختلف\r\n\r\nس 92\r\n- خريدوفروش خاويار اعم از اينكه مسلمان بخرد يا غير مسلمان ، يا مسلمان به مسلمان بفروشد يا مسلمان به غير مسلمان چه صورت دارد ؟\r\n\r\nج\r\n- اگر از ماهى فلس دار باشد اشكال ندارد .\r\n\r\nس 93\r\n- آيا فروختن يا مصرف كردن عطرهايى كه الكل در آنها موجود است ، حرام است ؟ و كلّا آيا فروختن لوازم آرايش زنانه به وسيلهء مرد اشكالى دارد ؟\r\n\r\nج\r\n- اشكال ندارد .\r\n\r\nس 94\r\n- آيا خريدوفروش تمبرهاى يادگارى كه از قيمت روى خود تمبر\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nهم گرانتر خريدوفروش مىشود ، جايز است ؟\r\n\r\nج\r\n- اشكال ندارد\r\n\r\nس 95\r\n- خواهشمندم نظر مبارك خود را راجع به خريد تلويزيون از پول شهريه و تبليغ و پولى كه مخلوط از وجه مذكور مىباشد بيان فرماييد ؟\r\n\r\nج\r\n- مانع ندارد .\r\n\r\n7 - مواد مخدّر و سيگار\r\n\r\nس 96\r\n- زوجهء شخصى كه شوهرش معتاد به هروئين است و به اشخاص معتاد نيز هروئين مىفروشد و اين زوجه از پول هروئين‌فروشى شوهرش ارتزاق مىنمايد و خرجى اطفالش را هم از همين پول مىدهد و درآمد ديگرى هم ندارد تكليفش شرعا چيست و آيا ارتزاق او و فرزندانش از پول مزبور جايز است يا حرام ؟\r\n\r\nج\r\n- پول هروئين حرام است و ارتزاق به آن جايز نيست .\r\n\r\nس 97\r\n- فروش هروئين جايز است يا خير ؟ و در صورت عدم جواز آيا فرقى است بين اينكه به هروئينى و معتاد بفروشد و بين اينكه به اشخاص غير معتاد بفروشد يا خير ؟\r\n\r\nج\r\n- جايز نيست و فرق نمىكند .\r\n\r\nس 98\r\n- آيا كسانى كه سيگارى نبوده و به صورت تفريحى و . . .\r\nسيگار مىكشند از لحاظ شرعى كارشان صحيح است يا خير ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nج\r\n- حرام نيست ولى بهتر است نكشند .\r\n\r\nس 99\r\n- آيا براى افراد معتاد ترك آن اصلح است يا ادامهء آن در صورت توانايى ؟\r\n\r\nج\r\n- بهتر است ترك كنند .\r\n\r\nس 100\r\n- مؤسسه‌اى است كه با كمك مردم اداره مىشود و كار اين مؤسسه رسيدگى به حال مستضعفين و كمك به زندگى آنها مىباشد ، در اين بين عده‌اى به ما مراجعه مىكنند و ما مىدانيم كه وجه نقدى كه از ما مىگيرند به مصرف مواد مخدره مىرسانند با اين توضيح كه سابقا اينها معتاد بوده‌اند كمك به اين گونه افراد از صندوق فوق الذكر از نظر شرعى جايز است يا خير ؟\r\n\r\nج\r\n- با علم به اينكه پول به مصرف مواد مخدر مىرسد نبايد بدهند .\r\n\r\nس 101\r\n- كسى كه هروئين فروش بوده و مبالغى از اين راه به دست آورده و الآن توبه كرده آيا آنچه از اين راه پيدا كرده بايد به صاحبان وجوه برگرداند و در صورت عدم معرفت صدقه دهد يا اينكه مالك است ؟\r\n\r\nج\r\n- مالك نيست .\r\n\r\nس 102\r\n- ترياك كه داراى منفعت عقلائى است و مصارف مشروعى نيز دارد ولى از جانب دولت اسلامى خريدوفروش و هر گونه نقل و انتقال آن\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nدر كشور ممنوع اعلام شده آيا خريدار و فروشنده مالك عوض و معوض مىشوند و نهى دولت اسلامى فقط جنبهء تحريمى دارد و فساد معامله را همراه ندارد يا آنكه اين نهى موجب فساد هم مىشود كه در اين صورت فروشنده مالك عوض نشده و حاكم طبق احكام « مقبوض به عقد فاسد » عمل كند و گاهى به جهت مجهول بودن مالك ، ثمن آن را استرداد نمايد ؟\r\nو همچنين در قاچاق ترياك كه فى الجمله داراى منافع مشروع است در چه حدّى ( افساد في الارض ) بر آن صدق مىكند ؟\r\n\r\nج\r\n- 1 - تخلف از منع دولت نبايد بشود ولى حكم وضعى ندارد . 2 - فساد در صورتى است كه مواد مخدّره پخش شود به طورى كه موجب ابتلاء بسيارى شود يا به قصد اين عمل يا با علم به اين اثر .\r\n\r\nس 103\r\n- كشيدن و خريدوفروش ترياك و كشت خشخاش چه صورتى دارد ؟\r\n\r\nج\r\n- اعتياد به ترياك جايز نيست و معتاد در صورت عدم لزوم ضرر بايد آن را ترك كند و خريدوفروش يا كشت منوط است به مقررات دولت اسلامى و تخلف جايز نيست .\r\n\r\nس 104\r\n- آيا فتواى ذيل از امام امت است : « كشيدن سيگار براى مبتدى حرام و براى معتاد مكروه است » ؟ در صورت مثبت بودن جواب ، سؤالات زير مطرح است :\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n1 - با توجه به تفاسير مختلف از كلمهء مبتدى چه كسى را مبتدى مىگويند ؟\r\n2 - آيا محدوديت سنى براى مبتدى وجود دارد .\r\n3 - كسانى كه در شروع جنگ يا در طول جنگ در جبهه‌ها يا جاهاى ديگر سيگار كشيدن را شروع كرده‌اند حكم مبتدى را دارند يا معتاد ؟\r\n4 - به طور كلى مصرف سيگار براى افراد حزب اللهى به خصوص جوانان شاغل در ارگانهاى انقلابى مثل سپاه پاسداران و جهاد سازندگى و كميته‌ها و امثالهم چگونه است ؟\r\n5 - سيگار كشيدن در مكانهاى عمومى و در نزد كسانى كه باعث آزار آنها مىشود چه حكمى دارد ؟\r\n\r\nج\r\n- سيگار كشيدن حرام نيست اگر چه بهتر است نكشند .\r\n\r\n8 - معامله با كافر و مرتد\r\n\r\nس 105\r\n- اين جانب دانشجوى ايرانى مشغول تحصيل در آمريكا مىباشم ، لطفا بفرماييد آيا خريد اجناس از مغازه‌هايى كه صاحبان آنها ايرانىاند ولى مانند ساير آمريكايىها كافر مىباشند مجاز است يا خير ؟\r\n\r\nج\r\n- مانع ندارد مگر آنكه ترك معامله با اين گونه افراد موجب شود كه از انحراف برگردند .\r\n\r\nس 106\r\n- در دست مرتد اموالى است . نمىدانيم شخص مرتد بعد از ارتداد به\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nدست آورده يا قبل از ارتداد ، معامله با او صحيح است يا خير ؟\r\n\r\nج\r\n- محكوم به ملكيّت است براى او و معاملاتش صحيح است .\r\n\r\nس 107\r\n- آيا اشخاصى كه در كارخانه و يا در مرغدارى بهائى يا مجوسى يا يهودى و غيره كار مىكنند و از آنها مزد مىگيرند اشكال دارد يا خير ؟\r\n\r\nج\r\n- مزد اشكال ندارد .\r\n\r\nس 108\r\n- شخصى ساختمانى را از مسلمانى كنترات كرده كه بسازد و يقين دارد كه بعد از اتمام ساختمان به دست اشخاصى مىافتد كه با مسلمين در جنگ هستند مثل اسرائيل يا عمّال و معاونين او آيا اين عمل جايز است يا خير ؟\r\nو بر فرض عدم جواز هرگاه اين ساختمان نيمه كاره باشد بايد بقيه را رها كند و لو با ضرر هم كه باشد يا خير ؟\r\nو آيا فرق است بين ضرر و عدم ضرر و بين ضرر كلى و ضرر جزئى يا نه ؟\r\n\r\nج\r\n- اگر مالك ساختمان از مسلمين است اتمام بنا مانع ندارد ليكن با فرض يقين به اينكه ساختمان مورد استفادهء دشمنان اسلام و مسلمين واقع مىشود از قبول اين گونه كنتراتها خوددارى كند .\r\n\r\nس 109\r\n- دستگاههائى هستند اتوماتيك كه با انداختن پول در آنها درب آنها باز مىشود و شخص مىتواند به مقدار نامعين از داخل آنها روزنامه بردارد ،\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nآيا جهت خسارت به كفّار و ايادى شيطان بزرگ به مقدار خيلى ناچيز شما اجازه مىدهيد به ازاى پول يك روزنامه كه در داخل دستگاه ريخته شده مقدار زيادترى از روزنامه برداشته شود ؟\r\n\r\nج\r\n- اجازه نيست .\r\n\r\nس 110\r\n- كالاهائى هستند كه در شركت‌هاى بيمهء كفار بيمه مىباشند حال آن كالاها بر اثر حوادث از بين رفته‌اند ، آيا مىشود مبلغى بيشتر از ارزش آن كالا از شركت‌هاى بيمه ادعا كرد ؟\r\n\r\nج\r\n- جايز نيست .\r\n\r\n9 - نگهدارى و مطالعه كتب ضلال و استماع راديوهاى بيگانه\r\n\r\nس 111\r\n- اين جانب از حدود 15 سال قبل به مطالعه كتب دينى پرداخته و در اين زمينه كتابهاى زيادى از نويسندگان مختلف به صورت كتابخانه‌اى جمع‌آورى كرده‌ام در ميان كتابهايم كتبى موجود است كه نويسندگان آن افرادى هستند كه قبلا به عنوان مسلمانان متعهد و مبارز شناخته مىشدند ولى با گردش چرخ عظيم انقلاب و غربال شدن افراد ، ماهيت اصلى آنان مشخص گرديد ، تكليف اين جانب در مورد نگهدارى و احيانا مطالعه كتب اين افراد كه قبلا خريدارى كرده‌ام چيست ؟\r\n\r\nج\r\n- نگهدارى آنها اشكال ندارد .\r\n\r\nس 112\r\n- آيا خواندن كتب غير اسلامى مانند بهائيّت و كمونيستى و ساير مرامهاى الحادى حرام است يا خير ؟\r\n\r\nج\r\n- اگر خوف انحراف در بين باشد بايد ترك كنند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nس 113\r\n- آيا درست است كه ما به راديوهاى بيگانه گوش بدهيم ؛ چون كسانى هستند كه هر چه از راديوهاى بيگانه مىشنوند قبول مىكنند و براى كسان ديگر هم مىگويند . آيا لازم است كه ما به اين راديوها گوش كنيم و جواب اين طور آدمها را بدهيم يا خير ؟ ( چون من از بعضىها شنيده‌ام كه حرام است حال مىخواستم نظر حضرت عالى را بدانم ) .\r\n\r\nج\r\n- اگر موجب انحراف و مفسده است نبايد گوش كنيد .\r\n\r\n10 - تشريح ، ترقيع ، تلقيح\r\n\r\nس 114\r\n- با اهداء سلام ، خاطر مبارك مستحضر است كه علم تشريح و كالبدشناسى انسان از رشته‌هاى بسيار ضرورى پزشكى است ، به گونه‌اى كه بدون انجام اين عمل علم طب كاملا ناقص و بىمعنى است . زيرا دانشجوى پزشكى با مطالعه و ديدن اعضاء و اندام‌هاى سالم انسان است كه مىتواند پى به وجود عارضه و بيمارى يك عضو ببرد . به عبارت ديگر براى پى بردن به وضع غير طبيعى عضو بايستى حتما وضع طبيعى آن را شناخت . چون اينانند كه بايستى در آينده جراح شده و يا به عنوان متخصص يكى از رشته‌هاى پزشكى به كار بپردازند .\r\nمىتوان گفت كه بدون تشريح انسان ركنى از اركان اصلى و اساسى پزشكى حذف شده است كه بالطبع مطالعه ساير قسمت‌هاى پزشكى امكان‌پذير نخواهد بود .\r\nبىترديد با تعهدى كه مسئولين مربوطه در مورد احترام به انسان و به ويژه مسلمان دارند و با تعهدى كه شرعا در مورد احترامات ممكنه نسبت به جسد انسان خواهد شد ( توضيح آنكه تا كنون اقدامات مسئولين در مورد استفاده از\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nجسد غير مسلمان بىنتيجه بوده است ) ، تقاضا دارد نظر مبارك را نسبت به تشريح كالبد انسان براى گروه پزشكى اعلام فرمايند .\r\n\r\nج\r\n- تشريح بدن مسلمان جايز نيست و در غير مسلمان اشكال ندارد .\r\n\r\nس 115\r\n- آيا شخصى كه به علت بيمارى مشكوك فوت مىكند و مادر اين بيمارستان جهت تعيين علت مرگ مجبور مىشويم كالبد شكافى كرده علت بيمارى و مرگ نامبرده را بررسى كنيم از نظر شرعى مسأله آن چگونه است ؟\r\nلازم به تذكر است انجام اين عمل توسط متخصصين مربوطه مىشود و فوق العاده ضرورى است با توجه به اينكه اين مركز درمانى و آموزشى است و در تمام مراكز علمى دنيا انجام مىدهند و از نظر يادگيرى حرفه پزشكى از واجبات است .\r\n\r\nج\r\n- كالبد شكافى بدن مسلمان جايز نيست مگر در صورتى كه واجب شرعى اهمّى در بين باشد .\r\n\r\nس 116\r\n- اگر ميّتى مشكوك باشد كه مسلم است يا كافر ، و راهى براى حكم به اسلام او نباشد جايز است تشريح كردن آن يا خير ؟\r\n\r\nج\r\n- مانع ندارد .\r\n\r\nس 117\r\n- همانگونه كه مستحضريد ، علم تشريح از اساسىترين و ضرورىترين قسمت رشتهء پزشكى بشمار مىرود و بنا به عقيدهء اكثريت اطباء و متخصصين اين رشته بدون تشريح جسد انسان نمىتوان انتظار تربيت پزشكانى حاذق و ماهر را داشت .\r\nبا توجه به اينكه در شرايط فعلى ، امكان بدست آوردن جسد انسان كافر در\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nدست نيست و از طرفى جامعه اسلامى هم محتاج پزشكانى ماهر و زبردست است تا از اين نظر نيز به خود كفايى برسد ، لذا خواهشمند است نظر مبارك خود را در مورد تشريح در شرايط فعلى مرقوم فرماييد . در ضمن آيا تشريحى كه بر اين اساس هم اكنون در بعضى از دانشكده‌ها انجام مىگيرد ، شرعى است يا خير ؟\r\n\r\nج\r\n- تشريح بدن ميت مسلمان جايز نيست مگر در موردى كه حفظ جان مسلمانى وابسته به آن باشد .\r\n\r\nس 118\r\n- من يك شوهرى دارم كه بينايى خود را از دست داده است آيا مىتوانم يك چشم از خودم را به او تقديم كنم ؟ زيرا او دوست دارد در اين انقلاب بزرگ نقشى داشته باشد و در راه اين انقلاب كوشش نمايد .\r\n\r\nج\r\n- در فرض مرقوم جايز نيست\r\n\r\nس 119\r\n- آيا برداشتن چشم از افراد متوفى مجهول الهويّه كه در كشور اسلامى در ميان سردخانه‌هاى بيمارستان مدتى نگهدارى مىشوند و بازماندگان و اقوام آنها به سراغ اجساد نمىآيند و پيوند زدن ( قرنيه ) قسمتى از چشم با چشم بيمارانى كه به اين نوع عمل جرّاحى دارند اشكال دارد يا خير ؟\r\n\r\nج\r\n- اگر كفر او احراز نشده جايز نيست .\r\n\r\nس 120\r\n- معمول است اشخاصى كه كليه‌ها يا ساير اعضاى آنها فاسد مىشود ، ديگرى آن عضو از بدن خود را به آن شخص اعطا مىكند آيا شرعا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nشخص مىتواند يك كليه يا يك چشم يا عضو ديگرى را كه دو تا هست به ديگرى اعطا نمايد يا خير ؟\r\n\r\nج\r\n- اگر حيات ديگرى منوط به آن باشد و خطر جانى متوجه اعطاءكننده نشود اشكال ندارد .\r\n\r\nس 121\r\n-\r\n\r\n1\r\n- نظر به نياز بيماران به پيوند اعضا بخصوص كليه نظر حضرتعالى چيست ؟\r\n\r\nج\r\nاگر بيمار در خطر جانى باشد پيوند براى حفظ جان مسلمان مانع ندارد و تا از بدن غير مسلمان ممكن است عضو مورد نياز برداشته شود از مسلمان جايز نيست .\r\n\r\n2\r\n- با توجه به آموزش پزشكى ، كالبد شكافى تا چه اندازه مجاز است ؟ و آيا لازم است در وصيّت‌نامه شخص متوفى اجازه به اين امر داده شده باشد يا خير ؟\r\n\r\nج\r\n- تشريح بدن مسلمان حرام است و تشريح بدن كافر مانع ندارد .\r\n\r\nس 122\r\n- اگر مردى زنى گرفته و تا چند سال آن زن بچّه‌دار نمىشود و زن را پيش دكتر برده و ممكن است دكتر نطفهء مرد ديگر را با سوزن به آن تزريق كند و بچّه از مرد ديگرى خواهد شد ، بفرماييد اين كار درست است يا نه ؟\r\n\r\nج\r\n- جايز نيست .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nس 123\r\n- جراحى غددى كه در بدن مىباشد و ضررى هم ندارد شرعا چگونه است ؟ جراحى بينى و يا گوش جهت زيبائى شرعا چه حكمى دارد ؟\r\n\r\nج\r\n- مانع ندارد .\r\n\r\n11 - تكدّى در اسلام\r\n\r\nس 124\r\n- حكم تكدّى و گدائى كردن در اسلام چيست ؟\r\n\r\nج\r\n- اگر همراه با دروغ و فريب نباشد حرام نيست اگر چه مكروه است .\r\n\r\n12 - تقلب ، قاچاق و خلاف قانون\r\n\r\nس 125\r\n- افرادى كه زمين يا ملك يا ساختمانى را مىخواهند بفروشند يا بخرند به دروغ قيمت آن را كم مىگويند به عنوان مثال اگر ساختمان مورد معامله دويست هزار تومان است هنگامى كه به محضر مىروند تا معامله را رسمى كنند براى اينكه ماليات كم بدهند مىگويند : بيست هزار تومان خريده يا فروخته‌ام و اين پول هم از صندوق دولت كسر مىشود آيا اين پولى كه دروغ حرف زده و دويست هزار تومان را بيست هزار تومان گفته‌اند و به عوض اين كه ده هزار تومان ماليات بدهند يك هزار تومان مىدهند آن نه هزار تومان كه كم داده حرام نيست ؟ و آيا ضرر به بيت المال نيست ؟\r\n\r\nج\r\n- دروغ حرام است .\r\n\r\nس 126\r\n- اجناسى كه بطور قاچاق از خارج وارد مىشود و در بازار به فروش\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمىرسد آيا خريد اين قبيل اجناس ( پوشيدنى - تزييناتى و غيره ) از نظر شرع اشكال دارد يا نه ؟\r\n\r\nج\r\n- اگر دولت اسلامى مقرراتى در آن دارد بايد مراعات شود و اگر مزاحمتى ندارد خريدوفروش در بازار مانع ندارد .\r\n\r\nس 127\r\n- قبل از انقلاب اسلامى ايران در معاملات املاك براى پايين آوردن پرداخت ماليات در موقع ثبت در دفتر اسناد قيمت ملك را مثلا يكدهم مىگفتند ولى با قيمت مورد نظر طرفين كه توافق به آن شده بود دادوستد مىشد . آيا معاملاتى كه به اين ترتيب قبل از انقلاب بوده صحيح است يا نه ؟\r\nآيا ملاك محاسبه و ارزش معامله ، واقعيّت توافق طرفين و مبلغ پرداختى به فروشنده است يا مبلغ سند ؟\r\n\r\nج\r\n- معاملاتى كه قبلا واقع شده اشكال ندارد و فعلا بايد بر اساس مقرّرات جمهورى اسلامى عمل شود .\r\n\r\nس 128\r\n- كسانى كه واسطه مىشوند و جنس را گرانتر از نرخ دولتى به ديگران مىفروشند ، اين كار حرام است يا خير ؟\r\n\r\nج\r\n- وساطت در كار مشروع اشكال ندارد و در كار مخالف مقرّرات بايد ترك شود .\r\n\r\nس 129\r\n- اين جانب مدتى است كه در مغازه‌اى در بازار به شغل\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدوخته‌فروشى مشغول هستم كه صاحب مغازه به قسمهاى ناروا و دروغهاى بى جا براى فروختن جنس متوسّل مىشود آيا من با توجه به اينكه جاى ديگرى براى كار كردن ندارم از نظر شرعى اشكالى دارد كه آنجا كار بكنم يا خير ؟ و آيا شريك جرم او هستم يا نه ؟\r\n\r\nج\r\n- كار كردن در آنجا اشكال ندارد ولى دروغ گفتن و قسم دروغ حرام است او را نهى از منكر نمائيد .\r\n\r\nس 130\r\n- نظر به اينكه كشت خشخاش در تمام مملكت و من جمله در دهات محلات فراوان بوده و ما كشاورزان مقادير زيادى از آن را برداشته تا در بازار قاچاق به فروش برسانيم و اين از آن جهت است كه قيمت مقرّر از طرف دولت براى ما استفادهء چندانى ندارد متمنى است نظر صريح خودتان را در اين زمينه بيان فرماييد ؟\r\n\r\nج\r\n- بايد به دولت اسلامى بفروشند و لازم است دولت اسلامى به قيمت عادله از ايشان بخرد .\r\n\r\nس 131\r\n- هل يجوز شراء المواد الغذائيه او غيرها من الاسواق السوداء مع عدم العلم هل ان اصحاب هذه الموادّ يبيعونها برضى الحكومة الاسلاميه او بدون رضاها كما قد يحتمل انّهم جلبوا هذه المواد عن طريق التّهريب ؟\r\n\r\nج\r\n- لا مانع منه ما لم يعلم منع فيه من الدولة الاسلاميّة .\r\n\r\nس 132\r\n- عده‌اى مىگويند اجناس قاچاق كه معاملات آن غير مجاز\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاعلام شده منحصر به اسلحه ، مواد مخدر و از اين قبيل اجناس مىباشد و معاملات ساير اجناس قاچاق از قبيل قماش ، خرّازى و غيره را مجاز مىدانند خواهشمند است نظر خود را در اين زمينه اعلام فرماييد ؟\r\n\r\nج\r\n- فروش اجناس قاچاق بايد با مقررات دولت اسلامى باشد و چنانچه دولت مزاحمتى ندارد و در بازار فروخته مىشود مانع ندارد .\r\n\r\nس 133\r\n- دولت جمهورى اسلامى ايران ( ادامه اللّه ) براى هر ماشينى كه كارخانه اتومبيل‌سازى توليد مىكند نرخى را تعيين نموده كه مسئولين كارخانه به همان نرخ در معرض فروش برساند ، ليكن مسئول مذكور ماشين صفر كيلومتر را در بازار آزاد بدون اطلاع دولت به دو برابر قيمت تعيين شده به مزايده مىگذارد و در دفاتر آن را مستعمل و اسقاطى درج مىنمايد ، آيا كارگران اين كارخانه كه از همان پول به عنوان حقوق و دستمزد دريافت مىنمايند ، حقوقشان حلال است يا حرام ؟\r\n\r\nج\r\n- دروغ گفتن و تخلف از مقررات دولت اسلامى جايز نيست ولى حقوق دريافتى براى كارگران حلال است .\r\n\r\nس 134\r\n- لطفا به دو سؤال ذيل پاسخ بفرماييد :\r\n\r\nالف\r\n: اگر كسى در بازار مسلمين به خريدوفروش اجناس خارجه نظير شلوار و پيراهن و عطريات و امثال آن كه از طريق جنوب كشور توسط مرزنشينان يا كسانى كه شغل خود را خريد و حمل اين گونه اجناس از بنادر شهرهاى مرزى به شهرهاى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمجاور و مركزى قرار داده‌اند مبادرت ورزد شرعا جايز است يا خير ؟ آيا چنين فروشنده‌اى موظف است تحقيق كند جنسى را كه براى او آورده‌اند از طريق دولت وارد كشور شده يا خير ؟ و نيز اگر كسى جنسى را در بازار آزاد بخرد و به او بفروشد آيا او مىتواند بدون تحقيق و با توجه به اينكه اين جنس در بازار آزاد خريدارى شده اقدام به خريدوفروش آن بنمايد يا نه ؟ و نيز آيا موظف است تحقيق كند كه ماليات گمركى اين جنس پرداخت شده يا خير ؟\r\n\r\nج\r\n- بر فروشنده تحقيق لازم نيست و مجاز در خريدوفروش است مگر آنكه از طرف دولت اسلامى ممنوع اعلام شود .\r\n\r\nب\r\n: تكليف شرعى اعضاى خانوادهء چنين شخصى چيست آيا موظفند در اين خصوص تحقيق يا بررسى كنند كه آيا كسب و كار سرپرست خانواده از نظر شرائط كالا و خريدار و ساير احكام معاملات مطابق فتواى حضرت امام است يا خير با توجه به اينكه سرپرست خانواده خود را مقلد امام مىداند . البته ناگفته نماند كه سرپرست خانواده در كنار اجناس خارجه اجناس ايرانى را نيز خريدوفروش مىنمايد . و همچنين مقدارى حقوق بازنشستگى از ارتش جمهورى اسلامى دريافت مىدارد . و اگر كسب سرپرست خانواده نامشروع است فرزندان يا مادر مضافا به اينكه بخواهند از آثار وضعى و روانى چنين درآمدهايى مصون باشند چه وظيفه‌اى دارند ؟\r\n\r\nج\r\n- اعضاى خانواده مكلف به تحقيق نيستند و تا يقين به وجود مال حرام در بين اموال حاصل نشود تصرف مانع ندارد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nس 135\r\n- شخصى از انشعاب آب خانه يا مغازه‌اش علاوه بر مصرف خودش بدون اجازهء سازمان آب به ديگران هم آب مىدهد و پول آن را مىگيرد ، اين كار براى صاحب انشعاب و براى كسى كه با دادن پول آب و هزينهء انشعاب فرعى از آن آب استفاده مىكند چه حكمى دارد ؟\r\n\r\nج\r\n- تصرف در آب مزبور بدون مراعات مقررات دولت اسلامى جايز نيست .\r\n\r\nس 136\r\n- اگر خانواده‌اى بيش از تعداد خودشان سهميه بگيرند . از نظر شرعى چه حكمى دارد ؟\r\n\r\nج\r\n- خلاف مقررات دولت اسلامى جايز نيست .\r\n\r\nس 137\r\n- كارمند دولت جمهورى اسلامى گاهى از محل خدمت - بدون اجازهء آن سازمان - براى تشييع جنازه يا مجلس ختم خارج مىشود آيا حقوقش چه صورت دارد ؟\r\n\r\nج\r\n- اگر از وظيفه كوتاهى نموده به مقدارى كه كوتاهى كرده مديون است .\r\n\r\nس 138\r\n- اين جانب قريب اواخر سلطنت شاه به استخدام كادر دفترى آموزش و پرورش در آمدم منتهى استخدام شدن بدين قرار بود كه حدود چهار صد نفر ثبت نام كرده بودند و چهل و چند نفر ظاهرا از طريق امتحان پذيرفتند چون من شنيده بودم كه دست‌اندركاران خيلىها را هم ممكن است بدون آنكه نمره قبولى بياورند با سفارش اين و آن بپذيرند و امتحان شايد تا حدود زيادى جنبه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nظاهرى دارد من هم چون با يكى از دست‌اندركاران آشنا بودم سفارش كردم و بعضى بچه‌ها با وجود اينكه سؤالات بيشترى جواب داده بودند قبول نشدند اما من قبول شدم خواهشمندم نظر مباركتان را در مورد حقوقى كه مىگيرم بيان فرمائيد .\r\n\r\nج\r\n- اگر شرايط علمى و اخلاقى استخدام در شما جمع است و از طرف دولت اسلامى اشكالى نيست مانع ندارد و حقوق دريافتى حلال است .\r\n\r\nس 139\r\n- شخصى مىرود شكار كوهى يك يا چند عدد شكار با اسلحه مىزند ، ما كه پاسدار و محافظ امنيت جنگل و غيره هستيم اين صيد را حق داريم از ايشان بگيريم ؟ بر فرض گرفتن آيا جايز است بين خانواده‌هاى محافظين تقسيم كنيم ؟ زيرا قاچاقى صيد كرده‌اند ، حكم اللّه را بيان فرمائيد ؟\r\n\r\nج\r\n- شما حق نداريد و بايد طبق مقررات عمل شود .\r\n\r\nس 140\r\n- اين جانب چندين سال است كه كارمند دولت هستم ، در طول مدّت خدمتم ، چندين بار به عللى كار محوّله را صحيح و كامل انجام نداده‌ام ولى پولش را دريافت كرده‌ام لطفا بفرماييد :\r\n1 - آيا بايد براى جبران آن فقط در همان اداره كار كنم يا اينكه اگر در يكى از ارگانهاى رسمى دولت كار كنم كافى است ؟\r\n2 - اگر بخواهم همان مقدار پول را كه گرفته‌ام بپردازم و دينم را ادا كنم ، اين پول را چگونه و با چه اسمى بايد بپردازم ؟ و آيا مىتوانم به دفتر امام در قم بدهم ؟\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nج\r\n- اگر كار محوّله را انجام نداده‌ايد ، پولى كه در مقابل آن گرفته‌ايد را بايد به همان محلّى كه از آن گرفته‌ايد مسترد داريد .\r\n\r\nس 141\r\n- لطفا نظر خود را در مورد دريافت اضافه كار ساعتى كه بسيارى از كارمندان دولت بدون انجام كار اضافى دريافت مىدارند اعلام فرماييد ؟\r\n\r\nج\r\n- تابع مقررات است و در صورتى كه در مقابل كار مىدهند بدون انجام كار استحقاق ندارد .\r\n\r\n13 - فروش اجناس كوپنى و تعاونى\r\n\r\nس 142\r\n- كسى كه سيگارى نيست ولى از لحاظ قانونى جيره دارد كه براى كشيدن به او داده مىشود . آيا مىتواند آن را بگيرد و به قيمت آزاد بفروشد ؟\r\n\r\nج\r\n- اگر خلاف مقررات باشد نمىتواند .\r\n\r\nس 143\r\n- بعضىها نخ را كه از اطاق بازرگانى مىخرند ، در بازار آزاد بدون هيچ عملى كه روى آن انجام دهند به دو برابر قيمت مىفروشند آيا جايز است يا خير ؟\r\n\r\nج\r\n- چنانچه خلاف مقررات باشد جايز نيست .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nس 144\r\n- سهم قند و شكر كه به قنّادىها و . . . مىدهند ، اگر بفروشند سود او حلال است ؟\r\n\r\nج\r\n- بايد مقرّرات دولت اسلامى را مراعات نمايند .\r\n\r\nس 145\r\n- بيشتر اجناسى كه در بازار هست از طريق تعاونيها توزيع مىشود و بايد به دست مردم برسد ، البته در اينجا به دو مسأله برخورد مىشود مسألهء اول اينكه : بعضى از اجناس هست كه به طور مستقيم زير نظر تعاونيها مثلا به فلان كاسب به نرخ معينى داده مىشود و به او گفته مىشود كه به اين قيمت به طور خرده‌فروشى به دست مصرف‌كننده و خريدار بدهد حال در صورت تخلف از اين مطالب و عمل نكردن به آن چه صورتى به خود مىگيرد آيا حرام است ؟ مسألهء دوم اينكه : همان اجناسى كه هر كسى مىداند و آگاهى كامل دارد كه مال تعاونى است ولى ما مىبينيم در بازار تهران و يا اصفهان و يا شيراز به طور عمده و زياد در دست اين و آن پيدا مىشود و به فروش مىرسانند حال من و امثال من كه مىرويم اين اجناس را از آنها مىخريم و به بازار مىآوريم و با قيمت گرانتر به دست مصرف‌كننده مىرسد لطفا در اين زمينه نظر خود را بيان فرماييد تا اگر اشكالى در معامله هست هم خود ما متوجه باشيم و هم ديگران را متوجه كنيم ؟\r\n\r\nج\r\n- مخالفت مقررات دولت اسلامى جايز نيست ولى اگر نمىداند جنسى كه در بازار به فروش مىرسد از چه طريقى تهيّه شده خريدوفروش آن اشكال ندارد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nس 146\r\n- آيا كسى كه لوازم منزل را در مدت طولانى و روى نوبت به وسيله شورا يا تعاونىها خريدارى كرده است مىتواند به قيمت دو برابر يا بيشتر بفروشد يا خير يا اينكه جنسى را از قبل خريدارى كرده و از آن استفاده نموده و كسى آن را به دو برابر يا سه برابر خريدارى مىكند آيا پول اضافه اشكال دارد ؟\r\n\r\nج\r\n- اگر خلاف مقررات دولت اسلامى باشد جايز نيست در غير اين صورت فروش مانع ندارد .\r\n\r\nس 147\r\n- افرادى با مراجعه به كميته امور صنفى و شوراهاى مساجد و از طريق نهادها ما يحتاج عمومى از قبيل بخارى ، يخچال و غيره و همچنين افرادى كه سيگارى نمىباشند سهميه سيگار خود را دريافت و در بازار آزاد به قيمت گزاف به فروش مىرسانند و بدين وسيله باعث تورّم و بالا رفتن قيمتها مىشوند استدعا مىشود حكم شرعى را ابلاغ فرماييد ؟\r\n\r\nج\r\n- هر گونه عمل كه بر خلاف مقرّرات دولت اسلامى يا موجب فساد در جامعه باشد جايز نيست .\r\n\r\nس 148\r\n- 1 - كارمندان دولت در مواردى از مزايائى برخوردار هستند . مانند داشتن دفترچه تعاونى و دفترچه خدمات درمانى و استفاده از بليط هواپيما ، آيا مىتوانند حق خود را به دوستان يا نزديكترين ارحام خود واگذار نمايند ؟\r\n2 - اگر شخصى نياز به اجناس جيره‌بندى شده ندارد ، آيا مىتواند حق خود را به ديگرى واگذار نمايد ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nج\r\n- هر عمل كه بر خلاف مقررات دولت اسلامى باشد جايز نيست .\r\n\r\nس 149\r\n- استفاده از بليطهايى كه دولت با قيمت ارزان در اختيار كاركنان خود قرار مىدهد براى افراد فاميل و يا آشنايان جايز است يا خير ؟\r\n\r\nج\r\n- اگر مخصوص استفادهء كاركنان باشد براى ديگران جايز نيست .\r\n\r\nس 150\r\n- بعضى از افراد با داشتن لوازم خانگى و يا نداشتن ، از بسيج اقتصادى جنس را دريافت و پس از آن در بازار آزاد با سود بسيار به فروش مىرسانند سودى كه از اين بابت عايد افراد مىشود چه حكمى دارد لطفا بيان فرمائيد ؟\r\n\r\nج\r\n- تخلف از مقررات دولت اسلامى جايز نيست .\r\n\r\nس 151\r\n- شخصى قبلا احتياج به تلفن داشته لذا از مخابرات فيش تلفن خريدارى كرده و بعد از مدتى احتياجش بر طرف شده آيا مىتواند آن فيش را به قيمت آزاد بفروشد يا خير ؟\r\n\r\nج\r\n- تابع مقررات ادارهء مخابرات است .\r\n\r\nس 152\r\n- تلويزيون رنگى از طريق ستاد توزيع عادلانه كالا كه در اختيار شوراهاى محل مىگذارند كه به افراد نيازمند بدهند و در صورتى كه شورا بخواهد به خاطر تفاوت ارزش زيادى كه اين تلويزيون دارد مبلغى جهت بناهاى خيريه\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاز قبيل حمام يا مسجد و غيره از شخص متقاضى ( كسى كه تلويزيون را به او مىدهند ) بگيرد يا اينكه خود طرف به اين خاطر داوطلب شود مبلغى به حساب همان بناهاى خيريه واريز كند چه صورتى دارد ؟\r\n\r\nج\r\n- به هر نحو مقررات دولت اسلامى است بايد عمل شود و اضافه بر آن حق ندارند بگيرند .\r\n\r\nس 153\r\n- آيا از سهم ارزاق تعيين شده براى مردم مىتوان در جهات خيريه برداشت نمود ؟\r\n\r\nج\r\n- استفاده در غير جهت تعيين شده جايز نيست .\r\n\r\nس 154\r\n- اشخاصى كه كشاورز نيستند ، ولى به نام كشاورز از مسئولين امور تراكتور را به قيمت ارزانى مىخرند كه در بازار به قيمت گرانتر بفروشند ، آيا لازم است آنها را به مسئولين معرفى كرد يا خير ؟\r\n\r\nج\r\n- اگر عمل آنها خلاف مقررات است اطلاع داده شود .\r\n\r\nس 155\r\n- اين جانب يكى از اعضاى ارگان دولتى هستم . پس از مدتى خدمت ، يك دستگاه موتورسيكلت درازاى دريافت وجه براى رفت و آمد به من دادند ، اما چون محل خدمتم در شهرى و محل خانواده‌ام در شهر ديگر است نياز به اتومبيل دارم كه بتوانم اين مسير را بروم آيا مىتوانم اين موتورسيكلت را بفروشم ( به قيمت بازار آزاد ) با توجه به اينكه ارگان مذكور در مورد اين مطلب ضابطه‌اى ندارد ؟\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nج\r\n- اگر موتور ، به شما تمليك شده و خلاف مقررات دولت اسلامى نباشد فروش مانع ندارد .\r\n\r\nس 156\r\n- صنف قماش‌فروش شهر دامغان با سرمايه اختصاصى خود اقدام به شركت تعاونى توزيع قماش و من جمله پتو كرده است كه از توليدكننده خريدارى و به هر خانوادهء دامغانى اعم از فقير و غنى يك تخته پتو با قيمت ثابت به فروش مىرساند حال چنانچه افرادى ، همين پتو را كه سهميه خودشان است با قيمت بيشترى خريدوفروش نمايند آيا شرعا اشكال دارد يا خير ؟\r\n\r\nج\r\n- اگر در موقع فروش شرط نفروختن به غير نكرده باشند و خلاف مقررات دولت اسلامى نباشد اشكال ندارد .\r\n\r\nس 157\r\n- كسانى كه سيگار را بدون آنكه اعتياد داشته باشند بطرق مختلف ( جهت ميهمان ، اقوام و . . . ) اخذ و در بازار سياه به فروش مىرسانند آيا عملشان مخالف شرع اطهر است يا خير ؟\r\n\r\nج\r\n- چنانچه خلاف مقررات دولت اسلامى باشد جايز نيست .\r\n\r\nس 158\r\n- اگر مدير كارخانه جنسى را به كارگر كارخانه بفروشد مشروط بر اينكه اين جنس را خود كارگر استفاده كند و نبايد به شخص ثالثى بفروشد ، اما كارگر جنس را به دو برابر قيمت در بازار بفروشد و خلاف تعهدى كه داده است عمل كند و مدير كارخانه هم بداند كه او خلاف عمل\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمىكند ولى در عين حال به او جنس بفروشد آيا حرام است ؟\r\n\r\nج\r\n- حكم همان است كه در جواب سؤال اول « 1 » ذكر شد .\r\n\r\nس 159\r\n- اين جانب يك دستگاه تلويزيون رنگى و يك دستگاه - موتورسيكلت را به ترتيب به قيمتهاى 000 / 120 و 000 / 80 ريال خريدارى نموده‌ام و فردى مايل است با رضايت كامل و اصرار زياد آن دو را به قيمت سه برابر خريدارى نمايد آيا به لحاظ شرعى اجازه دارم بفروشم يا خير ؟\r\n\r\nج\r\n- مانع ندارد ولى اگر دولت مقرراتى دارد بايد مراعات شود .\r\n\r\n14 - معاملات ارز\r\n\r\nس 160\r\n- اشخاصى گذرنامه افراد ديگر را براى گرفتن ارز مىگيرند و قصد سفر ندارند بعد آن را مىفروشند و استفاده مىكنند آيا اين پول حلال است يا حرام ؟\r\n\r\nج\r\n- اين عمل نبايد انجام داده شود .\r\n\r\n\r\n","description":"","footnote":"\r\n( 1 ) ج - شرط در ضمن عقد لازم الوفا است ولى در صورت مخالفت اگر چه مشروط له خيار تخلف شرط دارد ليكن معامله‌اى كه مخالف با شرط انجام شده محكوم به صحت است .\r\n","page_name":" 58 ","page_number":58},
  {"content":"\r\n\r\n\r\nس 161\r\n- خريدن پول خارجى از افرادى كه وارد ايران مىشوند با توجه به وضعيت فعلى جمهورى اسلامى چطور است ؟\r\n\r\nج\r\n- هر گونه معاملات ارز و صرف بايد با مقررات دولت اسلامى باشد .\r\n\r\nس 162\r\n- عده‌اى از ايرانيان يا غير ايرانيانى كه در خارج كشور هستند اما خانواده يا شغلشان در ايران است آيا مىتوانند پول ايرانى در ايران پرداخت كنند و در خارج از ايران بگيرند ؟\r\n\r\nج\r\n- حكم مسأله قبل را دارد .\r\n\r\nس 163\r\n- من جوانى هستم كه در كويت مشغول به كار هستم و يكى از مقلدين شما مىباشم و مىخواهم بدانم آيا صرف بازار آزاد در حال حاضر از نظر شرعى مجاز مىباشد يا نه ؟ لازم به تذكر است كه صرف در بازار آزاد ده دينار كويتى هزار تومان ايرانى است ؟\r\n\r\nج\r\n- معاملات صرف بايد تابع مقررات دولت اسلامى باشد .\r\n\r\nس 164\r\n- آيا عوض كردن پول كشورى غير از پول جمهورى اسلامى ايران مثل روپيه در بازار سياه با پول جمهورى اسلامى ايران جايز است يا خير ؟\r\n\r\nج\r\n- بايد طبق مقررات عمل شود و تخلّف جايز نيست .\r\n\r\nس 165\r\n- شخصى مقدارى پول ( به صورت ارز ) در خارج كشور دارد\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nكه به ازاى آن ارز ، پول و يا جنسى خارج نكرده است آيا مىتواند آن ارز را با منزلى در داخل ايران معامله كند ؟\r\n\r\nج\r\n- اشكال ندارد مگر آنكه مخالف مقررات دولت اسلامى باشد .\r\n\r\nس 166\r\n- نظر مبارك را در حكم شغل صرّافى و خريدوفروش پولهاى اجنبى بيان فرماييد ؟\r\n\r\nج\r\n- دائر مدار مقررات دولت اسلامى است و چنانچه ربا باشد در هر صورت حرام است .\r\n\r\nس 167\r\n- كنت مقلدا لاحد المراجع و هذا المرجع يجوز تصريف الدينار العراقى بالتومان الايرانى فى السوق السوداء ، فعند ما عبرت الحدود العراقيه الايرانيه مهاجرا فى سبيل اللّه الى ايران الاسلام كان فى جعبتى دنانير عراقيه فصرفتها بالتومان ، و من ثم عدلت فعلا بالتقليد لسماحتكم فما ذا افعل حينئذ ؟ و ما ذا سيكون حكم الدنانير التى صرفتها سابقا ؟\r\n\r\nج\r\n- بالنسبة لما مضى لا شيء عليك ما لم يكن عليه تعقيب من قبل الدولة الاسلاميه و بالنسبة لما بقى يجب العمل على وفق قرارات الدولة الاسلامية .\r\n\r\nس 168\r\n- شركتهاى هواپيمائى براى نگهدارى و رواج بازار بليطفروشى خود مبلغى اضافه بر قيمت اصلى بليط و حقّ قانونى به آژانسهاى مسافرتى يا آنها بشركت مىپردازند ، و احتمال دارد مبلغى از آن به مسافر يا صاحب كالا داده شود كه البتّه بدين وسيله ارز هم خارج خواهد شد ، آيا پرداخت اضافه بر قيمت\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبليط از نظر قانون اسلام چه صورت دارد ؟\r\n\r\nج\r\n- چنانچه با مقررات دولت اسلامى مخالفت نداشته باشد اشكال ندارد .\r\n\r\nس 169\r\n- كسانى كه از خارج كشور پول وارد كشور مىكنند به طريق خلاف مقررات و موازين جمهورى اسلامى ، آيا آنها مالك پول خود هستند يا نه ؟ يا اينكه فقط كار حرام انجام داده‌اند ؟\r\n\r\nج\r\n- لازم است طبق مقررات دولت اسلامى عمل كنند .\r\n\r\nس 170\r\n- براى تعويض پول چنانچه به صرافها و دلالها مراجعه كنيم مبالغى بيش از بانك دريافت مىداريم فرضا به جاى هر دلار به 700 و إن براى هر دلار 745 و إن مىگيريم در اين مورد چگونه است و آيا مجاز به دريافت پول از صرافها و تعويض هستيم يا بايد با بانك معامله كنيم ؟\r\n\r\nج\r\n- در اين جهت بايد مراعات مقررات دولت اسلامى بشود .\r\n\r\n15 - گران‌فروشى\r\n\r\nس 171\r\n- شخصى سه هزار راديوى كوچك دارد و تعداد دو هزار آن را به خاطر نياز جبهه ، به جبهه مىفرستد و ما بقى را با قيمت گران‌تر به طورى كه پول آن دو هزار راديويى كه به جبهه داده در آيد به مردم مىفروشد آيا اين پول حلال است يا حرام ؟ و اين كار جايز است يا نه ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nج\r\n- اگر گرانى قيمت به حد اجحاف نرسد و مقررات دولت اسلامى را مراعات نمايد اشكال ندارد .\r\n\r\nس 172\r\n- اصولا كسى كه كاسبى مىكند چه مبلغى از جنس را بايد سود ببرد كه مالش حرام نشود ؟\r\n\r\nج\r\n- اگر مقرراتى از طرف دولت اسلامى هست بايد مراعات شود و در هر صورت اجحاف و گران‌فروشى موجب حرام شدن مال نيست .\r\n\r\n16 - خريدوفروش پرنده\r\n\r\nس 173\r\n- پرنده‌فروشى ( قنارى ) از نظر شرعى چگونه است ؟ ضمنا اگر به عنوان كمك خرج ( كسب جنبى و موقّتى ) استفاده شود از نظر شرعى اشكال دارد ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nاحكام معاملات\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاحكام معاملات\r\n\r\nخريدوفروش\r\n\r\nس 1\r\n- اين جانب قبل از تصويب قانون جديد خريد مسكن ، آپارتمانى را قولنامه نمودم و نقدا بيشتر از 80 درصد قيمت كل آن را طبق مفاد قولنامه به مالك پرداختم و فقط حدود 20 درصد بقيّه به عنوان وثيقه باقى ماند كه پس از آزادى انجام معاملات مسكن به مالك بپردازم . البته در قولنامه اين مطلب هم ذكر شده كه هر يك از طرفين از انجام معامله خوددارى نمايد و يا روزى كه معاملات در محضر آزاد اعلان شود امتناع نمايد علاوه بر مبلغ 80 درصد نقدى ، مبلغ پنجاه هزار تومان نيز به عنوان جريمه پرداخت نمايد . امّا حال كه بيشتر از يك سال از قولنامه گذشته و با توافق قبلى در آپارتمان هم سكونت نموده‌ايم و كاملا هم راضى هستيم كه معامله قطعى شود و اقدامات مستمرّ هم انجام دادم تا مدارك تكميل شد و بنياد مسكن چندى قبل مجوّز خريد را براى اين جانب فرستاد و من هم بلافاصله به بانك اطلاع دادم ولى ايشان اظهار مىدارد :\r\n1 - يا معامله را كأن لم يكن تلقّى كنيد كه در اين صورت پنجاه هزار تومان اضافى را هم مىپردازم ( علاوه بر پولى كه قبلا گرفته ، طبق مفاد قولنامه ) .\r\n2 - يا اينكه اگر مىخواهيد در محضر حاضر شوم علاوه بر توافقهاى قبلى مبلغ پنجاه هزار تومان هم اضافى تو بايد به من بدهى . و دليلش را هم اينطور مىداند كه از روزى كه محضر آزاد شده شرط انجام معامله بوده نه اينكه صدور\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمجوّز . ( در حالى كه طبق قوانين جمهورى اسلامى تا مجوّز نباشد ، دفاتر اسناد رسمى اصلا اقدامى نخواهند كرد و اين امر را خود مالك هم مىداند ) .\r\nآيا ادعاى مالك صحيح است يا خير ؟ و آيا صدور مجوّز خريد مسكن ملاك است يا تنها به گفتهء او آزاد شدن محضرها ملاك مىباشد ؟\r\n\r\nج\r\n- اگر معامله شرعى و نقل ملك انجام گرفته فقط انتقال سند در محضر باقيمانده ، فروشنده حقّ مطالبهء مبلغ اضافى ندارد و با دريافت مجوّز انتقال سند بايد طبق شرط حاضر شود براى نقل سند به مشترى .\r\n\r\nس 2\r\n- شخصى ملكى را به مبلغ پانصد هزار تومان خريدارى كرد و مبلغ دويست هزار تومان بيعانه به فروشنده پرداخت كرد و فروشنده هم تعهّد كرد كه پس از اتمام بنا و دريافت پايان كار از شهردارى ، ملك را به خريدار تحويل دهد و بقيّهء مبلغ را در محضر دريافت نمايد . دو سال بعد ملك مزبور آماده و به خريدار تحويل شده ولى خريدار هنوز نتوانسته مجوّز خريد از وزارت مسكن دريافت كند و معامله را در محضر انجام داده و ملك را از مالك به خود منتقل سازد مالك مدعى است « [ و به من مىگويد : 
  ] چون ملك در گرو بانك است و در اين مدت بابت كارمزد و جريمه پرداخت و دارائى ماليات بر اجاره گرفته و در اين مدت دو سال قيمتها ترقى نموده ، بنابراين با پرداخت دويست هزار تومان دو پنجم ملك را مالك هستى يا به قيمت روز دو پنجم ملك خود را خريدارم ، يا سه پنجم آن را بايد به قيمت روز بخرى ! »\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاز حضرت امام تقاضا مىشود بفرمايند از نظر شرعى چه بايد بكنم ؟\r\n\r\nج\r\n- اگر معامله به نحو صحيح انجام گرفته ، تمام ملك متعلّق به خريدار است و مخارج مزبوره بر عهدهء كسى است كه مقرّرات دولت اسلامى بر عهدهء او قرار داده است .\r\n\r\nس 3\r\n- شخصى خانه‌اش را به ديگرى فروخته و صيغهء عقد را بايع و مشترى جارى ساخته‌اند ولى نه خانه تحويل گرديده و نه دينارى پول دريافت شده و نه تاريخ تحويل و تحوّل معيّن شده ، بلكه به عرف واگذار شده است . بعد از آن ، بايع و مشترى توافق مىكنند كه در روز معيّنى در دفتر خانه حضور به هم رسانده علاوه بر ثبت معامله ، موضوع تحويل خانه هم روشن گردد . ولى به علّتى قهرى در آن روز ، مقدور هيچ يك از طرفين معامله نبود . و بعدا بايع مدت مديدى از حضور معذور بوده است مشترى هم در اثر طول مدت ، معامله را فسخ مىكند و در اين مدت قيمت خانه تنزّل مىنمايد و بايع خانه را با بهاى كمترى به ديگرى مىفروشد . آيا مشترى ضامن تنزل قيمت خانه هست يا خير ؟ اگر مشترى وجهى را على الحساب به بايع پرداخته باشد حق مطالبهء وجه را دارد يا خير ؟\r\n\r\nج\r\n- اگر خيار براى مشترى ثابت بوده ، مىتواند عقد را فسخ كند و وجه پرداختى را مطالبه نمايد و تنزل قيمت را ضامن نيست .\r\n\r\nس 4\r\n- به عرض مىرساند معاملات زيادى در بازارها به وسيلهء تجّار صورت مىگيرد كه گاهى بدون ديدن جنسى و حتى نقل و انتقال آن ، با\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nتلفن انجام مىگيرد و در اين گونه معاملات ميليونها ريال سود مىبرند آيا با دادن خمس اين گونه سودهاى كلان اين پولها براى آنان حلال مىباشد ؟\r\n\r\nج\r\n- هر معامله‌اى كه طبق موازين شرعى انجام گرفته باشد سود حاصل از آن با دادن خمس در زائد بر مؤونه سال حلال است ولى نبايد مخالف مقررات دولت اسلامى باشد .\r\n\r\nس 5\r\n- شخصى املاكى را آباء و اجدادا متصرف بوده كه زارعين يا رعايا روى آن مزرعه كشت و زرع مىنمودند و بهرهء مالكانه مىدادند مالك متصرف قسمتى از مزرعه مزبور را به شخصى فروخته و خريدار متصرف گرديد . اصلاحات ارضى زمين مورد معامله را به عنوان ملك خريدار تأييد نمود ، رعايا زراعت روى زمين مورد معامله را ترك نمودند و روى زمينهاى ديگرى كه متعلّق به همان مالك بود و اصلاحات ارضى به آنها واگذار نموده به كشت اشتغال نموده و مىنمايند و خريدار پس از خريد و تصرف شخصا روى زمين خريدارى خود زراعت نموده و مىنمايد . استدعا دارد بفرماييد از نظر قانون شرع مقدس معاملهء مزبور براى خريدار اشكال شرعى دارد يا خير ؟\r\n\r\nج\r\n- در فرض مزبور خريدار مالك است .\r\n\r\nس 6\r\n- شخصى در كمال صحت و سلامت خانه‌اى را فروخت و آن را تحويل خريدار داد كه پول آن را نقد و دوماهه ، سه‌ماهه ، دريافت دارد .\r\nو مبلغ نقد را هنگام تحويل خانه دريافت كرد ما بقى را هم قرار شد در تاريخ ذكر شده دريافت دارد اما پس از چند روز از گذشت قولنامه و تحويل خانه ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمرحوم شد ، حال از نظر شرع اسلام ملك مال كيست و پولى كه فروشنده طلبكار بود به چه كسى تعلق دارد ؟\r\n\r\nج\r\n- اگر در وقت قولنامه معامله تمام شده خانه ملك خريدار است و بايد سند آن را به او تحويل دهند و بقيه پول را خريدار به ورثه فروشنده بپردازد و در مفروض سؤال معامله تمام است .\r\n\r\nس 7\r\n- زيدى با عمرو معامله عمارت كرده‌اند و زيد مبلغ دو هزار تومان وجه به عنوان بيعانه دريافت كرده است باقى ثمنش بدون تعيين وقت باقى مانده آيا معامله در اين صورت صحيح است يا نه ؟\r\n\r\nج\r\n- اگر معامله تمام شده صحيح است ولى مجرد قول و قرار بدون تمام شدن معامله ( يا به عقد و يا به معاطات ) اثر ندارد .\r\n\r\nس 8\r\n- شخصى ملكى را به موجب نوشته عادى به نام خود خريدارى مىنمايد ولى قصد دارد هنگام تنظيم سند رسمى ، به نام خود و همسرش ثبت شود اما موقع انجام معامله اين معنى را از فروشنده مكتوم داشته و بعدا اظهار كرده آيا فروشنده حق امتناع از تنظيم سند رسمى به نام شخص خريدار و همسرش دارد يا خير ؟\r\n\r\nج\r\n- فروشنده حق امتناع ندارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nس 9\r\n- ملكى چندى پيش با حضور شاهدانى قيمت‌گذارى شده و مقدار ثلث قيمت آن به طور نقد به فروشنده داده شده ولى خريدار بقيه قيمت ملك را نداشته كه بدهد و فروشنده هم چند بار مطالبه پول خود را نموده تا اينكه خريدار پول را آماده كرده و خواسته بدهد كه فروشنده اظهار مىدارد كه ملك بايد به قيمت روز قيمت گردد سپس پول آن را بدهى . بفرماييد كه آيا حق با فروشنده مىباشد يا با خريدار ؟\r\n\r\nج\r\n- اگر معامله شرعى انجام شده و خريدوفروش تمام شده فروشنده فقط حق دارد باقيماندهء پول را مطالبه كند ولى اگر صرف مواعدهء خريدوفروش حاصل شده بدون اينكه معامله انجام شده باشد اختيار ملك با فروشنده است ، به هر كس و به هر قيمت بخواهد مىتواند بفروشد .\r\n\r\nس 10\r\n- من حدود يك سال پيش منزلى را از شخصى به صورت قولنامه خريدارى نمودم و مبلغى به عنوان بيعانه پرداخت نمودم و پس از مدتى منزل قبلى خود را فروخته و پول آن را به صاحب خانه خريدارى كرده دادم و منزل كه دو طبقه بود يك طبقه آن را تصرف كردم و بعد از مدتى مبالغى ديگر از فروش ماشين و مغازه خود به صاحب منزل دادم كه تا كنون 3 / 2 مبلغ مورد توافق را پرداخته‌ام و چون ملك مورد بحث داراى خلاف شهردارى بود و رفع اين خلاف به عهده صاحب ملك بود تا پايان كار بگيرد كه حدود سه ماه پيش پايان كار گرفت و اكنون به بهانهء گران شدن ملك از آمدن به محضر و انتقال سند رسمى به نام اين جانب خوددارى مىنمايد آيا ايشان شرعا حق\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nچنين كارى را دارد يا نه ؟\r\n\r\nج\r\n- با فرض اينكه معامله تمام شده فروشنده بايد منزل را تحويل دهد و تصرف او در خانه جايز نيست .\r\n\r\nس 11\r\n- شخصى دو قطعه زمين از شخص ديگرى خريدارى مىنمايد خريدار ، مورد معامله را تصرف و كشت و زرع مىنمايد پس از برداشت يك يا دو محصول از زمين مورد معامله بوسيلهء خريدار فروشنده ادعا مىنمايد چون تمام وجه به وى نرسيده خريدار مطابق وجه پرداخت شده ، حق زمين دارد ، در صورتى كه خريدار مدعى است تمام وجه را پرداخت نموده است و اينك كه قيمت زمين دو برابر گشته اين ادعا را مىكند ، در صورت انبات ادعاى فروشنده آيا فروشنده حق مطالبه تتمه وجه مورد ادعاى خود را دارد يا اصل زمين را ، مستدعى است بيان فرماييد ؟\r\n\r\nج\r\n- اگر معامله تمام شده فروشنده حقى بر زمين ندارد و اگر نزاعى در بين است به محاكم صالحه مراجعه نمايند .\r\n\r\nس 12\r\n- شخصى خانه‌اى را به مبلغ معينى فروخته و مقدارى از پول آن را دريافت داشته سپس متوجه شده كه فروشنده مالك 4 / 1 آن بوده و بقيه ملك ، مال كسى است كه ورثه ندارد ، نتيجتا در دست دولت جمهورى اسلامى است و كارشناسان قيمت آن بقيه را هم چهار صد هزار تومان زده‌اند و دولت جمهورى اسلامى اين مبلغ را از خريدار دريافت داشته و اجازه تصرف به خريدار داده است كه تمام ملك مال خريدار گردد حال بفرماييد كه تصرف در اين ملك شرعا جايز است يا خير ؟\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nج\r\n- در فرض مرقوم مجازيد در تصرفات .\r\n\r\nس 13\r\n- خواهشمند است به سؤالات ذيل پاسخ بفرماييد :\r\n1 - معاملات املاك قطعى كه از سى سال قبل تا كنون انجام شده چه صورتى دارد ؛ چون عده‌اى از فروشندگان معتقدند كه اين معاملات در زمان رژيم منفور پهلوى انجام شده ؟\r\n2 - معاملات بيع شرطى ملك يا منزل كه زمان بيع آن منقضى شده و با اخطار مكرر طلبكار ، بدهكار از پرداخت آن امتناع ورزيده تا اينكه طلبكار با تحمّل خسارات [ طبق 
  ] قانون جارى مملكت به خود انتقال داده است نظريه شما چيست ؟\r\n3 - معاملاتى از سى سال قبل به اين صورت بين خريدار و فروشنده انجام مىشد : شخص فروشنده ( زارع ) مبلغى حدود ده هزار تومان براى ترويج امورات زراعت مىگرفته و به رضا و ميل خودش قرارداد مىكرده كه در زمان تحويل گندم يا پنبه براى هر ده هزار ريال كه گرفته در هر تنى يك هزار ريال تخفيف بدهد ، و دليل رضايت طرفين امضاى ذيل قرارداد بوده در اين مورد نظريه چيست ؟\r\n4 - شخصى مبلغ ده هزار تومان به عنوان قرض الحسنه به ديگرى قرض مىدهد براى مدّت شش ماه و قرض‌گيرنده در قبال احسان قرض دهنده مقدارى گندم يا جنس ديگرى كمتر از نرخ روز به قرض دهنده مىفروشد حكمش چگونه است ؟\r\n5 - معاملات سلف اجناس گندم و پنبه و غيره كه به نرخ روز انجام گرفته صحيح است يا خير ؟\r\n\r\nج\r\n1 - معامله‌اى كه با رعايت موازين شرعيه واقع شده صحيح است و\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاختصاص به زمان خاص ندارد .\r\n2 - اگر بيع شرط فرار از ربا نباشد صحيح است و بعد از انقضاء مدت و عدم فسخ فروشنده لازم مىشود ولى اگر وسيله رباخوارى باشد در حكم ربا و باطل است .\r\n3 - با فرض اينكه زارع پول مىگيرد و شرط مىكند كه در وقت به دست آمدن گندم ارزانتر از قيمت بفروشد شرط باطل است .\r\n4 - اگر شرط نشده و قرض مبنى بر آن نبوده مانع ندارد .\r\n5 - معاملهء سلف صحيح است ولى هر نحو معامله كه وسيله رباخوارى است باطل است .\r\n\r\nس 14\r\n- شخصى يك دوربين عكّاسى را زمانى كه ارزان بوده خريده است به چهار صد تومان . بعد از مدتى كه با دوربين عكس مىگيرد ، خراب مىشود آن را درست مىكند و دويست تومان كمتر از قيمت روز - كه هزار و نهصد تومان است - مىفروشد : اين پول اضافى - كه هزار و سيصد تومان است - حلال است يا نه ؟ ( بعد از عكس گرفتن و درست كردن آن بعد از خرابى ) .\r\n\r\nج\r\n- مانع ندارد و حلال است ولى اگر عيب محسوب شود يا غبنى در كار باشد كه مشترى آنها را نداند بعد از فهميدن آن ، خيار فسخ پيدا مىكند .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nس 15\r\n- شخصى چند قطعه زمين به مساحت معين كه در اسناد ذكر شده از سه سال قبل تا يك سال و نيم پيش به اشخاصى در داخل شهر ساوه فروخته و خريدارها خانه و مسكن ساخته و ساكن هستند و داراى آب و برق هم هستند و اسقاط همه خيارات ، خصوصا خيار غبن از طرفين شده آيا بعد از گذشت مدت مزبوره خريدارها حق مراجعه به فروشنده و فسخ و اقاله معامله و مطالبه وجه را دارند يا خير ؟\r\n\r\nج\r\n- در فرض مذكور بدون رضايت طرفين معامله فسخ نمىشود .\r\n\r\nس 16\r\n- شخصى در جمهورى اسلامى ايران در زمانى كه ارائهء مجوّز خريد براى مسكن ضرورى نبوده است ملكى را خريده و تصرّف هم كرده است ، آيا در اين زمان كه براى تنظيم سند رسمى ارائهء مجوّز لازم است ، اين امر لا حق مىتواند مفسد بيع سابق و مانع تنظيم سند رسمى باشد يا خير ؟\r\n\r\nج\r\n- بعد از تحقّق معامله بايد بر طبق آن عمل شود و اشكال تنظيم سند موجب بطلان معامله نيست .\r\n\r\nس 17\r\n- خانهء خود را به شخصى قولنامه كرديم ايشان در حضور بنگاه معاملاتى ادّعا داشتند مجوّز براى خريد خانه دارند كه بعدا معلوم شد صحت ندارد ، براى اينكه كار قانونى پيش برود و هيچ نوع حق‌كشى به طرفين نشود به ايشان مهلت داديم ( به مدت سه ماه ) تا مجوّز خريد خانه تهيه نمايد ، ولى باز موفق\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه دريافت مجوّز نشد و ما هم به همين جهت از فروش خانه منصرف شديم ولى ايشان با تهديد و ارعاب مىخواهد اين خانه را از ما بگيرد از شما خواهشم اين است كه بفرمائيد آيا شرعا و قانونا ايشان مىتوانند اين خانه را به زور از ما بخرند ؟ ضمنا بيعانه آن شخص كه نزد بنده است چطور مىشود ؟ حلال است يا حرام ؟\r\n\r\nج\r\n- اگر معاملهء خانه تمام شده و شرط خيار در كار نبوده معامله لازم است ولى اگر مجرد قولنامه و وعدهء معامله بوده خريدوفروش انجام نشده و صاحب خانه ملزم به فروش و تحويل خانه نيست .\r\n\r\nس 18\r\n- آيا قراردادهاى عادى با وجود شهود طرفين ، خلاف است و قرارداد صحيح حتما بايد رسمى و محضرى باشد يا خير ؟\r\n\r\nج\r\n- قرارداد اگر به طور صحيح واقع شود نافذ است هر چند محضرى نباشد ولى در مورد خلاف و نزاع بايد به محكمهء شرعيّه مراجعه شود .\r\n\r\nس 19\r\n- در بازار برنج‌فروشها برنجى كه از كشاورزان خريدارى مىشود در گونيهاى كنفى كه وزن اصلى آن حد اكثر و حد اقل آن از يك كيلو الى يك كيلو دويست گرم ، و گونيهاى پلاستيكى هم وزن اصلى آن دويست گرم الى دويست و پنجاه گرم مىباشد ؛ اما خريدارها - اعمّ از مصرف‌كننده و يا خريدار حمل‌كننده - گونيهاى اوّلى را يك كيلو و پانصد گرم ، و گونيهاى دومى را\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپانصد گرم حساب مىكنند ، وقتى از خريدارها سؤال مىشود كه اين دويست يا سيصد گرم اضافى را چرا حساب نمىكنيد مىگويند : عرف بازار همين است ! خواهشمند است صحّت و يا بطلان معامله را مرقوم فرمائيد .\r\n\r\nج\r\n- با فرض اينكه وزن معلوم است و عرف بازار بر همان است صحيح است .\r\n\r\nس 20\r\n- مغازه‌اى مدت 20 سال در اجاره اين جانب بوده است يك سال قبل صاحب مغازه به اين جانب رجوع كرده كه ملك آن را بخرم پس از قيمت كارشناس ، قولنامه گرديد و كارهاى ادارى آن را انجام داده‌ام و سند در محضر نوشته شده است اين شخص رفته به شخص ديگرى فروخته است . نظر شرعى راجع به اين معامله چيست ؟\r\n\r\nج\r\n- اگر معامله تمام شده حق نداشته به ديگرى بفروشد و فروش دوّم صحيح نيست .\r\n\r\nس 21\r\n- خريدوفروش حيوانات زنده به صورت كيلوئى چه صورت دارد ؟\r\n\r\nج\r\n- اگر متعارف باشد مانع ندارد .\r\n\r\nس 22\r\n- خريدوفروش زمين مشاعى چه صورت دارد ؟\r\n\r\nج\r\n- اشكال ندارد .\r\n\r\nس 23\r\n- در يكى از روستاهاى يزد از زمان طاغوت تا به حال زمينهاى اطراف آن روستا را فروخته و پول آن را خرج قنات ده مىكنند در صورتى كه نيمى از اهالى مالك نيستند و خود ده نيز خرجهاى ديگرى دارد كه\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nلازم‌تر از قنات مىباشد از جمله حمام روستا مىباشد كه وقف است و هر موقع خراب شود از همان پول گرفته و خرج آن مىكنند لذا از جناب عالى تقاضا مىشود بفرماييد كه : آيا مىتوانند پول زمينهاى فروخته شده اطراف ده را خرج قنات كنند يا بايد خرج خود ده و حمام شود ؟\r\n\r\nج\r\n- خريدوفروش زمين موات يا حريم روستا جايز نيست .\r\n\r\nبيع معاطاتى\r\n\r\nس 24\r\n- معاملاتى كه در بنگاه ، طرفين حاضر مىشوند و بعد از مقاولات بدون اينكه عقدى را انشا بكنند مشترى مبلغى به عنوان بيعانه به بايع مىدهد تا در روز معينى كه در محضر حاضر شدند و رسما مبيع را منتقل كرد بقيه ثمن را بدهد . بفرماييد اولا اينكه اين گونه قراردادها بيع معاطاتى است يا خير ؟ و بر فرض بيع معاطاتى بودن با اعطاى بعضى از ثمن آيا تمام بيع صحيح است يا اينكه آنچه در مقابل بعضى از ثمن است صحيح و بقيه باطل است ؟ و اگر در مقابل بعضى از ثمن چك بدهد كه مثلا چند روز بعد نقد خواهد شد كافى است يا بايد خود ثمن يا بعضى از ثمن باشد ؟\r\n\r\nج\r\n- اگر بدون قصد معاوضه اعطاء بعض ثمن شده معاطاة واقع نشده و صحيح نيست و در چك ، محل اشكال است و تحقق معاطات باعطاء بعض ثمن نيز مشكل است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nس 25\r\n- اگر خانه‌اى به ارزش دويست هزار تومان معامله شود و مشترى پنجاه هزار تومان از قيمت خانه را بپردازد آيا فروشنده در صورتى كه همه قيمت خانه را دريافت نداشته باشد مىتواند معامله را فسخ نمايد يا خير ؟\r\n\r\nج\r\n- اگر معامله كرده‌اند بدون يكى از اسباب خيار حق فسخ ندارند و اگر معامله نكرده‌اند وقوع معامله با عطاء بعض ثمن محل اشكال است .\r\n\r\nس 26\r\n- معمول است كه بايع و مشترى مىروند در بنگاه معاملاتى و طبق شرايطى كه در قولنامه ثبت شده قرار مىبندند كه يك مبلغى نقد به بايع داده شود و بعد از مدتى در يكى از محاضر رسمى حاضر شوند تا رسما مبيع را منتقل كنند و چنانچه يكى از متعاملين براى انجام معامله رسمى حاضر نشد مبلغ معينى بدهد آيا اين قول و قرار در بنگاه ، معامله است و لو معاطاة يا خير ؟ و اگر معامله باشد و براى متعاملين هيچ كدام از خيارات نباشد آيا چنين شرطى صحيح است كه اگر يكى از اينها معامله را بهم زد و حاضر نشد در محضر براى انجام رسمى كردن معاملهء فلان مبلغ بدهكار باشد يا خير ؟\r\n\r\nج\r\n- اگر به قصد معامله تمام مبلغ اعطاء و اخذ شده معامله واقع و شرط مذكور نافذ است .\r\nولى اعطاء بعض ثمن در وقوع معامله مشكل است .\r\n\r\nبيع اكراهى\r\n\r\nس 27\r\n- همسر من مالك نيم دانگ از شش دانگ خانهء مسكونى پدرم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمىباشد و فعلا هم مستأجر ديگرى هستيم . پدرم شديدا اصرار دارند كه نيم دانگ همسرم را خريدارى نموده و قيمت آن را به وى بپردازند ولى چون با پول آن حتّى ارزانترين و كوچكترين خانهء قابل استفاده را هم نمىتوان تهيّه نمود ، همسرم موافق نيست .\r\n\r\nس 1\r\n- آيا من كه اختيار همسرم را دارم مىتوانم او را مجبور سازم كه نيم دانگ خانه‌اش را بفروشد و پولش را دريافت دارد تا رضايت پدرم حاصل شود ؟\r\n\r\nج\r\n- حق نداريد و شوهر اختيار همسرش را ندارد و طرفين حقوق متقابله‌اى دارند كه بايد عمل كنند .\r\n\r\nس 2\r\n- آيا اگر همسرم راضى به فروختن نيم دانگ خانه‌اش شد ، پدر همسرم حق دارند به او اجازه ندهند و يا سند آن را كه نزد خودشان است در اختيار وى قرار ندهند ؟\r\n\r\nج\r\n- حق ندارند .\r\n\r\nس 3\r\n- آيا در صورتى كه من مجاز باشم كه همسرم را مجبور به فروختن نيم دانگ خانه‌اش بنمايم پدر همسرم حق دارند سند آن را در اختيار من نگذارند ؟\r\n\r\nج\r\n- شما حق نداريد او را مجبور كنيد .\r\n\r\nبيع فضولى\r\n\r\nس 28\r\n- كسى عمارتش را كه با زوجه‌اش شريك بوده بدون اطلاع وى فروخته ، بعدا هم زن اين معامله را امضاء نكرده آيا اين معامله شرعا چه صورت دارد ؟ و زن نسبت به حق خودش حق فسخ دارد يا نه ؟ ديگر اينكه در اين معامله\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nخود فروشنده با تخمين كارشناس رسمى مغبون شده آيا شرعا حق ادعاى فسخ دارد يا نه ؟\r\n\r\nج\r\n- در فرض مرقوم معامله نسبت به سهم زن فضولى است و موقوف است به اجازهء خود زن و اگر شرعا ثابت است كه فروشنده مغبون شده و علم به غبن نداشته فروشنده حق فسخ معامله را دارد و چنانچه اختلاف و نزاعى هست بايد در محكمه شرعيّه حل شود .\r\n\r\nس 29\r\n- معامله‌اى بر روى زمينى صورت گرفته ، خريدار از فرقهء ضالّهء بهائيه است فروشندگان كه عبارتند از عموها و فرزند بزرگ ، سهم صغير را نيز مورد معامله قرار داده‌اند در صورتى كه قيّم و ولىّ قانونى صغير نيستند از آنجا كه بيع ، عقد لازم است و رضايت طرفين معامله شرط صحّت آن ، اكنون كه صغير كبير شده آيا مىتواند سهم خود را مطالبه نمايد ؟\r\n\r\nج\r\n- مىتواند سهم خود را مطالبه كند .\r\n\r\nس 30\r\n- خانه‌اى است مشترك بين زوجه و مادر و چهار پسر كه از ميّت به ارث برده‌اند ، اين خانه با قولنامه‌هاى متداول مورد معامله قرار گرفته و 63 درصد قيمت تعيين شده از طرف خريدار دريافت گرديده و لكن مادر و يكى از پسران در موقع نوشتن قولنامه غايب بوده و به آن راضى نبوده‌اند ، آيا اين معامله با آن خصوصيّات مذكوره لازم و غير قابل فسخ است ؟ يا اين كه آن دو نفر كه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nغايب بوده و راضى نيستند ، به سهم خود مىتوانند معامله را فسخ نمايند ؟ و آيا اينطور معامله نسبت به سايرين لازم و غير قابل فسخ است يا خير ؟\r\n\r\nج\r\n- معامله در سهام كسانى كه راضى به آن بودند صحيح و لازم است و در سهام كسانى كه راضى نبودند فضولى است و صحّت آن موكول به اجازه است .\r\n\r\nس 31\r\n- هرگاه كسى با عنوانى غير از ولايت ، مثلا وصايت يا وكالت به نام شخص ثالث معاملاتى بنمايد و از شخص ثالث سلب مالكيت كند آيا اين معامله صحيح است يا باطل ؟\r\n\r\nج\r\n- تصرفات معاملى در ملك مشروع غير بدون اجازهء مالك باطل است .\r\n\r\nس 32\r\n- بر حسب وكالت از همسرم و دو نفر همشيرهء ايشان كه حق توكيل دارم به شخصى وكالت داده‌ام قطعات زمينى كه متعلق به آنان بوده به فروش برساند پس از مدتى او در رابطه با 69 قطعه زمين مبلغ ناچيزى صورت فروش فرستاده بعدا متوجه شدم 77 قطعه فروخته و در دفتر اسناد رسمى به خريداران سند داده و وجه آنها را گرفته و از طرف دفترخانه طبق معمول انتقال 77 قطعه در سندهاى مالكيت مربوطه هم ثبت شده است در مورد 8 قطعه مورد اختلاف آنچه دوستانه كتبا و شفاها و نيز به وسيلهء اشخاصى مطالبه نمودم جواب مثبتى نداده ناگزير به وسيلهء اظهارنامه از طريق دادگسترى مطالبه كردم و چون جاى انكار نيست انكار ننموده ولى حاضر به خاتمه عمل خلاف شرع و وجدان خود نيز نگرديده است كه ناچارم از طريق\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمقامات صالحه تعقيب نمايم استدعا دارد بفرماييد : آيا نسبت به ارزش 8 قطعه زمين مذكور همان قيمت ناچيزى كه در مورد 69 قطعه صورت فروش داده بدهكار است يا به قيمتى كه بعدا زمينهاى مجاور و مشابه آنها به فروش رسيده مديون مىباشد ؟\r\n\r\nج\r\n- معامله‌اى كه بدون وكالت انجام شده فضولى است و مالك مىتواند آن را رد كند و در صورت اجازه ، ثمن معامله را حق دارد .\r\n\r\nس 33\r\n- اگر ملك زيدى را از باب فشار و تحكم با نازل‌ترين قيمت و به طور اقساط در مدت معين از مالك گرفته به عمرو واگذار نمايند با گذشت مدت اقساط دينارى بابت اجرت المثل نه به مالك و نه به مقامات صلاحيت‌دار ( مثل ثبت و بانك و محضر ) نرسيده است با اينكه در توضيح المسائل آن امام محترم ضمن شماره 2806 اشاره شده تقاضاى راهنمايى را دارد ؟\r\n\r\nج\r\n- در عقد بيع و اجاره رضايت طرفين معتبر است و بدون رضايت طرفين عقد صحيح نيست و اگر بعد از عقد رضايت حاصل شود عقد صحيح و نافذ مىشود .\r\n\r\nس 34\r\n- اگر قراردادى روى ملك يا جنسى منعقد شود بعد از مدتى معلوم شود كه آن ملك و يا آن جنس مال غير بوده است آيا آن قرارداد باطل مىشود يا نه ؟\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nج\r\n- معامله بر مال غير فضولى و موقوف به اجازه مالك است .\r\n\r\nس 35\r\n- شخصى ملكى داشته و در رژيم طاغوت جهت توسعه دانشگاه اين ملك را بدون رضايت صاحب ملك خواستار گرديدند ، استاندار وقت آن را خريدارى كرده و ملكى كه در آن روز هر مترى صد تومان ارزش داشته به هر مترى سى و پنج ريال حساب كرده‌اند و بدون رضايت صاحب ملك پولها را در بانگ گذاشته و در حالى كه سند مالكيت در دست مالك است دادستان غيابا از طرف مالك سند را امضا كرده است ، و سند ديگرى به اسم دانشگاه هم به ثبت رسانده است و مالك مزبور تا به حال آن پول را تحويل نگرفته و دولت هم هنوز در آن ملك تصرفى نكرده است ، خواهشمندم بفرماييد آيا اين معامله صحيح است يا نه ؟\r\n\r\nج\r\n- در فرض مرقوم صحت معامله و جواز تصرّف در ملك منوط به اجازهء مالك است .\r\n\r\nس 36\r\n- زمينى است كه چند برادر و خواهر سهيم هستند ولى سند زمين به نام يكى از برادران است آيا آن برادر كه سند به نامش است مىتواند زمين را بدون اذن برادران و خواهران بفروشد ؟ اگر فروخت حكمش چيست ؟ و اگر خريدار يكى از ارگانهاى دولتى بود حكمش چيست ؟\r\n\r\nج\r\n- فروش زمين مشترك نسبت به سهميّه ساير شركا فضولى و موقوف است به اجازه آنها .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\nبيع تعليقى\r\n\r\nس 37\r\n- اگر زيد قطعه زمينى را به عمرو فروخته مشروط به اينكه براى خالد نخريده باشد و الّا بيع باطل خواهد بود در صورتى كه بعدا ظاهر شود كه عمرو زمين را براى خالد خريده ، اين معامله چه صورتى دارد ؟\r\n\r\nج\r\n- اگر بيع را مشروط و معلّق كرده باطل است و اگر در ضمن بيع شرط كرده باشد بيع صحيح است و در فرض مذكور فروشنده حق فسخ دارد .\r\n\r\nس 38\r\n- اين جانب مدتها شغل دفتر يارى دفترخانه اسناد رسمى تهران را داشتم و چندين سال است كه واجد شرايط سردفترى هستم در دوره‌هاى طاغوت براى گرفتن دفتر اسناد رسمى به ادارهء ثبت تهران مراجعه و تقاضاى دفتر نمودم ، گفتند محل نداريم و شما بايد پول فراهم كنى تا از سردفتران دفتر بخرى بنده دو سال قبل با سردفترى كه در آن دفتر مشغول كار هستم گفتگو كردم و سر دفتر به من گفت بعد از بازنشسته شدن دفترم را به سيصد و پنجاه هزار تومان مىفروشم بنده ناگزير قبول كردم ؛ ( زيرا شغل ديگرى نداشتم ) و قرارداد فروش دفتر نوشته شد و من مقدارى هم پول به ايشان پرداخت كردم تا اينكه بازنشسته شود ولى در رژيم گذشته بازنشستگى وى قبول نشد و فعلا در دفتر خانه حاضر مىشود و حق التحرير اسناد را طبق معمول مىبرد لطفا بفرماييد تكليف من در اين مورد چيست آيا خريدن اين طور دفتر از لحاظ شرعى صلاح است يا خير ؟ و سردفترى كه با اين شرايط دفترش را مىفروشد جايز است يا خير ؟\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nج\r\n- در فرض مذكور معامله غررى و باطل است .\r\n\r\nشرط در ضمن بيع\r\n\r\nس 39\r\n- شخصى املاكى را در گذشته به عنوان بيع شرط در مقابل وجه ناچيزى تصاحب نموده در حالتى كه بايع مضطر بوده و به ورّاث منتقل شده فعلا هم سازمان عمران اراضى ، املاك مزبور را به اشخاص يا مؤسسات خيريه از قبيل مساجد يا وضوخانه و غيره واگذار مىنمايد ، معين فرماييد كه تصرف در املاك مزبور شرعا جايز است يا خير ؟ در غير اين صورت تحصيل اجازه بايد از وارث مالكين قبلى كه مضطر بوده‌اند باشد يا مالكين بعدى ( كه فعلا هم از طرف قانون خلع يد شده‌اند ) ؟\r\n\r\nج\r\n- بيع شرط اگر با مراعات ضوابط شرعى آن انجام گرفته محكوم به صحت است اگر چه فروشنده از روى اضطرار اقدام بر بيع كرده باشد ، و تصرفات موقوف بر اجازه كسى است كه بر حسب موازين ظاهر شرع مالك شناخته مىشود .\r\n\r\nس 40\r\n- مرحوم آيت اللّه العظمى بروجردى معاملات بيع شرطى غير منقول را جايز مىدانستند و در دفاتر ثبت اسناد در گذشته اسناد شرطى صادر مىشده حالا عده‌اى عقيده دارند كه اين نوع معاملات نزولى است تقاضا دارد براى روشن شدن اذهان عمومى مرقوم فرماييد كه : معاملات بيع شرطى كه در دفاتر\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nرسمى صادر مىشود چه صورتى دارد ؟\r\n\r\nج\r\n- معاملات بيع شرطى صحيح است مگر در صورتى كه فرار از ربا باشد و در اين صورت باطل و محكوم به حكم ربا است .\r\n\r\nس 41\r\n- شخصى منزلى را 10 سال پيش به 5 هزار تومان فروخته و با خريدار قرار نموده كه مخارج ثبت را به صورت نصف بدهند . و هزار تومان به فروشنده پرداخت نشده و در بانك به وديعه نگهداشته شده . در آن موقع مخارج ثبت 200 تومان بوده و حالا كه موقع ثبت شده مخارج ثبت 2000 تومان شده .\r\nآيا نصف مبلغ ثبت كه الآن هزار تومان است به عهدهء فروشنده است ؟ يا همان 100 تومان كه در آن موقع معامله قرار شده ؟ الآن هم وجه ثبت بالا رفته و هم قيمت منزل .\r\n\r\nج\r\n- اگر در عهده دارى نصف مخارج ثبت ، مبلغ مشخّصى معيّن نشده ، ميزان مصرف وقت ثبت است .\r\n\r\nس 42\r\n- شركتى است تحت پوشش وزارت صنايع سنگين كه به وسيله مديريّت منتخب دولت اداره مىشود و براى كنترل بازار و مبارزه با بازار سياه اقدام به اخذ تصميم در مورد دريافت « داغى » يا قطعات كهنه يدكى ماشين‌هاى پيكان و اتوبوس و مينىبوس بنز از مشترى و در عوض فروش قطعهء نو به نرخ دولتى به آنان نموده است بديهى است مقدارى لوازم قابل استفاده نيز كه تفكيك آنها از لوازم معيوب متضمّن هزينهء گزاف و تلف وقت بسيار است جزء داغيها وجود دارد ( ضمنا اين تصميم مديران دولتى با تأييد مسئولين دولت در وزارت مربوطه روبرو گرديده است ) از آنجا كه مشترى در مواردى راضى به در\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاختيار قرار دادن داغى نمىباشد آيا عدم رضايت مشترى با توجه به موارد مذكور چگونه خواهد بود ؟\r\n\r\nج\r\n- مشترى اگر راضى به واگذارى چيزى از ملك خود به شركت نباشد جايز نيست با اجبار از او بگيرند ، حتّى اگر چه در مقابل قطعه‌اى از وسائل ماشين كه از او مىگيرند ، چيزى به او بدهند يا مبلغى از قيمت قطعهء نو كه به او مىفروشند كسر نمايند بلى مىتوانند اگر صاحب كهنه به دادن آن راضى نيست معامله نكنند و نو را به او ندهند .\r\n\r\nس 43\r\n- اين شركت ، لوازم يدكى كاميونها را تأمين مىنمايد ، براى اين كه لوازم ، به دست مشترى اصلى برسد و كسى نتواند سوء استفاده نمايد و در بازار سياه بفروشد ، و براى كنترل بيشتر ، شركت با چند شرط لوازم را در اختيار مشتريهاى متفرّقه مىگذارد كه يكى از آن شرايط : گرفتن جنس كهنه است كه در ازاى جنس فوق چيزى به مشترى داده نمىشود ، در صورتى كه صاحب جنس كهنه ، رضايت نداشته باشد فروختن اين لوازم چه حكمى دارد ؟\r\n\r\nج\r\n- اگر مشترى شرط را در ضمن عقد قبول كرده ، بعد از آن رضايت او شرط نيست .\r\n\r\nس 44\r\n- شخصى از يك زن 300 متر زمين خريده براى توسعهء مسجد و با يك نفر بنّا قرارداد بسته كه زمين نامبرده را جزء مسجد كند و فروشنده مبلغى از پول آن جهت مسجد گذشت كرده و اين زمين مدت 5 سال است كه در اختيار كليددار مسجد مىباشد و بعد از اين مدت پدر خريدار آمده مىگويد اين زمين را من پشيمان شده‌ام و براى مسجد نمىدهم و شكايت كرده كه زمين را پس\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبگيرد و فروشنده مىگويد اگر اين زمين جهت مسجد نباشد من زمين را به خريدار نمىدهم خواهشمند است جواب لطف فرمائيد .\r\n\r\nج\r\n- اگر زمين شرعا وقف نشده ، زمين مربوط به خريدار است . بلى ، اگر شرطى فروشنده بر او كرده كه زمين را به مسجد بدهد ، در صورت تخلف خريدار ، فروشنده مىتواند معامله را فسخ كند و زمين را از خريدار بگيرد و پول خريدار را به او پس دهد .\r\n\r\nس 45\r\n- چنانچه زارعى محصول چغندر قند خود را به كارخانه قندى بفروشد و از خريدار بذر و سمّ و بهاى چغندر را دريافت كند و مجدّدا با بذر و سمّ و پول دريافتى از خريدار ، كشت نموده باشد ، آيا شرعا مىتواند چغندر را بدون رضايت خريدار به ديگرى بفروشد يا خير ؟\r\n\r\nج\r\n- اگر در ضمن معامله بذر و سمّ و يا ضمن عقد ديگر ، شرط عدم فروش چغندر نشده باشد مىتواند صاحب چغندر آن را به ديگرى بفروشد و لو فروشندهء بذر و سمّ راضى نباشد .\r\n\r\nس 46\r\n- شخصى آپارتمانى را بطور مشروط ( بيع شرط ) فروخته است در قولنامه‌اى كه به امضاء خريدار و فروشنده رسيده قيد شده كه اگر چنانچه فروشنده در محضر براى انتقال ملك حاضر نگرديد بايد ( مثلا 250 هزار تومان ) به عنوان خسارت به خريدار بدهد ولى براى خريدار مبلغى تعيين نشده كه اگر براى قطعيت معامله [ تأخير كرد 
  ] به فروشنده بپردازد آيا فروشنده مىتواند معادل\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nهمان مبلغ بالا مطالبه نمايد يا بيشتر ، و نتيجتا بيع را از حال تعليق در آورده قطعى نمايد ؟\r\n\r\nج\r\n- در فرض مرقوم حق مطالبه چيزى زايد بر ثمن براى فروشنده ثابت نيست .\r\n\r\nس 47\r\n- شخصى با سوء استفاده از بىاطّلاعى خريدار از قيمتها ، خانه‌اى را به دو برابر قيمت به خريدار مىفروشد و قرارداد را تنظيم ، و در آخر شرط مىكند هر كس از طرفين ، معامله را فسخ كند بايد 30 هزار تومان به طرف مقابل بپردازد ، خريدار پس از اطّلاع از قيمت روز مغبون شده و معامله را فسخ مىكند و فروشنده از بيعانهء خريدار 30 هزار تومان براى خود بر مىدارد آيا فروشنده اين مبلغ را مالك مىشود يا نه ؟\r\n\r\nج\r\n- اگر شرطى كه شده شامل فسخ به خيار غبن نباشد حق ندارد و بايد پول را رد كند .\r\n\r\nس 48\r\n- هرگاه ملك يا خانه يا مغازه‌اى را قولنامه بنمايند و مقدارى از آن را پيش قسط بدهند و قرارداد كنند و بقيه آن را رأس مدّت معيّنى در محضر بپردازند با اين شرط كه چنانچه رأس موعد يكى از طرفين - فى المثل فروشنده - حاضر به معامله نشود و يا خريدار وجه را حاضر نكند مبلغى به عنوان وجه تخلف به ديگرى بپردازد و رأس موعد مقرّر يكى از آنها حاضر نشود مثلا خريدار پول را حاضر نكند و يا فروشنده حاضر نشود ، معامله به چه صورتى در خواهد آمد آيا وجه تخلّف قابل مطالبه و حلال مىباشد يا خير ؟ لطفا نظر آن حضرت را مرقوم فرمائيد\r\n\r\nج\r\n- چنانچه شرط مزبور در ضمن معامله شده نافذ و لازم الوفاء است و اگر معامله تمام نشده نافذ نيست .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nس 49\r\n- چنانچه بين دو شخص حقيقى يا حقوقى قرار دادى شرعى و قانونى منعقد شود كه در شرايط ضمن العقد رفع اختلاف از طريق داورى توافق شده باشد آيا بعدا يكى از طرفين قرارداد مىتواند بدون موافقت طرف ديگر طريق دلخواهى را به جاى حكميت اظهار نمايد و حلّ اختلاف را از آن طريق خواستار گردد ؟\r\n\r\nج\r\n- شرايط در ضمن عقد شرعى نافذ و لازم الوفاء است .\r\n\r\nس 50\r\n- شخصى خانه‌اى را به كسى فروخته ، خريدار مبلغى را نقدا پرداخته و قرار شده بقيه را به اقساط و در مواعد مقرر پرداخت نمايد ، ليكن خريدار مذكور اقساط معيّنه را در رأس موعد نپرداخته و هر قسط ماهها از موعد آن گذشته آيا فروشنده حق فسخ معامله را بابت تخلف شرط و خيار تأخير دارد يا خير ؟\r\n\r\nج\r\n- مورد خيار تأخير نيست ، بلى اگر در ضمن معامله شرط شده باشد كه ثمن در مواعد مقرّره به اقساط پرداخت شود و تخلّف شده خيار تخلّف شرط ثابت است .\r\n\r\nس 51\r\n- اين جانب چهار سال قبل آپارتمانى را خريدارى كردم ( به وسيلهء قولنامه ) ؛ طبق آنچه شنيده‌ام بيعانه و قولنامه به معامله قطعى منجّز است نهايت طبق معمول در كليّه قولنامه‌ها هر يك از متعاملين ضمن عقد رسمى تعهّد مىسپارند براى انجام معاملهء رسمى كه معاملهء شرعى به صورت رسمى در آيد .\r\nاينك فروشنده پس از چهار سال - با آن كه آپارتمان را تحويل اين جانب داده و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمن حدود پنجاه هزار تومان شخصا در آن خرج كرده‌ام و با تورّمى كه در امر خانه وجود داشته و با توجه به عدم حضور وى در موعد مقرّر - به فكر افتاده است معامله را فسخ كند و به دادگاه مراجعه كرده است . آيا تعهّد فروشنده بر رسمى كردن معامله ، اگر تخلّف كرده باشد كاشف از خيار فسخ او مىشود ؟\r\n\r\nج\r\n- با فرض تمام شدن معامله ، تخلّف فروشنده از شرط در ضمن عقد ، خيار براى فروشنده نمىآورد .\r\n\r\nس 52\r\n- بايع در ضمن معامله نسيه شرط مىكند كه اگر مشترى زودتر از وقت معين وجه را بپردازد فلان مقدار از ثمن كم شود صحيح است يا خير ؟\r\n\r\nج\r\n- اشكال ندارد .\r\n\r\nس 53\r\n- اگر معامله‌اى مبنى بر امرى بوده ولى در ضمن عقد ذكر نشود آيا مراعات اين امر لازم است و در صورت تخلف چه صورتى دارد ؟\r\n\r\nج\r\n- شرط بنائى حكم شرط مذكور در عقد را دارد و تخلف جايز نيست و موجب خيار است .\r\n\r\nس 54\r\n- آيا شرط نتيجه صحيح است ، مثل اينكه در ضمن معامله شرط مىشود كه اگر اين گونه عمل كردى فلان مبلغ بدهكار باشى و يا طلبى كه دارى ساقط باشد ؟\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nج\r\n- شرط نتيجه در مواردى كه حصول نتيجه سبب خاص نمىخواهد صحيح است و صحّت شرط در دو مثال مذكور بعيد نيست .\r\n\r\nس 55\r\n- در ضمن عقد شرط مىشود كه هر كدام از متبايعين اگر پشيمان شد فلان مبلغ به طرف مقابل بپردازد و تاريخى براى اين پشيمانى معين نمىشود آيا حدود آن محوّل به عرف است و يا اطلاق دارد و حتى پس از يك سال هم يكى از آنها پشيمان شد مىتواند معامله را فسخ كند ؟\r\n\r\nج\r\n- اگر متعارفى دارد محمول بر متعارف است و اگر تعارفى در بين نيست اطلاق دارد .\r\n\r\nس 56\r\n- اگر در قولنامه [ خانه‌اى 
  ] شرط انصراف براى طرفين نباشد امتناع مالك از حضور در دفتر خانه جهت انتقال ، دادگاه را مجاز به صدور حكم محكوميت بر انتقال مىنمايد يا خير ؟\r\n\r\nج\r\n- در فرض مرقوم لازم است رسما خانه را انتقال دهد و با تخلف ، دادگاه شرعى مىتواند او را اجبار كند . اين در صورتى است كه شرط در ضمن عقد باشد .\r\n\r\nس 57\r\n-\r\n\r\n1\r\n- شخصى زمين خود را به فرد ديگرى فروخته ، مقدارى از ثمن را هم گرفته و قرار گذاشته بقيه ثمن را در موعد سه ماه بگيرد ولى بعد از سه\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nماه به واسطه اختلاف در جنس و نقد بودن آن دادن ثمن به تأخير مىافتد بعد فروشنده پشيمان مىگردد آيا اين بيع صحيح است ؟\r\n\r\nج\r\n- اگر شرط شده كه بقيه ثمن در موعد مرقوم پرداخت شود در صورت تخلف ، فروشنده حق فسخ پيدا مىكند و تا فسخ نكرده بيع به حال خود باقى است .\r\n\r\n2\r\n- شخص مذكور بعدا زمين خود را وقف مىكند و مشترى مذكور در مجلس وقف مىگويد از معامله بالا صرف نظر كردم به شرطى كه اين وقف صحيح باشد آيا معامله بالا فسخ شده و وقف صحيح است ؟\r\n\r\nج\r\n- اگر بعد از سه ماه با تخلف شرط فروشنده اين كار را انجام داده فسخ محقّق شده ولى صحت وقف محل اشكال است مگر اينكه اول فسخ كند و بعد وقف نمايد .\r\n\r\nس 58\r\n- هرگاه كسى به صورت شرط ضمن عقد لازم تعهّد كند كه ملك خود را در تاريخ معيّن به ديگرى بفروشد آيا وفاى به اين عهد بر او واجب است يا خير ؟\r\n\r\nج\r\n- وفاء به شرط در ضمن عقد لازم است .\r\n\r\nس 59\r\n- در هنگام معاملهء سرقفلى ، فروشنده بر خريدار شرط كرده كه ماليات بر عهدهء خريدار باشد او هم قبول كرده است اما در زمان معامله ، ماليات مثلا پنج درصد از سوى مسئولين اعلام شده بود اما در زمان انتقال رسمى محل معامله كه چند سال بعد از معامله شرعى بود ماليات به چندين\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nبرابر افزايش يافته آيا مقدار افزايش يافته هم طبق شرط در ضمن معامله بر عهدهء خريدار است يا چون « ما به التفاوت » مفروض طرفين هنگام معامله نبوده بر عهدهء خريدار نيست ؟\r\n\r\nج\r\n- با شرط اينكه اصل ماليات بر عهدهء خريدار باشد هر مقدار كه دولت مطالبه كند بر عهدهء خريدار است .\r\n\r\nس 60\r\n- اگر دو نفر با هم معامله كنند و شرط نمايند كه هر كدام پشيمان شد مبلغى را بدهد ، حال 1 - اگر پس از پشيمانى يكى از طرفها مبلغ تعيين شده يا قسمتى از آن را بگيرد آيا خمس به آن تعلق مىگيرد يا نه ؟\r\n2 - اصل تعيين مبلغى به عنوان حق انصراف در معامله چه حكمى دارد ؟\r\n\r\nج\r\n- 1 و 2 - اگر در ضمن عقد معامله مبلغى شرط شده حلال است و خمس به آن تعلق مىگيرد .\r\n\r\nس 61\r\n- شخصى خانه‌اى را از شركت ساختمانى خريدارى كرده و پس از مدتى شخص خريدار به شركت مزبور توصيه مىكند كه خانه را از طرف من به فروش . شركت خانه را به شخص ديگرى به قيمت يك ميليون تومان مىفروشد و مبلغ ششصد هزار تومان را تحويل مىگيرد و بقيه را قرار مىگذارند در طى مدت معينى بدهد و مقرر مىشود پس از رسيد تمام قيمت ، مالك معامله را امضا كند و اصل قباله خريد را انتقال بدهد ولى خريدار دوم با وجود اينكه خانه را متصرف شده اما ما بقى پول را ( با اينكه مدت دو سال است كه از قضيه مىگذرد ) هنوز پرداخت نكرده حال فروشنده مىگويد چون شرط انجام قطعى معامله و انتقال سند منوط به پرداخت بقيه وجه بوده\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nخريدار در وقت معين و تا كنون ما بقى پول را پرداخت نكرده معامله فسخ است و من خانه را نمىفروشم و شخص خريدار مدعى است كه معامله لازم شده و خانه را پس نمىدهم آيا در اين صورت فروشنده حق فسخ معامله را دارد يا خير ؟\r\n\r\nج\r\n- اگر شرط شده كه خريدار در وقت معين پول را بدهد و تخلف شده فروشنده حق فسخ دارد .\r\n\r\nس 62\r\n- اگر شخصى ( اعم از حقيقى يا حقوقى ) به عنوان پيمانكار با يكى از سازمانهاى دولتى به عنوان كارفرما ، قراردادى جهت احداث ساختمان منعقد نمايد و يكى از شرايط قرارداد پرداخت رقمى به عنوان پيش پرداخت به پيمانكار باشد ولى پس از انجام قسمتى از كار ، كارفرما اعلام نمايد كه قانونا نمىتواند فرضا بيش از نصف رقم مذكور را پرداخت نمايد با وجود آن كه اولا - در قرارداد شرط شده كه تمامى رقم بايد پرداخت شود .\r\nثانيا - دستور العمل قانونى هم كه سازمان دولتى را مكلف به عدم پرداخت تمامى مبلغ مىنمايد قبل از انعقاد قرارداد آن هم فقط به عنوان سازمانهاى دولتى صادر شده و در حقيقت سازمان مزبور از وجود چنين دستور العملى بىاطلاع بوده و در نتيجه قراردادى منعقد نموده كه خلاف دستور العمل لازم الاجراء بوده است در چنين شرائطى آيا :\r\n1 - پيمانكار مىتواند شرعا به عنوان خيار تخلف شرط يا خيار غبن و يا ساير موازين شرعى تقاضاى تغيير ساير شروط قرارداد كه مستقيم يا غير مستقيم به شرط انجام نشده مربوط مىگردد را بنمايد ؟\r\n2 - و يا معامله را به هم بزند ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n3 - و در صورتى كه شرعا اثبات شود كه در اثر عدم اجراى شرط فوق الذكر توسط كارفرمايان ، خسارت قابل ملاحظه‌اى به پيمانكار وارد شده آيا پيمانكار مجاز خواهد بود تقاضاى جبران خسارت وارده را بنمايد ؟\r\n\r\nج\r\n- اگر شرط شده كه مبلغ معيّنى به پيمانكار داده شود بايد همه مبلغ داده شود و با تخلف ، خيار تخلف شرط ثابت مىشود و در صورت « فسخ » پيمانكار نسبت به كارى كه انجام داده استحقاق اجرت المثل دارد .\r\nولى چنانچه در اثر فسخ معامله زيانى بر او وارد شود حق مطالبه آن را ندارد .\r\n\r\nس 63\r\n- شركت رنو طبق آگهى در جرايد ضوابطى را جهت قبول متقاضى براى تحويل اتومبيلهاى رنوى ساخت شركت در زمان آينده را تعيين و طبق همان شرائط ، متقاضى پذيرفته و در ضابطهء قبل تعيين نشده كه متقاضى اگر داراى اتومبيل ديگرى باشد از تحويل رنو به مشار اليه جلوگيرى خواهد شد ، حال كه زمان تحويل فرا رسيده و مشتريان براى تحويل اتومبيل مورد تقاضاى خود مراجعه مىنمايند ، مشاهده مىشود كه داراى اتومبيل ديگرى هستند بنابراين با توجه به وضع كنونى كشور كه توليد وسيله نقليه كم است و عده‌اى از مردم نياز شديد به اتومبيل دارند و فاقد آن مىباشند آيا شركت مزبور مىتواند از تحويل اتومبيل به متقاضى اتومبيل جلوگيرى نمايد و به نيازمند واقعى بدهد يا نه ؟\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nج\r\n- اگر فروش ماشين به متقاضى انجام شده و شرط نداشتن ماشين در بين نبوده شركت ملزم به تحويل ماشين به خريدار است . ولى اگر هنوز فروش ماشين انجام نشده و متقاضى تنها به منظور خريد ماشين در آينده پولى به حساب شركت واريز نموده اختيار با شركت است مىتواند اتومبيل به متقاضى نفروشد .\r\n\r\nس 64\r\n- آيا فروشنده مىتواند در موقع انجام معامله‌اى ( كه قيمت آن معين است و قرار بر اين است كه كالا يك سال بعد تحويل مشترى گردد ) شرط كند كه قيمت در موقع تحويل كالا مجددا محاسبه شود و او بر اساس نرخ روز وجه را دريافت نمايد ؟\r\n\r\nج\r\n- اگر معامله شود به « قيمتى كه وقت تحويل جنس تعيين مىشود » معامله باطل است و گيرندهء جنس ضامن آن است و در صورت تلف بايد قيمت روز تلف را بپردازد . ولى چنانچه قيمت معلوم باشد و معامله واقع شود و در ضمن آن شرط گردد كه در صورت « ترقى قيمت جنس تا وقت تحويل » فروشنده بتواند عقد را فسخ كند و مجددا به قيمت « روز تحويل » معامله شود معامله صحيح و شرط در ضمن آن نافذ است لكن اين در صورتى است كه در وقت معامله جديد عين مورد معامله از بين نرفته باشد .\r\nبلى اگر مورد معامله كلى باشد اشكال ندارد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nس 65\r\n- اين جانب براى فروش خانه‌اى از خريدار مبلغى به عنوان بيعانه دريافت كرده‌ام و توافق نموديم كه اگر حد اكثر تا سى و پنج روز ديگر براى معامله حاضر نشود بيعانه متعلق به من باشد . خريدار آمادگى خود را براى معامله اعلام نمود سند را به محضر دادم چون سند در صلح خيار بود ، صلح خيار فسخ و سند به نام وى وارد دفتر شد ، مدت قرارداد سر آمده و يك ماه ديگر هم اخلاقا به او فرصت دادم سرانجام پس از سه ماه بلا تكليفى ملك ، خريدار براى معامله حاضر نشد و انصراف خود را اعلام نموده است ناچار سند به صورت اول برگردانده شد و در اين نقل و انتقال متحمل مخارجى گرديدم ، اينك آيا شرعا مىتوانم بيعانه دريافتى را تصرف نمايم يا خير ؟\r\n\r\nج\r\n- اگر عقد تمام شده و در ضمن آن شرط شده كه با تأخير در حضور در محضر مبلغ بيعانه ملك شما باشد شرط نافذ است و شما بيعانه را مالك هستيد و در غير اين صورت مجرّد توافق اثر ندارد و بايد بيعانه را به او برگردانيد و مخارج شما بر عهدهء او نيست .\r\n\r\nس 66\r\n- اين جانب ساختمانى را به شخصى فروخته‌ام كه قرار شد هر كس پشيمان شد دويست هزار ريال بدهد ، سپس خريدار پس از يك هفته در آن اسكان نمود و بهاى آن را پرداخت نمود فقط مبلغ كمى بر ذمهء ايشان\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nباقى ماند ولى بعدا مراجعه نمود و اظهار داشت به علت بدهكارى نمىتوانم بدهى شما را بدهم و ساختمان را خودتان برداريد و طبق قولنامه من مبلغ دويست هزار ريال بابت پشيمانى را هم مىپردازم ، اين جانب هم قبول كردم و او با رضايت كامل خودش اين مبلغ را به من داد ، بفرماييد مبلغى كه ايشان به من داده از نظر شرعى چطور است ؟\r\n\r\nج\r\n- در فرض مرقوم اشكال ندارد .\r\n\r\nس 67\r\n- قراردادى ما بين يك شركت خارجى و يك كارگاه ايرانى منعقد شده است كه در ضمن قرارداد كمپانى خارجى تعهّد نموده كه يك دستگاه صنعتى نو به مبلغ معينى تحويل بدهد در موقع تحويل كارگاه ايرانى متوجه شده كه دستگاه كهنه و معيوب است ، اعتراض مىكند سپس طرفين دوباره قرارداد مىنويسند كه خارجى دستگاه كهنه را ببرد و دستگاه نو را تحويل دهد و اگر رأس موعد مقرر تحويل نداد روزانه مبلغ معين‌شده‌اى به كارگاه ايرانى بپردازد و طرفين شروط را قبول كرده‌اند تا كنون هم مفاد قرارداد انجام نشده است ، گرفتن زيان و ضرر ذكر شده توسط كارگاه ايرانى از لحاظ شرعى چگونه است ؟\r\n\r\nج\r\n- اشكال ندارد .\r\n\r\nس 68\r\n- قيمت بعضى از كالاهاى توليدى از طرف كارخانه سازنده ( با در نظر گرفتن تخفيفى براى فروشنده ) جهت مصرف‌كننده تعيين گرديده است مانند دارو و پتو و غيره در حقيقت كارخانه با نماينده يا عامل فروش شرط كرده كه كالاى مربوطه بايد به قيمت معين به مصرف‌كننده فروخته شود حال اگر نماينده يا مغازه‌دارى كالاى مزبور را به قيمت بالاتر ( از نرخ تعيين شده از طرف كارخانه سازنده ) بفروشد و در واقع به تخفيف تعيين شده از طرف كارخانه قانع نباشد آيا اين فروش حلال است يا حرام ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nج\r\n- شرط مزبور نافذ و لازم العمل است « 1 » .\r\n\r\nس 69\r\n- اين حقير قرارداد معامله خانه‌اى را به طور عادى با شخصى تنظيم نموده‌ام كه در آن شرط شده هر يك از طرفين حاضر به انجام معامله نشد مبلغى به عنوان وجه تخلف به طرف ديگر بپردازد اينك يكى از طرفين تخلف نموده استدعا دارد نظر خود را در اين مورد اعلام فرمائيد ؟\r\n\r\nج\r\n- اگر معامله به نحو صحيح انجام گرفته و شرط مزبور در ضمن عقد قيد شده و يا آنكه عقد مبنى بر آن شرط واقع شده عمل به شرط لازم است .\r\n\r\nس 70\r\n- اگر قراردادى بين دو نفر در مورد خريدوفروش خانه منعقد شده باشد و خريدار مبلغى حدود 5 / 1 قيمت خانه را به عنوان پيش پرداخت به فروشنده داده باشد و طرفين معادل همان مبلغ را به عنوان خسارت تعيين كنند و تعهّد نمايند چنانچه هر يك حاضر به انجام معامله نشد ملزم به پرداخت آن باشد ( و فروشنده غير از مورد معامله داراى آپارتمان و دو قطعه زمين و خريدار فاقد هرگونه زمين و مسكن باشد ) آيا فروشنده مىتواند هم از فروش خانه منصرف شود و هم خسارت وارده به خريدار را كه اثاث منزلش را فروخته نپردازد ؟\r\n\r\n\r\n","description":"","footnote":"\r\n( 1 ) ولى در فرض مالك بودن فروشنده معامله صحيح است .\r\n","page_name":" 99 ","page_number":99},
  {"content":"\r\n\r\n\r\nج\r\n- اگر در قرارداد مذكور معامله تمام شده و در ضمن آن شرط مزبور را نموده‌اند شرط نافذ است و فروشنده در صورت انصراف بايد خسارت بدهد و اگر معامله تمام نشده و مجرد قولنامه است اثرى ندارد و در صورت انصراف فروشنده از معامله ، چيزى بر او نيست .\r\n\r\nس 71\r\n- يك دستگاه آپارتمان بر اساس سند عادى ( قولنامه ) خريدارى و آپارتمان پس از صرف هزينه ، به وسيلهء خريدار تكميل و به وسيلهء فروشنده به عنوان انجام معامله تحويل خريدار شده و مالك نيز در موعد مقرر جهت تنظيم سند رسمى در دفتر خانه حاضر نگرديده است و اكنون به علت تورم و بالا رفتن قيمت ، فروشنده خواهان تخليه و پرداخت وجه الضمان مندرج در قولنامه به خريدار است آيا فروشنده مىتواند ادعاى تخليه خانه و يا ادعاى دريافت اجاره نمايد و به طور كلى تكليف شرعى و قانونى خريدار در مورد فوق چيست ؟\r\n\r\nج\r\n- مسأله مربوط به دادگاههاى مربوطه است و در صورت تماميّت معامله شرائط مقرره در ضمن آن نافذ و لازم العمل است .\r\n\r\nس 72\r\n- هرگاه ميان دو نفر به عنوان خريدار و فروشنده يك دستگاه آپارتمان ، قولنامه‌اى تنظيم گردد ولى بعد از يك هفته فروشنده بفهمد كه در اين معامله مغبون گشته و معامله را انجام ندهد آيا خريدار از نظر شرعى مجاز است كه مبلغى به عنوان غرامت از فروشنده دريافت نمايد ؟\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nج\r\n- اگر معامله تمام شده و شرط كرده‌اند كه در صورت فسخ و لو از جهت غبن غرامت داده شود بايد آن را بدهد و در غير اين صورت غرامت ثابت نيست .\r\n\r\nس 73\r\n- اين جانب ملكى را به طور وكالتى خريده‌ام و حالا قصد فروش آن را دارم ولى چون وكالت محضرى از نظر مسئولين دولتى ملغى اعلام گرديده لذا موكلين اين جانب تقاضاى يك ميليون ريال پول جهت انتقال سند رسمى نموده‌اند آيا از نظر شرعى پرداخت اين پول حلال است يا حرام ؟\r\n\r\nج\r\n- اگر فروشنده موكل متعهد شده كه براى انتقال سند اقدام كند حق مطالبهء چيزى بابت انتقال سند ندارد .\r\n\r\nس 74\r\n- اگر در ضمن معامله شرطى گذاشته شود و يكى از طرفين به شرط عمل نكند طرف ديگر حق فسخ معامله را دارد ؟\r\n\r\nج\r\n- در صورت تخلف خيار ثابت است .\r\n\r\nس 75\r\n- اگر شخصى جنسى را از كارخانه بخرد مشروط به اينكه اين جنس را با توافق مدير كارخانه به قيمتى كه او گفته است به فروش برساند ، حال اگر خريدار خلاف آن را عمل كرد و جنس را گرانتر فروخت اشكال شرعى دارد يعنى حرام است يا نه ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\nج\r\n- شرط در ضمن عقد لازم الوفا است ولى در صورت مخالفت اگر چه مشروط له خيار تخلف شرط دارد ليكن معامله‌اى كه مخالف با شرط انجام شده محكوم به صحت است .\r\n\r\nشرط ابتدائى و فاسد\r\n\r\nس 76\r\n- بايع در ضمن بيع نسيه شرط مىكند كه اگر مشترى ثمن را در وقت معيّن نپردازد براى هر روز تأخير يا هر ماه تأخير فلان مقدار بپردازد آيا اين شرط صحيح است يا خير ؟\r\n\r\nج\r\n- صحيح نيست .\r\n\r\nس 77\r\n- در مسائل متفرقه توضيح المسائل چنين آمده : س - قراردادى كه بين ارباب حاجت و دلالها به نام قولنامه معمول است و مبلغى را معين مىكند كه هر يك از طرفين حاضر به معامله نشد آن مبلغ را به ديگرى بپردازد ، آيا اين گونه قرارداد لازم الوفاء است يا نه ؟ ج - لازم الوفا نيست .\r\nاما رويهء قضايى در دادگسترى با تكيه به ماده 10 قانون مدنى بر الزام به عمل قرارداد و قولنامه بوده كه با « المؤمنون عند شروطهم » و   « أَوْفُوا بِالْعُقُودِ »   هم سازگار مىباشد و هنوز هم فقهاى شوراى نگهبان اعلام بطلان ننموده‌اند آيا نظر حضرت عالى بطلان قرارداد است من رأس يا عدم وجوب وفا به مبلغى كه به عنوان تخلف قرار مىگذارند ؟\r\n\r\nج\r\n- اين مقاوله ، معامله نيست و شرط ابتدايى است و نافذ نيست ، معامله موضوع ندارد و شرط ابتدايى باطل است .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nس 78\r\n- آيا شروط ابتدايى الزام‌آور است يا نه ؟\r\n\r\nج\r\n- الزام‌آور نيست .\r\n\r\nس 79\r\n- هرگاه كسى به صورت ابتدائى نه به شكل شرط ضمن العقد تعهد كند كه ملك خود را در تاريخ معين بفروشد آيا ملزم به فروش مىباشد ؟\r\n\r\nج\r\n- شرط ابتدايى نافذ نيست و لزوم وفاء ندارد .\r\n\r\nس 80\r\n- هرگاه شرط كند كه اگر طبق تعهد ملك را در تاريخ معين به طرف نفروخت ، مبلغى به عنوان خسارت يا وجه التزام دادنى باشد آيا اين تعهد الزام‌آور است يا نه ؟ و متعهد له حق وصول وجه فوق را دارد يا خير ؟\r\n\r\nج\r\n- اگر در ضمن عقد بوده الزام‌آور است و اگر ابتدايى بوده نافذ نيست .\r\n\r\nس 81\r\n- از طرف دولت براى دهى ماشين مىدهند و خريدار آن بايد داراى شرائطى باشد و آن شرائط را افرادى بايد تأييد كنند ، تأييد كنندگان به خريدار ماشين مىگويند اگر بخواهى ما شما را تأييد كنيم بايد مقدارى پول به مسجد اين ده كمك كنى . او هم قبول مىكند و چك مىدهد و آنها او را تأييد مىكنند و ماشين را از دولت تحويل مىگيرد حالا بفرماييد آيا اين پولى كه او قبول كرده است به مسجد بدهد از نظر شرعى بر او لازم مىشود ؟ اگر لازم مىشود از چه بابتى لازم مىشود ؟ و بر فرض عدم لزوم اگر پرداخت ، آيا ضمانى دارد يا ندارد ؟\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nج\r\n- پرداخت آن مانع ندارد ولى لازم نيست .\r\n\r\nس 82\r\n- زيد با واسطهء شخص ثالث جنسى را از عمرو خريده يعنى اين شخص ثالث براى زيد اين جنس را معرفى كرده و بين خريدار و فروشنده زحمتى كشيده ، اما زيد به عمرو گفته كه شما نبايد به واسطه ، چيزى از اين معامله بدهيد ، بعد از اين قرار زيد آن جنس را با چانه زدن به قيمتى كه خودش گذاشته بود مىخرد حالا بعد از اينكه معامله تمام شده عمرو احساس كرده كه چون در اين معامله حق واسطه ضايع شده است و از انصاف دور است كه حق او را ندهند لذا مىخواهد كه از منافع شخصى خود به او چيزى بدهد آيا اين عمل جايز است يا خير ؟\r\n\r\nج\r\n- اگر واسطه بدستور آنها كارى انجام داده مستحق اجرت است و شرط نافذ نيست .\r\n\r\nتوابع مبيع\r\n\r\nس 83\r\n- ملك حمامى كه از سالهاى قديم داراى راه پله و درب حمام بوده است و شش دانگ حمام را مالك شرعى آن به ديگرى فروخته آيا راه پله و درب حمام جزو ملك فروخته شده مىباشد و غير از خريدار شش دانگ حمام ، كس ديگرى به آن حق دارد يا نه ؟\r\n\r\nج\r\n- حمام فروخته شده اگر راهى و پله‌اى به جز راه ورود ذكر شده نداشته و يا آنكه راه و پلهء ذكر شده داخل ساختمان حمام قرار داشته راه و پلهء ذكر شده جزو مبيع است و ملك خريدار مىباشد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nشرائط خريدار و فروشنده\r\n\r\nس 35\r\n- گرفتن پول يا مالى از نابالغ - به عنوان كرايه ماشين يا جهت ديگر - با رضايت بچه ، در صورتى كه معلوم نباشد از كجا آورده چطور است ؟\r\n\r\nج\r\n- اگر احراز اجازهء ولىّ شرعى او بشود - و لو به شاهد حال - جايز است .\r\n\r\nس 85\r\n- اگر زن از شوهرش ملكى طبق سند رسمى خريدارى كند شرعا صحيح است ؟\r\n\r\nج\r\n- مانع ندارد زن ملك شرعى شوهر را از او بخرد .\r\n\r\nس 86\r\n- شخصى زمينى را از ديوانه‌اى خريده و سپس آن را به ديگرى فروخته تكليفش چيست ؟\r\n\r\nج\r\n- معامله باطل است .\r\n\r\nس 87\r\n- شخصى سفيه است و گاهگاهى هم حالت ديوانگى دارد ديگرى ملك موروثى او را به مبلغ پانصد تومان بيع الشرط كرده كه تا مدت پنج سال ديگر اگر پول او را داد ملك مال صاحب اصلى باشد و الّا مال مشترى شود صاحب ملك نتوانسته است پول را تا مدت مقرر بپردازد مشترى ملك را تصرف كرده در صورتى كه ملك مزبور قيمتش بيشتر از آن بوده و و بدون آنكه قيمت اضافى ملك را موقع تصرف بپردازد آن را تصرف كرده و هم اكنون مشترى در ملك مذكور درخت كاشته كه فعلا مثمر ثمر شده‌اند لطفا بفرماييد تكليف ملك و درخت‌ها چيست ؟\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nج\r\n- اگر كسى كه ملك را فروخته ولايت شرعيه نداشته ملك از صاحب اصلى آن است و درختها ملك مشترى است و بايد اجرت المثل زمين را به صاحبش بدهد .\r\n\r\nس 88\r\n- اگر شخص مريضى كه در حال طبيعى خودش نبوده است مقدارى از باغ و ملك و يا خانه خود را به قيمتى كمتر از قيمت خود به غير بفروشد و كسى از اقارب درجه يك مريض در حين انجام معامله حضور نداشته باشد تا آن مريض ناآگاه را آگاه ساخته و از تضييع مال و معامله كذايى ممانعت نمايد ، معامله به نحو مذكور چه صورت دارد ؟\r\n\r\nج\r\n- اگر اراده و اختيار داشته و معامله كرده صحيح است .\r\n\r\nشروط عوضين\r\n\r\nس 89\r\n- خريدوفروشى كه ثمن مبيع در آن معيّن نشده است چگونه است ؟\r\n\r\nج\r\n- در فرض مرقوم معامله باطل است .\r\n\r\nس 90\r\n- يكى از روستاهاى شهرستان قزوين داراى ميدانى است كه برابر نقشه مهندسى تعبيه گشته است كه از اين ميدان خيابانهايى نيز منشعب شده است و اين ميدان در به دو امر براى ميدان عمومى و فضاى سبز در نظر\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگرفته شده است . ولى اكنون اشخاصى در نظر دارند اين ميدان را به ملك شخصى تبديل كنند و خريدوفروش نمايند ، بنابراين از حضرت امام استدعا دارد كه بفرمايند آيا تفكيك و خريدوفروش اين ميدان از نظر شرعى به چه نحو است ؟\r\n\r\nج\r\n- تفكيك و خريدوفروش ميدان عمومى جايز نيست .\r\n\r\nس 91\r\n- در ده ما قطعه زمين بايرى بوده كه جزو يك دانگ محل بوده و صاحبان همين دانگ كه چند نفر بودند آن را گرفته و تقسيم كرده و سهم خود را فروخته‌اند ، اين جانب يك سهم آن را كه دو هزار متر بوده هر مترى 8 تومان خريده‌ام و پس از دو سال به ديگرى فروختم مترى 12 تومان و حال اهل محل آمده و مىگويند كه اين زمين مال همه مردم محل است و بايد پول آن را بدهى صرف منافع و ما يحتاج محل كنيم و رفتند از كسى كه زمين را به من فروخته پول آن را گرفته و آمده‌اند به من مىگويند بايد مترى چهار تومان كه اضافه فروخته‌اى بدهى . حال بفرماييد آيا من شرعا آنچه اضافه فروخته‌ام مترى چهار تومان را بدهكارم يا خير ؟\r\n\r\nج\r\n- اگر زمين فروخته شده موات يا حريم ده بوده فروش باطل است و اهل محل نيز حقى بر پول ندارند و اگر ملك مشترك بوده و بدون اجازه همه شركاء تقسيم و فروخته شده هر دو معامله نسبت به حق ساير شركاء فضولى است و هر كدام را اجازه كنند سهم خود را از ثمن آن حق دارند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nس 92\r\n- شخصى در مدت سه سال پيش قطعه زمينى به مساحت 10500 متر مربع را واقع در يازده كيلومترى جادهء قم به كاشان بدون آنكه محل واقعى آن را بداند فقط با داشتن نقشه و سند به ديگرى مىفروشد و خريدار بعد از انجام معامله براى ديدن محل زمين به اتفاق فروشنده و واسطه به نقطه مشخصى مىآيند و پياده مىشوند و فروشنده بدون اينكه بگويد زمين در كجا است واسطه با نقشه مىگويد اين زمين با دو پلاك بالاتر و يا پايين‌تر در همين حدود مىباشد و خريدار قبول مىكند اما با گذشت زمان كه خريدار مىخواهد زمين مذكور را به ديگرى بفروشد معلوم مىشود در آن حدودى كه نشان داده بودند نمىباشد اينك خريدار مدعى است كه من اين زمين در همان حدود كه نشان داده‌اند مىخواهم و فروشنده مىگويد چون من بدون ديدن زمين آن را خريده‌ام و نمىدانستم در كجا است فروخته‌ام حالا با هم اختلاف پيدا كرده‌اند خواهشمند است تكليف اين دو نفر را معلوم فرماييد ؟\r\n\r\nج\r\n- در فرض مذكور معامله باطل است .\r\n\r\nس 93\r\n- قراردادى به نام ملكى بسته مىشود ولى اين قرارداد به هيچ وجه زمين و يا ملك را مشخص نمىكند يعنى هيچ نوع حدود و مشخصات زمين در قرارداد مزبور وجود ندارد آيا اين قرارداد صحيح است يا باطل ؟\r\n\r\nج\r\n- بايد حدود و مشخصات مبيع معلوم باشد كه غرر مرتفع شود و الّا معامله صحيح نيست .\r\n\r\nخيار شرط\r\n\r\nس 94\r\n- شخصى در حدود 42 سال قبل زمين زراعتى خود را در قبال\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدريافت مبلغى پول ، در مدت چهار ماه و پنج روز به بيع شرطى ، معامله مىكند پس از گذشت مدّت معلوم و نپرداختن بدهى ، زمين به تصرف طلبكار در مىآيد اكنون پس از 42 سال و گذشت مدت معامله و فوت بدهكار ، پسرش ادعا نموده كه من همان مبلغ 42 سال قبل را مىپردازم و زمين را تصرف مىكنم ، امّا طلبكار مىگويد كه من پس از گذشت مدّت چهار ماه و پنج روز مالك زمين شدم و هم اكنون زمين ، ملك من است . حكم خداوند را در اين مورد مرقوم فرمائيد .\r\n\r\nج\r\n- اگر واقعا به بيع شرط ، زمين فروخته شده ، در مقابل مبلغ معيّن با گذشت مدت و عدم پرداخت ثمن ، معامله لازم و حق فسخ ساقط مىشود ، ولى اگر مبلغ به صورت وام بوده و بعد از گذشت مدت بخواهد در مقابل بدهى ، زمين را تصرّف نمايد حق ندارد .\r\n\r\nخيار غبن\r\n\r\nس 95\r\n- قراردادى براى فروش كالا بين دو نفر منعقد مىشود ، هنگام عقد قرارداد خريدار كه از قيمت واقعى جنس اطّلاع نداشته غفلت مىكند و تعهّد مىنمايد جنس را گران‌تر از قيمت حقيقى آن بخرد در حالى كه فروشنده از قيمت واقعى جنس و وضع آن در بازار كاملا مطّلع بوده است و ضمنا اطّلاع داشته است كه خريدار قصد فروش مجدّد جنس را دارد . به موجب قرارداد خريدار مبلغى به عنوان وجه الضّمان تسليم فروشنده مىكند ولى هنگام فروش\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nجنس متوجّه مىشود كه ميزان گرانى اوليّه به حدّى است كه مردم به آن اهميّت مىدهند و فروش مجدد آن امكان ندارد و لذا نمىتواند تعهّدات مرقوم در قرارداد را در قبال فروشنده انجام دهد و فروشنده به همين بهانه مبلغ وجه الضّمان را ضبط مىكند . با توجّه به غفلت خريدار و اطّلاع فروشنده از قيمت جنس و وضع آن در بازار ، آيا فروشنده در مورد ضبط وجه الضّمان ذى حق مىباشد يا خير ؟\r\n\r\nج\r\n- اگر تفاوت قيمت ، مقدارى معتنى به است و خيار نسبت به آن مقدار را ساقط نكرده ، حق فسخ دارد و مىتواند بدون موافقت فروشنده فسخ كند ولى تا فسخ نكرده ، ملزم است طبق قرارداد عمل كند .\r\n\r\nس 96\r\n- اگر معامله‌اى بشود و مدت 5 / 2 ماه از مهلت آن بگذرد و سند در دفتر اسناد رسمى به نام خريدار شود و خريدار بعد از اين مدت بفهمد و ثابت كند كه موقع معامله مغبون بوده ولى علم به عبن نداشته و متوجه گرانى آن نبوده و مورد معامله را به قيمت گرانترى بطورى كه به زيادى و كمى آن اهميت فراوان داده مىشود خريده باشد . آيا خيار فسخ دارد يا خير ؟\r\n\r\nج\r\n- اگر اسقاط خيار نشده باشد حق فسخ دارد .\r\n\r\nس 97\r\n- طىّ قولنامه‌اى ، يك باب منزل از شخصى خريدارى شده و مبلغى نيز به عنوان پيش پرداخت به فروشنده پرداخت گرديده كه پس از مدّت تعيين شده ، فروشنده به دفتر اسناد رسمى حاضر و بقيّهء وجه مورد معامله را دريافت نمايد و منزل خريدارى شده را واگذار كند ، چون در مدّت تعيين شده بهاى\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمنزل ترقّى نموده لذا فروشنده سر موعد از واگذارى منزل ، خوددارى نموده است .\r\n\r\n1\r\n- آيا شرعا منزل به خريدار تعلق دارد يا خير ، و فروشنده مىتواند به عنوان اينكه مغبون شده از واگذارى مورد معامله خوددارى نمايد ؟\r\n\r\nج\r\n- اگر معامله تمام شده فروشنده حقّ به هم زدن آن را ندارد ، مگر در ضمن معامله شرط خيار شده باشد و ترقّى قيمت بعد از عقد ، غبن محسوب نمىشود .\r\n\r\n2\r\n- در قولنامه شرط شده چنانچه فروشنده حاضر به واگذارى مورد معامله نشد مبلغى بايد پرداخت كند آيا شرعا خريدار مىتواند اين مبلغ را از فروشنده مطالبه و دريافت نمايد يا خير ؟\r\n\r\nج\r\n- در صورت تمام شدن معامله ، شرط مزبور نافذ است و مىتواند مطالبه كند .\r\n\r\n3\r\n- آيا فروشنده ضامن پرداخت خساراتى كه به خريدار در اثر عدم واگذارى مورد معامله شده مىباشد يا خير ؟\r\n\r\nج\r\n- ضامن نيست .\r\n\r\nس 98\r\n- خواهشمند است به سؤالات ذيل پاسخ دهيد\r\n1 - اگر كسى منزلى را بفروشد و پول را هم تحويل بگيرد ( بعد از گذشت هشت ماه از فروش منزل ) آيا جايز است كه فروشنده پشيمان شده و بگويد منزل را ارزان فروخته‌ام و ادّعاى قيمت [ فعلى 
  ] آن را بنمايد ؟\r\n2 - اگر كسى منزلى را با قيمت معيّنى بفروشد و پول را هم تحويل بگيرد ولى بعد از گذشت هشت ماه ، آيا جايز است كه فروشنده پشيمان شده و بگويد منزل را ارزان فروختم و ادّعاى نصف نمودن منزل را با خريدار بنمايد ؟\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n3 - اگر كسى منزلى را بفروشد و پول را هم تحويل بگيرد ولى بعد از گذشت هشت ماه آيا جايز است كه فروشنده پشيمان شده و ادّعاى پس گرفتن منزل را از خريدار بنمايد ؟\r\n4 - اگر كسى منزل خود را بفروشد ولى خريدار همان لحظه پول نقد نداشته باشد و به فروشنده بگويد تا بيست روز پول تهيّه خواهم كرد و فروشنده هم قبول نمايد و بعد از فراهم نمودن پول فروشنده وجه را تحويل بگيرد - بعد از گذشت هشت ماه از فروش منزل - آيا جايز است كه فروشنده پشيمان شده و ادّعا نمايد كه شما دير پول به من داده‌ايد ، و منزل را از خريدار پس بگيرد ؟\r\n\r\nج\r\n1 و 2 و 3 - اگر محرز شود كه يكى از طرفين معامله مغبون شده مىتواند معامله را فسخ نمايد و حق ديگرى ندارد .\r\nج 4 - در فرض مسأله حق فسخ و پس گرفتن را ندارد .\r\n\r\nس 99\r\n- شخصى چند سال قبل از روى غفلت از منزل مسكونى خود يك باب مغازه مىفروشد به مبلغ هزار و دويست تومان ، و مبلغ هشتصد تومان دريافت مىكند فرداى آن روز فروشنده مىفهمد كه اين معامله از روى غفلت بوده و مغبون شده است و براى خرج تفكيك و سند ، زحمت و خرج زيادى دارد در حضور امضا كنندگان معامله به خريدار مىگويد من اين مغازه را نمىتوانم بفروشم و ليكن براى امرار معاش تا زمانى كه احتياج دارى در اين مغازه باش و هر موقع نخواستى به خود بنده واگذار نما و طرفين رضايت يكديگر را حاصل مىكنيم . خريدار هم در جواب مىگويد فعلا هم من پول ندارم و همين طور بدون فروش در اختيار من باشد . و تا زمانى در اين مغازه مىماند ، آيا با چنين شرايط اين خريدار مالك مغازه مىشود و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبدون اجازهء مالك اول كه اين شرايط را دارا بوده مىتواند اين مغازه را به ديگرى بفروشد يا خير ؟ و اگر فروخت اين معامله صحيح است يا نه ؟\r\n\r\nج\r\n- اگر مغازه فروخته شده تا معامله اقاله يا فسخ نشود باقى بر ملك مشترى است و هر تصرفى مىتواند در آن بكند و اگر بايع مغبون است مىتواند عقد را فسخ نمايد و در صورت فسخ يا اقاله مشترى حق واگذارى به غير را ندارد .\r\n\r\nس 100\r\n- منزلى هفت ماه قبل با رضايت طرفين فروخته شده است و همه خيارات نيز از طرفين ساقط گرديده است بعدا منزل در مقابل چهل هزار تومان در رهن فروشنده در آمده است كه بعد از پرداخت آن از رهن خارج بشود ولى مدتى بعد مشترى شكايت كرده است كه در اين منزل مغبون شده است حال با توجه به اينكه در اوّل معامله همه خيارات را ساقط كرده‌اند حكم شرعى آن را بيان فرماييد ؟\r\n\r\nج\r\n- با فرض اسقاط خيارات حق فسخ ندارد .\r\n\r\nس 101\r\n- شخصى يك قطعه باغ خريدارى مىنمايد در حالى كه فروشنده اطلاع كامل از قيمت آن نداشته است ؛ خريدار مىگويد هر وقت پشيمان شدى باغ براى خودت ولى فروشنده مىگويد معامله را فسخ نمىكنم . بعدا خانوادهء فروشنده مطلع مىشوند كه مغبون شده‌اند و فروشنده را وادار به فسخ مىنمايند در اين حال خريدار مبلغى بابت غبن پرداخت مىنمايد و فروشنده قبول مىكند اما معلوم مىشود كه بيش از آنچه بابت غبن پرداخت شده است مغبون است آيا فروشنده حق دارد كه معامله را فسخ\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنمايد يا بقيه مبلغ غبن را بگيرد با توجه به اينكه موقع پرداخت آن مبلغ ، خريدار گفته است بابت سقوط غبن مىدهم و فروشنده هم قبول كرده ولى از نظر اهل خبره هنوز غبن باقى است ؟\r\n\r\nج\r\n- مجرد گفتن اينكه فسخ نمىكنم اسقاط خيار نيست و اگر پول در مقابل غبن خاص داده شده و بعد معلوم شده كه غبن بيش از اينها است خيار غبن ساقط نشده است .\r\n\r\nس 102\r\n- لطفا به دو سؤال زير پاسخ بفرماييد :\r\n\r\nالف\r\n- اين جانب صاحب زن و فرزند هستم و داراى يك خانه بودم ولى چون بيكار بودم پيشنهاد شد خانه‌ام را كه سه دانگ آن مهريه همسرم است بفروشم اما بعد متوجه شدم خيلى مغبون شده‌ام بلا فاصله به خريدار و بنگاه معاملاتى و ديگران مراجعه كردم ولى ترتيب اثر ندادند آيا با توجه به اينكه اسقاط خيارات نشده من شرعا حق فسخ معامله را دارم يا نه ؟\r\n\r\nج\r\n- با فرض اينكه غبن شرعا ثابت باشد و اسقاط خيار نشده و شما جاهل به غبن بوده‌ايد حق فسخ داريد .\r\n\r\nب\r\n- در قولنامه همين خانه كه فروختم قيد شده است كه هر كس معامله را فسخ كند بايد پنجاه هزار تومان بدهد و همين دليل است كه اسقاط خيار نشده است بفرماييد در صورتى كه من معامله را فسخ كنم بايد پنجاه هزار تومان را بدهم يا نه ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nج\r\n- اگر شرط شامل فسخ به خيار غبن هم باشد بايد مبلغ مذكور را بعد از فسخ بدهيد ولى اگر شامل نباشد بدهكار نمىشويد .\r\n\r\nس 103\r\n- در توضيح المسائل مسأله 2124 در خصوص مواردى كه انسان مىتواند معامله را به هم بزند چنين توضيح داده شده : اول آنكه : از محل معامله متفرق نشده باشند و اين خيار را خيار مجلس مىگويند . دوّم آنكه :\r\nمغبون شده باشند ( خيار غبن ) . حالا بفرماييد كه فروشنده يا خريدار از تاريخ انعقاد معامله تا چه فاصله زمانى مىتوانند معامله را تحت عنوان خيار غبن بهم بزنند ؟\r\n\r\nج\r\n- فاصلهء مشخصى اعتبار ندارد و هر وقت ثابت شود كه غبن بوده و ساير شرايط خيار هم موجود است حق فسخ ثابت مىشود .\r\n\r\nس 104\r\n- اين جانب به همراه 6 نفر ديگر در باغى شريك بوديم كه من به علت فقر مالى و ضعف جسمى باغ مشترك را با اطلاع دادن به شركا فروختم ولى عقيدهء همگى بر آن است كه قيمت زمين بيش از آن چيزى است كه فروخته شده ؛ زيرا بدون نظر كارشناس انجام گرفته ، لذا به در خانه خريدار رفتم كه معامله را بهم بزنم ولى او به كويت رفته بود و پس از آمدن از كويت مسأله بهم زدن معامله را با وى در ميان گذاشتم ولى اظهار داشت كه من اصلا مايل به بهم زدن معامله نيستم ، به هر حال آنها در باغ تصرف كرده و سكنى گزيده‌اند و تغييراتى هم در باغ داده‌اند ، تكليف اين جانب را\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبيان فرماييد كه آيا معامله باطل است ؟ و آيا كليه شش‌دانگ باغ ، فروخته شده تلقى مىشود و بايد هر كدام از شركا در محضر حاضر شده و سند را امضا كنند و منتقل نمايد ؟ و نيز بايد به قيمت عادلانه روز تقويم شود ؟\r\n\r\nج\r\n- اصل معامله صحيح است ولى اگر در معامله غبنى بوده و شما علم به آن نداشته‌ايد خيار فسخ داريد و چنانچه اختلافى در بين است بايد در محاكم صالحه حل و فصل شود .\r\n\r\nس 105\r\n- يكى از دوستان ما ماشين را از بنياد مستضعفان خريده و چهل هزار تومان از بابت سوختگى موتور از قيمت اصلى آن كسر كرده‌اند بعد معلوم شده موتور سوختگى نداشته فقط سه هزار تومان خرج دارد آيا لازم است ما به التفاوت وجه را به بيت المال برگرداند يا نه ؟ و اگر بنياد توسط شخص مذكور به اشتباه خود پى ببرد و بىتفاوت باشد تكليف چيست ؟\r\n\r\nج\r\n- بر خريدار چيزى نيست ولى اگر مسئولين بنياد فهميدند و مقرراتى دارند بايد بر طبق مقررات عمل كنند .\r\n\r\nس 106\r\n- باغى كه در آن يك منزل مسكونى احداث شده و خريدارى و قولنامه شده و مبلغى بابت قولنامه از طرف خريدار به فروشنده پيش پرداخت گرديد قبل از محضر خريدار از خريد باغ منصرف شد و عامل انصراف ، مغبون شدن خريدار بوده آيا قبل از محضر فروشنده مىتواند پول خريدار را ضبط و يا براى مدت طولانى نگهدارد و به او نپردازد يا خير ؟\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nج\r\n- اگر معامله تمام شده خريدار بايد بقيه پول را بپردازد و فروشنده باغ را تحويل دهد . بلى اگر خريدار مغبون باشد و فسخ كند فروشنده بايد پول خريدار را به او ردّ كند ، و همچنين اگر شرطى در وقت معامله باشد بايد به آن عمل شود .\r\n\r\nس 107\r\n- مغازه و كارخانه‌اى بين دو نفر مشترك بوده كه يكى از شركا مبلغ بيست هزار تومان ، به دلالى داده كه سهم رفيق او را با قيمت ارزان خريدارى كند بعدا آن طرف سهم رفيق خود را به سيصد و هفتاد هزار تومان مىخرد و سپس آن شريك مىفهمد كه طرف مبلغ مذكور را براى انجام معامله به او داده و سند هنوز به نام شريك است آيا چنانچه ايشان بخواهد سهم خود را تصاحب كند از جهت شرعى مانعى دارد يا نه ؟ و اگر چنانچه طرف ابا كند تصرفات او غاصبانه است يا نه ؟\r\n\r\nج\r\n- بعد از تماميت معامله فروشنده بايد مبيع را تحويل دهد ، بلى اگر مغبون باشد حق فسخ دارد .\r\n\r\nس 108\r\n- خانمى با حضور شوهر و پدر و مادر و خاله‌اش و با دستخط برادر بزرگترش زمينى را به مبلغ دويست هزار تومان مىفروشد و پنجاه هزار تومان بيعانه آن را با چكى به وسيله شوهرش از بانك دريافت مىكند و پدر خانم ، پروانه ساختمان و گواهى عمران را وصول و به خريدار ارائه مىدهد ليكن پس از يك سال و اندى پدر خانم طى اظهار نامه‌اى اعلام مىدارد كه اولا دخترم صغيره بوده و ثانيا در اين معامله گول خورده حال با علم به اين كه خريدار در موقع خريد از سن واقعى دختر كه قبلا شوهر كرده بوده و\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nدر تاريخ عقد قرارداد سن قانونى وى شانزده سال بوده است اطلاع نداشته حكم شرعى قضيه را از دو باب صغير بودن و وجود خيار غبن اعلام فرماييد ؟\r\n\r\nج\r\n- با سن مرقوم فروشنده صغير نبوده و بدون ثبوت ادعاى غبن شرعا خيار غبن ثابت نمىشود .\r\n\r\nس 109\r\n- مدّتى قبل خانه‌اى را جهت خريد ، با صاحب خانه در يك بنگاه معاملات املاك ، قولنامهء رسمى نمودم . خريدار و فروشنده هر دو داراى تمام شرايط مربوط به خود از جهت قانون و شرع بودند و قرار شد كه پس از يك ماه ، جهت انجام معامله در محضر حاضر شوند . مبلغ دويست هزار تومان پول نقد در حضور صاحب بنگاه به عنوان بيعانه به فروشنده دادم و پس از گرفتن رضايت شفاهى از فروشنده براى انجام معامله قولنامه را به امضاى صاحب ملك رساندم .\r\nدر قولنامه ، مدّت براى انصراف از معامله از سوى طرفين تعيين نكرده‌اند و يكى از شرايط قولنامه اين است كه چنانچه هر يك از طرفين در روز انجام معامله در دفتر اسناد رسمى حاضر به انجام معامله نشدند ، بايد مبلغ دويست هزار تومان معادل بيعانهء قولنامه به عنوان خسارت به ديگرى بپردازد . پس از يك هفته مشترى ديگرى براى ملك پيدا شده و ملك مورد نظر را به مبلغى برابر دويست هزار تومان بيشتر از مبلغى كه قبلا به وسيله قولنامه به اين جانب فروخته شده بود ، به فروشنده جهت خريد پيشنهاد مىكند و چون صاحب ملك ، خريدار دوّم را - به علّت اين كه بيشتر از قيمت مورد نظر من مىخواهد بخرد - بر من ترجيح داد ، تصميم گرفت خانه را به او بفروشد و به اين جانب پس از يك هفته اعلام مىدارد كه در انجام معامله مغبون شده و نمىخواهد ملك را به من بفروشد ، با مراجعه به دادگاه و با توجه به قانون تدوين شده ، فروشنده طبق قانون\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمىبايد مبلغ دويست هزار تومان علاوه بر مبلغ بيعانه به عنوان خسارت به من پرداخت كند .\r\nبا توجه به اين كه اين جانب جهت انجام معامله ، اتومبيل ، فرش و مقدارى از لوازم زندگى خود را با تحمّل ضرر ، جهت انجام معامله فروخته‌ام ، چنانچه بعد از انجام تشريفات قانونى در دادگاه ، رأى محكوميّت فروشنده صادر گردد و موظّف به پرداخت دويست هزار تومان به اين جانب شود ؛ شرعا اين پول حلال است يا حرام ؟ و چنانچه دادگاه فروشنده را ملزم به تنظيم سند انتقال نمود و ملك را با وجود نارضايتى به خريدار منتقل نمود ، آيا اين معامله صحيح است يا باطل ؟ توضيح اين كه : از نظر مغبونيّت با توجه به اين كه زمين و مسكن بيشتر از ارزش معاملاتى آن كه توسط دولت تعيين شده ، خريدوفروش مىشود ، چنانچه مورد ارزيابى كارشناس رسمى دولت قرار گيرد ، خيلى كمتر از مبلغ مورد معامله ارزيابى خواهد شد .\r\n\r\nج\r\n- معامله اگر انجام شده و حق فسخ براى فروشنده قرار ندادند ، فروشنده ملزم است ملك را طبق قرارداد به خريدار تحويل دهد و به شروط ضمن عقد عمل نمايد و نمىتواند آن را به ديگرى بفروشد ولى اگر ثابت شود فروشنده در موقع فروش نسبت به قيمت عادلهء روز مغبون شده مىتواند معامله را فسخ كند و ملك را به ديگرى بفروشد و در اين صورت شروط ضمن عقد هم از بين مىرود و كسى حق ندارد فروشنده را ملزم به عمل به معامله و آن شروط نمايد . و اگر شرط در ضمن عقد شامل فسخ به غبن باشد نافذ است كه در صورت فسخ بايد مبلغ مقرّر داده شود .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nخيار رؤيت\r\n\r\nس 110\r\n- شخصى مقدار معينى از سهام يك قطعه زمين مشخص را به طور مشاع به ديگرى مىفروشد و در معامله بيان مىكنند كه مقدار سهم فروخته شده 1055 متر است و در ذيل سند رسمى نيز ذكر شده است كه مورد معامله به اقرار متعاملين 1055 متر است ، بعد از آنكه سهام را تفكيك كردند ، كشف شده است كه سهم مورد معامله بيشتر از متراژ فوق است آيا در اين صورت فروشنده حق مطالبهء زمين را دارد يا خير ؟\r\n\r\nج\r\n- با فرض وقوع معامله بر سهام معيّنه خريدار مىتواند سهام مورد معامله را مطالبه كند و اگر زيادتر از مقدارى كه به آن توصيف كرده‌اند باشد فروشنده خيار تخلف وصف دارد .\r\n\r\nخيار عيب\r\n\r\nس 111\r\n- فروشنده‌اى خانه بر خيابان را مىفروشد كه آن خانه از طرف شهردارى مقدارى عقب‌نشينى داشته است و خريدار موقع معامله مطلع نمىشود و بعد از انجام معامله اطلاع پيدا مىكند آيا به واسطه اين عيب خريدار مىتواند معامله را فسخ نمايد و خسارت خود را از فروشنده مطالبه كند ؟\r\n\r\nج\r\n- اگر در نظر عرف به نحوى باشد كه عيب محسوب شود و در حين معامله هم موجود بوده و مشترى اطلاع نداشته حق فسخ دارد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nس 112\r\n- اگر كسى خانه‌اى را بدون ذكر عيب و با تبرّى از عيب بفروشد و قسمتى از ثمن را قبض كند و مشترى هم خانه را - بدون علم به عيب - تصرف كند به اين معنى كه در آن خانه سكونت كند و تغييرات جزئى و غير اساسى در آن انجام دهد و پس از گذشت مدتى - سه ماه يا بيشتر يا كمتر - مشترى معيوب بودن خانه را كاملا احراز كند آيا در اين صورت براى مشترى خيار عيب باقى است يا ساقط مىشود ؟ و چنانچه خيار عيب ساقط شود و مشترى حق فسخ معامله را نداشته باشد آيا بر بايع لازم است كه آن عيب را به طور اساسى رفع كند و يا اينكه بايد ارش آن عيب را بدهد ؟ و آيا ضامن خسارات وارده بر مشترى در اثر آن عيب مىباشد يا نه ؟ و از طرف ديگر اگر چنانچه خيار عيب باقى باشد و معامله فسخ شود آيا بر مشترى لازم است كه منافع استيفا شده خانه را تعويض كند ؟ و آيا بر بايع همچنين حكمى جارى است يعنى منافع آن مقدار از ثمن را كه قبض نموده و در اين مدّت بر مشترى تقويت شده است بايد تعويض كند ؟\r\n\r\nج\r\n- با تبرّى از عيب در وقت عقد خيار عيب ساقط است و حق مطالبه ارش هم ندارد .\r\n\r\nس 113\r\n- ما زمينى را در شش كيلومترى جاده قم به اصفهان خريدارى كرده‌ايم كه اكنون متوجّه شده‌ايم تقريبا در يك مترى عمق زمين سنگ وجود دارد و امكانى براى حفر چاه نيست مگر با هزينهء زياد و فروشنده اين عيب را به ما اطلاع نداده خواهشمند است حكم شرعى را در اين رابطه مرقوم فرماييد . ضمنا زمين مورد معامله كه جهت كارخانه سنگ برى خريدارى شده است فروشنده زمين آن را به مبلغ سيصد هزار تومان خريدارى كرده و پس از يك سال به يك ميليون و هفتصد هزار تومان به ما فروخته است و چون ما\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاهل قم نبوديم از اين بابت غافل‌گير شديم ؟\r\n\r\nج\r\n- عيب نيست و اگر زمين به قيمت خريدارى شده به آن ارزش نداشته و خريدار مغبون شده خيار غبن ثابت است .\r\n\r\nس 114\r\n- شخصى زمينى را كه مىدانست در مسير جاده اتوبان قرار خواهد گرفت و از بين خواهد رفت ، بدون آگاه ساختن خريدار فروخته و در موقع فروختن زمين را نشان خريدار نداده و پس از مدتى خريدار آمده گفته زمين را تحويل دهيد و فروشنده گفته با مهندس برو و زمين را تحويل بگير .\r\nمهندس با ديدن اين شمارهء ملك گفته اين زمين به اتوبان خورده است آيا اين معامله صحيح و تمام است يا مشترى حق فسخ دارد ؟\r\n\r\nج\r\n- در فرض مرقوم خريدار مىتواند معامله را فسخ كند .\r\n\r\nنقد و نسيئه\r\n\r\nس 115\r\n- اين جانب به شغل طلافروشى مشغول مىباشم آيا خريدوفروش طلاى ساخته مثل انگشتر و گوشواره و النگو بطور نسيئه ( مثلا مثقالى شصت ، هفتاد تومان بالاتر از قيمت نقد به مدت دو ماه فرضا ) صحيح است يا نه ؟\r\n\r\nج\r\n- صحيح است .\r\n\r\nس 116\r\n- آيا بيع كالى به كالى كه باطل است منحصر به مبيع و ثمن كلى است يا در عين شخصى هم كه معامله مىكنند و قرار مىگذارند پس از يك ماه ديگر تحويل و تحوّل و قبض و اقباض شود شامل است ؛ يا نه بيع فقط در دو عين شخصى صحيح است ؟\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nج\r\n- فروش عين شخصى به عين شخصى ديگر مانع ندارد هر چند تحويل و تحوّل بعد از مدّتى باشد .\r\n\r\nس 117\r\n- مطالبه بهرهء معامله نقد و اقساط بر مبناى 18 % از نظر شرعى چه صورتى دارد آيا مىتوان نسبت به معاملات زمان طاغوت مطالبه نمود و آيا پرداخت وجه مورد مطالبه وجههء شرعى دارد يا خير ؟\r\n\r\nج\r\n- اگر معاملهء نقد انجام شود و براى دادن وجه به طور اقساط بهره قرار داده شود ربا و حرام است ولى چنانچه از اوّل معامله به طور نسيه و اقساط باشد اشكال ندارد و تفاوت خاصى بين نقد و نسيه معتبر نيست بلكه منوط به رضايت طرفين معامله است .\r\n\r\nس 118\r\n- اگر كسى جنسى را بخرد و بگويد هر وقت تمكن پيدا كردم بهاى جنس را مىپردازم و فروشنده هم به اين امر راضى گردد آيا معامله صحيح است يا خير ؟\r\n\r\nج\r\n- اگر مدت به نحو مضبوط تعيين نشود و نسيه معامله شود معامله باطل است .\r\n\r\nس 119\r\n- با توجه به اينكه اكنون بانكها ملى شده و زير نظر دولت اسلامى اداره مىشوند اما هنوز بهرهء معمولى را دريافت مىكنند لطفا حكم\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمعامله با آنها و كار كردن در آنها را بيان فرماييد ؟\r\n\r\nج\r\n- معامله و كار كردن در صورتى كه ارتباطى به ربا نداشته باشد مانع ندارد و از كارها و معاملاتى كه مربوط به ربا است بايد اجتناب شود .\r\n\r\nس 120\r\n- اين جانب ده سهم از يكصد سهم سينه كار معدن سنگ را از پنج نفر طبق يك فقره سند عادى به امضاى فروشندگان و به شهادت و امضاى پدر آنها خريدارى نموده‌ام و بعدا به مدّت پانزده ماه به آنها اجاره داده‌ام تا كنون اجارهء ده ماه آن را به اين جانب نداده‌اند و اظهار مىنمايند معامله شرعى نيست .\r\nلطفا بفرماييد معامله صحيح بوده يا نه ؟\r\n\r\nج\r\n- با فرض مالك بودن فروشنده معدن معاملات مزبوره صحيح و شرعى است . و اگر اجاره حيله و وسيله فرار از ربا است در حكم ربا و باطل است .\r\n\r\nس 121\r\n- چون شهريه دانشگاهها زياد است و براى عده‌اى به خصوص كسانى كه علاوه بر تحصيل براى كسب مخارج آن مجبور به كار هستند و حقوق خود را ماهيانه دريافت مىدارند امكان پرداخت يك جاى وجه شهريه به ندرت ميسر است لذا مجبورند اين مبلغ را به اقساط بپردازند كه در نتيجهء آن كارمزدى به آن تعلّق خواهد گرفت ؛ براى مثال اگر شهريه يك دورهء تحصيلى مجموعا 1260 دلار باشد در صورتى كه دانشجو آن را در سه قسط بپردازد مىبايست هر ماه 283 دلار پرداخت نمايد كه در نتيجه وجه\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nپرداختى 1449 دلار خواهد شد آيا مىشود به اين كار مبادرت كرد ؟\r\n\r\nج\r\n- اگر ناچار به پرداخت باشند مانع ندارد ولى در دادن بهره قصد بهره نكنند .\r\n\r\nس 122\r\n- آيا ربا گرفتن مسلمان از ارامنه حرام است يا خير ؟\r\n\r\nج\r\n- اگر نصرانى در بلاد اسلامى زندگى مىكند و مقررات بلد اسلامى را گردن مىنهد گرفتن ربا از او جايز نيست ولى اگر تابع مقرّرات دولت اسلامى نيست و در حكم كافر حربى است گرفتن ربا از او براى مسلمان اشكال ندارد .\r\n\r\nرباى معاملى\r\n\r\nس 123\r\n- ده عدد تخم مرغ را مىفروشد به پانزده عدد [ كه خريدار تا 
  ] يك ماه ديگر [ تحويل دهد 
  ] و هيچ امتيازى در تخم مرغها نيست .\r\n\r\nج\r\n- مانع ندارد .\r\n\r\nس 124\r\n- بعضى از افراد براى فرار از انجام ربا مثلا مقدار صد هزار تومان جو نقدى خريدارى مىكنند بدون اينكه جو تحويل داده شود بلكه رسيد آن را دلال آورده بعد ايشان به عنوان فروشندهء جديد جو پشت همان رسيد را به ديگرى حواله و در مقابل چك براى مدتى صد و بيست هزار تومان مىگيرد آيا اين عمل اسلامى است يا خير ؟\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nج\r\n- در فرض سؤال خريد جو و فروش آن به شخص ثالث به زيادتر كراهت دارد مگر آن كه بين هر سه نفر تبانى براى رباخوارى باشد كه در اين صورت حيله و محكوم به حكم ربا و باطل است .\r\n\r\nس 125\r\n- شخصى مدتى قبل ، سه سهم مشاع از هشت سهم مشاع ملكى را از قرار مترى چهار صد تومان خريده است و در موقع انجام معامله اطلاع كامل داشته است كه پنج سهم مشاع آن شانزده روز قبل مترى سيصد و ده تومان فروش شده است . دو سال قبل سند مالكيت آن در دفتر خانه رسمى وارد شده و مشترى بقيه وجه را پرداخته و ملك را تحويل گرفته و تصرفاتى نموده است ؛ حال بعد از دو سال و نيم كه قيمت زمين تنزّل نموده است ادّعا دارد كه توفير قيمت بين سيصد و ده ، و چهار صد تومان نزول و ربا بوده در صورتى كه مدركى از نزول و ربا بودن ندارد و در قولنامه هم قيمت چهار صد تومان و پرداخت چك‌هاى مدّت دار ذكر شده است لذا استدعا دارم نظر خود را در اين باره بيان فرماييد ؟\r\n\r\nج\r\n- با فرضى كه ذكر كرده‌ايد معامله بوده و ربا نيست ولى اگر نزاعى هست بايد در محكمه شرعيه حل شود .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nرباى قرضى\r\n\r\nس 126\r\n- مدتى پيش عيال بنده از بالاى بام خانه افتاد و به شدت مجروح شد كه هنوز هم به طور كامل خوب نشده است و من هر چه داشتم براى خوب شدنش خرج كردم در همان زمان شخصى از اين جانب مبلغ ده هزار تومان طلب داشت كه از آن مدت تا به حال مرتب از بنده مدرك ربا در ربا گرفته است كه آن مبلغ ده هزار تومان حالا 800 / 17 هزار تومان شده است مىخواهم ببينم نظر حضرت عالى در اين مورد چيست ؟\r\n\r\nج\r\n- اصل قرض واجب الاداء است و زياده حرام است .\r\n\r\nس 127\r\n- شخصى به عنوان دلال ، كاميونى متعلّق به اين جانب را از جهرم به شيراز برده كه در آنجا بفروشد و كاميون ديگرى در عوض برايم خريدارى نمايد چنانچه در شيراز مبادرت به فروش و خريد نمايد مبلغ پنج هزار تومان و اگر در تهران اين عمل را انجام دهد مبلغ ده هزار تومان حق الزحمه بگيرد ، شخص دلال در شيراز مبادرت به فروش كاميون متعلق به اين جانب و خريد كاميون ديگرى براى اين جانب نموده او به اعتراف خودش مبلغ پنج هزار تومان از خريدار و فروشنده مربوطه وصول نموده و اظهار داشته كه از اين بابت به اين جانب حقى ندارد ليكن مبلغ هشتاد هزار تومان پول از خودش براى خريد كاميون داده به اين معنى كه كاميون مرا به دويست هزار تومان فروخته و كاميون ديگر را به مبلغ دويست و هشتاد هزار تومان خريدارى نموده و در مقابل هشتاد هزار تومان اضافى اسنادى برابر مبلغ يكصد و پانزده هزار تومان از من گرفته كه مىبايست سى و پنج هزار اضافه بر هشتاد هزار\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتومان به عنوان بهره و سود به دلال مذكور پرداخت نمايم استدعا دارم بفرماييد اين معامله چه صورتى دارد ؟\r\n\r\nج\r\n- اگر ماشين را براى شما خريده و بهرهء پول گرفته جايز نبوده و مىتوانيد مقدار بهره را مطالبه كنيد .\r\n\r\nس 128\r\n- سيدى الجليل استلفت مبالغ من بنك ملّى ايران و بنك صادرات ايران فى دبى مضطرّا غير باغ و الان يطلبانى البنكان المذكور ان يدفع الفوائد المترتبة على الدين المذكور فهل يجوز لى شرعا دفع الفوائد المذكورة الى البنكين ام لا ؟ افتونا مأجورين !\r\n\r\nج\r\n- اخذ الرباء و دفعه حرام ، فلا يقصد الربا حين الدّفع لو كان مضطرّا الى الدفع .\r\n\r\nس 129\r\n- اين جانب مدير عامل شركت تعاونى چهار باغ در باره وام كشاورزى كه به روستاى ما مىدهند در مدت يك سال شش درصد به عنوان كارمزد كم مىكنند چنانچه از سر رسيد ، يك روز كشاورز دير بدهد براى هر سه هزار تومان در يك روز يك تومان دير كرد مىگيرند آيا از نظر شرعى اشكال دارد يا خير ؟\r\n\r\nج\r\n- بهرهء پول و بهره دير كرد وام ربا و حرام است .\r\n\r\nس 130\r\n- آيا در حرمت بهره و رباخوارى فرقى بين افراد و اشخاص و مؤسسات دولتى و ملى هست يا خير ؟ و در نتيجه اگر بدهكار اصل بدهى را كه به مؤسسات و بانكهاى دولتى دارد بپردازد بهرهء آن را هم ضامن است يا خير ؟\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nج\r\n- فرقى در بين نيست و گيرندهء قرض بهره را ضامن نيست .\r\n\r\nس 131\r\n- افرادى در گذشته به بانك‌ها بدهكار بوده‌اند كه اصل آن را پرداخته و بر اساس امر آن رهبر از پرداخت مورد بهره خوددارى نموده‌اند از طرفى قوانين و مقررات بانك هنوز لغو نشده و فشار در اين مورد ممكن است موجب تضعيف دولت مورد تأييد امام شود بانك هم تا تصفيه حساب ( اعم از اصل و بهره ) نمىتواند اسناد مرهونه را فك نمايد آيا افرادى كه حاضر هستند مبلغ بهره را به عنوان ديگرى به بانك پرداخت كنند كه هم به صندوق دولت كمك شود و هم ملك آنان فك گردد مىتوانند يا خير ؟\r\n\r\nج\r\n- اگر مجبور در پرداخت باشند و قصد بهره نكنند ، مانع ندارد ولى بانك حق ندارد بگيرد .\r\n\r\nس 132\r\n- آيا مجاز است كه از يك بانك غير اسلامى پول قرض شود و سود آن نيز پرداخت گردد ؟\r\n\r\nج\r\n- وام گرفتن مانع ندارد ولى سود آن را ضامن نيست و قرض گرفتن با قصد دادن سود حرام است اگر چه اصل قرض صحيح است و فرقى بين قرض گرفتن از بانك غير اسلامى و بين قرض گرفتن از بانك اسلامى در جهت ذكر شده نيست .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n\r\nس 133\r\n- شخصى 200 هزار تومان در بانك رهنى مىگذارد ، پس از چند ماه معادل همان وجه ، وام طويل المدّة به او مىدهند ، و وجهى به عنوان كارمزد تدريجا از او مىگيرند ، اين معامله چه صورت دارد ؟ آيا حرام نيست و ربا محسوب نمىشود ؟\r\n\r\nج\r\n- پول گذاشتن در بانك و وام گرفتن اشكال ندارد و زيادى اگر حقيقة كارمزد باشد با توافق طرفين مانع ندارد ، ولى بهرهء وام ربا و حرام است و با تغيير نام حلال نمىشود .\r\n\r\nبهرهء بانكى\r\n\r\nس 134\r\n- اين جانب مبلغى پول جهت نگهدارى به بانك جمهورى اسلامى سپردم ، بعد از مدّتى كه براى دريافت سپردهء خود به بانك مراجعه كردم ، متوجه شدم كه بانك مبلغى به عنوان سود بدون قرار قبلى به حساب اين جانب منظور نموده ، آيا اين مبلغ ، ربا محسوب مىشود يا خير ؟ و اگر ربا محسوب مىشود تكليف بنده چيست ؟ چون اگر پول را در بانك نگهدارى كنم بانك سود مىدهد و اگر در بانك نگهدارى نكنم بر خلاف خواستهء دولت جمهورى اسلامى است ؟\r\n\r\nج\r\n- بهرهء پول ، ربا و حرام است ولى پول گذاشتن در بانك مانع ندارد و نوشتن در حساب شما تكليفى براى شما نمىآورد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n\r\nس 135\r\n- مدّتى پولم در بانك بود و بانك نزديك به دو هزار تومان سود به حساب من منظور كرده بود ، خواستم از گرفتن آن امتناع كنم ولى بانك گفت :\r\n« بايد اين مبلغ را بگيريد ، چون به حساب شما واريز مىشود » من نيز اين پول را به حسابى كه در رابطه با جنگ است واريز نموده‌ام ؛ اگر اين پول ربا محسوب مىشود ، آيا با پرداخت آن به حساب فوق ، مسئوليت از گردن بنده برداشته شده يا خير ؟\r\n\r\nج\r\n- گرفتن بهرهء پول جايز نيست و اگر گرفته شد ، بايد از جانب صاحبش به فقير صدقه داد .\r\n\r\nس 136\r\n- پولى كه بانكها به حساب پس‌انداز مىدهند با توجّه به اين كه منظور از اين حساب ، پس‌انداز كردن پول در يك مكان امن است ، آيا گرفتن آن جايز است يا خير ؟ و اگر جايز نيست آيا مىتوان آن را به مصارف خيريّه مانند جبهه‌ها رساند ؟\r\n\r\nج\r\n- بهرهء پول ، ربا و حرام است و گرفتن آن جايز نيست .\r\n\r\nس 137\r\n- ارجو ان تعطونا رأيكم فى المال المدخر فى البنك و الذي نهاية السنه يحصل على فائدة فى بنوك الجمهورية الإسلامية الا انّ هذا المال عند ما ادّخر فى البنك لم يدّخر على اساس الفائدة اعلمونا ؟\r\n\r\nج\r\n- ما يعطى بعنوان فائدة المال المدخر فى البنك يكون من الربا المحرّم و يحرم اخذه و استلامه .\r\n\r\nس 138\r\n- كسى پولى را در بانك مسكن مىگذارد تا در آينده براى ساختن خانه بتواند وام بگيرد و نمىدانسته كه روى پولى كه گذاشته بهره\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nمىآيد آيا مىتواند از اين بهره استفاده كند ؟\r\n\r\nج\r\n- بهرهء پول ربا و حرام است و فرقى بين دو صورت علم و جهل نيست .\r\n\r\nس 139\r\n- در زمان رژيم ملعون پهلوى در سازمان صنايع دفاع ملّى چنين رسم بود كه با رضايت كاركنان تا آخر خدمت سى سال هر ماه از حقوق كسانى كه داوطلب بودند مبلغ صد تومان به عنوان پس‌انداز كم مىكردند و بعد از سى سال آخر خدمت به هر صد تومان پس‌انداز صد تومان هم دولت اضافه مىكرد و به صاحب پول بر مىگرداند كه اين عمل با سود چند در صد در زمان دولت موقّت بعد از انقلاب هم تكرار مىشد و اكنون هم ادامه دارد خواهشمنديم ما را راهنمائى فرماييد ؟\r\n\r\nج\r\n- اگر از حقوق و مزايا مىدهند اشكال ندارد ولى بهرهء پول ربا و حرام است و نبايد بگيرند .\r\n\r\nس 140\r\n- اگر كسى پول در بانكهاى خارجى و غير مسلمان ( مثلا امريكا ) بگذارد و سودى روى آن بيايد آيا مىشود آن سود را گرفت و استفاده كرد ؟\r\n\r\nج\r\n- بهرهء پول ربا و حرام است ولى گرفتن بهره از كافر حربى براى مسلمان اشكال ندارد .\r\n\r\nس 141\r\n- در [ بعضى از كشورها 
  ] كه مثلا ده در صد افراد مسلمان هستند بانكهاى حكومتى هستند و مردم پولهاى خود را در اين بانكها مىگذارند ،\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nوقت پرداختن پول به مالك ، منافعى هم به او مىدهند - چرا كه قانون بانك همين است - در اين صورت ، پول گذاشتن در اين بانكها و منفعت آن را گرفتن ، جايز است يا خير ؟ اگر ربا ثابت بشود راه تخلّص از ربا چيست ؟\r\n\r\nج\r\n- اگر بانك متعلّق به كافر حربى باشد ، در فرض مرقوم ، گرفتن بهره براى مسلمين اشكال ندارد .\r\n\r\nس 142\r\n- پس‌انداز در بانكها و بهرهء آن چه صورتى دارد ؟\r\n\r\nج\r\n- پس‌انداز مانع ندارد و گرفتن بهره جايز نيست .\r\n\r\nس 143\r\n- سودى كه بانكها به پس‌اندازها مىدهند حلال است يا حرام ؟\r\nو اگر حرام است چرا دولت مردم را به گذاشتن پول در بانكها تشويق مىكند ؟\r\n\r\nج\r\n- سپردن پول به بانك اشكال ندارد ولى بهرهء پول ربا و حرام است گرفتن آن جايز نيست و اگر گرفته و از برگرداندن به صاحب واقعى آن مأيوس است از طرف او به فقرا صدقه بدهد .\r\n\r\nس 144\r\n- اگر فردى درگذشته كه بانكها درصد ثابتى را به عنوان نزول از وام‌گيرنده دريافت مىكردند ، وام گرفته باشد و با اين وام خانه تهيّه كرده ، تكليف وى در مورد عباداتى كه در اين خانه انجام داده و درباره اصل اين خانه چيست ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nج\r\n- اصل قرض صحيح است و وام دريافتى ملك او شده و تصرّفات در آن اشكال نداشته و ندارد .\r\n\r\nس 145\r\n- بنده با چند نفر ديگر اقدام به ايجاد يك كارخانهء توليدى كرده‌ايم كه در به دو امر فكر مىكرديم با وجه موجود مىتوانيم آن را به اتمام برسانيم ولى به علّت گرانى ، مجبوريم كه براى ادامه و اتمام كار ، از بانك وام بگيريم ، واقف هستيد كه بانكها هم روال كارشان اين طور است كه مثلا براى يك ميليون تومان وام در سال ، صد هزار تومان بهره حساب مىكنند ، بعدا يك ميليون و صد هزار تومان را درصد و ده قسط ده هزار تومانى ، ماه به ماه ، اصل و فرع را با هم مىگيرند ، ضمنا با هر يك از رؤساى بانك در مورد مصالحهء بهره حرف زده‌ام ، مىگويند ما نمايندهء تامّ الاختيار نيستيم و چنين قانونى براى مصالحه نداريم .\r\n\r\n1\r\n- اينك با توجه به مطالب فوق آيا شرعا راهى براى وام گرفتن هست ؟\r\n\r\nج\r\n- اصل وام گرفتن اشكال ندارد ولى قصد دادن بهره حرام است و وام‌گيرنده به منظور تخلّص از حرام مىتواند قصد دادن بهره را نكند ، اگر چه بداند كه بهره را به هر صورت از او خواهند گرفت و در هر صورت اصل قرض صحيح است و وام دريافتى را مالك مىشود .\r\n\r\n2\r\n- بانك مسكن هم در ازاى به رهن گرفتن مسكن به همان ترتيب ذكر شده در مسألهء بالا وام مىدهد ، راه شرعى آن چيست ؟\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nج\r\n- حكم همان است كه در بالا ذكر شد .\r\n\r\nس 146\r\n- براى تأمين نيازمندىها و توسعهء كسب و كارم قصد دارم وام صنفى از يكى از بانكها بگيرم با توجه به اينكه بانكها معمولا مبلغى به عنوان بهره مىگيرند اين وام چه صورت دارد ؟ اجازه مىفرمائيد يا نه ؟\r\n\r\nج\r\n- گرفتن وام اشكال ندارد ولى گرفتن بهره و قصد دادن آن حرام است و در هر صورت اصل قرض صحيح است و وام دريافتى ملك شخص مىشود .\r\n\r\nس 147\r\n- شخصى مقدارى پول ( وام مسكن يا وام ضرورى ) از بانك مىگيرد ( وام ضرورى از صندوق بازنشستگى است ) و بانك در قبال اين پول 4 % به آن اضافه كرده و به عنوان تنزيل ، از آن شخص طى قسطهاى چندساله وصول مىكند آيا با اين پول كه خانه‌اى مىسازد مىتواند در آن خانه نماز بخواند ؟ و آيا اين اضافه پولى كه به بانك مىدهد حرام نيست ؟\r\nتوضيح اينكه : وامهاى ذكر شده از صندوقهاى پس‌انداز و بازنشستگى كاركنان ذوب آهن ايران استفاده مىشود .\r\n\r\nج\r\n- پولى كه از بانك مىگيرد حلال است و مالك آن مىشود و خانه‌اى كه با آن تهيه كرده را نيز مالك مىشود و چنانچه در دادن اضافه قصد بهره نكند براى او اشكال ندارد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\nس 148\r\n- من پولى را در بانك براى محفوظ ماندن و كمك به اقتصاد مملكت گذاشتم پس از مدتى براى گرفتن پول رفتم مىبينم نوشته جايزهء سال شصت ، هشتصد تومان . آيا گرفتن اين مبلغ جايز است ؟\r\n\r\nج\r\n- اگر بهره پول است نبايد بگيريد و جايزه مانع ندارد .\r\n\r\nحيله‌هاى ربوى\r\n\r\nس 149\r\n- در معاملهء امروزى كه اكثر صاحب‌خانه‌ها قبلا مبلغ زيادى پول مىخواهند تا فرضا دو تا اطاق در اختيار مستأجر قرار دهند و مستأجر هم آن پول را مىپردازد ليكن يك كرايه‌اى از طرف صاحب منزل گفته مىشود و مطابق پولى كه پرداخته است از كرايه كم مىكند مثلا در ازاى 2 اطاق 1500 تومان كرايه و ده هزار تومان پول نقد است صاحب منزل مىگويد اگر شما فلان مبلغ بدهيد بنده دو اطاق را مثلا هزار و سيصد تومان در اختيار شما قرار مىدهم با توجه به اينكه اكثرا در مورد مسأله مذكور اين گونه عمل مىكنند بفرماييد اين موضوع چه صورت دارد كم شدن پول نقد جهت كرايه چگونه است ؟\r\n\r\nج\r\n- هر نحو معامله كه براى فرار از ربا باشد محكوم به حكم ربا و باطل است و كم كردن وجه اجاره به حساب پول قرض ربا است مگر آنكه شرط قرض در ضمن اجاره باشد كه در اين صورت اشكال ندارد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nس 150\r\n- اين جانب به قصد خريد خانه از بانك مبلغى وام گرفته‌ام ولى متأسفانه - به علت گرانى مسكن - نتوانستم منزلى تهيه نمايم . يكى از دوستان قصد خريد اتوبوس مسافربرى را داشت [ و مقدارى پول لازم داشت 
  ] ، لذا با توافق طرفين قراردادى به اين صورت بين هم نوشته‌ايم :\r\nيك طبقه از خانهء مسكونى ايشان را با حضور 3 نفر شاهد به صورت قولنامه‌اى و قرارداد كتبى از ايشان خريديم به مبلغ پنجاه هزار تومان و بعد از همان قرارداد با شاهدهاى حاضر آن خانهء مرا طى قراردادى ديگر به ايشان اجاره داديم . ماهيانه مبلغ 1000 تومان ، مدت اين قرارداد يك سال مىباشد ، آيا آن مبلغ پولى كه ماهيانه من از ايشان دريافت مىنمايم از نظر شرعى درست مىباشد يا خير ؟\r\n\r\nج\r\n- هر گونه معامله كه حيله براى فرار از ربا باشد در حكم ربا و باطل است .\r\n\r\nس 151\r\n- اين جانب به لحاظ فقر مالى يك باب خانه مسكونى به انضمام سه باب و نيم مغازه‌هاى متّصل به آن را در قبال ده هزار و پانصد تومان به بيع شرط به يكى از ربا خواران معروف به مدت ده ماه گذاشتم - كه البته در سند مبلغ هفده هزار و پانصد تومان نوشته شده - بقيه را به عنوان ربا بر روى پول خود اضافه كرده است ، البته در متن سند حق فسخ هم براى من گذاشته‌اند ، بعد از انقضاى مدّت قادر نبودم كه تمامى مبلغ را يك جا تهيّه و پرداخت و معامله را فسخ كنم ، طرف مقابل هم مهلت نمىداد و با سوء استفاده از قوانين طاغوتى و ظالمانه و بر خلاف شرع مقدّس با مراجعه به اداره ثبت ، اقدام به رشوه و تبانى كرده و تمامى ملك مرا برده و رسما به نام خود انتقال داده ، هر چقدر به مقامات فاسد گذشته شكايت برده و به دادگسترى مراجعه كردم احقاق حق نشد ، چون حقّى براى آنها مطرح نبوده . اولا بر طبق احكام اسلام معامله بيع شرطى از انواع\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمعاملات ربوى و بر خلاف شرع و به حكم قرآن باطل است يا خير ؟\r\n\r\nج\r\n- اگر بيع شرط حيله و وسيله براى فرار از ربا باشد حكم ربا دارد و معامله باطل است هر چند بيع شرط جدّى اگر حيله نباشد ، از معاملات شرعيه است .\r\n\r\nس 152\r\n- آيا صاحبان كارخانه [ در وقت گرفتن وام 
  ] مىتوانند از بانك وام‌دهنده تقاضا كنند كه دارائى كارخانه به نرخ روز ارزيابى شده و بانك وام‌دهنده معادل طلب خود در دارائى كارخانه شريك باشد ؟\r\n\r\nج\r\n- اگر وام مىدهند همان مبلغ وام را حق دارند و در كارخانه شريك نمىشوند .\r\n\r\nس 153\r\n- شخصى تمام يا قسمتى از خانه‌اى را در مقابل بيست هزار تومان رهن مىكند و يا با شرطى مىخرد بعد با اجازه مالك و يا راهن تصرف نموده و به شخص مالك و يا راهن با ماهى دويست تومان اجاره مىدهد مستدعى است فتواى امام را درباره مال الاجاره مرقوم فرماييد ؟\r\n\r\nج\r\n- هر گونه معامله كه وسيله براى رباخوارى است محكوم به حكم ربا و باطل است .\r\n\r\nس 154\r\n- اگر هزار تومان پول را با يك بسته چاى 30 ريالى به مدت يك سال به 1300 تومان بفروشيم معامله درست است يا نه ؟\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nج\r\n- باطل است .\r\n\r\nس 155\r\n- اگر در سال ديگر همين پول را كه از سال قبل با مبلغ ذكر شده مانده باشد با جنس ديگرى مانند يك كيلو قند به قيمت 1700 تومان بفروشيم معامله درست است يا نه ؟\r\n\r\nج\r\n- باطل است .\r\n\r\nس 156\r\n- عده‌اى در بازار هستند كه پول را به صورت قرض بهره‌دار مىدهند ، به اين ترتيب كه : پدر من كه يك نبات ريز است اگر بخواهد از آنها قرض بگيرد مىگويند شكر يك ماه يا چند ماه تو را ( تعداد ماه بستگى به پول در خواستى دارد ) صادر مىكنيم و مثلا پنج ماه بعد به اين مقدار مىفروشيم . البته مقدار اضافه شده متناسب با پول ، اضافه و يا كم مىشود و معيّن است آيا اين پول حكم رشوه دارد ؟\r\n\r\nج\r\n- اين نحو معامله كه براى فرار از رباى قرضى است باطل است و پول‌گيرنده فقط عين همان پول را ضامن است . و اگر شكر را ارزان بخرد و بعد از مدّتى به شخص سومى به گرانتر بفروشد مانع ندارد .\r\n\r\nس 157\r\n- در بازار مرسوم است كه جنسى به مدتى خريدارى مىشود و خريدار و فروشنده با هم توافق مىكنند كه مبلغى از آن قرار كسر ، ما بقى نقدا پرداخت شود اين چگونه است ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nس 158\r\n- من كه از پول مذكور در سؤال قبل تغذيه مىكنم و يا اينكه پدرم براى خريد خانه قرض مىگيرد چه بايد بكنيم ؟\r\n\r\nج\r\n- حكم مسأله از جواب بالا معلوم مىشود و پول‌گيرنده تنها در صورت اوّل عين همان پول را ضامن است و تصرف در آن منوط به اجازه دهنده پول است و در صورت دوّم اشكالى نيست .\r\n\r\nس 159\r\n- چنانچه كسى براى زراعت و يا غير آن از كارهاى خود پولى به اسم مساعده از كسى بگيرد و قانون بين امثال آنها اين باشد و يا قرارداد كنند كه محصول كار را نزد پول دهنده برده او بفروشد و حق العمل فروش بر دارد چه صورت دارد ؟\r\n\r\nج\r\n- اگر حق العمل فروش به طور متعارف باشد اشكال ندارد .\r\n\r\nدلالى معاملات ربوى\r\n\r\nس 160\r\n- اشخاصى مؤسساتى براى دلالى در معاملات ربوى تأسيس مىكنند و از مراجعين مضطرّ جهت اين دلالى وجوهى را دريافت مىكنند اين وجوه از نظر شرعى حرام است يا خير ؟ و اگر حرام است توسط حاكم شرع قابل استرداد است يا خير ؟\r\n\r\nج\r\n- دلالى ربا مانند خود ربا حرام است و پولى كه دلال گرفته ضامن است و بايد به صاحبش برگرداند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nتكليف شرعى ربا خوار\r\n\r\nس 161\r\n- در مورد شخص ربا خوار ، از نظر شرع مقدس اسلام چگونه بايد رفتار شود ؟\r\n1 - چنانچه ربا خوار ، مالى را از راه ربا برده باشد ، چگونه بايد با او رفتار گردد ؟\r\n2 - در صورتى كه مال به ربا رفته ، صاحب داشته باشد آيا بايد مال به صاحب اصلى برگردد يا خير ؟ و در غير اين صورت چه بايد كرد ؟\r\n\r\nج\r\n- ربا حرام است ربا خوار بايد از گناه گذشته توبه نمايد و آنچه را كه بابت ربا گرفته ضامن است بايد به مالك آن برگرداند و اگر نزاعى در بين باشد رسيدگى به آن موكول به محاكم قضائى است .\r\n\r\nس 162\r\n- چند سال پيش مبلغ سيصد هزار ريال به عنوان سپردهء ثابت در بانك گذاشتم تا اين كه بعد از مدّتى مبلغ سه ميليون ريال از بابت آن سپرده ثابت ، وام مسكن دريافت كنم امّا بعد از مدّت مقرّر ، از بانك وام نگرفتم ولى وقتى خواستم سپردهء خود را از بانك پس بگيرم ، علاوه بر سپرده ، مبلغ سى و شش هزار ريال و خرده‌اى به آن تعلّق گرفت كه آن را از بانك گرفتم و به حساب اين كه اين پول مباح است ، آن را با پولهاى ديگر مخلوط كرده و با آن پول مخلوط ، منزل مسكونى خريدارى كرده‌ام ولى هنوز منزل را تحويل نگرفته‌ام .\r\n\r\n1\r\n- وضع سود پول بعد از اين چه خواهد بود ؟\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nج\r\n- بهرهء پول ، ربا و حرام است ، گرفتن آن جايز نيست .\r\n\r\n2\r\n- براى زندگى و نماز خواندن در آن منزل مسكونى - بعد از تحويل گرفتن - چه بايد كرد تا تصرّفات و عبادات در آن مشروع باشد ؟\r\n\r\nج\r\n- بايد معادل بهرهء پول كه در خريد منزل پرداخت شده از طرف صاحب واقعى آن به فقرا صدقه بدهيد .\r\n\r\nس 163\r\n- اگر شخصى در سابق بهرهء بانكى حساب پس‌انداز را دريافت و در آن تصرّف كرده است و الآن مقدار آن را نمىداند ، آيا تكليف شرعى او فعلا چيست ؟\r\n\r\nج\r\n- در صورتى كه تصرّف به استناد تقليد صحيح نبوده است ، مقدار آن را ضامن است و بايد از طرف مالك واقعى به فقرا صدقه بدهد و در صورت جهل به مقدار ، قدر متيقّن را به فقرا صدقه بدهد كفايت مىكند .\r\n\r\nس 164\r\n- فردى در حيات خود ضمن اينكه كشاورزى مىنمود از قرار معلوم نزول هم مىخورد حدود 9 سال است كه فوت كرده ، پس از فوت ، اموال وى را يك روحانى و عالم رسيدگى و صورت‌بردارى نمود ، لطفا ما را راهنمائى فرمائيد كه با اموال مزبور چه كنيم تا حلال شود ؟ و اگر كسى ادعائى بر مال او داشته باشد پذيرفته است يا خير ؟\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nج\r\n- آنچه از راه ربا به دست آمده بايد به صاحبان آن برگردد و در صورت نشناختن او به فقير صدقه داده مىشود و چنانچه كسى ادعائى بر ميّت و اموال او دارد بايد شرعا اثبات كند .\r\n\r\nس 165\r\n- بنده در سالهاى گذشته در اثر ناآگاهى از اين موضوع كه حضرتعالى در توضيح المسائل فرموده‌ايد بهره بانكى حرام است در آمدم را جهت محافظت در بانك ملى پس‌انداز مىكردم بفرماييد كه بهرهء سالهاى گذشته كه از بانك ملى دريافت مىداشته‌ام حلال است يا حرام ؟ و بهره بانكى در حال حاضر چه صورتى دارد آيا حلال است يا حرام ؟ و اگر بهرهء بانكى سالهاى گذشته حرام است آيا پدر و مادر من كه به سختى در خانهء مختصرى زندگى مىكنند و حتى وسعت اين كه بام خانه را كاه گل كنند ندارند مىتوانم اين بهره را به آنها بدهم ؟ اگر به پدر و مادرم نمىتوانم بدهم آيا بهتر است در شهر خودمان به مصارف خيريه برسد يا به حساب بنياد مستضعفين واريز شود ؟\r\n\r\nج\r\n- گرفتن بهره جايز نيست و فرقى بين زمان سابق و زمان حاضر نيست و آنچه گرفته‌ايد را با فرض يأس از مالكش بايد از طرف او صدقه بدهيد و اگر پدر و مادر شما فقير باشند مىتوانيد به ايشان بدهيد كه در غير نفقه خودشان كه بر شما واجب است صرف كنند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nس 166\r\n- هرگاه كسى به ديگرى قرض ربوى بدهد ، مثلا هفت هزار تومان بدهد ده هزار تومان بگيرد و بعد قرض دهنده در مقام توبه بر آيد و يا قرض‌گيرنده با مراجعه به دادسراى انقلاب اسلامى يا كميته بخواهد حق خود را پس بگيرد آيا همان سه هزار تومان اضافه را بايد پس بگيرد يا تمام ده هزار تومان را ؟\r\n\r\nج\r\n- فقط زياده‌اى را كه داده مىتواند مطالبه كند .\r\n\r\nس 167\r\n- آيا بهره‌هايى كه بانكها به حساب پس‌اندازهاى معمولى مىپردازند مىتوان براى بازسازى مناطق جنگ زده پرداخت نمود يا نه ؟ و در صورت پرداخت آيا رفع ذمّه از شخص مىشود يا نه ؟ و در صورتى كه نتوان جهت بازسازى مناطق آسيب‌زده اختصاص داد آيا مىتوان به مصرف ضعفاء رسانيد ؟\r\n\r\nج\r\n- بهرهء پول ربا و حرام است گرفتن آن جايز نيست و اگر بهره را گرفت و از برگرداندن به صاحب واقعى آن مأيوس است بايد از طرف او به فقراء صدقه بدهد .\r\n\r\nس 168\r\n- اكنون كه مىفرماييد بهرهء پول ربا و حرام است اگر از بانك گرفتم مىتوانم به حساب دولت واريز نمايم ؟\r\n\r\nج\r\n- در صورت يأس از مالك واقعى از طرف او به فقراء صدقه دهيد .\r\n\r\nس 169\r\n- مستدعى است پاسخ سؤالات ذيل را مرقوم فرماييد : 1 - آيا بهرهء پس‌انداز در بانكها حرام است يا خير ؟ 2 - آيا بهره سپرده در بانكها حرام است يا\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخير ؟ 3 - آيا بهرهء پس‌انداز را صرف كمك به جبهه‌هاى جنگ نمودن و يا براى كمك به افراد بىبضاعت و يا براى پرداخت‌كننده اجرى دارد يا خير ؟ 4 - آيا بهرهء سپرده در بانكها را صرف هزينه‌هاى غير ضرورى و اجبارى از قبيل چشم روشنى و منزل مباركى و غيره نمودن براى پرداخت‌كننده اجرى دارد يا خير ؟\r\n\r\nج\r\n- بهرهء پول ربا و حرام است گرفتن آن جايز نيست ، اگر گرفت و از برگرداندن به صاحب واقعى آن مأيوس است از طرف او به فقراء صدقه بدهد .\r\n\r\nس 170\r\n- راجع به بهره‌اى كه بانكها مىدهند اگر كسى گرفت در جواب يك سؤال فرموده‌ايد اگر صاحب واقعى آن شناخته نشود به فقير بدهند و بعضى از حضرت عالى نقل مىكنند كه به خود بانك رد كنند چون صاحبش بانك است آيا وظيفه كدام است به بانك رد كنند يا از طرف صاحبش به فقير صدقه بدهند ؟\r\n\r\nج\r\n- از طرف صاحبش به فقير صدقه دهند .\r\n\r\nطلافروشى و صرافى\r\n\r\nس 171\r\n- آيا خريدوفروش طلاى متفرقه يعنى النگو و گوشواره و گردن بند مستعمل و شكسته در بين همكاران جايز است يا نه ؟\r\n\r\nج\r\n- اشكال ندارد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nس 172\r\n- بعضى از افراد مقدارى طلاى شكسته و يا سالم در منزل دارند كه از آن استفاده مىكنند يا به صورت ذخيرهء مالى ، اندوخته دارند و نيز آن را در بازار خريدوفروش مىكنند ، لطفا نظر شريف را نسبت به اين نوع معاملات اعلام بفرماييد !\r\n\r\nج\r\n- اشكال ندارد ولى فروش طلا به طلا اگر تفاوت در وزن داشته باشند جايز نيست .\r\n\r\nس 173\r\n- كارگرى طلا ساز ، طلايى كه از آن خودش بوده مىسازد و طلايى را كه ساخته به بازار مىآورد و به طلافروشى برده و معامله فقط روى مزد دست و اجرت كار انجام مىشود چون در بازار اينطور مرسوم است كه كارگر مىداند به جاى طلاى ساخته‌اى كه مىدهد به همان وزن و همان عيار ، دقيقا طلاى نساخته مىگيرد كه به همين جهت معامله فقط روى اجرت طلاهاى ساخته انجام مىگيرد ، البته با رضايت طرفين ، معامله پايان مىپذيرد و كارگر به وزن و عيار طلاى ساخته‌اش طلاى نساخته و براى اجرت كار هم پول مىگيرد . اين معامله از نظر شرع چه صورتى دارد ؟\r\n\r\nج\r\n- معاملهء مزبوره اشكال ندارد .\r\n\r\nس 174\r\n- آيا كلا مىشود طلاى مستعمل و شكسته را خريدوفروش كرد يا نه ؟\r\n\r\nج\r\n- صحيح است .\r\n\r\nس 175\r\n- آيا طلاى آماده و ساخته شده را با طلاى شكسته و مستعمل پاياپاى يعنى يك كيلو در مقابل يك كيلو به اضافه پول ساخت آن مىشود\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمعامله كرد يا نه ؟\r\n\r\nج\r\n- اگر معامله بين يك كيلو در مقابل يك كيلو باشد و اجرتى در مقابل ساخت قرار داده شود مانع ندارد .\r\n\r\nس 176\r\n- آيا طلاى ساخته شده را به وعدهء دو ماه يا سه ماه به بيشتر از قيمت نقد مىشود معامله كرد يا نه ؟ مثلا اگر طلاى نقد مثقالى هزار و پانصد تومان است به وعده دو يا سه ماه هزار و ششصد تومان معامله كرد ؟\r\n\r\nج\r\n- مانع ندارد .\r\n\r\nس 177\r\n- اگر شخصى 5 / 2 مثقال طلا براى عوض كردن بياورد و قيمتش بر فرض پنج هزار تومان باشد و در عوض 2 مثقال طلا بگيرد به قيمت پنج هزار تومان در اين صورت قيمت يكى است ولى وزن تفاوت مىكند آيا اشكال دارد يا نه ؟\r\n\r\nج\r\n- در فرض مرقوم اگر طلا را به قيمتى كه توافق كردند بفروشد و با پول آن دوباره طلاى ديگرى به وزن مساوى يا بيشتر يا كمتر بخرد اشكال ندارد .\r\n\r\nس 178\r\n- لطفا به سؤالات ذيل پاسخ بفرماييد : 1 - اگر يك نفر بخواهد يك باب مغازهء طلافروشى داير كند مكروه است يا نه ؟ 2 - اگر شخصى يك كسب دارد ولى جهت توسعه به كسب خودش و تأمين معاش مىخواهد طلافروشى را هم ضميمه كسب خودش كند مكروه است يا نه ؟\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n3 - شخصى كه فقط كارش ساختن انگشتر و گوشواره و دستبند و ساير آلات طلا است آيا [ كسب او 
  ] مكروه است يا نه ؟\r\n4 - شخصى طلافروش با شخصى كه طلا را تعويض مىكند و طلا را با طلا مقابل مىگذارد ، اگر كالاى تعويض‌كننده اضافه شد پولش را مىدهد و اگر كالاى طلافروش اضافه شد پولش را مىگيرد ولى نسبت به مقدار مساوى به طرف مىگويد كه من مبلغى دستمزد داده‌ام و تقريبا مقدارى هم منافع بر مىدارم مثلا بر هر يك تومان يك شاهى يا يك ريال ، آيا جايز است يا خير ؟\r\n\r\nج\r\n- شغل طلا سازى و طلافروشى مانع ندارد ولى چنانچه دولت اسلامى مقرراتى دارد بايد مراعات شود و تبديل طلا به طلاى هم وزن مانع ندارد و تبديل زياده آن با پول يا قرار دادن زياده در مقابل ساخت با معلوم بودن عوض و معوّض مانع ندارد .\r\n\r\nس 179\r\n- آيا اسكناس با قيمت ارزانتر يا گرانتر از ارزشش خريدوفروش مىشود يا نه ؟\r\n\r\nج\r\n- فروش اسكناس به گرانتر كه نتيجه ربا را دارد محكوم به حكم ربا و باطل است . ولى در صورتى كه واقعا خريدوفروش باشد مثل فروش اسكناس درشت به ريز يا به عكس كه نقد انجام مىشود مانع ندارد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nفروش مساومى و مرابحى\r\n\r\nس 180\r\n- جنسى را به وزن معيّن از خارج خريده‌ام كه با كشتى به ايران حمل شود ، اين جنس مىبايست در بندر ايران تخليه شود امّا بدون اجازه در كشور ديگرى تخليه كرده و بعدا جنس را به ايران حمل نموده‌اند . گمركات كلّ وزن خريدارى شده پرداخت شده ولى موقع تحويل معلوم شد مقدارى از وزن ، كسر است و اين كسرى مورد قبول بيمه يا كشتيرانى نشده كه خسارت بدهند .\r\nفرض شود كه اگر كلّ جنس كامل به ايران مىرسيد ، قيمت تمام شده پنجاه هزار تومان مىشد ، حالا هم كه كمتر از وزن خريدارى شده به ايران آمده باز قيمت تمام شده همان پنجاه هزار تومان است ؛ سؤال اين است كه : موقع فروش كالا به رأس المال آيا بايد مقدارى كه موجود است پنجاه هزار تومان اظهار شود ؟ يا بايد ارزش تمام‌شدهء مقدار كسرى را از پنجاه هزار تومان كسر نمايم ؟ با عنايت بر اين كه اين جانب در ايجاد كسرى مداخله نداشته‌ام و اگر قيمت اين كسرى را از قيمت تمام شده كسر كنم ، معامله احتمالا ضرر مىكند ! ضمنا اگر اجبار در فروش رأس المال نبود و به طريق مساومة « 1 » امكان فروش داشت ، همين مقدار موجود را به قيمتى مىخريدند كه سود هم مىكرد !\r\n\r\nج\r\n- در مرابحه « بايد قيمت جنس موجود كه به او تمام شده » را ذكر كند و مىتواند تمام جريان را به مشترى بگويد و با ربح معيّن بفروشد .\r\n\r\n\r\n","description":"","footnote":"\r\n( 1 ) معامله‌اى است كه بدون در نظر گرفتن رأس المال ، بين طرفين واقع مىشود .\r\n","page_name":" 149 ","page_number":149},
  {"content":"\r\n\r\n\r\nس 181\r\n- در معاملات تجارى نقدى معمولا در بازار با رضايت طرفين صدى يك كسر مىشود و يا اينكه قبلا موضوع بيان مىشود به نظر حضرت عالى چگونه است ؟\r\n\r\nج\r\n- مانع ندارد .\r\n\r\nاقاله « توافق طرفين براى فسخ معامله »\r\n\r\nس 182\r\n- شخصى در چند سال قبل مغازه‌اى را به مبلغ يك هزار و دويست تومان فروخته كه مبلغ هشت صد تومان آن نقد و بقيه پس از انتقال سند پرداخت شود ( البته اين معامله بدون اجراى صيغه بوده است ) طبق ادعاى بايع و استشهاد چهار نفر ، بايع پس از چند روز از انجام اين معامله پشيمان شده و به مشترى هم گفته است ، مشترى هم قبول كرده است منتهى به مشترى گفته صرف نظر از بيع تا هر وقت مىخواهى در اين مغازه بمان ؛ الآن پس از چند سال مشترى مغازه را به شخص سومى فروخته است و بايع مىگويد : تو به همان پول كه فروخته‌اى به خود من بده . اولا آيا مشترى حق فروش دارد يا نه ؟ ثانيا آيا بايع مىتواند جلو معامله با شخص سوم را بگيرد و بگويد هر چه او مىخرد به همان مقدار مغازه را از تو خريدارى مىكنم ؟\r\n\r\nج\r\n- اگر بعد از انجام معامله اول ( با انشاء لفظى معتبر يا معاطات ) آن را اقاله نكرده‌اند فروشنده اول حق جلوگيرى از معامله دوّم را ندارد .\r\n\r\nس 183\r\n- كسى به يك نفر يك باب خانهء كلنگى فروخته و چهار صد\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nهزار تومان به عنوان بيعانه دريافت داشته ولى قبل از تنظيم سند و قطعى شدن معامله ملك از رونق افتاده و خريدار از انجام معامله منصرف شده و بيعانه را طلب كرده فروشنده هم قبول كرده اما قادر نبوده يك‌دفعه مبلغ مزبور را پرداخت نمايد و از مشترى خواهش كرده كه اين مبلغ را در مدت سه ماه دريافت كند ولى خريدار قبول نكرده آيا خريدار مىتواند و حق دارد كه توسط دادگسترى بايع را به مبلغ ششصد هزار تومان ملزم نمايد ؟\r\n\r\nج\r\n- در صورتى كه فروشنده راضى به فسخ معامله شده خانه به او بر مىگردد و خريدار بيش از مبلغى را كه به او پرداخته حق ندارد .\r\n\r\nفسخ معامله\r\n\r\nس 184\r\n- دو نفر پس از معامله و توافق طرفين با حضور واسطهء خبره قرار داد معامله‌اى را امضاء مىنمايند و بيعانهء لازم هم از طرف خريدار به فروشنده داده مىشود كه در ظرف مدّت و مهلت معيّن طرفين در محضر حاضر و معامله را بطور كامل انجام دهند ، فروشنده هم به اعتبار قرارداد منعقده ، از بيعانهء دريافتى با كسى ديگر معامله نمىنمايد پس از چند ماه و انقضاء مدّت معيّنه ، خريدار از انجام معامله طبق قرارداد منعقده منصرف شده و انصراف خود را كتبا به محضر اعلان مىنمايد و در اثر خلف وعده و نقض عهد و قرارداد ، فروشنده متضرّر مىشود ، حال آيا فروشنده شرعا حق دارد ضرر و زيان حاصله از تخلّف و نقض عهد را از خريدار مطالبه و وصول نمايد يا خير ؟\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nج\r\n- اگر معامله تمام شده و شرط خيار در آن نشده خريدار حق فسخ نداشته است و چنانچه شرط خيار شده باشد مىتواند عقد را فسخ كند و ضرر فروشنده را ضامن نيست .\r\n\r\nس 185\r\n- شخصى قطعه زمينى را از شخصى به صورت قولنامه‌اى كه به امضاى طرفين معامله و بستگان فروشنده رسيد خريدارى نمود و به جز مبلغ صد هزار ريال كه قرار شد در محضر پس از تنظيم سند رسمى پرداخت شود ، بقيّه بهاى زمين را يك جا به فروشنده پرداخت و طبق قرار طرفين خريدار قبل از تهيّهء سند محضرى زمين را عمارت نمود ولى قبل از رفتن به محضر ، فروشنده بر اثر مرگ ناگهانى در گذشت و تهيّهء سند موكول به انحصار وراثت متوفّى شد . پس از انحصار وراثت ، مادر متوفى وارث قانونى ايشان شناخته شده ولى حاضر نمىشود بقيّه بهاى زمين را دريافت و سند رسمى تنظيم و تسليم فروشنده نمايد . مستدعى است تكليف را از نظر شرعى و قانونى اعلام فرمائيد .\r\n\r\nج\r\n- اگر معامله تمام شده و لو به معاطات و قرار شده كه در محضر انتقال سند بدهند بايد ورثه عمل كنند .\r\n\r\nس 186\r\n- شخصى خانه‌اى را طبق موازين اسلام خريد ، و 2 / 3 پول آن را به مالك داد ، و بنا شد 1 / 3 پول خانه را در دفتر خانه رسمى پس از تنظيم سند پرداخت كند ، پس از 9 ماه فروشنده به بهانه‌هاى مختلف از جمله گران شدن منزل از\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nحضور در دفتر و انتقال سند خوددارى مىكند ، آيا شرعا حق چنين عملى را دارد يا خير ؟\r\n\r\nج\r\n- اگر معامله تمام شده حقّ برگشت ندارد ، مگر خيار فسخ شرط شده باشد .\r\n\r\nس 187\r\n- شخصى با شخصى ديگر دو قطعه زمين مزروعى آبى معامله قطعى نموده‌اند و فروشنده خود مدرك سپرده و از كل قيمت سه چهارم را از خريدار اخذ و بقيه را نزد مشترى گذاشته تا بعد از دادن سند دريافت نمايد خواهشمند است اولا بفرماييد : معامله چه صورت دارد ؟ ثانيا فروشنده كه با ميل خود ملك فوق را كه از چندين سال قبل تحويل خريدار داده و بهره‌بردارى شده است حق فسخ دارد يا خريدار ؟ يك چهارم قيمت كه در نزد مشترى با شرط و رضاى فروشنده در عوض سپردن سند رسمى باقى است فروشنده مىتواند ادعاى يك چهارم اجرت را از خريدار بنمايد يا خير ؟\r\n\r\nج\r\n- در فرض مذكور معامله صحيح است و بدون وجود يكى از اسباب خيار هيچ يك از طرفين حق فسخ ندارد ، و فروشنده فقط اصل قسط باقى مانده را حق دارد .\r\n\r\nس 188\r\n- در رژيم سابق افراد پولدار زمينهاى زراعتى را از زارعين به قيمت ارزان خريدارى و آنها را به قطعات كوچكتر تقسيم و به قيمت گرانتر به افراد بىبضاعت و كم درآمد فروخته‌اند و به اين وسيله همه اندوختهء\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nگذشته آنها و مبلغى هم به اقساط از آنها گرفته‌اند ولى حالا اين زمينها به درد اين ضعفا نمىخورد ؛ زيرا نه در محدودهء شهر است كه به درد ساختمان بخورد و نه امكان دارد كه در آنجا زراعت نمايند زيرا نه اين مقدار زمين صرفه زراعت دارد و نه اينها قدرت زراعت كردن را دارند لذا با توجه به اينكه اين گونه فروشندگان داراى ثروت زيادى بوده و از اين راه نيز ثروت فراوانى اندوخته‌اند ولى خريداران اين زمين‌ها از اول فقير بوده و در اين معامله نيز چيزى در دست ندارند آيا با توجه به مراتب فوق اين فروشندگان موظف نيستند وجوه دريافتى را با بهم زدن معامله به خريداران پس بدهند ؟\r\n\r\nج\r\n- [ هيچ‌كس 
  ] بعد از تمام شدن معامله حق بهم زدن آن را ندارد مگر يكى از اسباب خيار در بين باشد .\r\n\r\nس 189\r\n- اين جانب در اواخر سال 1358 آپارتمانى را با پرداخت پنجاه هزار تومان قولنامه نمودم و قرار شد بقيّه وجه را نيز در دفتر خانه پس از تنظيم سند قطعى پرداخت نمايم ، در خلال اين مدّت در آپارتمان سكونت كرده و مبالغى هم در آن خرج نموده‌ام ليكن مالك بنا به عللى حاضر به انجام معامله نيست و حاضر است علاوه بر رد پنجاه هزار تومان دريافتى ، پنجاه هزار تومان هم بابت استنكاف از انجام معامله طبق قولنامه بپردازد و تقاضاى تخليه نموده است ؛ من چون در اين آپارتمان با خانواده‌ام به عبادت مىپردازم تمنا دارم نظرتان را راجع به مسائل زير اعلام فرماييد :\r\n1 - آيا با اينكه بقيه مبلغ را از روز نخست نقدا نگهدارى نموده‌ام تا پس از تنظيم سند به مالك بپردازم محل سكونتم غصبى است يا خير ؟\r\n2 - شرعا مكلف به تخليه مىباشم يا خير ؟\r\n3 - چنانچه مكلف به تخليه مىباشم آيا بابت اين مدّت كه آپارتمان را\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nدر اختيار دارم شرعا بايد اجرت المثل بپردازم يا خير ؟\r\n\r\nج\r\n- 1 و 2 و 3 - اگر معامله تمام شده و شرط خيار براى خريدار يا فروشنده نشده حق فسخ معامله را ندارد مگر اينكه مغبون باشد كه در صورت جهل به آن خيار غبن دارد . و نماز شما در خانه اشكال ندارد ولى در صورت تمام نشدن معامله يا اشتراط خيار يا وجود غبن كه مىتوانيد معامله را فسخ كنيد و در صورت فسخ ، بايد خانه را تخليه كنيد و نماز شما بعد از فسخ و در صورت اوّل مطلقا حكم نماز در خانه غصبى را دارد و نسبت به مدتى كه بعد از فسخ و در صورت اول مطلقا در خانه سكونت كرده‌ايد اجرت المثل بدهكاريد .\r\n\r\nس 190\r\n- فروشنده و خريدارى معامله‌اى را دال بر خريد قطعى يك باب آپارتمان با توضيحات زير انجام داده‌اند كه مستدعى است نظر شرعى خود را مرحمت فرماييد : 1 - تا كنون كه حدود شش ماه از وقت تخليه مىگذرد فروشنده آپارتمان را تحويل نداده آيا مسئول خواهد بود يا خير ؟ 2 - آيا فروشنده مىتواند پس از مدت يك سال و با دريافت تمامى مبلغ معامله را بدون رضايت خريدار فسخ كند يا خير ؟\r\n\r\nج\r\n- در صورت تمام شدن معامله فروشنده مبيع را بايد تحويل دهد و بدون وجود يكى از اسباب خيار ، حق فسخ ندارد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nس 191\r\n- شخصى چند سال قبل ملكى را به شخصى فروخته و خريدار از پرداخت وجه آن به عللى گوناگون امتناع نموده و فروشنده ملك ، معامله را فسخ كرده ولى خريدار بعد از فسخ معامله تا حال نسبت به استرداد ملك اقدام نكرده و اكنون پس از سالها مدعى است كه بايد همان وجه معامله ملك را بپردازد ولى فروشنده مدعى است آن معامله را فسخ كرده بايد عين ملك را پس بدهد مستدعى است جواب را مرقوم فرماييد ؟\r\n\r\nج\r\n- در صورتى كه فروشنده ملك را به قبض خريدار داده مجرد تأخير پرداخت ثمن موجب خيار فسخ نمىشود بنابراين اگر از ناحيه ديگرى خيار فسخ نداشته معامله لازم است و فروشنده ، ثمن معامله را حق دارد . بلى اگر از جهت ديگر خيار فسخ داشته و فسخ كرده مىتواند ملك را پس بگيرد .\r\n\r\nس 192\r\n- اين جانب قصد شركت در قرعه‌كشى واگذارى آپارتمان را داشتم و اطلاع پيدا كردم كه يكى از دوستان من شركت كرده و خانه‌اى هم به اسم او در آمده است و وقتى قصد خود را جهت شركت در قرعه‌كشى با وى در ميان گذاشتم گفت اگر مىخواهى خانه را به شما مىدهم و گرنه من آن را پس مىدهم ( به علت دورى راه و قسط زياد و غيره ) و من هم قبول كردم و قرار شد كه چنانچه وامى گرفتم به ايشان بدهم و آن مبلغى را كه ايشان جهت خانه پيش پرداخت كرده بود به وى دادم و قرار شد باقى مانده را بعدا بدهم و در خانه نشستم و ماهيانه اقساط آن را پرداختم و تمامى آنها را به اسم ايشان دادم حال پس از يك سال مىگويد : چون براى من وام نگرفته‌اى خانه را پس بده يا وام بگير . اكنون از نظر شرع خانه مال كدام\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nيك از ما است با توجه به اينكه اگر من خانه را نمىگرفتم ايشان مصمم به پس دادن آن بودند و اگر خانه مال او است اگر من آن را تخليه كنم آيا شرعا مىتوانم اقساط پرداختى و مخارجى را كه به حساب اينكه خانه مال خودم است كرده‌ام از ايشان بگيرم ؟\r\n\r\nج\r\n- اگر ساختمان را شرعا مالك و مجاز در فروش بوده و به شما فروخته بدون حق فسخ نمىتواند از شما پس بگيرد و اگر مالك نبوده و مالك شرعى ساختمان معامله را امضا نكرده ساختمان به مالك شرعى آن بر مىگردد و پولى كه بابت اقساط داده‌ايد به شما بازمىگردد و اجرة المثل مدّت سكونت در آن خانه را ضامن هستيد و اگر نزاعى در بين است به محاكم قضائى مراجعه نماييد .\r\n\r\nس 193\r\n- معامله شش دانگ يك باب خانه با مشخصات كامل به مبلغ معين كه متجاوز از نهصد هزار تومان مىباشد انجام شده و بين فروشنده و خريدار شرط شده كه از مبلغ بالا دويست و پنجاه هزار تومان نقدا پرداخت شود كه پرداخت شده و فروشنده دريافت كرده و مبلغ سيصد هزار تومان در دو قسط معيّن پرداخت شود و بقيه هم به عوض سيصد و پنجاه هزار تومان ديگر دو قطعه زمين كه هر يك مساحت آن با طول و ابعاد و محل ، مشخّص و معين شده و در سند مشروحا ذكر گرديده و طرفين تراضى به انجام معامله نموده و معامله هم انجام گرفته و سند عادى هم نوشته شده و طرفين معامله و شهود\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nحاضر در مجلس ، ذيل سند را امضا نموده‌اند بنابراين چون معامله با رعايت جهات اسلامى و شهود انجام پذيرفته آيا مىتوان بعد از مدتى به عنوان اينكه قيمت زمين در سند نوشته نشده ولى براى اصحاب معامله [ قيمت 
  ] مجهول نبوده - معامله را برهم زد و كان لم يكن تلقى كرد ؟\r\n\r\nج\r\n- در فرض سؤال اگر زمين مشخص و معلوم است معامله صحيح و شرط نافذ است .\r\n\r\nس 194\r\n- اگر كسى كالايى را فروخت و وجه آن را كاملا دريافت نمود و حوالهء انبار صادر كرد ولى مسئول انبار به عللى موفق به تحويل به موقع كالا نشد ، هرگاه فروشنده بخواهد از معامله منصرف و وجه را مسترد نمايد آيا رضايت خريدار شرط است يا خير ؟\r\n\r\nج\r\n- فروشنده بايد مبيع را تحويل خريدار دهد و بدون رضايت مشترى حق فسخ معامله و برگرداندن پول را ندارد مگر آنكه يكى از اسباب خيار در بين باشد .\r\n\r\nس 195\r\n- اين جانب با رضايت سه شريك خود ، آپارتمان خود را با شخصى قولنامه كرده و در قولنامه قيد شده كه حد اكثر تا فلان موقع مدارك لازم جهت انتقال آپارتمان را حاضر كنم كه حاضر هم گردانيدم ولى خريدار به علت قوانين جارى كشور نتوانست در موعد مقرر مجوّز را كسب كند و براى معامله حاضر گردد مدتى گذشت تا اينكه به علت خالى بودن آپارتمان\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاز طرف سازمان مسكن اخطار كردند ، سه شريك بنده اظهار داشتند شرعا موعد مقرر معامله در قولنامه تمام شده و از طرف سازمان مسكن هم اخطار كرده‌اند و در اين شرايط خالى گذاردن آپارتمان صحيح نيست لذا آن را به اجاره داديم ولى خريدار پس از مدتى به اين جانب مراجعه و تقاضاى جريمه و انجام معامله را دارد آيا ما فروشندگان ، شرعا موظف هستيم بعد از گذشت موعد مقرر آپارتمان را واگذار نماييم يا خير ؟\r\n\r\nج\r\n- معامله فروش و خريد اگر شرعا انجام گرديد و تنها بنا شد انتقال سند و پرداخت بقيه پول در تاريخ مقرر انجام گيرد بدون اينكه حق فسخى براى فروشنده شرط شده باشد ملك و اجارهء مدت واگذار به غير شده متعلق به خريدار است و وجهى كه شرط شده در صورت تأخير در انتقال سند خريدار به فروشنده بپردازد خريدار طبق شرط بايد به فروشنده بپردازد ولى اگر معامله شرعا انجام نشده فقط قول فروش و خريد داده شده اختيار ملك با فروشنده است .\r\n\r\nس 196\r\n- سالها است كه شركت خوراك وابسته به گروه صنعتى مينو براى كاركنان خود از كمپانى اتومبيل خريدارى كرده و به آنها مىفروشد اكنون هيئت مديره تصميم گرفته كه تحويل ماشين به كارمندان به طور امانى صورت گيرد و از دريافت قسط خوددارى گردد و مىخواهند اين تصميم را مشمول افرادى كه در سال گذشته با مقررات گذشته ماشين گرفته‌اند نيز بنمايند ولى اين مسأله مورد اعتراض قرار گرفته و طبق قوانين مملكتى قانون عطف به ما سبق نمىگردد . و آئين‌نامه تصميم جديد هم از\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nروز اعلام ، قابل اجراست و ماههاست كه ماشين فروخته شده به كارمند در تصرف اوست آيا چنين تصميمى خلاف شرع و عرف است يا نه ؟\r\n\r\nج\r\n- معامله اگر با مراعات ضوابط شرعى انجام گرفته بدون حق شرعى فسخ نمىتوانند آن را تغيير دهند .\r\n\r\nس 197\r\n- شخصى قريب يازده سال قبل برابر سند عادى زمينى را فروخته و ثمن آن را دريافت داشته ، خريدار در مورد معامله از يازده سال قبل اعيانى احداث نموده و از تاريخ معامله در يد و تصرف خريدار قرار گرفته آيا اكنون مىتواند از معامله منصرف و در مقام طرح دعوى بر آيد يا نه ؟\r\n\r\nج\r\n- معامله واقعه محكوم به صحت است مگر خلاف آن ثابت شود و مرجع رسيدگى دادگاههاى صالحه است .\r\n\r\nس 198\r\n- اگر كسى باغى را بفروشد و خريدار هم مدرك كتبى عادى و شاهد داشته باشد آيا بايع مىتواند پس از مدتى بگويد بايد باغ را به من برگردانى در صورتى كه تمام ثمن پرداخت شده است ؟\r\n\r\nج\r\n- بعد از تمام شدن معامله ، بدون اينكه خيارى در بين باشد نمىتواند فسخ كند .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\nس 199\r\n- شخصى از شخصى بيست تن جنس خريده كه قيمت كلى آن 750000 ريال مىشود بدون اينكه جنس را وزن كند و تحويل بگيرد 100000 ريال بيعانه داده و قرار شده بقيه وجه را بياورد و جنس را تحويل بگيرد بعد از مدت طولانى كه جنس مورد نظر ارزان شده و فروشنده با اتكا به قول شخص خريدار جنس را نفروخته است آمده تقاضاى فسخ معامله را مىنمايد و مطالبه بيعانه را مىكند در اين صورت وظيفه طرفين چيست ؟\r\n\r\nج\r\n- اگر معامله تمام شده حق فسخ ندارد مگر آنكه در ضمن معامله شرطى شده باشد .\r\n\r\nس 200\r\n- چند برادر كه چند قطعه زمين از پدر ارث برده‌اند در حالتى كه بعضى از آنها صغير و بعضى غائب بوده‌اند برادر بزرگ يك قطعه زمين را قبل از قسمت به شخصى فروخته و قيمت زمين را اخذ نموده و به مصرف معيشت مشترك رسانيده بعد از آنكه برادر صغير ، كبير و برادر غائب ، حاضر شده نه مشترى از اينها در خواست اجازه نموده و نه برادر بايعش و نه آنها متوجه و ملتفت بوده‌اند كه شرعا حق دارند بيع مزبور را اجازه نكنند به اين عنوان زمين تا مدت بيست سال يا بيشتر در دست مشترى مىماند حالا كه مشترى فوت كرده ادعا دارند كه ما بيع مزبور را اجازه نكرده‌ايم و حق زمين خود را از ورثه مشترى فسخ مىكنيم ورثه مشترى مدعى هستند كه حق نداريد ؛ زيرا شما در اين مدت طولانى ساكت بوده‌ايد و ادعاى فسخ نكرده‌ايد و ماليات را دولت از ما اخذ كرده آيا اين دو برادر حق فسخ دارند يا خير ؟\r\n\r\nج\r\n- در صورتى كه بعد از اطلاع به فروش قطعه زمين ، رضايت به آن داده‌اند و لو به خيال اينكه عمل برادرشان صحيح و نافذ است حق فسخ ندارند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nس 201\r\n- من حدود يك سال قبل قراردادى براى ساختن دو دستگاه توليدى با شخصى امضا كردم كه به مدت دو ماه تحويل دهم ، اما به علت كمبودهاى غير منتظره اجناس و بيمارى نتوانستم در موعد مقرر دستگاه را تحويل نمايم ولى در اين مدت عمده كارهاى ساخت دستگاهها انجام گرفته به هر حال دو ماه بعد از زمان مقرر با اطلاع و پىگيرى خريدار دستگاه آماده تحويل شد ، در اين زمان خريدار مدتى را فرصت خواست تا محلى را تهيّه و بعد دستگاه را تحويل بگيرد ، حال بعد از مدت طويلى ادعا مىكند كه دستگاههاى مزبور را نمىخواهد البته در عرف سازندگان ماشين آلات ، هنگامى در اين گونه موارد معامله را باطل و يا ادعاى خسارت از طرف خريدار مورد قبول است كه در قرارداد اين گونه قيد شود ، ليكن در قرارداد منعقده چنين قيد نشده است حال آيا خريدار حق بهم زدن معامله و يا ادعاى خسارت را دارد يا نه ؟ و آيا فروشنده حق گرفتن خسارت را دارد يا خير ؟\r\n\r\nج\r\n- اگر خريدار مغبون شده يا آنچه خريده معيوب باشد خيار دارد و در غير اين صورت حق فسخ ندارد مگر شرط خيار كرده باشند .\r\n\r\nس 202\r\n- شخصى با شرائط كامل و در حال هوش و عقل و صحت بدن ، همهء زمين خود را به دو دختر بالغ خود به بيع خيارى و جائزى به مدت يك سال خيار فروخته است شخص مذكور قبل از انقضاء مدت مذكور ، فوت كرده است و دو همسر وى در هنگام فوت حامله بوده‌اند و بعد از فوت وى دو پسر به دنيا آورده‌اند حال آنكه شخص مذكور وصى هم نداشته است ؛ آيا بيع خيارى زمين را اين دو پسر نوزاد ، توسط كدام يك از اقارب و يا عدول مؤمنين ، مىتوانند قبل\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاز انقضاء مدت خيار فسخ نمايند ؟ در صورت عدم فسخ شرعى ، بعد از بلوغ پسران ، فسخ اين معامله چگونه است ؟\r\n\r\nج\r\n- حق خيار به تمام ورثه از جمله زن ، ارث مىرسد ولى اعمال آن منوط به توافق تمام ورثه است و ولىّ شرعى صغير بدون موافقت ساير ورثه - از جمله دو دختر ميّت كه خريدار زمين بوده‌اند نمىتواند فسخ كند و بعد از گذشتن مدت خيار ، معامله لازم و غير قابل فسخ مىشود .\r\n\r\nس 203\r\n- شخصى زمينى را فروخت و خودش مسافرت كرد و در محلّ مسافرت فهميد كه او مغبون واقع شده به غبن فاحش ، به مشترى نامه نوشت كه در اين معامله غبن واقع شده است لذا فسخ كردم ؛ آيا اين فسخ نافذ است يا خير ؟\r\n\r\nج\r\n- كتابت تنها ، فسخ نيست ولى اگر فسخ كرده و كتابت وسيلهء ابلاغ بوده ، فسخ نافذ است .\r\n\r\nس 204\r\n- اگر با تنظيم قولنامه ملك به تصرف خريدار داده شد سپس مالك منصرف شد و راضى بر فروش نگرديد آيا پس از انصراف مالك و عدم رضايت او بر فروش ، تصرف خريدار شرعا جايز است يا خير ؟\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\nج\r\n- در صورتى كه معامله تمام شده اگر شرط شده كه با انصراف مالك معامله منفسخ باشد پس از آن تصرف خريدار بايد با رضايت فروشنده باشد .\r\n\r\nس 205\r\n- اين جانب دو باب ساختمان در حدود سه سال و نيم قبل با قولنامه از شخصى خريده‌ام و از همان روز اول در آن سكونت كرديم از قيمت اين دو ساختمان مبلغ چهار صد هزار تومان در اول ، نقدا پرداخت شد و فروشنده متعهد شد حد اكثر در مدت دو ماه كارهاى مقدماتى آن را انجام داده و براى انتقال سند در محضر حاضر و پس از انتقال سند بقيهء بهاى پول را دريافت كند ولى به علّت تخلف در ساختمان كه پاركينگ را تبديل به يك واحد ساختمانى نموده و نيز به علت گرفتن وام از بانك به نام خود براى همين ساختمان قادر به انتقال سند در محضر نيست اين آقاى فروشنده پس از مدت سه سال و نيم اكنون كه بهاى اين دو ساختمان به بيش از دو برابر رسيده به اين جانب مراجعه نموده و اظهار مىدارد چون بقيّه بهاى مورد معامله را نپرداخته‌اى شرعا حق سكونت در آن را ندارى و بايد تخليه كرده و اجارهء اين مدت را هم بپردازى آيا اين شخص مىتواند پس از سه سال و نيم معامله را بهم زده و ما را بيرون كند ؟\r\n\r\nج\r\n- اگر معامله شرعى هنگام نوشتن قولنامه انجام يافته و تخلف شرطى از طرف مشترى نشده فروشنده نمىتواند معامله را به هم بزند ، و حق در خواست كرايه ندارد ، و اگر نزاعى در بين است به مقامات صالحه رجوع نمائيد .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\nسرقفلى\r\n\r\nس 206\r\n- آيا اجراى مادهء نوزده قانون مالك و مستأجر يعنى گرفتن مبلغى توسط مستأجر از مالك به نام حق كسب و پيشه ( هنگام تحويل مغازه يا خانهء استيجارى به صاحبش پس از انقضاى مدّت قرارداد ) بابت ترقى ملك مذكور ، شرعى و جايز مىباشد ؟\r\n\r\nج\r\n- اگر در ضمن عقد اجاره شرط گرفتن مبلغى از موجر هنگام تخليه شده ، عمل به شرط لازم و صحيح است .\r\n\r\nس 207\r\n- شش دانگ يك باب دكان را مالك به مدت سه سال به اجاره داده و مستأجر به اين منظور كه در مدت اجاره ، اجاره بهاى كمترى بپردازد مبلغى به عنوان سرقفلى به مالك پرداخت با اين كه مدّت سه سال از انقضاء مدّت اجاره گذشته مستأجر حاضر به تجديد اجاره نشده در اين صورت تكليف مالك چيست ؟ و آيا مىتواند از مستأجر بخواهد كه مورد اجاره را تخليه كند و تحويل دهد ؟\r\n\r\nج\r\n- مالك حق مطالبهء تخليه را دارد ولى با فرض اينكه سرقفلى دكان را به مستأجر واگذار كرده مستأجر حق دارد مطالبهء سرقفلى نمايد .\r\n\r\nس 208\r\n- مغازه‌اى را شخصى 25 سال پيش از شخصى گرفته و در آن زمان سرقفلى معمول نبوده و نداده است ، فعلا آن مغازه مبلغى سرقفلى دارد مغازه هم خريدوفروش شده و ديگرى صاحب آن مىباشد بفرمائيد مىتواند آن آقائى كه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر مغازه است شرعا ادّعاى سرقفلى بنمايد و اگر مبلغى گرفت - در صورت راضى نبودن صاحب مغازه - و [ بعد مغازه را 
  ] تحويل صاحبش داد ، براى شخص گيرنده اين پول چه صورتى دارد ؟\r\n\r\nج\r\n- اگر از طرف مالك حق سرقفلى به او داده نشده حق مطالبه سرقفلى ندارد .\r\n\r\nس 209\r\n- اين جانب مغازه‌اى را به شخصى مدّت دو سال اجاره داده‌ام اكنون مدت 7 ماه هم از مدّت مقرّر گذشته و تخليه نمىكند و مىگويد بايد 50 هزار تومان بدهيد تا مغازه را تخليه نمايم ، آيا اين از نظر شرعى صحيح است ؟\r\n\r\nج\r\n- در پايان مدت اجاره با مطالبهء مالك ، مستأجر بايد مورد اجاره را تخليه كند و اگر شرط سرقفلى در ضمن عقد براى مستأجر نشده حق مطالبهء سرقفلى ندارد .\r\n\r\nس 210\r\n- دو باب مغازه را در سال 1341 به مدّت يك سال اجاره دادم و بعد از اين كه مدّت اجاره تمام شد ، چندين بار مراجعه كردم و تقاضاى تخليه نمودم و گفتم : « راضى نيستم از اين ملك استفاده كنى ! » و ايشان ترتيب اثرى ندادند ؛ در سال 56 بدون اطلاع و رضايت من - با اين كه در اجاره‌نامه قيد شده بود كه مستأجر حق انتقال به غير را ندارد - به مدّت يك سال اجاره داد و من از اين جريان بعدا مطلع شدم ؛ از ايشان خواستم مغازه را تخليه كند ايشان گفتند : « بايد دو ميليون ريال به عنوان سرقفلى به من بدهى ! » در صورتى\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nكه من بدون سرقفلى به او اجاره دادم : خواهشمند است در اين مورد حكم شرعى را مرقوم فرماييد .\r\n\r\nج\r\n- مستأجر پس از سرآمدن مدّت اجاره مكلّف است ملك را تخليه كند و به مالك برگرداند و حق ندارد از مالك مطالبهء سرقفلى نمايد و يا آن كه ملك را بدون اجازهء مالك تصرّف كند و يا به ديگرى اجاره دهد .\r\n\r\nس 211\r\n- شخصى باغبان يكى از سرمايه داران بود ، حدود 4 سال براى او كار كرد و بعد صاحب باغ به دلايلى مىخواست كه باغبان را بيرون كند ، امّا باغبان مبلغى حدود پنجاه هزار تومان از صاحب باغ گرفت ، آيا اين پول حلال است يا خير ؟\r\n\r\nج\r\n- اگر با رضايت به او داده يا قراردادى داشته‌اند كه هرگاه بخواهد او را بيرون كند پول را به او بدهد ، حلال است و در غير اين صورت حرام است .\r\n\r\nس 212\r\n- اين جانب مالك دو باب مغازه مىباشم ، 12 سال قبل ، آنها را به شخصى به مدّت يك سال اجاره دادم بدون سرقفلى ، و ايشان تا به حال تخليه نكرده و مىگويد : « حدود 100 هزار تومان بدهيد تا تخليه كنم ! » چند ماه پيش\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nاز طرف دادگاه گفته‌اند : « بايد 130 هزار تومان بدهيد تا حكم تخليه صادر شود » . آيا شرعا ايشان مىتوانند در صورتى كه سرقفلى نداده‌اند ، سرقفلى بگيرند ؟\r\n\r\nج\r\n- اگر سرقفلى به وجه شرعى به مستأجر منتقل نشده ، بايد پس از تمام شدن مدّت اجاره ، محل را تخليه كند و به مالك تحويل دهد و هيچ گونه حقّى در اين باره بر مالك ندارد .\r\n\r\nس 213\r\n- شخصى مغازه‌اى را ده‌ساله به كسى اجاره داده است ، طرفين موافقت نمودند كه سرقفلى آن متعلّق به مستأجر باشد ، در صورتى كه مالك در موقع عقد قرارداد چيزى جز حق الاجاره نگرفته و مدّت ده سال تمام شده است و فعلا مالك تقاضاى تخليه نموده و مستأجر از تخليه امتناع مىنمايد و اظهار مىدارد كه : « بايد سرقفلىاش را به من بدهى تا آن را تخليه نمايم ! » آيا حق گرفتن سرقفلى از مالك را دارد يا خير ؟\r\n\r\nج\r\n- اگر در ضمن عقد لازم سرقفلى به مستأجر واگذار شده يا عقد مبنى بر آن بوده حق سرقفلى دارد .\r\n\r\nس 214\r\n- اين جانب آپارتمانى را چندين سال پيش از شخصى متمكّن اجاره نمودم و حدود 7 - 8 سالى هم در آن ساكن بودم و در طول اين مدّت مال الاجارهء خود را نيز به موقع ، طبق قرارداد تنظيمى پرداخت نمودم ، مدتى بود كه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمالك ، بنده را تحت فشار مىگذاشت كه منزلش را تخليه نمايم ؛ اين كار را قبول نمودم و مدّتها دنبال محل سكونت مىگشتم تا بالاخره موفق شدم محلّى را .\r\nپيدا كنم ولى مالك اين محل جديد مبلغ دويست هزار ريال وجه نقد علاوه بر اجاره بها از اين جانب مىخواست كه مراتب را با مالك قبلى در ميان گذاشتم و ايشان تقبّل نمود اين مبلغ را به من بپردازد و بنده منزل را تخليه نمايم . اين جانب پذيرفتم و ايشان چكى به مبلغ فوق به بنده دادند كه پس از تخليه دريافت نمايم ، من هم از اين طرف و آن طرف ، وجه مذكور را قرض نموده و محل جديد را اجاره كردم ، ولى متأسفانه وقتى سر موعد چك به بانك مراجعه كردم ، ايشان به بانك سپرده بود كه وجه چك را به من پرداخت نكنند و با اين كه چندين دفعه هم به او مراجعه نمودم ، از پرداخت وجه چك خوددارى نمودند .\r\nآيا اين مبلغ كه ايشان خود پرداخت آن را پيشنهاد نمودند و بعدا نپرداختند ، از نظر شرعى حقّ اين جانب هست يا نه ؟ بنده تا كنون با وجودى كه چك برگشتى در اختيارم هست هيچ اقدامى ننموده‌ام ، استدعا دارم بفرماييد چه كنم ؟\r\n\r\nج\r\n- چنانچه مبلغ مذكور را به طور مجّانى بدون حقّى از جانب شما مىخواستند به شما بدهند و بعد تصرّف كرده‌اند ، شما حقّى نداريد .\r\n\r\nس 215\r\n- اين جانب در سال 1347 يك مغازه را اجاره نمودم ، البتّه با موافقت مالك شش هزار تومان به مستأجر قبلى دادم و از مالك اجارهء رسمى نمودم ، پس از گذشت ده سال ، مالك اظهار نمود كه : « مغازه را خودم مىخواهم » ، در صورتى كه احتياج به مغازهء شخصى ندارد ، چون مشغول تدريس مىباشد ؛ ايشان چند مغازهء ديگر را به همين عنوان از مستأجرين گرفته و مبالغ زيادى سرقفلى\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nگرفته و اجاره داده است با اين كه اجاره را اضافه نموده بود ؛ تا اين كه پس از شكايت من ، دادگاه تعيين نمود كه مبلغ صد و بيست هزار تومان به عنوان سابقهء محل بگيرم كه در حدود بيست هزار تومان ماليات و مخارج ديگرى به آن تعلّق مىگيرد ، در صورتى كه جنب همين مغازه هفتصد هزار تومان سرقفلى معامله نموده‌اند كه بنده ناچارم در همين مكان با همين مقدار محل ديگرى جهت شغل و امرار معاش تهيه نمايم با اين وصف مالك اظهار مىدارد كه همين مبلغى را هم كه دادگاه تعيين نموده راضى نيست ، خواهشمند است تكليف شرعى مرا روشن نماييد .\r\n\r\nج\r\n- اگر در ضمن قرارداد اجاره شرطى به نفع مستأجر نشده ، پس از پايان مدّت اجاره تصرّف بدون اجازهء مالك غصب و حرام است و حق ندارد در تخليهء ملك و برگرداندن آن به مالك چيزى از وى مطالبه كند .\r\n\r\nس 216\r\n- مالك و يا مالكينى يك باب مغازه را با دريافت مبلغى به عنوان سرقفلى بدون شرط عدم واگذارى به غير ، در اختيار مستأجرى مىگذارند ، مستأجر حقّ پرداخت سرقفلى و اجاره را با مبلغى بيشتر از مبلغ مذكور ، به ديگرى واگذار مىنمايد با رضايت طرفين ، آيا به نظر مبارك واگذاركننده نسبت به مازاد ، مجوّز شرعى دارد يا خير ؟\r\n\r\nج\r\n- در فرض سؤال ، واگذاردن مستأجر حقّ سرقفلى خود را به ديگرى به مازاد مانع ندارد ولى اجاره دادن دكان به اجرتى بيشتر از اجرت اوّل بدون احداث خصوصيّتى در آن جايز نيست .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nس 217\r\n- اين جانب مغازه‌اى را از شخصى در 8 سال قبل سرقفلى كردم با اجارهء ماهى 60 تومان براى دو سال و 80 تومان براى سالهاى بعد . اين شخص پس از مدّت حدودا چهار سال منزل را كه ساختمان كرده بود به شخص ثانى فروخت و به وى گفت كه مقدار اجاره 80 تومان است و ايشان قبول كرد ؛ شخص ثانى ملك را به فرد ثالثى فروخت با همان شرايط - كه مغازه سرقفلى شده و اجاره ماهى 80 تومان است - تا اين كه بالأخره اين ملك را به شخص رابع فروخت و باز همان شرايط را به او گفت ؛ ولى اين شخص بعد از يكى دو ماه شروع به اذيت و آزار من كرد تا به جايى كه كار به دادگاه كشيد ؛ فعلا وظيفهء شرعى چيست ؟\r\n\r\nج\r\n- در فرض مرقوم تصرّف مستأجر در مغازه بايد با رضايت مالك جديد باشد ولى براى تخليه و تحويل مغازه مىتواند به قيمت فعلى مطالبهء سرقفلى نمايد .\r\n\r\nس 218\r\n- بفرماييد در مورد كسى كه زمينى را به مدّت دو سال اجاره كرده و سالها از مدّت اجاره گذشته و متعهّد شده بدون مطالبهء سرقفلى محلّ را تحويل دهد . آيا فعلا حقّ مطالبهء سرقفلى دارد ؟\r\n\r\nج\r\n- به ترتيبى كه نوشته‌ايد چنين حقّى ندارد .\r\n\r\nس 219\r\n- كسى حجره‌اى را براى مدت يك سال از من اجاره نموده و در اجاره‌نامه هم عينا قيد گرديده و مقدار ناچيزى هم سرقفلى داده ، و حدود يازده سال است كه سكونت دارد ، چندين مرتبه به مستأجر اطلاع دادم كه سطح زندگى بىنهايت بالا رفته و خلاصه شرعا راضى نيستم و با تجديد اجاره روى رضايت طرفين حاضرم اما مستأجر به هيچ وجه حاضر نمىشود ، مستدعى است نظر خودتان را در اين رابطه مرقوم فرماييد ؟\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nج\r\n- بعد از مدت اجاره جواز تصرف مستأجر موقوف است به رضايت موجر .\r\n\r\nس 220\r\n- شخصى سند يك قطعه زمين كوى طلاب از اراضى آستانه قدس رضوى را در يكى از محاضر رسمى به عنوان اجاره تنظيم و اخذ مىنمايد و بعد از آن اين سند اجاره به دست شخص ديگر مىافتد و در آن قطعه زمين ساختمانى احداث مىكند آيا نگاه داشتن يا پاره كردن آن سند بدون اجازهء مستأجر جايز است يا نه ؟\r\n\r\nج\r\n- جايز نيست ، ولى امر اراضى آستان قدس با متصدى شرعى آن است .\r\n\r\nس 221\r\n- بانك ملت در سال 1345 محلى به مساحت تقريبى 158 متر مربع بدون پرداخت سرقفلى و با پرداخت مال الاجاره ماهيانه به مبلغ 000 / 38 ريال بدون اينكه حق انتقال به غير را داشته باشد اجاره مىنمايد .\r\nدر سال 1351 مال الاجاره طى توافق به مبلغ 000 / 8 ريال تغيير يافته و نيز طى سند رهنى مبلغ 000 / 200 / 4 ريال وام بدون بهره از طرف بانك به موجر اعطا مىشود كه تا اين لحظه در اختيار نامبرده بوده و پرداخت نشده است ، حال موجر تقاضاى تخليه محل مورد اجاره را بدون پرداخت حق كسب و پيشه دارد ، با عنايت به اينكه مبلغ قابل توجه 000 / 38 ريال مال الاجاره در سال 1345 با توجه به عدم پرداخت سرقفلى تعيين گرديده بود و نيز استفاده از مبلغ 000 / 200 / 4 ريال بدون بهره و كارمزد به مدت ده سال از طرف موجر و اينكه كسب و پيشه محل مذكور هم اكنون حدود پنج ميليون ريال برآورد شده است متمنى است نظر مبارك را اعلام فرماييد ؟\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n\r\nج\r\n- در فرض مرقوم با مطالبهء مالك بايد مورد اجاره تخليه شود و آنچه را مالك وام گرفته ضامن است و بايد بپردازد و بيش از آن چيزى بدهكار نيست .\r\n\r\nس 222\r\n- در تحرير الوسيله ج 2 ص 554 مسألهء 7 از مسائل سرقفلى چنين آمده است : « لو شرط على الموجر فى ضمن العقدان لا يوجر المحل من غيره و يوجره منه سنويا بالاجارة المتعارفة فى كلّ سنة فله اخذ مقدار بعنوان السّر قفليّه لا سقاط حقّه او لتخلية المحل » . آيا با اين شرط مىشود مستأجر را بعد از انقضاى مدّت اجاره بدون دليل از محل كسب بيرون كرد يا جلب رضايت به هر حال لازم است به اعتبار شرط و قرارداد در ضمن عقد اجاره كه خود عقد لازم است ؟\r\nبعلاوه كه ظاهر امر انتقال حق السلطنة مالك است به مستأجر مخصوصا در مواردى كه مستأجر مبلغى را به عنوان سرقفلى به موجر داده باشد .\r\n\r\nج\r\n- شرط مذكور الزام‌آور است و با رفع امر به حاكم شرع موجر را الزام مىكند به عمل به آن و با امتناع ، حاكم ولايت دارد كه محل را با اجاره به نرخ روز به مستأجر واگذار كند .\r\n\r\nس 223\r\n- شخصى يك قطعه زمين به مساحت دويست و شصت متر مربع براى مدت هيجده ماه بدون دريافت هيچ‌گونه وجهى در مقابل ماهى صد و سى تومان اجاره مىدهد مشروط بر اينكه مستأجر حق ندارد مورد اجاره\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nرا به كس ديگرى منتقل نمايد اما در عين حال شخص مستأجر پس از گذشت مدّت اجاره به شخص ثالثى واگذار مىكند ، شخص ثالث هم از مورد اجاره واگذارى براى مدّت هشت سال استيفاى منفعت مىكند در آن موقع شهردارى 99 متر از كل زمين را در مسير خيابان قرار مىدهد شخص ثالث مبلغ چهل و پنج تومان به علت كسر شدن از كل مساحت زمين از كل مبلغ مال الاجاره كه يكصد و سى تومان بوده كسر مىنمايد و ضمنا با دريافت مبلغ يكصد هزار تومان مورد اجاره را به شخص ديگرى واگذار مىكند مستدعى است نظر خود را در اين مورد كه آيا مستأجر حق داشته است اولا مال الاجاره خود را در اثر كسر شدن مقدارى از زمين كسر نمايد يا نه ؟ و ثانيا آيا حق دريافت مبلغ يكصد هزار تومان را داشته است يا خير ؟\r\n\r\nج\r\n- بعد از تماميّت مدّت اجاره ، مستأجر اول در فرض مذكور حق واگذارى به غير را نداشته و مستأجرين بعدى در صورتى كه زمين را از مالك اجاره نكرده باشند نسبت به مدتى كه در آن تصرف نموده‌اند ضامن اجرت المثل مىباشند و حق گرفتن سرقفلى هم ندارند .\r\n\r\nس 224\r\n- شخصى محل كسبى را با لوازم و ابزار كار از كسى خريده پس از مدتى محل كار مذكور را با مقدارى اثاث مذكور به ديگرى فروخته و مدارك بيع هم در دست موجود است آيا اين معامله طبق رأى مبارك صحيح است يا نه ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nج\r\n- اختيار فروش ملك با مالك است ولى اگر سرقفلى محل را به ديگرى منتقل ساخته در صورتى انتقال صحيح است كه شرعا حق سرقفلى را مالك باشد .\r\n\r\nخريدوفروش چك و سفته\r\n\r\nس 225\r\n- در رسالهء احكام از قول حضرتعالى نوشته شده كه خريدوفروش سفته و چك تضمينى به كم يا زياد اشكال ندارد ، چند سؤال براى من مطرح است :\r\n\r\n1\r\n- آيا اين مسأله شامل چكهاى بانكى كنونى كه هم اكنون در دست مردم است ، مىباشد يا نه ؟\r\n\r\nج\r\n- فروش چك يا سفته به شخص ثالث به كمتر ربا و حرام است .\r\n\r\n2\r\n- آيا مىشود چكهاى بانكى براى مدت دو ماه آينده يا بيشتر را به قيمت كمتر ، نقدا خريد يا نه ؟\r\n\r\nج\r\n- حكم آن معلوم شد .\r\n\r\n3\r\n- آيا مىشود به طرفى كه مىخواهد چك حقوقى آينده را بفروشد ، بگوييم : مثلا فلان مقدار بنويس تا من آن را به اين مقدار پول حاضر ، بخرم ؟\r\n\r\nج\r\n- در حكم دو مسألهء قبل است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nس 226\r\n- شخصى براى تهيهء پول از زيد به امضاى او سفته مىگيرد به مبلغ يكصد هزار تومان كه دو ماه ديگر وصول شود دادن اين سفته‌ها عرفا دلالت دارد بر اين كه صاحب سفته به اين شخص اين مبلغ را مديون است اين شخص سفته‌هاى زيد را خود نيز امضا مىكند و به صراف مىفروشد به نود هزار تومان نقد و وجه آن را دريافت مىكند اينك دو سؤال مطرح است :\r\n1 - اگر اين سفته‌ها صورى باشد يعنى زيد واقعا به شخص دينى نداشته و فقط به منظور تهيّه پول از صراف اين سفته را داده اين معامله چه صورت دارد و آيا حقيقت آن يك قرض ربوى است يا فروش اوراق بهادار ؟\r\n2 - بر فرض اينكه زيد صاحب سفته واقعا مديون به شخص بوده و سفته‌ها را در برابر دين خود داده باشد آيا شخص مىتواند صد هزار تومان ما فى الذّمة زيد را به صراف به نود هزار تومان نقد بفروشد و سفته‌ها را به صراف به عنوان سند معامله تسليم كند يا اين معامله شرعى نيست و حقيقت آن يك قرض ربوى است و معامله اوراق بهادار به اين صورت باطل است ؟\r\n\r\nج\r\n- در هر دو صورت محكوم به حكم ربا است .\r\n\r\nس 227\r\n- اگر كسى در مقابل طلبى كه دارد سفته يا براتى داشته باشد و بخواهد طلب خود را پيش از وعده آن به كمتر از آن بفروشد اشكال دارد يا نه ؟\r\n\r\nج\r\n- اگر سفته يا برات را به خود بدهكار بفروشد به كمتر مانع ندارد ولى فروش آن به غير مديون به كمتر ، ربا و حرام است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nشفعه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nشفعه « حق تقدم شريك در خريدن سهم شريك ديگر »\r\n\r\nس 1\r\n- من و كسى ديگر يك باغچهء مشترك داريم ، شريكم بدون اجازهء من آن را به ديگرى فروخته ، آيا حق شفعه دارم يا خير ؟\r\n\r\nج\r\n- اگر باغچه مشترك بين شما و يك نفر ديگر است به نحو مشاع ، و او سهم خود را به غير فروخته ، شما حق شفعه داريد .\r\n\r\nس 2\r\n- اين جانب مشغول كشت روى زمينى هستم كه متراژ فعلى آن حدود 4700 متر مربع است و قبلا حدود 6500 متر مربع بوده كه ما به التّفاوت را ايادى رژيم منحوس براى جشنهاى 2500 ساله به زور و كتك گرفتند و هم اكنون آن ما به التّفاوت ، شارع عمومى است و تنها محلّ امرار معاش اين جانب از سبزىكارى روى باقيماندهء اين زمين است ، اين زمين از پدر من به يگانه خواهرم به ارث رسيده و خواهرم در حدود هجده سال پيش قسمتى از سهم الارث خود را بدون اطلاع من و با صحنه‌پردازيهايى كه از طرف خريدار شد فروخت كه ابتدا با تبانى با محضردار وقت ، سند ذمّه به او دادند و پس از ظاهر شدن مسأله در فاميل ، مجبور شدند به ايشان پول پرداخت\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nنمايند ( البتّه خواهرم از نظر شمارش پول و تشخيص آن دچار كمبودهايى نيز هست ) .\r\nاين جانب با توجه به مشاع بودن زمين بنده و خواهرم ، هيچ اطّلاعى از فروختن زمين توسط خواهرم نداشتم و دولت نيز حق تفكيك زمين مشاع را نمىدهد و بنده نيز راضى به اين معامله نبوده و حاضر نيستم زمين خود را بابت اجاره به ايشان بدهم ، خواهشمند است بفرماييد كه آيا معاملهء بين خواهرم و شريك جديد در صورت مشاع بودن و عدم اطّلاع بنده صحيح بوده يا خير ؟\r\n\r\nج\r\n- معامله محكوم به صحّت است و شما پس از اطّلاع از فروش و اطّلاع از ثبوت حق الشّفعه در صورتى كه ملك فقط مشترك بين شما و خواهرتان بوده مىتوانيد اخذ به شفعه نماييد و با پرداخت پول خريد به مشترى سهم خواهر را براى خود برداريد .\r\n\r\nس 3\r\n- پدرى كه تحت سرپرستى پسر و يا بالعكس زندگى مىكند و در واقع زندگيشان توأم است و جدا نمىباشند اگر يكى از اينها ملك و يا خانه‌اش را بدون اطلاع سرپرست خانه به كس ديگرى بفروشد آيا براى پدر و يا پسرى كه سرپرست است و حاضر بوده به همان قيمتى كه به شخص ديگر فروخته مصلحتا از او خريدارى نمايد تا از فساد و نزاع احتمالى و يا حتمى جلوگيرى نمايد و در غير اين صورت معامله انجام شده موجب فساد و منازعه بين پدر و پسر و بين خريدار كه شخص ديگرى است خواهد شد حق تقدّم و يا حق الشفعة در اينجا صادق است يا خير ؟ و به طور كلى معاملهء مزبور شرعا چه صورت دارد ؟\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nج\r\n- معامله واقع شده صحيح است و اگر ملك و خانه فروخته شده مشترك نبوده حق شفعه ثابت نيست .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nصلح\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nصلح\r\n\r\nس 1\r\n- اگر شخصى اموال خود را بر نوادگان پسرى خود كه بعضى از آنان بالغ و بعضى نابالغ بوده‌اند با ده سير نمك مصالحه نمايد و براى خود تا سى سال حق فسخ قرار دهد و قبل از گذشت سى سال دو قطعه از همان املاك را بفروشد و قطعهء ديگرى براى اداى ديون و مخارج بعد از فوتش وصيت نمايد و نيز يك قطعه از همان املاك را كه منزل مسكونى بوده پس از آن مصالحهء اول دوباره به عروسش مصالحه نمايد ، آيا فروش اين دو قطعه و وصيت قطعهء ديگر و مصالحه با شخص ديگر موجب فسخ كل آن مصالحه اول مىشود ؟\r\nيا مصالحه نسبت به بقيه املاك صحيح و به قوت خود باقى است ؟\r\n\r\nج\r\n- در فرض مسأله مصالحهء اول تماما فسخ شده است .\r\n\r\nس 2\r\n- ابراء و صلح به امضاء ذيل ابراءنامه و صلحنامه بدون انشاء لفظى - محقق مىشود يا خير ؟\r\n\r\nج\r\n- مجرد امضاء كفايت نمىكند .\r\n\r\nس 3\r\n- هرگاه كسى بخواهد مالى را با شخصى صلح كند مشروط بر اينكه عين مال يا منفعت آن فقط مادامىكه « مصالح له » زنده است در\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nتصرف و مورد استفادهء او باشد . و بعد از فوت او به « مصالح » برگردد و در صورت فوت مصالح به ورثه او برگشت كند آيا چنين مصالحه‌اى صحيح و لازم خواهد بود يا خير ؟\r\n\r\nج\r\n- صلح مذكور لازم و شرط در ضمن آن نافذ است .\r\n\r\nس 4\r\n- شخصى موقع رفتن به كربلا ملك زراعى خود را كه چهل سهم است به يك من نمك با برادر مادرى خود مصالحه نموده به شرط كفن و دفن ، و رسيدگى به دخترش ؛ شخص مذكور قبل از رفتن به كربلا عيالش را طلاق داده بود و عيالش شوهر كرده و پسرى از شوهر دوم دارد شخص كربلائى در كربلا فوت كرده و تنها وارث او هم فوت مىكند ، برادر مادرى او هم بعد از او فوت مىكند ، مردم محل جمع مىشوند و نيم سهم از زمين را به اولاد اين شخص ، و نيم سهم ديگر را به عيال مطلقه شخص كربلائى مىدهند ، اين زن هم فوت مىكند و نيم سهم فعلا در دست پسر زن مطلقه مىباشد و نيم سهم ديگر در دست اولاد برادر مادرى شخص كربلائى است حال پسر اين زن مطلقه ادعا دارد نيم سهم كه در دست اولاد برادر مادرى شخص كربلائى است از آن خواهر مادرى من است چون او فوت كرده به من مىرسد استدعا دارم دستور شرعى را بيان فرماييد ؟\r\n\r\nج\r\n- بر فرض صحّت مصالحه ، مال مورد مصالحه از ورثه شخص مصالح له است و ديگران حقى در آن ندارند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n\r\nس 5\r\n- خانمى در سال 1310 شمسى كليه مايملك خود از منقول و غير منقول را به همسر خود صلح نمود با شرط خيار فسخ در مدت سى سال و استيفاى منافع براى خود در مدت مزبور ، و در صورت فوت مصالحه مزبور در بين مدت و عدم ظهور فسخ ، خيار و استيفاى منفعت ساقط و در صورت لزوم مصالحه متصالح يك ثلث از عين الصلح مزبور را با نظارت شخص معين مخارج كفن و دفن و تعزيه‌دارىهاى ثلاثه و سبعه و اربعين و سال نمايد و دو ثلث ديگر را چنانچه اولادى از مصالحه باشد متصالح بين خود و اولاد مصالحه مزبوره از قرار « للذكر مثل حظ الأنثيين » قسمت نمايد . در سال 1320 يك دختر كه تنها اولاد مصالحه مزبور است به وجود آمده و در سال 1324 مصالحه ( مادر دختر ) فوت نموده و با فوت او صلح مزبور لازم و قطعى شده و متصالح مكلف بوده دو ثلث از مورد صلح را بين خود و دختر تقسيم نمايد متأسفانه به اين تكليف عمل نكرده و در سال 1351 فوت نموده و زن و شش فرزند ديگر دارد حال بفرماييد : با توجه به صلح‌نامه سهم يك دختر و شش فرزند بعدى كه از همسر بعدى مىباشند چيست ؟\r\n\r\nج\r\n- اگر به شرط تقسيم كه در ضمن مصالحه كرده عمل نشده دختر زن فوت شده حق فسخ مصالحه را دارد و در صورت فسخ حق مطالبه ارث خودش را از [ اموال 
  ] مادرش دارد و سهم شوهر از تركه زن اوّل بين همه ورثه كه از جمله دختر زن اول است تقسيم مىشود .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nس 6\r\n- خانمى 2 ساعت و نيم آب و ملك داشته و تا حين فوت هم در تصرف خودش بوده ، در ايام عزايش هم گفتند نوشته‌اى نيست خصوصا برادرش اظهار داشت كه من قلم به كاغذ براى خواهرم نگذاشتم اما بعد از هشت ماه از فوت او كه اموال طبق قانون ارث تقسيم شد همان برادر صلحنامه‌اى نشان داده كه دو ساعت آب و ملك را آن زن به دو تا از دخترها داده و امضاى همان برادر كه منكر نوشته بود و اثر انگشتى هم در آن ديده مىشود ولى كسى نيست كه شهادت دهد اين كار به امر مادر بوده و مادر هم در حياتش نگفته كه نوشته‌اى هست حالا ورثه‌اش به شك افتاده‌اند ، چون مادر در سى سال قبل چند زمين مزروعى به پسرها صلح نموده حال در اين كاغذ بدون امضا آمده كه به دخترها واگذار شده لطفا بفرماييد اين صلحنامه چه صورت دارد آيا بايد طبق آن عمل شود يا نه ؟ اگر عمل شود صيغه عقد چه مىشود ؟\r\n\r\nج\r\n- تا صلح مذكور به طريق شرعى اثبات نشود كسى حق مزاحمت ورثه را ندارد و تنها « صلحنامه » اعتبار شرعى ندارد مگر موجب علم شود .\r\n\r\nس 7\r\n- به موجب اسناد محضرى سه نفر از برادران كليّه حقوق شرعى و قانونى متروكات موروثى خود را طبق سند محضرى رسمى به يكى از برادران صلح و اقرار به صلح نموده‌اند . همچنين اقرار و اعتراف نموده‌اند كه كليه سهم الارث پدرى خود اعم از منقول و غير منقول را از برادر خود دريافت نموده‌اند چند سال پس از صلح و اقرار و اعتراف ، مصالحين و مقرين مزبور مدعى همان مورد صلح و اقرار شده‌اند آيا طبق احكام شرع اسلام ، مصالحين و مقرين مزبور مىتوانند مدعى چنين حقوقى نسبت به مورد صلح و اقرار\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nباشند يا خير ؟ و آيا حقوق شرعى متصالح و وراث متصالح به مورد صلح و اقرار ثابت است و مراجع قضايى حق رسيدگى به ادعاى مصالحين و مقرين مزبور را پس از صلح و اقرار دارند يا خير ؟\r\n\r\nج\r\n- اگر صلح به نحو صحيح شرعى انجام شده و حق خيار فسخ براى صلح‌كننده نباشد حق مطالبه حقوق صلح شده را ندارد و در صورت اختلاف بايد به محكمه شرعيه رجوع شود .\r\n\r\nس 8\r\n- هرگاه شخصى منافع اموال منقول و غير منقول خود را به كسى صلح كند كه « مصالح له » مادامىكه زنده است از منافع آن به هر نحو كه خواسته باشد استفاده كند در صورتى كه شخص مصالح قبل از مصالح له فوت شود آيا مفاد صلح مزبور به قوّت خود باقى است يا محتاج به تنفيذ ورثه مصالح خواهد بود ؟\r\n\r\nج\r\n- صلحى كه طبق ضوابط شرعى در حيات مصالح انجام گرفته پس از فوت او نيز به قوت خود باقى است و نياز به تنفيذ ورثه ندارد .\r\n\r\nس 9\r\n- دخترى داراى طلاجات زيادى بود كه آنها را درد برد بدون اينكه پدر مقصر باشد ولى دختر روزگار پدر را سياه كرد تا اينكه پدر ناچار شد يك قطعه باغ را بدون اجراى صيغه به او واگذار نمايد بعدا عموى دختر بعد از اينكه او شوهر كرد در برابر يك صلح‌نامه كه به امضاى پدرش رسيده\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nاست براى اين دختر يك خانه با زيربنا و محوطه و اطراف آن سيصد متر مربع ساخته است و دختر بقيهء زمين را كه در حدود تقريبى دو هزار متر مربع است به عمويش واگذار نمود كه آن مقدار زمين در تصرف عمو بود تا اينكه بعد از ساختن خانه ، دختر و شوهرش در آن سكونت كردند و ادعاى بقيهء زمين را نمودند آيا از نظر اسلام صلح‌نامه معتبر است يا خير ؟ و آيا دختر از نظر شرع اسلام مىتواند بعد از مصالحه دوباره ادعاى زمين را بكند ؟\r\n\r\nج\r\n- چنانچه واقعا دختر نامبرده حقوق و لو احتمالى خود را در مقابل خانه و عوض آن صلح نموده ديگر حق ندارد . و سند اعتبار شرعى ندارد و اگر نزاعى باشد بايد در محكمهء شرعيه حل و فصل شود .\r\n\r\nس 10\r\n- مادر ما هر چه از املاك و غيره داشته به ما مصالحه نموده اگر شرعا صحيح است و اشكالى ندارد مرقوم فرماييد ؟\r\n\r\nج\r\n- حكم كلى مسأله معلوم است كه با وجود شرايط معتبره صلح صحيح است ؛ ولى رسيدگى به قضيهء شخصيه و حل اختلاف چنانچه اختلافى هست موكول به محاكم صالحه شرعيه است .\r\n\r\nس 11\r\n- اگر كسى مال خود را كه عينا مورد حق كسى نبوده به عنوان\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nباقيات الصالحات و زير نظر عالم بزرگ با اجراى صيغهء شرعى صلح نموده سپس ديگرى با ادعاى حق كلى قصد دارد از عين مال فوق الذكر استيفاى حق نمايد تا در نتيجه صلح باطل شود حالا با توجه به اينكه بر فرض ثبوت دعوى جهت استيفاى حق ادعايى ، مال ديگرى وجود دارد آيا شرعا اين عمل جايز است و بدين وسيله صلح باطل مىگردد يا نه ؟\r\n\r\nج\r\n- چنانچه عين مال مورد مصالحه متعلق حق كسى نباشد صلح صحيح و بايد طبق آن عمل شود و صاحب دعوى حق ابطال صلح را ندارد .\r\n\r\nس 12\r\n- در سال 1316 شمسى ملكى از پدرم به اين جانبه و برادرم به ارث رسيده ، در مدركى كه از آن زمان مانده چون سهم بنده كمى بيشتر از برادرم بوده قيد شده كه مبلغ ده تومان و نيم بايد به برادرم بدهم و اين مبلغ به برادرم پرداخت شده ولى رسيدى نداريم چون برادرم رسيد نداده حالا چون متأسفانه نه مادرم در قيد حيات است و نه برادرم ، برادرزاده‌هايم اظهار طلب ملك مىكنند خواهشمندم بفرماييد اكنون چه مبلغى بايد بپردازم آيا همان ده تومان و نيم را يا بيشتر ؟\r\n\r\nج\r\n- بيش از مبلغى كه در ضمن مصالحه قرارداد شده را حق ندارند و چنانچه شما مدعى پرداخت آن هستيد بايد شرعا اثبات نماييد و اختلاف بايد در محكمهء شرعيه حلّ شود يا به طورى با هم مصالحه نماييد .\r\n\r\nس 13\r\n- شخصى در زمين بايرى خانه ساخته و جهت مشروب كردن خانه و اشجارش از زمين مزروعى ملكى شخص ديگرى در مدت شانزده سال\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nآب آورده بدون آنكه مالك زمين مجراى آب را به او صلح كند يا بفروشد .\r\nو در اين مدّت به طور اباحه استفاده شده و مالك اول زمين ، زمين فوق را به ديگرى فروخته كه نهر را هم متراژ كرده و پول آن را از خريدار گرفته به عنوان آنكه شخصى كه آب مىبرد من نهر را به او انتقال نكرده‌ام و فعلا خريدار مىخواهد ملك را ساختمان كند آيا حق دارد جلو آب بردن را بگيرد و حال آنكه اشجار هم در خانه موجود است و خود صاحب خانه هم اقرار دارد كه ملك نهر و مجرا را مالك نيست و براى بردن آب جهت مشروب كردن خانه راه ديگرى هم ندارد و تعداد اشجار آن از انگور و انار و درخت سياه شصت اصله مىباشد لطفا جواب مسأله را مرقوم فرماييد ؟\r\n\r\nج\r\n- در فرض مرقوم احتياط در مصالحه بين آنها است . « 1 »\r\n\r\nس 14\r\n- مادرى در حدود بيست و پنج سال پيش مقدارى از آب و ملك و خانهء خود را به فرزندان اناث خود كه چهار نفرند مصالحه مىنمايد و در ضمن صلحنامه‌ها اين گونه قيد شده كه : اختيار « مصالح عنه » مادام الحيات با خود مصالح مىباشد و بعد از وفات او ملك طلق و حق صدق دختران متصالحه مىباشد كه ارباعا تقسيم نمايند و براى ديگرى حق و نفع و بهره‌اى نيست كه مداخله نمايند . و مخفى نماند كه اين قيود در صلحنامه ملك و آب است و نيز در صلحنامه خانه اين گونه قيد شده است . و قابل ذكر است كه اين دو صلحنامه را دو نفر نوشته و در دو زمان نيز نوشته شده‌اند ولى بعد از گذشت چندين سال گاه به گاهى مادر مذكور مىگويد اموال را\r\n\r\n\r\n","description":"","footnote":"\r\n( 1 ) مصالحه بين شخصى كه آب مىبرد و بين مالك جديد در صورت جلوگيرى از بردن آب و تضرّر او به واسطه خشك شدن درختان .\r\n","page_name":" 189 ","page_number":189},
  {"content":"\r\n\r\nمىخواهم بفروشم . يا اصلا آن موقع بالإجبار من اين اموال را صلح كرده‌ام .\r\nيا گاهى ادعا مىكند كه ديوانه بوده‌ام . يا مريض بوده‌ام و بعد از چندى دورهم نشسته بدون رضايت دخترهايش اموال را بين پسرها و دخترهايش دو مرتبه تقسيم مىكند و هم اكنون ادعا مىكند كه چيزى ندارم بخورم و خرجى ندارم و مىخواهم بفروشم . مستدعى است بيان فرماييد كه با توجه به متن صلحنامه آيا او مىتواند صلحنامه‌ها را ناديده بگيرد و آنها را به هم بزند ؟\r\nو آيا حق دارد اموال را بفروشد ؟ و نيز آيا تقسيم اموال بعد از چندين سال بين اولاد ذكور و اناث صحيح است ؟ و آيا سخنان مادر كه مىگويد : مجبور بودم يا ديوانه و مريض بودم و لذا صلح را قبول ندارم پذيرفته مىشود در حالى كه در همان زمان به يكى از فرزندان ذكورش هم مقدارى از اموالش را بخشيده و صلح كرده است و هيچ‌گونه سخنى درباره آنها گفته نمىشود ؟\r\n\r\nج\r\n- اگر معلوم است كه صلح مشروط به بعد از مردن بوده باطل است و اگر معلوم است كه صلح مشروط نبوده و مسلوب المنفعه مادام الحيوة موصيه واقع شده صحيح و لازم است و ادعاى اكراه و غيره بدون اثبات شرعى مسموع نيست . و همچنين اگر شك در وقوع صلح به يكى از دو نحو مزبور باشد حكم به صحت مىشود و مصالح نمىتواند آن را به هم بزند .\r\n\r\nس 15\r\n- مجاز از طرف حاكم شرعى در مداخله امور صغار براى تسهيل امر بازماندگان با رعايت صرفه صغار چنين مىكند تمام اموالى كه از\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبچه‌هاى صغير در معرض استعمال است مانند منزل و لوازم آن و غيره تصرف در آنها را با مادر بچه‌ها در مدت مثلا ده سال كه نفر آخر هم به حد بلوغ برسد با زحماتى كه مادر براى بچه‌ها مىكشد مصالحه مىكند مثلا اگر تصرفات در اموال سالى دو هزار تومان اجرت دارد مادر هم اجرت زحماتش دو هزار تومان و اگر بيشتر است بيشتر و كمتر است كمتر و مادر بچه‌ها هم قبول مىكند آيا به نظر مبارك شما اين مصالحه در دفع اشكال تصرف در مال صغير كافى است يا راه ديگرى دارد ؟\r\n\r\nج\r\n- مصالحهء مزبوره نسبت به اموال هر صغيرى تا زمان بلوغ او اگر مقرون به مصلحت او باشد اشكال ندارد .\r\n\r\nس 16\r\n- [ اگر كسى 
  ] يك حياط مسكونى ، به انضمام تمامى مخلّفات خانه از هر قبيل كه بوده باشد ، كائنا ما كان ، در هر محلّى كه موجود است مطلقا ، و كليّهء مطالبات و نقود را - از هر كس و به هر عنوان خواه به موجب سند رسمى و يا عادى و يا سفتهء تجارتى كه در ذمّهء اشخاص بوده باشد - در مقابل دويست و پنجاه هزار ريال تمام [ مصالحه كند 
  ] كه مبلغ دويست هزار ريال ، بذل و ابراء نموده و مبلغ پنجاه هزار ريال دين ثابت در صورتى كه مقدار وجه سفته‌ها و مطالبات از اشخاص و نقد موجودى چندين برابر وجه المصالحه است - آيا اين معامله در دين مقدس اسلام صحيح است يا باطل ؟\r\n\r\nج\r\n- با فرض اينكه به صورت مصالحه ، معامله شده اشكال ندارد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nس 17\r\n- شخصى كه خود را در معرض ورشكستگى مىبيند و براى فرار از ديون مردم ، اموال خود را با مصالحه يا هبه يا بيع از ملك خود خارج مىكند آيا اين معاملات صحيح است ؟\r\n\r\nج\r\n- در فرض مذكور صحت معاملاتى كه براى فرار از ديون انجام گرفته محل اشكال است و حاكم شرع مىتواند دخالت كند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nاجاره\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاجاره\r\n\r\n1 - مستغلات\r\n\r\nس 1\r\n- اگر كسى محل كسبى را از كسى اجاره كرده باشد و در آنجا مشغول به كسب مشروع باشد ، آيا قبل از انقضاى مدت اجاره مالك يا كسى ديگر مىتواند مزاحم او شده و محل كسب را از او بگيرد يا نه ؟\r\n\r\nج\r\n- در اثناى مدت اجاره مالك بدون حق فسخ نمىتواند از مستأجر درخواست تخليهء محل كند .\r\n\r\nس 2\r\n- چه مىفرماييد در خصوص افرادى كه چند دكان را يك‌ساله اجاره داده‌اند و اكنون كه هزينهء زندگى بالا رفته ، مستأجرين نه اجاره را زياد مىكنند و نه تخليه مىكنند و موجر هم مستضعف است چون درآمد ديگرى ندارد ؛ هكذا آن املاك مزروعى كه دولت طاغوت اجاره داده و صاحب دكان و صاحب ملك شرعى مىگويد : « مستأجر غاصب است و من راضى نيستم چون به قدر مخارج زندگى درآمد ندارم ! » آيا نماز در اين مكانها صحيح است يا خير ؟\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nج\r\n- بعد از تمام شدن مدّت اجاره ، تصرّف در ملك شرعى غير براى مستأجر مشروط به رضايت مالك است و در صورت عدم رضايت مالك تصرّف حرام است و بايد تصرّف‌كننده اجرت المثل را بپردازد .\r\n\r\nس 3\r\n- در حومه‌اى از توابع زنجان معدن نمكى است كه اين جانب آن را از صاحبش به مدت دو سال اجاره نمودم كه بعد از انقضاى مدّت به صاحبش تحويل بدهم بعد از ايجاب و قبول مشغول فعاليت شده و مخارج زيادى را صرف كردم تا سنگ‌ها آماده فروش شد اما قبل از فروش صاحب معدن آمده بنده را از معدن اخراج كرده آيا صاحب معدن قبل از انقضاى مدّت معين مىتواند معدن را از من پس بگيرد يا نه ؟ اگر حق پس گرفتنش را دارد مخارجى كه اين جانب به معدن گذاشته‌ام مىرسد يا نه ؟\r\n\r\nج\r\n- با فرض اينكه معدن مالك دارد و از مالكش اجاره كرده‌ايد در بين مدّت بدون خيار فسخ حق ندارد پس بگيرد و در هر صورت مخارج را ضامن نيست و اگر مستأجر « عينى » در معدن دارد خود آن را مالك است .\r\n\r\nس 4\r\n- اگر تاجر ورشكسته قبل از صدور حكم افلاس ، دكانى را اجاره كرده و مال الاجاره را نپرداخته آيا صاحب دكان حق فسخ دارد يا نه ؟\r\n\r\nج\r\n- محل اشكال است و احوط تخلّص به صلح است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n\r\nس 5\r\n- نظر مبارك در مورد مالكين منازلى كه حكم تخليه مىگيرند ، چيست ؟ ضمنا به حضرتعالى نسبت مىدهند كه مىفرماييد : چنانچه مالك داراى بيش از يك منزل باشد ، مستأجر مىتواند تخليه نكند ، چون مازاد بر احتياج شخصى مالك است ، و جنبه انتفاعى دارد !\r\n\r\nج\r\n- نسبت مذكور صحت ندارد و مستأجر بعد از مدّت اجاره در صورت مطالبهء مالك ، بايد مورد اجاره را تخليه كند .\r\n\r\nس 6\r\n- اين جانب ساختمانى را كه آمادهء تأسيس هتل و استفاده براى مشاغل مشابه بوده است ، به دو نفر مشاعا به نسبت 25 درصد و 75 درصد اجاره داده‌ام بعد از پيروزى انقلاب اسلامى چون مدّت اجاره منقضى شده و از مدّت اجاره بيش از سه سال گذشته بود ، مستأجرى كه 75 درصد مورد اجاره را در تصرّف استيجارى خود داشته است ، به جهت عدم رضايت اين جانب ( موجر ) ، سهم مورد اجارهء خود را با ميل و رضا تحويل اين جانب داده است ؛ پس از تحويل و تحوّل 75 درصد ؛ در 25 درصد مورد اجاره نيز وضع يد نموده‌ام ؛ آيا تصرّف اين جانب در ساختمان ملكى خودم به نسبت 25 درصد ، با انقضاى مدّت اجاره غصب تلقّى مىشود ؟ و آيا به مستأجر 25 درصد كه راضى به قطع رابطهء استيجارى نبوده است ، حقى تعلّق مىگيرد يا خير ؟ و آيا انجام عبادات شرعى در ملك شخصى موصوف ، صحيح است يا خير ؟\r\n\r\nج\r\n- بعد از مدّت اجاره و مطالبهء مالك ، مستأجر بايد مورد اجاره را تخليه كند و تصرّف مالك غصب نيست .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nس 7\r\n- زيد مغازه‌اى را با سرقفلى اجاره نموده ، ليكن مدّت اجاره مجهول است ، اوّلا اجاره صحيح است يا خير و در صورت بطلان ، اجرت المسمّى بر عهدهء مستأجر است يا اجرت المثل ؟ و ضمنا مستأجر به عنوان اعتراض ، درب مغازه را بسته امّا موجر از تحويل گرفتن كليد خوددارى نموده ؛ در اين مورد موجر مىتواند مطالبهء اجاره بنمايد يا نه ؟\r\n\r\nج\r\n- اگر مدّت مجهول است ، اجاره باطل است و مالك استحقاق اجرت المثل دارد و چنانچه مستأجر از مغازه استفاده نكند و بخواهد مغازه را به مالك تحويل دهد و مالك تحويل نگيرد ، مستأجر ضامن چيزى نيست .\r\n\r\nس 8\r\n- اين جانب باغ توتى را در سال 1322 طبق قرارداد عادى از شخصى اجاره كردم كه عمل پرورش كرم ابريشم انجام دهم ( نوغان ) كه نصف ، مال مالك باشد و نصف مال مستأجر كه در اثر مرور زمان توت زار اوّليه از بين رفته و من از نوبه هزينه شخصى غرس توت نموده‌ام با آن كه كليه هزينه طبق قرارداد به عهدهء مالك بود اما دينارى پرداخت نكرده . و همچنين دور و اطراف باغ درختهاى بزرگ پرورش شده كه مال مستأجر است و هر ساله مالك طبق قرارداد نصف درآمد باغ را برده و مىبرد ضمنا در قرار داد قيد شده هزينهء ساخت « تلمبار » يا انبارى يا وسايل آن به عهدهء مالك بوده ولى تا كنون عمل نكرده و دينارى هم در اين بابت به مستأجر پرداخت نكرده و همه را مستأجر به هزينه خود گرفته و انجام داده است حال كه مدت زيادى است از آن تاريخ مىگذرد مالك اظهار مىدارد از باغ بيرون برويد ، از نظر شرعى و خدايى ما بايد چه كار كنيم ؟\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nج\r\n- در فرض مذكور با مطالبهء مالك ، مستأجر بايد باغ را تخليه كند بلى اگر « اعيانى » در باغ دارد ملك خود او است .\r\n\r\nس 9\r\n- اين جانب كه به خاطر انزجار از خدمت در شهربانى زمان طاغوت به كشاورزى مشغول شده و از استخدام كشورى استعفا دادم ، پس از شش سال جان كندن در يك باغى در زنجان به سبزى كارى مشغول بودم و اينك بنياد مستضعفين با در دست داشتن اجاره‌نامه و اقرار به صاحب ريشه بودن اين جانب مبادرت به خلع يد اين جانب و انتقال به اشخاص ديگر نموده و بدون ارزيابى ريشه‌هاى مربوط به اين جانب به وسيله متخصصين فن ، در فصل سرما مبادرت به از بين بردن ريشه‌ها نموده است لطفا بفرماييد من حقى در ريشه‌ها و باغ دارم يا خير ؟\r\n\r\nج\r\n- صاحب ريشه بر ريشه‌ها حق دارد و بعد از تماميّت مدت اجاره حقى در زمين مالك ندارد .\r\n\r\nس 10\r\n- اين جانب ملكى داشتم كه به علت ضعف جسمانى قادر به كشاورزى نبوده و فرزندى هم كه به من كمك نمايد نداشتم لذا مجبور شدم ملك مذكور را اجاره بدهم ولى مستأجر مدت هفده سال است نه اجاره به من داده و نه حاضر است بخرد و قيمت آن را بپردازد و نه واگذار نمايد تقاضا دارم حكم شرعى آن را بفرماييد ؟\r\n\r\nج\r\n- مستأجر ضامن وجه اجاره است بايد به مالك بپردازد و پس از تمام شدن مدّت اجاره ، تصرف بدون اجازهء مالك جايز نيست .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nس 11\r\n- آستان قدس رضوى اراضى خود را به كسى واگذار نمىكند مگر اينكه سند اجاره رسمى به عنوان موجر و مستأجر از يكى از محاضر رسمى داشته باشد علىهذا شخصى كه سند اجاره به دستش افتاده بعد از انقضاى مدّت اجاره اولى از مستأجر سبقت گرفته با همين سند ، اجاره را تمديد يا تجديد مىكند در صورتى كه مستأجر به تمديد آن راضى نيست آيا متصرّف مىتواند در عين مستأجره تصرفات نمايد يا نه ؟\r\n\r\nج\r\n- بعد از مدت اجاره مستأجر اول حق ندارد و اجاره منوط است به نظر متصدى شرعى موقوفات آستان قدس .\r\n\r\nس 12\r\n- اين جانب داراى هفت سر عائله بوده و كارمند بازنشستهء دولت مىباشم و قريب به 16 سال است در خانه‌اى كه داراى دو اطاق كوچك مىباشد مستأجر هستم اخيرا حدود بيش از يك سال است كه مالك با توجه به اينكه خانهء مسكونى ديگرى دارد و خود با خانواده‌اش در آنجا سكونت گزيده است براى تجديد بناى اين واحد مسكونى و واگذار كردن آن به فرزندش سخت مرا تحت فشار قرار داده كه خانه‌اش را تخليه كنم با توجه به اينكه كل درآمد ماهيانه‌ام حدود 4600 تومان است و من با اين حقوق و با تعداد زياد عائله امكان اجارهء خانه ديگرى را ندارم و از طرفى هم صاحب خانه مرتبا مىگويد نمازى كه در اين خانه مىخوانى و يا روزه‌اى كه مىگيرى من رضايت ندارم . خواهشمند است با عنايت به شرح مختصر فوق تكليف ما را روشن فرماييد ؟\r\n\r\nج\r\n- بعد از تماميّت مدت اجاره تصرف مستأجر بايد با رضايت مالك باشد .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nس 13\r\n- اين جانب يك باب مغازه با قرارداد صحيح از شخصى اجاره كرده‌ام بعد از چندى شخص مزبور فوت كرده و داراى ده سر فرزند مىباشد و هم اكنون قرارداد ما به پايان رسيده و شش نفر از فرزندان آن مرحوم كه از زوجه قبلى او هستند موافقند كه مغازه در دست من باشد و آنها اجارهء آن را بگيرند ولى زوجهء دوم او كه داراى چهار فرزند مىباشد از گرفتن سهميّه خود و چهار فرزندش خوددارى مىكند و مىگويد مغازه را به ما بده در صورتى كه من مغازه‌اى مخروبه را با خرج گزافى به صورت يك مغازه در آورده‌ام مىخواهم بدانم از نظر شرع اسلام براى حقير چه مسئوليتى است ؟\r\n\r\nج\r\n- با فرض اينكه مدّت اجاره تمام شده تصرف مستأجر در مورد اجاره موقوف است به اذن تمام ورثهء مالك و اگر بعضى اذن ندهند نمىتواند تصرف نمايد .\r\n\r\nس 14\r\n- اين جانب به عنوان مستأجر در زمين موقوفه خاص با اجازهء توليت با هزاران گرفتارى كه قبل از انقلاب داشته ساختمانى ساخته‌ام و با داشتن اجازه از توليت آن را به ديگرى اجاره داده‌ام حال بعد از انقلاب طريقهء دريافت اجاره به چه صورت امكان‌پذير است آيا مىشود متولى شرعى به نسبت زمين ، و اين جانب كه ساختمان را ساخته‌ام به نسبت ساختمان اجاره را دريافت داريم ؟\r\n\r\nج\r\n- ساختمان اگر از خود شما است مىتوانيد به او اجاره دهيد و مال الاجاره بگيريد .\r\n\r\nس 15\r\n- مستأجرى مغازه‌اى را براى شغل نانوايى به مدت يك سال از\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمالك اجاره نموده : 1 - آيا جايز است مستأجر در مورد اجاره توالت و حمام و دست‌شوئى بنا نمايد ؟ 2 - آيا جايز است مستأجر سقف مغازه را به منظور دودكش سوراخ نمايد ؟ 3 - مسئول خسارت تخريب سقف كيست ؟ لازم به تذكر است كه مدت اجاره خاتمه يافته .\r\n\r\nج\r\n- بعد از انقضاى مدت اجاره تصرفات مستأجر بايد با رضايت مالك باشد و در اثناى مدت اجاره فقط تصرفاتى مىتواند بكند كه مغازه را براى آن اجاره كرده است . و اگر قيدى در حين اجاره نشده تغيير و تبديل عين مورد اجاره جايز نيست مگر با رضايت مالك .\r\n\r\nس 16\r\n- موجر از دادن رسيد كرايه خوددارى مىنمايد آيا مغازه‌دار مىتواند به اداره ثبت واريز نمايد ؟\r\n\r\nج\r\n- بايد مال الاجاره به مالك داده شود و اگر رسيد نمىدهد مىتوانند شاهد بگيرند .\r\n\r\nس 17\r\n- شخصى تراكتور خود را به اجاره داده كه زمين را شخم نمايند مبلغى به عنوان اجرت شخم زنى دريافت نموده بعدا معلوم شده كه زمين مورد شخم غصبى بوده و در زمين غصب شخم مىزده اكنون تكليف اجرتى كه دريافت نموده به فرضى كه عالم به غصبيت بود و به فرضى كه جاهل بوده چيست ؟\r\n\r\nج\r\n- اجرت را مالك است .\r\n\r\nس 18\r\n- تا كنون اين جانب از نحوهء ابتياع و تملّك از ناحيهء موجر آگاه\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nنبوده‌ام ، اخيرا از طريق دادگاه صلح رونوشت سند مالكيت موجر همراه با تقاضاى تعديل مال الاجارة به دستم رسيد و بر طبق مندرجات آن معلوم مىشود كه همزمان با استقراض ربوى ، ملك مذكور را خريدارى و قسمتى از آن را به من اجاره داده است كه با محاسبهء سرانگشتى روشن شده كه با كلّ مال الاجارهء دريافتى علاوه بر اين كه كلّ ارزش ملك را در مدّتى كوتاه تحصيل كرده ، قسمتى از اصل و فرع بدهى بانك را نيز از ممرّ مال الاجارهء دريافتى از اين جانب پرداخته است ، حكم شرعى در اين مورد چيست ؟\r\n\r\nج\r\n- قرض و خريد خانه با آن صحيح است و چنانچه در اجاره « مال الاجاره » معلوم نشده اجاره باطل است و مالك بيش از اجرت المثل حق ندارد .\r\n\r\nس 19\r\n- من كشاورز هستم ، مقدارى آب و زمين از فردى - كه كارمند است - اجاره كردم كه هر ساله سيصد و سى كيلوگرم گندم به عنوان اجاره به او مىپردازم ، در زمان رژيم سابق اين آب و ملك به واسطهء اصلاحات ارضى به من واگذار شده امّا من تا كنون اجاره را به صاحب ملك پرداخت نموده‌ام ، تقاضامندم بفرماييد اگر ديگر اجاره را نپردازم . از نظر اسلام حلال است يا حرام ؟\r\n\r\nج\r\n- اگر زمين شرعا ملك غير است بايد تصرّفات در آن با كسب اجازه از مالك باشد . و در صورت اجاره كردن ، بايد مال الاجاره به مالك داده شود .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nس 20\r\n- اگر شخصى مغازه را با دادن سرقفلى اجاره نمود و مدّت مديدى در اجارهء همين مستأجر باشد ، متمنّى است بيان فرماييد آيا موجر مىتواند اجاره را اضافه نمايد ؟\r\n\r\nج\r\n- پس از پايان عقد اجارهء اول ( در تجديد قرارداد اجاره ) تعيين مال الاجاره موكول به توافق طرفين است .\r\n\r\nس 21\r\n- در مورد اجرت ضراب الفحل كه آن حيوان صرفا براى همين كار نگهدارى مىشود ، متمنّى است نظر مبارك خويش را بيان فرماييد .\r\n\r\nج\r\n- حلال است .\r\n\r\nس 22\r\n- اگر چنانچه كسى محلّى را در قبال سرقفلى و اجاره ماهيانه معينى واگذار نمايد : 1 - آيا مالك حق دارد پس از مدتى اجاره را اضافه كند ؟ اگر حق دارد آيا ميزان آن به هر مقدار مجاز است ؟ 2 - در رابطه با سؤال فوق اين نكته را اضافه مىنمايم كه در بسيارى از موارد ، مالكين معادل تمام پول سرمايه‌گذارى براى ساختمان و يا حتى بيشتر از اينها از محلّ فروش سرقفلى به دست مىآورند و در طول مدت چيزى به ملك اضافه نمىنمايند و مستأجر در ملك مذكور خرج مىكند و هر ساله بر اين هزينه تكرار مىشود در چنين مواردى چنانچه مالك ملك را به شخص ديگرى بفروشد آيا مالك جديد حق دارد اجاره بها را اضافه كند ؟\r\n\r\nج\r\n- 1 و 2 - مالك شرعى مىتواند بعد از تمام شدن مدت اجاره مطالبهء مال الاجاره بيشترى نمايد و تعيين مقدار ، موقوف به رضايت طرفين است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\nس 23\r\n- پدر اين جانب هيجده سال پيش فوت كرده عمويم قيم ما بوده و امور زندگى ما را از يك ساختمان اجاره‌اى كه تقريبا نياز زندگى ما را تأمين مىنموده اجاره مىگرفته ، چندين سال پيش براى تعديل اجاره بها اجبارا از طريق دادگسترى زمان طاغوت كمك گرفته و مبلغى به اجاره بها افزوده شد . مىخواهم بدانم اين افزايش بها در آن شرايط صحيح بوده و آيا ما فعلا در آن مورد تكليفى داريم يا نه ؟\r\n\r\nج\r\n- اگر با رضايت طرفين بوده اشكال ندارد .\r\n\r\nس 24\r\n- شخصى مغازه‌اى را از مالكش اجاره مىنمايد و شرط مىكند كه مغازه را به كسى واگذار ننمايد هر موقع خواست مغازه را ترك كند ، مغازه را مطابق همان شرطى كه خريدارى كرده به صاحبش واگذار نمايد و مالك هم قولا اين شرط را قبول مىنمايد آيا از نظر شرع مقدس اسلام اين شرط درست است ؟\r\n\r\nج\r\n- مانع ندارد .\r\n\r\nس 25\r\n- آيا از نظر شرعى اجاره گرفتن از جواز را جايز مىدانيد ؟ و همچنين آيا اين معامله كه شرطى بوده فاسد است ؟\r\n\r\nج\r\nمعامله صحيح است مگر آنكه معلّق بر شرط مذكور باشد ولى نبايد خلاف مقررات باشد .\r\n\r\nس 26\r\n- اگر شخص مستأجرى شرط و تعهد نمايد كه عين مستأجره‌اى را در فلان وقت ، تخليه و به مالك تحويل نمايد و در صورت [ عدم 
  ] ايفاى تعهد و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nشرط مقرّر ، فلان مبلغ را به عنوان وجه التزام به مالك پرداخت نمايد ، ذيلا مرقوم فرمايند : اولا ، چنين شرط و تعهدى وجاهت شرعى دارد يا خير ؟ ثانيا ، چنانچه مستأجر در زمان معيّنه عين مستأجره را تخليه ننمايد ، شرعا ملزم به پرداخت وجه التزام مقطوعهء مقرّره خواهد بود يا نه ؟\r\n\r\nج\r\n- شرط مذكور مانع ندارد و چنانچه در ضمن عقد باشد عمل به آن واجب است .\r\n\r\nس 27\r\n- مغازه‌اى را مستأجرى در حدود 22 سال در اجاره دارد و هر چهار سال يك بار اجاره‌نامه آن تمديد مىشد و در اجاره‌نامه آخرى موجر به مستأجر حق داد كه بعد از انقضاء مدّت اجاره به اختيار خود ، تخليه كند و مغازه را با شرايطى مسترد دارد و يا بماند اجاره‌نامه تجديد شود و مبلغ اجاره بر حسب ديد و كارشناس و عرف محل و يا تراضى طرفين تعيين گردد حالا كه مستأجر از نظر شغلى ناگزير است مغازه را تجديد اجاره [ كند يعنى 
  ] اجارهء آن را تمديد نمايد آيا موجر مىتواند بدون رضايت مستأجر مغازه را از او بگيرد و اجاره را تمديد نكند يا خير ؟\r\n\r\nج\r\n- اجاره‌نامه به تنهائى ميزان نيست اگر در ضمن عقد اجاره شرط شده كه در پايان مدت دوباره براى مستأجر تجديد اجاره نمايد لازم است بر طبق شرط عمل نمايد در غير اين صورت اختيار ملك با مالك است .\r\n\r\nس 28\r\n- شخصى خانه‌اى را به مبلغ ماهيانه پنج‌هزار و پانصد تومان اجاره\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمىنمايد و مبلغ يكصد هزار تومان به عنوان وديعه به مالك مىدهد كه هنگام تخليه پس بگيرد ولى ماهيانه مبلغ چهار هزار و پانصد تومان اجاره مىپردازد و ماهى يك هزار تومان بابت پولى كه وديعهء گذارده كسر مىنمايد ، چون دادن و گرفتن ربا هر دو حرام است . لطفا روشن نماييد آيا كسر مبلغ يك هزار تومان صحيح بوده يا خير ؟ و اگر ربا محسوب مىگردد ، مستأجر مكلّف به پرداخت آن مىباشد يا خير ؟\r\n\r\nج\r\n- در فرض مرقوم اجاره صحيح است ولى بايد تمام مال الاجاره را بدون كسر كردن مبلغى بپردازد . بلى اگر اجاره به مبلغ كمتر شده باشد و در ضمن اجاره شرط شود كه پولى به صاحب خانه بعنوان وديعه يا قرض يا غير آن داده شود اشكال ندارد .\r\n\r\nس 29\r\n- آيا پرداخت وديعه اصولا از ديدگاه شرع مقدس و نظر آن حضرت صحيح است يا خير ؟ و بايد عرض كنم كه چون اجاره‌ها بيشتر است و حقير نمىتواند از محل حقوق دريافتى اجاره پرداخت نمايد و از اين گذشته از پولى كه دارم نمىتوانم استفاده‌اى نمايم و نمىتوانم با اين قيمت فعلى خانه‌اى بخرم آيا مىتوانم به طور وديعه اين پول را به موجر بدهم يا نه ؟\r\n\r\nج\r\n- كم كردن مال الاجاره اگر به حساب پولى باشد كه به موجر سپرده‌ايد حكم ربا را دارد .\r\n\r\nس 30\r\n- عقد اجاره‌اى بين مالك و مستأجر با حدود و شرايط خاص شرعى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nواقع شده در حالتى كه شهود به اندازهء كافى نبوده ؛ آيا مالك مىتواند طبق اجاره عمل ننمايد و به شرايط واقعه در ضمن عقد لازم عمل نكند ؟\r\n\r\nج\r\n- عمل به مقتضاى اجاره واجب است و همچنين شرط واقع در ضمن عقد لازم ، واجب الوفاء است .\r\n\r\nس 31\r\n- شركتى براى مدت دو سال شش دانگ منزل كه متعلّق به اين جانب و ديگرى بوده از قرار ماهى بيست هزار ريال اجاره نموده و در اجاره خط تنظيمى چنين تعهد نموده : ( چون در حال حاضر موجرين نسبت به دو باب اجاره تخفيف كلى نسبت به مستأجر قائل شده‌اند ، مستأجر متعهد گرديد چنانچه در انقضاء مدّت ، مورد اجاره را به تصرف موجرين ندهد تا زمان تخليه و ختم عمليات اجرايى به قرار ماهى سى هزار ريال اجاره مورد اجاره را زائد از مدت دو سال بايد بپردازد و هيچ عذرى مسموع نخواهد بود ) مع ذلك در پايان مدّت ، منزل مورد اجاره را تخليه ننموده و نيز تعهد خود ( پرداخت ماهى سى هزار ريال ) را انجام نداده و همان اجاره قبلى ماهى بيست هزار ريال را توديع نموده مستدعى است بفرماييد كه آيا چنين متعهدى مديون و ملزم به پرداخت ماهى سى هزار ريال مىباشد يا خير ؟\r\n\r\nج\r\n- شرط مذكور در ضمن عقد اجاره نافذ و عمل به آن لازم است .\r\n\r\nس 32\r\n- اگر تاجر ورشكسته قبل از صدور حكم افلاس ، دكانى را اجاره كرده و همه وجه مال الاجاره را پرداخته است و پس از صدور حكم افلاس تاجر نمىتواند تجارت كند چون مالى در دست ندارد و با فرض اينكه\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nدر عقد اجاره قيد مباشرت شرط شده آيا اجاره باطل مىشود يا نه ؟ و اگر باطل نباشد غرما حق فسخ دارند يا نه ؟\r\n\r\nج\r\n- اجاره باطل نمىشود و با فرض اشتراط مباشرت ، غرما حقى ندارند .\r\n\r\nس 33\r\n- اگر بنّايى ساختن خانه‌اى را از شخصى مقاطعه كرد و در حين قرارداد با صاحب خانه شرط كردند كه اگر اختلافى راجع به ساختمان و بنّايى آن وجود پيدا كرد به فلان معمار مشخّص مراجعه نمايند تا ايشان حلّ اختلاف كنند ، آيا مىشود در مورد اختلاف از نظريّهء معمارى كه مورد شرط است خوددارى كنند ؟\r\n\r\nج\r\n- بايد بر طبق شرط به حكميّت معمارى كه تعيين نمودند راضى شوند .\r\n\r\nس 34\r\n- پس بايد به چه نحوى اين دو طرف ، معامله را مطرح كنند تا اشكال شرعى آن از بين برود ؟ بالاخره مستأجرى كه مثلا پنجاه هزار تومان پول دارد و مىخواهد منزلى اجاره كند و فرض كنيد صاحب خانه‌اى هم براى تكميل ساختمانش به اين پول نيازمند است تا آن خانه را در اختيار مستأجر قرار دهد . يا مثلا صاحب خانه به عنوان ضمانت تخليه منزلش مقدارى پول از مستأجر مطالبه مىكند و مستأجر مايل است با اين پولى كه مىدهد اگر چه ضمانت تخليه او نزد صاحب خانه است ولى مقدارى نيز از كرايه منزل او كاسته شود لطفا در اين زمينه توضيح بفرماييد ؟\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nج\r\n- مالك پول با قرض دادن به صاحب خانه فقط همان مبلغ را كه قرض داده استحقاق دارد و در منزل هر مدّت زمان كه سكونت نموده اجرت المثل را ضامن است بلى اگر در ضمن اجاره شرط شود كه مبلغى به صاحب خانه داده شود صحيح است .\r\n\r\nس 35\r\n- اغلب افراد مستأجر براى مقابله با اجاره بهاى كلان سعى مىكنند كه مقدارى از پس‌انداز خود را به عنوان وديعه و رهن در نزد مالك قرار دهند تا در اثر اين وديعه هم صاحب خانه با پول آنها كار كند و هم از اين بابت از كرايه منزل آنها كاسته شود و با پولى كه صاحب خانه مىگيرد مثلا به ازاى هر هزار تومان حدود بيست تومان از كرايه او كاسته مىشود و طرفين به معامله راضى مىشوند لطفا بفرماييد اين قبيل معامله و اجاره چه حكمى دارد ؟\r\n\r\nج\r\n- اگر در ضمن اجاره شرط شود كه مبلغى به صاحب خانه قرض يا وديعه داده شود اشكال ندارد هر چند وجه اجاره از اين جهت كم شود ولى اگر شرط اجاره به كمتر در ضمن قرض باشد ربا و باطل است .\r\n\r\nس 36\r\n- شخص نقّاشى ، نقّاشى ساختمانى را كنترات مىكند مثلا مىگويد : من اين ساختمان را اين قدر مىگيرم نقّاشى مىكنم ، آيا پولى كه از صاحب اين ساختمان مىگيرد اشكال دارد يا نه ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nج\r\n- اگر خصوصيات ساختمان و نقّاشى مورد نظر و مقدار پول معلوم باشد و قرار داد شود معامله صحيح است .\r\n\r\nس 37\r\n- در زمان طاغوت دادگاههاى به اصطلاح حمايت از خانواده هنگام طلاق علاوه بر اصل مهريه به خاطر گذشت زمان ، پولى را به عنوان اجارهء مهريّه جبرا از داماد مىگرفتند اگر مهريّه‌اى عين پول باشد و شرعا نيز وقت وصول مهريّه معين نشده باشد آيا جايز است كه اجاره مهريه بر اصل مهريه افزوده گردد ؟\r\n\r\nج\r\n- پول اجاره ندارد و گرفتن زيادى حرام است .\r\n\r\nس 38\r\n- نظر مبارك دربارهء كسانى كه نمرهء تاكسى را از شهربانى خريدارى مىكنند و به افراد ديگر اجاره مىدهند چيست ؟ چه براى اجاره دهنده و چه براى اجاره‌كننده ؟\r\n\r\nج\r\n- مورد اجاره نيست و با موافقت مقرّرات دولت اسلامى واگذارى نمره در مقابل پول و لو موقتا مانع ندارد .\r\n\r\nس 39\r\n- آيا از نظر شرع مقدّس اسلام اجاره گرفتن از جواز را جايز مىدانيد ؟\r\n\r\nج\r\n- جواز اجاره ندارد ولى در صورتى كه مطابق مقررات دولت اسلامى باشد استفاده مستأجر از اجازهء ديگرى قانونى باشد صاحب جواز مىتواند در مقابل استفادهء ديگرى از جواز مطالبهء پولى بكند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n\r\n2 - كار و كارگر\r\n\r\nس 40\r\n- شخصى در اوايل دوران بلوغ ، چند سال نماز و روزهء استيجارى گرفته و بر اثر سهل انگارى و ساير معاذير ، بعضى از عبادات را بجا آورده و بعضى را نيمه كاره رها كرده ، واسطهء اجاره از دنيا رفته و اجير هم هيچ يك از اموات را نمىشناسد و همچنين مقدار كسرى نماز و روزه‌ها را نمىداند و فعلا مريض و پرمشغله است و توان انجام اين همه عبادت را ندارد ؛ لطفا بفرماييد :\r\nراه برائت چنين شخصى از ديون ، و رو سفيدى در پيشگاه بارى تعالى چيست ؟\r\n\r\nج\r\n- دانستن نام واسطه و اجيركننده و شخصى كه بنا بود براى او عمل انجام شود لازم نيست ؛ اگر در اجاره زمان خاص قيد نشده و شرط نشده كه خود اجير عمل كند ، واجب است از عهدهء بدهى برآيد ، و مقدارى كه يقين دارد اجير شده را ، بايد از عهدهء آن برآيد ، و لو اين كه ديگرى را اجير كند تا عمل مورد نظر را انجام دهد .\r\n\r\nس 41\r\n- اگر انسان براى ظالمى كار كند كه نفس كار مباح باشد - مثل كشاورزى و دامپرورى - حكم آن و اجرتى كه دريافت مىدارد از نظر شرعى چگونه است ؟\r\n\r\nج\r\n- اگر در مقابل كار حلال اجرت مىگيرد ، حلال است .\r\n\r\nس 42\r\n- ما ذا رأيكم - دام ظلكم - فيمن يعمل موظفا عند الدولة غير الاسلاميّه مثل لبنان و يتقاضى راتبا شهريا ، فهل يحتاج قبضه و صرفه الى مجرّد الاذن العام منكم ، او انّه لا بدّ من الأذن الخاص من ممثليكم لكلّ فرد فرد ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nفالرّجاء من سماحتكم ان تفتونا مأجورين لتوضيح الامر لمقلّديكم فى لبنان !\r\n\r\nج\r\n- اذا كان العمل محلّلا راتبة ايضا يكون حلالا و لا يحتاج الى الإذن .\r\n\r\nس 43\r\n- در شركتى ( ملى شده ) چند نفر از كاركنان شركت به طور تمام وقت در دفتر انجمن اسلامى مشغول بوده‌اند و همان حقوق خود را كه قبل از ترك شغلهاى قبلى خود دريافت مىداشتند ، از شركت - يعنى از بيت المال - مىگرفتند . مديريّت فعلى شركت به آقايان مذكور حكم اشتغال به كار داده است و ليكن ايشان به عناوين مختلف ، از قبول شغل ، بازمىزنند ، تقاضا داريم روشن فرماييد :\r\n1 - پرداخت حقوق به آقايان در حالى كه از قبول شغل بازمىزنند چه وضعى دارد ؟\r\n2 - اگر آنها از قبول شغل سرباززنند آيا شركت موظّف به ادامهء استخدام است ؟\r\n3 - تكليف حقوقى كه آقايان بدون انجام كار مفيد براى شركت ، در ايّام قبل از مديريّت فعلى دريافت كرده‌اند چيست ؟\r\n\r\nج\r\n- چنانچه كارگر و يا كارمند از انجام شغلى كه براى آن استخدام شده سرباززند استحقاق اجرت ندارد و اگر حقوقى بدون انجام كار گرفته ضامن است .\r\n\r\nس 44\r\n- تعمير كار چيزى را تعمير كرده آيا هر چه گفت بايد به او داد يا نه ؟ در صورت مشخّص نبودن اجرة المثل چه بايد كرد ؟\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nج\r\n- بايد اجرت المثل بدهد و اگر مشخّص نيست مصالحه نمايند .\r\n\r\nس 45\r\n- مقدارى جنس از طرف مؤسّسهء قرض الحسنه‌اى خريدارى مىشود تا پس از فروش اگر منافعى به دست آمد براى اين صندوق وسائل ضرورى خريدارى شود ولى به علّت نداشتن جا در محلّ ، آنها را به طور امانى در گوشهء مغازه‌اى كه مجاور اين مؤسّسه قرار دارد مىگذارند ، صاحب مغازه ، اين اجناس را به فروش رسانده و پس از فروش ، مبلغى سود عايد گرديده و مغازه‌دار هم اظهار مىكند كه نصف سود به او تعلّق مىگيرد در صورتى كه اجناس مزبور مانع وى نبوده و كم كم به فروش رفته و از پولش هم استفاده مىكرده و ضمنا قرارى با وى در اين مورد نشده است ؛ اكنون كه از وى خواسته شده كه پول را به صندوق واريز نمايد ، امتناع مىكند ؛ آيا چنين حقّى به ايشان تعلّق مىگيرد يا خير ؟\r\n\r\nج\r\n- اگر به مغازه‌دار دستور فروش داده شد و شرط مجّانى بودن كار وى نشده ميتواند اجرة المثل را مطالبه نمايد .\r\n\r\nس 46\r\n- كارهاى غير مستقلى را كه اولاد در خانه و براى امرار معاش انجام مىدهد ( چه در زمان بلوغ يا غير بلوغ ) حقّ ادّعاى اجرت از پدر دارد يا نه ؟\r\n\r\nج\r\n- اگر به دستور پدر نيست يا به قصد مجّان انجام مىدهند استحقاق اجرت ندارند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nس 47\r\n- راننده‌اى بنا به دستور رئيس اداره براى انجام كارى براى ده روز به منطقه‌اى سفر مىكند ، امّا اين راننده براى اين كه خيلى در آن منطقه ايجاد مزاحمت نكند اين كار ده روزه را فشرده انجام مىدهد ( از كار هيچ كم نمىشود ) و در مدّت 6 روز به پايان مىرساند ؛ در ضمن اداره هم كار را مىخواهد نه مدّت را ! آيا حقوقى كه اين راننده بايد بگيرد حقوق همان ده روز را بايد بگيرد يا حقوق شش روز را ؟ ( ضمنا حقوق ماهيانه و حقوق مأموريت على حدّه مىباشد )\r\n\r\nج\r\n- چنانچه كارمزد باشد نه روز مزد ، تمام مزد كار را استحقاق دارد .\r\n\r\nس 48\r\n- اگر شخص ( حقيقى يا حقوقى ) به طور قهرى براى عده‌اى اجير ، موجر قرار گرفت ليكن قرارداد بين اجيرها و موجر سابقشان را نتوانست قبول كند آيا مىتواند دستمزد يا حقوق آنان را به ميل خود كسر نمايد و قرارداد را به طور يك جانبه تغيير دهد ؟ تكليف اجيرها چيست ؟ تكليف موجر قهرى چيست ؟ اگر اجير اجرت جديد را نپذيرد تكليف چيست آيا مىتواند شرايط سابق عقد اجاره را مطالبه كند ؟\r\n\r\nج\r\n- در مدت اجاره ، اجاره به قوت خود باقى است و اجرت و شرايط همان است كه در عقد اجاره مقرر شده است .\r\n\r\nس 49\r\n- لطفا به دو سؤال زير پاسخ بفرماييد :\r\n1 - اجيرى در تنگى وقت نماز ، نماز را ترك كرده كار مىكند اجرتش چه صورت دارد ؟\r\n2 - كاسب در مكان يا روى فرشى كه وقوف و قيام و قعود بر آن حرام است نشسته يا ايستاده كار مىكند اجرتى كه مىگيرد چه صورت دارد ؟\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nج\r\n- در هر دو مسأله اجرت كار خود را مالك مىشود هر چند خلاف شرع كرده است .\r\n\r\nس 50\r\n- شخصى ، جوانى را براى اين كه فقط روزها در كارهايش به او كمك نمايد ، با حقوقى كه راضى مىشود به كار مىگيرد ، اين جوان مدّتى كار مىكند ، بعد تقاضاى اضافه حقوق مىكند و آن شخص حقوق او را اضافه و او را راضى مىكند ، اين عمل سالها تكرار مىشود تا مدّت قريب به ده سال ، و حقوق از ماهى سيصد تومان به پنج هزار تومان مىرسد و اين شخص در اين مدّت غير از حقوق مقرّره از هرگونه كمكى به آن جوان دريغ ننموده و اضافه بر حقوق ، هر ساله برابر يك ماه حقوق هم به او عيدى مىدهد ، اكنون آن شخص در اثر كهولت سن و ضعف مزاج ، خود را بازنشست مىكند و چون طبعا ديگر به آن جوان هم احتياجى ندارد ، او را جواب مىكند ؛ آيا اين جوان شرعا مىتواند ادّعاى دريافت پولى بنمايد يا خير ؟\r\n\r\nج\r\n- چنانچه در عقد قرارداد شرط دريافت چيزى بعد از پايان قرارداد و عمل نشده ، حقى ندارد .\r\n\r\nس 51\r\n- پدر من دباغ كشتارگاه تهران است ولى چون كارى نيست انجام دهد او صبحها مىرود امضاء مىكند ، مىآيد . حقوقى كه مىگيرد حلال است يا حرام ؟\r\n\r\nج\r\n- اگر مطابق مقررات كشتارگاه حقوق مىگيرد حلال است .\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nس 52\r\n- اين جانب مدت 14 سال در يك تجارتخانه در بخش حسابدارى مشغول به كار بودم و در اين مدت هيچ گونه قراردادى جهت مزد و يا ادامه كار و يا كار دادن با هم نداشتيم ، پس از انقلاب اسلامى اين تجارتخانه تعطيل شد ، و اين جانب كه در سن چهل سالگى مىباشم بىكار شدم ، آيا بنده طبق شرع مقدس اسلام حقّى بر صاحب كار دارم يا نه ؟\r\n\r\nج\r\n- بيش از اجرت خدماتى كه انجام داديد حقّى بر صاحب كار نداريد مگر آنكه در ضمن عقد لازم شرطى بر صاحب كار كرده باشيد .\r\n\r\nس 53\r\n- آيا مديريت شوراى اسلامى كارخانه يا هر مؤسسه‌اى مىتواند به عناوينى شبيه كمك به جنگ‌زدگان بدون كسب رضايت از كاركنان مبلغى از حقوق آنان را قبل از پرداخت برداشت نمايند ؟ در صورتى كه به اين نحوه عده‌اى رضايت خاطر ندارند .\r\n\r\nج\r\n- نسبت به حقوق كاركنان بايد طبق قرارداد عمل شود .\r\n\r\nس 54\r\n- قريب سه سال دفتردار تجارتخانه‌اى بوده‌ام و حقوق ماهيانه و پاداش را دريافت داشته‌ام ولى عرفا و قانونا سالى يك ماه حقوق بنام سنوات خدمت نيز به كارمند پرداخت مىشود آيا شرعا اين مبلغ قابل پرداخت است يا خير ؟\r\n\r\nج\r\n- اگر متعارف و قانونى است گرفتن آن مانع ندارد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nس 55\r\n- آموزگارى پيمان بسته كه در مقابل خدمت موظف 24 ساعت در هفته حقوق دريافت نمايد حال اگر بعضى ساعت‌ها كارهاى شخصى انجام داده ، و دانش‌آموزان بدون معلم بوده‌اند - يا معلم ديگرى به جايش بوده - آيا حق استفاده از حقوق دارند و اگر بگيرند جائز است يا خير ؟ و اگر چنانچه خودشان شخصا مريض شوند و آن ساعتى كه مىبايست كار موظف انجام دهند كه در مقابلش حقوق بگيرند گرفتن آن مقدار پولى كه در برابرش هيچ‌گونه كارى انجام نداده است جايز و قابل تصرف است يا خير ؟\r\n\r\nج\r\n- تابع مقرّرات استخدامى است و اگر بر خلاف نموده استحقاق اجرت ندارد .\r\n\r\nس 56\r\n- مالكى زمينى را به مساحت يك هكتار به دست شش نفر داده كه جو و گندم بكارند بعد مالك به اين شش نفر گفته شما اين زمين را به صورت باغ درآوريد و درخت كارى كنيد چون جو و گندم منفعت زيادى نمىدهد لذا مالك ، زمين را كنده و اين شش نفر زمين را هموار كردند و درخت كاشتند و قرار بود مالك به اين شش نفر مزد كارگرى دهد ولى مزد هم نداد و اين شش نفر مدت بيست سال باغ و درخت كارى را حفاظت و نگهدارى مىكردند تا درختها همه بزرگ شدند و ميوه مىدادند و مدت بيست سال مزد نگرفتند چون كشاورز بودند ، بعد از بيست سال ، مالك اين زمين را از دست اين شش نفر گرفت و داد به يك نفر ديگر حالا حدود هشت سال است كه در دست آن فرد مىباشد ، اكنون آن شش نفر ادعاى باغ و ريشه درخت را مىكنند كه هزار درخت و مجموعا يك هكتار زمين است لطفا بفرماييد كه به اين شش نفر حق ريشه درخت مىرسد يا خير ؟\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nج\r\n- درختها اگر براى مالك و از نهال او كاشته شد ملك مالك است و ديگران كه به امر مالك كار كردند اگر به قصد گرفتن مزد كار كردند حق مطالبه اجرت المثل دارند . « 1 »\r\n\r\n3 - فسخ اجاره\r\n\r\nس 57\r\n- اين شركت براى انجام كارهاى خود ملكى را در خرمشهر در اجاره داشت از روزى كه جنگ شروع شد اين ملك از تصرّف شركت خارج گرديد و عملا با توجه به موقعيّت منطقه از آن تاريخ بلا استفاده ماند . صاحب ملك بعد از مدّتى و اخيرا مراجعه نموده و طلب اجاره‌هاى خود را مىنمايد .\r\nآيا طبق فتواى حضرت امام خمينى « دام ظلّه العالى » اين اجاره باقى مانده است و مىبايست مبلغ مورد ادعا را به صاحب ملك پرداخت نمود يا نه ؟\r\nدر صورت مثبت بودن جواب فوق سؤال اين است كه : اين شركت داراى دستگاههايى است كه به ارگانها و مؤسّسات و سازمانهاى مختلف در اغلب نقاط مملكت اجاره ميدهد و مستأجر تعهد مىنمايد كه اجاره‌هاى فوق را هر ماهه پرداخت نمايد ( چه دستگاه كار كرد داشته باشد و چه نداشته باشد ) حال با توجه به اينكه تعدادى از اين دستگاهها در مناطق جنگ تحميلى ( خرمشهر . . . ) قرار دارند آيا شركت مجاز است و مىتواند ادّعائى دالّ بر طلب اين اجاره‌ها بنمايد .\r\n\r\nج\r\n- در فرض مرقوم كه امكان استفاده از ملك به واسطهء هجوم لشكر كفر از همه سلب شد اجاره منفسخ است و مالك حقّ مطالبهء اجرت نسبت به مدّت باقيمانده ندارد .\r\n\r\n\r\n","description":"","footnote":"\r\n( 1 ) و همچنين در صورت عدم قصد تبرّع و مجانيّت .\r\n","page_name":" 218 ","page_number":218},
  {"content":"\r\n\r\n\r\nس 58\r\n- شركت ملى نفت ايران سابق و وزارت نفت فعلى در شهرستان آبادان و ماهشهر و بندر امام خمينى تأسيساتى دارد كه اين تأسيسات شامل پالايشگاه آبادان و مناطق پتروشيمى آبادان و شركت‌هاى شيميايى رازى در بندر امام و طرح پتروشيمى ايران ، ژاپن در همان بندر مىباشد . كاركنان تأسيسات فوق تعدادى در شهرستان آبادان در منازل شركتى و تعدادى در ماهشهر در منازل شركتى سكونت داشته‌اند . طبيعى است با وجود انبوه كاركنان تأسيسات فوق منازل شركتى فوق تكافوى نياز كاركنان را ننموده و شركت اجبارا منازلى به صورت استيجارى در مسير بين آبادان و خرمشهر تهيه و در اختيار كاركنان گذارده است تعدادى از اين منازل استيجارى در اختيار پالايشگاه آبادان و تعدادى در اختيار پتروشيمى و تعدادى در اختيار طرح پتروشيمى ايران ، ژاپن و همچنين شركت شيميايى رازى بوده است ، با شروع جنگ تحميلى طبيعى بود كه همهء كاركنان فوق امكان ماندن در محل را نداشته و با تدابيرى كه از سوى دولت اتخاذ گرديده به صورت آوارگان جنگ تحميلى در ساير شهرستانها دور از جبهه اسكان يافتند و موجرين منازل هم به همين صورت از محل دور شدند و همچنين ساكنان منازل فوق كه اكثرا امكان تخليه و انتقال اثاثيه خود را نداشته و منازل فوق تقريبا دست نخورده و آسيب نديده در اختيار شركتهاى ياد شده باقى ماند ، به علت طولانى بودن جنگ تحميلى ، وزارت نفت براى منازل استيجارى تدابيرى در پرداخت حق الاجاره اتخاذ نمود كه اين تدابير به اجرا در آمد و در مورد كليهء شركتها و پالايشگاهها اعلام گرديد . طرح شيميايى ايران ، ژاپن در پرداخت مبالغ تعيين شده با استناد به مسائل شمارهء 2213 و 2214 رسالهء حضرت امام ايجاد اشكالاتى نموده و از پرداخت مبالغ تعيين شده امتناع ورزيده است ( در صورتى كه منازل آسيب نديده‌اند و درب‌هاى آنها قفل شده و كليدهاى آنها در اختيار شركت پتروشيمى ايران ، ژاپن مىباشد و اجاره فسخ نگرديده\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاست ) حال با توجه به اينكه تعداد موجرين حدود 200 الى 300 نفر بوده و خود آنان هم بهره‌شان از اين جنگ همان آوارگى مىباشد و مبالغ فوق كه اكنون حد اكثر براى هر منزل 000 / 10 ريال مىباشد درگذران زندگى آنان سهم بسزايى دارد آيا استناد به فتواى حضرت امام را در اين مرحله صحيح مىدانيد ؟ خواهشمند است در انطباق مسائل فوق با موضوع اجاره يا عدم انطباق آن هرگونه نظراتى داريد صادر فرماييد ؟\r\n\r\nج\r\n- در مواردى كه در اثر جنگ تحميلى استفاده از ملك براى همگان غير ممكن شده اجاره از هنگام غير قابل استفاده شدن ملك منفسخ است و مالك حق مطالبهء مال الاجاره ندارد .\r\n\r\nس 59\r\n- لطفا به چند سؤال زير پاسخ بفرماييد : الف - اين جانب در اواخر تابستان 58 دو قطعه باغ انار در يكى از توابع ساوه بنا به اظهار صاحب باغ كه 250 خروار انار دارد به مبلغ 123 هزار تومان اجاره كردم كه چهل هزار تومان نقد دادم و قرار شد دو قطعه چك هر كدام به مبلغ چهل هزار تومان در تاريخ 30 / 7 ، و 30 / 9 بدهم ولى بعد از چيدن معلوم شد حدود 100 خروار زياد ديد شده بوده و انار در حدود 150 خروار مىباشد ، نتيجتا اين اجاره نسبت به فروش 150 خروار انار در حدود سى هزار تومان از اصل ضرر مىكند آيا براى مستأجر حق فسخ است يا نه ؟\r\n\r\nج\r\n- اگر معامله مبنى بر موجود بودن مقدار معينى انار در باغ بوده كه آن مقدار موجود نبوده خيار ثابت است اگر چه اصطلاحا غبن نيست بلى اگر بناء معامله بر اسقاط خيار باشد حق فسخ ساقط است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\nس 60\r\n- ب - صاحب باغ در قبال ادعاى غبن مستأجر ادعا مىكند انار باغ 250 خروار بوده ولى شما از صد خروار بيش از مقدارى كه ادعا مىكنيد فروخته و برداشت كرده‌ايد ، مستأجر مىگويد اگر صاحب باغ با بيّنهء شرعى اين مدّعا را اثبات كند مورد قبول است و الا مستأجر در مقام انكار اين مدعا حاضر است قسم شرعى ياد كند كه بيش از مقدار فروخته و موجود كه جمعا حدود 150 خروار مىشود برداشت نكرده حكم در مورد سؤال دوّم چيست ؟\r\n\r\nج\r\n- با فرض وقوع معامله مبنى بر موجود بودن مقدار معين انار در باغ و وجود نزاع در موجود بودن اين مقدار و در صورت مراجعه طرفين به حاكم شرع و نبودن بيّنه شرعيه براى فروشنده و قسم خوردن خريدار بر نبودن ميوه به مقدار مذكور خريدار مىتواند معامله را فسخ كند .\r\n\r\nس 61\r\n- ج - در صورتى كه مستأجر در مورد مسأله اول حق فسخ اجاره را داشته باشد و در مورد مسأله دوم يا نبود بينه بر مدعاى صاحب باغ حق قسم را داشته باشد آيا اجرت كارگرى مستأجر در جمع‌آورى انار و چيدن آنها بر ذمه صاحب باغ مىباشد و او مديون اجرت المثل اين زحمات هست يا نه ؟\r\n\r\nج\r\n- صاحب باغ ضامن نيست .\r\n\r\nس 62\r\n- اين جانب قرارداد نموده براى ساختن بيست كيلومتر راه به مبلغ 27 ميليون تومان و براى همين مبلغ تضمين بانكى نيز داده‌ام ليكن بعد از مدتى مقدارى از كار و مبلغ كسر كرده‌اند كه حدود مبلغ 15 ميليون تومان مىباشد و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nتا امروز مبلغ هشت ميليون تومان خرج شده است و اگر بخواهم به همين منوال ادامه دهم بيش از هفت ميليون تومان مغبون خواهم شد و مطلقا قدرت انجام اين عمل را ندارم و مدعى غبن شرعى مىباشم و كارشناسهاى خبره شهادت بر مغبونيّت اين معامله مىدهند بفرمائيد وظيفه شرعى اين حقير چه مىباشد ؟\r\n\r\nج\r\n- اگر ثابت شود كه در وقت قرارداد مغبون شده‌ايد و جاهل به غبن بوده‌ايد در صورتى كه خيار خود را اسقاط نكرده باشيد حق فسخ داريد و در صورت فسخ فقط حقّ اجرت كارى را كه انجام داده‌ايد ، داريد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nجعاله\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nجعاله\r\n\r\nس 1\r\n- كسى فقط يك دختر داشته كه او را به شوهر داده سپس دامادش را از پيش پدرش به پيش خودش آورده با اين قصد كه من وارثى غير از شما ندارم پس شما از حالا بياييد و مال مرا تصاحب كنيد دامادش هم بدين جهت پدر خود را ترك كرده و به خانه پدر زنش رفته و زمام امور را به دست گرفته و حدود دو سال مشغول توليد و آبادى خرابيهاى سابق شده و بعد از اين همه خدمات او دامادش را بدون اينكه حق الزحمتى به او بدهد از خانه‌اش خارج كرده متمنى است بفرماييد آيا او طبق قانون « لا ضرر و لا ضرار في الاسلام » دستمزد داماد را بايد بپردازد يا نه ؟\r\n\r\nج\r\n- اگر كارهائى كه داماد براى پدر زن خود كرده به دستور او بوده و قصد تبرع هم نداشته مستحق اجرت المثل است و گرنه حق اجرت ندارد .\r\n\r\nس 2\r\n- آيا بابت حق كميسيون بنگاه مشاور املاك ، چه مقدار بايد رعايت شود ؟ تا حق به دست آمدهء از اين راه از نظر شرع مقدس اسلام قابل قبول باشد ؟\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nج\r\n- حدّ معينى ندارد و موكول به توافق طرفين است و بايد از اجحاف خوددارى نمايند .\r\n\r\nس 3\r\n- اين جانب قبل از چهار سال مبلغ بيست و چهار هزار دينار كويتى از دولت خود براى ساختن منزل به عنوان قرض گرفتم بنا شد شخص مقاطعه كارى با شريك مهندسش اين خانه را در حدود مبلغ قرضى به حسب متداول در بازار براى بنده بسازند ولى به علّت كمبود وسائل و ناشىگرى مهندس منزلى كه بايد در حدود يك سال تمام شود به دو سال كشيد ، پس از اتمام منزل مقاطعه كار مبلغ پنجاه و دو هزار دينار از من طلب كرد و اين جانب به سبب گرانى مواد تا حدود چهل و پنج هزار به آنها پرداختم ولى چند نفر اهل فن را به خانه برده همگى متفق شدند كه اين خانه بيش از چهل هزار نمىارزد به مقاطعه كار مراجعه كردم و از آنها خواستم كه رسيدهاى موجود را به اين جانب نشان دهند اول قبول كرد ولى بعد عذر آورد و به جاى نشان دادن اسناد خشمگين شد و گفت تمام اين مشكلات نتيجهء اشتباهات مهندس شريك است در نتيجه خرج منزل دو برابر شده است در جواب گفتم اين انصاف است كه اشتباه شريك شما را من متحمل شوم ؟ ايشان باز به بنده پرخاش نموده و گفت برو من چيزى از شما نمىخواهم . ولى بعد از مدتى تلفنى با من تماس گرفت و حقش را مطالبه كرد ، به او گفتم اهل فن مىگويند اين خانه كمتر مىارزد و بايد حساب شود اگر حقى نزد من دارى به تو مىدهم و اگر زياد گرفتى بايد ارجاع دهى . ديگر به سراغ من نيامد حال با توجه به مطالب مذكور به سؤالات ذيل پاسخ بفرماييد :\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n1 - اين جانب در مقابل اين شخص شرعا مسئوليتى دارم يا خير ؟ 2 - آيا نماز اين جانب در اين خانه اشكال دارد يا خير ؟ 3 - آيا بر اين جانب لازم است كه طرف را هرطور شده پيدا كنم يا خير ؟ 4 - در صورتى كه اهل فن گفتند ارزش خانه كمتر از مبلغى است كه من به او داده‌ام آيا اين حجت است كه زيادى را از او مطالبه كنم يا خير ؟\r\n\r\nج\r\n- اگر قرارداد مشخصى بين شما و مقاطعه كار منعقد شده تنها همان مبلغى كه در قرارداد ملتزم شديد بدهكار هستيد در غير اين صورت قيمت مصالحى كه به درخواست شما در ساختمان به كار رفته و اجرت المثل كارهائى كه به درخواست شما انجام شده ضامن هستيد و با پرداخت آن تصرف در خانه و ساختمان براى شما بىاشكال است .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n\r\nعاريه\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nعاريه\r\n\r\nس 1\r\n- اين حقير در سال 1360 به جبههء سوسنگرد اعزام شده و 45 روز در آنجا بودم كه وسائلى به اين حقير تحويل دادند يكى از آن وسائل يك اوركت بود كه آن را تحويل مىگرفته‌اند ولى من تحويل ندادم و آن را با خودم به شهرستان بردم و از آن استفاده شخصى مىكردم شبها در پايگاه مسجد محل هم براى نگهبانى استفاده مىكردم تا در عمليات رمضان به جبهه آمدم و يك ماه در جبهه بودم و در اين دو بار شركت در جبهه پولى دريافت نكردم ولى از آن اوركت تا كنون استفاده كرده‌ام و فعلا نيز در جهاد سازندگى اهواز هستم و چون اوركتى ندارم در تن من است بفرماييد كه اين اوركت را چه بكنم ؛ زيرا مسئولين من كه در سوسنگرد بوده‌اند همه رفته‌اند و قانونى هم در جهاد و سپاه است كه كسى سه ماه فى سبيل اللّه كار كند به او اوركت تعلّق مىگيرد ؟\r\n\r\nج\r\n- اگر اوركت به عنوان امانت به شما تحويل داده شده بايد به محلى كه از طرف آن به شما داده شده برسانيد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nس 2\r\n- وسيله‌اى از اول جنگ پيش من مانده است ، اين وسيله مورد استفادهء پرسنل مىباشد ، بعد از مدتى كه گذشت بررسى كردم ولى مشخص نشد كه از چه كسى و مربوط به كدام واحد است در بيرون قيمت آن را پرسيدم ، مقدار بيشتر از قيمت را به بيت المال كمك كردم ؛ آيا درست است يا خير ؟\r\n\r\nج\r\n- به مقامات مربوطه مراجعه كنيد چنانچه قبول نمايند اشكال ندارد و گرنه بايد وسيله را به آنها ارجاع نمائيد .\r\n\r\nس 3\r\n- كسانى كه كارشان نمايش و تئاتر است و وسايل مورد نيازى از قبيل لباس و غيره به عنوان عاريه از اشخاصى براى استفاده از آنها جهت انجام اين كار گرفته‌اند و در مواظبت و نگهدارى آنها كوتاهى نكرده‌اند ولى اين لباس پاره شده و يا چيزى شكستنى بوده شكسته شده و يا مفقود شده آيا اينها شرعا موظفند خود آن چيز و يا قيمتش را به صاحب آن بپردازند يا نه ؟\r\n\r\nج\r\n- اگر خودش تلف شده و آنها اتلاف نكرده‌اند و كوتاهى در حفظ آن ننموده‌اند ضامن نيستند .\r\n\r\nس 4\r\n- شخصى دكانى را به رسم امانت و به طور موقت گرفته و امانت‌نامه داده و در آن امانت گرفتن دكان مزبور را تصديق كرده و با سپاسگزارى از اين مساعدت تعهد كرده كه به محض مطالبه صاحب امانت بدون توسّل به هيچ‌گونه عذر و بهانه‌اى آن را به صاحبش مسترد دارد حالا از دادن امانت امتناع مىكند آيا به حكم شرع محكوم و موظف به استرداد آن امانت مىباشد يا خير ؟\r\n\r\nج\r\n- تصرف در ملك غير بدون رضايت مالك شرعى حرام و موجب ضمان است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\nس 5\r\n- شخصى پسرى دارد كه راننده است و داراى زن و يك دختر كوچك مىباشد پدرش يك ماشين برايش مىخرد كه پهلوى خود و زن و بچه‌اش بماند ولى فرزند بدون اجازه پدرش پس از مدتى ماشين را مىفروشد و ماشين ديگرى مىگيرد آن ماشين دوّم را هم مىفروشد و پولش را به پدرش تحويل مىدهد پس از مدتى دو مرتبه پدرش از همين پول و مبلغى ديگر براى فرزندش نصف ماشين خاور مىخرد بعدا آن فرزند مدتى پدر و مادر و زن و بچه‌اش را ترك مىكند ، پدر به او مىگويد اگر به حرف من گوش نمىكنى و به حرف ديگران گوش مىكنى پول ماشين را به من بده و هركجا مىخواهى برو پسر با اينكه نصف ماشين خاور را هم فروخته بوده در حضور چند نفر از رفقايش جواب مىدهد كه يك ماشين خريده‌ام مىفروشم و پول شما را مىدهم و پول تو را نمىخواهم و در همان سفر تصادف مىكند و از بين مىرود آيا پول نصف ماشين خاورى كه پدر به فرزندش داده با توجه به اينكه پسر گفته است من مال تو را نمىخواهم مال وارث فرزندش مىشود يا بر مىگردد به خود پدر ؟\r\n\r\nج\r\n- پول ماشين را اگر پدر به فرزند قرض داده معادل همان مبلغ از تركه فرزند بابت بدهى برداشته مىشود ، و اگر عين ماشين را به فرزند عاريه داده ماشين متعلق به پدر است . بلى اگر پول ماشين را به پسر بخشيده از تركه او محسوب مىشود و به همهء ورثهء او مىرسد\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nامانت\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nامانت\r\n\r\nس 1\r\n- مدّت تقريبا دو سال است كه شركتى مقدارى لوله ايرانيت به طور امانت در نزد اين جانب گذاشته و از صاحب لوله‌ها خبرى نيست و چون بودن لوله‌ها باعث گرفتارى براى اين جانب شده از محضر آن بزرگ مرجع متمنى است كه وظيفه شرعى حقير را در مقابل اين قضيه روشن فرمايند ؟\r\n\r\nج\r\n- بايد براى صاحبش نگهدارى كنيد و اگر مأيوس از پيدا شدن او باشيد از طرف او صدقه بدهيد .\r\n\r\nس 2\r\n- ضبط صوتى كه صاحبش در دكانى گذاشته تا برگردد و بگيرد ولى نيامده و حدود يك سال فاصله شده ، الآن مىتواند صاحب دكان با حفظ تعهّد بر پرداخت عين يا قيمت عند المراجعه در آن تصرف كند يا نه ؟\r\n\r\nج\r\n- بدون علم به رضايت مالك آن حق تصرف ندارد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nس 3\r\n- اين جانب انبارى دارم كه به توسط يك انباردار اداره مىشود و تجار و كسبه اجناس خود را در آن تخليه مىنمايند و مبلغ ناچيزى حق انباردارى مىدهند ، روزى يكى از آقايان هزار كارتن چرخ خياطى تخليه نمود كه بنا شد تدريجا ترخيص بنمايد و اين كار را هم كرد تا اينكه پس از يك سال از هنگام تخليه ، من تلفنى به ايشان اطلاع دادم كه 125 كارتن ديگر موجود است ( كه در حقيقت مىبايست 150 كارتن باشد اما 25 كارتن آن را انباردار سرقت نموده بود ) ولى چون او بلافاصله اقدام به ترخيص نكرد و پس از مدتى اقدام نمود 25 كارتن ديگر هم به وسيلهء انباردار به سرقت رفته و 100 كارتن بيشتر موجود نبود بعد از اينكه انباردار در حضور صاحب كالا اقرار به عمل خود نمود صاحب كالا مبلغ سيصد هزار ريال خسارت 50 چرخ را از حقير گرفت استدعا دارم بفرماييد آيا من بايد خسارت يك فقره سرقت را بدهم يا هر دو فقره و يا هيچ‌كدام را ؟\r\n\r\nج\r\n- اگر در حفظ و نگهدارى كوتاهى نكرديد ضامن نيستيد .\r\n\r\nس 4\r\n- مبلغ پولى از طرف يكى از سازمانهاى اسلامى خارجى به عنوان كمك براى مجاهدين اسلامى آنجا در نظر گرفته شده و شخصى موظف شده كه اين پول را به آن طرف برساند ولى توسط فرد حامل اين مبلغ در اثر تبادل ارزى مثلا دلار به يكى از بانكهاى خارج از ايران ، روى حساب پول آنجا منفعتى روى اين پول مىآيد آيا شخص حامل ، دو حصه از منفعت را روى اصل پول و يك حصه آن را به نفع شخصى خود مىتواند بردارد يا خير ؟\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n\r\nج\r\n- در تبديل اجازه صاحب پول معتبر است و استفاده‌اى كه از ناحيه تبديل پول پيدا مىشود ملك صاحب پول است بايد در همان مصرفى كه مالك تعيين كرده صرف شود و شخص واسطه بدون رضايت مالك نمىتواند در او تصرف كند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nمضاربه\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمضاربه\r\n\r\nس 1\r\n- آيا در قرارداد مضاربه مىتوان درصدى را به عنوان كارمزد ( بهره ) گرفت ؟\r\nآيا در قرارداد مضاربه ، طرفين ( وام‌گيرنده و وام‌دهنده ) در سود و ضرر سهيم هستند ؟ يا فقط در سود ؟\r\nآيا در مضاربه مىتوان از وام‌گيرنده سفته‌اى به عنوان ضمانت اجرائى و وثيقه دريافت نمود ؟\r\n\r\nج\r\n- مضاربه وام دادن و وام گرفتن نيست بلكه قرارداد خاصى است كه شرح آن و احكام آن در رساله مذكور است .\r\n\r\nس 2\r\n- آيا در معاملات مضاربه مىتوان زمان قائل شد ؟\r\n\r\nج\r\n- شرط مدت در ضمن عقد مضاربه لزوم وفاء ندارد و طرفين هر وقت بخواهند مىتوانند فسخ كنند ولى اگر در ضمن عقد خارج لازم شرط كنند كه تا مدت معينى مضاربه را فسخ نكنند لازم است بر طبق اين شرط عمل نمايند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nس 3\r\n- كسى مبلغ يك صد و پنجاه هزار تومان پول از كسى از باب مضاربه دريافت مىكند تا مبلغ مذكور را با پول خودش مخلوط كرده و توليد و يا معامله پنير نمايد ؛ و از سود آن هر ماهى مبلغ حدود سه هزار تومان به عنوان مصالحه به صاحب پول بدهد ، بقيهء سود هر چه باشد كم يا زياد براى كسى است كه اين پول را مىگيرد . و براى مبلغ مزبور سندى نوشته شده است و چون چك پشتوانهء سند است براى دريافتى مبلغ مزبور تعداد شش قطعه چك بانكى بدون تاريخ به طرف داده است تا هر وقت خواستند بدون عذر بپردازد چون بعد از خواستن جنبهء امانتى دارد ؛ آيا اين معامله به طور مضاربه صحيح است يا نه ؟ و اگر صحيح نباشد آيا با عنوان ديگرى صحيح مىشود و يا رأسا باطل است ؟\r\n\r\nج\r\n- قرارداد مذكور باطل است و ربح بالنسبه به سرمايه تقسيم مىشود و عامل مستحق اجرت المثل است .\r\n\r\nس 4\r\n- آيا كسى كه پولش را به بانك مىسپارد مىشود رابطه او با بانك را مضاربه ناميد ؟\r\n\r\nج\r\n- ممكن است بانك وكيل در مضاربه شود ولى متعارف خارجى قرض به بانك است .\r\n\r\nس 5\r\n- اگر شخصى كه مشغول تجارت است به لحاظ امين بودن ديگرى سرمايه‌اى در اختيار او بگذارد تا با سرمايه خود مخلوط كند و چنين تاجرى بدون قرارداد ماهيانه مبلغى را بپردازد آيا شرعا جايز است يا خير ؟\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nج\r\n- پول را اگر قرض كرده تمام درآمد به خودش تعلق دارد و اگر به عنوان مضاربه قبول كرده درآمد به نسبت سرمايه تقسيم مىشود و در هر صورت معاملات و تصرفات اشكال ندارد .\r\n\r\nس 6\r\n- دو نفر با يكديگر شروع به كار مىكنند ، به اين كيفيت كه پول و سرمايه از يكى و كار از ديگرى و استفاده هم به نصف ، بعد از مدتى يكى از اين دو حاضر مىشود سهميّهء استفادهء ديگرى را به ماهى يك هزار تومان بخرد ، [ اين خريد 
  ] چگونه است ؟\r\n\r\nج\r\n- خريد مذكور صحيح نيست .\r\n\r\nس 7\r\n- اگر پول از يك نفر يا مؤسسه‌اى مثل صندوق قرض الحسنه باشد و كار از يك نفر يا شركت ديگرى و قرارداد آن را بنويسند كه چند سهم از صاحب پول باشد و چند سهم از كسى كه كار مىكند ، بعد از مدتى كسى كه كار مىكند به دليل بىسواد بودن و يا اينكه به علت احتياط در كارها كه نمىتواند حساب نگهدارد بگويد سهميه استفادهء طرف قرارداد را به اين مبلغ مىخرم چه حكمى دارد ؟\r\n\r\nج\r\n- اگر پولى كه صندوق مىدهد قرض نباشد اشكال ندارد . و در صورت جهل به مقدار مصالحه نمايند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nشركت\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nشركت\r\n\r\n[ مسائل متفرقه 
  ]\r\n\r\nس 1\r\n- دو نفر مشتركا يك باب مغازه خريده‌اند كه يكى بدون اطلاع ديگرى سند را به نام خود تنظيم نموده و بعد از هيجده ماه تصرفات بدون مجوّز ، پول شريك ديگر را جبرا پرداخته او هم با اينكه راضى به اين امر نبوده ناچار آن را برداشته و شهود نيز موجود است لطفا بفرماييد اين معامله چه صورت دارد ؟\r\n\r\nج\r\n- معامله صحيح است و با فرض اينكه مشتركا مغازه را خريده‌اند هر دو به نحو شركت مالكند و تنظيم سند اثرى ندارد .\r\n\r\nس 2\r\n- در يكى از روستاهاى نيشابور حمامى ساخته‌اند كه نيم آب آن را از منبع و نيم ديگر آن را از آب قنات ده تأمين مىنمايند ، قبل از ساختن منبع ، كلّ آب حمّام از قنات بوده حالا مالكين آب اجازه استعمال آب براى حمام را نمىدهند جناب عالى بفرماييد كه آيا به طور كلى استفاده از آب حمامى كه از طريق قنات مشروب مىشود اعم از غسل و غيره جايز است يا خير ؟\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nج\r\n- اگر تأمين آب حمام از قديم الأيام از قنات بوده مالكين فعلى قنات حق ممانعت ندارند .\r\n\r\nس 3\r\n- در حدود يك كيلومترى بالاى روستايى كه جزو محدودهء روستا مىباشد و آب قنات همين روستا از آنجا مىگذرد و دو چاه عميق هم به وسيلهء همين روستا احداث شده است شخصى باغى احداث كرده كه مقدارى از آن هنوز به صورت باير است و به اميد اينكه بتواند از آب اين چاه استفاده كند چند سهم از اين چاه را خريده ، اين شخص پس از چند سال اقدام به خريدن بيست و پنج سهم از 144 سهم روستاى همجوار كرده است ( البته افراد ديگرى هم هستند كه سهم آب اين روستا را دارند ولى در اين روستا ساكن نيستند ) و سپس اقدام به كندن نهرى در حدود بيش از يك كيلومتر بالاى روستاى همجوار كرده و آب را به طرف باغ خود مىبرد با توجه به اينكه اين آب در همين روستا داراى زمين كشاورزى كافى مىباشد و افراد ديگر آن روستا هم مبادرت به بردن آب خود از اين نهر كرده‌اند و اين نهر قبلا وجود نداشته و اين عمل باعث مىشود كه مدتى آب در اين روستا قحط و زمينهاى كشاورزى كه مربوط به اين سهام است بلا استفاده بماند و همچنين اين كار موجب اختلاف شديدى بين اهالى شده است با اين حساب اگر تمام كسانى كه ساكن اين روستا نيستند اقدام به چنين عملى بكنند ممكن است براى مدت زيادى آب در اين روستا قحط شود ، كار اين شخص از نظر شرعى و عرفى چه حالتى دارد آيا مىتواند اقدام به چنين اعمالى بكند يا نه ؟\r\n\r\nج\r\n- در فرض مذكور حق ندارد مسير اوّلى آب را تغيير دهد .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nس 4\r\n- شخصى يك ساختمان و دو زن و ده فرزند پسر و دختر در شهرى داشته كه آن شخص مدتى است فوت كرده و يكى از پسرها و يكى از زنها و يكى از نوهء پسرهايش از آن زمان در آن خانه نشسته‌اند و يك اطاق هم خالى بوده كه يكى از دخترهايش اين اطاق را به تصرف درآورده و به يك زن بىشوهر و بىبچه و بىكس داده و آن پسرى كه از زمان پدر تا حالا در آن خانه نشسته حالا خطاب به آن دختر مىگويد كه بايد اين زن بيرون برود و خودت بيايى بنشينى . آن دختر مىگويد من احتياج ندارم و بدون كرايه به يك زن بىسرپرست داده‌ام . اما آن پسر مىگويد بنابراين بايد او ماهانه مبلغ 500 تومان كرايه بدهد آيا اولا از نظر شرعى در اين مدت كه پدر آن شخص فوت كرده و خودش در خانه مىنشسته و وارث‌هاى ديگر راضى نبوده‌اند چه حكمى دارد ؟ و ثانيا اين كرايه‌اى كه مىخواهد از آن زن بىسرپرست بگيرد به او مىرسد يا نه ؟ و از طرف ديگر نماز و روزه آن زن صحيح است يا صحيح نيست ؟ و ضمنا حاضر نيستند اموال اين مرحوم را تقسيم بكنند و هر كدام از اين بچه‌ها مقدارى از ملك و باغ را تصرف كرده و حاصلش را مىبرند از نظر شرعى اين مسأله چه حكمى دارد ؟\r\n\r\nج\r\n- تصرف در مال مشترك بايد با اجازهء همه شركاء باشد و بدون اجازه غصب و موجب ضمان اجرت المثل است .\r\n\r\nس 5\r\n- مزرعه‌اى است داراى هشت مالك كه چهار تا يا بيشتر از مالكين آن در هفته‌اى چهار يا پنج روز آب دارند و آب خود را براى لوله‌كشى ده مىدهند و بقيه شركا راضى نيستند آيا از نظر شرعى مىتوان سهميه افرادى را كه راضى هستند به وسيله لوله از زمين‌هاى مشاع مزرعه\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nفوق براى ده آورد و ما بقى افراد كه راضى نيستند آب خود را براى مزرعه در روزهاى آب خود استفاده كنند ؟\r\n\r\nج\r\n- در فرض سؤال استفاده از زمينهاى مشاع براى كشيدن لوله بايد با رضايت همه شركاء باشد ولى على كل حال استفاده آب از مالكين كه راضى هستند اشكال ندارد .\r\n\r\nس 6\r\n- حدود هشتاد خانوار در يك روستا زندگى مىكنند كه دو خانوار آنها هر كدام بيست و چهار ساعت آب به مدار شانزده و پنج هكتار زمين آبى و پانزده هكتار ديمه كارى دارند و ده نفر هر كدام ده ساعت آب و دو هكتار زمين آبى و هشت هكتار ديمه كارى دارند . و بقيه يك ساعتى و دو ساعتى الى شش ساعتى هستند و زمين آبى و ديمى هر كدام از دو هكتار تا شش هكتار مىباشد در وسط اين اراضى مقدار دويست هكتار زمين جهت دامدارى است بيست سال است كه كشت نكرده‌اند و اما سه تا بند و يك چشمه آب و چهار تا زاغهء دامدارى به وجود آورده‌اند و آب و زمين ثبتى و موروثى مىباشد آيا شش نفر از مالكين بدون رضايت بقيه مىتوانند مقدار هشتاد هكتار از آن را به عده‌اى واگذار كنند ؟\r\n\r\nج\r\n- اگر زمين مشترك است تصرف در آن بايد با رضايت همه شركاء باشد .\r\n\r\nس 7\r\n- اين جانب به يكى از بستگانم پول دادم كه در واگذارى اتومبيل سوارى از طرف دولت شركت نمايد با قيد اين شرط كه اگر برنده شد با هم شريك باشيم ايشان هم قبول كردند بعد از قرعه‌كشى او برنده شد و اتومبيل\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nرا هم از كارخانه تحويل گرفته است اكنون اظهار مىدارد كه چون سوارى به نام خودم هست به شما در ازاى وجه دريافتى در مورد ارزش آن هر مبلغى دلم خواست مىدهم تقاضا دارم بفرماييد آيا من با او به نسبت مساوى شريك هستم يا خير ؟\r\n\r\nج\r\n- اگر پول را به او قرض نداده‌ايد و با پول شما ماشين خريده ماشين از شما است و او استحقاق اجرت كارش را دارد و اگر به او قرض داده‌ايد ماشين از او است و شما بيش از پولى كه به او داده‌ايد حق نداريد .\r\n\r\nس 8\r\n- اگر زمين را دو نفر به طور مشاع شريك باشند و يكى از شريكها بدون اجازهء شريك ديگر اقدام به احداث بنا نمايد آيا شريك ديگر مىتواند او را اجبار به خراب نمودن كند يا نه ؟ و اگر نمىتواند تكليف او چيست ؟\r\n\r\nج\r\n- مالك ساختمان بايد رضايت شريك را به هر نحو شده جلب نمايد .\r\n\r\nس 9\r\n- پدر و پسرى براى تهيه منزل مسكونى مبلغ يك صد هزار تومان ( كه سى هزار تومان آن از پدر است ) گذاشته و منزلى را به همان مبلغ مىخرند با توجه به اينكه نظر هر دو اسكان در خانه است ولى موقع نوشتن قباله عادى خانه پدر روى حسن نيّت و اعتماد به نام پسر نوشته مىشود بعد از مدتى كه مىگذرد پدر با كمك خود پسر فرزند را داماد مىكند و اكنون هر دو در خانه سكونت دارند پس از مدتى كه از ازدواج و سكونت در خانه\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمىگذرد پدر خواستار توسعهء منزل مىشود و پسر تحت تأثير افرادى قرار مىگيرد و با كمال قدرت و جرأت مقابل پدر مىايستد و مىگويد شش‌دانگ خانه مال من است و شما دينارى نپرداخته‌ايد حال با توجه به اينكه عدّه‌اى از اقوام پدر از خريد خانه به همين نحو كاملا اطلاع دارند آيا به بهانه اين كه اصل قباله خريد به نام فرزند است پدر از اين خانه محروم است ؟ و آيا تصرفات پسر بدون اذن پدر صحيح است يا خير ؟\r\n\r\nج\r\n- قباله ميزان نيست و اگر با پول مشترك خانه خريده‌اند و پدر حق خود را به پسر نبخشيده خانه بين آنها مشترك است و تصرف هيچ يك بدون اذن ديگرى در خانه جايز نيست .\r\n\r\nس 10\r\n- من از نه سالگى به علت ناتوان بودن پدر و كوچك بودن برادران و خواهرانم كار كرده و تا الآن كه بيست و چهار سال دارم نان‌آور خانه و خريدار كالاهاى خانه بوده‌ام حالا وسايل خانه متعلق به من است يا پدر و برادران و خواهرانم نيز در آنها سهم دارند ؟\r\n\r\nج\r\n- آنچه را با مال خودتان تهيّه كرده‌ايد از خود شما است .\r\n\r\nس 11\r\n- طبق قوانين جارى شركتهائى به اسم شركتهاى سهامى با مشخّصات زير براى انجام امور تجارتى و انتفاعى تشكيل مىگردد 1 - سرمايه شركت به سهامى مساوى تقسيم و توسط افراد پرداخت مىگردد 2 - مسئوليت صاحبان سهام محدود به سهام آنها است 3 - تصميمات معمولا با اكثريّت آراء گرفته مىشود ( نه اتفاق آراء ) 4 - هر سهم داراى يك رأى مىباشد 5 - شركت زير نظر هيأت مديره و مدير عامل به انتخاب صاحبان سهام اداره مىگردد 6 - با فوت\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nيكى از شركاء به موجوديت و كار شركت لطمه‌اى وارد نشده و فقط سهام و سود سهام به ورثه منتقل مىگردد 7 - شركت با امضاء و تصديق دولت يعنى با ثبت شركت در دفاتر دولتى به وجود آمده و انحلال و تصفيه اموال و حسابهاى شركت بر طبق مقرّرات كشورى بوده و حتّى حسابها - غالبا - با نظر دولت بررسى و بازرسى مىگردد . به عبارت ديگر چنين به نظر مىرسد كه دولت براى اين قبيل مؤسّسات شخصيّت حقوقى خاصّى را ( مجزّا از شخصيّت افراد مؤسّس ) اعتبار نموده كه طبق ضوابط معيّنى بايد به وظايف تجارتى خود قيام و اقدام نمايد . با عرض مراتب فوق ، تمنّى دارد نظر مبارك را درباره صحّت تشكيل اين قبيل شركتها و اعمال تصرّفات و معاملات و قراردادهاى منعقده با آن مرقوم دارند ؟\r\n\r\nج\r\n- صحّت شركت منوط به اين است كه سرمايه نقدى و قابل امتزاج باشد و پيش از به كارگيرى امتزاج حاصل شود ، تصرّف در مال مشترك موقوف بر اجازه تمام شركاء است ، شركت از عقود جايزه است و با فوت يكى از شركاء باطل نمىشود گرچه شريك نمىتواند بعد از مردن شريكش تصرّف كند و هر يك از شركاء به نسبت شركت در سرمايه در امور مربوط به شركت مسئوليت دارد و هر شريك هر مقدار سهم داشته باشد يك رأى دارد و شركت مىتواند شخصيّت حقوقى داشته باشد و مراعات مقرّرات دولت اسلامى لازم است .\r\n\r\nس 12\r\n- دو نفر ، كتابى را بطور شركت چاپ كرده‌اند نصفش به نام عمرو و نصفش به نام زيد ، بعدا عمرو از زيد تقاضا كرده كتابها تماما به نام\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nعمرو باشد و در مقابل آن ، عمرو هر جلدى پنج ريال به زيد پرداخت كند ، الآن عمرو از پرداخت وجه موعود خوددارى مىكند ، آيا عمرو مديون است يا نه ؟\r\n\r\nج\r\n- سهم شريك را اگر خريده وجه آن را ضامن است ولى اگر فقط حذف نام شريك مورد نظر بوده چيزى بابت آن بدهكار نيست مگر آنكه در ضمن عقد لازم شرط شده باشد .\r\n\r\nس 13\r\n- اين جانب اجازه تأسيس يك كارخانه را از وزارت صنايع اخذ نموده‌ام قبلا هم با تعدادى از افراد متديّن كه سرمايه‌اى در دست دارند براى سرمايه‌گذارى صحبت كرده بودم قرار شد سرمايه از آنها و كار از بنده باشد ( مضاربه ) اكنون متوجّه شدم كه احتمالا بر اين قرارداد ، مضاربه صدق نمىكند .\r\nلذا موضوع قرارداد را ذيلا به استحضار مىرسانم تا راهنمائى فرماييد : 1 - موضوع قرارداد احداث و اداره كارخانه‌اى براى توليد الكترود است . 2 - اين جانب در دورهء ساخت كارخانه و نيز در دورهء بهره‌بردارى به عنوان عامل سرمايه‌گذاران خدمت خواهم نمود ، در دوره ساخت كارخانه حقوقى نخواهم داشت ولى در دوره بهره‌بردارى از سود خالص سهم خواهم داشت . 3 - اين جانب در مديريت كارخانه ، استخدام ، خريد مواد اوليه و فروش محصول كارخانه فعاليت خواهم داشت و مستقيما در توليد كالا دخالت ندارم . 4 - اين كارخانه در حدود صد نفر مهندس ، تكنسين و كارگر خواهد داشت كه به وسيله اين جانب استخدام خواهند شد و حقوق و ساير هزينه آنها از درآمد حاصل از فروش محصول كارخانه پرداخت خواهد شد 5 - در پايان سال پس از كسر كليّه هزينه‌ها از قبيل خريد مواد اوليّه ، سوخت ، دستمزد ، هزينه‌هاى بانكى ، استهلاكات ، ماليات و غيره از ارزش فروش ، سود خالص محاسبه و به\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nصورت 1 / 3 و 2 / 3 بين عامل و سرمايه‌گذاران تقسيم مىشود . 6 - چون در دو سال دورهء ساخت كارخانه ، اين جانب حقوقى دريافت نخواهم داشت و نيز طبق محاسبات ، پيش‌بينى مىشود كه در سال اول بهره‌بردارى ، اين كارخانه ضرر مىكند و در سال دوم سود ندارد ، لذا قرارداد بين عامل و سرمايه‌گذاران 10 ساله منعقد مىگردد تا كار بدون مزد 4 سالهء عامل ، در 6 سال بعدى جبران گردد !\r\n\r\nج\r\n- در مفروض سؤال ، صاحبان سرمايه مىتوانند با عقد شركت و مخلوط كردن سرمايهء نقدى ، اقدام به تأسيس و راه‌اندازى و بهره‌بردارى كارخانه نمايند كه سود و زيان به نسبت شركت در سرمايه بين آنان توزيع مىشود ، و مدير عامل را مىتوانند به صورت اجير يا وكيل در انجام كارهاى كارخانه ، در برابر اجرت معيّن و در مدت معيّن ، با تعيين نوع كار ، استخدام نمايند .\r\n\r\nس 14\r\n- امروزه هر صنف با مبالغى كه به عنوان سهام از افراد خود دريافت مىدارد شركت تعاونى تشكيل مىدهد و اين شركت از دولت جنس مىخرد و به نسبت در اختيار سهام‌داران قرار مىدهد [ دولت اجناس را 
  ] با سودى نازل به آنها مىفروشد كه با نرخى معيّن و ضوابطى مشخّص در معرض فروش قرار دهند با توجه به اينكه تلف يا هرگونه خسارت وارده بر جنس به عهده صاحب سهام است بفرمائيد اوّلا سهام داران خود مالك هستند يا « عنوان شركت » ثانيا چنانچه صاحبان سهام از نرخ تعيينى يا ضوابط دولت يا شركت تخلف نمايند معاملات\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nآنان چه صورت دارد ؟ آيا مرتكب فعل حرام شده‌اند يا معامله باطل است ؟\r\n\r\nج\r\n- در شركت صاحبان سهام مالك هستند و تخلّف از نرخ تعيين شده و ساير ضوابط دولت و شركت جايز نيست و در صورت تخلف حق فسخ براى دولت و شركت ثابت است .\r\n\r\nس 15\r\n- شخصى وجهى به كاسبى مىدهد و مىگويد با اين پول و پول خودت هر چه دارى - مبلغش را معلوم نكند - كاسبى كن و با هم شريك باشيم ولى قرار بگذارد كه سود و ضررش به من مربوط نيست فقط ماهى اين قدر تو به من بده و هر دو راضى مىشوند آيا اين معامله صحيح است و ربا محسوب نمىشود ؟\r\n\r\nج\r\n- در فرض سؤال شركت صحيح نيست و اگر پول را به طرف قرض داده فقط اصل پول خود را استحقاق دارد .\r\n\r\nس 16\r\n- در درمانگاه ما يك شركت تعاونى به صورت قرض الحسنه تشكيل شده و عده‌اى از اقليتهاى مذهبى كليمى نيز در درمانگاه كار مىكنند و خواستار شركت در صندوق قرض الحسنه مىباشند دريافت پول از آنها بابت سهميه و پرداخت به عنوان قرض الحسنه چه صورت دارد ؟\r\n\r\nج\r\n- مانع ندارد .\r\n\r\nس 17\r\n- پدر اين جانب حدود سى و هشت سال قبل در حومه اراك فوت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nنموده و داراى شش فرزند ذكور بوده است پس از فوت پدر ، ما برادرها مشتركا كار مىكرديم و در آخر سال درآمد حاصله را مشتركا به صورت مساوى ما بين هم تقسيم مىكرديم بدون اينكه هر يك سرمايه‌اى مشخص عنوان كرده باشيم پس از مدتى به تدريج از هم جدا شديم و هر يك سهم خود را دريافت نمود در خاتمه ما دو برادر باقى مانديم كه يكى از دو نفر نيز چندى قبل فوت نمود پس از فوت ايشان معلوم گرديد كه نامبرده ساليان دراز بدون اطلاع طرف ذى سهم مخفيانه براى خودش كار مىكرده است و سود آن را هم در آخر سال اطلاع نمىداده است لذا با توجه به اينكه هيچ‌كدام از طرفين از سرمايه يكديگر اطلاع نداشته‌ايم و شركت نامه‌اى هم در بين نبوده است و محل كارمان نيز جدا و حرفه‌هايمان متفاوت بوده و فقط به اين اكتفا مىگرديده كه در آخر هر سال بنده و شخص متوفى روى يك قطعه كاغذ ارقامى را مىنوشتيم كه مثلا اين قدر كار كرده‌ايم اينكه استدعا دارم اين جانب را مطلع فرماييد كه آيا شخص متوفى شرعا مجاز بوده كه براى خودش كار و كسب كند و به اين جانب اطلاع ندهد ؟ و آيا اصولا چنين شركتى به طور كلى منطبق با اصول اسلامى مىباشد يا نه ؟\r\n\r\nج\r\n- شركت به نحو مذكور صحيح نيست و درآمد كسب هر يك مربوط به خود اوست و هيچ يك حقى نسبت به درآمد ديگرى ندارد .\r\n\r\nس 18\r\n- اين جانب با كسى شراكت نامه‌اى بر قرار نموده‌ام كه الآن مدّت يك سال و نيم از مدت فسخ قرارداد گذشته اما طرف مقابل سرمايه و سود مرا نگهداشته و مىگويد يا بايد قرارداد را تجديد كنى و يا جوابى به تو نمىدهم حكم اين مسأله چگونه است ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nج\r\n- شركت از عقود جايزه است هر يك از شركاء هر وقت بخواهند مىتوانند شركت را فسخ كنند و مطالبهء فصل شركت نمايند .\r\n\r\nس 19\r\n- با توجه به نظريه وزارت صنايع در صلاح نبودن اجراى طرح كنسرو خرچنگ توسط بخش خصوصى جهت كنترل دولت بر بهره‌بردارى ، مذاكراتى در باب شراكت پنجاه درصد با بانك تجارت صورت گرفته و موافقت به عمل آمده لذا از محضر آن رهبر عظيم الشأن استدعا دارد نظر خود را در مورد شراكت پنجاه درصد سرمايه‌گذارى و مسئوليت از طرف بانك تجارت و پنجاه درصد سرمايه‌گذارى و مسئوليت از طرف شركت زريواران صادر نماييد .\r\n\r\nج\r\n- اگر شركت و قبول مسئوليت براى انجام كار است به طور حلال و جايز كه در استفتاء ديگر بيان شده اشكال ندارد .\r\n\r\nس 20\r\n- در مسأله 2147 رساله چنين آمده : « اگر قرار بگذارند كه همه استفاده را يك نفر ببرد صحيح نيست ولى اگر قرار بگذارند كه تمام ضرر يا بيشتر آن را يكى از آنان بدهد شركت و قرارداد هر دو صحيح است » حالا با توجه به اين مسأله اگر در شركتى صد نفر شريك شوند و قرارداد ببندند كه اگر نفعى آمد همه ببرند و اگر ضررى آمد نود و نه نفر از آن شريكان از ضرر چيزى حاصلشان نشود ولى يك نفر آنها تمام ضرر را قبول كند آيا اين مسأله از نظر احكام و عقل درست است ؟\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nج\r\n- اگر شرطى در بين نباشد هر يك از شركاء به نسبت سرمايه در سود و زيان شريك است ولى مانع ندارد در ضمن عقد شرط كنند ضرر يكى را ديگرى جبران نمايد .\r\n\r\nس 21\r\n- در زمان حيات مرحوم پدرم بر روى يك قطعه زمين ( كه به نام اخوى سند و وكالت بلا عزل گرفته بودند با توافق وكيل و اجازهء مجدد مالك زمين ) به عنوان كسب منفعت با مرحوم والد شراكتا با مباشرت اين جانب شروع به ساختن خانه كرديم كه از ابتدا تا انتهاى كار ساختمان يك سال طول كشيد و براى مخارج آن از فروش ماشين و زمين و غيره سرمايه‌گذارى كردم و مقدارى از قرضهاى آن را كه باقى مانده بود مرحوم والد پرداخت نمودند و به دليل احتياج ، با خريدن اثاثيه در منزل سكنا گزيدند و بعد از مدتى والد رحلت فرمودند و اينك اخوى كه صاحب سند زمين بوده منزل را اجاره داده و بهاى اجاره را گرفته و ادعاى مالكيت اعيانى دارد خواهشمند است بفرماييد تكليف ما چيست ؟\r\n\r\nج\r\n- اگر معلوم است كه شما مخارجى از خودتان در ساختمان كرده‌ايد نسبت به آن مقدار شريك هستيد و چنانچه اختلافى هست بايد در محكمهء شرعيه حل شود .\r\n\r\nس 22\r\n- سه نفر شريك ، زمينى را با دو حلقه چاه و يك ساختمان و يك موتور آب دو سال پيش خريدارى نموده‌اند مشروط به اينكه يكى از اين سه شريك پول بدهد و دو شريك ديگر كار كنند و هر سه نفر به طور مساوى در ملكيّت زمين و آب و ساختمان آن شريك باشند و اين شرط در\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nقولنامه هم ذكر شده و آن دو نفر از درآمد تدريجى زمين پول اوليّه آن شريك را پرداخته‌اند و در اين مدت مبلغى به شركت پرداخت نموده‌اند با توجه به اينكه فشار كار و كليه زحمات تأسيسات روى دوش اين دو نفر شريك بوده حال شريكى كه پول داده مدعى است كه شما دو نفر به زمين فقط سهيم هستيد و حقى در مقابل تأسيسات و ديگر اشيا نداريد ضمنا شريكى كه پول داده كاغذى از فروشنده غيابا براى چاه و ساختمان و تأسيسات گرفته كه تا امروز از ما مخفى بوده است مستدعى است نظر مباركتان را مرقوم فرماييد ؟\r\n\r\nج\r\n- شركت كار و سرمايه به نحو مزبور در ورقه باطل است و زمين و تأسيسات متعلق به صاحب سرمايه مىشود و كسى كه كار كرده اجرة المثل كار خود را استحقاق دارد و اگر نزاعى در بين دارند به محاكم صالحه قضائى مراجعه كنند . ولى اگر زمين و تأسيسات را براى هر سه نفر خريده باشند هر يك سهم الشركة خود را از آن اموال مشترك حق دارد و منافع به دست آمده به نسبت شركت در مال ، بين شركا تقسيم مىشود .\r\n\r\nس 23\r\n-\r\n\r\n1\r\n- طبق رسم جديدى كه در همه كشورها متداول است تجارتخانه يا شركت يا مؤسسه‌اى را در دفاتر مخصوص دولت ثبت مىكنند و شخصيت حقوقى مىنامند و مىدانند ، و در نتيجه سندها و چك‌ها و اسناد خريدوفروشها و معاملات را به نام اين مؤسسه صادر كرده و آن را مالك و يا بدهكار مىدانند آيا شرعا اين شخصيتهاى حقوقى معتبر است يا نه ؟\r\n\r\nج\r\n- معتبر است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\n2\r\n- دولت در ضمن ثبت اين مؤسّسات امتيازاتى براى آنها قائل شده و ضمنا عليه آنها شرطهايى نيز قرار مىدهد ، مثلا قيد مىكند هر كس يا هر مؤسسه‌اى از اين مقررات تخلف كند اين مقدار بايد بدهد يا يك ماه زندانى شود . يا اگر كسى چند ماه يا چند سال حق خود را از اين مؤسسه تعقيب نكرد حق يا طلب او ساقط است آيا اين شرطها به نحو شرط فعل يا شرط نتيجه الزام‌آور است يا نه ؟\r\n\r\nج\r\n- ثبت مؤسسه و غير آن و شخصيت حقوقى دادن به آنها قرارى است عقلائى با آنها و شرايط در ضمن آن حكم شرط در ضمن عقود لازمه را دارد و شروط مذكوره در سؤال نافذ است .\r\n\r\n3\r\n- در شركتهاى مزبور شرط لزوم مىكنند و انحلال آن را روى شرط خاص يا شرايطى يا به نظر دادگاه قرار مىدهند و تصريح مىكنند كه ورشكستگى شركت غير از ورشكستگى اشخاص شركا باشد آيا اين شروط صحيح‌اند يا نه ؟\r\n\r\nج\r\n- شرط لزوم در ضمن عقد شركت صحيح نيست ولى اگر دولت اسلامى در ضمن قرار خود با شركت شرط عدم فسخ شركت مطلقا يا مقيدا يا شرط انحلال در مورد خاص بنمايد نافذ است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\n4\r\n- شركت و تجارتخانهء رسمى ملزم‌اند كه دفتر يا دفاتر مخصوصى داشته باشند و اين دفاتر بر له و عليه متعاملين حجت باشد اين عمل چگونه است ؟\r\n\r\nج\r\n- مانع ندارد .\r\n\r\nس 24\r\n- چند نفر شانزده سال پيش از سازمانى به نام خود تقاضاى وام كرده و پس از دريافت وام دست به حفر چاه ژرف مىزنند ، در اين كار با عده‌اى ديگر قرار مىگذارند كه مىتوانند به ازاى هر ساعتى يك صد و سى تومان بيعانه پرداخته و قبض موقت دريافت كنند تا در صورتى كه بقيه مخارج را هر ساله پرداختند پس از هفت سال سند چاه به نام آنان بشود ، چاه زده مىشود آب بالا مىآيد اما پس از مدت كوتاهى بهره‌بردارى متوجه مىشوند كه چاه كج حفر شده به اين ترتيب رشته‌ها پنبه مىشود و مخارج هنگفتى به دنبال مىآورد عدّه‌اى كه قبض موقت دريافت كرده بودند چون چاه را خراب مىبينند حاضر به قبول اقساط آن نمىشوند مدتى چاه بسته مىماند سازمان مذكور متقاضيان وام را احضار كرده و پول مىخواهد آنان بالاجبار براى رساندن قسط ، چاه ديگرى حفر مىكنند دوّمين چاه حفر مىشود آب بالا مىآيد اشخاصى كه بيعانه داده بودند پولش را به حساب آب گذاشته و از شريك شدن منصرف مىشوند و از آن زمان تا كنون كه شانزده سال مىگذرد مستأجر آب هستند و اجاره داده‌اند اما قبض موقت شانزده سال پيش در دست آنان است با توجه به اينكه چاه قبلى با لوله‌هاى آن هنوز دست نخورده در چند مترى اين چاه وجود دارد آيا مىشود از اين قبض موقت استفاده نموده و گفت اجاره‌هايى كه داده‌ايم عوض قسط حساب كنيد و ما هم شريك اين چاه هستيم ؟\r\n\r\nج\r\n- بدون معامله جديد در چاه دوّم شريك نمىشوند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nس 25\r\n- در صورتى كه دو نفر با قرارداد رسمى و سرمايهء مساوى به مدّت يك سال و با توافق طرفين شريك شوند و يكى در مغازه شاغل باشد كه روزانه مبلغ دويست ريال به عنوان حقوق تعيين گرديده و برداشت هم بنمايد اما پس از انقضاى يك سال مدت قرارداد تا يك مدتى شخص شاغل با توجه به زياد شدن اجرت كارگر و گران شدن دستمزد و كرايه مبلغى بيشتر از دويست ريال تعيين‌شدهء قبلى را روى اعتماد به همديگر كه به توافق روزمرّه خواهند رسيد به طور على الحساب برداشت نموده حال با ادعاى طرف مقابل كه بايد پس از انقضاى قرارداد هم همان دويست ريال تعيين شده قبلى را برداشت نمايى بفرماييد وضع حقوقى شخص شاغل با در نظر گرفتن يك‌ساله بودن قرارداد قبلى چگونه خواهد بود ؟\r\n\r\nج\r\n- پس از پايان مدت قرارداد اگر شاغل به دستور شريك به كار ادامه داده اجرت المثل كار انجام شده را استحقاق دارد .\r\n\r\nس 26\r\n- خانه اين جانب به خاطر توسعه خيابان تخريب گرديده و به علّت مشاع بودن ، شهردارى به من پروانه ساختمان براى ايجاد سرپناه را نمىدهد دو نفر از شركاى اين جانب هر كدام يك متر مربع و نفر سوم دو متر مربع از اين خانه را شريك هستند كه طى بيست سال گذشته به هيچ طريق حاضر به خريد يا فروش و يا حتى تقسيم هم نگرديده‌اند از طرفى قانون « لا ضرر » با تركيبى از قوانين غربى اجرا مىشود مثلا براى افرادى كه سهام آنها كم و غير قابل افراز باشد و از طرفى حاضر به معامله با شريك خود نباشند دادگاه به طريق زير اقدام مىنمايد : 1 - طبق نظر كارشناس دادگسترى خانه ارزيابى شده و در روزنامه‌ها فروش خانه سه بار آگهى مىشود . 2 - با توجه\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبه حق شفعه هر يك از شركاء خانه به بالاترين قيمت به فروش رفته و به اين ترتيب سهم شركا پرداخت مىشود . حال اگر اين جانب بخواهم به طريقه فوق عمل نمايم با توجه به پولى كه بابت ارزيابى و پول آگهى روزنامه‌ها و بقيّه مدارك پرداخت خواهم نمود مخارج پرداخت شده بيش از ده برابر ارزش سهم هر يك از شركا خواهد بود و شركاى جزء ، با اطلاع از اين موضوع و اطلاع از اينكه سهامدار كل بايد سالها دوندگى نمايد بيشتر سماجت به خرج مىدهند خواهشمند است معلوم بفرماييد در صورتى كه سهامدار جزء حاضر به هيچ نوع معامله‌اى نبوده به ناچار سهامدار كل براى ساختن سرپناه مجبور به پرداخت مخارج فوق باشد : الف - مسئول اين مخارج چه كسى است ؛ سهامدار كل يا سهامدار جزء يا هر دو ( به چه نسبتى ) ؟\r\nب - در موارد مشابه قوانين اسلامى براى جلوگيرى از ضرر و زيان بيش از حد براى سهامدار كل و براى جلوگيرى از حرص و طمع سهامدار جزء چه راهى را ارائه مىدهد ؟\r\n\r\nج\r\n- مخارج مذكور بر عهدهء كسى است كه اقدام به طريقه مذكور نموده و بر عهدهء ديگران نيست . و در موارد مذكور بايد به محكمه شرعيه مراجعه شود تا تكليف مشخص گردد و حق شفعه در موردى كه شركاء بيشتر از دو نفر است ثابت نيست .\r\n\r\nس 27\r\n- اين جانب به اتفاق چند نفر از سالهاى قبل شركتى تشكيل داده‌ايم كه هر يك به عنوان هفتگى مبلغى پرداخت مىنماييم كه از پولهاى جمع شده كارهايى به شرح زير انجام دهيم : 1 - خريد برنج و فروش آن با سود عادلانه . 2 - خريد لوازم منزل به صورت نقد و فروش آن به طور نسيه با\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nسود عادلانه . 3 - پرداخت قرض الحسنه . 4 - پرداخت سود در آخر سال به نسبت سرمايه اشخاص . 5 - پرداخت 2 % از فروش كالا به دو نفر كه مسئوليت كارهاى شركت را به عهده دارند لطفا نظر خود را در اين زمينه بيان فرماييد .\r\n\r\nج\r\n- سود اگر از تجارت حاصل مىشود نه نفع پول ، حلال است .\r\nو شرائط ذكر شده و پرداخت 2 % مرقوم مانع ندارد .\r\n\r\nس 28\r\n- دو قطعه زمين در بين دو شخص مشاع بوده يكى از مالكين يك قطعهء آن را فروخته قرينه‌اى بر تعيين هم ندارد بعد از چند سالى مالك ديگر ادعا كرده كه اين دو قطعه زمين مشاع بوده . اين زمين مبيعه از طرف يكى از شركا چه صورت دارد ؟\r\n\r\nج\r\n- اگر مقدار حصهء مشاعهء خود را فروخته بيع صحيح و نافذ است و مشترى با شريك سابق شريك است ولى اگر قطعهء معينى را فروخته معامله در حصه شريك در آن قطعه فضولى و موقوف بر اجازهء شريك است .\r\n\r\nتصرف در اموال شركت\r\n\r\nس 29\r\n- شركتهاى تعاونى مصرف محلى از طرف وزارت بازرگانى جهت رفاه مردم تأسيس شده بنابر اساسنامه وزارت بازرگانى هيئت مديرهء شركت به\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nوسيلهء خود ملّت تعيين شده و به هر خانواده‌اى به طور سهام يك دفترچه در ازاى مبلغى صادر كرده مثلا پانصد يا هزار تومان براى سرمايه شركت سهام خريدارى كردند اكنون مشاهده مىگردد به واسطهء كمبود بعضى اجناس از قبيل يخچال و كولر و . . . به بعضى از صاحبان سهام داده مىشود و به بعضىها مدتى نمىرسد البته فى ما بين به طور قرعه توزيع مىگردد آيا در اين صورت نارضايى بعضيها معامله را ابطال نمىكند ؟\r\n\r\nج\r\n- اگر بر طبق قرارى كه در وقت تأسيس شركت در بين بوده و مطابق مقررات دولت اسلامى عمل كنند مانع ندارد و موجب ابطال معامله نيست .\r\n\r\nس 30\r\n- دو نفر شريك با قرارداد و سرمايه مساوى يكى شاغل در مغازه با توافق طرفين و حقوق معين مشغول به كار شده است به اظهار وى چهار سال با آن قرارداد عمل كرده و دو سال پنج برابر حقوق توافق شده و سه سال هفت برابر حقوق اوليه را برداشت كرده است و اين كار بدون اطلاع شريك خود و توافق طرفين بوده است آيا چنين امرى جايز است يا خير ؟\r\n\r\nج\r\n- برداشت زايد بر مقدار مورد توافق جايز نيست و مقدار زايد را به نسبت سهم شريك ضامن است .\r\n\r\nس 31\r\n- من با دو نفر ديگر در كسب شريك هستيم اما آن دو نفر با هم تبانى داشته و در امور دخل و خرج بدون دخالت و رضايت من تصميم‌گيرى مىكنند و رتق و فتق امور را به عهده دارند و در سرمايه و كار من بر خلاف رضايت و ميلم تصرفات دارند و چون من يك نفر هستم و آنها دو نفر لذا\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nحرفم در قانون عرف بجايى نمىرسد بفرماييد از نظر شرعى عمل و دخالت اينها بر خلاف ميل و رضايت اين جانب در سهم سرمايه من چه صورتى دارد و هزينه درآمد حاصله در دخل و تصرف آنان در آن چه صورتى دارد ؟\r\n\r\nج\r\n- دخل و تصرف در مال مشترك منوط به رضايت تمام شركاء است .\r\n\r\nس 32\r\n- شركت تعاونى صنف دواتگرهاى اصفهان و حومه كه اين جانب نيز يكى از صاحبان سهام آن مىباشم سود حاصله از معاملات سال مالى 1360 خود را تا كنون بين اعضا تقسيم ننموده در صورتى كه كرارا اكثريت اعضا شفاها و كتبا به مسئولين و هيئت مديرهء شركت اعلام نموده‌اند كه خواستار تقسيم سود مىباشند ولى هيئت مديره تا كنون نسبت به تقسيم و تحويل سود اقدام ننموده و مىگويند اگر سود را تقسيم نماييم سرمايه نقدى شركت كم مىشود و به علاوه به اين پولها نيز مجددا سود تعلق مىگيرد لذا با توجه به اينكه صاحبان آن ناراضى مىباشند و حتى عده‌اى از آنها نيز شهيد گشته و بعضى دار فانى را وداع گفته‌اند و سهام و سود متعلق به آنها هم اكنون به وارث آنها كه اغلب صغير هستند مىرسد خواهشمند است بفرماييد از نظر شرع مقدس اسلام معامله با اين شركت براى اين جانب به عنوان يك عضو چه صورتى خواهد داشت ؟\r\n\r\nج\r\n- تصرف در مال مشترك بايد با رضايت صاحبان اموال شركت و اولياء صغار باشد و در اين صورت مىتوانيد عضو شويد .\r\n\r\nسود و ضرر\r\n\r\nس 33\r\n- در اساسنامه صندوقهاى قرض الحسنه نوعا ذكر شده جهت\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nتأمين بعضى از مخارج مبلغى از پس‌اندازهاى موجود را در امور تجارى و زراعى و امثال اينها به كار بيندازند آيا سودى كه از اين راه به دست مىآيد اختصاص به همان صندوقها پيدا مىكند يا افرادى كه در آن صندوقها حساب دارند نيز سهيمند ؟\r\n\r\nج\r\n- چنانچه افراد پولشان را مىدهند كه سهيم باشند در سود شريكند .\r\n\r\nس 34\r\n- فروشگاهى در مسجدى تشكيل شده به نام فروشگاه تعاونى اسلامى ، سرمايهء اين فروشگاه مبلغى از بانك قرض الحسنه مسجد و مبالغى ديگر از برادران فعال در مسجد مىباشد حالا اين فروشگاه تعطيل شده و در عرض فروش مبلغ سى هزار و چهار صد تومان سود برده شده آيا با توجه به اينكه دفتر مسجد را فروشگاه كرده بودند و مكان ديگرى نداشتند و ديگر اينكه اگر در مورد گرانى اعتراض مىشد مسئولين مىگفتند جاى دورى نمىرود كمك به مسجد است جايز است بانك قرض الحسنه مسجد مبلغى را به عنوان سود طلب كند يا اين كار ربا محسوب مىشود ؟ و آيا اين سود نبايستى تماما خرج مسجد شود و آيا كسانى كه پول گذاشته‌اند نيز بايستى سهمى ببرند ؟ نكته قابل توجه اينكه در اول تأسيس ، اصل تبليغ جهت مسجد بوده و از همان اول اعلام كردند كه بايستى در مسجد باشد تا مردم به مسجد بيشتر بيايند ؟\r\n\r\nج\r\n- سود حاصله به نسبت سرمايه تعلق به صاحبان پول دارد اگر از صندوق قرض الحسنه به حساب مسجد وام گرفتند سود مقدار وام تعلق به مسجد دارد و گرنه متعلق به صندوق قرض الحسنه مىشود و سود كسب ربا نيست .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nس 35\r\n- اين جانب كاسب بودم و برادر كوچكى داشتم كه به تقاضاى پدرم بنا شد نزد من زندگى كند و از كلاس چهار ابتدائى كليه مخارج او را پرداخته‌ام تا اينكه ديپلم گرفته ، در اين مدت كمكهاى زيادى در امور خانه و مغازه به من نموده است و از قبل هم قراردادى براى گرفتن و دادن اجرت در بين نبوده پس از مدتى بنا شد بيست هزار تومان به او بدهم و الآن از آن تاريخ چند سالى مىگذرد اما ايشان چون به اين مبلغ رضايت نداشت براى گرفتن آن به من مراجعه نكرد ، با اينكه من بارها جريان پول را به ايشان متذكر شده بودم حالا با توجه به حرفهاى بالا به سؤالات ذيل پاسخ بفرماييد :\r\n1 - آيا بر اثر گذشت زمان به پول او چيزى اضافه شده يا نه ؟ 2 - اكنون او مدعى است كه چون با پول من كاسبى كرده‌اى به پول من هم اضافه شده آيا اين ادعاى او صحيح است يا نه ؟\r\n\r\nج\r\n- اگر سرمايه از شما است و پول او را مجزّا نكرده‌ايد منافع سرمايه از خود شما است و او فقط پول خود را حق دارد و اگر در سرمايه شريك است به نسبتى كه شركت دارد در سود هم شريك است .\r\n\r\nس 36\r\n- قرارداد شراكت در سهام فروشگاهى بين صاحب فروشگاه و فرد ديگرى كه متقاضى شراكت در سهام بوده برقرار مىگردد كه متقاضى مبلغ سه ميليون ريال وجه نقد به صاحب فروشگاه تحويل مىدهد و از قرارى كه حساب شده مقرر مىگردد همه‌ماهه مبلغ نه هزار و پانصد ريال بابت سود سهامش از صاحب مغازه تحويل بگيرد و متقاضى هر موقع وقت فراغت داشت در فروشگاه همكارى نمايد ( كار اين فروشگاه صرفا خريدوفروش لوازم الكتريكى است ) ضمنا صاحب مغازه موظف است در تمامى موارد سود\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو زيان مغازه را به استناد مدارك فروش و غيره با مبلغ قرارداد مذكور تطابق و به توافق طرفين برساند و نظر به اينكه سود دوماهه اخير كاهش يافته است سود پرداختى نيز به مبلغ 85000 ريال تقليل يافته است حكم اين مسأله چگونه است ؟\r\n\r\nج\r\n- اگر سود حاصل از مجموع سرمايه را به نسبت سهام تقسيم مىنمايند و مبلغ مذكور سهم سود شريك است مانع ندارد . ولى چنانچه پول را مىدهد كه از قرار هر ماه مبلغ معينى سود بگيرد ربا و حرام است .\r\n\r\nس 37\r\n- شركت تعاونى مصرف اسلامى « پشتيبانى » شيراز با سرمايه حدود پانصد هزار تومان تشكيل گرديده است كه اصل سرمايه توسط ابواب جمعى « پشتيبانى » جمع‌آورى شده و كليه امكاناتش متعلق به ارتش جمهورى اسلامى و در حقيقت مال بيت المال است بنابر روش اداره تعاون و قانون شركتهاى تعاونى تقسيم سود به اين ترتيب است كه سود حاصله از معاملات با غير اعضا به ذخيره قانونى غير قابل تقسيم منتقل مىشود و ذخيره ياد شده در زمانى كه شركت منحل خواهد شد به بيت المال منتقل و در اختيار وزارت بازرگانى قرار خواهد گرفت و درآمد حاصل از معامله با سهامداران در پايان سال قابل تقسيم بين اعضاى سهامداران به نسبت معامله‌اى كه انجام داده‌اند خواهد بود ؛ البته سه در صد سود ويژه سالانه كليه تعاونيها جهت مسائل آموزشى به وزارت بازرگانى پرداخت مىشود و معادل حد اكثر نرخ اوراق قرضه دولتى\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nيعنى 5 / 10 درصد جايزه سهام سالانه به اعضا داده مىشود كه قسمتى از اين جايزه مشمول ماليات مىباشد حال با توجه به اينكه بسيارى از امكانات شركت به طورى كه به استحضار رسيد مربوط به بيت المال بوده و عامّه مردم از آن استفاده مىنمايند ، چون قسمتى از سود آنگونه كه عرض شد به اعضا و به سهامداران شركت برگشت مىشود ، آيا اين سود شرعى است يا بايستى كاملا به حساب ذخيره قانونى و بيت المال واريز شود و روش شرعى آن به چه صورت است و استفاده از اين بيت المال به شرح فوق مباح است يا خير ؟\r\n\r\nج\r\n- استفاده از مكان و امكانات مربوط به بيت المال بايد با اجازهء قانونى مسئولين مربوط باشد و سود حاصله از معامله با سرمايه مشترك به نسبت شركت در سرمايه بين شركا تقسيم مىشود و اختيار سهم هر يك از شركا با مالك شرعى آن سهم است .\r\n\r\nس 38\r\n- يك باب منزل مسكونى بين دو برادر با سرمايه متفاوت شراكت است سرمايه برادر كوچك 000 / 270 تومان و سرمايه برادر بزرگ 000 / 110 تومان است سند منزل قانونا سه دانگ به سه دانگ به نام دو برادر است و زحمت ساختن منزل را برادر بزرگ به عهده داشته است و لفظا قرار بر اين شده بود كه با هم زندگى كنند و اگر روزى خانه را فروختند هر كس سرمايهء خود را از ميان بردارد و استفاده خانه را نصف به نصف شريك باشند اكنون قصد فروش دارند برادر كوچك چون سرمايه بيشترى گذاشته است\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمىگويد هر كس به نسبت سرمايهء خود بايد استفاده ببرد با توجه به قرارداد لفظى فوق الذكر حكم شرعى چيست ؟\r\n\r\nج\r\n- اگر قرار مذكور به صورت شرط در ضمن عقد بوده بايد طبق آن عمل شود و الا ربح به نسبت سرمايه تقسيم مىشود . و در صورتى كه زحمت برادر بزرگتر در ساختن خانه با اذن ديگرى و عدم قصد مجانيت بوده حق مطالبه اجرت المثل در مقدار سهم برادر دارد .\r\n\r\nقسمت\r\n\r\nس 39\r\n- زيد و عمرو ملك مشتركى دارند كه هنگام تقسيم گاهى جهت تعديل سهام ، نخلى كه مثلا در داخل سهميه زيد است ضميمه سهميه عمرو مىشود منتهى به اين كيفيت كه نخل را بدون خاك ضميمه مىنمايند يعنى تا هنگامى كه نخل باقى است عمرو مىتواند از آن بهره‌مند باشد و وقتى كه خشك شد عمرو ديگر مالك جاى آن نيست در چنين صورتى اگر بعد از گذشت مدتى از زمان تقسيم از همين محل فسيلى توليد شود آيا اين فسيل يعنى نخله كوچك از نخل ملك مالك نخل است و يا ملك صاحب زمين و يا هر دو در آن سهيم‌اند ؟\r\n\r\nج\r\n- فسيل ملك مالك شرعى نخل است .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nس 40\r\n- شخصى ديوار مشتركى را كه در اشتراك آن ترديدى نيست تخريب نموده و نصف ديوار مشترك را تصرف كرده است آيا اولا با چنين وضعى قسمت تصرف نموده را مالك مىشود يا خير و ثانيا با توجه به اينكه شريك ديوار ، بدون اطلاع بوده و نداشتن رضايت خود را اعلام كرده چنين فعلى حلال است يا خير ؟\r\n\r\nج\r\n- تقسيم مال مشترك منوط به قرعه يا توافق طرفين است و تصرف مال مشاع موقوف بر اجازهء شريك است .\r\n\r\nس 41\r\n- قناتى است كه به مدت يك سال با قرعهء شرعى بين شركاء تقسيم شده است و تا به حال دو مرتبه خراب شده و آب آن به كلّى بند آمده است هم اكنون كه بازشده است مرقوم بفرماييد كه آيا قرعهء اولى باطل است و بايد دو مرتبه قرعه شود يا خير ؟\r\n\r\nج\r\n- تقسيم آب مشترك بر حسب زمان منوط به توافق تمام شركاء است و هر وقت هر يك از شركاء بخواهد مىتواند از آن توافق برگردد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nمزارعه\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمزارعه\r\n\r\nس 1\r\n- اگر صاحب زمين تمام خرج يك صيفى را تا هنگام محصول فراهم كند و براى اين زمين چند كارگر را به عنوان شريك - كه تمام كار اين صيفى كارى را انجام دهند - به كار گيرد ( مالك زمين فقط خرج محصول را مىدهد و ديگر كارى انجام نمىدهد ) و در موقع برداشت محصول ، هر چه خرج كرده از فروش محصول بردارد و بعدا بقيه محصول را بين خود و كارگران به نام شريك نصف كند . آيا از نظر اسلام حلال و جايز است يا خير ؟\r\n\r\nج\r\n- اگر مطابق شروط مزارعه قرارداد بستند اشكال ندارد .\r\n\r\nس 2\r\n- خورده مالكينى كه بعضى از آنها براى به دست آوردن حاصل زمين ، زارع يا كارگر مىگيرند آيا براى زارعين يا كارگران جايز است كه منافع املاك و زمينها را تصاحب كنند و به صاحبان زمين چيزى ندهند يا اگر هم بدهند مختصرى بدهند و طبق قانون مزارعه عمل نكنند يا خير ؟\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nج\r\n- اگر قرارداد صحيحى بين مالك و زارع هست بايد بر طبق آن عمل كند و اگر قرارداد معيّنى نيست در صورتى كه بذر از زارع باشد حاصل هم از اوست ولى اجرت المثل زمين را بايد به مالك بدهد .\r\n\r\nس 3\r\n- در رسالهء امام خمينى در باب مزارعه ، مسألهء 2228 چنين آمده است كه : « مالك با زارع به اين قسم معامله كند كه زمين را در اختيار او بگذارد تا زراعت كند و مقدارى از حاصل آن را به مالك بدهد » و در قسمتى از مسأله 2229 نيز چنين آمده : « سوم - همهء حاصل زمين به يكى اختصاص داده نشود . چهارم - سهم هر كدام به طور مشاع باشد مثل نصف يا ثلث حاصل و مانند اينها و بايد تعيين شده باشد . . . و نيز اگر مالك بگويد در اين زمين زراعت كن و هر چه مىخواهى به من بده صحيح نيست . پنجم - و مدتى را كه بايد زمين در اختيار زارع باشد معيّن كنند . . . هشتم - مالك زمين را معين كند ، پس كسى كه چند قطعه زمين دارد و با هم تفاوت دارند اگر به زارع بگويد در يكى از اين زمين‌ها زراعت كن و آن را معين نكند مزارعه باطل است » . و در مسأله 2231 چنين آمده : « اگر مدت مزارعه تمام شود و حاصل به دست نيايد ، چنانچه مالك راضى شود كه با اجاره يا بدون اجاره زراعت در زمين او بماند و زارع هم راضى باشد مانعى ندارد . و اگر مالك راضى نشود مىتواند زارع را وادار كند كه زراعت را بچيند . و اگر براى چيدن زراعت ضررى به زارع برسد لازم نيست عوض آن را به او بدهد ولى زارع اگر چه راضى شود كه به مالك چيزى بدهد نمىتواند مالك را مجبور كند كه زراعت در زمين بماند » .\r\nحال با استناد به اين چند مسأله از مسائل مزارعه باز كسى مىتواند\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nپشتيبان فردى شد كه به نام اسلام به دست يك كمونيست مالكيت را از بين ببرد . راستى هدف از مالكيت خصوصى در قانون اساسى چيست ؟\r\n\r\nج\r\n- حكم همان است كه در رساله ذكر شده است و ملكيت در اسلام محترم است و هر كس خلاف بگويد مورد تأييد نيست .\r\n\r\nس 4\r\n- در گيلان معمول است كه مزرعه و تخم شالى و كود شيميايى را به زارع تحويل داده و قرارداد مىنمايند كه نصف محصول را به مالك زمين بدهد ، اكنون عده‌اى مىگويند اين عمل صحيح نيست و با تبليغات خود زارعين را منصرف مىنمايند و در نتيجه چون مالك زمين پير شده و قدرت كشت ندارد مزارع بلا استفاده مىماند بديهى است مالك زمين كه روزى قدرت داشته و زمين موات را آباد كرده و يا با پول خريدارى كرده است اكنون حاضر نيست كه زمين خود را مجانا در اختيار ديگرى قرار دهد مستدعى است حكم شرعى مسأله را بيان فرماييد تا زارعين با دلگرمى به كار خود اشتغال ورزند ؟\r\n\r\nج\r\n- قرارداد مذكور مزارعه و شرعا از معاملات صحيحه است و تصرف در ملك غير بدون رضايت مالك جايز نيست .\r\n\r\nس 5\r\n- خواهشمند است به سؤالات ذيل پاسخ بفرماييد :\r\n1 - فرد مسلمانى با داشتن مدارك و شواهد متقن و مشروع از قانون\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nتملك اسلامى داراى قطعات چندى زمين زراعى مىباشد و خودش امكان زرع ندارد و به مزارعه مىدهد چنانچه زارع ادعا كند زمين مال من است چون در آن كار مىكنم آيا اين ادعا مسموع و مشروع بوده يا مالك مىتواند شخصا يا با مراجعه به مراجع ذى صلاح حق خودش را ايفاء و زارع را خلع يد نمايد ؟\r\n2 - مالك مزبور با شرح فوق اين زمين را به فرد ديگرى مىدهد كه مزد بگيرد و باغ درست كند و يا حقى براى باغبان از درخت و زمين قائل مىشود حالا اگر باغبان ادعا كند كه باغ مال من است آيا طبق قانون مقدس اسلام ادعاى باغبان مشروع و مسموع است يا مالك حق دارد شخصا يا با دست قانون حق خود را ايفا كند ؟\r\n3 - اگر اين فرد مسلمان با كوشش و كار زراعت مشروع ، سرمايه‌اى به دست آورده و چند خانه بنا كرده كه از اين خانه‌ها از طريق اجاره بهره‌مند شود اگر مستأجر ادعا كند مالك حق ندارد و تخليه نمىكنم و يا اجاره مشخص شده را نصف يا ثلث بپردازد آيا اين عمل مستأجر را قانون مقدس اسلام تصديق مىكند و عبادات نامبرده نيز صورت شرعى دارد يا خير ؟\r\n\r\nج\r\n- زراعت در زمين ديگرى و همچنين باغبانى در ملك غير موجب ملكيت زارع و باغبان نيست و بعد از تماميت مدّت اجاره و مطالبه مالك ، مستأجر بايد مورد اجاره را تخليه كند و نزاع بايد در محاكم صالحه مطرح و حل و فصل شود .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nس 6\r\n- اين جانب پير مردى هشتادساله هستم كه مدت شصت سال است كه در زمين شخصى مشغول كشاورزى مىباشم و سهم مالكانه را نيز ساليانه به او پرداخت مىكنم و در زمين مذكور تعداد شش درخت گردو كاشته‌ام كه بارور شده‌اند و ساليان قبل نصف محصولات گردو و زمين را به ايشان مىدادم ، اكنون صاحب زمين مىگويد طبق قانون اسلام چون درختان گردو در زمين اين جانب مىباشد تمام محصول گردو مربوط به من مىباشد با توجه به اينكه محصول گردوى مذكور در انجمن اسلامى به طور امانت گذاشته شده تا پاسخ شرعى اخذ گردد تمنا دارم براى حفظ حقوق دو مسلمان بفرماييد محصول گردو به صاحب زمين مىرسد يا به كسى كه درختان گردو را غرس كرده است و اگر به صاحب زمين مىرسد به چه عنوان ؟\r\n\r\nج\r\n- درخت گردو ملك هر كس هست گردو هم ملك او است اگر از مال مالك زمين غرس كرده‌ايد از او است و اگر از مال خودتان غرس نموده‌ايد از شما است و در صورت اول مالك بايد اجرت عمل شما را بدهد و در صورت دوم شما اجرت زمين مالك را بايد به او بدهيد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nمساقات\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمساقات\r\n\r\nس 1\r\n- آيا مزارعه و مساقات و مضاربه كه در زمان رسول اكرم ( صلّى اللّه عليه و آله ) معمول بوده محدود به زمان معينى بوده يا اينكه هميشه به قوت خود باقى است ؟\r\n\r\nج\r\n- مذكورات از معاملات مشروعه هستند و شرعيّت آنها اختصاص به زمان خاصّى ندارد .\r\nمغارسه\r\n\r\nس 2\r\n- يك نفر زمين آبى خود را به يك نفر ديگر داده تا بالمناصفه درخت كارى كند و او نيز قبول كرده پس از مدتى غرس كنندهء درختها از تعداد 208 اصله درخت معين كه نصفش 104 اصله درخت بوده از سهم خود را در قبال مبلغ 24000 ريال قبل از تقسيم درختان به يك شخص ديگر فروخته است سپس شخص خريدار جهت بريدن درختان به باغ مراجعه مىنمايد كه در آن موقع شركاى باغ فوق با هم اختلاف پيدا مىنمايند و از بريدن درختان فروخته شده ممانعت به عمل مىآيد . پس از آن فروشنده\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nسندى با دستخط روحانى محل به خريدار مىدهد تا اختلافشان رفع گردد و پس از آن مبادرت به بريدن درختان نمايد ولى اين اختلاف تا اوايل پيروزى انقلاب اسلامى در دادگاه به طول انجاميده و موضوع به جايى نرسيده ، سپس شخص فروشنده با سوء استفاده از موقعيت انقلاب اسلامى فرصت را مناسب ديده با توسّل به زور درختهاى فروخته شده را به اضافه 104 اصله درخت ديگر كه سهم شريك باغ خودش بوده رويهم رفته به كسى ديگر فروخته و اقدام به قطع درختان در روز 22 بهمن 57 نمودند و چند ماشين از درختهاى مزبور را جهت فروش به محل ديگر برده و چون موضوع زور در ميان بوده توسط اهالى محل از بردن بقيّه درختها ممانعت به عمل آورده و متوقف شده كه اكنون مقدار قابل توجهى از آن درختان حيف و ميل گرديده لطفا با توجه به توضيحات مذكور بفرماييد تكليف و وظيفه شرعى اين سه نفر دست‌اندركار چيست ؟\r\n\r\nج\r\n- در فرض سؤال اگر اصل درختان از فروشنده بوده درختان ملك او است و قرارداد مناصفه باطل است و مىتواند تمام آنها را قطع كند و بفروشد ولى اجرت المثل زمين مالك زمين را بايد بپردازد ، و اگر به زمين خسارتى وارد كرده جبران نمايد .\r\n\r\nس 3\r\n- فردى يك زمين از كسى مطابق عرف محل گرفته است كه درخت غرس نمايد ، درخت غرس كرده ولى در خدمت و توجه به درختان با بودن استعداد كوتاهى كرده و به انجام نرسانيده قاعدتا اگر به درخت توجه گردد در مدت سه سال مثمر ثمر مىگردد و قابل استفاده خواهد بود و از شش سال به بالا به حدّ اعلاى استفاده بخشى خواهد رسيد اما فرد مذكور عمدا كوتاهى كرده و تا حال كه بيست سال است دينارى از ثمر درخت و در آمد زمين عايد مالك نگرديده است آيا مالك مىتواند از غارس ادعاى\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nزيان و خسارت نمايد ؟\r\n\r\nج\r\n- در فرض مذكور مالك زمين حق دعواى خسارت بر غارس ندارد .\r\n\r\nس 4\r\n- اگر شوهر در ملك زن درخت غرس نمايد و مدت بيست و پنج سال زحمت بكشد تا آن ملك قابل استفاده بشود آيا حق غرس دارد يا خير ؟\r\n\r\nج\r\n- از زمين حق ندارد .\r\n\r\nس 5\r\n- شخصى از روى جهالت و نادانى و عدم آگاهى از مسائل وقف ، زمين موقوفه‌اى را كه قسمت عمدهء آن در سابق نخل كار و قسمتى مزرعه كار بود اكنون به عنوان مغارست ، درخت ليمو و نخل در آن زمين كاشته است و در قبال زحمات خود تعدادى از اين درختهاى مغروسه را به عنوان ملك طلق خود تصرف نموده و از آنها بهره‌بردارى مالكانه مىنمايد آيا چنين كارى از نظر شرع مقدس اسلام صحيح است يا خير ؟ و اگر صحيح نيست آيا راهى براى جبران زحمات اين شخص وجود دارد يا خير ؟\r\n\r\nج\r\n- در صورتى كه نهال درختان از غارس است درختان ملك او است و بايد اجرت المثل زمين موقوفه را بپردازد كه با نظر متولى شرعى وقف در جهت وقف صرف شود .\r\n\r\nس 6\r\n- اگر آب و زمينى به شخصى تحويل شود كه درخت بكارد و پس از چهار سال كه درخت به ثمر رسيد نصف زمين و درخت جهت غارس\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nو نصف زمين و درخت جهت مالك باشد آيا اين معامله و قرارداد باطل است يا نه ؟ اگر باطل باشد و درخت‌هايى را كه غرس نموده بخواهد بيرون بياورد .\r\nبايد جاى آن را هم پر نمايد يا خير ؟\r\n\r\nج\r\n- مغارسه باطل است و درختان ملك صاحب نهال آنها است و اگر مالك صاحب آنها است و بدستور او غرس شده اجرت المثل عامل را ضامن است و چنانچه غارس مالك آنها است اجرت زمين را به صاحب زمين بدهكار است و جاى درختان را بايد پر كند .\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\n\r\nدين و قرض\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nدين\r\n\r\n[ مسائلى در دين 
  ]\r\n\r\nس 1\r\n- اين جانب جنسى را از آقاى « الف » خريده‌ام و به آقاى « ب » فروخته‌ام ، چك آقاى « ب » را به آقاى « الف » داده‌ام ، امّا اين چك وصول نشده ، دادگاه مىگويد چون مدّت بيش از دو سال گذشته ، چك قابل قبول نيست ، تقاضامندم حكم شرعى اين مسأله را مبذول فرماييد .\r\n\r\nج\r\n- در فرض مرقوم ، بدهى به حال خود باقى است .\r\n\r\nس 2\r\n- اين جانب حدود يك سال و نيم قبل كه در يك شركت سهيم بودم ، در مورد دريافت سهم خود با شركا اختلاف مالى پيدا كردم كه با مراجعه به دادگسترى موافقت شد مبلغى طىّ سه قطعه چك به اين جانب پرداخت گردد و در حضور بازپرس و با موافقت او رسيدى در مورد دريافت سه قطعه چك دادم كه يكى از چكها به تاريخ همان روز وصول مىباشد ولى دو قطعه ديگر كه موعد آن يازده روز بعد بود پرداخت نگرديد كه با شكايت مجدّد اين جانب در پاسخ كتبا اعلام كردند كه : به استناد رسيد مذكور اين بدهى پرداخت شده ، در حالى كه تاريخ دو قطعه چك يازده روز بعد از تاريخ رسيد مىباشد و رسيد مذكور مربوط به دريافت چك بوده نه وجه و بازپرس هم حاضر و ناظر بوده ، خواهشمند است حكم مسألهء فوق را بيان فرماييد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nج\r\n- رسيد دريافت چك به تنهايى رسيد دريافت طلب نيست و تا مبلغ طلب وصول نشود ، بدهى بدهكار به حال خود باقى است و فيصلهء نزاع موكول به محاكم صالحه است .\r\n\r\nس 3\r\n- مرحوم پدرم به يك تاجر زردشتى مبلغ 2200 تومان بدهكار بود اكنون كه بنده براى دين پدرم اقدام نموده‌ام طلبكار هم ورشكسته شده و هم مرده و اموال و دارائى و طلبكارى وى را « ادارهء ورشكستگى » قبول نموده ، با مراجعه به بعضى از علماء گفتند بايد حتما پول به دست وارث طلبكار برسد ولى وارث طلبكار كه دو پسرند در آلمان هستند ، تكليف شرعى چيست ؟ تا از عهدهء دين پدرم بيرون بيايم .\r\n\r\nج\r\n- اگر امكان دسترسى به آنها هست صبر كنيد و پول را براى آنها حفظ نمائيد تا به آنها رد كنيد و اگر مأيوس از دسترسى به آنها باشيد به حاكم شرع مراجعه نمائيد .\r\n\r\nس 4\r\n- شخصى معتبر و متديّن وجهى از بانك گرفته به منظور خريد آهن و ساير كالاى مجاز از خارج ، چون خوشبختانه در جمهورى اسلامى ربا نيست بانك نتوانسته به صورت ربوى اين پول را در اختيار شخص مزبور قرار دهد بلكه درصد معيّنى از منافع اين كار را درخواست و حتّى منافع را هم حين پرداخت\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nوجه اخذ نموده ، گيرنده پول با آگاهى كامل مبادرت به ورود كالا نموده متأسفانه حين ورود كالا به خرمشهر ، بندر خرمشهر از طرف صدّاميان متجاوز اشغال مىشود لذا از كالا هيچ‌گونه اثرى در دست نيست در اين گونه موارد بيمه هم خسارت نمىدهد حال صورت اول مسأله اين است كه خسارت ناشى از اين پيشامد كلّا بر عهده بانك است كه صاحب پول مىباشد يا بر عهده گيرنده پول است يا بر عهده طرفين ؟ و صورت دوم مسأله اين است كه اگر خسارت كلّا يا جزء بر عهدهء گيرنده وجه مىباشد و اكنون به علت خسارت وارده واقعا قادر به پرداخت دين خود نيست بانك چه اقدامى عليه او بايد انجام دهد ؟\r\n\r\nج\r\n- ضمان پول بر عهدهء گيرندهء آن است ، اگر قدرت بر اداء ندارد بايد به او مهلت داده شود .\r\n\r\nس 5\r\n- مسلمانى براى اينكه حق مسلمان ديگرى را ندهد چندين سال با نيرنگ و وعدهء دروغ او را اميدوار نگه مىدارد و مبلغى ذى حق متضرّر مىشود بعد از آنكه معلوم شد كليّهء وعده‌ها دروغ است تكليف چيست ؟\r\n\r\nج\r\n- بدهكار بايد فورا بدهى خود را با مطالبهء طلبكار و قدرت اداء بپردازد و بيش از مبلغ بدهى ضامن نيست .\r\n\r\nس 6\r\n- اين جانب مدير عامل يك كارخانهء صنعتى هستم ؛ طبق مدارك موجود مبالغ زيادى كارخانه بدهكار است به طورى كه طلبكارها در خواست تصفيه حساب مىكنند و هيچ يك از ديون مؤجّل نيست و دوستانم اظهار مىدارند كه به مستضعفين كمك كنيد من جواب دادم تا ديون كارخانه پرداخت نشود تحت هيچ عنوان حق دادن پول به هيچ كس را ندارم لطفا تكليف شرعى مرا تعيين فرمائيد .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n\r\nج\r\n- با فرض مطالبهء طلبكار و امكان پرداخت بدهى ، اداء بدهى واجب است و مقدم بر كمك مجّانى به مستضعفان است .\r\n\r\nس 7\r\n- كسى كه به جبهه مىرود و در راه خدا مىجنگد و كشته مىشود ، اگر احيانا حق النّاس به گردن داشته باشد ، [ آيا 
  ] از جانب خدا بخشيده مىشود يا خير ؟\r\n\r\nج\r\n- حقّ النّاس قابل ادا ، ساقط نمىشود مگر با اداى آن و در صورت عدم پرداخت ، حساب آن با خداوند چاره‌ساز بخشنده است .\r\n\r\nس 8\r\n- اگر شخصى - مثلا پنج هزار تومان - بابت سهم مبارك امام ( عليه السلام ) مقروض باشد ، و همين مقدار هم به جاى ديگر ، ولى قدرت بر اداى يكى از اينها را داشته باشد ، كدام مقدّم است ؟\r\n\r\nج\r\n- هر دو دين است ، اگر يكى داراى رجحان باشد ، ترجيح دهد و الّا مخيّر است و چنانچه بتواند - در فرض مسأله - به حاكم شرع مراجعه و اجازهء بگيرد ، و صرف در دين غير سهم كند .\r\n\r\nس 9\r\n- كسى كه به يك سازمان دولتى بدهى دارد - مثلا از تلفن آن سازمان براى كار خصوصى استفاده كرده و نظير آن - آيا مىتواند آن بدهى را به سازمان ديگرى كه آن هم دولتى است بپردازد ؟\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nج\r\n- بايد به همان سازمانى كه به آن بدهكار است ، ردّ كند .\r\n\r\nس 10\r\n- به منظور چاپ يك سرى [ پوستر و . . . براى ايجاد 
  ] نمايشگاههاى نهضتهاى اسلامى در صد سال اخير ، توسط سپاه پاسداران اين منطقه و امور تربيتى آموزش و پرورش اين شهرستان ، مبلغى به عنوان وام نياز مىباشد ، آيا برداشت اين مبلغ از كمكهاى مالى فرهنگيان به جبهه‌هاى نبرد حق عليه باطل براى مدّت سه ماه به عنوان قرض الحسنه جايز است ؟\r\n\r\nج\r\n- جايز نيست .\r\n\r\nس 11\r\n- موتورى را به شخصى فروختم و او وعده داد تا ده روز بعد پولش را بدهد ولى رفت ديگر پيدايش نشد تا اينكه موتور را به شخص ثالثى فروخت و شخص ثالث به رابع ، حالا آيا من مىتوانم از شخص رابع پول موتور را طلب كنم يا خير ؟\r\n\r\nج\r\n- حق نداريد و بايد از خود مشترى مطالبه كنيد .\r\n\r\nس 12\r\n- اين جانب چندين سال است در ادارهء دولتى كار مىكنم ولى از آنجايى كه گهگاه نتوانسته‌ام درست و صحيح دينم را ادا كنم و خودم را بدهكار مىدانم خواستم بدانم آيا مىتوانم براى اداى دينم در يكى از ارگانها يا مساجد و يا درمانگاههاى متعلّق به مردم كار كنم يا اينكه حتما بايد در همان سازمان كار كنم ؟ و يا اينكه آيا مىتوانم پول كم كارى را حساب كنم و بپردازم يا نه ؟ اگر مىشود به چه حساب و كجا بپردازم ؟\r\n\r\nج\r\n- به همان سازمان كه مديون هستيد بايد ادا نماييد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nس 13\r\n- لطفا در ارتباط با پرداخت اداى حق الناس در صورت عدم حضور فرد طلبكار و بىاطلاعى از زنده بودن وى نظر امام چيست ؟\r\n\r\nج\r\n- اگر طلبكار را مىشناسد بايد تحقيق كند تا حق او را به خودش يا به ورثه‌اش تسليم نمايد .\r\n\r\nس 14\r\n- زيدى پولى را در بانك گذاشته و طبق مقررات بانك به حساب او بهرهء آن پول واريز شده است در اين شرايط فرد مزبور مبلغى را از شخصى قرض گرفته و در مقابل چك داده است ، قرض دهنده وقتى به بانك مراجعه كرده تا چك را وصول كند بانك چون حساب زيد را خالى ديده ( يعنى محل پرداخت نداشته ) از بهرهء سابق الذكر چك را پرداخت كرده است در اين مسأله وظيفهء فعلى زيد چيست آيا از جهت قرضش برئ الذمه شده است يا نه ؟ و وظيفه‌اش نسبت به بانك و بهرهء بانكى چيست ؟\r\n\r\nج\r\n- در فرض مذكور اداء دين زيد نشده و بايد دين را به طلبكار بپردازد و نسبت به بانك وظيفه‌اى ندارد و آنچه به عنوان بهره گرفته شده اگر صاحبانش معلوم نيست بايد صدقه داده شود .\r\n\r\nس 15\r\n- يكى از بچه‌ها مبلغى به عنوان قرض از يك برادرى گرفته است و بعد از آن ، ديگر آن برادر را نديده است و خيلى هم دنبالش گشته است و مىخواهد بداند كه آيا مىتواند آن مبلغ پول را بدهد به حساب 100 يا به حساب سهم امام يا به حساب جنگ‌زدگان يا نه ؟\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nج\r\n- اگر مأيوس از پيدا كردن صاحب پول باشند از طرف او به فقراء صدقه دهند .\r\n\r\nس 16\r\n- بنده مقروض هستم و نمىدانم الآن اشخاصى كه به آنها بدهكارم كجا هستند بفرماييد در اين رابطه چه كنم ؟\r\n\r\nج\r\n- با فرض اينكه صاحبان دين را مىشناسيد و احتمال پيدا شدن آنها را مىدهيد مجازيد مقدار دين را براى آنها كنار گذاشته و حفظ كنيد . و اگر مأيوس از پيدا شدن صاحبان آن باشيد به وكيل اين جانب بپردازيد .\r\n\r\nمخارج وصول دين\r\n\r\nس 17\r\n- شخصى از فردى طلبكار است ، بدهكار با داشتن قدرت پرداخت از دادن بدهى خوددارى مىكند ، طلبكار به دادگاه مراجعه مىكند و اين كار مخارجى ( از قبيل : تمبر ، پوشه و هزينهء دادرسى ) برمىدارد ، آيا اين مخارج به عهدهء بدهكار است ؟\r\n\r\nج\r\n- اين قبيل مخارج بر عهدهء بدهكار نيست .\r\n\r\nمستثنيات دين\r\n\r\nس 18\r\n- در استثناى منزل مسكونى در باب مطالبهء ديون از بدهكار آيا بين\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nبدهكارى كه حكم به افلاس او شده و بين بدهكارى كه محكوم به افلاس نيست فرقى هست ؟\r\n\r\nج\r\n- فرقى نيست .\r\n\r\nس 19\r\n- آيا اگر پول داشته باشم بايد اول منزل براى زندگى بخرم يا مهريه زن را بدهم ؛ كدام مقدم‌تر است ؟\r\n\r\nج\r\n- اگر طلبكار مطالبه مىنمايد اداى بدهى مقدم است .\r\n\r\nس 20\r\n- عيال اين جانب با به اجرا گذاردن مهرنامهء خود ، مهريه‌اش را نقدا طلب مىكند كاركنان ادارهء ثبت هم كه هنوز با قوانين الهى خو نگرفته‌اند ، اقدام به توقيف خانه مسكونى و تلفن اين جانب كه در منزل پدرم نصب مىباشد كرده و آنها را حراج نموده‌اند . حال كه بستانكار كليه طلب خود را نقدا مىخواهد و اين جانب ياراى پرداخت بدهى خود را نقدا ندارم ، آيا تقاضاى تقسيط بدهى مورد اجراء تقاضاى شرعى و قانونى اين جانب است و يا بابت بدهى بايستى يگانه خانه و يگانه تلفن اين جانب حراج شود ؟\r\n\r\nج\r\n- خانه مسكونى و تلفن اگر مورد ضرورت زندگى باشد جزء مستثنيات بدهى است و چنانچه بدهكار ، به جز خانه مسكونى چيزى براى اداى بدهى نداشته باشد بايد او را مهلت دهند .\r\n\r\nمديون معسر\r\n\r\nس 21\r\n- اين جانب مبلغى بدهكارم و الآن نمىتوانم بدهكارى را\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nبپردازم ولى فشار مىآورند كه حتما بايد بپردازم لطفا تكليف مرا معين فرماييد ؟\r\n\r\nج\r\n- در صورت عدم تمكن بدهكار از اداء بدهى خود طلبكار بايد او را مهلت دهد .\r\n\r\nابراء ذمّه\r\n\r\nس 22\r\n- اگر شخصى براى كسى كارى انجام دهد و از قبول كار مزد خوددارى نمايد ( اجرت را با اصرار زياد بدهند و او نگيرد ) آيا بعد از گذشت زمانى نسبتا زياد حقّ مطالبهء اجرت دارد يا خير ؟ ( مثلا محضر دارى عقد نكاح را در دفتر ثبت مىنمايد و از اخذ اجرت با خصوصيّات فوق الذّكر خوددارى مىنمايد ، آيا با گذشت زمانى نسبتا زياد حقّ مطالبهء اجرت را دارد يا خير ؟ )\r\n\r\nج\r\n- طول زمان موجب سقوط طلب نمىشود ولى اگر از طلب خود گذشت نموده و ابراء كرده ، دوباره نمىتواند مطالبه نمايد .\r\n\r\nس 23\r\n- شخصى با دريافت مبلغ كمترى از ربا خوار بابت بهره‌پرداختى ، رضايت داده است ، آيا مىتواند مجددا معادل بهره پرداختى ، مطالبه و شكايت نمايد يا خير ؟\r\n\r\nج\r\n- بعد از ابراء ذمهء مديون يا مصالحه ، حق رجوع ندارد .\r\n\r\nس 24\r\n- اگر بدهكارى بدهى خود را فراموش كند و شخص طلبكار نيز به\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nعلّتى از طلب خود در راه خدا صرف نظر نمايد ، با توجه به اين كه ممكن است بدهكار راضى به اين عمل نباشد ، آيا از نظر شرع اشكالى دارد يا خير ؟\r\n\r\nج\r\n- ابراء كردن طلبكار ذمّه مديون را اشكال ندارد و رضايت بدهكار معتبر نيست .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nقرض\r\n\r\n[ مسائل قرض 
  ]\r\n\r\nس 25\r\n- پول قرض گرفتن از فرقهء مسيحى و يهودى و فرقه ضاله بهائيت قرض دادن به آنها چه صورت دارد و آيا براى مسلمين جايز است يا خير ؟\r\n\r\nج\r\n- در غير فرقه ضالّه مانع ندارد .\r\n\r\nس 26\r\n- كسى از ديگرى مبلغى اسكناس يا چك به قرض الحسنه مىگيرد و پس از دو سال كه عين همان اسكناس را پس مىدهد در حدود سى درصد قدرت خريد خود را از دست مىدهد ؛ حال اگر داين و مديون در اوّل قرض الحسنه شرط كنند كه مديون در بازپرداخت دين مبلغى را ادا كند كه قدرت خريدى معادل مبلغ فعلى قرض الحسنه داشته باشد ، آيا چنين قراردادى شرعا مجاز و قابل اجرا است ؟\r\n\r\nج\r\n- شرط مذكور نافذ نيست و همان مبلغى كه قرض گرفته را ضامن است و قدرت خريد پول در اين مسأله اثر ندارد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nس 27\r\n- شخصى در سال 1352 در برابر گرو گذاردن خانهء خود مبلغى وام گرفته است كه پس از سه ماه بدهى خود را مسترد و خانهء خود را آزاد نمايد و البته براى اين منظور با رضايت خاطر مبلغى هم به وام‌دهنده بابت بهره پرداخت كرده و در سال 1354 سند خود را با رضايت طرفين فسخ و خانهء خود را آزاد نموده است اينك كه چندين سال از تاريخ فسخ معامله مىگذرد مطالبهء بهرهء پرداختى را مىنمايد و بستانكار مىگويد حاضرم بهرهء دريافتى را مسترد دارم مشروط بر اينكه بدهكار بدهى خود را به ارزش روز دريافت و طبق آمار بانك مركزى پرداخت نمايد به عبارت ديگر اگر فرضا شاخص هزينهء زندگى در سال 1352 و هنگام دريافت وام رقم 100 و در سال 1354 هنگام استرداد وام رقم 150 بوده است تفاوت را كه در واقع در اثر تورم ارزش پول طلبكار كاهش يافته است بدهكار پرداخت نمايد استدعا دارم نظر خود را در اين زمينه بيان فرماييد ؟\r\n\r\nج\r\n- رباگيرنده بايد مقدارى را كه ربا گرفته پس بدهد و كم و زياد شدن ارزش پول اثر ندارد .\r\n\r\nس 28\r\n- شخصى چند قطعه زمين داشته ، دو سال قبل به چند نفر فروخته كه بعضى از قطعات را به پول نقد فروخته و از بعضى مقدارى پول نقد گرفته و مقدارى هم بنا شده بعد از يك سال پرداخت گردد ، حال بعد از گذشتن يك سال قيمت زمين تنزل كرده خريدار مىخواهد قيمت فعلى را بپردازد فروشنده مىگويد بايد قيمت يك سال قبل را بپردازى لطفا حكم اين مسأله را بيان فرماييد ؟\r\n\r\nج\r\n- بايد ثمنى كه در معامله قرارداد شده داده شود .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nس 29\r\n- طلا آلات زن كه به وسيلهء شوهرش فروخته شده و حالا مىخواهد دينش را اداء كند آيا بايد مطابق وزن طلائى كه در چند سال پيش فروخته شده برايش طلا بخرد يا به اندازهء پول طلاهاى فروخته شده ، مطابق نرخ امروز طلا بخرد و به او تحويل دهد ؟\r\n\r\nج\r\n- اگر « طلا » را قرض گرفته و فروخته بايد مثل همان را برگرداند ولى اگر با اذن زن فروخته و « پول » را قرض برداشته همان قيمت فروش را بايد برگرداند .\r\n\r\nس 30\r\n- لطفا در ارتباط با پرداخت حق الناس در صورت عدم حضور فرد طلبكار و بىاطلاعى از حيات يا عدم حيات وى فتواى امام چيست ؟\r\n\r\nج\r\n- اگر طلبكار را مىشناسد بايد تحقيق كند تا حق او را به خودش يا به ورثه‌اش تسليم نمايد .\r\n\r\nس 31\r\n- به سؤالات ذيل پاسخ فرماييد :\r\n\r\n1\r\n- اگر شركا بخواهند براى سرمايه‌گذارى در شركتى از دولت وام بگيرند و دولت شرط دادن وام را سرمايه‌گذارى مساوى در شركت فوق الذكر قرار دهد آيا شركا مىتوانند اين شرط را بپذيرند ؟\r\n\r\nج\r\n- مانع ندارد .\r\n\r\n2\r\n- اگر دولت قبول كند كه قسمت عمدهء وام شركت را تأمين كند و جهت تأسيس واحد توليدى همه نوع حمايت به عمل مىآورد با اين شرط كه شركا كليه تأسيسات و تجهيزات و ابزارهاى لازم براى توليد را كه براى\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاين شركت خريدارى مىكنند بدون اجازهء دولت نفروشند و هر وقت و به هر دليل خواستند از شركت جدا شوند به جاى بردن قسمتى از دستگاهها و ابزارها و به تعطيل كشاندن واحد توليدى به ازاى ريالى ، سهام و حقوق خود را از شركت دريافت نمايند و آن سهام به دولت يا عضو جديدى با اجازهء دولت واگذار شود آيا شركا مىتوانند اين شرط را بپذيرند ؟\r\n\r\nج\r\n- اشكال ندارد .\r\n\r\n3\r\n- اگر دولت در مقابل پرداخت وام و تضمينات و حمايت‌هاى خود از واحد توليدى و براى جلوگيرى از ركود آن واحد شرط كند كه فوت هر يك از شركا به منزله جدا شدن عادى شريك از شركت محسوب شده و سهام و حقوق او پس از تعيين ارزش ريالى عادله آن به يك نفر داوطلب ديگر با اجازهء دولت واگذار و ارزش ريالى آن توسط داوطلب جديد به وارث شريك متوفى داده شود آيا پذيرش اين شرط صحيح است ؟\r\n\r\nج\r\n- اين شرط صحيح نيست و وارث شريك در عين تركه شريك استحقاق پيدا مىكند .\r\n\r\nشرط در ضمن قرض\r\n\r\nس 32\r\n- شخصى مبلغ 50 هزار تومان به صاحب‌خانه‌اى داده كه 2 اطاق را رهن كند و ديگر اجاره نمىدهد چه صورت دارد ؟\r\n\r\nج\r\n- محكوم به حكم ربا است و اگر در اطاق تصرّف كند اجرت المثل را ضامن است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\nس 33\r\n- اگر كسى پولى قرض بگيرد و صاحب پول با او شرط كند چنانچه خمس به آن تعلق بگيرد شخص مقروض خمس را بپردازد آيا اين عمل از نظر اسلام ربا محسوب نمىشود ؟ ثانيا اگر با همين شرط شخص مقروض پول قرض كند ، قرض او چه حكمى دارد ؟\r\n\r\nج\r\n- اين شرط نافذ نيست ولى قرض صحيح است .\r\n\r\nس 34\r\n- اين جانب مقدار هفتصد و هشتاد متر مربع زمين به مبلغ هر متر مربع سى و هفت هزار و پانصد ريال خريده‌ام كه مبلغ شش ميليون ريال آن را پرداخت نمودم و بقيّه را قرار شد در رأس موعد مقرر پرداخت نمايم و شرط كرديم كه اگر در اين مدت پرداخت نكردم در ازاى هر متر مربع مبلغ پانصد ريال پرداخت نمايم خواهشمند است مرقوم بفرماييد كه آيا اين شرط ربا مىباشد يا خير ؟ توضيح اينكه هر ماه مبلغ چهار صد هزار ريال مىشود ؟\r\n\r\nج\r\n- شرط مذكور باطل و زياده ربا و حرام است .\r\n\r\nتشكيل صندوق قرض الحسنه\r\n\r\nس 35\r\n- اين جانب با بعضى از برادران انجمن اسلامى دانشجويان در آمريكا در صدد هستيم كه صندوق قرض الحسنه‌اى تشكيل دهيم و پول عمدهء آن به خواست خداوند از خارج ايران تهيه خواهد شد و هدف از صندوق ، كمك محدود و مشروط به برادران و خواهرانى است كه به دلايل مختلف در آمريكا احتياج به پول پيدا كرده‌اند ( شرايط وام‌گيرنده بدين قرار است : 1 - مسلمان و عامل به احكام مقدّس اسلام بودن 2 - معتقد و ملتزم به خطمشى انقلاب اسلامى بودن 3 - اولويّتها براى فارغ التحصيلانى كه براى خدمت به جمهورى\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nاسلامى ، عازم مراجعت هستند . و يا كسانى كه به دلائل مختلف ، منبع ارز تحصيلى خود را از دست داده‌اند و يا كسانى كه به دليل مسلمان بودن از كار اخراج مىشوند ) حال با در نظر گرفتن شرايط كنونى جمهورى اسلامى در رابطه با جنگ تحميلى و اولويّت جمع‌آورى كمك به جبهه‌ها ، نظر شريف آن بزرگوار را دربارهء تشكيل اين صندوق خواستارم .\r\n\r\nج\r\n- تشكيل صندوق مزبور اشكال ندارد و كوشش و سعى در برآوردن حوائج نيازمندان از عبادات محسوب است و ثواب زياد دارد .\r\n\r\nس 36\r\n- اگر صندوق قرض الحسنه براى وام‌گيرنده و معرّف و ضامن شرائطى مانند افتتاح حساب يا مسدود كردن مبلغى وجه نقد تا مدّتى معيّن ، قرار دهد كه پس از انقضاء مدّت ، وام بيشتر با مدّت زيادتر به وام‌گيرنده بدهد حكم شرعى اين گونه شرائط چيست ؟\r\n\r\nج\r\n- زيادى حكمى ، ربا است و جايز نيست . گرچه اصل قرضى كه داده شده و قرض دو برابرى كه بعدا داده مىشود صحيح است .\r\n\r\nمعامله با پول صندوق قرض الحسنه\r\n\r\nس 37\r\n- آيا اعضاء هيئتهاى مديرهء صندوقهاى ذخيرهء قرض الحسنه با پول‌هائى كه از مردم نزدشان مانده مىتوانند معاملات تجارى انجام و از سود حاصله به نفع فقرا و مستمندان استفاده كنند ؟\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nج\r\n- اگر مردم به مؤسّسه قرض داده‌اند متصدّيان مىتوانند با آن پول تجارت كنند و به هر نحو صلاح بدانند سود را صرف نمايند .\r\n\r\nس 38\r\n- نظر به اينكه صندوق قرض الحسنه‌اى :\r\n\r\n1\r\n- مخارجى دارد از قبيل : حقوق كارمندان ، صرف اوراق بهادار و اجارهء مكان و . . . ، و در اخذ مبلغى به عنوان كارمزد شبهه ربا در كار است ، لذا بر اين شديم از متقاضيان وام مبلغى عادلانه در قبال اوراق و دفاتر صندوق و . . . طى قراردادى غير از قرارداد وام به يك منوال گرفته شود . مثلا ، از متقاضيان وام چه كم چه زياد ، مبلغ 100 تومان گرفته مىشود ، آيا به نظر مبارك اشكال دارد ؟\r\n\r\nج\r\n- اگر واقعا مزد كار و به نحو متعارف است اشكال ندارد .\r\n\r\n2\r\n- كسانى كه بدون ذكر عنوانى پولشان را در اختيار صندوق [ قرض الحسنه 
  ] مىگذارند - با حفظ ضوابط نسبت به برگرداندن آن - آيا همين مقدار مجزى در تصرّف است ؟\r\n\r\nج\r\n- اگر متعارف اين ستكه در پولى كه در صندوق مىگذارند تصرّف مىشود اشكال ندارد .\r\n\r\n3\r\n- بر فرض كفايت ، اگر مسئولين صندوق نيز با حفظ ضوابط ، معامله شرعى را انجام دهند و سودى ببرند و به نفع مردم ( اعم از صاحبان پول و غيره ) صرف نمايند ، چه حكمى دارد ؟\r\n\r\nج\r\n- تابع مقرّرات صندوق است .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n4\r\n- بر فرض عدم اشكال تصرّف و كفايت ، از پولهاى امانتى ، سودى پيدا شده ، آيا خمس دارد ؟\r\n\r\nج\r\n- بنا بر احتياط واجب بايد تخميس شود .\r\n\r\nس 39\r\n- آيا گرفتن درصد بسيار كم مانند 1 % به عنوان كارمزد توسط صندوقهاى قرض الحسنه جهت تأمين مخارج صندوق چه صورتى دارد ؟\r\n\r\nج\r\n- درصد ، كارمزد نيست هر چند كم باشد و بهره پول حرام است گرچه به اسم كارمزد گرفته شود ولى اگر آنچه گرفته مىشود جدّا مزد كار و به مقدار متعارف باشد با توافق طرفين اشكال ندارد .\r\n\r\nس 40\r\n- صندوق قرض الحسنه‌اى مشغول به كار مىشود و قهرا مستلزم مخارجى است از قبيل : اجاره ، حقوق كارمند ، هزينهء آب ، برق ، تلفن و ساير مخارج ، آيا مىتوانند از شخص قرض‌گيرنده براى مخارج فوق به اندازهء يك درصد اخذ كنند ؟ و بر فرض عدم جواز آيا مىتوانند نسبت به تعداد اقساط پول ، برگه‌هاى اقساط را به قرض‌گيرنده بفروشند ؟\r\n\r\nج\r\n- بهرهء وام زياد باشد يا كم ، حرام است ولى فروش اوراق اقساط به قيمت عادله با توافق طرفين و يا دريافت كارمزد مناسب براى هر بار مراجعه با توافق طرفين مانع ندارد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nس 41\r\n- اين جانب كارمند صندوق قرض الحسنه مىباشم و حقوق اين جانب از طريق كارمزد وامها تأمين مىگردد مدتى است كه براى من شبهه‌اى پيش آمده و خوف دارم كه نكند اين يك درصد كه به عنوان كارمزد از وامها كسر مىشود به عنوان حقوق ماهيانه حالت ربا داشته باشد خواهشمندم صورت شرعى مسأله را بيان فرماييد ؟\r\n\r\nج\r\n- اگر به عنوان كارمزد باشد مانعى ندارد . به شرط آنكه جدا مزد كار و به مقدار متعارف باشد .\r\n\r\nس 42\r\n-\r\n\r\n1\r\n- چون در نظر است صندوق قرض الحسنه‌اى تأسيس گردد ، براى تأمين حقوق چند نفر از كاركنان اين صندوق و ساير مخارج قرار است به ميزان يك درصد مبلغ وام از متقاضيان وام اخذ شود مستدعى است بفرماييد كه : آيا اخذ مبلغ مزبور شرعا مجاز است ؟\r\n\r\nج\r\n- ربا به هر صورت و اسم حرام است ولى مزد كار به نحوى كه عقلائى باشد و طرفين توافق نمايند اشكال ندارد .\r\n\r\n2\r\n- در صورت عدم تجويز مورد فوق آيا مىتوان به وام‌گيرندگان توصيه كرد كه هر مبلغ كه خودشان بخواهند به عنوان كارمزد بپردازند ؟\r\n\r\nج\r\n- مانع ندارد ولى اگر وسيله براى فرار از ربا باشد جايز نيست .\r\n\r\n3\r\n- در صورت تجويز هر يك از موارد بالا چنانچه پس از برداشتن مخارج صندوق مبلغى جزئى يا كلى زايد بر مخارج باقى بماند\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nتكليف اين مبلغ چيست آيا مىتوان آن را به صاحبان سرمايه صندوق پرداخت يا خير ؟\r\n\r\nج\r\n- اگر جدا كارمزد است اختيار آن با مؤسسه است .\r\n\r\nس 43\r\n- آيا مىتوان از وام‌گيرندگان قرض الحسنه مبلغى به عنوان هزينه ساختمان مؤسسه قرض الحسنه دريافت نمود يا خير ؟\r\n\r\nج\r\n- اگر در ضمن قرض شرط مىشود يا قرض مبنى بر آن واقع مىشود جايز نيست .\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\n\r\nرهن\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nرهن\r\n\r\nس 1\r\n- چند نفر محلّى را از زيد خريدارى كرده و هر يك مبلغى از سهم خود را به زيد داده و محل خريدارى شده را شرعا مقبوض و سپس به عنوان وثيقه بقيه بدهى نزد او رهن مىگذارند و اين عبارت ذيل ورقه نوشته شده است كه : رهن نامبرده مقبوض شرعى است و فك نشود مگر به تأديه كل دين و با اجازه مرتهن مورد رهن در يد خود راهنين است و با تعلّل در پرداخت كلّ دين طبق مقرّرات ( مقرّرات قانونى ثبت ) طرفين عمل نمايند بعلاوه مديونين عهده دار پرداخت خسارت دير كرد قانونى از روز انقضاء مدّت تا روز وصول خواهند بود . توضيحا معلوم شده كه قانون ثبت - هنوز اسلامى نشده - آن است كه مرتهن مىتواند در صورت تعلّل راهن ، مورد رهن را كلّا به نام خود در آورد و سند صادر كند . اكنون بيان فرمائيد .\r\n1 - آيا خسارت دير كرد كه در حقيقت نام دوّم ربا است بايد به مرتهن پرداخت گردد يا نه ؟\r\n2 - آيا مرتهن كه همان فروشنده است مىتواند به استناد كلمهء « طبق مقرّرات ثبت » ملك مورد رهن را كلّا به نام خود در آورد و شرعا مالك تمام محل مورد معامله مىشود و خريداران هيچ حقّى ندارند يا به فرض استنكاف خريداران از پرداخت مال الرّهانه ( يعنى اقساط معامله ) او مىتواند مورد معامله\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nرا بفروشد و تنها طلب خود را بردارد و بقيّه از خود راهنين است ؟\r\n\r\nج\r\n- خسارت دير كرد ربا و حرام است و تنها وجود عبارت چاپى در سند ثبتى كافى براى الزام طرف به مفاد آن نيست ولى اگر در ضمن عقد رهن شرط شده كه در صورت عدم تأديه ، تمام عين مرهونه به ملك مرتهن درآيد ، و طرفين با التفات به شرط ، آن را قبول كرده‌اند ، شرط نافذ و لازم العمل است .\r\n\r\nس 2\r\n- خانه‌اى كه در گرو شخص يا بانك مىباشد ، به علّت عدم پرداخت بهره و نزول ، مىتوانند به مالكيّت شخص يا بانك در آورند ؟\r\n\r\nج\r\n- بهره را حق ندارند ، و نمىتوانند در مقابل آن ، خانه را تملّك نمايند .\r\n\r\nس 3\r\n- شخصى توسط بانك از خارج كشور كالايى خريدارى نموده و مقدارى از پول كالا را نقدا داده و مقدارى از آن را به بانك مقروض است و در نتيجه اسناد كالاى مذكور در گروى بانك و در گمرك در محافظت دولت مىباشد ، همچنين مقدارى حق العمل جهت انجام كار ، بانك از شخص دريافت مىكند كه مقبول طرفين مىباشد ، شخص مزبور جهت فكّ اسناد براى ترخيص كالاى خويش به بانك اعلام مىنمايد كه آماده جهت اداى قرض خود مىباشد به شرط آن كه بانك از او ربا نگيرد ، ولى در اثر نپذيرفتن بانك و اصرار بر اخذ ربا ، شخص مذكور قادر به فكّ گرو خويش نمىشود لذا بانك باعث ترخيص كالاى او و در نتيجه بردن كالا توسط دولت مىشود ، اكنون آيا بر بانك واجب است كه مقدار پول دريافتى از شخص را مسترد و خسارت\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nناشى از آن را به شخص مزبور بپردازد يا واجب نيست ؟\r\n\r\nج\r\n- اگر بدهكار اصل بدهى را تا موعد مقرّر نپرداخته طلبكار حق دارد با مراعات موازين شرعيه ، رهينه را بفروشد و مقدار اصل قرض را بردارد و بقيّه را به صاحبش ردّ كند .\r\n\r\nس 4\r\n- اگر كسى در مقابل بدهى بدهكارى ملك خود را وثيقه بگذارد ، پس از مدتى مديون و دائن با هم تصفيه حساب كلى نموده و مبلغ بدهى مديون مشخص شده و دائن و مديون با هم توافق نمايند كه مبلغ معينه به وسيله مديون اصلى پرداخت گردد و نيز دائن در محضر حاكم شرع با تنظيم قراردادى تعهد نمايد از مراجعه به متعهد و استفاده از وثيقه خوددارى نمايد آيا پس از تنظيم اين قرارداد ، دائن مىتواند براى وصول بقيه طلب مديون اصلى به متعهّد اولى مراجعه نموده و يا از وثيقه‌اى كه حق استفاده از آن را از خود ساقط نموده است استفاده نمايد ؟\r\n\r\nج\r\n- در فرض مسأله كه دائن از رهن صرفنظر نموده نمىتواند از وثيقه استفاده نمايد .\r\n\r\nس 5\r\n- معامله رهنى انجام گرفته و در ضمن عقد شرط شده كه رهن فك نشود مگر به تأديه دين و با تعلل مديون در پرداخت كل دين طبق مقررات قانون ثبت طرفين عمل نمايند . با توجه به اينكه قانون ثبت اين است كه تمام عين مرهونه در مقابل اصل بدهى به دائن پرداخت گردد ، نه اينكه معادل دين از عين كسر شود و بقيه به راهن برگردد آيا اين شرط صحيح است\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nيا فاسد و بر فرض فساد مفسد رهن است يا نه ؟\r\n\r\nج\r\n- شرط مذكور صحيح و لازم العمل است ولى لازم است در حين شرط خصوصيات بر طرفين معلوم باشد و در صورت جهل احتياط مراعات شود و در هر صورت شرط فاسد مفسد عقد نيست .\r\n\r\nس 6\r\n- آيا در اخذ عين مرهونه همين مقدار كه در اين زمان معمول است كه سند را از طريق ادارهء ثبت اسناد توقيف مىكنند كافى است يا خير ؟\r\n\r\nج\r\n- در قبض عين مرهونه بايد « عين » تحت استيلاء مرتهن واقع شود و مجرّد توقيف سند ، قبض نيست .\r\n\r\n","description":"","footnote":"","page_name":" 305 ","page_number":305},
  {"content":"\r\n . \r\n","description":"","footnote":"","page_name":" 306 ","page_number":306},
  {"content":"\r\n\r\nحجر\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nحجر « ممنوعيّت از تصرف در اموال خود »\r\n\r\nالف : ورشكسته\r\n\r\nس 1\r\n- اگر « عين » مال فروشنده‌اى در اموال شخص مفلس ( ورشكسته ) موجود است كه حق دارد عين مال خود را بردارد و ببرد اما اگر غرما ( طلبكاران ) از مال خودشان يا از مال مفلس حاضرند طلب او را بدهند آيا در اين صورت فروشنده باز حق فسخ دارد يا نه ؟\r\n\r\nج\r\n- خيار دارد و نمىتوانند او را الزام كنند .\r\n\r\nس 2\r\n- در صورت فوق اگر خود ورشكسته مال جديدى پيدا كرده و مىخواهد طلب فروشنده را بدهد آيا بازهم فروشنده حق بردن عين مال خود را دارد يا نه ؟\r\n\r\nج\r\n- حكم مسأله قبل را دارد .\r\n\r\nس 3\r\n- اگر تاجر ورشكسته قبل از صدور حكم افلاس دكانى را اجاره كرده و مال الاجاره را نپرداخته آيا صاحب دكان حق فسخ دارد يا نه ؟\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nج\r\n- محل اشكال است و احوط تخلّص به صلح است .\r\n\r\nس 4\r\n- اگر غرما ، دربارهء ورشكسته ارفاق كردند و مال او را تقسيم نكردند و اجازه دادند كه تجارت كند ولى تاجر دوباره ورشكسته شد آيا طلبكاران اخير در اموال سابق با غرماى سابق سهيم مىشوند يا نه ؟\r\n\r\nج\r\n- همه غرما سابق و لا حق در مال موجود حق دارند .\r\n\r\nس 5\r\n- اگر شخص مفلس و ورشكسته‌اى هم به بانك بدهكار باشد و هم به ديگر افراد و مالى هم داشته باشد آيا بايد بين همهء غرما به نسبت تقسيم شود يا بانك‌ها مقدمند ، و آيا بانكها حق دارند بستانكارى خود را تمام و كمال حتى با فرع و بهره بگيرند و ساير طلبكاران را محروم سازند يا خير ؟\r\n\r\nج\r\n- همهء غرما در يك مرتبه هستند مگر عين مال يكى از آنها موجود باشد و همچنين در مال مرهون كه نزد يكى از طلبكارها باشد مرتهن احق از ديگران است در استيفاء حقش از آن .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\nب : سفيه\r\n\r\nس 6\r\n- كسى به اندازه‌اى كر و لال است كه اگر با صداى بلند خوانده شود نمىشنود با اين حال نفع و نقصان مال و منال خود را هم نمىداند ، مالهاى قيمتى را مجانا به مردم مىدهد و گاهى به قيمت كم هم مىفروشد آيا كردار چنين شخصى چه صورت دارد و ولى او چه كسى مىباشد تا از تصرفات سفيهانه‌اش جلوگيرى نمايد ؟ لازم به تذكر است كه در فرض وفاتش وارث او پسر عمويش مىباشد آيا پسر عمويش مىتواند او را از كردار احمقانه‌اش جلوگيرى نمايد ؟ و اگر همان شخص اموالش را به كسى هبه نمايد هبه‌اش چه صورت دارد ؟\r\n\r\nج\r\n- اگر سفاهت او پيش از بلوغ پيدا شده و ادامه دارد در تصرفات معاملى ممنوع است و ولايت بر او با پدر و جدّ پدرى و وصى آن دو است و اگر هيچ كدام نباشند با حاكم شرع است . ولى اگر سفاهت بعد از بلوغ عارض شده ولايت بر او با حاكم شرع است و تا حاكم او را از تصرّفات منع نكند تصرفات معاملى او نافذ است .\r\n\r\nج : مريض در مرض موت\r\n\r\nس 7\r\n- شخص موصى در مرض موتش مالى را وقف حضرت ابا عبد اللّه الحسين ( عليه السلام ) نموده است ؛ آيا اين وقف در مرض موت ، بدون رضايت وارث صحيح است يا نه ؟\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\nج\r\n- اگر وقف و تحويل جهت وقف در زمان حيات شخص انجام گرفته صحيح است و رضايت وارث شرط نيست .\r\n\r\nس 8\r\n- شخصى در مرض موت خود مايملكش را به برادرش هبه نمود آيا اين هبه با توجه به اينكه او دخترى هم دارد صحيح است ؟\r\n\r\nج\r\n- اگر به قبض موهوب له داده باشد صحيح است .\r\n\r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n\r\n\r\nضمانت\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nضمانت\r\n\r\nس 1\r\n- اگر ضامن در ضمن ضمانت شرط كند كه ذمّه مضمون عنه هم مشغول باشد و يا مضمون عنه هم مسئوليت پرداخت داشته باشد آيا صحيح است ؟\r\n\r\nج\r\n- شرط مزبور صحيح نيست ولى اگر ضامن با اذن مضمون عنه ضمانت كرده بعد از اداء مىتواند به او رجوع كند .\r\n\r\nس 2\r\n- اگر ضامن شرط كند كه من ضامن مىشوم بدين گونه كه اگر مضمون عنه نپرداخت من بپردازم حال يا به طور واجب مشروط يا معلق اين گونه ضمانت صحيح است يا نه ؟\r\n\r\nج\r\n- صحيح نيست .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\n\r\nحواله\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nحواله\r\n\r\nس 1\r\n- در حواله قيد مىكند كه اگر محال عليه نداد محيل بدهد آيا صحيح است ؟\r\n\r\nج\r\n- اين شرط نافذ است .\r\n\r\nس 2\r\n- اگر دين وعده‌دار را حواله كرد و طرف بدون ذكر اجل حواله را قبول كرد آيا دين مؤجل حال مىشود يا نه ؟\r\n\r\nج\r\n- ذمهء محال عليه به قبول حواله مشغول به دين مىشود و بايد فورا ادا كند مگر اينكه شرط تأجيل نموده باشد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nوكالت\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nوكالت\r\n\r\nس 1\r\n- شخصى در قريه‌اى زمينى داشته كه به كسى وكالت داده آن را به مبلغ معينى بفروشد او هم زمين مذكور را به چهارده نفر متقاضى فروخته ، خريداران تقريبا نصف پول زمين را پرداخته‌اند و نصف بقيّه را مدرك قانونى ( چك و سفته ) داده‌اند و فعلا بقيه پول زمين را نمىپردازند و مىگويند زمين گران است در صورتى كه بعضى از خريداران در زمين خانهء مسكونى ساخته‌اند ، صاحب زمين هم به نماينده فروش فشار مىآورد كه بقيّه پول زمين را بايد بپردازى لازم به يادآورى است كه طبق وكالت‌نامه ، صاحب زمين وكالت تام الاختيار به نمايندهء فروش داده امّا بعد از فروش ، همسر صاحب زمين مىگويد طبق سند 180 متر اين زمين مال من است ضمنا در موقع فروش بعضى از اهالى نسبت به گرانى اين زمين معترض بودند و مىگفتند اين زمين در ده گران است لطفا با توجه به مطالب مذكور به سؤالات ذيل پاسخ فرماييد :\r\n1 - آيا نماينده فروش مسئول وصول و پرداخت پول به صاحب زمين مىباشد ؟\r\n2 - آيا نمايندهء فروش مىتواند اقدام قانونى براى خريداران بنمايد ؟\r\n3 - آيا اعتراض خريداران وارد است و بايد بقيهء پول را نپردازند ؟\r\n4 - آيا صاحب زمين مىتواند براى نمايندهء فروش كه وكالت تام داشته اقدام كند ؟\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nج\r\n- 1 - اگر به مقتضاى وكالت خود عمل كرده ضامن نيست . 2 - اگر از طرف مالك وكيل باشد مانع ندارد . 3 - اگر زمين را در وقت فروش به قيمت عادلهء روز خريده‌اند حق فسخ و اعتراض ندارند . 4 - در صورتى كه وكيل خلاف مقتضاى وكالت نكرده باشد حق ندارد .\r\n\r\nس 2\r\n- در صورتى كه ضمن عقد ازدواج يا عقد لازم ديگر زوج زوجه خود را وكيل در طلاق كند اين وكالت قابل عزل مىباشد يا خير ؟\r\n\r\nج\r\n- اگر به نحو شرط نتيجه « 1 » شرط شده كه زن وكيل باشد اين وكالت قابل عزل نيست .\r\n\r\nس 3\r\n- اگر فتوا اين باشد كه شرط در ضمن عقد الزام‌آور است آيا شرط در ضمن عقد جايز نيز الزام‌آور است ؛ مثلا در ضمن عقد وكالت عدم عزل وكيل يا لزوم عقد را شرط كنند چه صورت دارد ؟\r\n\r\n\r\n","description":"","footnote":"\r\n( 1 ) يعنى زن در حين اجراء صيغه عقد بگويد : من خودم را به شرط اين كه وكيل بلا عزل در طلاق باشم به زوجيت تو در مىآورم و مرد هم قبول كند چنين شرطى لازم است و اگر مرد قبول كرد وكالت زوجه در طلاق قابل فسخ نيست .\r\n","page_name":" 319 ","page_number":319},
  {"content":"\r\n\r\n\r\nج\r\n- شرط در ضمن عقد جايز مادام كه عقد فسخ نشده لازم العمل است ولى شرط عدم عزل وكيل يا لزوم عقد وكالت در ضمن آن نافذ نيست .\r\n\r\nس 4\r\n- شغل بنگاه اتومبيل كه عده‌اى به آن اشتغال دارند پولى كه از شغل مزبور به دست مىآيد آيا حلال است يا حرام ؟ و آيا مادر شيرده يا زن باردار مىتواند از آن پول استفاده كند يا نه ؟\r\n\r\nج\r\n- با رعايت ضوابط شرعى حق الزحمه يا سود معامله حلال و استفاده از آن جايز است .\r\n\r\nس 5\r\n- شخصى يخچالى را در مغازه‌اى امانت گذاشته و صاحب مغازه آن را براى فروش بيرون گذاشته بعد از مدتى به او مراجعه شده كه مىگويد مقدارى از اثاث آن را برده‌اند آيا صاحب مغازه ضامن هست يا خير ؟\r\n\r\nج\r\n- اگر در حفظ آن كوتاهى نكرده ضامن نيست .\r\n\r\nس 6\r\n- شخصى است كه به طور معمول از شخص ديگر فرشهايى را به عنوان امانت مىگرفته و براى او مىفروخته و اين عمل به مدت پنج سال ادامه داشته ، البته فرشها در صورت عدم فروش به صاحبش برمىگشته در سفر آخر كه از اصفهان به منظور فروختن فرش به تهران مىرفته از آنجا كه فرشها به علت گرانى به فروش نرفته ناچار از تهران عازم اصفهان شده تا اين كه فرشها را به صاحبش برگرداند به طور معمول هنگامى كه بليط گرفته و\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمىخواسته سوار ماشين شود فرشهاى خود را به شاگرد ماشين تحويل داده و به او سفارش حفاظت آنها را كرده است هنگامى كه ماشين به اصفهان مىرسد شاگرد ماشين انكار كرده كه اصلا چنين فرشى در ماشين نبوده با توجه به اينكه شاگرد و راننده و صاحب ماشين پس از صحبتها حاضر شدند كه نفرى پنج هزار تومان بدهند و بابت اين پول به صاحب فرش چك داده‌اند آيا اين شخص امانت فروش با توجه به اينكه كمال جديّت در حفاظت فرشها را داشته نسبت به فرشها براى صاحبش ضامن است يا نه ؟\r\n\r\nج\r\n- اگر از طرف مالك مجاز در نقل فرش بوده و در حفظ آن كوتاهى نكرده ضامن نيست .\r\n\r\nس 7\r\n- شخصى ملكى را وكالتا خريدارى نموده و به همين جهت بدهى داشته كه قرار بوده به تدريج با اقساط بدهى ملك را بپردازد حال آيا موكل در قيد حيات وكيل مىتواند اين معامله را به هم بزند يعنى وكالت خود را فسخ نمايد و پولى كه قبلا پرداخت نموده دريافت نمايد يا خير ؟\r\n\r\nج\r\n- اگر وكيل معامله مورد وكالت را انجام داده موكل بدون داشتن يكى از خيارات حق ندارد معامله را فسخ كند .\r\n\r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nاقرار\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاقرار\r\n\r\nس 1\r\n- شخصى در حال حيات خود ، در كمال صحت و سلامت با دستخط و امضاى مسلّم خودش اقرار و اعتراف كرده است كه سرقفلى مغازه‌اى كه در آن مشغول كار است متعلّق به يكى از فرزندان خود مىباشد آيا اين اقرار و اعتراف شرعا نافذ و معتبر است يا خير و آيا ساير ورّاث با وجود اقرار و اعتراف صريح مزبور مىتوانند نسبت به مقرّ به ادعاى حقّى بكنند يا خير ؟\r\n\r\nج\r\n- مجرد دستخط كافى نيست مگر اينكه موجب اطمينان شود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nهبه\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n\r\nهبه « بخشش »\r\n\r\n[ مسائلى در هبه 
  ]\r\n\r\nس 1\r\n- اگر كسى چيزى را به شخصى هبه داده ولى هنوز به او تحويل نداده است و موهوب له از اقرباى واهب هم نيست ، واهب هم در مقابل هبه چيزى از موهوب له نگرفته است آيا فسخ اين هبه و ندادن موهوب به موهوب له درست است ؟\r\n\r\nج\r\n- اگر مال موهوب را هنوز به موهوب له تسليم نكرده هبه تمام نشده و مىتواند منصرف شود .\r\n\r\nس 2\r\n- كسى در محضر چهار نفر از مؤمنين اموالش را به سه قسمت ميان خود و پسرش و نوه‌اش تقسيم نمود و يك سوم را براى خودش نگهداشت و دو سوم ديگر را به عنوان هبه به پسر و نوه‌اش واگذار نمود و هبه‌نامه به وسيله شخص ديگرى نوشته شد و او بعد از چند سال از دنيا رفت و در پى او نوه‌اش هم در گذشت و دو برادر و يك خواهر مادى نابالغ به جاى گذاشت ولى هنگام مطالبه سهم نوه به وسيلهء ولى وارثين صغيرش ، نويسندهء هبه‌نامه آمد و براى پسر اظهار داشت كه هبهء پدرت براى نوه‌اش واقعى نبود ، بلكه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nيك نوع حيله و بهانه بود و اين مطلب را قبلا پدرت به من گوشزد نموده بود و از اظهار اين مطلب هم مرا منع كرده بود آيا چنين ادعائى از نويسندهء هبه‌نامه مسموع است يا خير ؟\r\n\r\nج\r\n- هبه واقع شده محكوم به صحت است مگر مدّعى فساد به طريق شرعى دعواى خود را ثابت كند .\r\n\r\nس 3\r\n- آيا هدايايى كه بستگان شوهر به عنوان كرايه زبان « 1 » به زن مىدهند هبه معوّضه مىباشد يا خير ؟\r\n\r\nج\r\n- هبهء غير معوّضه است .\r\n\r\nس 4\r\n- كسى كه فرزند بزرگ خانوادهء خود هست بعد از بلوغ شرعى از پول زحمت كشيدهء خود زمينى را براى خود خريده است ؛ بعد از خريد ، پدرش از او تقاضا نموده كه برادر كوچك خود را هم به طور رايگان در اين زمين شركت بده پسر هم به عنوان اينكه دل پدر به دست آيد و ناراحت نشود قول داده است كه به گفتهء پدر خود عمل نمايد اما صرف قولى بيشتر نبوده در واقع قصد شركت او را نداشته و زمين نيز در اختيار و تصرّف خود خريدار باقى مانده و تقسيم و تحويل بين آنها به عمل نيامده است بعد از فوت پدر برادران ديگر خواهان تقسيم حق خود شده آيا اين برادران حقى دارند يا خير ؟\r\n\r\nج\r\n- اگر فقط قول داده و بخشش و تحويل حاصل نشده برادران حق مطالبه ندارند .\r\n\r\n\r\n","description":"","footnote":"\r\n( 1 ) مثلا در هنگام عقد ، زن اجازه نمىدهد و به قول معروف « بله » نمىگويد تا اينكه مبلغى را خانواده داماد به او انعام دهند و در مواردى از اين قبيل .\r\n","page_name":" 327 ","page_number":327},
  {"content":"\r\n\r\n\r\nس 5\r\n- زنى كه شوهرش فوت شده و ورثهء او عبارت از دو فرزند صغير و پدر و مادرش مىباشند و هدايايى است كه از طرف بستگان زوجه در موقع ازدواج برده شده آيا اين هدايا به زوجه تعلق دارد يا خير ؟\r\n\r\nج\r\n- هدايايى كه به حساب زوجه و براى او آورده‌اند به زوجه تعلّق دارد و جزء تركهء شوهر محسوب نمىشود .\r\n\r\nس 6\r\n- آيا كسى كه با پول ساواك دكان و كارى سر هم كرده ، اگر بخواهد از سود اين دكان در اين زمان هديه‌اى به ما بدهد مىتوان از آن استفاده نمود يا نه ؟\r\n\r\nج\r\n- اگر سرمايه‌اى كه به وسيله آن سود به دست آمده از مال حرام نباشد اشكال ندارد .\r\n\r\nس 7\r\n- آيا پول توجيبى كه پدر به فرزند مىدهد رضايت او در طرز خرج كردن فرزند نيز شرط است يا خير با توجه به اينكه طرز خرج كردن غير اسلامى نيست ؟\r\n\r\nج\r\n- اگر پول را به فرزند بخشيده باشد در خرج كردن آن در راه حلال آزاد است ولى سعى نمايد در رضايت پدر .\r\n\r\nس 8\r\n- اگر شخصى و يا عده‌اى تصميم گرفته‌اند عملى را به طور رايگان انجام بدهند مثلا نمايش و يا تئاترى در بياورند كه هم جنبه تبليغاتى به نفع انقلاب اسلامى داشته باشد و هم جنبه مادى به نفع جنگ‌زدگان ، آيا شرعا مجاز هستند از وجه حاصله از اين كار در حين اجراء ، غذاى\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمصرفى خودشان را در محل كار تهيه نمايند يا نه ؟\r\n\r\nج\r\n- اگر پول به خود آنها تمليك مىشود مىتوانند مصرف كنند و در غير اين صورت با علم به رضايت صاحبان آنها صرف در غذا مانع ندارد .\r\n\r\nهبهء كليمى\r\n\r\nس 9\r\n- يكى از افراد كليمى در درمانگاه براى نماز خانه پولى پرداخته است آيا استفاده از اين پول جايز است يا خير ؟ و در صورت جايز نبودن به خودش برگردانيم يا خير ؟\r\n\r\nج\r\n- استفاده از پول او براى آن امر اشكال ندارد .\r\n\r\nشرط در ضمن هبه\r\n\r\nس 10\r\n- شخصى ملك ساخته‌شدهء خود را فقط جهت تشكيل دبيرستان به آموزش و پرورش اهدا كرده اهداكننده فوت نموده و حدود بيست و دو سال ملك اهدا شده به صورت دبيرستان دخترانه مورد استفاده بلا عوض قرار گرفته است آيا اكنون آموزش و پرورش مىتواند دبيرستان را به مدرسهء راهنمايى تبديل نمايد در حالى كه نظر اهداكننده منحصرا تشكيل دبيرستان بوده و در حال حيات خود كرارا نظر خود را شفاها بيان داشته است ؟\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nج\r\n- اگر در وقت اهداء شرط نشده اختيار با آموزش و پرورش است و اگر شرطى كرده‌اند يا اهداء مبنى بر شرط واقع شده بايد به آن عمل شود .\r\n\r\nس 11\r\n- شخصى چيزى را به ديگرى هبهء معوّضه نمود با اين شرط كه واهب تا زنده است مىتواند از موهوب به استفاده نمايد ، يا موهوب له براى معيشت واهب مقدار معينى چيزى به او بدهد ولى موهوب له به آن شروط عمل نكرد آيا اين هبه صحيح است يا نه ؟\r\n\r\nج\r\n- هبه صحيح است و تخلف شرط موجب خيار فسخ است .\r\n\r\nهبهء به ذى رحم ( بخشش به خويشاوندان نسبى )\r\n\r\nس 12\r\n- من مقدارى زمين داشتم كه مهر من بود و به علت مهر مادرى كه داشتم آن را به يكى از فرزندانم دادم ولى در حال حاضر كه متوجه شده‌ام به ديگر فرزندم ظلم شده و از طرف ديگر آن كه مورد لطف من قرار گرفته امروز داراى دو باب خانه در حدود دو ميليون تومان و يك قطعه زمين به مبلغ ششصد هزار تومان مىباشد ولى آن ديگر فرزندم در اين شهر حتى يك متر زمين ندارد كه بتواند جاى مهرى براى نماز داشته باشد از محضر حضرت عالى استدعا دارم بفرماييد كه آيا من مىتوانم مقدارى از زمين مذكور را به ديگر فرزندم برگردانم يا نه ؟\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nج\r\n- اگر زمين را پس از بخشيدن به فرزند ، تسليم نموديد نمىتوانيد برگرديد .\r\n\r\nس 13\r\n- يك قطعه زمين را مردى به زن فرزندش هبه كرده و روى آن زمين با اجازهء عروسش به نام فرزندش خانه درست كرده و بدون صيغه خواندن و مدرك دادن تحويلش داده و گفته همين طورى اين خانه مال فرزندم باشد و اثاثيه خانه از قبيل فرش ، گاز ، آبگرمكن حمام و لوازمات ديگر را نيز تحويلش داده و گفته مال پسرم باشد اين خانه و وسائل ، مال پسر مىشود يا اينكه مال خود پدر مىشود حكم اين قضيه چگونه است ؟\r\n\r\nج\r\n- سند و مدرك ميزان نيست هر چه را كه پدر به فرزند بخشيده و تحويل او داده ملك فرزند است و دوباره پدر نمىتواند آن را پس بگيرد .\r\n\r\n","description":"","footnote":"","page_name":" 331 ","page_number":331},
  {"content":"\r\n . \r\n","description":"","footnote":"","page_name":" 332 ","page_number":332},
  {"content":"\r\n\r\n\r\nوقف\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nوقف\r\n\r\nمسجد\r\n\r\nس 1\r\n- اين جانب خادم مسجدى هستم كه مدت سى و دو سال است در اين مسجد براى رضاى خدا خدمت مىكنم و از كسى مزد و حقوق نگرفته و نمىگيرم ، در حياط اين مسجد مقدارى درخت قلمه و درخت ميوه غرس نمودم و بار آوردم آيا جايز است از ميوه و چوب آنها خانواده اين جانب استفاده كنند يا جايز نيست ؟\r\n\r\nج\r\n- اگر درختان را از مال خودتان غرس كرده‌ايد و وقف ننموده‌ايد ميوهء آن از خود شما است و مىتوانيد استفاده كنيد .\r\n\r\nس 2\r\n- اين جانب يك قواره زمينى را كه 312 متر مربع مىباشد براى مسجدى خريدارى نمودم چون مردم اين محل بودجه نداشتند نتوانستند بسازند حالا با كمك مردم مىخواهند مسجد را بسازند مىبينند كه اين زمين براى مسجد كوچك است آيا اجازه است كه اين زمين را بفروشم و در همين محل زمين بيشترى خريدارى نمائيم . البتّه در موقع خريدارى زمين ، صيغه خوانده نشده ولى با عقيده كامل خريدارى شده براى مسجد ؟\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nج\r\n- خريد زمين به قصد بناى مسجد كافى در وقف نيست اگر بعد از خريد وقف نشده و تحويل وقف نگرديده به ملك مالك باقى است و اختيار آن با مالك است .\r\n\r\nس 3\r\n- ما يك حسينيه داريم كه تقريبا خراب شده و مكانش هم جاى خوبى نيست مىشود آن را بفروشيم و كنار مسجد يك زمينى است حسينيه‌اى از نو بسازيم ؟ و اگر مىشود چون وصل مسجد است يك متر هم از حياط مسجد داخل حسينيه قرار بگيرد تا بتوانيم در عزادارى امام حسين ( عليه السّلام ) حسينيهء خوبى داشته باشيم ؟\r\n\r\nج\r\n- فروش حسينيه و همچنين جزء حسينيّه قرار دادن مسجد جايز نيست .\r\n\r\nس 4\r\n- مسجدى در شهرى ساخته شده كه بانيان آن دو برادر بوده‌اند كه يكى از آنها فوت كرده و وصيت نموده كه برادرش ساختمان مسجد را به اتمام برساند ، در ضمن ، اين دو برادر صاحب زمينهاى زيادى بوده‌اند و پس از تصويب قانون خريدوفروش زمين از طرف مجلس شوراى اسلامى مبنى بر اين كه كليهء زمينها براى پنج سال به عنوان حكم ثانوى به واسطه و نظارت كامل دولت بايد خريدوفروش شود و پس از اين كه دولت اعلام نمود كه طبق مصوّبهء مجلس ، خريدوفروش زمين ممنوع است ، بانى مسجد چند قطعه از\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nزمينهاى خودش را براى مسجد به فروش رساند ، بدون نظارت دولت و حتّى به خاطر اين كه خلاف قانون انجام داده بود ، هيچ مدركى ردّ و بدل نشد و از اين پول براى به اتمام رساندن مسجد استفاده نمودند ؛ آيا اين عمل جائز بوده است يا خير ؟ و در صورت اشكال براى مسجد چه اقدامى بايد شود ؟\r\n\r\nج\r\n- دربارهء مسجد اشكالى ايجاد نشده است .\r\n\r\nس 5\r\n- احتراما به استحضار مىرساند كه در محلّى از زير زمين تا كف به نام حسينيّه و از كف به بالا به نام مسجد از مردم پول گرفته شده و 65 درصد آن را جهاد ، جهت احداث مسجد پرداخته است ، چه حكمى دارد ؟ مسجد است يا حسينيّه ؟\r\n\r\nج\r\n- اگر از ابتدا مقدارى به حساب حسينيّه و مقدارى به عنوان مسجد ساخته شده و وقف گرديده اشكال ندارد و هر يك از حسينيّه و مسجد حكم خود را دارد .\r\n\r\nس 6\r\n- مسجدى در سال 54 توسّط شخصى بنا شده و به نام همان شخص نامگذارى شده و مردم در طول چندين سال در اين مسجد نماز خوانده‌اند و سپس توسعه داده‌اند و مقدارى زمين نيز جنب مسجد مذكور خريدارى نموده و فرش و منبر و ساير لوازم نيز خريده‌اند و خود بانى مسجد نيز هيچ‌گونه ممانعتى نكرده ، سپس مردم مستضعف مقدارى آهن نيز خريدارى كرده‌اند تا مسجد را به طور كلّى تعمير اساسى نمايند ؛ لكن بانى مسجد اكنون مخالفت نموده و مانع ساختمان و توسعهء مسجد مىباشد و حال اين كه اوّلا خود ايشان عنوان مسجد را گذاشته و ثانيا اكنون مىگويد : « حتّى اگر به مراجع تقليد هم\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمراجعه كنيد من مىگويم مسجد را وقف نكرده‌ام و سند آن نزد من است و من آن را نمىدهم ، شما اگر مىخواهيد در كنار اين مسجد ، يك مسجد براى خودتان بسازيد ! » حالا ما هم آهنى را كه تهيه كرده‌ايم براى همهء زير بنا و با نقشهء مهندسى مىباشد و ضمنا براى محلّى كه ايشان آن را مسجد تعيين كرده خرج زيادى كرده‌ايم ، اكنون نه مىتوانيم دو مسجد در كنار هم بسازيم و نه مىتوانيم تعمير اساسى مسجد را شروع و ساختمان آن را تكميل نمائيم . خواهشمند است ما را راهنمايى كامل بفرماييد !\r\n\r\nج\r\n- سند ميزان نيست ؛ اگر وقف مسجد متحقّق شده و تحويل جهت وقف گرديده ديگر واقف اختيارى در آن ندارد و توسعهء مسجد اگر ضرورت داشته باشد اشكال ندارد و واقف حق ممانعت ندارد .\r\n\r\nس 7\r\n- آيا جنگلها و مراتع كشور كه جزو انفال بوده و بهره‌بردارى از آن بايستى با نظر ولىّ امر و توسط دولت صورت پذيرد ، مىشود توسط اشخاص وقف گردد ؟ و اگر چنين موردى پيش آيد ادارهء آن با توجّه به كسب علوم و تخصّص‌هاى مربوطه با نظر ادارات اوقاف خواهد بود يا واحدهاى تابعه سازمان جنگلها و مراتع كشور ؟\r\n\r\nج\r\n- وقف جنگلها و مراتع عمومى صحيح نيست .\r\n\r\nس 8\r\n- در بين رقبات موقوفات گاهى اراضى شن و ماسه با خاك رس پيدا مىشود كه تا كنون عوايد آنها در جهت اجراى نيّات واقف به مصرف مىرسيده ، اخيرا برخى از دواير دولتى مدّعى هستند كه اين نوع اراضى ، معادن\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nو جزو انفال است ، آيا اين نحوه از معادن شرعا انفال محسوب مىشوند يا موقوفه هستند ؟\r\n\r\nج\r\n- اينها انفال نيستند و موقوفه هستند .\r\n\r\nس 9\r\n- در روستايى كه اهالى آن روستا ، محل سكونت خود را رها كرده‌اند و نزديك همان محل در زمين موات خانه ساخته‌اند ، من در يك قطعه از همان زمين موات با كمك اهالى مسجدى بنا كردم بطورى كه قسمتى از ديوار مسجد آماده است و ضررى هم ندارد ، عدّه‌اى ديگر از همان محلّ روى مقاصد و يا غرض شخصى از به پايان رساندن مسجد جلوگيرى مىكنند . آيا از نظر شرع مقدس اسلام مىتوانند جلوگيرى نمايند يا خير ؟\r\n\r\nج\r\n- اگر زمين موات بوده و متعلق حق كسى نبوده ، با تحجير و آماده شدن براى مسجد ، ديگران حق مزاحمت ندارند ، لكن چنانچه دولت اسلامى در اين باره مقرّراتى دارد بايد مراعات شود .\r\n\r\nس 10\r\n- در وقف و حبس فضوليّت جريان دارد يا خير ؟\r\n\r\nج\r\n- در وقف و حبس جارى نيست .\r\n\r\nس 11\r\n- اين جانب كشاورزى هستم كه تنها دارايى و ما يملك خود را كه عبارت از يك « طاق » از شانزده طاق مزرعه‌اى بوده ، بر اثر ناراحتى و گرفتارى و كسالت اقدام به وقف كردن آن نمودم و در وقفنامه قيد گرديد كه صيغهء وقف جارى شده ولى اين كه به تصرّف وقف داده شده يا نه ، قيد نشده است ، الحال به علّت اين كه داراى عيال و اولاد بوده و عمل انجام شده باعث محروميّت\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nآنان شده ، از عمل خود پشيمان هستم و مىخواهم اجازه فرمايند با توجه به اين كه مورد وقف به تصرّف وقف داده نشده ، آيا عمل انجام شده صحيح نبوده و مىتوان از آن عدول نمود يا خير ؟\r\n\r\nج\r\n- مجرّد صيغهء وقف بدون تحويل آن كافى نيست و در خصوصيّات مورد سؤال به مسئولين ذى ربط مراجعه شود .\r\n\r\nس 12\r\n- زمينى در بيش از بيست سال قبل براى مسجد داده شده و با پول مردم مسجد ساخته شده . آيا صاحب قبلى زمين يا وارث آن مىتواند بگويد من راضى نيستم كسى در اين مسجد نماز بخواند يا خير ؟\r\n\r\nج\r\n- بعد از ساختن مسجد و تحويل به نمازگزاران نمىتواند رجوع كند ، و رضايت او معتبر نيست .\r\n\r\nس 13\r\n- مقدارى از بيابان براى مسجد تعيين مىشود و به عنوان مسجد در آن نماز اقامه مىشود ، سپس از آنجا مىروند ؛ براى كسانى كه موضوع را مىدانند اگر به آنجا گذرشان بيفتد حكم مسجد دارد ؟\r\n\r\nج\r\n- به مجرّد تعيين مقدارى از بيابان براى مسجد و نماز در آن حكم مسجد پيدا نمىكند .\r\n\r\nس 14\r\n- اين جانب 3 دانگ و 3 ربع دانگ مشاع از شش دانگ باقيمانده كاروانسراى مورد مالكيت خود را كه السّاعه هم متصرف و محل ارتزاق روزمره\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاين جانب و عائله‌ام مىباشد ، طبق وقفنامه جهت مسجد يا حمام و يا ساير امور عام المنفعه وقف مؤبّد كردم و مقرّر شد كه حاكم شرع دادگاه با مشورت و صلاحديد امام جمعه به نحو احسن از آن استفاده نمايد و قيد شد كه خودم مادام الحيات حق نظارت داشته باشم ، صيغه جارى شد ولى مورد وقف تحويل حاكم شرع و امام جمعه داده نشد و چون به موضوع و آينده وقف بر اثر بيسوادى و كهولت سن مطّلع و واقف نبودم ناآگاهانه وقفنامه را انگشت و مهر زده ، با گذشت اندك زمان از عمل خود نادم و پشيمان شدم بدين سبب اعلام ندامت و ابطال وقفنامه را از مراجع مذكور خواسته‌ام ، ولى توجّهى نفرموده‌اند .\r\nالبته مورد وقف را هم كما كان تحويل نداده و در تصرفم مىباشد و امور زندگيم از همين محل تأمين مىشود و راضى به تحويل وقف نيستم تمنّا دارم نظر و فتواى حضرت امام را در ذيل اين ورقه مرقوم فرمائيد .\r\n\r\nج\r\n- تنها خواندن صيغه وقف و ثبت در دفتر كافى براى تماميّت وقف نيست . و تا عين موقوفه تسليم جهت وقف نشده ، واقف مىتواند برگردد .\r\n\r\nس 15\r\n- در زمان طاغوت محلّى به عنوان دبستان تهيه مىشود كه پول آن را افراد زيادى داده‌اند ، ولى سند آن به اسم سه نفر ثبت است . در حال حاضر با اين محل چه كنيم و آن را به چه ارگانى واگذار نماييم ؟\r\n\r\nج\r\n- اگر دبستان است بايد دبستان باقى بماند و لو به واگذارى آن به فرهنگ .\r\n\r\nس 16\r\n- شخصى كه در سنوات گذشته همواره كارهاى دائمى وى نوازندگى و سلمانى و دوره‌گردى بوده است ، در سال 1350 در پيشگاه\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخداى بزرگ توبه نموده است و در آن ايّامى كه اشتغال به كسبهاى فوق داشته پولهايى را كه در مسير آن كسبها از مردم اخذ نموده از همان پولها پس از توبه زمينى را خريدارى كرده و با كمك مردم محل حسينيه‌اى ساخته است و خمس پولها را نيز پرداخته و از مراجع رسيد دريافت نموده است آيا اكنون برگزارى مجالس عزادارى در اين حسينيه و اقامهء نماز جايز است يا خير ؟\r\n\r\nج\r\n- اگر علم به وجود مال حرام در پولى كه براى خريد و تأسيس حسينيّه داده است نباشد يا مورد از موارد حلال شدن مال مخلوط به حرام به دادن خمس باشد « 1 » عزادارى و اقامهء نماز در آن مانع ندارد .\r\n\r\nس 17\r\n- شخصى در گرگان مقدار پانصد و پنجاه متر زمين كه در آن چندين اطاق مخروبه قديمى بوده به عنوان حسينيه به هيئت متوسلين به حضرت ابا عبد اللّه الحسين ( عليه السّلام ) واگذار نموده و قبض و اقباض هم محقق شده است متعاقب آن اعضاى هيئت تابلو و پرچمى با عنوان حسينيه بر سر آن نصب نموده و شخص واگذاركننده هم حضور داشته است و اين هيئت براى انجام مراسم عزادارى در آن زمين و مرمت آن مخارجى در حدود چهل هزار تومان متحمل شده است و نيز چندين هفته هم در آن محل مراسم عزادارى حضرت خامس آل عبا اقامه شده است و چون واگذاركننده شخصا\r\n\r\n\r\n","description":"","footnote":"\r\n( 1 ) - يعنى از مواردى باشد كه انسان يقين به وجود حرام در بين اموال حلال خود دارد ولى نه مقدار مال حرام را مىداند و نه صاحب يا صاحبان آن را تفصيلا يا اجمالا مىشناسد .\r\n","page_name":" 341 ","page_number":341},
  {"content":"\r\n\r\nنمىتوانسته در مجالس شركت كند شخصى به نمايندگى از طرف ايشان در اولين مراسم شب جمعه شركت داشته و همهء اين گفته‌ها با اطلاع نماينده محترم حضرت عالى و امام جمعه محترم گرگان انجام گرديده است با توجه به اينكه طبق فتواى حضرت عالى معاطات در وقف بر مصالح عامه كفايت مىكند مضافا به اينكه لفظا هم واگذارى را ادا كرده آيا اين شخص مىتواند منصرف شده و برگردد يا خير ؟\r\n\r\nج\r\n- با فرض اينكه مالك زمين آن را به عنوان حسينيه تحويل داده و متولى شرعى يا مردم قبض نموده و در جهت وقف هم مورد استفاده قرار گرفته مالك نمىتواند منصرف شود و حسينيه را به ملك خود برگرداند .\r\n\r\nثبوت وقفيّت\r\n\r\nس 18\r\n- اگر اصل وقف مشخّص نباشد براى مسجد مثلا ، آيا حكم مسجد دارد يا نه ؟ و اگر اصل وقف معلوم باشد ولى مورد تصرّف و مصرف آن مشخّص نباشد ، چه بايد كرد ؟\r\n\r\nج\r\n- تا عنوان مسجديّت در وقف محرز نشود حكم مسجد مرتّب نمىشود و در صورت معلوم نبودن مصرف ، صورى دارد كه در تحرير مذكور است . « 1 »\r\n\r\n\r\n","description":"","footnote":"\r\n( 1 ) تحرير الوسيله ، ج 3 ، ص 109 ، مسأله 2 .\r\n","page_name":" 342 ","page_number":342},
  {"content":"\r\n\r\n\r\nس 19\r\n- آيا اطاق‌هائى كه در گروهان‌ها و پاسگاه‌ها و بعضى از ادارات به نام نمازخانه از آن نام برده مىشود حكم مسجد را دارند ؟ مثلا موقع جنابت نمىشود داخل آن شد ؟ يا اينكه احترام دارد ولى حكم مسجد را ندارد ؟\r\n\r\nج\r\n- اگر مسجد بودن محل ثابت نيست احكام مسجد مترتب نمىشود .\r\n\r\nس 20\r\n- زمينى است كه در بين مردم مشهور به موقوفه است ، اما سند وقفيّت آن موجود نمىباشد . آيا اين زمين موقوفه است يا خير ؟\r\n\r\nج\r\n- اگر شياع در ميان مردم در حد مفيد اطمينان باشد حكم به وقفيّت مىشود .\r\n\r\nس 21\r\n- كسى زمينى را چند سالى در ملكيّت خود داشته ، سپس معلوم مىشود كه مالك زمين نبوده و آن را غصب كرده است ، اگر بعضى از مردم بگويند كه اين زمين موقوفه است آيا به حرف مردم مىتوان استناد كرد و آن زمين را موقوفه دانست . و اگر موقوفه نيست چه حكمى دارد ؟\r\n\r\nج\r\n- اگر يقين به وقفيّت حاصل نشود و به وجه شرعى هم به اثبات نرسد حكم به وقفيت نمىشود ، و در صورتى كه زمين سابقهء آثار مالكيت غير داشته باشد در فرض مرقوم حكم مجهول المالك بر آن مترتب است .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n\r\nس 22\r\n- اگر ملكى در تصرّف و دست شخصى باشد و بعدا چند نفر - يا يك نفر - مدّعى شوند كه آن ملك وقف است و نوشته‌هايى هم داشته باشند كه در آن نوشته ، مرقوم شده فلان ملك - مثلا - وقف است ، با ارائهء اين گونه نوشته‌ها و ادّعاها ، وقف بودن ثابت مىشود يا خير ؟\r\n\r\nج\r\n- با ادّعا و نوشته وقف ثابت نمىشود مگر موجب اطمينان باشد .\r\n\r\nس 23\r\n- مزرعه موقوفه‌اى است كه طبق وقف نامه‌هاى مربوطه ، حدود آن مشخّص است . و تقريبا دو سوم آن تحت كشت و بقيه‌اش زمين موات است كه كشاورزان مزرعه جهت دامدارى و تعليف گوسفند از آن استفاده ميكرده و اجاره‌اش را به موقوفه [ مى 
  ] پرداخته‌اند ، آيا اراضى موات مذكور از نظر شرعى حريم مزرعهء موقوفه است و بايد عمل به وقف شود يا خير ؟\r\n\r\nج\r\n- بايد به همان نحو كه عمل مىشده ، عمل شود .\r\n\r\nوقف عام و خاص\r\n\r\nس 24\r\n- آيا وقف بر فقراء و مساجد و روضه‌خوانى ، وقف عام است يا خاص ؟\r\n\r\nج\r\n- اگر وقف بر مطلق فقراء يا مساجد يا روضه‌خوانى باشد ، وقف عام است .\r\n\r\nمصرف وقف\r\n\r\nس 25\r\n- آيا جايز است لوازم مسجد از قبيل كولر ، بلندگو و فرش جهت\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nاستفاده شخصى فاتحه و عروسى و يا استفادهء پيشنماز مسجد از مسجد خارج شود ؟\r\n\r\nج\r\n- تابع كيفيت وقف است اگر براى استفاده در مسجد وقف شده بيرون بردن از مسجد جايز نيست .\r\n\r\nس 26\r\n- آيا مهر مسجد را به مسجد ديگر مىتوان برد يا نه ؟ مثلا اگر كسى مهر مسجد را ببرد و مدتى با آن نماز بخواند چه در منزل و چه در مسجد ديگر آيا نماز او چه صورت دارد ؟\r\n\r\nج\r\n- جايز نيست و بايد به جاى اول برگرداند مگر آنكه يقين كند كه مخصوص آن مسجد نيست .\r\n\r\nس 27\r\n- آيا بردن فرش مسجد قديم در مسجد جديد متّصل جايز است ؟\r\n\r\nج\r\n- اگر جزء مسجد قديم محسوبست ، جايز است .\r\n\r\nس 28\r\n- عدّه‌اى از افراد خيّر پولى براى خريدن اجناسى كه مورد احتياج مسجد است ، مىدهند و اين اجناس به نام مسجد خريدارى مىشود ، آيا مىتوان از آنها در خارج از مسجد براى كارهاى خير استفاده نمود ؟\r\n\r\nج\r\n- اگر براى خصوص مسجد مزبور داده‌اند بايد در خصوص آن مسجد از آن استفاده شود .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nس 29\r\n- آيا كسى كه مسجدى را بنا مىكند و همهء مخارج آن را مىدهد ، مىتواند بگويد مثلا فلان اطاق كه براى خادم مسجد ساخته‌ام راضى نيستم براى كار ديگر گذاشته شود ؟\r\n\r\nج\r\n- اگر بانى و واقف مرافق « 1 » مسجد را براى استفادهء بخصوصى تعيين كرده مخالفت آن جايز نيست ولى اگر در وقف مصرف خاصى تعيين نشده استفاده در شئون مربوط به مسجد مانع ندارد .\r\n\r\nس 30\r\n- آيا مىشود قسمتى از مسجد را كه هيچ گونه استفاده‌اى از آن نمىشود براى شوراى هميارى كه هيچ جائى براى جلسات شورا ندارند اختصاص داد يا نه ؟\r\n\r\nج\r\n- اختصاص دادن قسمتى از مسجد به امور شورا جايز نيست .\r\n\r\nس 31\r\n- اشغال كردن مسجد به اين كه مقدارى از مسجد را كتابخانه كنند يا اين كه براى غير نماز اجتماع كنند در مسجد به طورى [ كه 
  ] مزاحم مصلّين باشند ، چه صورتى دارد ؟\r\n\r\nج\r\n- كتابخانه كردن مقدارى از مسجد و مزاحمت نمازگزاران جايز نيست ولى مىتوانند تعدادى كتاب بدون مزاحمت مصلّين در مسجد قرار دهند .\r\n\r\n\r\n","description":"","footnote":"\r\n( 1 ) جاهايى كه مورد استفاده و بهره‌بردارى واقع شود .\r\n","page_name":" 346 ","page_number":346},
  {"content":"\r\n\r\n\r\nس 32\r\n- آيا مىشود از وسائل و ظروفى كه وقف حسينيهء سيد الشهداء ( ع ) است در مجالس ختم يا عروسى يا به طور كلّى كارهاى خير استفاده گردد و كرايه آن به متولّى پرداخت شود و نقص و تلف آنها را جبران كنند يا نه ؟\r\n\r\nج\r\n- موقوف است به نظر متولّى يا متصدّى شرعى و مراعات جهتى كه بايد در آن صرف شود و براى آن داده شده است ، و اگر براى خصوص استفاده در حسينيه داده شده نبايد به جاى ديگر ببرند .\r\n\r\nس 33\r\n- شخصى در يكى از دهات فوت كرده و وصيت نموده كه اثاثيّهء منزلش را در مجالس تعزيهء ابا عبد اللّه ( عليه السلام ) مورد استفاده قرار دهند اين شخص زوجهء خويش را متولّى قرار داده ، فعلا زوجهء مزبور به شهر منتقل شده ، آيا مىتواند اثاثيّهء مزبور را به يكى از تكاياى شهر بسپارد كه در اوقات عزادارى از آنها استفاده شود يا اين كه محتاج به اجازه است ؟\r\n\r\nج\r\n- مانع ندارد مگر آن كه در وصيّت تكيهء معيّنى تعيين شده باشد .\r\n\r\nس 34\r\n- شخصى مقدارى زمين خود را در مرض موت وقف حسينيّه نمود در حالى كه در آن قريه يك حسينيّه بود و بعد از مرور چند سال اقربا و اوصياى ميّت در نزديكى آن زمين موقوفه يك حسينيّه جديد بنا كرده و حاصل زمين موقوفه را در همان حسينيّه جديد مصرف مىكنند ؛ آيا اين مصرف جايز است ؟ يا\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nاين كه بايد در حسينيّه اوّل صرف شود كه مورد وصيّت بوده ؟\r\n\r\nج\r\n- چنانچه زمين وقف حسينيّهء اوّل شده ، صرف عوائد آن در غيرش جائز نيست .\r\n\r\nس 35\r\n- مزرعه‌اى است كه شش دانگ آن بر طبق چند فقره وقف‌نامه ، با مضمون واحد ، به شرح زير وقف و به تصرّف وقف داده شده :\r\nوقف مىباشد بر عامّهء مؤمنين و مؤمنات كه در قلاع اربعه ( كه اول آن قلعه زيد است و آخر آن قلعه عمرو ) سكنى دارند و سكنه اماكن حول آستانه متبرّكه امامزاده و زائرين و مجاورين آن حضرت . مقرّر آنكه مجراى آب موقوفه همه جا از صحرا بيايد تا بالاى قلعه اول و از آنجا وارد به قلعه مرقومه شود و از آنجا به قلعه دوم . . . و از آنجا به جميع خانه‌هاى حول آستانه متبرّكه و حاض آستانه جارى شود .\r\nآيا متولّى يا اداره اوقاف يا هر مقام ديگرى ، شرعا مىتوانند قبل از مشروب شدن قلاع اربعه كه موقوف عليهم اصلى است اجاره دهند ؟\r\n\r\nج\r\n- به هر نحو وقف شده به همان نحو بايد مورد استفاده واقع شود و متولّى حق ندارد آن را تغيير دهد .\r\n\r\nس 36\r\n- در صورتى كه متصدى مسجد تشخيص دهد كه پايين بردن مستراح مسجد و روى آن پاساژ يا مغازه بنا كردن [ به مصلحت است 
  ] ، ( از نظر افزوده شدن به درآمد مسجد كه نتيجه‌اش عمران مسجد است و از نظر اين\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nكه با وضع كنونى ، نم به اطراف سرايت كرده و زيانها به بار مىآورد و با پايين‌تر رفتن آن از سرايت نم و رطوبت به اطراف جلوگيرى مىشود ) آيا چنين عملى براى متصدى جايز است يا آن كه جايز نبوده و تغيير وقف شمرده مىشود ؟\r\n\r\nج\r\n- اگر وقف بودن محل محرز است ، تأسيس مغازه اشكال دارد ولى پايين بردن مستراح مسجد براى جلوگيرى از سرايت نم و رطوبت به اطراف ، مانع ندارد .\r\n\r\nس 37\r\n- آيا مىتوان درآمد و عايدات موقوفه را ذخيره نمود در حالى كه مصارف آن خيلى زياد است و فقراء و مستمندان در همان محل وجود دارند و محتاج مىباشند ؟\r\n\r\nج\r\n- متولّى شرعى بايد اقدام به مصرف مطابق جهت وقف بنمايد .\r\n\r\nس 38\r\n- شخصى رقباتى را وقف نموده و در وقف‌نامه مربوطه مصارفى را - از جمله قرآن‌خوانى و تأمين روشنائى بر سر مقبره واقف و ردّ مظالم و كمك به فقراء و غيره - تعيين كرده است و مضافا در متن وقف‌نامه قيد كرده است كه در تغيير و تبديل هر يك از مصارف مقرّره اختيار در صورت مصلحت با متولّى است . آيا با توجه به قيد اين اختيار ، متولّى موقوفه مجاز است كه با اطلاع ناظر ، از محل عايدى موقوفه ، وجوهى را در اختيار نهضت سوادآموزى قرار دهد تا به مصرف تعليم و تربيت برسد يا خير ؟\r\n\r\nج\r\n- در صورت صلاح مجاز است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nس 39\r\n- مسجدى است كه داراى موقوفاتى مىباشد امّا نمىدانيم و روشن نيست كه اين موقوفات براى شخص امام جماعت مسجد است يا اين كه براى مخارج مسجد ؟ در صورتى كه مردم مخارج مسجد را تأمين كنند و مسجد از اين نظر كمبودى نداشته باشد ، آيا امام جماعت مىتواند از اين موقوفه استفاده كرده و مصرف نمايد ؟\r\n\r\nج\r\n- اگر معلوم نيست كه وقف بر خصوص امام جماعت شده يا وقف بر چيزى شده كه شامل امام جماعت هم باشد ، نمىتواند بگيرد .\r\n\r\nس 40\r\n- در بعضى املاك موقوفه بنا به ( نظر واقف ) مندرج در متن وقفنامه ، درآمد حاصله بايد در سوگوارى حضرت سيد الشّهداء ( عليه السلام ) به مصرف اطعام برسد ، ولى جايى كه بايد اطعام شود تعيين نشده و معلوم نيست ؛ آيا اجازه مىفرماييد اين گونه عوائد جهت مصرف رزمندگان به جبههء جنگ ارسال گردد يا طبق معمول سنوات گذشته به مصرف برسد ؟ لطفا حكم اللّه را مرقوم فرماييد كه مورد نياز است !\r\n\r\nج\r\n- عوائد وقف بايد در همان جهت تعيين شده مصرف شود و اگر محل بخصوصى براى اطعام تعيين نشده و متعارفى هم در بين نيست ، انتخاب محلّ اطعام با متولّى شرعى است .\r\n\r\nس 41\r\n- اگر محلى يا مدرسهء علميّه‌اى باشد كه در عبارت وقف نامهء آن جهت : « سكناى طلّاب علوم دينيّهء شرعيّه » يا « محصّلين علوم قديمه » و يا « محصّلين مشغول » قيد شده باشد ، [ آيا 
  ] انصراف به طلّاب ايرانى تنها دارد ؟ يا مىتوان جهت\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nسكناى طلّاب غير ايرانى از آن استفاده نمود ؟\r\n\r\nج\r\n- اگر تقييد به خصوص طلبه ايرانى نشده اختصاص ندارد و ديگران هم با مراعات مقرّرات مىتوانند استفاده نمايند .\r\n\r\nس 42\r\n- اين جانب ملكى را وقف كرده‌ام كه درآمدش به مصرف فقرا برسد ولى تعيين نشده كه به نسبت افراد تقسيم شود يا به نسبت خانوار ، تكليف چيست ؟\r\n\r\nج\r\n- در فرض مرقوم به هر نحو خواستيد زير نظر متولّى شرعى تقسيم نماييد ، مانع ندارد .\r\n\r\nس 43\r\n- مبلغى از موقوفاتى نزد اين حقير ، به عنوان « امين موقوفه » از بابت زيارت عتبات عاليات هست . اداره اوقاف طبق دستور سازمان اوقاف نوشته‌اند كه به حساب جنگ‌زدگان واريز كنيد . آيا اجازه مىفرمائيد كه به حساب جنگ‌زدگان واريز نمايم و فيش آن را به اوقاف بدهم ؟\r\n\r\nج\r\n- عوايد وقف بايد در همان جهتى كه در وقف تعيين شده به مصرف برسد ، و اگر در حال حاضر امكان صرف نيست ، صبر كنند تا در آينده امكان صرف در جهت وقف حاصل شود .\r\n\r\nس 44\r\n- زمينى ، در ميان مردم مشهور است به وقفيّت براى سيد الشهداء ( ع ) و معمول است كه عايدش را در ماه محرم در مسجد خرج مىكنند و اصل مورد استفاده وقف بطور كامل مشخّص نيست حال بفرمائيد آيا بايد مثل گذشته صرف مجلس سيد الشهداء ( ع ) در مسجد بكنيم يا اينكه صرف ساير مخارج\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمسجد و تعمير مسجد هم مىشود كرد ؟\r\n\r\nج\r\n- مثل گذشته عمل نمايند .\r\n\r\nس 45\r\n- عوائد موقوفه‌اى كه براى روضه‌خوانى وقف شده مىتوان به جبهه فرستاد يا نه ؟\r\n\r\nج\r\n- عوائد موقوفه بايد در همان جهت وقف صرف شود .\r\n\r\nس 46\r\n- واقفى قطعه زمينى ، حدود يك جريب خود را با مقدارى از آب آن ، در حدود چند سال پيش وقف نموده كه متولّى سالى 2 بار - عيد غدير ، و ماه رمضان ( در شب قتل ) - آبگوشت به افراد تعيين شده بپردازد چند سال است بر اثر ازدياد نرخ گوشت و غيره ، درآمد ملك و آب فوق الذّكر ، كفاف اينكه در دو نوبت آبگوشت به افراد بدهند نمىكند و كسر مىآورد .\r\n1 - آيا اجازه مىفرمائيد در عوض سالى دو بار ، كلّ درآمد ، در يك سال و يا هر دو سال ، يك بار به نظر واقف عمل شود يا خير ؟\r\n2 - آيا اجازه مىفرمائيد در عوض آبگوشت ، گوشت و نان تقسيم شود يا خير ؟\r\n3 - آيا اجازه مىفرمائيد در امور ديگرى كه صلاح مىدانند خرج گردد ؟\r\n\r\nج\r\n- بهر مقدار كه درآمد موقوفه كفاف ميدهد بايد به وقف عمل شود ، و اگر مىشود با كم كردن افراد مدعوّين عمل به وقف نمود ، بايد در هر سال در دو نوبت مقرّر طبق وقف عمل نمايند .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\nس 47\r\n- مكانى وقف امور ايتام گرديده ، ولى اكنون مدت چهار سال است كه بدون استفاده مانده و به علّت نرسيدن به آن ، در حال از بين رفتن مىباشد ، با توجه به اينكه پس از پيروزى انقلاب اسلامى امور رسيدگى به ايتام تحت پوشش كميتهء امداد حضرت امام قرار گرفته است ، آيا حضرتعالى جائز مىدانيد :\r\n1 - مكان فوق - به علّت نبودن ساختمان در اين شهر - جهت رسيدگى به امور فرهنگى فرزندان ، همسران ، مادران و پدران شهدا اختصاص داده شود ؟\r\n2 - در صورت جائز دانستن بند 1 ، مقدارى بودجه و امكانات نيز مختصّ همين مكان و ايتام بوده ، آيا مىتوان امكانات موجود را به امور شهدا اختصاص داد ؟\r\n3 - اجازه مىفرماييد امور فرهنگى خانواده‌هاى اسرا و مفقودين در اين مكان صورت گيرد ؟\r\n4 - آيا در ساختمان نامبرده مىتوان به امور فرهنگى خواهران و برادران شهدا اقدام نمود ؟\r\n\r\nج\r\n- اگر مكان مزبور وقف امور ايتام است ، با نظر متولّى شرعى مىتوانند در مورد ايتام شهداء از آن استفاده كنند و بودجهء آن مربوط به صلاحديد متولّى شرعى آن است .\r\n\r\nس 48\r\n- بعضى از متولّيان موقوفات - به جهات مختلف - قادر به انجام وظائف در مورد ادارهء شئون موقوفات تحت توليت خود نيستند و از سازمان حج و اوقاف و امور خيريّه در خواست دارند كه وكالتا از جانب آنان ، نسبت به ادارهء امور موقوفات قيام و اقدام نمايد . ليكن سازمان مزبور به لحاظ امكان احقاق حقوق موقوفه و رعايت مصلحت وقف ، با قبول وكالت دائم و بلا عزل ، آمادگى انجام امور مربوطه به ادارهء موقوفه را دارد . آيا مىتوان شرط بلا عزل بودن وكالت\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nرا ضمن عقد لازم بين متولّى و سازمان قيد نمود . و در هر حال آيا راه شرعى ديگرى براى انجام وكالت بلا عزل وجود دارد يا خير ؟\r\n\r\nج\r\n- واگذارى امور اجرائى موقوفه از سوى متولّى شرعى آن به ديگرى يا به سازمان اوقاف به صورت نيابت و وكالت در انجام امور موقوفه اشكال ندارد ولى وكالت و نيابت از طرف متولّى شرعى قابل فسخ است و با تعيين مدّت براى وكالت و نيابت اختيار متولّى در فسخ آن سلب نمىشود مگر آن كه در ضمن عقد خارج لازم ، بر او شرط شود كه وكالت را فسخ نكند كه در اين صورت بر متولّى لازم است از باب وفاى به شرط از فسخ وكالت و عزل وكيل خوددارى نمايد ، ليكن اگر اقدام بر فسخ نمود وكالت منفسخ مىشود . ولى اگر اصل وكالت بلا عزل را - به صورت شرط فعل يا شرط نتيجه - در ضمن عقد خارج لازم ، شرط نمايند ، مثل اينكه بگويد فروختم اين متاع را به شما به كذا - مبلغ - و شما را وكيل بلا عزل نمودم در امر كذايى . و يا فروختم اين متاع را به شما به كذا - مبلغ - با اين شرط كه شما وكيل بلا عزل باشيد در امر كذايى ، و طرف مقابل قبول نمايد ، چنين وكالتى ديگر قابل فسخ و عزل نيست .\r\n\r\nس 49\r\n- شخصى در حال حيات دو سه قطعه از زمين‌هاى خودش را به يكى از خويشان خود داده و به فرزندان نيز وصيّت كرده كه بعد از وفات من اين\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nچند قطعه زمين را به شخص مذكور بدهند اما اين ملك ذكر شده وقف است و كيفيّت وقف‌نامه نسلا بعد نسل و بطنا بعد بطن مىباشد ، آيا وصيّت او در مورد اين وقف صحيح است يا نه ؟\r\n\r\nج\r\n- با فرض وقف بودن زمين‌ها ، بايد طبق وقف عمل شود و وصيّت نافذ نيست .\r\n\r\nس 50\r\n- قريه‌اى است موقوفه كه درآمد حاصل از آن بايستى به مصرف طلّاب علوم دينى نجف اشرف برسد ، چون نزديك به سه سال است كه ايران با عراق در جنگ است ، لذا نتوانسته‌ايم تا كنون مال الإجارهء مذكور را به نجف ارسال داريم ، لذا استدعا مىشود مرقوم فرماييد كه آيا مىتوان به مصرف طلّاب علوم دينى ايران و يا ديگر موارد رسانيد يا خير ؟ لازم به يادآورى است كه درآمد مذكور مىبايست توسط يكى از مراجع به دست طلاب علوم دينى نجف برسد .\r\n\r\nج\r\n- درآمد حاصل را جمع و حفظ كنيد ، هر وقت ميسور شد بفرستيد كه به مصرف تعيين شده برسد .\r\n\r\nس 51\r\n- طلاب علوم دينى كه مشغول تحصيل در دروس حوزه مىباشند و در دروس جديده ( دبيرستان - دانشگاه ) هم تحصيل مىكنند ، آيا مىتوانند از امكانات حوزهء علميّه ( حجره - شهريه ) استفاده نمايند ؟\r\n\r\nج\r\n- استفاده از حجرات مدرسه تابع مقرّرات مدرسه و وقف آن و استفاده از شهريهء حوزهء علوم دينى تابع مقررات دفاتر شهريه است .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nس 52\r\n- در يكى از روستاها قناتى است كه آب آن وقف اولاد ذكور است . و قسمتى از آب آن را در گذشته وارد لوله‌كشى روستا كرده كه مورد استفاده عموم اهالى است و من جمله آموزگاران ما نيز كه تقريبا تمامى غير بومى هستند از اين آب استفاده مىكنند ليكن عدّه‌اى از اولاد ذكور محقّ در وقفنامه راضى به استفاده از اين آب نيستند ، استدعا داريم سريعا در اين باره اعلام نظر فرموده تا معلّمين ما تكليف شرعى خود را در اين مسأله بدانند !\r\n\r\nج\r\n- تمام آب اگر بر اولاد ذكور وقف شده بايد متصرّف رضايت تمام موقوف عليهم را جلب نمايد و يا فقط به سهم كسانى كه رضايت دادند اكتفا نمايد .\r\n\r\nس 53\r\n- ساختمان حسينيه‌اى فرسوده در يكى از محلات شهر قرار گرفته كه مورد نياز آموزش و پرورش جهت واحد آموزشى است آيا ادارهء اوقاف و يا متولّى حسينيه مىتواند آن را اجاره دهد به طورى كه در ايام عزادارى حضرت ابا عبد اللّه الحسين ( عليه السّلام ) مورد بهره‌بردارى باشد و بقيه ايام هم آموزش و پرورش از آن بهره‌بردارى نمايد ؟\r\n\r\nج\r\n- استفاده از حسينيه در غير جهت وقف جايز نيست .\r\n\r\nتغيير عنوان وقف\r\n\r\nس 54\r\n- زمينى است كه جزو موقوفهء يك امامزاده مىباشد و بين خانه‌هاى مسكونى قرار گرفته ، با توجه به اين كه محلّ ، بزرگ مىباشد و فاقد مسجد است ، نظرتان را راجع به بناى مسجد در اين زمين موقوفه بيان نماييد !\r\n\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nج\r\n- اگر وقف است مسجد نمىشود .\r\n\r\nس 55\r\n- مسجدى است كه زير زمينى دارد كه متروكه است جمعى از افراد خيّر تصميم دارند با كسب اجازه از مرجع عالى قدر امام خمينى ؛ اين زير زمين را تبديل به صندوق قرض الحسنه عامّ المنفعه نمايند ، آيا امام اجازه مىدهند يا خير ؟\r\n\r\nج\r\n- جايز نيست .\r\n\r\nس 56\r\n- آيا در پشت بام مسجد غير از ساختمان براى مسجد ، مىتوان ساختمان ديگرى بنا نمود ، مثلا ساختن اتاق براى بسيج و غيره ؟\r\n\r\nج\r\n- جايز نيست .\r\n\r\nس 57\r\n- زمينى را شخصى براى مسجد وقف مىكند ، عده‌اى از مؤمنين محلّ آن زمين را مسجد مىسازند و يكى از آقايان روحانيون موقع ساختن ، صيغهء مسجد را مىخواند به اين كه اين محل چه طبقهء پايين آن كه به صورت سرداب است و چه طبقهء بالا كه به صورت مسجد است تا روز قيامت بايد مسجد باشد و تا به حال در زير زمين مسجد نماز خوانده نشده است ، آيا مىتوان از آن براى انبارى يا دفتر بسيج و مانند آنها استفاده كرد يا نه ؟ و آيا حكم مسجد را دارد يا نه ؟\r\n\r\nج\r\n- در فرض مرقوم زير زمين هم حكم مسجد دارد .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n\r\nس 58\r\n- در كنار يك مسجد كوچك به فاصلهء 8 مترى زمينى به مساحت 1200 متر براى مسجد وقف گرديده است آيا مىشود در اين زمين سالن سخنرانى و منزل خادم و وضوخانه و حجراتى براى تحصيل و چند مغازه براى هزينه مسجد درست كرد يا نه ؟\r\n\r\nج\r\n- تابع نحوهء وقف است اگر زمين ، وقف شده كه از عوائد آن صرف احتياجات مسجد شود تصرفات مزبوره جايز نيست ، مگر آن كه زمين را با صلاحديد وقف از متولّى شرعى براى تصرّفات مزبوره اجاره كنند .\r\n\r\nس 59\r\n- ساختن مهديّه و حسينيّه در قبرستانى كه قسمتى از آن به حالت تعطيل درآمده چه صورتى دارد ؟\r\n\r\nج\r\n- قبرستان اگر وقف براى دفن اموات باشد ، جايز نيست .\r\n\r\nس 60\r\n- در زمانهاى قديم ، براى كسانى كه اجناسشان را با حيوانات از جايى به جاى ديگر حمل مىكردند ، مسافرخانه‌هايى از سنگ و گل ساخته شده كه فعلا مخروبه شده و اصلا از آنها استفاده نمىشود ، آيا اجازه مىفرماييد كه به جاى اين مسافرخانه‌ها حسينيّه بسازيم ، چون محلّهء ما حسينيّه ندارد ؟\r\n\r\nج\r\n- اگر وقف يا ملك بودن آن معلوم نيست ، مانع ندارد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nس 61\r\n- زمينى است وقف مسجد كه متصل به آن است :\r\n\r\n1\r\n- آيا با نظر متولّى شرعى مىتوانيم مقدارى از زمين موقوفه را به همان مسجد اضافه و جزو آن قرار دهيم ؟\r\n\r\nج\r\n- اگر وقف مسجد است كه بايد عوائد آن صرف مسجد شود ، اضافه كردن آن به مسجد جايز نيست .\r\n\r\n2\r\n- بر فرض عدم جواز نيز با نظر متولّى جايز است مقدارى از همان زمين براى دستشويى و يا كتابخانه استفاده شود ؟\r\n\r\nج\r\n- حكم مسأله قبل را دارد .\r\n\r\nس 62\r\n- قسمتى از زمين‌هاى قبرستانى را در رژيم طاغوتى بدون اينكه پولى بدهند تصرّف كرده ، و چند مدرسه و دبستان و دبيرستان ساخته‌اند اكنون در حكومت اسلامى نماز خواندن و تصرّفات ديگر در آن مدارس چطور است ؟\r\n\r\nج\r\n- اگر وقف بودن زمين براى قبرستان معلوم نباشد اشكال ندارد .\r\n\r\nس 63\r\n- قبرستانى است واقع در يك روستائى كه سالهاى متمادى به عنوان قبرستان شناخته شده و از نظر ما هم وقف بودن آن محرز نشده در حدود 18 سال قبل آقايى در حريم قبرستان كارخانهء شالىكوبى بنا كرده است ، و موتور خانه‌اش را در خود قبرستان گذاشته كه محل دفن است ، بر اثر اين موتور خانه\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسبوسها ( پوسته شالى ) در خود قبرستان مىريزد ، و در ضمن گاهى ديده مىشود كه سبوسها بيشتر از اين ، قبرستان را اشغال مىكند .\r\nدر اطراف همين قبرستان ، چهار عدد ساختمان بنا كرده‌اند كه در آن سكونت مىكنند . وظيفهء آنها چيست ؟\r\n\r\nج\r\n- اگر وقف بودن قبرستان معلوم نيست و ملك يا حريم ملك يا قريه هم نيست تصرفات مزبور با مراعات مقررات دولت اسلامى مانع ندارد .\r\n\r\nس 64\r\n- يك باب حمّام در روستائى مىخواهد احداث شود كه جاى آن گورستان قديمى است ولى مدت 30 الى 40 سال است كه كسى در آنجا دفن نشده است ، خواهشمند است نظرتان را در اين مورد مرقوم فرمائيد .\r\n\r\nج\r\n- اگر زمين ، وقف براى دفن اموات نباشد و احداث حمّام در آن مكان موجب نبش قبر يا هتك قبور مسلمين نشود اشكال ندارد .\r\n\r\nس 65\r\n- حمّامى است وقفى كه چندين سال است قابل استفاده نيست ، انجمن محل آن را خراب كرده و با 25 متر از زمين قبرستان مجاور حمّام ، حسينيّه بنا نهاده و اكنون كه يك سوم بناء انجام شده به اشتباه خود پى برده‌اند ، آيا راه حلى براى ادامهء اين كار هست يا نه ؟\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nج\r\n- اگر وقف بودن زمين براى حمام يا قبرستان محرز است تبديل آن به حسينيّه جايز نيست .\r\n\r\nس 66\r\n- قبرستان مسلمانان كه بعضى از آنها حدود 20 سال يا بيشتر است كه جنازه‌اى در آن دفن نشده :\r\n\r\n1\r\n- آيا جايز است صورت قبرها را از بين برد يا خير ؟\r\n\r\nج\r\n- اگر زمين ، وقف براى دفن اموات باشد و يا آنكه از بين بردن صورت قبر موجب هتك ميّت مسلمان باشد جايز نيست .\r\n\r\n2\r\n- در صورت جواز آيا خراب كردن صورت قبرها نياز به اجازهء ورّاث ميّت دارد يا خير ؟\r\n\r\nج\r\n- اگر قبر يا مقبره ملك باشد دست زدن به آن و تغيير آن بدون اجازهء مالك حرام و موجب ضمان است .\r\n\r\nس 67\r\n- مسجدى كوچك و خراب و كهنه در محلّ ما وجود دارد كه براى مردم محلّ بسيار كوچك و غير قابل استفاده است ، زمين اطراف اين مسجد قبرستان است ، آيا جايز است از هواى زمين قبرستان براى اضافه و توسعه مسجد استفاده شود به طورى كه از دفن اموات ممانعت نشود ، يعنى قسمت فوقانى ، مسجد ( در ارتفاع\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nدو متر ) و قسمت تحتانى قبرستان باشد منتظر جواب از محضر آن امام بزرگوار هستيم !\r\n\r\nج\r\n- اگر موجب نبش قبر يا هتك قبور مسلمين يا تصرّف قبرستان نباشد ، اشكال ندارد ولى مقدارى كه از هوائى قبرستان گرفته مىشود ، حكم مسجد پيدا نمىكند .\r\n\r\nس 68\r\n- گورستان متروكه‌اى كه وقفيّت آن محرز نمىباشد در مركز شهرستانى وجود دارد كه در 1 / 4 آن آثار قبور بطور مشخص نمايان بوده و آخرين جنازه‌اى كه در آنجا دفن شده متجاوز از هفده سال مىباشد . اين مكان جهت احداث مصلّاى نماز جمعه - بدون نبش قبر و پى كنى بلكه تنها با خاكريزى بر روى قبور به طريقى كه ديگر آثار قبور مشاهده نشود - محل مناسبى مىباشد .\r\nخواهشمند است نظر شرعى را در اين مورد اعلام فرمائيد .\r\n\r\nج\r\n- در فرض مرقوم اشكال ندارد .\r\n\r\nس 69\r\n- در رژيم طاغوت در قبرستانى حمّامى ساخته شده و حالا مىخواهيم آن حمّام را راه بيندازيم ، غسل كردن و نماز خواندن در آن حمّام چه حكمى دارد ؟\r\n\r\nج\r\n- اگر وقف بودن قبرستان محرز نباشد تصرّفات ذكر شده مانع ندارد و اعمال عبادى در آنجا صحيح است .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n\r\nس 70\r\n- در روستائى كه كنارش قبرستان مسلمانها مىباشد و هنوز ميّت دفن مىكنند از وسط اين قبرستان جادّه‌اى كشيده شده است كه مردم عبور كنند و نيز مزار مطهّر شهداى اين روستا كنار جادهء مزبور قرار دارد و نيز كسانى كه در قسمت شرقى اين مزار زندگى مىكنند راه عبور ايشان از روى همين قبرها مىباشد آيا مىشود جادّه مزبور را از طرف شرقى اين قبرستان كه هنوز قبرهاى آن معلوم است عبور داد يا خير ؟\r\n\r\nج\r\n- اگر زمين وقف براى دفن اموات مسلمين باشد و يا آن كه احداث جاده موجب نبش قبر يا هتك قبور مسلمين شود جايز نيست .\r\n\r\nس 71\r\n- قبل از لوله‌كشى آب شهر ما ، قناتى وقف شهر بوده به طورى كه اهالى براى آشاميدن و نظافت و پر كردن حوضها و آب انبارها از آن استفاده مىنموده‌اند ولى در حال حاضر بلا استفاده مانده و شهردارى در نظر دارد از طريق وارد كردن آب آن در لوله‌كشى شهر ، آن را به مصرف برساند ، خواهشمند است راهنمايى بفرماييد از نظر شرعى چه وضعى پيدا مىكند ، اشكال دارد يا خير ؟\r\n\r\nج\r\n- اگر تغيير وقف محسوب نشود و آب در همان جهت وقف مصرف مىشود اشكال ندارد .\r\n\r\nس 72\r\n- روى آب انبارى را در سالهاى قبل مسجد ساخته‌اند ، فعلا آب انبار كذايى در اثر آب لوله‌كشى ، معطل و بدون فايده است ، آيا جايز است مؤمنين آن را تبديل به وضوخانه و توالت مسجد كنند يا خير ؟\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nج\r\n- تغيير وقف جايز نيست .\r\n\r\nس 73\r\n- دو اطاق گلى به عنوان خيرات براى فروش اجناس كاروان‌ها و سكونت مسافرين وقف شده ، و حالا بيش از ده سال است كه مخروبه و بدون استفاده عمومى است\r\nبه دليل كمبود كلاس در دبستان و نبودن زمين اطراف آن براى توسعه استفاده از دو اطاق مذكور در ساختن دو كلاس درسى از نظر شرع مقدّس اسلام چگونه است ؟ در حالى كه اهالى هم رضايت دارند .\r\n\r\nج\r\n- اگر وقف مطلق خيرات است با اجازه از متولّى شرعى ، و اگر متولّى خاصّى ندارد از حاكم شرع ، مانع ندارد .\r\n\r\nس 74\r\n- شخص خيّرى در جنب مسجد ، زمينى به نيت حسينيّه در اختيار مؤمنين قرار داده است . بعدا امناى مسجد ، آن زمين را با اجازهء صاحب آن ، جزء مسجد قرار داده‌اند . آيا احكام مسجد بر آن جارى است يا خير ؟\r\n\r\nج\r\n- اگر وقف حسينيّه ، تمام شده و لو به اين نحو كه به قصد حسينيّه تحويل داده باشد ، مسجد نمىشود .\r\nو احكام مسجد بر آن جارى نيست .\r\n\r\nس 75\r\n- زمينى را به نام ساختن حسينيّه خريدارى كرده و ثلث قيمت آن را مىپردازند ؛ و از مؤمنين هم به نام حسينيّه پول جمع‌آورى مىكنند ؛ ساختن بنا\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nشروع شد و به خاطر تشخيص قبله ، محرابى ساخته شد و همين‌كه بنا نيمه تمام شد ، عده‌اى گفتند : اگر مسجد بشود بهتر است و صاحب زمين هم گفت : اگر مسجد بشود ، بقيهء پولم ( دو ثلث باقيمانده ) را نمىخواهم ؛ لذا قبض را به نام مسجد صاحب الزمان ( عليه السلام ) نمودند و بقيّهء بنا را به نام مسجد تمام نمودند و در حال حاضر از اين بنا به نام مسجد استفاده مىنمايند ولى اختلاف هنوز بر طرف نشده است ؛ استدعا مىشود آنچه را كه حكم خدا است مرقوم فرماييد تا تكليف خود را بدانيم !\r\n\r\nج\r\n- وقف زمين براى حسينيّه اگر تمام نشده و قبض وقف حاصل نشده ، تغيير آن به عنوان مسجد اشكال ندارد ولى اگر تغيير بعد از تماميت وقف حسينيّه حاصل شده باشد باطل است و آن محل مسجد نمىشود ، اگر چه نماز در آنجا اشكال ندارد .\r\n\r\nس 76\r\n- حسينيه‌اى است داراى دو طبقه ، طبقهء بالا جاى زنان و طبقهء پائين جاى مردان است و به همين نيّت ساخته شده و داراى توليت و وقفنامه زنده‌اى است ، عده‌اى مىخواهند طبقهء بالا را كتابخانه درست كنند ، مستدعى است مسأله را روشن فرمائيد ؟\r\n\r\nج\r\n- تغيير وقف جايز نيست .\r\n\r\nس 77\r\n- اگر مسجدى كه از قرنها پيش محلّ عبادت و مسجد مسلمين بوده ، خراب يا به وسيلهء عمّال حكومت گذشته تخريب شده باشد ، آيا مىتوان در محلّ آن ، ساختمان ديگرى براى سكنى و يا با عناوين مذهبى ديگر مثل حسينيّه و\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nتكيه و غيره ساخت ؟ يا بايد آن را به حالت اوّل و به صورت مسجد در آورد و براى سكنهء محل كه مسجدى هم ندارند ، به صورت سنگر دينى و عبادتگاه الهى قرار داد ؟\r\n\r\nج\r\n- تبديل مسجد به غير آن جايز نيست .\r\n\r\nس 78\r\n- مسجدى كه در آن استفادهء جماعت نمىشود و به ندرت كسى يا كسانى در آن نماز مىخوانند ، آيا مىتوان از آن براى مدّتى به عنوان فروشگاه تعاونى استفاده نمود ؟\r\n\r\nج\r\n- تبديل مسجد به فروشگاه جايز نيست .\r\n\r\nس 79\r\n- احتراما نظر به اين كه بنياد شهيد يكى از شهرستانها اقدام به نامگذارى واحدهاى بهداشتى درمانى اين منطقه به نام شهداى جنگ تحميلى عراق عليه ايران نموده است و در اين رابطه نام بعضى از واحدهاى وقفى را نيز تغيير داده است ، على هذا با توجه به فتواى امام امت در مسألهء 15 صفحهء 130 تحرير الوسيله « 1 » خواهشمند است نظريهء حضرت امام را در مورد تغيير نام واحدهاى وقفى اعلام فرماييد ؟\r\n\r\nج\r\n- تغيير نام ، اگر موجب تغيير وقف نشود اشكال ندارد .\r\n\r\nمخارج وقف\r\n\r\nس 80\r\n- 1 - آيا ماليات دادن از موقوفات جزو مصارف معيّنه از طريق واقف\r\n\r\n\r\n","description":"","footnote":"\r\n( 1 ) ترجمه تحرير الوسيله ، ج 3 ، ص 137 ، مسأله 68 .\r\n","page_name":" 366 ","page_number":366},
  {"content":"\r\n\r\nمحسوب مىشود و متولّى حق دارد بدهد يا خير ؟ 2 - آيا مىشود از موقوفات معلوم المصرف به جبهه كمك كرد يا خير ؟\r\n\r\nج\r\n- [ 1 
  ] پرداخت ماليات طبق مقرّرات دولت اسلامى جزو مخارج وقف است .\r\n[ 2 
  ] و موقوفه بايد در همان جهت تعيين شده مصرف شود .\r\n\r\nس 81\r\n- اين جانب مستأجر هستم و بالا خانه‌اى موقوفه براى سكونت در طول 25 سال در اختيار دارم و متحمّل مخارجى براى تعمير و تكميل آن شدم آيا شرعا حقّ مطالبه و وصول آن را از متولّى موقوفه كه تا كنون كمترين خرجى را ننموده است دارم يا نه ؟\r\n\r\nج\r\n- اگر بدون دستور متولّى خرج كرده‌ايد حق نداريد به او رجوع كنيد .\r\n\r\nس 82\r\n- معمولا موقوفات ، مخارجى به عنوان بهره‌بردارى و حفظ عين و منافع موقوفات دارد كه با توجه به ماده 22 آئين‌نامه اجرائى سازمان اوقاف مىبايست از محل درآمد وقف پرداخت گردد سپس از درآمد خالص درصدى به عنوان حق التّوليه و حق النّظاره برداشت گردد آيا در اين مورد مىتوان متولّى را مجبور نمود كه مخارج فوق را از محل حق التّوليه متعلّقه به خود پرداخت نمايد ؟\r\nبا توجه به اينكه در اغلب موقوفات ، مخارج مذكور ، مازاد بر ميزان حق التّوليه است .\r\n\r\nج\r\n- اگر حقّ معيّنى براى متولّى تعيين شده از حقّ او كسر نمىشود .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nس 83\r\n- شخصى در حدود يك هزار هكتار از اراضى مزروعى و يك كتابخانه خود را به توليت نسل بعد از نسل ، وقف خامس آل عبا نموده و در متن وقفنامه مقرّر گرديده كه از درآمد ساليانه املاك : اول تعمير كتابخانه و الباقى درآمد ، پنج يك حق توليت متولّى ، و باقى درآمد در ماه‌هاى محرم و صفر جهت عزادارى حضرت سيد الشهدا ( ع ) مصرف گردد . در اينجا بايد عرض كنم كه افراد زمين خوار بدستيارى اوقاف آن وقت ، با استفاده از صغيرى متولّى كه در آن موقع بيش از شش سال نداشته است ، كليّهء املاك مزروعى موقوفه را از بين برده‌اند و در حال حاضر [ از 
  ] باقى مانده موقوفات ، خانه‌اى بيش [ نمانده 
  ] است ، كه آن هم متولّى از طريق دادگاه بدست آورده است و درآمد ساليانه اين خانه هم جهت تعميرات كافى نيست . آيا با نبودن املاك مزروعى ، متولّى مىتواند حق التّوليه را از درآمد خانه قبل از انجام تعميرات ، برداشت كند يا خير ؟\r\n\r\nج\r\n- اگر از درآمد خانه هم حق التوليه منظور شده مىتواند بردارد ، ولى خرج تعميرات لازمه ، مقدم است .\r\n\r\nتعمير و توسعهء وقف\r\n\r\nس 84\r\n- اهالى يكى از روستاها در نظر دارند مسجد محقّرى كه تكافوى اهالى محل را نمىنمايد تخريب كنند و مجددا مسجد مناسبى در همان محل بسازند با توجه به اينكه براى توسعه مسجد مزبور تنها راه ، تخريب آن است لذا خواهشمند است تكليف شرعى را اعلام فرمائيد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n\r\nج\r\n- خراب كردن به منظور توسعه در صورت احتياج مردم اشكال ندارد .\r\n\r\nس 85\r\n- اهالى روستائى تصميم گرفتند بناى فعلى مسجدشان را به عللى تغيير بدهند و چون به جهاتى ساختن شبستان در محل كنونى مشكل است ؛ آيا مجازند زمين مجاور را شبستان و از مكان قبلى به عنوان محوطه استفاده كنند ؟\r\n\r\nج\r\n- مانع ندارد ولى احكام مسجد بر آن مترتب است .\r\n\r\nس 86\r\n- در قريه‌اى مسجد قديمى را خراب كرده‌اند كه تبديل به احسن كنند و شوفاژدار كنند ولى براى موتور خانهء شوفاژ جا و زمين ندارند ، آيا جايز است و اجازه مىفرمائيد يك قسمت زمين مسجد را كه خراب كرده‌اند گود كنند به صورت زير زمين به مقدار جاى موتورخانه شوفاژ ، و روى آن را همسطح بقيهء زمين مسجد درست كنند يا نه ؟\r\n\r\nج\r\n- مانع ندارد .\r\n\r\nس 87\r\n- در شهرستان ما مسجد جامعى است كه در قديم بنا شده و الآن حياط مسجد جهت اقامهء نماز جمعه در زمستان و تابستان احتياج به سقف دارد ، ضمنا از نظر واقف هم هيچ اطّلاعى در دست نيست و اين عمل هم لازمست ؛ سقف زدن چه صورتى دارد ؟\r\n\r\nج\r\n- مانع ندارد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nتبديل وقف به احسن\r\n\r\nس 88\r\n- تبديل قرآن و كتب وقف شده در مساجد به احسن ، چه صورت دارد ؟\r\n\r\nج\r\n- تا موقعى كه قابل استفاده است فروش و تبديل آن جايز نيست .\r\n\r\nس 89\r\n- در حسينيّه‌اى بنا به اظهار اهل محل تعداد 20 عدد ديگ سالم مسى به اضافه ظروف مسى قديمى موجود مىباشد و روى آنها نوشته شده وقف جناب سيد الشهداء و فعلا اين حسينيّه نياز به پنج عدد ديگ بزرگ آلومينيومى دارد زيرا هيزم كم است آيا اجازه مىفرمائيد كه اين مسها را به فروش برسانيم و ديگ آلومينيومى بخريم يا خير ؟\r\n\r\nج\r\n- در صورت وقف بودن ديگها ، فروش و تبديل آن جايز نيست .\r\n\r\nس 90\r\n- غسّالخانه‌اى در روستائى وجود دارد كه هم كوچك است و هم در محل بسيار بدى قرار گرفته ، آيا مىشود آنجا را فروخت و يك غسّالخانه بهتر و بزرگتر در جاى مناسبتر ساخت يا نه ؟\r\n\r\nج\r\n- غسّالخانه قابل فروش نيست .\r\n\r\nس 91\r\n- در زمينى مزروعى كه قطعات مجزّا و مالكين متعدّد دارد و در بين آنها قطعات پراكندهء وقفى وجود دارد ، آيا مىتوان اين قطعات وقفى را با قطعات مالكين ديگر تعويض نمود و به صورت نقطهء واحدى در آورد ؟\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nج\r\n- تبديل وقف ، در صورت امكان بهره‌بردارى از آن ، جايز نيست .\r\n\r\nس 92\r\n- دو برادر ، يك حياط را به ارث بردند ، برادر ارشد عقيم بوده و يك اطاق مسكونى خود را وقف اثاثيه حسينيّه و مسجد نمود ؛ بعد از فوت او وارث سببى يا نسبى ، باقى مانده سهم مسكونى وى را فروخت و حالا در وسط حياط واقع شده ، حياط مذكور مقابل شرق مىباشد و شمال و جنوب آن به دست خريدار مىباشد . آيا خريدار فعلى ، يعنى مالك مىتواند اطاق تحتانى و فوقانى خود را كه جنب حسينيه و مسجد مىباشد با اطاق وسط حياط تبديل به احسن نمايد يا خير ؟\r\n\r\nج\r\n- تبديل وقف جايز نيست .\r\n\r\nس 93\r\n- ما يك حسينيه داريم كه تقريبا خراب شده و مكانش هم جاى خوبى نيست مىشود آن را بفروشيم و كنار مسجد يك زمينى است حسينيه‌اى از نو بسازيم ؟ و اگر مىشود چون وصل مسجد است يك متر هم از حياط مسجد داخل حسينيه قرار بگيرد تا بتوانيم در عزادارى امام حسين ( عليه السّلام ) حسينيهء خوبى داشته باشيم ؟\r\n\r\nج\r\n- فروش حسينيه و همچنين جزء حسينيّه قرار دادن مسجد جايز نيست .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nفروش وقف\r\n\r\nس 94\r\n- آب انبارى است در گوشه‌اى از خانه ملكى كه وقف براى استفادهء عموم بوده است پس از لوله‌كشى و استفاده مردم از آب لوله ، اين آب انبار به كلّى از استفاده افتاده است اگر اجازه فرمائيد آب انبار را بخريم و وجه آن را به مصرف خير ديگر رسانده و در دسترس عموم قرار دهيم !\r\n\r\nج\r\n- عين موقوفه قابل خريدوفروش نيست .\r\n\r\nس 95\r\n- زيد ملك خود را به نحو ابد وقف اولاد ذكور نموده و صيغهء وقف در محضر شرعى خوانده شده واقف در حال حيات مال وقف را به تصرّف اولاد ذكور طبقهء اول خود داده و با قبض و اقباض عمل وقف تحقّق يافته و مقرّر گرديده است كه طبقات بعدى ( نسلا بعد نسل ) برابر نظر واقف از عين ملك و درآمد منتفع شوند و ملك نيز به نام موقوفه بر اولاد ذكور به ثبت رسيده است .\r\nآيا ديگران و يا يكى از موقوف عليهم مىتوانند ملك موقوفه را به شخص ثالث بفروشند يا نه ؟ و در صورت فروش آيا آن معامله باطل و تصرّف ملك به خريدار حرام است يا خير ؟\r\n\r\nج\r\n- فروش وقف باطل است .\r\n\r\nس 96\r\n- مشهور است كه زمينى وقف اولاد ذكور است و فاقد وقفنامه و سند مىباشد و چند نسل گذشته است و از نظر تقسيم ، اولاد ذكور به دردسر و اختلاف و درگيرى دچار شده‌اند با توجه به مطالب فوق ، آيا مىشود زمين مذكور را فروخت يا خير ؟ و آيا مىتوان بين اولاد ذكور مبايعه نمود و اولاد ذكور به اولاد ذكور ديگر خريدوفروش نمايند يا خير ؟\r\n\r\n","description":"","footnote":"","page_name":" 372 ","page_number":372},
  {"content":"\r\n\r\n\r\nج\r\n- اگر وقف بودن آن محرز است بايد بر طبق وقف عمل شود و با امكان بهره‌بردارى از آن ، فروش آن جايز نيست .\r\n\r\nس 97\r\n- زمينى ندانسته خريدارى شده براى كورهء آجرپزى ، و كوره حفر شده [ است 
  ] پس از يك سال معلوم شده كه زمين ، وقف بر اولاد مىباشد .\r\nآيا مىشود براى آجرپزى از خاك آن استفاده كرد يا نه ؟\r\n\r\nج\r\n- معامله باطل است و در فرض مذكور تصرّف جايز نيست .\r\n\r\nس 98\r\n- در يكى از دهكده‌هاى كوهستانى ، در زمان طاغوت ، دولت وقت آن روز زمينهاى مزروعى زيادى را جهت انبار ذغال‌سنگ ، از مالكين آنها به اجبار و اكراه خريدارى كرده ؛ يك قطعه از آنها زمين موقوفه بوده كه مال الاجاره آن بر طبق وقف عمل مىشده . متولّى با پولى كه به او داده بودند ، 2 قطعه زمين در جايى ديگر قريه عوض موقوفه خريده و مال الاجاره آن را صرف راه‌سازى و تعمير مسجد و غيره مىنمايد . زمين موقوفهء مذكور كه بالاجبار از متولّى خريده‌اند ، بدون رضايت او به اداره تربيت بدنى واگذار شده و امروز قسمتى از ميدان و زمين فوتبال بچه‌ها مىباشد . آيا متولّى زمين موقوفهء مذكور واجب است كه از دولت جمهورى اسلامى تقاضاى استرداد زمين مذكور را نمايد و از او پس بگيرد ؟ ( البته زمين موقوفه مذكور را وصى حسب الوصيّهء موصى ، پس از ده سال وقف نموده ) .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nج\r\n- موقوفهء فروخته شده به حال وقف باقى است و متولّى شرعى وقف ، مىتواند اگر صلاح بداند آن را به متصرّف اجاره دهد و وجه اجاره را در جهت وقف صرف نمايد .\r\n\r\nس 99\r\n- رجل وقف عقارا منذ امد بعيد على الذكور من ذريّته و من تناسل منهم ذكورا و قد انتهى الحال به الى ان سقط عن الانتفاع المعتدّ به مع كونه ذا منفعة يسيرة ملحقة بالمعدوم عرفا مع احتياج الحاضرين من الموقوف عليهم الى عوضه حاجة ماسّة .\r\nو متعسّر بل متعذر شراء ملك بثمنه و وقفه على النّهج الّذى كان عليه الوقف الاوّل ، فهل تأذنون فى بيعه و توزيع ثمنه على الحاضرين ؟ افتونا دام ظلّكم !\r\n\r\nج\r\n- لا يجوز فى مثل مفروض السؤال بيع الوقف و توزيع ثمنه على الموقوف عليها .\r\n\r\nس 100\r\n- براى تشكيل « هيئت پنج تن آل عبا » مبلغى پول جمع و لوازمى خريدارى نمودم ، پس از مدتى كه رفقا پراكنده شدند اين هيئت از كار و فعاليت افتاد و مبالغى وجه نقد نزد اين جانب ماند كه به حساب 100 امام واريز و قبض آن را براى دفتر امام فرستادم ، ولى اموال و لوازم هنوز بىاستفاده و بلا تكليف است آيا اجازه مىفرمائيد به فروش برسانيم و وجه آن را در هر راهى كه صلاح مىدانيد مصرف نمائيم ؟ چون امكان تلف و حيف و ميل هست .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\nج\r\n- اگر اموال وقف نشده ، به مصرفى كه يقين به رضايت صاحبان آنها باشد مىتوانيد برسانيد .\r\n\r\nس 101\r\n- در يك روستاى همجوار ، مسجدى كهنه وجود دارد . و روستاى مذكور فاقد سكونت و مخروبه شده است . اهالى در نظر دارند در روستاى جديد كه كوچ نموده‌اند مسجد را توسعه داده و چوبها و ساير مصالح مسجد قبلى را به فروش برسانند و در مسجد تازه احداث ، مصرف نمايند . لذا تقاضا مىشود اگر از نظر شرعى اشكالى ندارد جواب را مرقوم فرمائيد ؟\r\n\r\nج\r\n- اشكال دارد .\r\n\r\nاجارهء وقف\r\n\r\nس 102\r\n- چنانچه متولّى موقوفه‌اى ، در قسمتى از زمين موقوفه با پول خود مبادرت به احداث دكّان نمايد به هنگام واگذارى دكّان به شخص غير ، آيا سرقفلى كه گرفته مىشود متعلّق به متولّى است يا به موقوفه ؟\r\n\r\nج\r\n- متولّى بايد مطابق صلاح وقف ، آن را واگذار كند و چنانچه وقف عرفا سرقفلى دارد بايد به حساب وقف هم سرقفلى بگيرد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nس 103\r\n- زمين موقوفه مخروبه‌اى قبلا مستراح مسجد بوده سال‌هاى متمادى مخروبه مانده و از انتفاع خارج شده ، شخصى از متولّى شرعى شفاها اجازه مىگيرد و طبقهء پائين آن را مستراح و وضوخانه ساخته و فوقانى آن را به خرج خود چند مغازه مىسازد ، و متولّى آن شفاها تشويق و ترغيب بر آن نموده آيا كسى ديگر حق اعتراض دارد ؟ و آيا متولّى مىتواند بگويد اعيان را طبق نظر من وقف نمائيد ؟ يا اعيان ، ملك سازنده است و فقط كرايهء زمين مخروبه موقوفه را بايد بدهد ؟ اگر كسى پيدا شود مخارج اعيانى آن را بپردازد كه سازنده واگذار به وقف نمايد نسبت به وجه سرقفلى كه سازنده گرفته چه صورت دارد ؟\r\n\r\nج\r\n- اگر متولّى شرعى با مراعات صلاح وقف اجازه داده كه شخص براى خودش ساختمان كند و اجارهء زمين را بپردازد صاحب ساختمان اجارهء زمين را ضامن است و زمين در حالى كه ساختمان روى آن است ملاحظه مىشود نه مخروبه . « 1 »\r\n\r\nس 104\r\n- محلى احتياج به حمام دارد آيا اجازه مىفرمائيد زمين موقوفه‌اى را با اجازه متولّى و تصديق خبره اجاره كنند و روى آن حمام بسازند ؟\r\n\r\nج\r\n- با مراعات جهت و مصلحت وقف مانع ندارد .\r\n\r\n\r\n","description":"","footnote":"\r\n( 1 ) نسبت به جواب مربوط به « سرقفلى » به سؤال و جواب قبل توجه شود .\r\n","page_name":" 376 ","page_number":376},
  {"content":"\r\n\r\n\r\nس 105\r\n- اگر متولّى « موقوفهء اولادى » ، آن را بدون رعايت غبطه و مصلحت وقف و موقوف عليهم و بر خلاف ميل و رضاى آنها به اجاره دهد ، به نحوى كه متضمّن ضرر كلّى موقوف عليهم باشد ، آيا اجاره صحيح است يا باطل ؟\r\n\r\nج\r\n- تصرف در وقف اگر خلاف جهت و مصلحت وقف باشد جايز نيست و عقد اجاره در فرض مرقوم صحيح نيست .\r\n\r\nس 106\r\n- شخصى زمينى را از سازمان اوقاف اجاره مىكند ، و در روى آن زمين ساختمان مىنمايد آيا ساختمان آن در ملكيت موقوفه قرار مىگيرد يا به شخص سازنده متعلّق است ؟\r\n\r\nج\r\n- ساختمان ملك سازنده است مگر اينكه از عوائد يا مال الإجاره موقوفه ساخته شده باشد .\r\n\r\nس 107\r\n- اگر واقف مقرّر كرده باشد كه موقوفه براى مدّت بيش از ( مثلا ) بيست سال اجاره داده نشود ، ولى متولّى بر خلاف ترتيب مقرّر از سوى واقف ، موقوفه را براى مدّت بيشتر ( مثلا سى سال ) اجاره بدهد ، آيا در فرض مذكور ، عقد اجاره از اصل و نسبت به تمام مدّت باطل است يا اين كه نسبت به بيست سال كه واقف اجازه داده صحيح است و نسبت به بقيّه باطل يا فضولى است يا اين كه حكم ديگرى دارد ؟\r\n\r\nج\r\n- اجاره نسبت به بيست سال صحيح است .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nس 108\r\n- مغازهء وقف مقبره‌اى را اجاره كرده بودند كه در آن قيد شده است : تعميرات جزئى نظير كاهگل و خرده كارى به عهده مستأجر است ، مستأجر ، پايه‌هاى مغازهء تحت تصرف خود را آهنى و درب مغازه را تعويض كرده و حدود 30 هزار تومان خرج آهن و مصالح ساختمانى كرده است بعد هم متولّى - چون مغازه مرغوب شده - اجاره را اضافه نموده است . بعد از 3 سال از ساختن مغازه در سال 1361 در اثر عقب‌نشينى خيابان ، مغازه بطور كامل خراب شده است و در مسير خيابان قرار گرفته در اينجا آيا آهن و مصالح از آن وقف است يا از مستأجر ؟\r\n\r\nج\r\n- اگر آنها را وقف نكرده و از مال الإجاره و عوايد وقف تهيه نشده ملك خود اوست .\r\n\r\nس 109\r\n- زمين موقوفه‌اى است به مساحت تقريبى 1500 متر در يكى از روستاها ، كه هر دو سال يك بار زراعت مىشود و واقف وقفنامه را بدين گونه تنظيم فرموده است كه : « . . . همه‌ساله ، مقدار ده من گندم بابت آن نان شود ، و در دههء اول ماه محرم الحرام صرف تعزيهء حضرت سيد الشهداء ( عليه السّلام ) گردد » . [ سپس در طى جملاتى عدم رضايت خود را از تغيير وقف به صراحت تمام اعلام كرده است 
  ] اكنون با توجه به اينكه زمين مزبور ، ارزش زراعى خود را ، از دست داده و براى سكونت مناسبتر است ، همچنين با تصرف در آن و تبديلش به احسن ، سالانه از ممرّ عوايد آن مىتوان ده‌ها برابر آنچه واقف قيد نموده ، صرف تعزيه حضرت ابا عبد اللّه الحسين ( عليه السلام ) نمود ، آيا امام خمينى دامت بقائه الشريف اجازه تصرف و تغيير مىدهند يا خير ؟\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nج\r\n- اجارهء زمين وقف براى ساختمان با نظر متولّى شرعى و صرف مال الاجاره در وقف اشكال ندارد .\r\n\r\nس 110\r\n- زيدى زمين موقوفه‌اى را اجاره نموده و در مدّت اجاره ، حق خود را به ديگرى واگذار نمود به فلان مبلغ ؛ آيا متولّى مىتواند براى موافقتش جهت واگذارى به ديگرى مبلغى دريافت كند ؟\r\n\r\nج\r\n- اگر در اجارهء اوّلى حقّ واگذارى به غير را به مستأجر نداده ، اجارهء دوّم فضولى و موقوف است به اجازهء متولّى شرعى ، و متولّى بايد مطابق صلاح وقف عمل كند .\r\n\r\nس 111\r\n- يك زمين مزروعى با مقدارى آب وقف شده براى طلاب مدرسه علميّه و بود و نبود اين زمين در ازدياد اجاره بها مدخليّتى ندارد بلكه مستأجر ، زمين هم باشد ، فقط اجاره آب را مىدهد و در زمين كشت مىكند اين زمين متّصل به شهر واقع شده آيا مىشود اين زمين را به مؤسسات دولتى يا به مستضعفين جهت ساختن خانه مسكونى اجاره داد يا خير ؟\r\n\r\nج\r\n- اگر متولّى شرعى اجاره مىدهد و اجاره آن موافق جهت وقف باشد مانع ندارد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nس 112\r\n- بعضى از موقوفات هست كه عرصه و اعيان ، موقوفه بوده و به مرور زمان اعيان ، از بين رفته و فعلا زمين تنها به اجاره واگذار مىشود كه مستأجر ايجاد اعيان براى خود بنمايد . آيا موقوفه به اعتبار اعيان سابق حقّى بر اعيان مستحدثه پيدا مىكند يا خير ؟ و آيا مىشود مستأجر را مقيد كرد كه قسمتى از اعيان را به موقوفه تمليك كند ، يا اينكه مىتوان بدون چنين قيدى فقط عرصه را به اجاره داد ؟\r\n\r\nج\r\n- اجاره جايز است و به اعتبار اعيان سابقه موقوفه حقى پيدا نمىكند ، و تمليك يا عدم تمليك نيز تابع قراردادى است كه با مستأجر منعقد مىكنند و نمىتوان مستأجر را ملزم به اين كار نمود .\r\n\r\nس 113\r\n- چنانچه شخصى مستأجر باغ و خانهء وقفى باشد و كاملا روشن نباشد كه دسترنج دارد يا نه ، آيا بعد از مرگ وى براى اينكه حق اولادش پايمال نگردد ، مىتوانند هر كدام مقدارى از باغ را اجاره كنند يا خير ؟ لازم به تذكر است كه باغ حدود 12000 متر وسعت دارد و حدود بيست اطاق و انبارى دارد و فعلا يكى از پسرها باغ و خانه را تصرف كرده است . و همچنين اين باغ حدود 90 سال است كه در دست اين خانواده مىباشد ؟\r\n\r\nج\r\n- تا مدّت اجاره باقى است همه ورثه در مورد اجاره حق دارند و بعد از تماميّت مدت اجاره اختيار با متولى شرعى وقف است كه با مراعات جهت و مصلحت وقف آن را اجاره دهد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nس 114\r\n- اجاره دادن زمين وقفى به كسى كه مىخواهد در آن مشروب و گوشت خنزير بفروشد چه حكم دارد ؟\r\n\r\nج\r\n- اجارهء محل براى استفاده‌هاى محرم باطل است ولى اگر اجاره براى انتفاع محلل بوده ليكن مستأجر بعدا در آن محل ، كار محرم انجام داده و مىدهد اجاره صحيح است و مستأجر مكلف است از انتفاع محرم خوددارى نمايد .\r\n\r\nس 115\r\n- اگر متولى يا ناظم وقف ملكيت وقف يا زمين موقوفه‌اى را براى شغل مزبور در سؤال قبل اجاره دهد آيا اين عمل متولى يا ناظم وقف خلاف ديانت است و خيانت مىباشد يا نه ؟\r\n\r\nج\r\n- حكم همان است كه در بالا ذكر شد و متولى اگر با التفات و توجّه موقوفه را براى انتفاع محرم اجاره دهد خلافكار است .\r\n\r\nس 116\r\n- احتراما استدعا دارد نسبت به دو مسألهء زير حكم اللّه را بيان فرماييد :\r\n\r\n1\r\n- ملك موقوفه‌اى براى مدت 9 سال از طرف موجر يا متولّى به شخصى\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاجاره داده شده و در ضمن سند اجاره قيد شده : « پس از مدت 9 سال با همين شروط مستأجر حق دارد 9 سال ديگر ضمن تجديد نظر در مبلغ اجاره طبق نظر كارشناسان اوقاف و دادگسترى ، اجاره را تجديد نمايد » ، پس از انقضاى مدّت 9 سال اول ، هرگاه كارشناسان نظريه‌اى دادند آيا موجر يا متولّى وقت مىتواند از نظر آن كارشناسان عدول نموده و از جهت رعايت غبطهء ( مصلحت ) وقف از طريق مزايده آن را با قيمت بيشترى به همين افراد يا اشخاص ديگر اجاره دهد يا خير ؟ و هرگاه شخص ثالثى داوطلب اجاره به مبلغ بيشترى از نظريّهء كارشناسان بشود آيا در اين مورد عدول از نظريهء كارشناسان جايز است يا خير ؟\r\n\r\nج\r\n- اگر در ضمن عقد اجاره شرط شده كه براى مستأجر پس از پايان مدّت ، تجديد اجاره شود ، در صورتى كه در پايان مدّت مستأجر خواهان تجديد اجاره به قيمت عادله باشد متولّى وقف مكلّف است بر طبق شرط به همان مستأجر اجاره دهد .\r\n\r\n2\r\n- ملك موقوفه‌اى از طرف موجر يا متولى براى مدّت 9 سال به شخصى به اجاره واگذار شده ، در خلال مدّت ، شخص ثالث و بعضى از كارگران كشاورزى همان ملك ، داوطلب اجارهء آن مىشوند ؛ آيا شرعا موجر مىتواند نسبت به بقيّهء مدّت ، اجاره را فسخ و با زارعين ، قرارداد اجاره نمايد يا بايستى مدّت اجاره سپرى گردد ؟\r\n\r\nج\r\n- عقد اجاره عقد لازم است و بدون حقّ فسخ قابل فسخ نيست مگر از راه اقاله كه منوط به توافق طرفين است .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nس 117\r\n- آيا متولى شرعى مىتواند وكيل بگيرد ؟ و اگر كسى را وكيل خود نموده باشد وكالت وكيل اعتبار شرعى دارد يا خير ؟\r\n\r\nج\r\n- جايز است وكيل بگيرد مگر در صورتى كه بر او شرط مباشرت شده باشد .\r\n\r\nس 118\r\n- از روزى كه سر و صداى زمينهاى ملكى و غير ملكى مطرح شده مستأجرين زمينهاى موقوفه آستانهء مقدسه حضرت معصومه ( عليها السّلام ) كه زمين‌هاى مزبور به آنها واگذار گرديده و هم اكنون خانه ساخته و سكونت دارند از پرداخت مال الاجارهء ناقابل معين شده خوددارى مىكنند و اظهار مىدارند كه امام فرموده اجاره ندهيد و هر كس سكونت دارد مال خودش مىباشد لذا چون مرجعى براى رسيدگى مشخص و معيّن نمىباشد تقاضا مىشود براى حفظ حقوق موقوفه نظر خود را اعلام فرماييد ؟\r\n\r\nج\r\n- بايد مال الاجاره را بپردازند و من چنين چيزى نگفته‌ام .\r\n\r\nاتلاف وقف\r\n\r\nس 119\r\n- احتراما معروض مىدارد : بعضى از اشخاص خيّر ، قرآن كريم را به صورت جزوه به مساجد براى قرائت اهدا مىكنند و در جلد جزوه‌ها وقفنامه يا عكس واقف را مىچسبانند ، بعضى از اشخاص اين وقفنامه‌ها يا عكس اشخاص را پاره كرده و بيرون مىريزند ، در شرع مقدّس اسلام اين كار چه حكمى دارد ؟\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nج\r\n- اهداء جزوه‌ها مانع ندارد و كسى حق ندارد وقف‌نامه را پاره كند و بيرون بريزد .\r\n\r\nس 120\r\n- هرگاه كسى روى خانه‌اى مسجدى بسازد و آن مسجد خراب شود و مقدارى از ديوارهاى آن باقى باشد و مفيد نباشد آيا مىشود خاك ديوارهاى آن را به جاى پاكيزه‌اى بريزند و تحت آن مسجد را كه پشت بام خانه ديگرى است - كه وقف نبوده است راهرو براى مردم عابر بدهند يا خير ؟\r\n\r\nج\r\n- بردن خاك مسجد به محل ديگر اگر به مصلحت مسجد و براى تعمير آن باشد مانع ندارد ولى تبديل مسجد به راه رو براى عابرين جايز نيست .\r\n\r\nس 121\r\n- خيابانى احداث شده كه در مسير آن حسينيّه‌اى واقع است ، چنانچه اجازه فرمائيد اين حسينيّه خراب شود و نزديك آن حسينيّه‌اى ديگر و بهتر و كامل‌تر بسازند ؟\r\n\r\nج\r\n- تخريب حسينيّه جايز نيست .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nس 122\r\n- مقدارى زمين مخروبه كه به گفته اهالى روستا جزء حسينيّه مىباشد و با در نظر گرفتن رشد شهرسازى و راه‌سازى گوشه‌اى از اين زمين مذكور محل عبور و مرور وسيلهء نقليّه قرار گرفته آيا مىشود يك مقدار خيلى كمى از آن زمين را خراب كرده و به جاده جهت رفت و آمد كه واقعا مورد لزوم اين روستا است اختصاص داد يا نه ؟\r\n\r\nج\r\n- جايز نيست .\r\n\r\nس 123\r\n- روستائى است كوهستانى ، اهالى آن با خوديارى و وسائل اوليّه جاده‌اى در دل كوه و رودخانه احداث كرده ولى در فصل زمستان هر ساله سيل آن را تخريب مىكند و در نتيجه در وضع بسيار طاقت فرسا زندگى مىكنند و فاقد جاده هستند اخيرا در اثر تلاش اهالى از طرف ادارهء راه‌سازى قرار شده جاده‌اى براى آنها احداث كنند و مسيرى كه تعيين شده از وسط باغهاى آنها مىگذرد ضمنا يك قطعه باغ بادامى كوچك كه وقف بر حضرت سيد الشهداء عليه السلام مىباشد هم در مسير قرار گرفته و طبق نظريه كارشناس و نقشه بردار چون منطقه كوهستانى است و امكانات محدود مىباشد فعلا مسيرى غير از اين نيست آيا اجازه مىفرمائيد كه آن قطعه باغ وقفى در مسير واقع شود و به جاى آن باغ ديگرى در جاى ديگر خريدارى گردد يا خير ؟\r\n\r\nج\r\n- خريدوفروش و تغيير وقف جايز نيست ولى اجارهء آن از متولّى شرعى با مراعات جهت و مصلحت وقف اشكال ندارد .\r\n\r\nس 124\r\n- در يك [ مكان 
  ] بلندى از قديم حسينيه‌اى ساخته شده است كه اقامه عزادارى در موسم سرما مستلزم عسر و حرج است و در تابستان از جهت\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nبلندى ، افراد سالخورده از فيض مجلس محروم مىمانند آيا مىتوان آن حسينيّه را خراب كرده و در عوض حسينيه‌اى در وسط قريه كه اين محذورات را نداشته باشد ساخت ؟\r\n\r\nج\r\n- خراب كردن حسينيّه جايز نيست .\r\n\r\nبىنيازى وقف از وسايل وقف\r\n\r\nس 125\r\n- چند عدد بخارى چوب‌سوز را قبلا وقف مسجدى نموده‌اند و فعلا با تعويض بخاريها ، ديگر احتياجى به آنها در اين مسجد نيست و مسجدى در يك روستا احتياج مبرم به بخارى دارد با امام جماعت مسجد شهر در اين مورد مشورت شد كه ايشان اجازهء استفاده از آنها را بدهند امّا فرمودند نامه‌اى به حضور امام بنويسيد اگر حضرت امام اجازه دادند مانعى ندارد ، لذا از حضور حضرت امام تقاضا مىشود نظر مبارك را در جواز و يا عدم جواز بيان فرماييد !\r\n\r\nج\r\n- اگر مسجدى كه بخارى براى آن وقف شده احتياج ندارد ، مىتوانند با نظر متصدّى شرعى ، در مسجد ديگر از آن استفاده نمايند .\r\n\r\nس 126\r\n- اثاث حسينيّه‌اى كه الآن متروكه و مخروبه شده و اگر بماند ضايع مىشود حكمش چيست ؟\r\n\r\nج\r\n- اگر در آن حسينيّه يا حسينيّهء ديگر قابل استفاده نيست بفروشند و صرف احتياجات حسينيّه نمايند .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\nس 127\r\n- چادر تكيه‌اى به نام حضرت ابو الفضل ( عليه السّلام ) در شهرى مورد لزوم نيست ، زمينى براى احداث تكيه خريدارى شده ، آيا مىتوانيم چادر تكيهء مذكور را فروخته تبديل به احسن نماييم و وجه آن را براى ساختمان همان تكيه مصرف كنيم ؟\r\n\r\nج\r\n- جايز نيست .\r\n\r\nس 128\r\n- آيا ظروفى كه در اماكن مقدّسه ، مازاد به شمار مىآيد ، قابل فروش هست يا خير ؟\r\n\r\nج\r\n- اگر وقف براى استفاده در مكان خاصّى نشده ، به جاى ديگر اگر حاجت دارند انتقال دهند . و چنانچه هيچ گونه مورد حاجت نباشد فروش آن و صرف پول در احتياجات آن محلّ ، مانع ندارد .\r\n\r\nس 129\r\n- محله‌اى است كه شش دانگ آن ، و يا به عبارتى ، همه آن محله و حومه آن ( زمينهاى حومه آن ) وقف است . در زمينهائى كه پنبه‌زار است مىخواهند شاليزارش كنند چون پنبه‌زارها در سطح خيلى بلندترى از شاليزارها قرار دارند آن را « ديزل » مىزنند تا كشت كنند و مسلما خاكهاى آن را در يك جا جمع مىكنند و از گلهاى جمع شده استفاده‌اى نمىكنند ، گلهاى آن بسيار حاصلخيز است . آيا مىشود آن گل را به محل ديگرى انتقال داد و يا به عبارتى ديگر مىتوان آن را براى زمينهائى كه خاكشان شور است ببرند و از آن استفاده كنند ؟ يا در زمينهايى بريزند و از آن كشاورزى كنند و سطح توليد كشور را بالا ببرند ؟ و آيا مىشود آن را به خانه‌هاى خود كه در محل وقف واقع نيست ببرند\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nو از آن استفاده نمايند ؟ آيا بايد در ازاى گلى كه از آنجا مىبرند پول پرداخت كنند ؟ يا گلى ديگر به جاى آن به همان اندازه به همانجا ببرند ؟ لازم به يادآورى است كه اين محله وقف ابدى است .\r\n\r\nج\r\n- با نظر متولّى شرعى ، اگر خاك در زمين مذكور مورد حاجت نيست بايد صرف در مماثل شود با امكان ؛ و گرنه فروخته شود و پول ، صرف در جهت وقف گردد .\r\n\r\nوقف متعذّر المصرف\r\n\r\nس 130\r\n- شخص خيّرى حدود پنجاه سال قبل آبى جهت شرب دو محله شهر وقف نموده كه با لوله‌كشى شهر ، محلات نامبرده احتياج به آن ندارند و در حقيقت اين موقوفه در حال حاضر متعذّر المصرف مىباشد بطورى كه صرف آن در جاى ديگر هم براى شرب ممكن نيست . لطفا ما را راهنمايى كنيد كه چگونه به وقف عمل شود .\r\n\r\nج\r\n- با فرض تعذّر مصرف ، عوائد وقف را با نظر متولّى شرعى در مطلق وجوه برّ و خيرات صرف نمايند .\r\n\r\nتفكيك وقف مشاعى\r\n\r\nس 131\r\n- دو دانگ حمّام مشاع از شش دانگ قديمى و مخروبه كه از حيّز\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nانتفاع افتاده ، وقف است ، چهار دانگ ملك شخصى است ، صاحب چهار دانگ به علّت وقف دو دانگ و عدم استطاعت مالى قادر نيست آن را تعميرات اساسى نموده تا استفاده شود ؛ آيا مىتوان دو دانگ را تفكيك و مجزّا نمود ؟\r\n( البتّه قابل تفكيك است )\r\nآيا دو دانگ وقف را ادارهء اوقاف مىتواند به فروش رسانده و معامله نمايد يا نه ؟ كه در اين صورت با وجه آن مىتوان در جاى ديگر ، ملك مستقرّ ديگرى ابتياع گردد ، تقاضا مىشود نظر خود را راجع به اين دو مسأله بيان فرماييد !\r\n\r\nج\r\n- با فرض قابليّت تفكيك با موافقت متولّى شرعى وقف مانع ندارد و اگر از اوقاف عامّه است قابل فروش و تبديل نيست .\r\n\r\nس 132\r\n- قسمتى از يك زمين مشاع وقف بوده ، پس از اينكه مىخواهند زمينها را تفكيك و سهم وقف را جدا كنند ، قطعه‌اى از آن را كه غير مرغوب است براى وقف وامىگذارند ؛ و هم اكنون آن زمين با وضع خاص 4 * 200 متر استفاده معتدّ به ندارد و كسى حاضر است زمين را كه براى وقف واگذار نموده‌اند عوض كند و در مقابل زمين ديگرى بدهد كه استفاده آن زمين براى وقف بهتر است . آيا اين عمل جايز است يا نه ؟\r\n\r\nج\r\n- تفكيك سهم وقف بدون نظر متولّى شرعى و مراعات مصلحت وقف صحيح نيست و تبديل و تعويض وقف جايز نيست .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nس 133\r\n- عبارت وقفنامه‌اى چنين است كه : وقف نموده شخصى نصف مشاع از كلّ يك « درك » باغ معيّن را تا اين كه متولّى هر سال يك تومان « فضّى » كه يك هزار دينار است در روز عيد غدير خرما بخرد و به مصرف خويشان و همسايگان و اهل آبادى برساند . آيا در زمان فعلى اين يك تومان فضّ معادل چند تومان و چقدر خرما است ؟ و در صورتى كه بخواهيم اين نصف مشاع باغ موقوفه را از نصف ديگر كه ملك است جدا كنيم ، آيا احتياج به اذن حاكم شرع دارد و يا اذن متولّى فعلى براى « افراز » و جدا كردن كافى است ؟\r\n\r\nج\r\n- احوط آن است كه هر مقدار خرما كه در زمان وقف معادل يك تومان فضّى بوده بخرند و به مورد مذكور برسانند و براى افراز نظر متولّى شرعى با مراعات مصلحت وقف كافى است .\r\n\r\nس 134\r\n- چند نفر در يك باغى شريكند و مقدارى از باغ هم وقف است و فعلا ساير شركا مىخواهند باغ را تقسيم كنند ناچار از سهميه هر كدام و همچنين از سهميه وقف مقدارى از زمين باغ جاده خواهد شد اگر چه در اثر اين افراز ممكن است قيمت سهام زيادتر از اول شود ولى چون مقدارى از مساحت زمين باغ در اثر جاده انداختن كم مىشود آيا اين تقسيم و افراز جايز است يا خير ؟ در صورت عدم جواز چنانچه ساير شركا حاضر نيستند كه باغ به اشاعه باقى باشد تكليف چيست ؟\r\n\r\nج\r\n- با مراعات نظر ولى وقف و رعايت مصلحت تقسيم جايز است .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n\r\nتوليت وقف\r\n\r\nس 135\r\n- شخص متديّنى كه بين مردم به صلاح و ديانت معروف بود مدرسه‌اى را از اموال خود و از اموال مؤمنين كه جمع‌آورى كرده بود ساخت ، و چون ساخت آن به پايان رسيد وقف نامه‌اى در يك كتاب از مؤلفات خودش انتشار داد و نوشت كه اين مدرسه را وقف نموده و توليتش را تا دم حيات براى خود و بعد از خود براى پسر برادرم قرار دادم و همانطور بود تا بانى وفات نمود . حالا پسرهايش مدعىاند كه پدر ما وصيّت نامه‌اى تحرير كرده و در آن نوشته كه توليت اين مدرسه را به پسرم تفويض نمودم ، اگر چه قبلا براى توليت بعد از خود ، پسر برادرم فلانى را تعيين نمودم ولى اكنون او را از توليت عزل كردم . آيا اين وصيّت‌نامه نافذ است شرعا ؟ و آيا متولّى تعيين شده در حين وقف و در عبارت وقف با اين وصيت عزل خواهد شد يا نه ؟\r\n\r\nج\r\n- هر كس در ضمن صيغه وقف به عنوان توليت معيّن شده متولّى شرعى است و با وصيّت واقف توليت عزل نمىشود .\r\n\r\nس 136\r\n- عبارت وقف نامه‌اى چنين است : متولّى وقف مادام الحياة ، خود واقف است و بعد اصلح اولاد ذكور ، متولّى خواهد بود و بعد اصلح اولاد ذكور ايشان نسلا بعد نسل ، بعد از انقراض آنها اصلح اولاد اناث از اولاد واقف يا متولّى و بعد از انقراض آنها ، عدول مؤمنين قريه ، اگر بعد از فوت واقف توليت وقف به اصلح اولادش رسيد و پس از مدتى فوت كرد آيا توليت به اصلح برادران متولّى كه پسران واقف هم هستند مىرسد ؟ يا به اصلح اولاد ذكور متولّى ؟\r\n\r\nج\r\n- به اولاد متولّى مىرسد نه به برادران .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nس 137\r\n- واقف موقوفه‌اى در متن وقفنامهء مربوطه ، توليت موقوفه را چنين تفويض نموده است : « ارشد و اتقاى اولاد و اولاد اولاد اولاد ذكور بطنا بعد بطن و نسلا بعد نسل بدون ملاحظهء اقربيّت الى قيام الساعة متولّى شرعى زمان خود خواهد بود »\r\nآيا با توجه به نصّ فوق ، به نظر آن حضرت :\r\n1 - راه تشخيص ارشديّت و اتقائيّت اولاد چيست ؟ 2 - آيا مىتوان طريق اثبات ارشديّت و اتقائيّت را فقط به شهادت چهار نفر مشخّص با اسم و رسم ، منحصر ساخت و شهادت كتبى و شفاهى ساير علماء و ثقات مؤمنين اعتبار ندارد ؟\r\n3 - بالأخره آيا با توجه به متن مذكور مىتوان توليت را با موجود بودن اولاد ذكور از نسل واقف ، از آنها سلب و به جاى انتخاب ارشد و اتقاى آنها موقوفه را بدون متولّى گذاشت .\r\n\r\nج\r\n- متولّى شرعى كسى است كه اوصاف شرط شده در وقف را دارا باشد و در صورت اختلاف ، بايد به حاكم شرع مراجعه و حل و فصل شود .\r\n\r\nس 138\r\n- در قريه‌اى دوازده شعر ملك و آب موقوفه مىباشد كه يك شعر آب و ملك از آن ، فعلا تحت توليت اين جانب اداره مىشود . طبق ضوابط موقوفه ، توليت آن نسل بعد از نسل به عهدهء ذكور بزرگتر است . در سال 55 املاك موقوفه فروش رفته ، سندى هم به اسم كشاورز صادر شده ولى 2 قسط بيشتر نگرفته‌اند .\r\nسازمان اوقاف اين كار را مسكوت گذاشته ، بنا بر اين ، توليت ملك به اسم اين جانب - كه مدت سى سال است در تهرانم و كارگر دولت مىباشم - هست ولى ملك را برادر من كه در ده است و به كار كشاورزى مشغول است ، اداره\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمىنمايد ، با اين توصيف آيا من مىتوانم توليت ملك را به ايشان واگذار نمايم ؟\r\nشرعا وظيفه چيست ؟\r\n\r\nج\r\n- توليت قابل واگذارى نيست ولى متولّى شرعى مىتواند براى خود وكيل بگيرد .\r\n\r\nس 139\r\n- وقفنامه‌اى در آن شرايط توليت به شرح : اعلم ، افقه ، اورع ، از هد و اتقاى اولاد ذكور از نسل واقف است ؛ آيا مراد از اعلم وافقه اين است كه بالنّسبه به سايرين آشنايى با مسائل دينى بيشتر داشته باشد و لو اين كه طلبه و روحانى نباشد و عوام و يا تحصيل كردهء علوم جديد باشد و يا اين كه از آن فهميده مىشود كه حتما روحانى و عالم باشد ؟ كه اگر اينطور باشد ، در حال حاضر از نسل واقف كسى كه متّصف به صفات مذكوره باشد نيست ولى در ميان فرزندان كه موقوف عليهم مىباشند ، دكتر و آموزگار و تحصيل كردهء جديد مىباشند . متمنّى است اعلام فرماييد كه توليت موقوفه به چه طريقى اعمال شود ؟\r\n\r\nج\r\n- اگر بين اولاد ذكور عالم به فقه نباشد ، متولّى ندارد و توليت با حاكم شرع است .\r\n\r\nس 140\r\n- چند سال قبل عدّه‌اى از مسلمين به كمك يكديگر يك دستگاه ساختمان را خريدارى كرده‌اند ، اين ساختمان به نام حسينيّه تكميل شده و اتمام يافته ؛ قباله نيز به نام يكى از اعضاى هيأت ، ثبت سند شخصى شده است ؛ امّا فعلا نسبت به او متعرّض شده و مىگويند بايد قباله وقف شود ، آنها بعد از تشكيل جلسهء عمومى و رأىگيرى شخص ديگرى را انتخاب كرده‌اند ، امّا شخص سابق بدون رضايت و اجازهء مردم سند را وقف كرده و توليت را به نام خودش\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nنموده ، بازهم مردم ناراحتند ، آيا شرعا اجازهء مردم شرط است يا نه ؟ و چنين وقفى صحيح است يا نه ؟\r\n\r\nج\r\n- اگر در حين وقف ساختمان ، تعيين متولّى نشده ، توليت آن با حاكم شرع است . و چنانچه پس از انجام وقف شرعى ، اقدام به تعيين متولّى در ثبت سند وقفى نموده باشند اعتبار ندارد . و در مثل مفروض سؤال ، اصل وقف كردن و تعيين متولّى شرعى ، موكول به توافق تمام شركاء است .\r\n\r\nس 141\r\n- شخصى وقفى داشته براى روضه‌خوانى ايّام ماه صفر ، و در زمان حياتش اين وقف را به پسر ارشدش تحويل داده [ و اكنون اين پسر فوت كرده 
  ] و پسرى ندارد ، آيا بعد از مرگش به دخترش مىرسد يا به برادرش ؟ ضمنا اصل وقفنامه هم مفقود شده !\r\n\r\nج\r\n- تابع قرارداد واقف در حين وقف است اگر در وقف راهى پيش‌بينى نشده ، توليت وقف در اين صورت با حاكم شرع خواهد بود .\r\n\r\nس 142\r\n- زيد مدرسه‌اى تأسيس كرده كه توليت آن را مادام العمر براى خود قرار داده و پس از مدّتى كه تحت توليتش آن مدرسه اداره مىشد ، وصيت كرده كه بعد از مرگش عمرو متولّى آن مدرسه باشد و در اواخر عمرش\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nوصيت‌نامهء ديگرى نگاشته كه در آن نوشته : « بايد بعد از مرگ من عمرو متولّى آن مدرسه نباشد و بكر متولّى باشد » مرقوم بفرماييد كه آيا عمرو متولّى شرعى آن مدرسه است يا بكر ؟\r\n\r\nج\r\n- چنانچه در وقف وقف كردن مدرسه حق تعيين متولّى بعد از خود را براى خود قرار نداده باشد وصيّت او نافذ نيست و توليت مدرسه بعد از او با حاكم شرع است .\r\n\r\nس 143\r\n- اين جانبان در سال 1352 ملكى را وقف حضرت خامس آل عبا نموديم و متولّى نيز جهت آن تعيين كرده‌ايم كه درآمد آن را صرف عزادارى و اطعام نمايد . در حال حاضر متولّى طى نامه‌اى به ما و ادارهء اوقاف اعلام استعفا نموده است .\r\nبا توجه به اين كه واقفين در قيد حيات بوده و چنين موردى در قانون پيش‌بينى نشده است ؛ آيا ما مىتوانيم شخص ديگرى را به توليت انتخاب نموده و يا رأسا نسبت به عهده داشتن توليت اقدام كنيم ؛ يا خير ؟\r\n\r\nج\r\n- در فرض مرقوم متولّى مستعفى به حاكم شرع مراجعه كند تا او را براى توليت نصب نمايد على الاحوط .\r\n\r\nس 144\r\n- مؤمنين كشمير اموال و اجناس و قطعات اراضى و درختانى را وقف حسينيه و مدرسه‌اى كرده بودند و شخصى را « فقط تا زمان حيات » ، متولّى قرار داده بودند و حاضر نبودند كه آن جناب توليت آن اوقاف را بدون\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nارضاء و استرضاى واقفين و بدون استحقاق ، به كسى بسپارد . [ اكنون كه آن متولّى فوت شده 
  ] بيان فرمائيد كه ما واقفين اين حق را [ تعيين متولّى 
  ] داريم يا خير ؟\r\nو اگر متولّى مرحوم از حدود گذشته ، تعرض كرده باشد ، صحيح است يا خير ؟\r\n\r\nج\r\n- توليت وقف با كسى است كه در قرارداد وقف متولّى شده ، و بعد از فوت او واقفين اختيار تعيين متولّى ندارند . و با نبود متولّى خاص ، اختيار با حاكم شرع است .\r\n\r\nس 145\r\n- اگر متولّى يا منتظم وقف خيانت كند و ملكيّت وقف را [ در 
  ] خلاف شرع استعمال كند ، آيا حاكم شرع مىتواند آن متولّى را بيرون كند و به جاى آن متولّى ديگرى معيّن كند يا نه ؟\r\n\r\nج\r\n- در هر مورد كه خيانت متولّى به وجه شرعى ثابت شود حاكم شرع مىتواند در ادارهء شئون وقف دخالت كند .\r\n\r\nس 146\r\n- واقف مسجد خود را متولّى ، و عزل و نصب امام مسجد را در حيطهء توليت خود قرار داده است ، آيا صحيح است يا خير ؟\r\n\r\nج\r\n- جعل توليت براى مسجد صحيح نيست و عزل و نصب او اثر ندارد .\r\n\r\nس 147\r\n- شخصى مقدارى زمين را براى مسجد وقف كرده ولى متولّى معين نكرده ؛ اهالى ، امام جماعتى را دعوت مىكنند و به سعى ايشان مسجد آباد و تكميل\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمىگردد . آيا رضايت صاحب زمين در صحّت نماز امام و اهالى شرط است يا نه ؟\r\n\r\nج\r\n- مسجد متولّى ندارد و رضايت كسى در عبادت در آن معتبر نيست ولى تصرّفاتى كه منافى با احترام مسجد يا مزاحم نمازگزاران باشد جايز نيست .\r\n\r\nتصرفات غير متولى\r\n\r\nس 148\r\n- مسجدى است كه موقوفاتى هم دارد بانى مسجد بر اساس وقفنامه‌اى براى مسجد و موقوفاتش ، متولّى و ناظر تعيين نموده و متجاوز از يك قرن است كه در تحت يد متولّى و اعقاب وى بوده و هم اكنون متولّى در شهر ديگرى است و براى رسيدگى به امور موقوفه براى خود نماينده‌اى تعيين نموده ؛ در چنين صورتى آيا مىتوان بدون اذن متولّى و يا نماينده آن در رقبات تصرّف نمود و در آن مسجد نماز خواند يا نه ؟\r\n\r\nج\r\n- مسجد توليت‌بردار نيست و نماز خواندن در آن موقوف بر اجازهء كسى نيست ولى تصرّف در موقوفات مسجد منوط به نظر و اجازه متولّى شرعى [ آنها 
  ] است .\r\n\r\nس 149\r\n- زمين راه آهنى وقف اولاد ذكور است ، نماز شخصى كه در آنجا كارمند است و در خانهء ادارى سكونت دارد و مسافرى كه با قطار مسافرت مىكند و در عبور از راه آهن نماز مىخواند ، چه صورتى دارد ؟\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nج\r\n- اگر احتمال داده شود كه با نظر متولّى شرعى است ، مانع ندارد .\r\n\r\nس 150\r\n- آيا بدون اجازه حاكم شرع ، اختصاص قطعه‌اى به شهداء در مزار و محروم كردن ديگران از آن قطعه جايز است يا نه ؟\r\nبر فرض كه جايز باشد ديواركشى جايز است يا نه ؟\r\nدر صورتى كه اين ديوار زير بنايش قبرى باشد كه هيچ آسيبى به قبر نرسد آيا كندن سنگ قبر براى اين هدف مهم احتياج به اجازه صاحبان قبر دارد ؟\r\n\r\nج\r\n- اگر وقف بودن قبرستان محرز نيست اشكال ندارد و اگر وقف است با نظر متولّى شرعى مىتوانند محلّى را براى شهداء اختصاص دهند ولى از كشيدن ديوار اجتناب كنند\r\n\r\nس 151\r\n- اگر كسى زمين وقف را به عنوان ملك شخصى ثبت نمايد و سند مالكيت به نام خود به دست بياورد آيا اين ثبت و اين سند باطل است يا نه ؟\r\n\r\nج\r\n- سند ميزان نيست اگر وقفيت به وجه شرعى ثابت باشد تمليك و تملّك آن جايز نيست و تصرّف در وقف منوط به اجازه متولّى شرعى با مراعات جهت و مصلحت وقف است .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n\r\nس 152\r\n- بفرماييد در خصوص ملكى كه وقف يك عدهء خاص [ باشد 
  ] ( متعلّق به خانوادهء واقف [ باشد 
  ] ) و در داخل [ آن 
  ] ملك [ موقوفه 
  ] مسجد باشد ، آيا امام جماعت يا شخص ديگر مىتواند در آن تصرّف كند يا خير ؟\r\n\r\nج\r\n- چنانچه احداث مسجد در وقف خاص شده ، تصرّف بايد با نظر متولّى شرعى باشد و رعايت جهت وقف بشود و الّا حكم ساير مساجد را دارد .\r\n\r\nس 153\r\n- رژيم گذشته از همهء مردم قريه پول گرفت كه برايشان حمام بسازد و حمامى در يكى از محله‌هاى قريه ساخت كه محله‌هاى ديگر نمىتوانند از آن استفاده نمايند اهالى محلات ديگر از اين امر ناراضى هستند ديگر اينكه حمام مزبور در زمين مزروعى ساخته شده كه وقف حمام قديمى بوده كه فعلا مخروبه مىباشد آيا از اين حمام مىشود استفاده نمود يا نه ؟ و به هر حال تكليف مردم چيست ؟\r\n\r\nج\r\n- زمين حمام را بايد از متولى شرعى خاص و اگر نه از حاكم شرع اجاره كنند و مال الاجاره را در تعمير حمام قديمى صرف نمايند و اگر صاحبان پول در وقت ساختمان حمام يا بعدا رضايت داشته‌اند تصرف مانع ندارد و اگر آب مباح باشد در هر صورت غسل صحيح است .\r\n\r\nس 154\r\n- هرگاه واقف و بانى ، كلّ امور موقوفه‌اى را مثل مسجد و مدرسه به شخص معينى واگذار نمايد ، آيا ديگرى حقّ مزاحمت و يا دخالت در آن ،\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nبدون اذن آن شخص دارد يا خير ؟\r\n\r\nج\r\n- بعد از تماميّت وقف و حصول قبض ، امر وقف با متولّى شرعى است و ديگران حق دخالت و مزاحمت ندارند .\r\n\r\nحبس\r\n\r\nس 155\r\n- منزلى است مسكونى كه شخصى در حيات خود آن را براى مدت سى سال حبس موقت نموده كه نزديكان وى هنگام مسافرت سالى 10 روز در آن خانه ساكن باشند ، از تاريخ فوت آن مرحوم كه قريب بيست و پنج سال است كسى از نزديكان او با وجود اطلاع از حبس و وصيت مزبور در مسافرتهايشان به آن خانه نيامده‌اند ، از اين رو ، ورثه اقدام به فروش آن نموده‌اند و مشترى حاضر شده كه در صورت آمدن بستگان آن مرحوم به آن خانه طبق وصيت‌نامه به آنها اجازهء 10 روز سكونت بدهد بفرمائيد اين معامله چه صورت دارد ؟\r\nتوضيح اينكه نظر واقف كه سكونت اقوام او است تا پايان مدت منظور ( 30 سال ) در معامله شرط مىشود و خريدار با كمال اشتياق قبول مىكند ، توضيح ديگر اينكه بيع و فروش خانه مرقوم هم به صلاح ورّاث و هم به صلاح موقوف عليهم است .\r\n\r\nج\r\n- تا مدّت حبس سر نيامده ورثه نمىتوانند منزل را در اختيار ديگرى قرار دهند ولى فروش آن با محفوظ نگهداشتن حق سكنى براى موصى لهم مانع ندارد .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nس 156\r\n- اگر شخصى ملكى را تا مدت هفده سال حبس موقت نمود كه منافع ملك بعد از هزينه خود ملك صرف صوم و صلاة و غيره بشود و در اثناى اين هفده سال حابس ملك را فروخت آيا اين حبس صحيح است يا نه ؟\r\n\r\nج\r\n- بر فرض صحت حبس به فروش حبس باطل نمىشود ولى حبس براى صوم و صلاة خود حابس اشكال دارد .\r\n\r\n","description":"","footnote":"","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\n\r\nوصيت\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nوصيت\r\n\r\n[ مسائلى در وصيت 
  ]\r\n\r\nس 1\r\n- آيا ما رزمندگان شرعا بايد وصيّت‌نامه بنويسيم ؟ و يا به دوستان خود وصيّت كنيم كه در وطن نمازها و يا روزه‌هايى كه مديون هستيم خانواده‌مان از اموالمان ، شخصى را وكيل براى بجا آوردن كنند يا خير ؟\r\n\r\nج\r\n- اگر مال داريد لازم است وصيّت نمائيد .\r\n\r\nس 2\r\n- ثلث مالم را در چه راهى وصيت نمايم كه خشنودى و رضاى خدا باشد ؟\r\n\r\nج\r\n- مىتوانيد در مطلق خيرات وصيّت نمائيد .\r\n\r\nس 3\r\n- شخصى در نظر دارد وصيّت نمايد كه در صحن مقدّس امام رضا ( ع ) دفن شود و آستان قدس مبلغ 50 هزار تومان حق دفن مىگيرد ، آيا دفن در صحن مقدّس بهتر است يا اين كه اين مبلغ را در امور دامادى سادات مصرف نمايد ؟ و محل دفن را در گورستان عمومى قرار دهد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nج\r\n- اختيار با خود شخص است و فضيلت دفن در جوار حضرت رضا عليه السلام روشن است .\r\n\r\nس 4\r\n- از زمان بلوغ تا به حال به ياد ندارم كه نماز يا روزه‌اى از حقير فوت شده باشد ؛ آيا لازم است وصيّت نمايم كه از ثلث مالم ، اعمال ياد شده را برايم انجام دهند يا خير ؟\r\n\r\nج\r\n- لازم نيست .\r\nلطفا به دو سؤال زير پاسخ فرماييد :\r\n\r\nس 5\r\n- 1 - شخصى بر اثر جهل به مسأله و بىسواد بودن ، عمدا نمازش را نخوانده و روزه‌اش را نگرفته و فعلا با داشتن چندين بچه كوچك مبتلا به سرطان مرى شده و چون دردش درمان‌پذير نيست از او خواسته‌اند كه وصيت كند لطفا مقدارى در مورد وصيت هنگام مرگ و عبادت و تكاليف او توضيح دهيد .\r\n2 - اهالى روستايى نذر كرده‌اند كه چندين گوسفند و گاو و مقدار زيادى برنج و چيزهاى ديگر خرج امام حسين ( ع ) كنند آيا بهتر نيست اين مخارج را صرف جاده‌سازى و حمام و مدرسه و برق و آب روستا كنند ؟\r\n\r\nج\r\n- [ 1 
  ] كسى كه امارات موت بر او ظاهر شد و نماز و روزه بر عهدهء او است بايد وصيت كند كه بعد از او از تركه‌اش داده شود . و اگر يقين ندارد كه خمس بر ذمّه او است وصيت به دادن خمس لازم نيست و بر ورثه هم چيزى نيست .\r\n[ 2 
  ] و نذر اگر با صيغه شرعيه شده بايد بر طبق آن عمل شود .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n\r\nس 6\r\n- فردى كه داراى دو زن و سه پسر و هفت دختر مىباشد و دو پسر و يك دخترش صغير مىباشند فوت نموده و سه هفته بعد از فوت موصى توسط زنهاى ايشان وصيتنامه‌اى ظاهر شده كه غير از زنها و يك پسرش هيچ يك از فرزندان از اين وصيتنامه اطلاعى نداشته و به آن راضى هم نيستند و پس از مطالعه موارد مندرج وصيتنامه روشن گرديد كه چند مورد از موارد موجود در وصيتنامه را فروخته يا كارهايى انجام داده حال سؤال اين است كه : آيا وصيتنامه كلا باطل مىشود و يا اينكه همان قسمتهاى فروخته شده باطل مىشود و يا اينكه وصيتنامه به قوت خود باقى است ؟\r\n\r\nج\r\n- بر فرض ثبوت وصيت شرعا نسبت به مقدارى كه يقين به فروش آن دارند وصيت باطل و در بقيه باقى است .\r\n\r\nس 7\r\n- شخصى مصارفى را معين نموده كه از ثلث مالش خرج شود پس از انجام تمام موارد وصيت مقدارى از ثلث باقى مانده كه ميّت مطلبى در اين مورد نگفته آيا اين مقدار باقى مانده از ثلث جزو ما ترك محسوب مىشود و به ورثه مىرسد يا خير ؟\r\n\r\nج\r\n- اگر در تمام ثلث وصيت نكرده به ورثه مىرسد .\r\n\r\nس 8\r\n- آيا نوشتن وصيتنامه واجب است يا مستحب ؟\r\n\r\nج\r\n- واجب نيست مگر در مواردى كه حق واجبى بر عهده شخص باشد و نتواند ادا نمايد كه واجب مىشود وصيت نمايد .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n\r\nثبوت وصيت\r\n\r\nس 9\r\n- هيچ يك از ما وارثين از وصيت‌نامه پدرمان اطلاع نداشته‌ايم ولى بعد از فوت او وصيت نامه‌اى به دست آمده كه معلوم مىشود او در غياب ما به شهر قم آمده و آن را نوشته است ولى ما از نظر عمل به آن مشكوك هستيم چون مورد قبول دو تن از دختران و يك پسر كه نامش در وصيت‌نامه ذكر شده نمىباشد لذا تقاضا داريم كه بفرماييد آيا با اينكه فرزندان همه كبير بوده‌اند صلح صحيح است يا خير و صلح در غياب فرزندان كبير از نظر شرع چگونه است ؟ ناگفته نماند كه متوفى غير از يك خانه و دو قطعه باغ ذكر شده در وصيت‌نامه اموال ديگرى نداشته در هر صورت عمل شرعى اين وصيت‌نامه را مرقوم فرماييد ؟\r\n\r\nج\r\n- شخص در حيات خودش مىتواند هرگونه تصرفى در مال خودش مىتواند هرگونه تصرفى در مال خودش بكند و صلح او به بعض اولاد موقوف به رضايت بقيه نيست و وصيت‌نامه اعتبار شرعى ندارد مگر آنكه موجب اطمينان به وصيت شود .\r\n\r\nس 10\r\n- ملكى از مادرم به من به ارث رسيده كه بين خود و برادرم تقسيم كرديم ، برادرم در سال گذشته فوت كرد دو قطعه زمين اكنون متعلق به فرزندان برادرم مىباشد . ولى دو ماه قبل پسر دائى اظهار داشت كه مادر شما وصيت نمود كه اين ملك را بعد از من وقف كنيد با اينكه مدت سى و پنج سال است كه اين موضوع را نگفته و اجارهء زمين را هم هميشه به برادرم مىداد حتى خود برادرم هم براى يك بار هم كه شده اظهار نكرد كه زمين وقف است و در تقسيم سهم وى قرار گرفته لطفا نظر خود را در اين زمينه\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nبيان فرماييد ؟\r\n\r\nج\r\n- در فرض مذكور زمين محكوم به ملكيت است براى ورثه و تا دعواى وصيت به طريق شرعى ثابت نشود وقف كردن زمين لازم نيست .\r\n\r\nس 11\r\n- پدر مادرم فوت مىكند و زمينهايى از او به مادرم و برادرانش به ارث مىرسد و من سه‌ساله بوده‌ام كه مادرم هم فوت كرده اما تا چندى قبل اين زمينها را تقسيم نكرده بودند و الآن كه تقسيم كرده‌اند به ما مىگويند كه وصيتنامه داريم كه به خواهرتان مبلغ صد تومان پول و مقدارى زمين ( كه به نسبت زمينهاى آنها بسيار كمتر است ) بدهيد در صورتى كه وصيتنامه را ما نديده‌ايم ولى خودشان مىگويند بيست و هفت سال پيش نوشته شده آيا اين وصيتنامه بعد از بيست و هفت سال به اين صورت قابل اجرا است ؟\r\n\r\nج\r\n- اگر وصيت محرز است شرعا بايد به آن عمل شود . و بعد از عمل به وصيت در ثلث تركه باقى تركه بايد بين تمام ورثه مطابق قانون ارث تقسيم شود .\r\n\r\nس 12\r\n- شخصى چون خودش سواد نداشت به ديگرى گفت كه : شما براى من وصيّت بنويس به اين شرح : « يك حج بلد براى من بفرستند و بقيّهء زمين را وقف كردم و اثاثيهء منزل و خود منزل را مظالم عباد بدهند » سپس همان شخص را وصىّ خود قرار داد و اثر انگشت خويش را بر وصيّت‌نامه نهاد ، وصىّ چون در رساله ديد كه مهر و امضاء شخص كننده صحيح است ، ديگر به\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nفكرش نرسيد كه شهود بگيرد و وصيّت‌نامه همانطور مانده است ؛ آيا به اين وصيّت‌نامه مىشود عمل كرد ؟\r\n\r\nج\r\n- اگر محرز است شرعا كه وصيت كرده ، نافذ است و بايد به آن عمل شود ، هر چند شاهد نگرفته باشد .\r\n\r\nس 13\r\n- وصيّت‌نامه‌اى كه فاقد امضاى موصى و يا شاهدان عادل باشد و در آن به بيش از ثلث وصيّت شده باشد در حال مرض موت چگونه است ؟\r\n\r\nج\r\n- نوشته ميزان نيست اگر اطمينان به وصيّت حاصل باشد و لو در حال مرض موت در ثلث نافذ است .\r\n\r\nشرط\r\n\r\nس 14\r\n- مادرى تعدادى گاو داده به پسرش ، كه تا مادر زنده است از او نگهدارى كند و از حيث لباس و خوراك و بقيهء ضروريات زندگى ، مادر را تأمين نمايد و بعد از حيات ، مخارج فوت هفته و چهلم و سال او را بدهد و مبلغى هم براى نماز و روزهء قضاء ، به مصرف برساند و وصىّ مادر هم باشد ؛ ولى پس از يك سال [ پسر فوق الذكر 
  ] مادرش را از خانه بيرون كرده و لذا مادر ، گاوها را از او مطالبه نموده است ولى پسر مىگويد آنها را نمىدهم چون وصيّت‌نامه نوشته‌ايد و در وصيّت‌نامه گاوها را به من داده‌ايد . مستدعى است جواب مرحمت فرمائيد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nج\r\n- اگر به شرط عمل نشده مادر مىتواند گاوها را پس بگيرد و نيز مىتواند از وصيّت خود برگردد و آن را به هم بزند .\r\n\r\nموصى به\r\n\r\nس 15\r\n- شخصى در وصيّتنامه‌اش تعيين نموده كه مبلغى از ثلث مالش صرف تعميرات مدرسهء مرحوم آيت اللّه بروجردى در كربلا بشود ، چون فعلا دسترسى نيست كه اين وصيّت عمل بشود ، آيا اجازه مىفرماييد اين مبلغ صرف كتابخانه‌هاى حوزهء علميهء اصفهان بشود يا خير ؟\r\n\r\nج\r\n- تا از امكان صرف مال در مورد وصيّت مأيوس نشدند بايد صبر نمايند .\r\n\r\nس 16\r\n- شخصى يك ماه قبل از فوتش مبلغ صد هزار تومان نزد فردى مىگذارد و وصيّت مىكند كه از اين پول ده سال نماز و روزه - احتياطا - بخريد و بقيّه را خرج مسجد كنيد ، در همان لحظه از شخصى مىپرسد : نماز و روزهء ده سال چقدر مىشود ؟ مىگويند چهل هزار تومان ؛ شخص موصى مىگويد پس بقيّه ( شصت هزار تومان ) را براى مسجد خرج كنيد . حالا پس از پنج سال متوجّه مىشوند كه ده سال نماز و روزهء استيجارى شصت يا هفتاد هزار تومان شده است ؛ در اين صورت آيا بايد ده سال نماز بخوانيم و مبلغ كسرى را از مسجد\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nپس بگيريم ؟ ( در حالى كه پنجاه هزار تومان را به مسجد داده‌ايم ) يا اين كه بايد كمتر از مقدار فوق نماز بخوانيم ( به اندازهء چهل هزار تومان ) و ده هزار تومان باقيمانده را به مسجد بدهيم ؟\r\n\r\nج\r\n- بايد بر طبق وصيّت ده سال نماز اجير بگيرند بقيّه را صرف مسجد نمايند .\r\n\r\nس 17\r\n- نظر بر اينكه برادر اين جانب شهيد شده و در وصيّت‌نامه خويش فرموده كه مبلغى به حساب مبارزه با اسرائيل صهيونيسم واريز گردد لذا خواهشمند است بفرماييد كه در صورت نبود چنان حسابى ، مبلغ مورد نظر به كدام حساب واريز گردد تا وصيّت شهيد جامهء عمل بپوشد و نيز تكليف چيست ؟\r\n\r\nج\r\n- اگر شمارهء خاصّى در اين جهت نيست ، مىتوانند در مطلق خيرات از جمله جبهه‌هاى جنگ ايران صرف كنند .\r\n\r\nس 18\r\n- [ 1 
  ] شهيدى وصيّت كرده كه دو ماه و پنج روز برايش روزه بگيرند و گفته است كه : « روزه‌ها را مادرم برايم بگيرد » ولى مادر شهيد مريض است و حتّى نمىتواند روزه خودش را بگيرد .\r\n[ 2 
  ] - يك ماه هم نماز وصيّت كرده ، آيا مادرش مىتواند نمازها را بخواند ؟\r\n[ 3 
  ] - ضمنا شهيد پنج هزار تومان از مادرش مىخواسته و سفارش كرده كه اين مبلغ را به حساب دولت واريز كنند ولى ما نمىدانيم كه آن پول را\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nبه چه ارگانى بدهيم : خواهش مىكنم راهنمايى فرماييد . در ضمن چون دست ما خالى است آيا مىشود هر موقعى كه پول داشتيم به هر جايى كه شما مىفرماييد پرداخت كنيم ؟\r\n\r\nج\r\n- [ 1 
  ] بر مادر كه نمىتواند روزه بگيرد ، عمل به وصيّت واجب نيست و اصولا اگر شهيد بابت قضاى روزه پولى از مال خود تعيين نكرده چنين وصيّتى وجوب عمل ندارد\r\n[ 2 
  ] و مادر مىتواند نماز قضاى فرزندش را بجا آورد .\r\n[ 3 
  ] و پول مورد وصيّت را هر وقت توانستيد مىتوانيد به حساب جارى نخست وزيرى مربوط به بازسازى مناطق جنگى واريز نماييد .\r\n\r\nس 19\r\n- شخصى وصيّت نموده كه ثلث اموال او را به مصارف معيّنى از قبيل صوم و صلاة و خمس و زكات و ردّ مظالم صرف نمايند ، و در وصيّت‌نامه مشخّص نموده است كه چند سال نماز و روزه و چه مبلغى به عنوان خمس و زكات و ردّ مظالم بپردازند . و همچنين از همان ثلث يك قطعه باغ را به عنوان قرآن خواندن بر سر قبرش مشخّص نموده است . و بعد از انجام همهء اعمال و امورات مذكوره اكنون مقدارى از ثلث باقيمانده و اضافه مىباشد ، آيا اين مقدار\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nاضافى به ورّاث برمىگردد و يا اينكه بايد صرف در امور خيريّه بشود ؟\r\n\r\nج\r\n- در فرض مرقوم مبلغ اضافى را صرف خيرات براى ميّت نمايند .\r\n\r\nس 20\r\n- چه مىفرماييد در مورد مؤسّسهء خيريّه‌اى كه درآمدش از محلّ مال الوصيّه‌ها و صدقات مردم تأمين مىشود ، و در وصيّت‌نامه‌ها محلّى براى حقّ بيمهء كاركنان مؤسّسه در نظر گرفته نشده ولى سازمان بيمه نسبت به اجرتى كه به كاركنان مؤسّسه داده مىشود ، مطالبهء حقّ بيمه مىنمايد ، آيا مىتوان بيمه مزبور را از درآمدهاى فوق الذّكر پرداخت ؟\r\n\r\nج\r\n- وصايا بايد در مورد خودش كه جهت وصيّت است ، صرف شود و صرف در غير آن جايز نيست .\r\n\r\nس 21\r\n- پدر اين جانب در وصيّت‌نامه‌اى كه نوشته ، ابتدا اين جانب را قيّم و ناظر تعيين كرده ، سپس در وصيّت‌نامه مىنويسد : « . . . و بعد - ثلث ما ترك خود را به خود اختصاص مىدهم كه از آن 5 سال قضاى روزه و 10 سال قضاى نماز و 200 نماز آيات و مبلغ 500 تومان ردّ مظالم و يك دوره قرآن 120 حزب براى قرائت در تعزيه‌ها و نيز مدّت 4 روز تعزيهء حضرت سيد الشهداء در محرّم برپا دارند » . امّا سؤال اين است كه آيا وقتى موارد فوق انجام گرفت بقيّهء ثلث را مىتوان به وارث برگرداند ؟ - البته به نيّت اينكه بخششى باشد از جانب مرحوم پدرم به فرزندان - و [ سؤال 
  ] ديگر اينكه چهار روز تعزيه حضرت سيد الشهداء عليه السلام فقط يك بار بايد صورت گيرد يا هر سال بايد تكرار شود ؟\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\nج\r\n- در برپا كردن مجلس - روضه‌خوانى تابع كيفيّت وصيّت است و چنانچه در وصيّت تكرار قيد نشده باشد يك بار كفايت مىكند و مازاد ثلث با اجازهء ورثه صرف خيرات شود .\r\n\r\nس 22\r\n- زوجينى كه فاقد اولاد مىباشند ، طىّ نامه‌اى به اين جانب نوشته‌اند كه منزل كوچكشان كه حدود 150 متر مربع مىباشد با مبلغ حدود دويست هزار تومان ، مسجدى بعد از فوتشان ساخته شود ، اين جانب به علّت تعدّد مساجد نمايندگانى به منزل ايشان فرستادم و گفتم از وصيّت براى مسجد صرف نظر كنند و به چيز ديگرى - كه بهتر مورد استفاده عموم باشد - وصيّت نمايند ؛ آنها گفتند : هر چه من صلاح بدانم بسازم ، اكنون مرد فوت كرده و زن زنده است ، آيا با اجازهء زن كه نصف منزل متعلّق به اوست ، مىشود اين منزل گلى را كه در حال خراب شدن است به صورت تكيه‌اى كه مورد نياز اين محل است ، ساخت ؟\r\n\r\nج\r\n- اگر اختيار تعيين آن به نظر و صلاحديد شما موكول شده و ورثه راضى هستند به هر نحو صلاح بدانيد مىتوانيد عمل كنيد .\r\n\r\nس 23\r\n- شخصى فوت نموده و داراى زن و دو دختر در منزل مىباشد ، وصيّت نموده كه ثلث مالش را به امور خيريّه اختصاص دهند ؛ اگر به وصيّت ايشان عمل شود بايد منزل مسكونى به فروش برسد كه در اين صورت مجبورند با اجاره‌نشينى زندگى كنند كه اين كار برايشان خيلى مشكل است ، آيا مىتوانند مبلغ\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nثلث را به طور اقساط بپردازند ؟\r\n\r\nج\r\n- اگر ميّت مال ديگرى دارد مىتوانند ثلث را از آن مال بدهند و اگر غير از خانه مال ديگرى ندارد و اگر بخواهند ثلث را از خانه بدهند ورثه در « حرج » واقع مىشوند ، مىتوانند در خانه تصرّف كنند و ثلث قيمت را به اقساط بدهند .\r\n\r\nس 24\r\n- شخصى در مرض موت مقدارى مال تعيين نمود براى نيابت حجّ ، و وصيّت نمود برادرش كه در نجف است براى او حجّ بجا آورد و اگر از آنجا نشد وصىّ او از بلد به حجّ برود ؛ سپس برادر ميّت از نجف از جانب او حجّ نمود و از اين مال معيّن ، مقدارى باقى ماند ، آيا اين بقيّه از نايب است يا اين كه رجوع به ميّت و ورثهء او مىكند ؟\r\n\r\nج\r\n- بايد تمام مقدار پول تعيين شده به او داده شود .\r\n\r\nس 25\r\n- شخصى مىگويد بعد از مردنم ارث دخترم را مطابق پسرم بدهيد آيا اين وصيت به نحوى كه از ثلث برداشته شود صحيح است يا نه ؟\r\n\r\nج\r\n- باطل است .\r\n\r\nس 26\r\n- چنانچه شخصى مقلد يكى از مراجع محترم بوده و وصيت كرده مبلغ سهمين و زكات را از اموالش اخراج كنند و به اهلش بدهند حال با\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nتوجه به اينكه وارث مقلد جناب عالى است بايد چگونه عمل كند و مبلغ مزبور را به چه كسى رد كند ؟\r\n\r\nج\r\n- وصى بايد موافق نظر مرجع تقليد خودش عمل كند .\r\n\r\nس 27\r\n- شخصى وصيت كرده كه مبلغ معينى مثلا سه هزار تومان را بابت خمس و زكات بپردازند ولى مقدار خمس و زكات را كه چه اندازه است تعيين نكرده ، البته به طور معلوم مقدار زكات كمتر بوده لطفا كيفيت هر يك از مقدار خمس و زكات را تعيين فرماييد ؟\r\n\r\nج\r\n- مقدار متيقن از هر يك را بايد بپردازند و در بقيه مخيرند بين صرف در هر يك و تقسيم به طور مساوى يا اختلاف .\r\n\r\nس 28\r\n- شخصى وصيت كرده كه بعد از وفاتش از ما ترك او مبلغ يك هزار تومان براى خودش خرج نمايند و مبلغ چهارصد تومان به دو دخترش بدهند ، به هر يك دويست تومان . و بقيه هر چه باشد زوجه‌اش با پسرش بالمناصفه تقسيم نمايند . ولى دخترها اين وصيت را قبول نكرده‌اند . لطفا حكم اين مسأله را بيان فرماييد ؟\r\n\r\nج\r\n- مبلغى كه وصيت كرده خرج خودش بشود از ثلث تركه خارج مىشود و بقيه بين همه ورثه على ما فرض اللّه تقسيم مىشود و وصيت در اين جهت اثر ندارد .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nس 29\r\n- اوصى رجل قبل وفاته بسنين لوصيه أن يخمس جميع ما ترك و بعد وفاته قال احد السادة بأن ليس على المرحوم خمس لانه كان يعطى كل شهر ألف دينار و وصولاته موجوده و بعد اتمام خمسه اعطى الف دينار هدية فما هو تكليف الوصى ؟ و ان تعيّن الاعطاء فهل يعطى لمقلد الموصي ام لمقلد الوصي ؟ و هل يعطي من اصل التركة ام من الثلث ؟\r\n\r\nج\r\n- لا بد للوصي من العمل بالوصية الا اذا علم بعدم اشتغال ذمّة الموصي بالخمس و في فرض عدم العلم يخرج من اصل التركة و يعطي للمجتهد الذي يجب تقليده او وكيله .\r\n\r\nس 30\r\n- كسى وصيت به ثلث مال خود كرده ولى نمىدانيم براى چه مصرفى وصيت كرده آيا مىشود اين ثلث را هم صرف كتابخانه‌هاى حوزه علميه اصفهان كرد يا نه ؟ همچنين سهم امام را ؟\r\n\r\nج\r\n- صرف سهم امام بدون اجازه مرجع تقليد جايز نيست ، و ثلث مرقوم كه به آن وصيت شده و مصرفش معلوم نيست را مىتوانند در مطلق خيرات از جمله كتابخانه صرف كنند .\r\n\r\nس 31\r\n- فردى بيست و سه سال قبل وصيت كرده و فرزند خود را وصى و عيال خود را ناظر قرار داده بود و از ما ترك خود بعد از پرداخت تمام بدهكاريها مبلغ هفتصد تومان ثلث خود قرار داده كه از اين مبلغ يك ماه و نيم روزه و سه سال نماز استيجارى گرفته شود ولى تا به حال به وصيتش عمل نشده و مالش هم تقسيم نشده حال اگر وراثها بخواهند طبق وصيتش\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nعمل بكنند هفتصد تومان در برابر يك ماه و نيم روزه و سه سال نماز خيلى ناچيز است آيا بايد براى تمام نماز و روزه اجير بگيرند يا فقط به اندازه هفتصد تومان عمل نمايند ؟\r\n\r\nج\r\n- اگر به ثلث وصيت كرده هر مقدار از نماز و روزه مورد وصيت كه ثلث فعلى به آن وافى است بايد داده شود .\r\n\r\nس 32\r\n- پدر اين جانب در سالهاى قبل فوت نموده و ما ترك او قطعه باغى است به مساحت حدود هزار و پانصد متر و سه دختر و يك پسر دارد ، وصيت به ثلث نموده و گفته است كه اگر يگانه پسرش پس از مدت سه الى چهار سال پس از فوت پدر توانست يك سوم باغ مزبور را بخرد به او بفروشند و پول ثلث را گرفته مصرف نمايند و اگر نتوانست بخرد به ديگرى بفروشند و مصرف بنمايند . و نوشته كه مصرف ثلث بايد زير نظر مجتهد جامع الشرائط انجام گيرد و 90 % آن ردّ مظالم است خواهرم كه يك نفر از وراث است شوهرش و خودش قدرت مالى ندارند تا پول سهم خودشان از ثلث را نقدا يا به تدريج بدهند ، خانهء مسكونى هم ندارند داراى سه نفر عائله تحت تكفل مىباشند عمل كرد شوهرش فقط تأمين ما يحتاج روزمره است ، سه فرزند ديگر هم دارند كه مستقل هستند و تحت تكفل اينها نمىباشند ولى قدرت مالى ندارند خانه جهت پدر و مادر و افراد تحت تكفل آنها تهيّه كنند فقط يك نفر از فرزندان خانه دارد كه فعلا پدر و مادر و افراد تحت تكفل در خانه او سكونت دارند ولى خودش در شهر ديگرى كار مىكند و كرايه‌نشين است و مىخواهد به منزل خودش منتقل شود آيا من مىتوانم از ثلث پدر به\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nعنوان رد مظالم به خواهرم كمك كنم كه سهم زمين موروثى خود را براى سكونت بسازد ؟\r\n\r\nج\r\n- در فرض مرقوم مانع ندارد مقدار از پول زمين يا عين زمين را بابت رد مظالم به خواهر فقير بدهد .\r\n\r\nس 33\r\n- فردى شهيد شده و در وصيتنامه‌اش اعتراف كرده است كه هر آنچه از منقول و غير منقول متعلق به من مىباشد در موقع تقسيم دو نصف كنيد نصف آن متعلق به همسرم مىباشد و از نصف بقيه ديونم را پرداخت نماييد پس از شهادت او پدر و همسر شهيد هم وصيتنامه را امضا كرده‌اند ولى در موقع تقسيم ما ترك پدر شهيد منكر مالكيت همسر شهيد نسبت به نصف اموال مىباشد لطفا بفرماييد آيا اين انكار مسموع است يا خير و اموال موجود با توجه به وصيتنامه به چه نحوى بايد تقسيم گردد ؟\r\n\r\nج\r\n- در فرض مرقوم بر نصف مزبور حكم وصيت مترتب است كه پس از اخراج ديون با بقيه وصايا در ثلث تركه نافذ است مگر آنكه به طريق شرعى اثبات شود كه متوفى اعتراف به ملكيت مقرّ لها نموده است .\r\n\r\nس 34\r\n- پدر اين جانب در سال 1351 فوت نموده و اموال او طبق دستور اسلام رسيدگى شده و يك قطعه زمين ثلث مرحوم شده به مبلغ شش هزار تومان كه در سال 1351 قيمت شده و با رضايت كليه وارثين تحويل وصى\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nوى گرديده است ولى من كه وصى هستم تا كنون بيش از مبلغ بيست هزار تومان بابت شش هزار تومان ثلث مرحوم خرج نموده‌ام و مدرك هم در دست دارم آيا بازهم بابت ثلث اين مرحوم بدهكار هستم ؟\r\n\r\nج\r\n- اگر در وقت تحويل زمين با نظر وصى و ساير ورثه معامله‌اى به قيمت معين واقع شده همان قيمت تعيين شده را بايد بدهيد و در غير اين صورت زمين به قيمت فعلى آن ثلث محسوب است .\r\n\r\nس 35\r\n- پدر اين جانب مدّت يك سال پيش فوت نموده است و ثلث اموال او شصت هزار تومان مىباشد بيست هزار تومان خرج نماز و روزه او گرديده و چهل هزار تومان باقى مانده است و داراى دو فرزند نوزده‌ساله و ده‌ساله مىباشد آيا مبلغ مانده را مىتوانم خرج مدرسه فرزند نمايم و يا مادرم سيّد است آن را خمس حساب كنم و به مادرم بدهم و يا در راه خير ؛ مانند پل‌سازى و جاده‌سازى خرج نمايم ؟ در كدام راه از نظر شرعى اجازه دارم ؟\r\n\r\nج\r\n- اگر ميت وصيت كرده ثلث تركه بايد در مصارفى كه تعيين كرده مصرف شود و چنانچه مصرف به خصوصى تعيين نكرده باشد صرف در مطلق خيرات مانع ندارد .\r\n\r\nس 36\r\n- شخصى وصيّت كرده و به مقدار ثلث يا كمتر از ثلث ما ترك خود را مال الوصيّه قرار داده ، وصى را نيز مكلّف و ملزم نموده كه بعد از فوتش براى\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nاو كارهايى انجام دهد و مال الوصيّه را در موارد ذكر شده در وصيّت‌نامه صرف نمايد ؛ اكنون ادارهء دارايى نسبت به مال الوصيّه ، از وصى مطالبهء ماليات مىنمايد ، اگر وصى ماليات مزبور را پرداخت كند نخواهد توانست به تمام وصاياى موصى عمل كند و نتيجتا به مقدارى از وصاياى موصى عمل نخواهد شد . ضمنا مقدارى از مال الوصيه را براى دو نفر فرزندان پسر كه قبل از خودش فوت نموده قرار داده است و آن دو نفر ( نوه‌هاى شخص متوفى ) شديدا احتياج به آن مال دارند كه ضروريات زندگىشان را تأمين نمايند ، استدعا دارد وظيفهء شرعى وصى را در اين مسأله بيان فرماييد !\r\n\r\nج\r\n- وصى در مورد وصيّت موصى بيش از مقدار ممكن وظيفه‌اى ندارد .\r\n\r\nس 37\r\n- شخصى در تمام عمرش خادم حسينيّه بوده وصيّت كرده در شبستان مجاور حسينيّه او را دفن كنند و عدّهء كثيرى مخالفت مىكنند ، آيا در اين صورت بايد طبق وصيّت عمل شود يا نه ؟\r\n\r\nج\r\n- اگر شبستان ، قبرستان نيست يا متولّى خاص دارد و اجازه نمىدهد وصيّت او نافذ نيست و اگر شبستان از حسينيّه است ، دفن در آن جايز نيست .\r\n\r\nس 38\r\n- ما پنج برادر و چهار خواهر هستيم و پدرمان در موقع فوت وصيّتى نكرد ولى بعد از فوت او وصيّت‌نامه را پيدا كرديم كه به چندين سال قبل\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمربوط است ( بيش از ده سال پيش ) و وقتى اين وصيت‌نامه را مىنوشته ، يك برادر و دو خواهر بودند و اموالش را بين اين سه نفر تقسيم كرد .\r\nتعجّب اينجاست كه آن مرحوم اموال يكى از خواهرانمان را كه يك قطعه زمين بوده ، فروخته است ؛ لطفا بفرماييد تكليف چيست ؟\r\n\r\nج\r\n- وصيّت مزبور اگر به تقسيم تركه برگردد اعتبارى ندارد و بايد طبق موازين شرعى بين ورثه تقسيم شود . و اگر نسبت به مقدارى يا تمام مال وصيّت نموده كه به كسى داده شود ، به مقدار ثلث نافذ است و ما بقى بين ورثه تقسيم مىشود .\r\n\r\nس 39\r\n- زن پدرى داشتم كه بدون اولاد بوده و در زمان حيات خودش چهار تخته فرش كه زير پايش بوده ، وصيت كرده كه به مسجدى داده شود ، البتّه اين فرشها يك پنجاهم ثروتش بشمار نمىآمده است كه من طبق گفتهء خودش بعد از فوت او ، آنها را به مسجد تحويل داده‌ام و الآن دو سه سال است كه تحويل مسجد است در حالى كه خواهرزاده‌اش اظهار مىدارد كه « بايد آن قالىها به ما داده شود ! » حال حقيقت امر از نظر شرعى چيست ؟\r\n\r\nج\r\n- در فرض مرقوم وصيّت نافذ است و بايد به آن عمل شود .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n\r\nس 40\r\n- اين جانب داراى چند فرزند مىباشم كه جز يكى - پسر هفت‌ساله - همگى بزرگ بوده و صاحب زندگى و همسر مىباشند و چون خودم مريض احوال هستم و سنّى از من گذشته است وصيّت نموده‌ام كه منزل مسكونىام را بعد از خودم به پسر هفت‌ساله‌ام واگذار نمايند ، امّا اولادهاى بزرگتر مانع از اين كار مىشوند و مىگويند كه بيشتر از ثلث مالم را حق ندارم كه به پسر كوچكم واگذار نمايم ؛ لطفا بفرماييد كه آيا شرعا من مىتوانم اين منزل را به پسر كوچكم واگذار نمايم ؟\r\n\r\nج\r\n- وصيّت در ثلث نافذ است ولى اگر در زمان حيات خود تمام آنچه را مىخواهى به كسى ببخشى نافذ [ است 
  ] ، و مانع ندارد .\r\n\r\nس 41\r\n- شخصى فوت كرده و در وصيّت نامه‌اش - كه حدود دو سال قبل از فوتش تنظيم نموده است - نوشته كه مبلغ صد و بيست هزار تومان بابت سهم امام و سهم سادات و ردّ مظالم بدهكار است ؛ ولى همسرش مىگويد كه شخص موصى حدود 4 ماه قبل از فوتش گفته كه پنجاه هزار تومان بدهكار است ، ضمنا يك ماه قبل از وفاتش در قم به محضر شريف شما مشرّف و مبلغى را تقديم نموده است ولى اوّلا : معلوم نيست چه مبلغى تقديم كرده ، و ثانيا : نظر به اين كه وى روحانى بود محتمل است آنچه خدمت شما داده ، از مردم باشد .\r\nبا توجّه به نكات فوق ، چه مقدار از ماترك وى را بابت وجوهات شرعيّه بايد جدا كرد ؟\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n\r\nج\r\n- اگر ثابت است كه به مبلغ مرقوم وصيّت كرده ، نافذ است و بايد به آن عمل كنند مگر اين كه بدانند ذمّهء او به اين مبلغ مشغول نبوده است كه در اين صورت در ثلث تركه نافذ است .\r\n\r\nس 42\r\n- شخصى چهار زن دارد كه سه‌تاى آنها داراى فرزند و يكى از آنها عقيم است ، آنچه دارايى از زمين داشته به پسرهايش صلح و منتقل كرده ، آيا مىتواند خانهء مسكونى خود را - به عنوان وصيّت - به عيال چهارم كه عقيم است بدهد ؟\r\n\r\nج\r\n- اگر وصيّت كند نسبت به ثلث تركه‌اش نافذ است و در بقيّه موقوف به اجازهء ورثه است . ولى مىتواند در حيات خود خانه را به او صلح كند در اين صورت از تركهء او محسوب نمىشود و ورثه در آن ، حق ندارند .\r\n\r\nس 43\r\n- شخصى داراى سه همسر و تعدادى فرزند از دو همسر قبلى و فاقد فرزند از همسر سوم مىباشد ولى در موقع فوت و وصيّت دارائى خود را به سه قسمت تقسيم كرده ، قسمت اول را به يك دخترش و قسمت دوم را براى خرج كفن و دفن كه آن هم نزد دختر مذكور مىباشد و قسمت سوم را به همسر سوم مصالحه كرده و بقيّه اولاد و ورّاث را از ارث محروم كرده ؛ فعلا تكليف چيست ؟\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nج\r\n- اگر اموال را در حيات خود بوجه شرعى از ملك خود خارج ساخته ديگران در آن اموال حقّى ندارند ، ولى اگر وصيّت نموده كه بعد از فوت ، امور مذكوره را انجام دهند ، وصيّت فقط در يك سوم مجموع تركه نافذ است و در بقيّه چنانچه ورثه اجازه نكنند ارث مىشود .\r\n\r\nس 44\r\n- شخصى در وصيّت خود ذكر مىكند كه : « حضرت ابو الفضل ( عليه السّلام ) در اموال من شريك است و يك سوّم آن متعلّق به حضرت ابو الفضل است » و بعدا مواردى ديگرى را نيز ذكر مىكند . آيا ثلث مال كه وصيّت در آن نافذ است ، اختصاص به حضرت دارد يا اين كه به نسبت موارد ديگر تقسيم مىشود ؟ و يا اين كه حضرت در اين وصيّت حقّى ندارد ؟\r\n\r\nج\r\n- اگر در مقام وصيّت به نحو مذكور بيان نموده ، ثلث مال او متعلّق به حضرت است كه بايد صرف در امور مربوط به ايشان بشود و مىتوانند در مطلق خيرات به قصد اهداى ثواب آن به حضرت ، صرف نمايند و نفوذ ساير وصايا موقوف است به اجازهء ورثه .\r\n\r\nس 45\r\n- كاسبى اوّل شروع به كارش متعهّد شده كه از سرمايه و سود با حضرت ابو الفضل العبّاس ( عليه السلام ) شريك باشد و روى همين حساب در\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nزمان حيات خود در راه آن حضرت مخارجى را متحمّل گرديده . . . تا اين كه از دنيا رفت هم اكنون در وصيّت نامه‌اش در حالى كه نوشته 1 / 3 ماترك اين جانب متعلّق به حضرت ابو الفضل ( عليه السلام ) است ، اضافه كرده موادى و موارد ديگرى را از مابقى ماترك برداشته و خرج كنند ، از طرفى بين ورثه ، صغار هم وجود دارد .\r\nبا توجه به تعهّدى كه ايشان با حضرت عباس ( ع ) داشته ، آيا بايد آن حضرت را فعلا به عنوان يك مالك بشناسيم ؟ و بايد 3 / 1 ما ترك را جدا كرده و باقيماندهء آن را مجدّدا تثليث كرده و به ساير مواد وصيّت عمل كرده و دو ثلث آن را كما فرضه اللّه تقسيم كنيم ؟ و يا سهمى را كه در راه آن حضرت بايد مصرف شود جداى از كل ماترك ندانيم تا در نتيجه 3 / 1 مال متعلّق به آن حضرت باشد و عمل به ساير مواد وصيّت نفوذ نداشته باشد ، مگر به اذن كبار از ورثه آن هم نسبت به سهم خود ؟ مستدعى است نظر مبارك را بيان فرماييد .\r\n\r\nج\r\n- در مورد سؤال ، وصيّت از ثلث برداشته مىشود و با فرض اين كه ترتيب در وصيّت هست ، وصيّت دوّم كه زائد بر ثلث است نافذ نيست .\r\n\r\nس 46\r\n- زنى وصيّت نموده است : « ثروتى كه از پسرم به من مىرسد - يك ششم - با توجه به اين كه من در منزل شخصى ايشان از روز اوّل بوده‌ام و تمامى زحمات من بر فرزندان او ( كه نوه‌هاى من مىباشند ) بوده ، تقاضا مىكنم كه بعد از مرگ من ، ثروتم را بين دو نوهء پسرى و يك فرزند خودم تقسيم نماييد » .\r\nبفرماييد آيا اين وصيّت از نظر شرع مقدّس نافذ مىباشد يا نه ؟\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nج\r\n- در فرض مرقوم وصيّت در ثلث تركه نافذ است به اين نحو كه ثلث تركه را به دو نوهء او مىدهند و بقيّه به فرزندش به ارث مىرسد .\r\n\r\nس 47\r\n- در قسمتى از وصيّت نامهء شوهرم ، نوشته شده عايد سه دانگ ديگر دكان به صرف معاش و تحصيل درسى ورثهء صغير و بدون سرپرست اين حقير برسد ، آيا اين قسمت طبق قوانين اسلام قابل اجرا است يا نه ؟\r\n\r\nج\r\n- اگر مجموع وصاياى مالى ميّت به مقدار ثلث مجموع تركه باشد ، وصيّت نافذ و لازم الاجراء است و گرنه در زائد بر ثلث منوط به اجازهء ورثه است .\r\n\r\nس 48\r\n- اگر كسى در جبهه شهيد شود و در وصيّت نامهء خود قيد نمايد كه مثلا براى من پنج سال تمام نماز و روزه بجا بياوريد ، و از او يك همسر و دو فرزند باقى مانده باشد و در ضمن دارايى هم نداشته باشد و فقط مثلا ماهيانه از طرف دولت مبلغى به عنوان مخارج روزانهء همسر شهيد و فرزندانش به ايشان بدهند و از طرفى فقط مقدارى وسايل خانه از قبيل فرش ، يخچال و غيره دارد و الآن نيز چون فرزندانش خردسال مىباشند ، احتياج به وسايل خانه دارند و از طرفى بعضى از بستگان او بخواهند كه وسايل خانه را بفروشند و نماز و روزهء او را بجا آورند ؛ آيا چنين كارى امكان دارد ؟ و درست است يا خير ؟ و از مال ارثى هم فقط يك خانه داشته باشند كه آن نيز مورد احتياج خانواده‌شان مىباشد ، بدين معنى كه خودشان در خانهء مستأجرى زندگى مىكنند و آن خانه نيز متعلّق به\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمادر و خواهران و برادران ديگر ايشان است كه در آن خانه زندگى مىكنند ؛ حال با اين وضعيّت ، چگونه اين پنج سال روزه و نماز را ادا نمايند و تكليف در اين مورد چيست ؟\r\n\r\nج\r\n- وصيّت او نسبت به ثلث تركه‌اش نافذ است و اگر بر ثلث اضافه‌اى دارد ، بر عهدهء پسر بزرگتر است .\r\n\r\nس 49\r\n- شخصى در حالت مريضى طى يادداشتى در حضور چند نفر كه به امضاى آنان نيز رسيده است مبلغ كل موجودى پول خود را كه بالغ بر سى و يك هزار تومان بوده به عيال خود اختصاص داده كه بعد از مردن او به عيالش بدهند و توضيح داده است كه وراث ديگر حقى به اين پول ندارند .\r\nدر صورتى كه شخص متوفى داراى مادر و يك دختر از زن ديگرى مىباشد آيا اين وراث از اين پول حقى دارند يا خير ؟\r\n\r\nج\r\n- حكم وصيت را دارد كه اگر پول مذكور از ثلث تركه بيشتر نباشد نافذ است و در زائد بر ثلث موقوف به اجازه ورثه است .\r\n\r\nس 50\r\n- شخصى قبل از فوتش در حضور چند نفر شفاها عيال خود را به عنوان وصى معلوم مىكند و مبلغ دو هزار تومان جهت مصرف در حسينيّه و مسجد محله اختصاص مىدهد كه وصى بپردازد ولى شخص متوفى اسمى از ثلث خود را نمىبرد و ثلث خود را هم معلوم نمىكند آيا متوفى حق ثلث خود را دارد يا نه و اگر دارد ثلث در دست كدام يك از وراث بايد قرار بگيرد ؟\r\n\r\nج\r\n- وصايايى كه شخص كرده در ثلث تركه او نافذ است چه اسم ثلث را ذكر كرده باشد يا نه .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nس 51\r\n- به سؤالات ذيل پاسخ بفرماييد :\r\n\r\nالف\r\n- فرزند شهيد اين جانب وصيت نموده كه « چند سال نماز و روزه » براى من استيجار شود و نود روز هم كفاره روزه عمد برايش پرداخت گردد ، اولا بفرماييد « چند سال » چقدر است ؟ و ثانيا وصيت نموده كه از حقوقش نماز و روزه استيجار و كفاره فوق پرداخت شود ، با توجه به اينكه حقوق بعد از شهادتش مربوط به افراد تحت تكفل او مىباشد كه از طرف ادارهء مربوطه خود پرداخت مىگردد آيا با اين حقوق مىشود آن نماز و روزه و كفاره را انجام داد يا نه ؟ و در صورت مثبت بودن جواب هرگاه بعضى از وراث مكلف ، مثل زن او موافقت نكند آيا مىتوان از سهميهء صغار نماز و روزه را استيجار كرد و كفاره را پرداخت نمود يا نه ؟ و در صورتى كه از اين حقوق نشود شهيد مقدارى ماترك دارد كه به اندازه‌اى است كه تكافوى استيجار نماز و روزه و كفاره را مىنمايد ، آيا مىشود از آن پرداخت نمود يا نه ؟ در غير اين صورت بنده كه امكانات مالى نداشته و نمىتوانم به وصيت او عمل نمايم چه وظيفه‌اى براى من منظور مىنماييد و تكليف نماز و روزه و كفارهء او چه مىشود ؟\r\n\r\nج\r\n- وصيّت او در حقوقى كه بعد از شهادت او به خانواده داده مىشود نافذ نيست و در تركه او در مقدار ثلث آن نافذ است و اگر ثلث وافى به همه نيست تقسيط مىشود و قدر متيقن از چند سال دو سال است .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nب\r\n- فرزند شهيد ديگرم وصيت نموده كه دو ماه و نيم روزه برايش استيجار شود ولى ايشان نظر به اينكه بسيجى بوده و ماتركى نداشته و ندارد و اين جانب هم فاقد امكانات مالى هستم تكليفم در رابطه با روزه‌هايى كه نگرفته چيست ؟\r\n\r\nج\r\n- با فرض اينكه ماترك ندارد وصيت او نافذ نيست .\r\n\r\nس 52\r\n- مردى در حال صحت و اختيار وصيت نوشته كه : چون من غير از همسرم وارثى ندارم ، تمام اموالم از منقول و غير منقول مادام الحيات مربوط به خودم است و اگر زودتر از عيالم مردم همهء اموالم را به همسرم بدهيد آيا پس از مرگ او تمام اموال مال عيالش مىشود يا خير ؟\r\n\r\nج\r\n- وصيت در ثلث مجموع تركه نافذ است و در زائد بر آن موقوف بر اجازهء ورثه است .\r\n\r\nس 53\r\n- شوهر اين جانب فوت نموده و وصيت كاملى ننموده است زيرا فقط سه دانگ خانه به ما داده و با داشتن شش فرزند در وصيت گفته است كه دو دانگ آن را براى من خرج بكنيد كه يك دانگ آن براى من و فرزندانم خيلى كم است لطفا بفرماييد آيا اشكال دارد ما براى ايشان كمتر خرج كنيم ؟\r\n\r\nج\r\n- وصيت اگر به وجه شرعى ثابت باشد در مقدار يك سوم مجموع تركه نافذ است و در زائد بر آن موكول به اجازهء ورثه است .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nس 54\r\n- شخصى به ثلث وصيت كرده و هنگام وصيت صد هزار تومان پول نقد داشته سپس شهيد شده حال آيا ثلث كه وصيت كرده ثلث صد هزار تومان است كه نقد داشته يا ثلث تمام اموال ، چون غير از اين صد هزار تومان كه وصيت كرده وجوه شرعيه آن داده شود اموال ديگرى هم از قبيل منزل و اثاث منزل دارد و از طرف ديگر هم عبارت وصيت‌نامه خوب روشن نيست و صغير هم دارد ؟\r\n\r\nج\r\n- ميزان ظاهر الفاظ وصيت است اگر نسبت به مبلغ خاصى از اموال خود وصيتى نموده وصيت در مورد همان مال بايد تنفيذ شود .\r\n\r\nس 55\r\n- اين جانب پير مردى هستم به سن هشتاد و چهارساله ، پسرى داشتم كه در جبهه شهيد شده ، حالا برادر و مادرش وصيتنامه‌اى را در آورده و مىگويند او هر چه ارث دارد به مادر حلال كرده ، از آنجايى كه من زن ديگرى هم دارم و با زن ديگر زندگى مىكنم آيا اين وصيتنامه صحيح است يا پدر هم از وارث حقى مىبرد ؟\r\n\r\nج\r\n- اگر شهيد اموال خود را در زمان حيات به مادر بخشيده و به قبض او در آورده ديگران در آن حقى ندارند ولى اگر وصيت كرده اموال او را بعد از فوت به مادرش بدهند وصيت در ثلث تركه نافذ است و بقيه به ورثه مىرسد .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n\r\nس 56\r\n- پيره‌زنى فوت نموده و اين جانب را وصى قرار داده ، نامبرده تنها زندگى مىكرده و فعلا اولاد بلافصل ندارد ؛ زيرا فرزندانش قبلا فوت نموده‌اند ولى از دو دختر و يك پسر نوه دارد . او وصيت كرده كه پس از خريدن يك ماه روزه و پرداختن هشتصد تومان ردّ مظالم و گرفتن مجلس ترحيم و پرداخت پانصد تومان به يكى از نوه‌ها ، بقيه را به يكى از نوه‌ها كه در زمان حيات او به او كمك مىكرده بدهم و حدود دو هزار و سيصد تومان هم بدهى سهمين دارد كه خودم اطلاع دارم لطفا بفرماييد من چگونه عمل كنم ؟\r\n\r\nج\r\n- پس از جدا كردن بدهى بابت سهمين و غيره از مجموع تركه ، وصيت ميت در ثلث تركه نافذ است و بقيه به تمام ورثه مىرسد از باقيمانده پس از جدا كردن بدهى و وصيت در فرض مسأله نصف به نوه‌هاى پسرى و ربع به اولاد يك دختر و ربع ديگر به اولاد دختر ديگر مىرسد .\r\n\r\nس 57\r\n- پدر ما قبل از فوت در حضور فرزندان و بستگانش شفاها فرزند ارشد خود را وصى و فرزند ديگرش را وكيل تعيين نمود و ضمن وصيت ، ثلث ماترك خود را جهت مخارج كفن و دفن و ايام ثلاثه و نماز و روزه اختصاص داد كه با تأييد وراث ضمن تنظيم صورت جلسه مطابق شرع مقدس دو هكتار از زمين متصرفى متوفى به مبلغ شصت هزار ريال آن روز تحويل چهار فرزندان آن مرحوم داده شد و بقيه ماترك بين ورثه به پانزده\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nسهم تقسيم گرديد اكنون پس از گذشت نوزده سال يكى از دختران وصيت پدرش را نفى نموده و دو هكتار زمين را كه ثلث تعيين شده و طبق قانون اسلامى نوزده سال قبل براى متوفى خرج شده از وصى و ساير ورثه مطالبه مىكند آيا وى چنين حقى را دارد يا خير ؟\r\n\r\nج\r\n- با فرض اينكه وصيت نموده و براى مورد وصيت ثلث تعيين كرده و بيش از ثلث نبوده وصيت نافذ است و وارث حق مزاحمت ندارد .\r\n\r\nمحاسبهء ثلث\r\n\r\nس 58\r\n- آيا ملاك عمل به مفاد وصيّت‌نامه ، دارائى زمان فوت متوفّى است و يا دارائى زمان تنظيم وصيّت‌نامه ؟\r\n\r\nج\r\n- ملاك اموال حين فوت است مگر در صورتى كه وصيّت به قسمتى از اموال شده باشد .\r\n\r\nس 59\r\n- شوهر اين جانب وصيّت نامه‌اى تنظيم كرده كه بنا بر آن مبلغى بابت نماز و روزه به مدت 10 سال و اعمال حج عمره ، پس از خودش از ثلث ماترك پرداخت شود و نامبرده در سال 1355 از دنيا رفت . امّا در زمان وصيّتش خانه‌اى به ارزش تقريبى پانصد هزار ريال ( كه امروزه خانهء مذكور بيش از آن موقع ارزش دارد ) از خود به جا گذاشت - با وجود اينكه اين جانب از متوفّى داراى اولاد نبوده و زنى هستم كه شغل و كارى ندارم و وضع زندگيم خوب نيست - پول نماز ، روزه و حج از ثلث ماترك به ارزش زمان وصيّت و حيات\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمتوفّى است يا به نرخ فعلى ؟\r\n\r\nج\r\n- اگر ثلث اخراج نشده ، بايد به وصيّت متوفّى به قيمت فعلى تركه عمل شود .\r\n\r\nس 60\r\n- وصيت نامه‌اى از فردى باقى مانده كه مواردى چند از وصيت‌نامه در زمان حيات او فروخته شده و در حين فوت از آن مرحوم يك قطعه زمين زراعتى و يك باب خانه كه در وصيت‌نامه قيد شده باقيمانده زمين زراعتى در زمان حيات قولنامه عادى شده ولى به فروش نرفته و اموال ديگرى هم هست كه در وصيت‌نامه قيد نشده حال از محضر مبارك مىخواهم بفرماييد كه :\r\n1 - با قولنامه شدن زمين و به فروش نرفتن آن و بودن يك باب خانه آيا وصيت‌نامه مىتواند باطل باشد يا نه ؟ و آيا به زمين قولنامه شده ثلث تعلق مىگيرد يا خير ؟\r\n2 - آيا به اموال ديگر هم كه در وصيتنامه قيد نشده و در حال فوت موجود بوده ثلث تعلق مىگيرد يا خير ؟\r\n\r\nج\r\n- اگر در وقت قولنامه معامله تمام نشده و مجرد قولنامه بوده زمين و خانه مورد وصيت از ثلث ميت محسوب مىگردد .\r\n\r\nس 61\r\n- مقدارى كتاب مذهبى و غير مذهبى بعد از فوت مرحوم پدرم موجود بود آيا اين كتابها جزو اموالى است كه بايد بين ورثه تقسيم شود يا همه آنها متعلق به پسر ارشد است ؟ و اگر بايد تقسيم شود آيا اول بايد ثلث مرحوم را جدا كنيم يا نه ؟ زيرا او پنج ساعت قبل از فوت كه كاملا حالش\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nخوب به نظر مىرسيد وصيت نمود كه از جمع اموال من ثلث آن را خرج خيرات كنيد ؟\r\n\r\nج\r\n- ثلث از كتاب هم خارج مىشود .\r\n\r\nتقدّم ديون بر وصيت\r\n\r\nس 62\r\n- لطفا به دو سؤال ذيل پاسخ بفرماييد :\r\n\r\nالف\r\n- در وصيت‌نامه شخصى تكليف خروج ثلث دارايى اعم از منقول و غير منقول به طور جداگانه تعيين گرديده ولى ذكرى از بدهى يا قروض متوفى در آن نشده ، اكنون اشخاصى به موجب اسناد عادى بر تركه اقامه دعوى نموده‌اند كه رسيدگى به آن در محاكم عدليه جريان دارد با اين وصف آيا وصى ملزم است تا تعيين تكليف قطعى اين دعاوى اجراى وصيت‌نامه را به تأخير اندازد يا خير ؟\r\n\r\nج\r\n- با فرض احتمال دين براى ميت لازم است تا تعيين تكليف صبر كند .\r\n\r\nب\r\n- در صورت ذى حق شناخته شدن مدعيان آيا بايد طلب آنها از مال منقول ( وجه نقد ) پرداخت يا از غير منقول ؟\r\n\r\nج\r\n- دين ميت از اصل تركه خارج مىشود و چنانچه مال مورد وصيت معين شده و زيادتر از ثلث تركه بعد از اخراج دين نباشد دين از مالى كه مورد وصيت نيست خارج مىشود .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\nس 63\r\n- شخصى در زمان حيات خودش دو فرزند داشت يك پسر و يك دختر ، در وصيّت‌نامه پسر را وصىّ خود قرار مىدهد تا وصيّت‌نامه را اجرا نمايد و وصىّ خود را پس از فوت پسر ، تعيين نمىنمايد ، آن پسر پس از مدتى فوت مىنمايد بدون آنكه وصيّت كند و وصىّ براى خود قرار دهد ، از آن بزرگوار استدعا دارم از نظر شرع مقدّس اسلام چه كسى هم اكنون وصىّ آن مرحوم مىباشد ؟ دختر او كه زنده است يا نوهء او كه از فرزند متوفّى به جا مانده است ، تا وصيت او را اجرا نمايد ؟\r\n\r\nج\r\n- وصىّ ايشان حاكم شرع است يا كسى كه او را حاكم شرع تعيين كند .\r\n\r\nس 64\r\n- آيا وصىّ مىتواند به علّت كهولت ، و طولانى بودن مدّت اجراى وصيّت‌نامه ، و اين كه ممكن است در اثر ناتوانى ، مورد وصيّت بطور كامل انجام نگيرد ، براى جلوگيرى از اتلاف مال ميّت از سمت خود استعفاء نمايد ؟\r\n\r\nج\r\n- نمىتواند كناره‌گيرى كند ولى مىتواند كمك بگيرد .\r\n\r\nس 65\r\n- يكى از بستگان ما چند روز پيش به لقاء اللّه پيوست ، و ايشان در وصيّتنامهء خود مبلغ 000 / 500 ريال ذكر كردند به منظور اين كه برايش نماز و روزه خوانده شود ، متذكّر مىشود كه مبلغ ذكر شده در حال حاضر نقدا موجود نيست و در دست مردم است ؛ حالا بايد اين مبلغ يك جا تهيّه شود يا در چند نوبت ؟ و ما بايد اين كار را به چه كسى محوّل كنيم ؟\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n\r\nج\r\n- عمل بوصيّت بايد زير نظر وصى باشد ، و لازم نيست همه را يك جا و يك مرتبه انجام دهد ، ولى اهمال در عمل به وصيت جايز نيست .\r\n\r\nس 66\r\n- در مورد ثلث دارايى ميّت كه طبق وصيّت‌نامه مقرّر شده است به مصرف خيرات و ساير طرقى كه ميّت معيّن نموده است برسد ، اگر وصىّ نسبت به اجراى وصيّت‌نامه بىاعتنايى و يا سرپيچى كند ، آيا شخص ناظر كه از طرف ميّت معيّن شده است مىتواند خود رأسا و شخصا مقدارى از ثلث ميّت را كه در اختيار دارد به مصارفى كه از جانب ميّت [ معين 
  ] شده برساند و مدارك و اسناد آن را ارائه دهد يا خير ؟\r\nآيا اگر از دارايى وصىّ مقدارى در دسترس ناظرى باشد كه ميّت تعيين نموده و وصىّ از اجراى وصيّت‌نامه امتناع كند ، ناظر مىتواند به ميزان ثلث آن از دارايى وصىّ كه در اختيارش هست برداشت كند و به مصرف مشخّص شده از طرف ميّت برساند و مدارك و اسناد آن را ارائه دهد يا خير ؟\r\n\r\nج\r\n- ناظر نمىتواند مستقلا عمل به وصيّت نمايد و در صورت خيانت وصى ، با مراجعه به حاكم شرع تعيين تكليف نمايد .\r\n\r\nس 67\r\n- موصى براى ادارهء اموال و سرپرستى اولاد خود يك وصى منصوب مىنمايد و در وصيّتنامه نيز به او اذن مىدهد كه پس از فوتش براى سرپرستى اولاد و ادارهء « ماترك » وصى تعيين نمايد ؛ آيا شرعا وصىّ منصوب از طرف\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nموصى ( متوفّى ) ، حقّ تعيين وصى براى ادارهء اموال و سرپرستى اولاد متوفّى را دارد يا خير ؟\r\n\r\nج\r\n- وصىّ نمىتواند در كار وصيّت ديگرى را وصىّ خود قرار دهد .\r\n\r\nس 68\r\n- شخصى مطابق وصيّت نامه‌اش ، پنج جريب مشاع در پانزده جريب زمين مزروعى در محدودهء اين شهرستان را ثلث موقّت قرار داده كه منافع آن به مدّت سى سال به مصارف روضه‌خوانى ، اطعام ، صوم و صلاة ، ختم قرآن و نيابت مشاهد مشرّفه برسد و پس از انقضاى مدّت ، پنج جريب زمين موصوف را فروخته به مصرف : تعمير و بناى مسجد و پل و سرداب نمايند ، در اين مدّت ، وصىّ موصى نيز فوت كرده و ادارهء محل ثلث در اختيار ادارهء اوقاف بوده ، مع هذا پس از انقضاى مدّت ثلث تا كنون ، در اثر طرح دعوى با كشاورزان مربوط در دادگسترى كه هنوز به نتيجه نرسيده عوايدى هم حاصل نگرديده و منظور نظر موصى همچنان مسكوت باقى مانده ، مستدعى است از نظر ابقاء و يا فروش محلّ ثلث ، اين اداره را امر به هدايت فرمايند تا اقدام گردد .\r\n\r\nج\r\n- در فرض مرقوم بايد با نظر حاكم شرع به وصيت عمل شود .\r\n\r\nس 69\r\n- هرگاه وصىّ مطلق فوت نمود آيا امر آن ارجاع به حاكم شرع است يا كه عنوان ارث را داشته است ؟\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nج\r\n- در فرض نبودن وصى ديگر و لو مترتبا امر آن مربوط به حاكم شرع است .\r\n\r\nس 70\r\n- شخصى وصيت مىكند كه يك قطعه باغ براى خودم باشد و ثمن آن به مصرف نماز و روزه‌ام رسانده شود و توليت اين كار را بر عهده يك نفر از روحانيون مىگذارد . بعد از وفات موصى ، متولى آن باغ را به فروش مىرساند فردى كه خريدارى مىكند قرار مىگذارد پول آن را در طول سه سال و در طى سه قسط بپردازد ولى بعد از دادن يك قسط متولى فوت مىكند حال شخص خريدار دو قسط بدهكار است و متحير است به چه كسى تحويل بدهد و در ضمن مشروط به اين است كه هر كس اين پول را تحويل گرفت بايد قباله شخص خريدار را امضا و تأييد كند لطفا بفرماييد در اين زمينه تكليف چيست ؟\r\n\r\nج\r\n- بايد كسى براى اين كار از طرف حاكم شرع ( مجتهد جامع شرايط ) تعيين شود .\r\n\r\nس 71\r\n- آيا در صورتى كه برادر شهيدى وكيل او مىباشد همسر شهيد مىشود قيم مال و بچه او شود يا خير ؟\r\n\r\nج\r\n- قيم صغير جد پدرى او و وصى پدر است و مادر اگر وصى نباشد مانع ندارد نائب ولى شرعى در رسيدگى به امور صغير گردد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nس 72\r\n- شخصى وصيت نموده و قبل از انجام دستورات وصيت ، وصى از دنيا رفته آيا ناظر مىتواند كار وصى را انجام بدهد يا نه ؟ ضمنا وصيت به نماز و روزه كرده ولى مدت آن را معلوم نكرده از سهم موصى چه مقدار بايد براى نماز و روزه داده شود ؟\r\n\r\nج\r\n- در فرض مرقوم ناظر بدون مراجعه به حاكم شرع نمىتواند تصرف كند و در مورد وصيت به نماز و روزه بايد مقدارى كه يقينا نماز و روزه بر عهدهء او است انجام شود .\r\n\r\nس 73\r\n- كسى وصيتنامه‌اى نوشته و وصى و ناظر را تعيين كرده ولى وصى قبل از موصى در گذشته و موصى نيز پس از مدتى فوت كرده است اما ناظر در قيد حيات است با عنايت به اينكه موضوع وصيت‌نامه مربوط به حق الارث دو سوم از ثلث سهم شرعى متوفى است از نظر شرع مقدس اسلام وصيتنامهء مذكور نافذ مىباشد يا خير ؟ و آيا حاكم شرع مىتواند به جاى وصى به وصيتنامه عمل نمايد ؟\r\n\r\nج\r\n- وصيت در ثلث تركه نافذ است و در فرض مسأله حاكم شرع ولايت دارد .\r\n\r\nس 74\r\n- آيا وصى بدون اذن ناظر ، خودسرانه مىتواند ناظر ديگرى بر وصيّت اضافه كند يا خير ؟\r\n\r\nج\r\n- نمىتواند .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n\r\nتبديل وصيت\r\n\r\nس 75\r\n- دو قطعه زمين گندم زارى از شخصى به عنوان ثلث باقى مانده و مصرف عوائد آن را در مطلق خيرات قرار داده [ است 
  ] . در حاشيهء يكى از اين دو قطعه ، خانه‌سازى شده و بازخواهندساخت و نياز شديد هم دارند ولى راه ندارند و باز شدن راهشان از اين زمين است . با اينكه رفع نياز تعدادى مسلمين منوط به باز شدن راه از اين زمين است و صاحب ثلث هم مصرف آن را در مطلق خيرات مجاز نموده [ آيا 
  ] اجازه مىفرماييد به مقدار راه ، از متولّى زمين كه خود نيز مايل به كارگشائى مسلمين است - و لو به اضعاف مضاعف - خريدارى شود ؟ يا اصل زمين بدون هيچ عوضى به نيّت صاحب ثلث واگذار شود تا براى راه استفاده كنند . يا چندين سال اجاره گردد ؟\r\nواضح است اگر بشود شرعا واگذار شود ، چون مطلب هميشگى است ، راحت‌تر است .\r\n\r\nج\r\n- تبديل وصيّت جايز نيست و بايد طورى عمل شود كه با بقاء « مورد وصيّت » عوائد آن صرف در جهت وصيّت شود .\r\n\r\nس 76\r\n- شخصى وصيّت كرده كه حاصل يك قطعه زمين آبى را براى خودم مصرف كنيد . آيا به نظر مبارك شما صحيح است كه زمين مذكور را ورّاث بخرند و قيمت زمين را مصرف شخص مذكور كنند يا خير ؟\r\n\r\nج\r\n- تغيير و تبديل وصيّت جايز نيست .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nس 77\r\n- شخصى شفاها بورثهء خود وصيّت نموده است كه سود باغ را روضه و مصيبت بخوانند در حال حاضر باغ سود ندارد آيا ورثه مىتوانند باغ را بفروشند و اگر مىتوانند در چه مورد خرج و مصرف نمايند ؟\r\n\r\nج\r\n- با احتمال اينكه در آينده سود پيدا كند :\r\nاگر وصيّت تا مدّت معيّنى است مىتوانند بفروشند و اگر بفروشند مسلوب المنفعه است . و اگر به تمام منافع آن « دائما » وصيّت شده ، فروش صحيح نيست .\r\n\r\nس 78\r\n- شخصى در وصيت شفاهى خود ملك و وجه معينى را ثلث خود قرار داده كه آن وجه صرف تعمير يا تجديد بناى آن ملك بشود و درآمد آن ملك را صرف امور خيريه بنمايند ، ورثه موصى بدون توجه به حكم شرعى ، ملك ثلث را با موافقت يكديگر فروخته و وجه آن را يكى از ورثه از بابت سهم الارث خود بر مىدارد و ملك ديگرى را از تركه ميت با موافقت يكديگر كه قيمتش معادل ثلث بوده ثلث ميّت قرار مىدهند و درآمد آن را صرف امور خير مىكنند ، اما پس از بيست سال متوجه مىشوند كه شرعا حق فروختن ملك متعلق ثلث را نداشته‌اند ، اكنون استرداد ملك متعلق ثلث عادتا ممكن نيست و در حكم تالف است بنا بر اين آيا قيمت ملك ثلث فروخته شده بر عهدهء ورثه است يا نه ؟ آيا بر فرض ضمان قيمت يوم التلف را ضامن است يا زمان اداء را ؟ و در هر دو صورت آيا تكليف ورثه ، خريد ملك ديگر است و صرفا درآمد آن در امور خيريه يا بايد قيمت تالف صرف امور خيريه شود ؟\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nو سؤال ديگر اينكه : وجوهى كه تا به حال به عنوان درآمد ثلث برده‌اند شرعا محسوب است يا نه ؟ و آيا ورثه ضامن منافع ملك ثلث معين شده تالف تا به حال هستند يا نه ؟\r\n\r\nج\r\n- فروش ملك مورد وصيت باطل است و به هر نحو امكان دارد بايد ملك را برگردانند و اگر استرداد امكان ندارد نسبت به آن ضامنند و ميزان قيمت يوم التلف است كه با آن ملكى تهيه شود و عوائد آن در جهت وصيت صرف شود و آنچه بعد از تلف در جهت وصيت صرف كرده‌اند محسوب است و ضمان منافع بر مشترى است و بر ورثه نيست .\r\n\r\nس 79\r\n- در داخل شهرستان صومعه‌سرا قبرستانى است قديمى با يك بقعهء متبركه و مسجد كه نماز جمعه هم در آنجا برگزار مىگردد شهردارى دفن مردگان را در اين قبرستان ممنوع اعلام كرده است ، جوانى وصيت نموده بود كه اگر من شهيد شدم مرا در اين قبرستان دفن نماييد اما پدر و مادر شهيد مىگويند كه ما به فرزندمان گفتيم اگر شهيد شوى ما تو را در گورستان عمومى شهر كه در خارج از شهر است دفن خواهيم نمود پس از اين گفت و شنود جوان نه نوشته‌اى از خود به جاى گذاشته و نه به كسى هم چيزى گفته است . پدر شهيد به وصيت نامهء او عمل ننموده‌اند و شهيد خود را در گورستان عمومى خارج از شهر دفن نموده است حال بفرماييد از نظر شرعى عدم اجراى وصيت‌نامه شهيد مذكور اشكالى داشته يا خير ؟\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\nج\r\n- با فرض اينكه دفن در گورستان مورد وصيت ممنوع بوده اشكال ندارد .\r\n\r\nس 80\r\n- فردى يكى از فرزندانش را وصى خود قرار داده و يكى از املاك خود را وقف نموده تا در مواردى عايدات اين ملك ( باغچه ) صرف و خرج شود و گفته وصى يا كسى ديگر اگر زراعت يا درختكارى نمايد ثلث عوايدش مال زارع و بقيه دو ثلث در مواردى از نماز و روزه و نقل جنازه به نجف اشرف و . . . خرج شود . و بعد ، يك سال عوايدش در ردّ مظالم و يك سال در سهم سادات و سهم امام ( عليه السّلام ) خرج شود . ولى وصى با دو اشكال مواجه است : 1 - زارع كه سابقا به ثلث حاصل راضى مىشده حال به نصف نيز راضى نمىشود . 2 - وصى با توجه به اينكه وصيتنامه با سند عادى است يقين دارد كه بعد از فوتش اولاد او باغچه را فروخته و تصاحب و تملك خواهند كرد و يا به نحو ديگرى منافع باغچه نفله خواهد شد آيا تجويز مىفرماييد باغچه فروخته شود و نصف آن در رد مظالم و نصف ديگر در سهمين خرج شود ؟ و يا اينكه زمين را به اسم قبرستان در اختيار مسلمانها براى دفن اموات بگذارند ؟ يا بفروشند و پول آن را در خريد قبرستانى خرج كنند و يا راهى ديگر كه خود حضرت عالى تجويز مىفرماييد ؟\r\n\r\nج\r\n- در فرض مرقوم فروش و تبديل باغچه جايز نيست و بايد طبق وصيت عمل شود .\r\n\r\nس 81\r\n- فردى وصيت كرده و بعد از بيان مصارفى از براى ثلث مىنويسد : چنانچه از ثلث من بعد از مخارج مقرر فوق اضافه بماند مىتوانند از اموال غير منقول به عنوان بقيه ثلث برداشت نموده و عوايد آن را همه‌ساله\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nدر ماه محرم روضه‌خوانى نمايند وصى به همين منظور مقدارى زمين زراعتى و باغ از ماترك افراز كرده و سالها عائدات آن را به مصرف رسانيد ولى فعلا ابقاء آن را صلاح نمىداند با توجه به اينكه عبارت وصيتنامه لفظ « مىتوانند » است و ظهور در الزام ندارد آيا وصى مىتواند زمين و باغ را فروخته ثمن آن را به مصرف منظور برساند و يا به جاى آن چيز ديگرى خريدارى نموده و عائدات آن را طبق وصيت به مصرف برساند يا نه ؟\r\n\r\nج\r\n- نمىتواند آن را بفروشد .\r\n\r\nس 82\r\n- اگر شخصى در حال مريضى قطعه زمينى از زمينهاى خودش را در عوض زيارت نمودن كربلاى معلا و عتبات براى شخص ديگرى غير از ورثهء خودش وصيت نمايد آيا بعد از مرگش ورثه مىتوانند وصيت را بهم بزنند و غير از زمين وصيت شده بدون رضايت شخص « موصى له » زمين ديگرى را بدهند يا خير ؟\r\n\r\nج\r\n- اگر وصيت در زائد بر ثلث نباشد ورثه حق ندارند .\r\n\r\nس 83\r\n- شخصى وصيتى نموده و دو نفر را به عنوان وصى و وكيل تعيين نموده و گفته است كه بعد از مرگش مايملك او را وقف حضرت ابو الفضل نمايند و مايملك او عبارت است از يك باغ و مقدارى پول نقد ولى فعلا وكيل و وصى از اجراى وصيت عذر مىآورند و مىگويند چون ما با آن قريه‌اى كه باغ در آن مىباشد فاصله داريم لذا نمىتوانيم از عهده برآييم با توجه به اين به دو سؤال پاسخ بفرماييد :\r\n1 - آيا با توجه به اينكه باغ مزبور هنوز وقف نيست و موصى فقط وصيت كرده كه وقف بنمايند وكيل و وصى مىتوانند آن ملك را فروخته و در جاى\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nديگرى كه مناسبشان باشد باغى را خريده و وقف نمايند يا نه ؟ 2 - آيا با پول موجود مىتوان چيزى را خريده و وقف نمايند از قبيل فرش مسجد و غيره يا اينكه لازم است پول را صرف مصارف خيريه بنمايند ؟ توضيح اينكه وصيت به كل مايملك بوده ولى چون وصيت نسبت به مازاد از ثلث صحيح نبوده لذا وارث دو ثلث را گرفته و فقط ثلث باقى مانده و مسأله دربارهء ثلث است كه بايد وصىّ وقف نمايد ؟\r\n\r\nج\r\n- بايد در باغ بر طبق وصيت عمل كنند و تبديل جايز نيست و نسبت به پول وصيت به وقف باطل است .\r\n\r\nس 84\r\n- كاروانسرايى است در اصفهان كه سه دانگ آن به عنوان ثلث مال از طرف موصى معين شده است آيا متولى فعلى اين مال مىتواند قسمتى از اين ملك را به عنوان حسينيه و مابقى را به صورت مغازه قرار دهد و صرف موارد ثلث نمايد يا خير ؟\r\n\r\nج\r\n- اگر وصيت شده كه محل مزبور كاروانسرا باشد نمىتوانند تغيير دهند و در غير اين صورت متصدّى شرعى با مراعات مصلحت و جهت وصيت مىتواند تصرف مذكور را بنمايد .\r\n\r\nس 85\r\n- شخصى وصيت به ثلث كرده و پس از وضع مصارفى كه تعيين كرده چنين نوشته است ، آنچه از ثلث مىماند نيمى صرف در عزادارى حضرت خامس آل عبا ( عليه السّلام ) در منزل گردد و نيم ديگرش بابت عمل احتياطى داده شود ، حال پاسخ بفرماييد :\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nبا در نظر گرفتن اينكه نصف باقى مانده ثلث در حدود 000 / 750 تومان است و خانه مورد وصيت گنجايش آن چنانى ندارد كه مبلغ فوق به طور معمول صرف عزادارى شود ، زيرا دهها سال طول خواهد كشيد آيا وصى مىتواند در مساجد متعدد شهر اقامه عزا كند تا تأخير بيش از حد معمول در انجام وصيت روى ندهد ؟\r\n\r\nج\r\n- لازم است طبق وصيت عمل نمايند .\r\n\r\nقيّم\r\n\r\nس 86\r\n- اگر كسى از دنيا برود آيا مىتواند با فرض داشتن پدر ، براى فرزندانش ، مادر آنان - يا غير مادر - را قيّم صغار قرار دهد ؟ يا حقّ قيمومت براى جدّ پدرى باقى است ؟\r\n\r\nج\r\n- با وجود جدّ پدرى صغار ، نصب قيّم اثر ندارد .\r\n\r\nاختيارات قيّم\r\n\r\nس 87\r\n- احتراما با توجه به وصيّت نامهء همسرم كه در جبهه‌هاى نبرد حق عليه باطل به شرف شهادت نائل آمده خواهشمند است به سؤالات ذيل پاسخ فرمائيد :\r\n1 - به دليل وجود اختلافات و مشكلات عديده اين جانب به اتّفاق فرزندم ناگزير به ترك خانه‌اى كه متعلّق به همسرم بوده است هستم و لذا قصد آن دارم با رعايت حق شفعه نسبت به فروش بىقيد و شرط سهم الارث خود و فرزندم كه قيموميّت او را به عهده دارم اقدام نمايم آيا فروش خانهء مذكور به صرف وجود اين جمله : « خانه‌ام را تا زمان حيات مادرم نبايستى بفروشيد زيرا او حق اين را\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nدارد كه تا آخر عمرش در آن زندگى كند » در وصيّت‌نامه ، صرف نظر از شرائط زمان تحرير آن ، بر خلاف موازين شرع مقدس اسلام است يا تنها براى اين جانب تعهّد اخلاقى ايجاد مىنمايد . آيا كلّ وصيّت‌نامه براى كليّهء ورثه لازم الإجراء است يا تنها براى اين جانب ؟\r\n2 - در صورتى كه فروش خانه بر خلاف شرع باشد و چنانچه مادر شهيد حق داشته باشد مادامىكه در قيد حيات است در آن خانه سكونت نمايد - با عنايت به اينكه قسمت اعظم آن خانه متعلّق به طفل صغير شهيد مىباشد - در صورتى كه خانه در تصرّف كامل مادر شهيد باشد و يا اين جانب ناگزير به فروش غير عادلانه آن ( مثلا با اقساط 25 ساله ) به مادر شهيد گردم كه نتيجتا در درازمدت منجر به تضييع حقّ فرزند شهيد شود مسئوليت شرعى آن به عهدهء چه كسى خواهد بود ؟ و تكليف شرعى من در اين ميان چيست ؟\r\n3 - با توجه به اين جمله از وصيّت‌نامه كه : « تمام اموال جزئى و خانه و ماشين و غيره كه دارم متعلّق به فرزندم مىباشد كه بايستى فقط همسرم بعنوان قيّم عمل كند تا بزرگ شود » اصولا اين جانب حق دارم تا نحوى كه مصلحت آتى صغير ايجاب نمايد در مورد اموال مذكور تصميم‌گيرى نمايم يا خير ؟\r\n4 - آيا اين جانب حق دارم مهريّهء خود را نقدا درخواست نمايم يا خير ؟ و با توجّه به اينكه در وصيّت‌نامه تصريح گرديده كه : « كليّهء اموالم متعلّق به فرزندم مىباشد » از محل فروش كدام اموال بايد مهريّه اين جانب پرداخت گردد و آيا مىشود ، لوازم و ما يحتاج زندگى را براى تأمين آن فروخت يا خير ؟\r\n\r\nج\r\n- وصيّت سكنى منزل براى مادر و واگذارى اموال به فرزند در ثلث مجموع تركه نافذ و در زائد بر آن موقوف بر اجازهء ورثه است 2 . بدهى شهيد بابت مهريّهء زوجه و غيره مقدّم بر وصيّت است و از اصل تركه خارج مىشود 3 و زن از قيمت ساختمان منزل و از اعيان منقولات ارث مىبرد 4 و قيّم صغير مكلف است اموال صغير را حفظ كند تا پس از بلوغ و رشد او تحويل وى دهد مگر آن كه\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nمصلحت صغير ايجاب كند كه تمام يا قسمتى از اموال او را برايش بفروشد و وصيّت سكناى منزل براى مادر مانع از فروش منزل نيست ولى مشترى حق ندارد موصى لها را از سكونت منع كند .\r\n\r\nس 88\r\n- خانوادهء ما يازده نفر هستند كه از اين يازده نفر ، دو نفر صغير هستند .\r\nبعد از فوت پدرم ، مادرم از نظر شرعى و قانونى قيّم ما شدند ، تكليف مادرم براى استفاده از اموال افراد خانواده براى كارهايى از قبيل خيرات براى پدرم ، ميهمانى در منزل ، برگزارى مراسم دعا در منزل و . . . چگونه است ؟\r\n\r\nج\r\n- با مراعات مصلحت صغار ، مانع ندارد .\r\n\r\nس 89\r\n- اين جانب قيّم يك صغير مىباشم ؛ مدّتى پيش قسمتى از زمينى را كه متعلّق به صغير بود ، به علّت اين كه ساير شركاء حاضر شده بودند از سهمشان به خاطر ساختن كاروان حسينى بگذرند من هم به نيّت اين كه چون براى كار خيرى است و شايد بتوانم در جاى ديگر تبديل به احسنش كنم ، رضايت دادم ؛ امّا چون اخيرا خريدوفروش زمين خيلى مشكل شده و مخصوصا پيدا كردن\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nزمينى بهتر يا مثل آن غير ممكن است با توجه به اين كه زمين چيز خراب شدنى نيست و مىتوان آن را تا كبير شدن صغير نگهداشت ، آيا مىتوان قيمت آن را محاسبه كرده و به حساب صغير بريزم يا بايد رضايتم را پس بگيرم و از ساختن آن قطعه - كه مربوط به صغير است - براى كاروان حسينى جلوگيرى نمايم ؟\r\n\r\nج\r\n- قيّم صغير مجاز در فروش مال صغير نيست ، مگر آن كه حفظ مال صغير منوط به تبديل باشد و يا صلاح صغير باشد .\r\n\r\nس 90\r\n- من زنى هستم كه دو سال پيش شوهرم فوت كرده ، شوهرم قبل از فوتش وصيتنامهء محضرى نوشته و از مال خودش ثلث قرار داده و من چهار بچه دارم كه در زمان فوت پدرشان دوتاى از آنها صغير بودند و حالا يكى صغير است كه غير از دخترم كه شوهر دارد بقيه بچه‌ها مشغول درس خواندن هستند ملكى به شوهرم در حدود پانصد يا ششصد هكتار از پدرش به ارث رسيده كه اين زمين بين بچه‌هاى من و عموشان است كه با اجازه عادى به اجاره داده‌اند و هر سال كشت ديم مىشد و امسال هم زير كشت ديم است و من پول بچه‌ها را جمع‌آورى كرده‌ام و به بانك توسعه كشاورزى هم رجوع كرده‌ام و از بانك هم مهندسى براى بررسى آب و خاك برده‌ام چون اين زمين قناتهايش خشك شده و بايد چاه بزنيم بانك به ما گفته است كه اگر سيصد هزار تومان خودتان سرمايه‌گذارى كنيد ما به شما يك ميليون و دويست هزار تومان وام درازمدت مىدهيم حالا با در نظر گرفتن مال صغير و ثلث ميّت كه من وصى و قيم هستم آيا مىتوانم اين بودجه را خرج كنم يا نه ؟\r\n\r\nج\r\n- قيم شرعى صغار بدون احراز مصلحت صغار حق تصرف در اموال آنها را ندارد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nعدم جواز تهاون\r\n\r\nس 91\r\n- شخصى به طور مطلق وصيّت كرده است ، آيا عمل به اين وصيت موسّع است يا موقّت ؟\r\n\r\nج\r\n- موقّت نيست ولى نبايد در عمل به وصيّت ، تهاون و اهمال كنند .\r\n\r\nس 92\r\n- اگر شهيدى وصيّت كند كه مثلا او را در جبهه به خاك بسپارند ، آيا عمل به اين وصيت واجب است يا نه ؟ و چنانچه او را در محلش دفن نمودند اكنون وظيفه چيست ؟\r\n\r\nج\r\n- اگر وصيّت مزبور ثابت باشد عمل بر طبق آن لازم است . و نبش اگر بعد از متلاشى شدن بدن باشد و يا آنكه موجب هتك شود ، جايز نيست .\r\n\r\nس 93\r\n- اگر شخصى وصيّت كند كه مثلا چهل سال براى او نماز و روزه بخوانند ، و اتفاقا زودتر فوت نمود ، بايد به اين وصيّت عمل شود يا خير ؟ و آيا زمانى كه بالغ نبوده و نماز و روزه بر او واجب نبوده بايد به حساب آورد يا نه ؟\r\n\r\nج\r\n- وصيّت در ثلث نافذ و بايد به آن عمل شود .\r\n\r\nس 94\r\n- پدر اين جانب فوت نموده و بنده را وصىّ شرعى خود كرده است طبق وصيّت‌نامه ، پدرم 30 سال نماز و سه ماه روزه خواسته كه براى او بدهيم بنده خواستم طبق وصيّت پدرم عمل كنم كه ورّاث پدرم حاضر نشدند كه سى\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nسال نماز و سه ماه روزه براى پدرم بدهيم حتّى وصيّت‌نامه هم فعلا مفقود شده است و در دسترس نيست تقاضا دارم تكليف بنده را طبق قانون شرع روشن بفرمائيد .\r\n\r\nج\r\n- ورثه بايد به وصيّت عمل كنند و در غير اين صورت حقّ تصرف در تركه ندارند و بر وصىّ لازم است در صورت امكان ، ورثه را وادار به عمل به وصيّت نمايد و اگر ممكن نيست معذور است .\r\n\r\nس 95\r\n- برادر اين جانب در جبهه زخمى مىشود و به بيمارستان تهران منتقل مىكنند كه سپس شهيد مىشود و بدون اطلاع ما در بهشت زهرا مدفون مىشود با توجه به وصيت آن شهيد كه خواسته است در مسجد سليمان در كنار قبر مادرمان مدفون شود تكليف شرعى ما را بيان فرماييد ؟\r\n\r\nج\r\n- در صورتى كه وصيت ثابت باشد و بدن طورى نباشد كه موجب هتك باشد بايد به موجب وصيت عمل شود .\r\n\r\nس 96\r\n- برادر اين جانب در جنگ تحميلى شهيد شده است و وصيّت كرده كه براى او نماز و روزهء استيجارى بجا آورده شود ، با توجه به اين كه در منطقه كسى نيست كه نماز و روزهء استيجارى بجا آورد و ضمنا در شهرهاى ديگر نيز اگر بخواهيم براى مدّت فوق مبلغى را بپردازيم ، امكان پرداخت آن نيست ، زيرا شهيد داراى همسر و سه فرزند مىباشد ، البتّه تا جايى كه من مىدانم نماز و روزه را بجا آورده است ، خواهشمند است در اين مورد وظيفهء ما را روشن\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nفرماييد .\r\n\r\nج\r\n- مقدارى كه شهيد از ثلث تركهء خود براى نماز و روزه تعيين كرده ، بايد بر طبق وصيّت ، در آن عمل شود .\r\n\r\nس 97\r\n- شهيدى وصيّت نموده كه ثلث كليّهء ماتركش را خرج كنند .\r\nدر حالى كه ماترك او تنها يك منزل كوچك و حد اقلّ اثاثيهء لازم زندگى است و نيز وصيّت نموده كه مادر و همسرش هم تا وقتى خودشان مايلند در همان منزل بمانند و كسى متعرّض آنها نشود ، در صورتى كه ورثه كه عبارتند از مادر و همسر و يك پسر بالغ و يك دختر ، كه هيچ يك وجه نقد براى خريدن ثلث ماترك را ندارند تا از اين طريق به وصيّت عمل كنند . وظيفهء شرعى در قبال وصيّت مذكور چيست ؟\r\n\r\nج\r\n- بايد به ثلث مورد وصيّت عمل شود و در غير اين صورت نمىتوانند در تركه تصرّف كنند .\r\n\r\nس 98\r\n- اگر كسى نسبت به ثلث ماترك خود وصيت كند كه آن را از اصل مال اخذ و به مساكين بدهند آيا وصى شرعى و قانونى مىتواند بعد از او از اين امر بدون عذر منصرف بشود ؟ و آيا براى وراث جايز است بدون اداى حق « موصى لهم » كل مال را بين خود تقسيم كنند ؟\r\n\r\nج\r\n- تا به وصيت عمل نشده ورثه حق تصرف در تركه را ندارند و بر وصى لازم است بر طبق وصيت عمل نمايد .\r\n\r\n","description":"","footnote":"","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n\r\nقسم و عهد و نذر\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nقسم\r\n\r\nس 1\r\n- آيا اگر كسى بدون اجازهء پدرش قسم بخورد كه كار حرامى را انجام ندهد و بعد انجام دهد كفاره بر او واجب مىشود ؟ و آيا بار اول كفاره واجب است يا دفعات بعد هم بايد كفاره بدهد ؟\r\n\r\nج\r\n- اجازه شرط نيست و اگر قسم شرعى بوده كفاره دارد و بعد از مخالفت قسم براى مرتبهء بعد كفاره واجب نيست .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nعهد\r\n\r\nس 2\r\n- اگر كسى با خداوند متعال عهد بندد كه از اين تاريخ به بعد اگر معصيتى از او سر بزند دو روز روزه بگيرد بعد متوجه شود مسأله بزرگ بوده چون هر لحظه ممكن است از او يك گناه كوچك سر بزند ، اين شخص بايد چه كند ؟\r\n\r\nج\r\n- اگر عهد شرعى نموده بايد طبق آن وفاء نمايد و در عهد صيغهء مخصوص لازم است .\r\n\r\nس 3\r\n- امسال در ماه رمضان با خداوند با زبان فارسى عهد كردم كه - « خدايا با تو عهد مىبندم كه نمازهايم را در اول وقت بخوانم و اگر نتوانستم به شرط آنكه اگر عذر شرعى نداشتم فرداى آن روز را روزه بگيرم » ، حال به سبب مشكلاتى من از انجام اين عهد عاجز شده‌ام و قادر به انجام آن نيستم ، آيا مىشود عهدم را بشكنم و عمل ننمايم ؟ و اگر كفّاره دارد آن را بپردازم ؟\r\n\r\nج\r\n- اگر قدرت بر وفاء به عهد نداريد تكليف به « وفاء به عهد » ساقط است .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nس 4\r\n- اين جانب كارگر شركت توليدى ايران تاير مىباشم در آن هنگامى كه جناب عالى در كشور فرانسه تشريف داشتيد حقير با خداى متعال عهد نمودم كه خداوندا رهبر ما را خودت از هرگونه گزند ارضى و سماوى و از دست دشمنان اسلام محفوظ بدار و صحيح و سالم به وطن عزيزمان ايران برگردان و به دست توانايشان جمهورى اسلامى برقرار گردان بنده معادل يك برج حقوق خود را جهت شادى و سرور شيرينى بگيرم و بين كاركنان شركت توزيع نمايم به حمد اللّه تعالى خداى بزرگ دعاى اين حقير بلكه خواسته‌هاى كليهء مسلمين و مستضعفين را اجابت فرمودند ولى بنده تا كنون به علت گرفتارى شخصى كه داشتم نتوانستم دين خود را ادا نمايم و هم اكنون كه رفع گرفتارى شده و قادر هستم كه دين خود را ادا نمايم آيا مىتوانم حقوق مذكور را كه حدود پنج هزار تومان مىباشد به جبهه‌ها كمك نمايم يا خير ؟\r\n\r\nج\r\n- اگر در عهد ، صيغه شرعى مخصوص به آن را نخوانده‌ايد اختيار با خود شما است و الّا بايد بر طبق عهد عمل كنيد .\r\n\r\nس 5\r\n- اين جانب هيجده سال سن دارم كه قبلا مشكلى برايم پيش آمد و با خداى خود عهد بستم كه اگر اين مشكل من حل شود روزهاى دوشنبه و پنجشنبه را روزه بگيرم و به يارى خداى مهربان مشكلم حل گرديد ولى متأسفانه بعد از چند ماهى روزه گرفتن به علت ضعف بينائى و ضعف بدنى نتوانستم اين كار را ادامه دهم و مادرم نيز از اين كار من راضى نيست خواهش مىكنم مرا راهنمايى كنيد .\r\n\r\nج\r\n- در فرض مرقوم عهد مزبور وجوب وفاء ندارد .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nس 6\r\n- حمامى احداث نمودم و تعهد نمودم از درآمد آن صد تومان ، 5 تومان را در راه حضرت ابو الفضل ( ع ) خرج نمايم و مدتى است هر سال 10 روز روضه به نام آن جناب برپا مىنمايم و مبلغى از آن پول در اختيار است آيا مىتوانم در راه جنگ‌زدگان تقديم كنم ؟\r\n\r\nج\r\n- در عزادارى صرف نمائيد و اگر چيزى زياد بماند مىتوانيد در خيرات كه بهترين آن در زمان حاضر كمك به جبهه و جنگ‌زدگان است مصرف كنيد .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\nنذر\r\n\r\nصيغهء نذر\r\n\r\nس 7\r\n- اگر شخصى بگويد : « براى خدا بر خودم واجب مىكنم فلان نماز مستحبّى را » آيا اين جمله كفايت مىكند بر واجب شدن نماز مستحبّى يا خير ؟\r\n\r\nج\r\n- عبارت مزبوره كافى نيست .\r\n\r\nس 8\r\n- در صيغهء نذر اگر بگويند : « خدايا اگر حاجتم برآورده شد فلان كار را مىكنم » يا « نذر كردم كه چنين كنم » آيا در انعقاد نذر كافى است يا اينكه حتما بايد « للّه علىّ كذا » و الفاظ مرادف آن باشد ؟\r\n\r\nج\r\n- كافى نيست و بايد صيغه مخصوصه خوانده شود .\r\n\r\nنذر زن بدون اذن شوهر\r\n\r\nس 9\r\n- اين جانب چند ماه پيش نذر كردم كه اگر خدا حاجت مرا بر آورده كند فلان مقدار پول در فلان مورد به مصرف برسانم ، چند ركعت نماز\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nبخوانم و چند روز هم روزه بگيرم ؛ ولى تمام اين نذرها را بدون اجازهء شوهرم كردم اما از اول مىدانستم كه چه اجازه بگيرم و چه نگيرم او راضى است ولى مدتى پيش كه رساله امام را مطالعه مىكردم ديدم در مسأله 2644 آمده است كه نذر بدون اجازه شوهر باطل است . مطلب را به شوهرم گفتم ، گفت من راضى هستم ولى من حالا نمىدانم آيا نذر من قبول است يا نه ؟ و من نذرم را انجام دهم يا نه ؟\r\n\r\nج\r\n- نذر بدون اذن شوهر باطل است و اجازهء بعدى آن را تصحيح نمىكند .\r\n\r\nس 10\r\n- در باب نذر فرموده‌ايد كه : نذر زن بدون اجازه شوهر باطل است . آيا اگر زن كارمند باشد و حقوق بگيرد و از كاركرد خودش در صورتى كه با حق شوهر هم منافات نداشته باشد نذر نمايد بازهم بايد نذرش با رضايت شوهر باشد ؟\r\n\r\nج\r\n- در اين صورت هم نذر زن بدون اذن شوهر باطل است .\r\n\r\nس 11\r\n- زن اگر بدون اذن شوهر نذر كند يا از مال خود چيزى هبه كند صحيح است يا خير ؟ و بر فرض صحت ، با نهى شوهر چه صورت دارد ؟\r\n\r\nج\r\n- نذر زن بدون اذن شوهر باطل است و هبهء او در مال خودش صحيح است حتى با نهى شوهر .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n\r\nنذر فرزند بدون اذن پدر\r\n\r\nس 12\r\n- اگر ما در مشكلاتى كه برايمان پيش مىآيد براى رفع آنها بدون اجازهء پدر و مادرمان نذر پول يا سفره يا روزه و نماز بكنيم آيا اين نذرها حرام است و اشكال دارد يا نه ؟ چون بعضيها مىگويند نذرها كلّا بايد با اجازهء پدر و مادر باشند ؟\r\n\r\nج\r\n- اجازه پدر و مادر در نذر فرزند شرط نيست .\r\n\r\nنذر ارمنى\r\n\r\nس 13\r\n- آيا يك شخص ارمنى مىتواند گوسفندى به نذر امام حسين ( عليه السّلام ) به هيئت عزاداران سيد الشّهداء بدهد ، آيا خوردن گوشت آن حلال است يا نه ؟\r\n\r\nج\r\n- اشكال ندارد .\r\n\r\nشرائط متعلق نذر\r\n\r\nس 14\r\n- شخصى نذر كرده چنانچه فرزندش از مرگ نجات يابد ، نصف فرزندش براى حضرت ابو الفضل ( ع ) باشد ، چنانچه نذر مزبور صحيح باشد ، تكليف چيست ؟\r\n\r\nج\r\n- نذر مزبور باطل است .\r\n\r\nس 15\r\n- نذر كردم كه هر سال روز تاسوعا جلو دستهء سينه‌زنان ، يك گوسفند براى شادى روح حضرت ابو الفضل ( ع ) قربانى نمايم ؛ امسال بر اثر عدم\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nبضاعت مادى نتوانسته‌ام نذر را ادا نمايم ، تكليف شرعى چيست و آيا مىتوانم نذر را به چيز ديگرى كمتر يا مشابه تغيير دهم ؟\r\n\r\nج\r\n- لازم نيست تغيير دهيد و چنانچه نذر شما صيغه شرعيه نداشته وفاء واجب نيست .\r\n\r\nس 16\r\n- طلبه‌اى نذر كرده كه اگر انقلاب پيروز شود هفت رأس گوسفند در راه خدا بكشد و تقسيم نمايد ولى او بعد از پيروزى انقلاب شهيد شده در حالى كه هم در زمان گفتن صيغهء نذر و هم عند الشهادة قدرت مالى بر اداى نذر نداشته آيا بر وى اداى نذر مذكور واجب است يا خير ؟\r\n\r\nج\r\n- واجب نيست .\r\n\r\nس 17\r\n- اين جانب حدود هفتاد روز ، روزهء قضا دارم ولى سال گذشته براى پدرم و پيروزى رزمندگان و غيره نذر كردم كه بيست و شش روز روزه بگيرم آن هم قبل از انجام روزه‌هاى قضا آيا اين نذر صحيح است يا بايد بعد از انجام روزه‌هاى قضا انجام دهم ؟\r\n\r\nج\r\n- نذر مذكور صحيح نيست .\r\n\r\nمصرف نذر\r\n\r\nس 18\r\n- نذورات ، خيرات ، صدقات و كفّارات را مىتوان به عنوان كمك به جبههء جنگ داد ؟\r\n\r\nج\r\n- از نذور مطلقه و از خيرات مانع ندارد .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nس 19\r\n- سازمان اوقاف در زمان طاغوت قانونى وضع كرده كه به موجب آن صدى ده نذورات بقاع را بگيرد ؛ آيا از نظر شرعى جايز است وجوهى را كه مردم به منظور كمك به مخارج و تعمير بقعه‌اى يا بقاعى مىپردازند صدى ده آن را به اوقاف داد ؟ و آيا در جمهورى اسلامى ايران اين قانون مىتواند صحيح باشد و صورت شرعى داشته باشد يا خير ؟\r\n\r\nج\r\n- نذورات و هداياى بقاع متبرّكه بايد در همان جهتى كه ناذر يا هديه‌كننده منظور نموده ، مصرف شود .\r\n\r\nس 20\r\n- كسى نذر كرده كه مبلغى در موردى نظير اطعام و غيره صرف نمايد ، آيا مىتواند اين مبلغ را به يكى از حسابهاى ضرورىتر ، نظير جبهه يا جنگ‌زدگان واريز نمايد ؟\r\n\r\nج\r\n- اگر نذر با صيغه معتبر شرعيّه بوده ، بايد بر طبق نذر عمل شود و اگر صيغه نداشته اختيار با خود شما است .\r\n\r\nس 21\r\n- آيا مورد صدقهء مستحبّه يا نذرى ، فقط فقير است يا مطلق فى سبيل اللّه است ؟\r\n\r\nج\r\n- احوط اقتصار بر فقير است .\r\n\r\nس 22\r\n- در اطراف يك امامزاده ، درختهايى روييده و بزرگ شده است ، موقوفه بودن اين زمين هم معلوم نيست و امامزاده هم متولّى مخصوص نداشته ، بلكه اهالى محلّ بر آن نظارت دارند و نذورات آن هم با نظارت معتمدين محلّ در\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nآنجا مصرف مىشود ، فعلا در محلهء بالاى اين محلّ ، مسجدى بنا كرده‌اند كه احتياج به چوب دارد ، آيا اجازه مىفرماييد كه اهالى محلّ درختهاى مزبور را صرف ساختمان مسجد نموده و اضافهء نذورات را هم خرج مسجد كنند ؟\r\n\r\nج\r\n- اگر وقف بودن درختها براى امامزاده محرز نيست و باقى ماندن درختها به حال خود ، به حساب مصلحت امامزاده و زائرين ضرورت ندارد ، صرف آن در ساختمان مسجد مانع ندارد و نذورات اگر مصرف بخصوصى ندارد و زائد بر احتياجات امامزاده است ، صرف در مسجد اشكال ندارد .\r\n\r\nس 23\r\n- مردم مسلمان ايران همه‌ساله مبالغى به امامزاده‌ها و بقاع متبرّكه اهدا و كمك مىنمايند ، آيا سازمان اوقاف مىتواند ده درصد اين گونه وجوه را صرف تبليغ و نشر معارف اسلام ، تعمير و تكميل مساجدى كه بانى ندارد ، خريد كتب مذهبى و اهداء به روستاها و مخارجى از اين قبيل نمايد ؟\r\n\r\nج\r\n- چنانچه براى مصرف ، خاصى اهداء نشده و تعمير و ساير نيازهاى بقعه رفع شده باشد ، صرف در امور مذكوره با رعايت مقرّرات دولت اسلامى مانع ندارد .\r\n\r\nس 24\r\n- پولى كه نذر يكى از امامان معصوم ( ع ) شده مىتوان به شخص سيد داد ؟\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nج\r\n- اگر فقير باشد به نيّت اهداء ثواب به حضرت ، مىتوانند به او بدهند .\r\n\r\nس 25\r\n- شهر شوش دانيال داراى بقعه متبركه حضرت دانيال نبى ( عليه السلام ) مىباشد كه زائرين ، نذور و وجوهى در ضريح آن واريز مىنمايند . با توجه به اينكه خود ، هزينه كارگر و خادمين ساختمانى دارد ، مازاد آن جايز است به مصارف اماكن ديگر برسد ؟ مثل : 1 - احداث مسجد 2 - تعميرات مساجد 3 - تكميل مساجد نيمه ساخته 4 - تنظيفات و رنگ‌آميزى مساجد 5 - فرش جهت مساجد 6 - درب جهت سالنهاى مساجد 7 - كولر و پنكه جهت مساجد 8 - تعميرات ، سفيد كارى ، فرش حسينيّه .\r\n\r\nج\r\n- پس از استثناء مصارف خود بقعه و مخارج مربوطه به آن ، صرف در امور ذكر شده مانع ندارد .\r\n\r\nس 26\r\n- همانطور كه مىدانيد در دو ماه محرم و صفر مردم نذورات بسيارى دارند از جمله در روز شهادت امام حسن مجتبى ( عليه السّلام ) كه بسيارى از مردم در اين روز شلّه زرد مىپزند ، پختن آن به حدّى است كه مردم اشباع شده و در جويها و خيابانها نيز ظرفهاى شلّه زرد را خالى مىكنند و در حقيقت نوعى اسراف در اين امر به چشم مىخورد به همين دليل و بنا به شرايط خاص زمانى آيا مىشود وجوه اين نذرها را كه خود رقم قابل توجهى مىگردد به حسابهاى كمك به مستضعفين واريز گردد ؟\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nج\r\n- اگر با صيغهء معتبرهء شرعيه نذر شده بايد بر طبق آن عمل شود و اگر صيغه نداشته اختيار با صاحبان آنها است .\r\n\r\nس 27\r\n- اين جانب چندى قبل نذر نمودم كه پس از انجام خواسته‌اى ، گوسفندى را بين فقرا تقسيم نمايم آيا مىتوانم به جاى آن مطابق قيمت آن به حساب « 200 » واريز نمايم ؟\r\n\r\nج\r\n- اگر با صيغهء شرعيه نذر كرده‌ايد بايد بر طبق نذر عمل كنيد و اگر صيغه معتبره نداشته مانع ندارد به حساب مزبور بدهند .\r\n\r\nس 28\r\n- اگر شخصى مثلا ده سال پيش نذر كرده باشد كه يك من برنج پخت نمايد ، و به مصرف مردم برساند و هر سال بر مقدار آن افزوده است و حالا مثلا به بيست و پنج من رسيده است آيا مىشود همان يك من را پخت نمايد و پول بقيه را به حساب مستضعفين پرداخت نمايد ؟\r\n\r\nج\r\n- اگر نسبت به زيادتر از يك من نذر نكرده باشد و يا نذر او با صيغهء شرعيه نباشد مانع ندارد .\r\n\r\nس 29\r\n- در محل ما مرسوم است كه در ايام محرم ، مخصوصا عاشورا علمهايى مىبندند و مردم پارچه‌هايى را براى آنها نذر مىكنند و آن پارچه‌ها\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nرا به آن علمها مىبندند و رفته رفته زياد مىشود آيا جايز است كه آن پارچه‌ها را بفروشند و به مصرف عزادارى برسانند يا خير ؟\r\n\r\nج\r\n- با رضايت نذر كنندگان اشكال ندارد چون اين گونه نذرها عاميانه و صحيح نيست چون صيغه خوانده نشده .\r\n\r\nس 30\r\n- اين جانب از سالهاى قبل تعداد پانزده رأس گوسفند نذر حضرت ابو الفضل ( عليه السّلام ) داشتم كه تا كنون به علت عدم وضع مالى قادر به اداى دين خود نبوده‌ام حال آيا اجازه مىفرماييد پول آنها را به حساب شمارهء 100 تقديم نمايم ؟\r\n\r\nج\r\n- اگر با صيغه شرعيه نذر كرده‌ايد بايد بر طبق نذر عمل كنيد و در غير اين صورت اختيار با خود شما است .\r\n\r\nس 31\r\n- اين جانب چند سال قبل نذر نمودم كه در دههء فاطميّه هر سال در محل خودمان يك مجلس روضه‌خوانى برگزار نمايم ولى چون در حال حاضر واعظى در آن محل نداريم آيا در صورت امكان در همان ايام در تهران مجلس را برگزار كنم يا پول آن را به فقرا بدهم مانعى ندارد ؟\r\n\r\nج\r\n- اگر نذر شرعى كرده‌ايد در همان محل اقامه روضه‌خوانى نمائيد .\r\n\r\nس 32\r\n- حدود پنجاه سال قبل در قريه‌اى يك عدّه از معتمدين محلّ\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nصندوق ابو الفضل العبّاس ( عليه السّلام ) تأسيس نمودند كه هر كس نذرى داشت در آن بيندازد تا در ايام وفات و جمعه‌ها در مسجد محل مجالس سوگوارى خامس آل عبا ( عليه السّلام ) برقرار كنند و هر ساله هفت شب به اهالى وليمه بدهند بيست سال قبل براى مسجد صندوق ديگرى نيز ساختند كه اهالى نذورات خود را در صندوق جديد الاحداث هم مىريزند و پول صندوق جديد و صندوق قديمى صرف روضه‌خوانى و سوگوارى در ايام وفات و شبهاى جمعه و ماه‌هاى محرم و صفر مىشود حالا يك عده ايراد مىكنند و مىگويند ابو الفضل ( عليه السّلام ) بىنياز است وجه موجود صندوق را صرف فقرا و محتاجين و معتادين بنمائيم با توجه به مراتب فوق نظر خود را در اين زمينه بيان فرماييد ؟\r\n\r\nج\r\n- وجوه صندوق را در مجالس عزادارى كما في السابق صرف كنند و مخارج فقرا و محتاجين از جاى ديگر تأمين شود .\r\n\r\nس 33\r\n- مؤسسه‌اى مبلغى را به عنوان سهم الشّركة حضرت ابو الفضل ( عليه السّلام ) اختصاص داده است كه در اين راه به مصرف برساند ولى براى مؤسسهء مزبور اين سؤال پيش آمده است كه آيا اكنون كه كشور به جهاد سازندگى احتياج دارد از اين مبلغ مىتوان در راه ساختن مدرسه و بيمارستان استفاده نمود و يا به حساب شمارهء 100 واريز نمود يا خير ؟\r\n\r\nج\r\n- مانع ندارد و ثواب آن را به حضرت اهدا نمايند .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n\r\nس 34\r\n- شخصى نذر كرده در سال مقدارى برنج و گوشت براى امام حسين ( عليه السّلام ) بپردازد و قبلا اين گونه عمل مىنموده كه يا مىپخته و اطعام مىنموده و يا به روحانى محل مىداده و مىگفته هرطور خودت صلاح مىدانى در اين راه به مصرف برسان ولى فعلا آن روحانى فوت كرده آيا مىشود جهت حسينيّه خرج نمود ؟\r\n\r\nج\r\n- بر همان روال گذشته اطعام كند .\r\n\r\nس 35\r\n- نذر شخص انفاق اربعة آلاف تومان لاقامة مراسم تعزية الامام الحسين ( عليه السّلام ) في شهر محرم و لكن الشهر انقضى و لم يتمم انفاق المبلغ بكامله و بقى منه النصف و هو الفى تومان فهل له ينفقها في سائر وجوه البرّ كالتبرّع بها للجبهة او اقامة مراسم الائمة في غير شهر محرّم ؟\r\n\r\nج\r\n- لا مانع من صرفها في مطلق وجوه البرّ اذا لم ينعقد النّذر بالصّيغه الخاصّة بالنّذر و هكذا اذا كان المنذور الانفاق في خصوص المحرّم السّابق .\r\n\r\nس 36\r\n- نذرى به نام امام شده و نذر بر آورده شده بفرماييد يك جا تقديم شود يا خير ؟\r\n\r\nج\r\n- اختيار با ناذر است .\r\n\r\nس 37\r\n- امام‌زاده‌اى در يكى از قراء دماوند است به نام امام‌زاده هاشم كه نذورات نقدى و غير نقدى دارد در زمان طاغوت اهالى ده كه از اعقاب\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمتولّيان اصلى از زمان قاجاريه هستند شورش نموده و سرپرستى و اداره اين بقعهء متبركه را كه در يد عمال طاغوت بود خود به عهده گرفتند و تحت نظر هيأت امناى محلّى و حاكم شرع نذورات نقدى را پس از مخارج امام‌زاده و حقوق خدّام ، صرف ساختن راه و پل و كتابخانه و مدرسه و ساير امور خيريّه شرعى مىنمايند نظر حضرت عالى در اين مورد چيست آيا مخارج فوق را از اين محل جايز مىدانيد يا خير ؟\r\n\r\nج\r\n- مانع ندارد ولى بايد با نظر متولى شرعى بقعه باشد .\r\n\r\nس 38\r\n- با توجه به خرابى مناطق جنگ زده جنوب و غرب ميهن اسلامى ايران توسط عمال بعث صدّام و ضرورت بازسازى مناطق مزبور آيا مىتوان از محل نذورات بقاع متبركه و مازاد درآمد موقوفات عام معلوم المصرف پس از تأمين نظر واقف به بازسازى و تعمير مساجد و مدارس علوم دينى و بقاع متبركه اقدام نمود يا خير ؟\r\n\r\nج\r\n- نذورات بقاع متبركه اگر براى آن مصرف خاصى منظور نشده و تعمير بقاع متبركه نياز به آن ندارد صرف آن در بازسازى مناطق جنگ زده اشكال ندارد و عوائد وقف بايد در همان جهتى كه در وقف تعيين شده مصرف شود .\r\n\r\nس 39\r\n- شخصى نذر كرده است هر سال در ماه محرم خرج سيّد الشهدا بدهد حال اگر سالى برنج پيدا نشود و صيغهء نذر هم نخوانده باشد و قصد\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nقربت هم نكرده باشد آيا مىتواند اين خرج را به فقرا بدهد يا خرج بناى مسجد كند يا خير ؟\r\n\r\nج\r\n- در فرض مرقوم اختيار با خود او است .\r\n\r\nس 40\r\n- شخصى نذر كرده كه اگر انقلاب پيروز شد ماشين خود را بفروشد و به امر امام به هر مصرفى كه فرمودند برساند لذا تقاضا دارد كه مصرف آن را بيان فرماييد ؟\r\n\r\nج\r\n- به هر مصرفى خودشان مايلند برسانند .\r\n\r\nس 41\r\n- مقدارى پارچهء ملبوس به وسيلهء افرادى به عنوان نذر و غيره از سالهاى متمادى به هيأت حضرت ابو الفضل ( عليه السّلام ) اهدا گرديده اما از آنجايى كه در هيأت به اين نوع نذورات احتياجى نيست آيا مىشود اين نوع نذورات را فروخت و پول آن را در مصارف ساختمانى و غيره صرف نمود يا خير ؟ و نيز آيا امكان دارد اجناس فوق را به مستضعفين اهدا نمود يا نه ؟\r\n\r\nج\r\n- صرف در مصارف و مصالح هيئت نمايند مگر در صورتى كه معلوم باشد كه نظر ناذر يا اهداكننده توسعه داشته است .\r\n\r\nنذر متعذّر المصرف\r\n\r\nس 42\r\n- عده‌اى از مؤمنين براى امام حسين عليه السّلام و حضرت ابو الفضل ( ع ) نذر مطلق ، يا به حرم شريف آنان نذر خاص كرده‌اند و همچنين در بعضى از وصيّت‌نامه‌ها به حرم‌هاى عتبات عاليات نايب الزياره دارند ، و اكنون كه\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nامكان عمل به وصيّت و نذورات ندارند تكليف چيست ؟\r\n\r\nج\r\n- چنانچه نذر با صيغه مخصوصه بوده صبر كنيد تا امكان وفاء ، حاصل شود و همچنين در مورد وصيّت لازم است صبر كنند تا عمل به آن ممكن شود .\r\n\r\nس 43\r\n- كسى در زمان سابق نذر كرده آب انبارى بسازد و ساخته است ولى فعلا كه لوله‌كشى شده آن آب انبار از استفاده افتاده آيا آب انبار مزبور به ملك ناذر بر مىگردد يا اينكه بايد آن را فروخت و پولش را در يكى از امور خيريه مصرف كرد ؟ و اگر فروش جايز نباشد آيا مىشود اجاره داد و مال الاجارهء آن را به مصرف خيريّه رساند يا خير ؟ و در صورتى كه فروش يا اجاره جايز باشد آيا خود ناذر مىتواند متصدّى فروش يا اجاره شود يا اينكه بايد با اجازهء حاكم شرع باشد ؟\r\n\r\nج\r\n- اگر آب انبار وقف يا تصدق شده بيع آن جايز نيست و لو از انتفاع ساقط باشد و امر آن موكول به حاكم شرع است . و در غير اين صورت باقى بر ملك ناذر است و با تعذّر وفاء به نذر هرگونه تصرفى در آن مىتواند بكند .\r\n\r\nس 44\r\n- هشت سال پيش نذر كرده بودم كه هر وقت پول دستم آمد ، براى سقّاخانهء حضرت ابو الفضل در محلّه‌مان يك چلچراغ هديه كنم ، و حال سراغ شيء مزبور رفتم ولى پيدا نمىشود ، ضمنا مصرفش هم در آن محلّ خيلى كم\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nاست ؛ آيا بنا به فتواى امام مىتوانم قيمت پنج هزار تومان آن را براى ساختن مسجد بدهم ، يا چيز ديگرى به جاى آن بخرم كه مورد استفادهء بيشترى دارد ؟\r\n\r\nج\r\n- اگر در نذر صيغهء مخصوص به نذر را نخوانده‌ايد ، اختيار با خود شما است ، ولى اگر صيغهء نذر خوانده شده در صورت امكان بايد به نذر عمل شود .\r\n\r\nس 45\r\n- زنى كه نذر كرده گوشوارهء خود را به ضريح حضرت ابو الفضل ( عليه السّلام ) بيندازد و در شرايط فعلى ميسور نيست تكليفش چيست ؟\r\n\r\nج\r\n- اگر با صيغه شرعى نذر خوانده شده صبر كند تا به نذر عمل نمايد .\r\n\r\nس 46\r\n- اين جانب نذر كرده بودم كه اگر حاجتم برآورده شود پنج متر پارچهء سياه براى هيأتى بخرم اما هم اكنون از آن هيأت هيچ گونه اطلاعى ندارم آيا مىتوانم اين نذر را در هيأتى ديگر و يا در دهات كه دسته‌هاى عزادارى است ادا كنم ؟\r\n\r\nج\r\n- اگر به هيئت مورد نذر نمىتوانيد برسانيد اختيار با خود شما است .\r\n\r\nوفاى به نذر\r\n\r\nس 47\r\n- شخصى نذر كرده كه فرزند خود را به زيارت حضرت امام رضا عليه السلام ببرد ولى وضع مالى وى ايجاب ننموده تا نذر خود را عملى سازد فعلا فرزند به حدّ بلوغ شرعى رسيده آيا باز مخارج زيارت به عهدهء پدر است كه\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nنذر نموده يا به عهدهء فرزند ؟ و در صورت قبول فرزند مخارج مسافرت زيارت را ، چگونه است ؟\r\n\r\nج\r\n- اگر نذر با صيغهء مخصوص آن انجام گرفته و مقيّد به زمان خاصى نبوده وفاء به آن واجب است و چنانچه فرزند مخارج سفر را تبرّعا بدهد مانع ندارد .\r\n\r\nس 48\r\n- مادر سه فرزند هستم كه وقتى خود طفلى بودم ، مادرم به جهت دفع بلايى نذر كرد كه بهاى يك دستم را از پول شيربها به سيّدى ( اولاد پيغمبر ) بپردازد و حالا در اينكه چه مبلغ بابت اين نذر بدهكار هستيم مانده‌ايم ضمنا كلّ پول شير بهاء مبلغ هفتاد هزار تومان مقرّر شده است متمنّى است با توجه به اينكه وضع مادى كنونىمان ضعيف مىباشد نحوهء پرداخت مبلغ نذرى از طرف همسرم چگونه مىباشد ؟\r\n\r\nج\r\n- نذر مزبور وجوب وفاء ندارد .\r\n\r\nس 49\r\n- اگر كسى نذر كند در روز معيّنى غسل نمايد و اتّفاقا در آن روز آب پيدا نكرد و يا مانعى پيش آمد كه نتوانست غسل كند ، وظيفه‌اش چيست ؟\r\nو اگر وظيفه‌اش تيمّم است ، بعد از بر طرف شدن مانع بجا آوردن غسل لازم است يا همان تيمّم مجزى است ؟\r\n\r\nج\r\n- با فرض صحّت نذر ، اگر آب ندارد وفاء به نذر ساقط است و تيمّم لازم نيست .\r\n\r\nس 50\r\n- در باب نذر و عهد رسالهء توضيح المسائل مسأله شمارهء 2663 فرموده‌ايد : « هر كسى نذر معين كرده ، بايد به همان مصرف معين برساند » .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nو در مسأله ديگرى فرموده‌ايد : « و اگر بخواهد خلاف نذر كند ، بايد كفاره بدهد و كفارهء آن هم مثل كفاره روزه خوردن عمدى ماه مبارك است » لذا اين جانبان جمعى از دوستان و شيعيان حضرت امام حسين ( عليه السّلام ) بر اثر نذر و عهد و وصيّت پدرى ، نذر دارند كه در هر سال عزادارى خامس آل عبا به طور شبيه‌خوانى و تعزيه‌گردانى برپا كند و لذا همه‌ساله در عزاى سالار شهيدان اشتغال داشتيم ولى اخيرا يكى از دوستان عريضه‌اى در اين زمينه تقديم داشتند كه در جواب مرقوم فرموده بوديد : « اگر روضه بخوانند بهتر است » حالا طبق مسائل توضيح المسائل در موضوع خلاف نذر و جوابيّه اخير حضرت عالى ، براى ما شك و ترديد فراهم شده لذا مجددا مىخواهيم بفرماييد كه خلاف نذر و تبديل تعزيه به روضه يا روضه به تعزيه چه صورت دارد آيا مىتوان خلاف نذر كرد يا خير ؟\r\n\r\nج\r\n- اگر وصيت باشد بايد بر طبق آن عمل شود و نذر پدر نسبت به فرزند وجوب وفا ندارد .\r\n\r\nس 51\r\n- اين جانب موقعى كه امام خمينى در پاريس بودند نذر كردم كه اگر امام خمينى صحيح و سالم وارد كشور ايران شوند من روز پنجشنبه‌ها را تا آنجا كه عمرم باشد روزه بگيرم تا حالا اين روزه را مىگرفتم و ليكن قبلا دو بار تحت عمل جراحى قرار گرفته و عمل شده‌ام و حالا نيز بيمار مىباشم در اين مورد مىخواهم دستور فرماييد كه اين روز را روزه بگيرم يا نه ؟\r\n\r\nج\r\n- با اينكه مريض هستيد و خوف ضرر داريد نبايد روزه بگيريد و نيز اگر نذر صيغه معتبره نداشته عمل به آن لازم نيست .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\nس 52\r\n- آيا اگر كسى در مورد حاجتى نذر نمايد و آن حاجت بعد از مدتها صبر و ناراحتى به كمك خداوند متعال برآورده شود ولى به نحوى باشد كه طبق گفته و نيّت حاجتمند نباشد مسأله چگونه است ؟\r\n\r\nج\r\n- اگر صيغه شرعى نذر خوانده نشده وجوب وفا ندارد .\r\n\r\nس 53\r\n- كسى در زمان ارزانى نذر كرده بود كه گوسفندى به قيمت پانصد تومان بكشد و گوشت آن را تقسيم نمايد اكنون كه مىخواهد به نذر عمل كند در موقعيت گرانى قرار گرفته ، تكليف او چيست ؟\r\n\r\nج\r\n- بايد گوسفندى كه حدودا پانصد تومان در آن زمان ارزش داشته تهيّه و عمل به نذر نمايند هر چند فعلا گرانتر باشد .\r\n\r\nس 54\r\n- شخصى نذر سفره حضرت ابو الفضل ( عليه السّلام ) دارد ولى به علّت كمى جا در محل سكونت نمىتواند نذر خويش را ادا نمايد بنابراين آيا مىتواند وجه خرجى سفره را به حساب جنگ‌زدگان و يا ساير مواردى كه براى دولت جمهورى اسلامى ايران داراى اهميت است واريز نمايد ؟\r\n\r\nج\r\n- اگر صيغه مخصوص نذر را نخوانده نذر وجوب وفا ندارد و اختيار با خود شخص است ولى چنانچه صيغهء نذر را خوانده باشد بايد بر طبق آن عمل كند مگر آنكه قدرت بر وفا نداشته باشد .\r\n\r\nس 55\r\n- اين جانب قبل از استخدام در خبرگزارى ، نذر كردم كه به محض\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nپيدا كردن شغلى تا پايان جنگ 20 % از حقوق دريافتى را به حساب جنگ‌زدگان بريزم كه الحمد للّه تا كنون ريخته‌ام ؛ آيا از اين پس مىتوانم از كل حقوقم از خبرگزارى استفاده نمايم و پول نذر كرده را از جهاد بگيرم و به حساب جنگ‌زدگان بريزم ؟\r\n\r\nج\r\n- اگر در نذر صيغهء مخصوص آن خوانده شده باشد لزوم وفا دارد و گرنه لزوم وفا ندارد و در وفاء به نذر از پولى مىتوانيد استفاده كنند كه حق گرفتن آن را داشته باشيد .\r\n\r\nس 56\r\n- كسى كه نذر كند هر روز چند ركعت نماز - مثلا نمازهاى نافله - بخواند ، بعد چون فكر مىكرده پدر مىتواند نذر فرزند را فسخ كند به پدر مىگويد :\r\n« نذر مرا فسخ كن ! » بعد دوباره نذر مىكند كه هر روز فقط نافلهء صبح را بخواند ، آيا حالا دو نذر بر گردن اوست يا يكى از اين دو نذر بر عهده‌اش مىباشد ؟\r\n\r\nج\r\n- اگر صيغهء مخصوص نذر را خوانده و نذر شرعى شده ، بايد به هر دو نذر عمل نمايد .\r\n\r\nمخالفت نذر و كفارهء آن\r\n\r\nس 57\r\n- لطفا بفرماييد :\r\n1 - كسى كه نذر كرده است چند عمل را با هم انجام بدهد ، مثلا سه روز هم روزه بگيرد و هم با وضو باشد و مثلا سه جزو قرآن هم بخواند و به فقير هم اطعام كند ، حال اگر يكى از اينها را انجام ندهد - مثلا قرآن را نخواند در حالى كه مىتوانسته بخواند - چه كار بايد بكند ؟ آيا بايد نذر خود را به هم بزند و كفّاره بدهد ؟ كفّاره‌اش چقدر است ؟\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n2 - كسى كه موقع نذر كردن و خواندن صيغه ، به تمام جوانب مسأله توجّه نداشته ، مثلا توجّه نداشته كه وضوى هميشگى در طول اين مدّت امكان ندارد ، و مواردى برايش پيش بيايد كه طبق نذر عمل نكند تكليف چيست ؟\r\n\r\nج\r\n- 1 - حنت نذر شده و كفّارهء مخالفت نذر دارد كه در رساله ذكر شده است .\r\nج 2 - اگر نذرى كه كرده ، امكان عمل بر طبق آن نبوده نذر صحيح نبوده است .\r\n\r\nس 58\r\n- اگر كسى نذرى كرده باشد ( مثلا روزه گرفتن ده روز اول ماه ذيحجه ) و فراموش كند كه آيا قيد زمان را مطرح كرده يا نه ؟ در اولين سال فرا رسيدن آن ماه به واسطهء كسالت نتواند آن را ادا كند اين روزه‌ها را مىتواند در سالهاى بعد از همان ماه بگيرد ؟ يا مىتوان روزه‌ها را هر وقت كه شد قضا كند ؟ و آيا كفّاره بدهد ؟\r\n\r\nج\r\n- در فرض مرقوم كفّاره واجب نيست ، ولى سال بعد روزه‌ها را بگيرد و نيّت اداء و قضاء نكند .\r\n\r\nس 59\r\n- اگر شخصى نذر كند كه اگر از زندان آزاد شود مادام العمر پنجشنبه و جمعه را روزه بگيرد ، آيا در صورت تخلف يك كفاره لازم است يا هر پنجشنبه و جمعه تخلف به شمار مىرود و كفاره تكرار مىگردد ؟\r\n\r\nج\r\n- يك كفاره بيشتر لازم نيست و در صورت تخلّف در يك روز حنث نذر شده و بعد از آن عمل به نذر واجب نيست .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nس 60\r\n- دخترى در خانهء پدر به جهت حاجت شرعى نذر كرده و حاجتش برآورده شده اما به نذرش عمل ننموده و تمكن بر كفاره ندارد غير از گوشواره طلا و دستبند طلا ، آيا واجب است كه آنها را فروخته و كفاره را ادا نمايد يا خير ؟\r\n\r\nج\r\n- گوشواره و دستبند اگر ملك خود او است و نذر با صيغه شرعى بوده لازم است كفاره بدهد و لو به فروش آنها ، و در غير اين صورت فروش لازم نيست .\r\n\r\nس 61\r\n- شخصى اظهار مىدارد كه در ابتداى تكليف نذر كرده و با خدا عهد بسته و قسم خورده كه اصلا گناه انجام ندهد اما بعدا از وى گناه صادر شده با توجه به اينكه فرد مزبور هم صيغهء عهد جارى كرده و هم صيغهء نذر را و هم قسم خورده وظيفه وى را در مورد كفّاره و اينكه در صورت تكرار گناه چه وظيفه‌اى خواهد داشت بيان فرماييد ؟\r\n\r\nج\r\n- اگر عمدا مخالفت نذر يا عهد يا قسم نموده كفاره دارد ولى تكرار نمىشود .\r\n\r\nمخارج نذر\r\n\r\nس 62\r\n- گاوى است تماما نذر ، حالا زاد و ولد كرده و نگهدارى آنها احتياج به مؤونه و خرج دارد ، آيا مىشود از نتاج آنها بفروشيم و صرف نگهدارى و خرج آنها نمائيم ؟\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n\r\nج\r\n- در نتاج و نماء عين منذوره ، بايد بر طبق نذر عمل شود و چنانچه حفظ « عين منذوره » نياز به مصرف داشته باشد مىتوان از نتاج و نماء - به مقدار حاجت - در حفظ عين منذوره مصرف نمود .\r\n\r\nتلف نذر\r\n\r\nس 63\r\n- اگر گوسفند نذرى ، قبل از تحقّق نذر تلف شود ( مثلا مار آن را بگزد ) آيا نذر از گردنش ساقط مىشود ؟ و نيز اگر نذر محقّق شود و قبل از اينكه گوسفند را سر ببرد تلف شود ، مثلا گرگ آن را بخورد آيا نذر ادا شده يا بايد گوسفند ديگرى را سر ببرد ؟\r\n\r\nج\r\n- در مورد سؤال ، نذر منحل شده و چيزى بر او نيست .\r\n\r\n","description":"","footnote":"","page_name":" 481 ","page_number":481},
  {"content":"\r\n . \r\n","description":"","footnote":"","page_name":" 482 ","page_number":482},
  {"content":"\r\n\r\n\r\nكفارات\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nكفارات\r\n\r\nنيّت كفاره\r\n\r\nس 1\r\n- در مظالم يا كفارات و يا ديون مالى ديگر كه احتياج به قصد قربت دارد اگر شخصى بدون توجه به اين كه قصد قربت لازم داشته مدتى پيش پرداخته و بعد متوجه شده آيا مىتواند پس از گذشت مدتى نسبت به آنچه قبلا پرداخته قصد قربت كند يا خير ؟\r\n\r\nج\r\n- اگر عين مال در نزد مستحقى كه آن را دريافت كرده موجود نباشد قصد قربت نسبت به گذشته اثر ندارد . ليكن اگر بدهى را با قصد عنوان آن ، مثلا كفاره را به قصد كفاره و زكات را به قصد زكات داده همان كفايت مىكند .\r\n\r\nمصرف كفاره\r\n\r\nس 2\r\n- در كفّارهء قسم آيا مىتواند به جاى اطعام ده مسكين ، به يك مسكين ده بار اطعام كند و يا پولش را به او بدهد و اگر دسترسى به چنين مسكينى نداشت ، آيا مىتواند پول اطعام را صرف مثلا امور جنگ‌زدگان بكند يا نه ؟ و يا آنكه بايد سه روز روزه بگيرد ؟\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n\r\nج\r\n- در صورت امكان بايد به ده نفر بدهد . و مصرف كفّاره « فقراء » هستند و پول ، كفايت نمىكند .\r\n\r\nس 3\r\n- من دخترى هستم كه از 9 سالگى تا كنون به علّت بىتوجّهى خانواده - در سنين پائين - و ضعف جسمانى - در سالهاى بعد - نتوانسته‌ام روزه بگيرم مگر چند روز ، و قبلا چون پدرم درآمد كافى نداشت نتوانستم كفّارهء روزه‌ام را بدهم . و بعد از مرگ پدرم درآمدى نداشتم . تا اينكه يك سال است كه خودم معلم شده‌ام و درآمدى دارم و تصميم گرفته‌ام به اميد خداوند بخشنده ، كفّارهء روزه‌هايم را بدهم ولى درست نتوانسته‌ام حساب كنم و نمىدانستم به چه كسى بدهم ، آيا مىتوانم به ستاد جنگ‌زدگان يا . . . بدهم يا نه ؟\r\n\r\nج\r\n- روزه‌هائى كه عمدا بدون عذر شرعى افطار شده علاوه بر قضاء ، كفّاره هم دارد . و براى كفّارهء افطار عمدى ، مىتوانيد شصت مدّ طعام به شصت فقير بدهيد . و پول كفايت نمىكند ، مگر آنكه فقير وكيل شود كه با پول طعام بخرد و بابت كفّاره بردارد .\r\n\r\nس 4\r\n- مدت دو ماه روزه قرض دارم آيا مىتوانم كفّاره اين دو ماه را به يك نفر فقير بدهم يا نه ؟\r\n\r\nج\r\n- اگر كفّاره افطار عمدى است بايد به شصت مسكين داده شود و به يك نفر كفايت نمىكند و اگر كفّارهء تأخير قضاى روزه تا سال بعد است مىتوانند همه را به يك نفر بدهند .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nس 5\r\n- اگر كسى « به تقصير » در گذشته چند سالى قضاى روزه واجب داشته باشد و نگرفته باشد ، و هم اكنون نتواند براى هر روز ، شصت روز روزه بگيرد و نيز به علّت عدم دسترسى به « بنده » ، نتواند آن را آزاد كند و شرايط زندگى او طورى باشد كه نتواند شصت فقير را بابت هر روز روزه‌خوارى سير كند ، به كداميك از طرق زير مىتواند عمل نمايد :\r\nالف ) - هر جا فقيرى پيدا كرد او را به عنوان يك فقير سير كند تا همينطور بشود شصت فقير براى هر روز از روزهايى كه عمدا خورده است .\r\nب ) - پول يك غذاى ساده مثلا آبگوشت يا حلوا با نان را محاسبه كرده هر جا فقيرى يافت به او بدهد و او را وكيل كند كه با آن پول طعام بخرد و سپس براى خود بردارد .\r\nج ) - پول يك غذاى ساده را حساب كرده و به يكى از مراكز خيريّه يا مكانهايى كه صرف افراد فقير مىنمايد ، يا به يكى از بنيادها مانند : بنياد امور جنگ‌زدگان ، بنياد شهداء ، بنياد مستضعفين ، يا يكى از كميته‌هاى كمك به جبهه‌هاى جنگ ، و نظاير آن واريز نمايد تا به يكى از مصارف فوق برسد .\r\nد ) - اگر هيچ يك از راههاى فوق نيست ، يا راه صحيحترى وجود دارد ، با توجه به مراتب بالا مستدعى است جهت انجام تكاليف شرعى بيان بفرمائيد .\r\n\r\nج\r\n- به ترتيبى كه در بند الف ذكر شده عمل نمايد صحيح و مجزى است و مىتواند به هر فقير يك مدّ طعام كه تقريبا ده سير گندم يا جو يا نان و نحو آن به فقير بدهد و اگر پول آن را بدهد بايد او را وكيل كند كه از طرف صاحب پول طعام بخرد و براى خود بردارد .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nس 6\r\n- شخصى مىخواهد كفّارهء روزه‌هاى خود را به فقراء اطعام كند ، اما براى هر روزى شصت مسكين نمىتواند پيدا كند ، آيا مىتواند همه را فقط به چند مسكين بدهد ، و يا در مورد جنگ‌زدگان مصرف كند ، اگر راه ديگرى هست بيان فرمائيد ؟\r\n\r\nج\r\n- كفّاره بايد به شصت مسكين داده شود ، و به كمتر يا به غير آنها كفايت نمىكند و كفاره چند روز را مىتوان به شصت مسكين تكرار كرد .\r\n\r\nس 7\r\n- آيا مظالم و كفارات و صدقات واجبه را مىشود به واجب النّفقه داد يا نه ؟\r\n\r\nج\r\n- در مواردى كه در مصرف ، فقر شرط است نمىتواند به واجب النفقهء خودش بدهد .\r\n\r\nس 8\r\n- آيا از گوشت گوسفندى كه حاجى به عنوان كفاره مىدهد خودش هم مىتواند بخورد يا نه ؟\r\n\r\nج\r\n- نمىتواند بخورد .\r\n\r\nس 9\r\n- آيا مىتوان كفاره را در صورت پيدا نكردن افراد فقير به حساب جنگ‌زدگان يا به حساب هلال احمر در جهت بازسازى شهرهاى جنگ زده واريز نمود ؟\r\n\r\nج\r\n- كفاره بايد به مصرف فقرا برسد اگر جنگ‌زدگان فقير باشند مانع ندارد و پول كافى نيست بايد طعام بابت كفّاره به فقراء بدهند .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n\r\nس 10\r\n- با توجه به اينكه پيدا كردن شصت نفر فقير واجد شرائط كار ساده‌اى نيست آيا براى پرداخت كفاره روزه‌اى كه عمدا افطار شده مىتوان مبلغ آن را به كميته امداد كه سرپرستى خانواده‌هاى بىبضاعت را به عهده دارد و يا ساير ارگانهاى دولتى كه در امور ذى ربط فعاليت دارند يا سازمان بهزيستى و هلال احمر پرداخت نمود يا خير ؟\r\n\r\nج\r\n- كفاره بايد به صورت طعام به فقراء داده شود و وكيل گرفتن در اين امر مانع ندارد .\r\n\r\nس 11\r\n- آيا كفارهء روزه‌اى را كه عمدا باطل شده و بايد شصت فقير را سير كرد مىشود به جنگ‌زدگان داد يا نه ؟ در صورت منفى بودن جواب آيا مىشود پول آن را به امام جماعت داد تا او به فقيرهايى كه مىشناسد بدهد يا خير ؟ و آيا روزه‌اى كه سهوا باطل شده كفاره دارد ؟\r\n\r\nج\r\n- افطار عمدى روزهء ماه مبارك رمضان كفاره دارد و كفاره را بايد به فقرا بدهيد و مىتوانيد كسى را وكيل كنيد كه با پول شما طعام تهيّه كند و به فقرا برساند .\r\n\r\nس 12\r\n- در كفارهء تأخير ، اطعام كفايت مىكند يا تسليم مدّ معيّن است ؟\r\n\r\nج\r\n- مدّ طعام بايد داد .\r\n\r\nس 13\r\n- مدت چندين سال كفاره روزه بدهكار مىباشم و از آنجايى كه پرداخت اين مبلغ به طور كلى بسيار بسيار سنگين مىباشد و براى من مقدور نيست آيا مىتوانم جمع مبلغ مذكور را تقسيط نموده و در مدت عمر و به مرور زمان به يكى از حسابهاى جارى دولتى ( از قبيل سيل‌زدگان ،\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nجبهه‌ها ، جنگ‌زدگان ، حساب 100 امام ، بنياد شهيد و غيره ) واريز نمايم يا خير ؟\r\n\r\nج\r\n- كفاره بايد در مورد خودش صرف شود و اگر قدرت نداريد به تدريج بپردازيد ، و دادن پول كفايت نمىكند .\r\n\r\nموسّع بودن وجوب كفاره\r\n\r\nس 14\r\n- دخترى هستم 14 ساله كه به مدت 2 سال از روزه‌ام را بدون هيچ عذر موجه نگرفته‌ام ، و هم اكنون تمام دارايىام براى پرداخت كفّاره ، يك النگو است ، آيا جايز است بر فرض نارضايتى مادرم آن را فروخته و كفّاره روزه‌ام را بپردازم ؟\r\n\r\nج\r\n- النگو اگر ملك شماست اختيار آن با خودتان است ، ليكن وجوب اداى كفّاره فورى نيست .\r\n\r\nعجز از كفاره\r\n\r\nس 15\r\n- بر شخصى كه كفّارهء جمع تعلّق گرفته آيا بنده آزاد كردن از او در اين زمان ساقط است يا نه ؟\r\n\r\nج\r\n- ساقط است .\r\n\r\nس 16\r\n- مدّت ده سال عمدا روزه نگرفته‌ام و از زمانى كه تصميم به روزه گرفته‌ام به علّت ابتلاى شديد به زخم معده ، اطباء روزه گرفتن را به هيچ وجه برايم جايز نمىدانند ، حال بنده بايد چه كنم ؟ در ضمن از نظر مالى متوسط\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nالحال مىباشم .\r\n\r\nج\r\n- اگر روزه براى شما ضرر دارد نبايد بگيريد و روزه‌هاى قضا بر عهدهء شما است .\r\nو اگر كفّاره بر عهدهء شما است - در صورت تمكن - براى هر روز به شصت مسكين اطعام كنيد .\r\n\r\nس 17\r\n- حدود 17 روز از ماه مبارك رمضان را بدون عذر شرعى روزه نگرفته‌ام و حال كه كفّاره بر گردن من است به دليل محصّل بودن ، پولى از خود به جز 3000 تومان در بانك ندارم كه كفّاره اينها را بدهم و از لحاظ جسمانى كه خواسته باشم بجاى پول روزه بگيرم بازهم نمىتوانم ، تكليف من چيست ؟\r\n\r\nج\r\n- اگر فعلا قدرت بر كفاره نداريد هر وقت قدرت پيدا كرديد انجام دهيد .\r\nعلى الاحوط ، هر چند اگر در صورت تعذّر به قدر طاقت صدقه دهيد و اگر ممكن نيست استغفار نمائيد كفايت مىكند .\r\n\r\nس 18\r\n- زنى به واسطه مريض بودن در ماه رمضان روزه نگرفته و تا ماه رمضان بعدى قضاى روزه‌ها را هم نگرفته يا آن كه عصيانا روزهء خود را خورده است و تمكن بر كفاره هم ندارد غير از مهريه‌اى كه از شوهر طلبكار است آيا واجب است از مهريه به اندازه كفّاره از شوهر خود گرفته و اداى كفاره نمايد يا خير ؟\r\n\r\nج\r\n- كفاره واجب است و لو اينكه از مهريه بگيرد و بپردازد .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nس 19\r\n- تشخيص اينكه كسى مىتواند كفاره را بجا آورد مثلا شصت روز روزه بگيرد با خود شخص است يا با عرف مردم و يا به هركدام آنها مىشود عمل كرد ؟\r\n\r\nج\r\n- تشخيص آن با خود مكلف است .\r\n\r\nس 20\r\n- . . . فاننى بعد بلوغى لم اكن اعرف ما هو التكليف الشرعي و لم يعلمني احد الأحكام الشرعية و الآن بدأت بقضاء صلاتي و صومي فما هو حكم صومي بالخصوص ؟ هل عليّ الكفّارة ؟ و ما مقدارها ؟ ام علىّ القضاء دون الكفارة ؟ علما اننى احد المجاهدين العراقيين المقيم في معسكر الاهواز و لا املك مقدار الكفارة اذا كانت عن كل يوم اطعام ستين مسكينا فما حكمى الشرعي ؟\r\n\r\nج\r\n- ان كنت حينما فات منك الصوم الواجب جاهلا بالحكم عن قصور و غير ملتفت الى السؤال فلا تجب عليك الكفارة و الا فتجب و على فرض العجز عنها في الحال توقع القدرة عليها في المستقبل ان شاء اللّه .\r\n\r\nفروش كفارهء طعام\r\n\r\nس 21\r\n- شخصى كه مكلّف است به اطعام فقراء - به جهت كفّاره يا فديه - آيا مىتواند اطعام را خريدارى نمايد ، و فقير مستحقّى را به فروشنده حواله دهد ؟ و اگر فقير مورد حواله را كه قبول كرده ، قبل از تصرّف به محال عليه بفروشد ، آيا\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nذمّهء مكلّف برئ مىشود ؟\r\n\r\nج\r\n- با تسليم به فقير به نيّت كفّاره ملك فقير مىشود و اختيار فروش آن به محال عليه يا شخص ديگر با خود فقير است ، ولى فقير پيش از تحويل گرفتن مالك نمىشود تا بتواند آن را به ديگرى بفروشد .\r\n\r\nكفارهء ميّت\r\n\r\nس 22\r\n- شخصى روزه ماه مبارك را عمدا افطار كرده و مىبايست كفاره مىداده كه در كفارهء آن هم بين عتق و صوم و اطعام مخير بوده ولى قبل از اينكه كفاره را بپردازد فوت كرده ، تكليف ورثه با علم به اينكه متوفى ذمه‌اش مشغول بوده چيست ؟ و همچنين اگر متوفى ذمه‌اش مشغول به مطلق كفارات بوده بر عهده ورثه چيزى هست يا خير ؟\r\n\r\nج\r\n- كفارات ماليه از اصل تركه خارج مىشود و در كفارهء مخيره در صورتى كه ممكن باشد اخراج از تركه ( به اين نحو كه همه ورثه كبير و راضى باشند ) اطعام از تركه مانع ندارد و در غير اين صورت احوط آن است كه براى پدر پسر بزرگتر روزه بگيرد و در غير اين فرض واجب نيست كفاره را بدهند .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n\r\nصيد و ذباحه\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nصيد و ذباحه\r\n\r\nتذكيهء ماهى\r\n\r\nس 1\r\n- اگر صيد ماهى و غيره به وسيلهء صيّاد غير مسلمان انجام گيرد حلال است ؟\r\n\r\nج\r\n- حلال است و لازم نيست صيّاد ماهى ، مسلم باشد ، ولى بايد زنده از آب بيرون آمده باشد .\r\n\r\nس 2\r\n- تور ماهىگيرى را به دريا مىاندازند ، و پس از 6 يا 7 ساعت تور را از آب مىكشند ، ماهىهائى كه در اين تور به دام افتاده‌اند ، به خصوص ماهىهائى كه در ساعات اوّليّه به تور گير كرده‌اند ، همگى مرده‌اند و تور در آب بوده آيا حكم اين ماهىها چگونه است ؟ و آيا اين چنين ماهيگيرى ( كه بنادر جنوب كشور همگى اين چنين ماهى مىگيرند ) محكوم به حليت است يا حرمت ؟\r\n\r\nج\r\n- ماهى اگر در داخل آب بميرد اگر چه در داخل تور ماهيگيرى باشد خوردن آن حرام است .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n\r\nذبح حيوانات\r\n\r\nس 3\r\n- بعد از ذبح حيوان ، اگر معلوم شود كه « اوداج اربعه » بريده نشده و حيوان هم حيات داشته باشد اگر فورا از محل ذبح ببرند آيا پاك و حلال مىشود يا نه ؟\r\n\r\nج\r\n- حلال مىشود .\r\n\r\nس 4\r\n- سر حيوانى را بريده‌اند و حيوان هم مرده است ، سپس معلوم مىشود كه مقدارى از اوداج اربعه ، مثلا ربع يا ثلث يا نصف يا كمتر يا بيشتر در بدن باقى مانده است آيا پاك است و خوردن آن جايز است يا نه ؟\r\n\r\nج\r\n- جايز نيست و حكم ميته دارد .\r\n\r\nس 5\r\n- مرغى را ذبح نموده‌اند ، به علّت تيزى كارد سرش جدا مىشود ، در حالى كه مرغ زنده است و رگ همه به طرف بدن مرغ رفته باشد ، آيا تا مرغ زنده است مىتوان مقدار رگ را به طرف سر مرغ بريد يا خير ؟\r\n\r\nج\r\n- اگر تا زنده است اوداج اربعه بريده شود ، حلال مىشود ولى سر كه قبل از ذبح شرعى جدا شده حرام است .\r\n\r\nس 6\r\n- برادران اهل تسنّن در هنگام سر بريدن ، پيشانى گوسفند را رو به قبله قرار مىدهند و محلّ كارد و دست و پا را رو به قبله قرار نمىدهند ، خوردنش براى ما اشكال دارد يا نه ؟ خودشان سر مىبرند و همهء علمايشان حلال مىدانند نمىدانم فتوايشان همين است يا طور ديگرى است ؟\r\n\r\nج\r\n- فرض مذكور ، حكم جهل به حكم را دارد ، كه ذبيحه حلال است .\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n\r\nس 7\r\n- آيا مىتوان گاو را قبل از ذبح كردن به وسيله چوب يا سنگ يا چكش با زدن به سرش بىحس كرد و سپس آن را ذبح كرد ؟\r\n\r\nج\r\n- حيوان اگر در موقع ذبح كردن جان داشته باشد ، گرچه با ذبح كردن حلال مىشود ، ولى زدن حيوان براى بىحسّ كردن آن ، جايز نيست .\r\n\r\nس 8\r\n- با توجّه به اينكه كلّيّهء مرغ استان تهران كه داراى بيش از هشت ميليون جمعيت مىباشد ، در بيست و دو كشتارگاه مرغ ذبح مىشود ، و لذا كارگران كشتارگاه ناچارند كه سرعت عمل داشته باشند تا جائى كه يك كشتاركننده ، در دو سه ساعت ، چندين هزار مرغ ذبح مىكند و چون جارى كردن اسم مبارك خدا در ذبح هر مرغ مشكل است تا به حال در موقع شروع كشتار يك بار بسم اللّه مىگفتند . لذا اين مركز ( مركز تأمين و توزيع گوشت مرغ ) به كشتارگاهها ابلاغ نموده كه براى هر مرغ يك بار بگويند و كشتاركنان هم مشكلاتى را كه بطور اختصار عرض شد مطرح نموده‌اند . لذا استدعا مىشود راهنمائى لازم را مرحمت فرمائيد .\r\n\r\nج\r\n- تنها كلمهء « بسم اللّه » كافى است و براى هر مرغ جداگانه بايد « بسم اللّه » بگويد . مگر آنكه چند مرغ را يك جا بخواباند براى ذبح كردن ، كه يك بسم اللّه براى آن چند مرغ كافى است به شرط صدق واقع شدن نام خدا بر آن .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n\r\nس 9\r\n- آيا يك بسم اللّه در موقع ذبح چندين مرغ در يك زمان كفايت مىكند يا خير ؟\r\n\r\nج\r\n- مانع ندارد مگر آنكه طورى باشد كه صدق وقوع تسميه بر ذبيحه نكند ، و در هر صورت احتياط مطلوب است .\r\n\r\nس 10\r\n- ذبح حيوانات با چاقو يا كارد استيل و همچنين با كاردهاى فولادى صحيح است يا خير ؟ چون اكثر كاردهايى كه با آنها ذبح مىكنند ( چنانچه گفته شده ) استيل يا فولاد است .\r\n\r\nج\r\n- ذبح بايد با آهن باشد .\r\n\r\nصيد و ذبيحهء بلاد اسلامى\r\nس\r\n\r\n11\r\n- احتراما معروض مىدارم كه مسألهء خريدوفروش و استفادهء ماهى در اين استان ( بوشهر ) به نهايت اشكال رسيده است ، چون 70 تا 80 درصد ماهيها ، هنگام صيد ، در آب جان مىدهند . لذا تقاضامنديم فتواى امام را در اين مورد مذكور صريحا اعلام فرمائيد .\r\n\r\nج\r\n- اگر معلوم است كه ماهى در آب جان داده حرام است ولى ماهى كه در دسترس مسلمين قرار داده مىشود ، اگر احتمال بدهند كه احراز تذكيهء آن را كرده‌اند ، محكوم به حلّيّت است .\r\n\r\nس 12\r\n- هل يجب عند شراء اللّحوم من اسواق المسلمين ، او الدّول الإسلاميّة ، السؤال عن تذكيتها ، علما بأن الغالب فى هذه البلاد التعامل باللّحوم الغير مذكاة ؟\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nو ما الحال بالنسبة للجلود ؟\r\n\r\nج\r\n- لا يجب السؤال و يحكم بالتذكية ، اذا لم يعلم باستيراد اللّحم او الجلد من البلاد الغير الاسلاميّة .\r\n\r\nس 13\r\n- مرغهايى به تعداد حدود 000 / 80 در روز در كشتارگاه شهر كرج ذبح مىشوند بنا به تأييد بعضى از آقايان اولا رو به قبله نيست و ثانيا در موقع ذبح بسم اللّه الرحمن الرحيم گفته نمىشود با توجه به اين مسأله چند بار به مسئولان كشتارگاه تذكر داده شده است اما ترتيب اثرى داده نشده تكليف ما در اين مورد چيست ؟\r\n\r\nج\r\n- حلال و پاك است مگر آنكه يقين كند كه خلاف طريق شرعى ذبح شده است .\r\n\r\nس 14\r\n- توسط اتحاديه چلوكبابيها گوشت يخ زده در كارتن‌هايى كه معلوم نيست صادره از كدام كشور مىباشد به چلوكبابيها جهت مصرف براى مشتريان داده مىشود خواهشمند است بفرماييد كه مصرف اين نوع گوشتها از نظر شرع اسلامى بلا مانع است يا خير ؟\r\n\r\nج\r\n- در فرض مذكور محكوم به حليت است .\r\n\r\nصيد و ذبيحهء بلاد كفر\r\n\r\nس 15\r\n- آيا ماهيهائى كه از خارج وارد مىشود از نظر شرعى چه حكمى دارد و آيا در تذكيهء ماهى لازم است ، صيدكننده مسلمان باشد ؟\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\nج\r\n- اگر معلوم نيست كه ماهى از كجا وارد شده و همچنين اگر معلوم باشد كه از بلاد اسلامى وارد شده است حلال است ، ولى اگر معلوم است كه از بلاد كفر آورده‌اند در صورتى حلال است كه احتمال بدهند وارد كنندهء مسلمان تذكيه آن را احراز كرده ، و در دسترس مسلمين قرار داده است . و صيدكننده ماهى لازم نيست مسلمان باشد . و كافى است كه ماهى زنده از آب اخراج و در خارج آب بميرد .\r\n\r\nس 16\r\n- همانطور كه اطلاع داريد ، برادران اهل سنّت ، مرغهايى را كه ذبيحه كشورهاى غير مسلمان است ، مصرف مىكنند به دليل آنكه چنانچه ذابح اهل كتاب باشد كافى مىدانند و روى پاكت اين مرغها جمله « ذبح على حسب شريعة الاسلاميّه » نيز نوشته شده ، آيا استفاده كردن يك فرد شيعه از اين مرغها جايز است يا خير ؟\r\n\r\nج\r\n- تا احراز نشود تذكيه - و لو به اين كه احتمال داده شود كه وارد كنندهء مسلمان رعايت تذكيه شرعى را نموده و در اختيار مردم مسلمان براى استفاده گذاشته - حرام است .\r\n\r\nس 17\r\n- در جامعه‌اى كه اكثريّت غير مسلمان هستند ، خوردن ماهى كه از دست غير مسلمان يا كسى كه نمىدانى مسلمان است يا نه خريدارى شود ، اشكال دارد يا خير ؟\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n\r\nج\r\n- اگر يقين به تذكيه نداشته باشيد محكوم به حرمت است .\r\n\r\nس 18\r\n- هل يجوزا كل المعلبات المستوردة من بلاد الكفر ؟\r\n\r\nج\r\n- اللّحوم المستوردة منها ، محكومة بعدم التّذكية ، الّا اذا احتمل انّ المستورد المسلم ، قد احرز التّذكية و جعلها فى مورد ابتلاء المسلمين ، و ساير المعلبات محكوم بالطّهارة و الحلّيّة الّا اذا علم بنجاستها و حرمتها .\r\n\r\nس 19\r\n- مرغهاى كشته و منجمدى كه در عربستان سعودى مصرف مىشود خوردنشان جايز است يا خير ؟ و آيا بايد به ذبح شرعى اطمينان حاصل شود يا خير ؟\r\n\r\nج\r\n- اگر از بلاد كفر مىآورند بايد تذكيه احراز شود .\r\n\r\nس 20\r\n- در يكى از شهرهاى آمريكا برادران ايرانى از عربهاى مسلمان گوشت به اصطلاح ذبح اسلامى مىخريدند ولى بعدا معلوم شده كه خود عربها از گوشت ذبح شده يهوديها استفاده مىكنند و با استفاده به آيه‌اى از قرآن ( سورهء مائده ، آيهء 4 ) مىگويند كه ما مىتوانيم از ذبح اهل كتاب استفاده كنيم لطفا :\r\n1 - در مورد اين آيه توضيح بفرماييد و در اين صورت رابطهء ما با كسانى كه از اين گوشتها استفاده مىكنند از نظر پاكى و نجسى چگونه است ؟\r\n2 - آيا از كنسروهاى ماهى در آمريكا در صورتى كه نمىدانيم\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nكه آيا ماهى فلس دار است يا نه و همچنين صد در صد نمىدانيم كه ماهى را زنده از آب گرفته‌اند يا نه اگر چه به احتمال بسيار زيادى مىتوان گفت كه ماهى زنده از آب گرفته شده است مىتوان استفاده نمود يا خير ؟\r\n3 - بعضى از دانشجويان مثلا پول شهريه يا پول تلفن يا پول بيمارستان و يا پولهايى از اين قبيل را به خارجيها پرداخت نمىكنند و حتى گاهى مثلا پول اتوبوس را هم نمىدهند و مىگويند كه اينها از كشور ما خورده‌اند اين پول متعلق به خود ماها است ، آيا از جهت شرعى بايد كليه بدهىها را به خارجيها ( مسيحيان ، يهوديان و غيره ) پرداخت ؟\r\n4 - هنگام وضو در منازل و دستشوئىهايى كه قبلا خارجيها از آنها استفاده نموده‌اند معمولا ترشحاتى به بدن و يا مثلا از زمين به پاهاى انسان مىرسد با توجه به اينكه معمولا هر روز سطح زمينها و دستشوئيها را با مواد مايعى فقط يك بار تميز مىكنند آيا اين ترشحات نجس است ؟\r\n\r\nج\r\n- 1 - ذابح بايد مسلمان باشد و منظور از طعام در آيه شريفه حبوب به خصوص گندم است و گوشتى كه ذابح آن غير مسلمان است در حكم ميّته است و نجس و نجس‌كننده است .\r\n2 - اگر يقين نداريد كه از اب ، زنده اخراج شده يا در خارج آب زنده اخذ شده بايد از آن اجتناب كنيد .\r\n3 - بدهى را بايد اداء كرد .\r\n4 - اگر يقين به نجاست محلى كه از آنجا ترشح مىشود داشته باشيد بايد از آن اجتناب شود مگر آنكه ترشح از آب لوله باشد .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n\r\nس 21\r\n- ماهيهايى كه طبخ شده و بنام كنسرو از كشورهاى غير مسلمان وارد مىكنند محكوم به حليّت است يا حرمت ؟\r\n\r\nج\r\n- در صورت شك در اين كه از قسم ماهى حلال گوشت است يا از قسم حرام محكوم به حليّت است به شرط آنكه با فرض وارد كردن از بلاد كفر محرز باشد كه آن را زنده از آب بيرون آوردند و در خارج آب مرده است . و اگر در اين باره شك داشته باشند محكوم به حرمت است .\r\n\r\nس 22\r\n- طيور منجمد كه در بلاد مسلمين از دست مسلمان خريده مىشود ولى از بلاد كفر وارد شده است و در روى كارتن نوشته شده :\r\n« مذبوح به ذبح اسلامى » آيا مىتوان خورد يا نه ؟\r\n\r\nج\r\n- اگر احتمال داده شود كه واردكننده مسلمان احراز تذكيه حيوان را كرده و آن را در دسترس مسلمين قرار داده محكوم به حليّت است .\r\n\r\nس 23\r\n- استدعا دارد نظر مبارك را درباره خريدوفروش و خوردن گوشتهايى كه از بلاد كفر و كشورهاى خارجى وارد مىشود مشروحا بيان فرماييد ؟\r\n\r\nج\r\n- گوشتهايى كه از بلاد كفر مىآورند اگر شخص احتمال بدهد كه واردكننده مسلمان احراز ذبح شرعى آن را كرده و در دسترس مسلمانان قرار داده محكوم به حليّت است و تشخيص موضوع با خود مقلّد است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\n\r\nخوردنيها و آشاميدنيها\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nخوردنيها و آشاميدنيها\r\n\r\nخوردن خاويار\r\n\r\nس 1\r\n- ما هو حكم بيض الكافيار هل يجوز اكله ام لا ؟\r\n\r\nج\r\n- ان كان من السّمك الذي له فلس او اشتبه في انه من السّمك ذي الفلس او من السّمك غير ذي الفلس حل اكله و الّا فلا .\r\n\r\nتهيهء خوراك طيور از چيزهاى نجس\r\n\r\nس 2\r\n- در كشتارگاه‌ها ، تعدادى گوسفند در اثر معاينه دامپزشك به علّت مريض بودن دام ، دور ريخته و دفن مىشوند ، اگر از اين گوسفندها بخواهند براى تهيّهء غذاى طيور استفاده نمايند چه حكمى دارد ؟\r\n\r\nج\r\n- مانع ندارد .\r\n\r\nس 3\r\n- آيا مىتوان از لاشه و يا مردار حيوانات و طيور و ماهيهاى حلال گوشت و يا حرام گوشت پس از تبديل در دستگاههاى مخصوص به صورت پودر گوشت ، پودر خون ، پودر استخوان و غيره به عنوان مصرف خوراك دام و طيور مخلوط با ساير مواد خوراكى استفاده نمود ؟\r\n\r\nج\r\n- مانع ندارد .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\n\r\nس 4\r\n- پودر ماهى كه معلوم نيست حرام گوشت است يا حلال گوشت و از خارج وارد مىكنند براى غذاى دام و طيور ، چه حكمى دارد ؟\r\n\r\nج\r\n- جايز است .\r\n\r\nس 5\r\n- العلف الذي يستخدم هنا فى امريكا لتغذية الدجاج يتكون 80 % منه من بروتين مستخلصا من لحم خنزير و بقر ، و السّبب هو الاسراع فى نموّ الدجاج ، فهل يجوز اكل الدجاج ؟ !\r\n\r\nج\r\n- لا اشكال فيه .\r\n\r\nس 6\r\n- ما حكم من يشترى الدجاج المذبوح من مسلم هنا فى امريكا ، علما بأن هذا المسلم يملك مزرعة لتربية الدجاج ، هل الواجب علينا سؤاله عن نوع العلف الذي يغذى به الدجاج ؟\r\n\r\nج\r\n- محكوم بالحلّيّة و لا يحتاج الى السؤال .\r\n\r\nخوردن چيز نجس\r\n\r\nس 7\r\n- طبق تأييد و اجازهء ادارهء كلّ روابط و همكاريهاى بين المللى وزارت ارشاد اسلامى ، اين هتل مجاز است براى برگزارى مراسم جشنهاى عروسى و مهمانى اقلّيّتهاى مذهبى كه بطور دسته جمعى ( خانمها و آقايان بطور مختلط ) انجام مىگيرد - و هيچ‌يك از كاركنان مسلمان حقّ ورود به سالن مهمانى را ندارند - امكانات لازم را فراهم نمايد .\r\nدر مراسم جشن عروسى و مهمانى غذائى كه در ظروف بزرگ براى آنها روى ميز چيده مىشود تماما داراى كارد و چنگال و ملاقهء مخصوص براى برداشتن غذا و قرار دادن در بشقابهاى كوچك خودشان مىباشد و مهمان نيز با قاشق و چنگال انفرادى آن را صرف كرده و مجاز نيستند از اين قاشق و چنگال براى برداشتن غذا از ظروف اصلى و بزرگ استفاده نمايند .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nلازم به توضيح است كه هتل ، باقيمانده غذاها در بشقابهاى مهمانان اعم از اقلّيّت مذهبى يا مهمانان مسلمان را به لحاظ رعايت بهداشت عمومى دور ريخته و فقط از غذاى باقيمانده از ظروف اصلى و بزرگ براى كاركنان و احيانا ساير مهمانان استفاده مىنمايند .\r\nبا توجه به توضيحات فوق و عطف به اين مطلب كه هيچ‌يك از كاركنان هتل كه تماما مسلمان بوده حق ورود به سالن برگزارى مراسم جشن و مهمانى اقلّيّتهاى مذهبى را نداشته و احتمال آن هست كه مهمانان اقلّيّتهاى مذهبى از قاشق يا چنگالى كه استفاده نموده‌اند در ظروف اصلى غذا وارد كنند . آيا هتل ميتواند از باقيمانده غذا در ظروف اصلى براى كاركنان يا احتمالا ساير مهمانان مسلمان استفاده نمايد يا خير ؟\r\n\r\nج\r\n- تا از حدّ احتمال تجاوز نكرده استفاده از باقيماندهء غذا براى ديگران مانعى ندارد و علم به تماس مستقيم بدن آنها با غذا مضرّ است .\r\n\r\nس 8\r\n- چندى است كه در رستوران ماهشهر كه شركت نفت آن را اداره مىنمايد يكى از اهل كتاب را جهت ادارهء امور رستوران و تنظيم برنامهء غذائى متصدى و مأمور نموده‌اند و هيچ گونه در طبخ غذا و نيز تحويل اجناس به آشپزخانه مداخله ندارد آيا غذاى رستوران اسلامى است يا نه ؟ و آيا خوردن غذا در رستوران جايز است يا خير ؟\r\n\r\nج\r\n- اگر با رطوبت ملاقات با غذا يا ظرفهاى آن نكند اشكال ندارد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nس 9\r\n- نظريه اينكه شركت تعاونى تهيّه و توزيع صنف اغذيه‌فروشان و مواد غذايى تهران در شرف تأسيس مىباشد و داوطلبان عضويت در آن تعاونى مىبايست معرفىنامه خريد سهام جهت ارائه به بانك و واريز سهام به حساب آن شركت را از اين كميته دريافت دارند كه اين مسأله مشكلى را براى اين كميته ايجاد نموده و آن اين كه در حال حاضر تعدادى از فروشگاههاى اغذيه و كارخانجات توليدكننده مواد غذايى توسط اقليتهاى مذهبى توليد و در مجامع و معابر عمومى مورد مصرف عامهء مردم قرار مىگيرد ، خواهشمند است نظر خود را در اين رابطه بيان بفرماييد ؟\r\n\r\nج\r\n- اگر معلوم نباشد كه اغذيه توليدى مشتمل بر حرام و يا نجس باشد خريدوفروش و استفادهء آن اشكال ندارد .\r\n\r\nخوردنيهاى بلاد كفر\r\n\r\nس 10\r\n- هل يجوز لنا ان نأكل من سائر الاطعمة المطروحة فى السوق الفرنسى الكافر ، ان كان لحما او خبزا و غيره ؟\r\n\r\nج\r\n- ما كان من اللّحوم كان به حكم الميتة فلا يجوز اكله الّا اذا احرز انّه ذكىّ تذكية شرعيّة و ما كان من غير اللّحوم ، محكوم بالطّهاره الّا اذا احرز انّه تنجّس بمماسّة بدن الكافر .\r\n\r\nس 11\r\n- آيا نان و شير و ساير مواد خوراكى كه در كارخانجات بزرگ به كمك ماشين تهيه و يا آماده مىشود ، براى مصرف دانشجويان مقيم كشورهاى\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nغير مسلمان كه مجبور به استفاده از اين مواد هستند چه حكمى دارد ؟ و يقين به نجاست را در اين مورد چگونه بايد احراز كرد ؟\r\n\r\nج\r\n- اگر يقين به ملاقات چيزى با رطوبت با بدن كافر پيدا نكنيد محكوم به طهارت است .\r\n\r\nس 12\r\n- آيا ما مىتوانيم در كشورهاى خارجى در رستورانهائى كه آشپز و پيشخدمتهاى مسيحى هستند ، غذاهاى غير گوشتى مثل سبزيجات و ماهى و تخم مرغ بخوريم يا نه ؟\r\n\r\nج\r\n- اگر يقين به ملاقات آنها با رطوبت به بدن كافر باشد نجس است و نبايد بخوريد .\r\n\r\nس 13\r\n- پنيرهاى خارج با پنيرمايه « رينت » مخلوط مىباشد و به طورى كه معلوم است اين ماده از شكم يك حيوان در مىآيد ، من در اوايل كه در خارج بودم آن را نمىخوردم ولى در تابستان گذشته كه در ايران بودم ديدم كه مردم در بازار از اين پنيرهايى كه از خارج وارد مىكنند مىخوردند آيا من هم از اين پنيرها مىتوانم بخورم ؟\r\n\r\nج\r\n- پنير مايهء « رينت » اگر معلوم نباشد كه از حيوان حرام گوشت است و از خارج تماس با نجس پيدا نكرده باشد خوردن پنيرى كه از آن مخلوط است مانع ندارد .\r\n\r\nس 14\r\n- ما دانشجويان ، در امريكا مشغول تحصيل هستيم ، مدتى است كه در مورد بعضى از مسائل كه مربوط به نجاست و پاكى مىشود براى ما سؤال\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nپيش آمده است كه اكثر دانشجويان مسلمان ، با آن ، در اين كشورها روبرو هستند لطفا ما را راهنمايى نمائيد :\r\nآيا غذاهاى مختلف كنسرو كه احتياج به استفاده روزانهء بعضى از آنها برايمان وجود دارد ، از قبيل نان ، كره ، پنير ، لوبيا ، ماهى ، و يا رب گوجه‌فرنگى كه در مورد كنسرو لوبيا خودمان در كارخانهء آن كار كرده و شاهد بوده‌ايم كه دست غير مسلمان با لوبيا تماس پيدا مىكند - آيا از استفاده تمام اين غذاها بايد امتناع نماييم ؟\r\n\r\nج\r\n- تمام چيزهاى خوردنى ، اعم از در بسته و باز ، تا احراز نجاست آن و لو با تماس با كافر با رطوبت نشود محكوم به طهارت و حلّيّت است ، مگر در اجزاء حيوانى ، كه در بلاد كفر محكوم به نجاست و حرمت است مگر حليّت آن به وجهى ثابت شود .\r\n\r\nخوردن چيز مضرّ\r\n\r\nس 15\r\n- خوردن بعضى از غذاها مثل كالباس و سوسيس كه اگر تحقيق شود ، اكثر پزشكان آنها را براى سلامتى معده مضر مىدانند ، از لحاظ شرعى چگونه است ؟\r\n\r\nج\r\n- اگر يقين به بودن چيز حرامى در آن ندارند اشكال ندارد مگر معلوم باشد كه ضرر فاحش دارد .\r\n\r\nمسكرات\r\n\r\nس 16\r\n- كم خوردن شراب ، مثل يك قاشق آن براى بدن ضرر ندارد و عقل\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nرا هم ضايع نمىكند ، لطفا بفرمائيد كه چرا اسلام حتّى يك ذرّهء آن را حرام مىداند ؟\r\n\r\nج\r\n- ملاك در اين حكم اسلامى ، تنها ضرر نيست .\r\n\r\nس 17\r\n- پس از تعطيل شدن كارخانه و فروشگاههاى مشروبات الكلى اكنون شايع شده كه آب جو اسلامى به بازار آمده و مىگويند اين آب جو الكل ندارد و مست‌كننده نيست و خوردن آن جايز است حكم آن را بيان فرماييد ؟\r\n\r\nج\r\n- آب جو كه در عربى به آن فقّاع گفته مىشود حرام است .\r\n\r\nس 18\r\n- اگر مقدارى انگور جهت سركه شدن در كوزه‌اى بريزيم و هر بار مقدارى انگور به آن اضافه كنيم در صورتى كه انگورهاى قبلى به اصطلاح جوش آمده باشد يا نه آيا سركه پاك است يا حرام ؟ و پختن كشمش به همراه غذا حكمش چگونه است ؟\r\n\r\nج\r\n- بعد از سركه شدن حلال است . و باد كردن كشمش و جوش آمدن آن در غذا موجب حرمت آن نيست .\r\n\r\nخوردن اموال ديگران\r\n\r\nس 19\r\n- چيدن ميوه از باغ كشاورزى براى خوردن در همان محل بدون اجازه از صاحب باغ ، آيا حلال است يا خير ، و اينكه مىگويند به اندازه خوردن\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nحلال است و براى بردن حلال نيست ، چگونه است ؟\r\n\r\nج\r\n- اگر درخت ميوه در « سر راه » رهگذر قرار داشته باشد مىتواند در حال « عبور » از خيابان ، از ميوه آن درخت براى خوردن در « همانجا » استفاده كند . به شرط آنكه از حد سيرى و احتياج تجاوز نكند .\r\n\r\nس 20\r\n- اگر چيزى كه جزء انفال است ، مثل ميوهء درخت جنگلى ، و در حال خراب شدن مىباشد ، آيا مىشود از آن استفاده كرد يا خير ؟\r\n\r\nج\r\n- با امكان تحصيل موافقت حاكم شرع ، به نظر او مانع ندارد .\r\n\r\nس 21\r\n- در منطقه‌اى كه [ بعضى از 
  ] پرسنل رزمنده قرار گرفته [ اند 
  ] ؛ حيواناتى هستند كه قبلا اهلى بوده‌اند ولى اكنون وحشى شده‌اند و داراى بچه‌هاى زيادى هستند ، استفاده از گوشت آنها چه حكمى دارد ؟\r\n\r\nج\r\n- اگر حيوان حلال گوشت است و علم به رضايت صاحبان آن ، و لو به شاهد حال دارند ، مىتوانند تصرّف كنند و از گوشت آن استفاده نمايند .\r\n\r\nس 22\r\n- آب زراعتى در صورت نارضايتى مالكين آن براى آشاميدن مباح مىباشد يا خير ؟\r\n\r\nج\r\n- در فرض مسأله بدون رضايت مالك جايز نيست .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nس 23\r\n- آيا به ميهمانى شخصى كه از راه بهرهء بانكى در جمهورى اسلامى ارتزاق مىنمايد رفتن و طعام خوردن در منزل وى حرام‌خوارى است يا خير ؟\r\n\r\nج\r\n- اگر يقين نباشد و اطمينان نداشته باشند به اين كه در مال مورد تصرفشان از مال حرام هست تصرف مانع ندارد .\r\n\r\nس 24\r\n- اين جانب همسر شهيد بوده و با دختر چهارساله‌ام تنها زندگى مىكنم ولى كسب و كار پدرم از راه حرام است و از طرف ديگر دختر من علاقه شديدى هم نسبت به مادرم دارد بفرماييد آيا ما به منزل آنها برويم و پاى سفره آنها بنشينيم يا نه ؛ و آيا آن غذا براى ما حرام است يا فقط براى شخصى كه از راه حرام پول در مىآورد حرام مىباشد ؟\r\n\r\nج\r\n- اگر يقين داريد غذا و چيزهاى ديگرى كه مورد تصرف و استفادهء شما واقع مىشود با پول حرام تهيه شده تصرف جايز نيست ولى اگر يقين نداريد تصرفات مانع ندارد ان شاء اللّه موفق باشيد .\r\n\r\nس 25\r\n- بعضى از اقوام و آشنايان ما خمس و يا زكات را نمىپردازند آيا مىشود به منزل اين گونه افراد رفت و در منزل آنان غذا خورد و كارهاى عبادى انجام داد يا نه ؟ و همچنين افرادى هستند كه قبلا مشروب مىخوردند يا اينكه هم اكنون رعايت نجس و پاكى را نمىكنند آيا به منزل\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nاينها هم مىتوان رفت و آمد كرد و در منزلشان غذا خورد يا خير ؟\r\n\r\nج\r\n- اگر يقين نداريد كه غذا و اموالى كه مورد تصرف شما قرار مىگيرد نجس باشد يا متعلق حقوق شرعيه باشد تصرف اشكال ندارد .\r\n\r\nمداوا با چيز حرام\r\n\r\nس 26\r\n- بعضى از شربتهايى كه فقط جنبهء تقويتى دارند ، همچنين بعضى از شربت‌هاى سينه بزرگسال و حتّى اطفال ، الكل طبّى ( مست‌كننده ) در فرمول آنها به كار رفته ، تجويز آنها به وسيلهء پزشكان و يا فروش آنها در داروخانه‌ها چه حكمى دارد ؟ با توجه به اينكه هيچ كدام از آنها چارهء منحصر به فرد نمىباشد . و در صورت مجاز بودن فروش آنها در داروخانه‌ها ، آيا نجاست آنها و وجود الكل در آنها ، به مريض بايد گوشزد شود يا خير ؟\r\n\r\nج\r\n- اگر معلوم است كه در آن شراب حرام هست ، تجويز و صرف آن جايز نيست ، مگر در مورد ضرورت و انحصار علاج به آن ؛ ولى در صورت شك مانع ندارد و تحقيق زياد لازم نيست .\r\n\r\n","description":"","footnote":"","page_name":" 513 ","page_number":513},
  {"content":"\r\n . \r\n","description":"","footnote":"","page_name":" 514 ","page_number":514},
  {"content":"\r\n\r\n\r\nغصب\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nغصب\r\n\r\nتصرّف در اموال ديگران\r\n\r\nس 1\r\n- يك زمين زراعى در يكى از روستاهاى ساوج‌بلاق كرج است كه اين زمين در سابق حق اهالى آن روستا بوده ولى بعد كه به صورت ارباب و رعيتى درآمد از سال چهل و دو به بعد ارباب كه خودش يكى از مهره‌هاى رژيم منفور گذشته بود با زور زمين مذكور را از دست اهالى گرفت ، تا سال پنجاه و چهار اهالى آن روستا زمين ديگرى را زير كشت قرار دادند و در اين مدت زمين مذكور باير بود بعد از اينكه زمين مذكور به دست اهالى محترم زير كشت رفت ارباب ، زمين مذكور را كه حق اهالى بوده به يك نفر به عنوان مسكن‌سازى فروخته آيا فروختن زمين مزبور از نظر شرع مقدس اسلام صحيح است يا نه ؟\r\n\r\nج\r\n- اگر زمينهاى فروخته شده مورد حق غير فروشنده بوده فروش صحيح نيست مگر با اجازه صاحبان حق و نزاع بايد در محكمهء شرعيه حلّ شود .\r\n\r\nس 2\r\n- به سؤالات زير پاسخ بفرماييد : 1 - عده‌اى از خورده مالكين كه\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nزمين خود را به ديگران داده‌اند تا كشت نمايند همه‌ساله طبق قرارداد قبلى مقدارى از عوايد آن را به صاحبان و متصرّفان قبلى مىدادند از امسال از دادن آن خوددارى مىكنند تكليف شرعى آنها چگونه است ؟\r\n2 - مالكين قبلى كه در اصلاحات ارضى ، ده آنها تقسيم شده و مقدارى از زمين آن ده را مالك قبلى متصرف شده و سند مالكيت گرفته حال زارعين ادعا مىكنند كه ملك فوق هم مىبايست مانند ساير زمينها تقسيم مىشد و نشده و فعلا اقدام به كشت ملك فوق نموده‌اند بفرماييد در اين رابطه تكليف چيست تا عمل شود ؟\r\n\r\nج\r\n- تصرف در ملك غير بدون رضايت مالك جايز نيست و موجب ضمان است و اجرت مدتى كه استفاده شده بايد به مالك داده شود .\r\n\r\nس 3\r\n- قبرستان قدمگاه كاشان از طرف عالم ربانى سيّد فخر الدين ( پدر امامزاده سيّد اعظم سيّد على كه فعلا صحن و بقعهء او در قدمگاه است ) كه يكى از اولاد امامزاده يحيى است كه گنبد و بارگاه آن در تهران است بنا شد و در سال 926 هجرى قمرى وقف بر دفن اموات مسلمين شده در زمان طاغوت قبور مسلمين حتى قبور عده‌اى از علماى بزرگ و سادات عاليقدر را برهم زدند و مانع از دفن شدند و در آن خانه و مدرسه و غيره بنا كردند آيا مىتوان در حوضهاى آن وضو گرفت و در آن بناها نماز خواند يا حكم غصب بر آن جارى و وضو و نماز در آن باطل مىباشد ؟ و همچنين در رابطه با بعضى از مساجدى كه در مسير خيابانها واقع شده است نظر مبارك چه مىباشد ؟\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n\r\nج\r\n- اگر وقف بودن قبرستان ثابت است تصرفات مذكوره حكم غصب را دارد و مساجدى كه در مسير جاده واقع شده است اگر به هيچ‌وجه احتمال عود ندارد حكم مسجد بر آن مترتب نمىشود .\r\n\r\nس 4\r\n- اگر كسى زمين موات را احيا كند و به صورت باغ يا زراعت در آورد مىتوان بالإجبار از او گرفت ؟\r\n\r\nج\r\n- جايز نيست و رسيدگى موكول است به دولت اسلامى و مراعات مقررات لازم است .\r\n\r\nس 5\r\n- چنانچه قناتى كه داراى آب هست ولى به علت اختلاف بين چند نفر از مالكين و خرابى قسمتى از قنات و عدم توجه بعضى از مالكين ، فعلا از آب آن استفاده نمىشود و در نتيجه جمعى از مالكين و زارعين اقدام به حفر چاه عميق نموده‌اند آيا آن عده كه مالكيت از آب قنات ندارند مىتوانند اراضى را بدون اذن مالك شرعى تصاحب و تصرّف نمايند ؟\r\n\r\nج\r\n- زمين اگر مالك شرعى داشته باشد تصرف در آن منوط به اذن و رضايت مالك است .\r\n\r\nس 6\r\n- نظر مبارك دربارهء چشمه‌اى كه مورد نياز و استفاده همگان\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nمىباشد آيا شخص يا اشخاصى مىتوانند تملك كنند يا نه ؟ و در صورت مثبت بودن جواب آيا ثبت ، مملك و ملك‌آور است يا نه ؟\r\n\r\nج\r\n- اگر چشمه در ملك شخصى آنها نيست و مورد استفاده عموم است تملك آن براى ايشان جايز نيست .\r\n\r\nس 7\r\n- ديمزارى از چندين سال قبل بين اهالى محل تقسيم گرديده و قباله دارند و سالهاى سال در تصرف كشت و زرع داشته‌اند و در سال 1318 سهم هر كس را به عنوان مالكيت به نام افراد ثبت نموده‌اند و همچنين مخارج زمين از قبيل حقوق كدخدايى و خرج ديوانى و غيره را هر كس به سهم خود پرداخت نموده است و از سال 1342 به دستور طاغوت زمينها را گرفته جزو شكارگاه قرار داده‌اند اكنون كه بعد از انقلاب زمينها آزاد شده و مالكان زمين آمادهء كشت و زرع هستند چند نفر از اهالى محل ( كه در آن زمان هنوز متولد نشده بودند ) اكنون اظهار مىدارند چون طاغوت زمين را گرفته و حالا آزاد شده است سهم قبلى را قبول ندارند خواهشمند است نظر مبارك را در اين باره مرقوم فرماييد ؟\r\n\r\nج\r\n- تصرف در ملك غير بدون رضايت مالك غصب و حرام است و رسيدگى موكول به دولت اسلامى است .\r\n\r\nس 8\r\n- عده‌اى به استناد جمله‌اى از سخنان [ شما 
  ] تحت عنوان « منتظر نباشيد\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nديگران برايتان كار كنند » مسافرخانه‌ها و پاساژها را تصرف مىكنند و مىگويند به فرمودهء امام نبايد منتظر اقدام ديگران باشيم و مىخواهند مناطق مذكور را به صورت اطاق در آورده و به دانش‌آموزان فاقد مسكن دهند با توجه به اينكه از مراجع و حاكم شرع در اين رابطه سؤال شده گفته‌اند خلاف عقيدهء انقلابى است آيا اين اعمال منع قانونى و شرعى دارد يا خير ؟\r\n\r\nج\r\n- تصرف در ملك غير بدون رضايت او غصب و حرام است .\r\n\r\nس 9\r\n- مالى كه به عنوان جهيزيّه زن به شوهر سپرده شده و پس از مطالبه آن را نمىدهد آيا احكام وديعه و امانتدارى در اين مورد جارى است يا احكام غصب ؟\r\n\r\nج\r\n- اگر امانت سپرده شده و پس از مطالبه پس نمىدهد در حكم غصب است .\r\n\r\nس 10\r\n- نظر حضرت عالى دربارهء زمينهاى موقوفه‌اى كه دولت زمان طاغوت تصرف كرده و براى كارمندان خودش ادارات و خانه ساخته است چيست ؟\r\n\r\nج\r\n- بدون نظر متولى شرعى و مراعات جهت وقف جايز نيست .\r\n\r\nس 11\r\n- اگر مالكى زمين معلوم و مشخص خود را در زمانى كه مزرعه\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nآب نداشته به شخصى داده كه از آب مزرعهء ديگر بكارد . حالا پس از آنكه چاه عميق حفر شود و مالك خود سهم چاه داشته و علاقهء زيادى هم به كشاورزى داشته باشد و بخواهد خودش استفاده نمايد آيا آن شخص بايستى زمين مذكور را جهت كشاورزى به صاحبش مسترد نمايد يا خير ؟\r\n\r\nج\r\n- اگر زمين مذكور به احيا يا خريدن از محيى ملك شده تصرف و استفاده غير مالك از او منوط به اذن و رضايت مالك است .\r\n\r\nس 12\r\n- مالك خانهء خراب و متروكى حاضر به تعمير آن نيست و باقى ماندن آن با وضع كنونى موجب ضرر و ناراحتى اهل محله و به خصوص همسايگان آن خانه است آيا شرعا جايز است ديگران آن را گرفته بازارچه و پاساژ بسازند تا جلو ضرر گرفته شود يا نه ؟ و اگر جايز نيست راه شرعى جلوگيرى از ضرر و ناراحتى چيست ؟\r\n\r\nج\r\n- تصرف در ملكى كه مالك از آن اعراض نكرده بدون رضايت مالك جايز نيست و به مقامات صالحه مراجعه شود تا به طريق مشروعى ضرر را دفع نمايند .\r\n\r\nس 13\r\n- ما چندين خانواده هستيم كه در يك سرى خانه‌هاى يك اطاقى زندگى مىكنيم و سبب نشستن ما در اين خانه‌ها هم فردى بود كه در بنيادى كار مىكرد روى اين حساب ما فكر مىكرديم كه اين خانه مال\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nآن بنياد مىباشد ولى چند وقت پيش ديديم كه مالك خانه‌ها آمد و گفت كه خانه‌ها را تخليه نماييد چون من راضى نيستم و فعلا هم اين خانه‌ها مصادره نشده است و نخواهد شد . حال با توجه به اينكه ما هيچ‌كدام طاقت و وسع گرفتن حتى خانهء اجاره‌اى را هم نداريم چندين سؤال براى ما مطرح است : 1 - آيا ما مىتوانيم در اين خانه‌ها بنشينيم و نماز خود را در مسجد محله يا بيرون خانه بخوانيم يا اينكه اصلا نشستن ما در خانه‌ها حرام است ؟\r\n2 - با توجه به وضعيّت مالى ما و اينكه مثلا بنياد خانه‌اى به كسى نمىدهد اگر ما در اين خانه‌ها نباشيم پس كجا زندگى نماييم و تكليف ما چيست ؟\r\n3 - اين خانه‌ها داراى برق نبودند و ما با توجه به اينكه احتياج مبرم به برق داشتيم و از طرفى هم به اين خانه‌ها در اين شرايط كنتور برق نمىدادند يك شعله برق بدون اطلاع برق منطقه كشيده‌ايم تكليف ما در اين مورد چگونه است ؟\r\n\r\nج\r\n- اگر يقين داريد كه اطاقها مالك شرعى دارد و به غير وجه شرعى تصرف شده بايد به هر نحو كه ممكن باشد رضايت مالك شرعى را كسب نماييد و استفاده از برق و آب منوط به اجازهء دولت اسلامى است .\r\n\r\nس 14\r\n- قناتى است متعلق به يك قريه و مورد استفاده همه ، آيا شخص خاصى از اهل قريه مىتواند بدون رعايت نوبت ديگران موتور گذاشته از آن قنات استفاده كند يا خير ؟\r\n\r\nج\r\n- در فرض مذكور حق ندارد .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n\r\nس 15\r\n- در زمان طاغوت دو تا روستا مجاور هم بودند كه براى يكى از اين روستاها چاه آب مخصوص لوله‌كشى حفر كردند كه اين چاه نزديك قنات روستاى ديگر بود و آن قنات قسمت اعظم زمينهاى زراعتى قريه را مشروب مىنمود اهالى روستاى صاحب قنات در آن زمان مكرر به ادارات دولتى مراجعه و تقاضاى دادرسى كردند ولى رسيدگى نشده بعد از انقلاب هم كه فرمان مبارك امام براى رسيدگى به امر مستضعفين صادر شده باز مكرر به ادارات مراجعه كرده‌ايم ولى كسى به داد ما نرسيده اينك با استفاده از چاه مزبور عده‌اى زارع از كار زراعت بىبهره مانده‌اند آيا براى اهالى قريه مجاور مجاز و مشروع است از اين آب استفاده كنند يا خير ؟\r\n\r\nج\r\n- اگر محرز شود كه چاه ، آب وارد شده در قنات را جذب كرده تصرف در آن بدون رضايت صاحبان قنات جايز نيست .\r\n\r\nس 16\r\n- اين جانب فردى هستم مؤمن و معتقد به اصول اسلامى كه فرائض دينى و تكاليف شرعى و الهى را با تقليد و پيروى از آن پيشواى بر حق انجام مىدهم و چون پيرو آن جناب هستم و اخيرا خود آن زعيم عاليقدر فتوى داده‌اند كه : « زمين مربوط به خدا است و مالك اصلى و خصوصى ندارد و كلّيهء مسلمين بايستى از زمين به طور تساوى استفاده كنند » . بنابراين ديگر طبق اين فتوى تصور نمىكنم مسائلى كه در رسالات در مورد مكان نمازگزار نوشته شده صحت داشته باشد و علت اينكه من تا به حال براى تأمين مسكن خود از زمين مردم استفاده نكرده‌ام اعتقادم بر اين مسأله بوده ولى حالا طبق فتواى آن جناب تصوّر نمىرود اشكالى داشته باشد كه\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nمن و امثال من به قدر احتياج و بدون اذن و اجازهء مالك زمين مقدارى از زمينهاى موجود را به نفع خود محصور و در آن احداث بنا نماييم بنابراين اگر اجازه دهيد و مجوز شرعى آن را كتبا در جرايد صادر فرماييد مستضعفين خودشان زمين مورد احتياجشان را با توسل به اين فتوا تصرف خواهند كرد البته عده‌اى از مردم با استفاده از اين فرصت به زمينهاى مردم تجاوز كرده و به اندازهء رفع نياز خود تصرف كرده‌اند لطفا نظر خود را در اين زمينه و صحت و سقم فتواى مذكور بيان فرماييد ؟\r\n\r\nج\r\n- تصرف در ملك غير بدون رضايت مالك جايز نيست و من چنين فتوائى نداده‌ام .\r\n\r\nس 17\r\n- درختهاى ميوه‌اى كه در غرب كشور است و صاحبان آنها معلوم نيست از قبيل خرما ، ليموترش ، ليمو شيرين ، سيب و غيره آيا رزمندگان اسلام و غير ايشان مىتوانند جهت خوردن از آنها استفاده كنند يا خير ؟\r\n\r\nج\r\n- تصرف در مال غير جايز نيست مگر با رضايت صاحب آن .\r\n\r\nس 18\r\n- اين جانبان با تحمل زحمات و هزينه‌هايى براى احياى كشاورزى در حومهء شهرى امتياز برق از اداره برق گرفته و چاه عميقى احداث و مشغول كار شده‌ايم و ترانس برق را هم خودمان خريدارى و نصب كرده‌ايم اخيرا در مجاورت مزرعهء ما يك مرغدارى بنا شده كه بدون رضايت ما برق مرغدارى را به ترانس اختصاصى مزرعه وصل نموده است و ما هر چه به ادارهء برق مراجعه مىنماييم كه اين كار بر خلاف قانون و مورد خسارت\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nاين جانبان مىباشد توجهى ندارد و به صاحب مرغدارى هم اجازه داده‌اند كه از آن برق استفاده نمايد آيا از نظر شرع اين عمل مجاز است يا خير ؟\r\n\r\nج\r\n- استفاده از ملك مشروع غير منوط به اجازه مالك است و بدون اجازه مالك غصب و حرام و موجب ضمان است ولى مقررات و قوانين دولت اسلامى نيز لازم المراعات است .\r\n\r\nس 19\r\n- فردى در هند قطعه زمينى را از پسر عموى خود خريدارى كرده است ، اين زمين بر اساس مدارك سال 1970 تعلق به سؤال‌كننده دارد و از اجداد وى به ارث رسيده است البته پس از اصلاحات ارضى در هند نيز اين زمين به ايشان تعلق گرفت . پسر عموى اين فرد مبلغ 1000 روپيه پرداخته تا به صورت غير قانونى نام وى را از مدارك فوق الذكر حذف كنند و سپس 000 / 20 روپيهء ديگر پرداخت كرده تا زمين را اشغال كند و اكنون نيز قصد ساختمان كردن و اقامت در اين زمين را دارد كه اساسا براى كشاورزى مناسب است به خاطر قدرتى كه فرد مزبور دارد صاحب زمين نمىتواند از حق خود دفاع كند حال نظر امام را در مورد شرعى بودن اين عمل سؤال كرده است ؟\r\n\r\nج\r\n- تصرف در ملك شرعى غير غصب و حرام است و تنها تغيير و تبديل مدارك موجب انتقال ملك نمىشود و اگر نزاعى در بين است به حاكم شرع مراجعه كنند .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n\r\nس 20\r\n- قطعه زمينى بين وارثان تقسيم مىشود و هر كدام از آنها سهميه خود را به ارث مىبرند ولى يكى از وارثين زمين خود را كه تقريبا به اندازهء يك باب مسكونى كوچك است بدون ايجاد ساختمان يا زراعت يا چيز ديگرى در آن ، به مدّت پانزده سال بلكه بيشتر رها مىكند و سراغ زمينش نمىآيد و چون منزل او در شهر ديگرى بوده است و الآن پيدا كردن آن مشكل است آيا جايز است در آن زمين تصرفاتى از قبيل ايجاد ساختمان نمود يا خير ؟ و اگر جايز نيست پس تكليف اين قطعه زمين شرعا چه مىشود ؟\r\n\r\nج\r\n- اختيار زمين به دست مالك شرعى آن است و تصرف ديگرى بدون رضايت مالك جايز نيست .\r\n\r\nس 21\r\n- آيا رفت و آمد و ساير تصرفات آقايان اهل علم به قراء معلوم الحال و استفاده از آبهاى انهار جهت نشر احكام مقدسهء اسلام را اجازه مىفرماييد يا خير ؟\r\n\r\nج\r\n- رفت و آمد در مرافق عمومى مانع ندارد ، و از انهار كبار نيز استفاده به مقدار متعارف مانع ندارد و در منازل اشخاص با عدم علم به غصبيّت مانع ندارد و رفت و آمد در اراضى وسيعه مانع ندارد .\r\n\r\nس 22\r\n- زمينهايى كه در شهرستانها داخل و يا خارج محدوده و مسبوق به زرع مىباشد و در تصرف مالكين بوده و داراى سند مالكيت مىباشد و آثار زراعت در جدول‌بندى و تسطيح زمين در آن به وضوح پيدا است و فعلا\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nزراعت آن براى موانعى تعطيل شده و همچنين زمينهايى كه درخت كارى شده و از كسى هم غصب نشده آيا شرعا مالك هستند يا نه ؟ و آيا تصرف ديگران در آن زمين‌ها بدون اذن مالكين جايز است يا خير ؟ و آيا ديگرى مالك آن زمينها مىشود يا خير ؟\r\n\r\nج\r\n- در فرض سؤال ملكيّت مالكين باقى است و تصرف ديگران بدون رضايت آنها جايز نيست .\r\n\r\nس 23\r\n- قبلا دستگاههاى تصفيه فاضلاب از خارج وارد مىشد و كليه وسايل آن هم از خارج خريدارى مىگرديد ، با مطالعاتى كه صورت گرفته معلوم شده اين دستگاههاى پرهزينه با تمام هزينه‌هايى كه براى ادارهء آنها پرداخت مىگردد كارايى چندان خوبى نداشته و اگر زمين در اختيار باشد تا بتوانيم سيستم كم خرجى را آماده نماييم هيچ گونه خرجى براى نگهدارى ندارد و ابزار و وسايل مكانيكى هم به طور كل در آن به كار نمىرود در بعضى از نقاط ، زمين باير به اندازهء كافى هست و علاوه بر تأمين زمين تصفيه خانه ، از آب خروجى تصفيه خانه هم براى آباد كردن زمينهاى اطراف به خوبى مىتوان استفاده نمود در بعضى شهرها با اين مسأله روبرو هستيم كه زمين باير نيست و ليكن خود مردم شهر آمادگى دارند كه براى رفع مشكلات فاضلاب از زمينهاى مزروعى در اختيار تصفيه خانه قرار دهند زمين مورد نياز تقريبا براى هر نفر 5 / 1 متر مىباشد آيا اختصاص دادن اين زمينها به تصفيه خانه براى رفع مشكلاتى كه فاضلاب در شهرها ايجاد كرده و رهايى از هزينه‌هاى سنگين در صورتى كه هيچ امكان ديگرى نباشد جايز است يا خير ؟\r\n\r\nج\r\n- با رضايت صاحبان زمين اشكال ندارد .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n\r\nس 24\r\n- زمين فعلى ساختمان استاندارى ايلام در دامنهء تپه‌هاى شهر و با شيب زياد واقع شده طبق اظهار بعضى از اهالى بيش از بيست سال پيش سابقه كشت ديم دارد كه صاحبان آن تدريجا كه شهر گسترش يافته با انصراف از كشت به قصد ازدياد قيمت آن را اكثرا فروخته‌اند در سال 54 طبق قانون مربوط به مراتع به علّت شيب زياد ملّى و جزو مراتع اعلان شده و در سال 56 براى ساختمان در نظر گرفته شده و در حال حاضر صاحبان اوليه ادعاى مالكيت دارند اما هيچ‌گونه آثارى دال بر احياى قبلى وجود ندارد و صرفا ادعاى آنان بر اساس شخم زدن و برداشت محصول در سابق مىباشد سند هم دارند كه بعد از ملى شدن زمينها در سال 54 لغو شده روزها هم كارمندان نماز را در محل نمازخانه برقرار مىكنند كه اخيرا مورد اشكال بعضى از آقايان واقع شده است از طرف ديگر چون آن قانون لغو شده استاندارى نمىتواند پولى بابت اين زمينها بپردازد استدعا دارد بفرماييد :\r\nاوّلا - تكليف مالكيت اين زمين و موارد مشابه چيست ؟ ثانيا - در مورد برقرارى جماعت چه بايد كرد ؟ و ثالثا - زمينهاى بسيارى طبق قانون مراتع سال 54 ملى اعلان شده در مورد آنها چه بايد كرد ؟\r\n\r\nج\r\n- تا علم به غصبيّت مكان نداريد نماز صحيح است و اگر ثابت شود كه متصرفين سابق قصد تملك زمين نمودند و زمين را با كشت مالك شده بودند و بعدا هم از آن اعراض نكردند تحصيل رضايت آنان لازم است .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\n\r\nس 25\r\n- آيا خسارت وارده به اتومبيل شركت ملى شده كه در اثر قصور استفاده‌كننده ايجاد شده است به عهدهء آن شركت مىباشد يا شخص استفاده‌كننده ؟\r\n\r\nج\r\n- عيب و نقص يا تلف اگر مستند به فعل استفاده‌كننده باشد ضامن است .\r\n\r\nس 26\r\n- شخصى چند سال قبل ، مظهر قنات مشتركين را داخل خانه خود نموده ، و آب آشاميدنى اهالى را آلوده مىكند . تقاضامنديم تكليف را بيان فرمائيد ؟\r\n\r\nج\r\n- تصرّفات مزبوره بدون اجازهء ساير شركاء ، غصب و حرام و موجب ضمان است .\r\n\r\nس 27\r\n- مدرسه‌اى را بر روى زمينى كه صاحب آن راضى نبوده ( على رغم داشتن يتيم ) به طور غصب ساخته‌اند آيا درس خواندن و اقامهء نماز در اين مدرسه ، از نظر شرعى به چه صورت خواهد بود ؟\r\n\r\nج\r\n- اگر به آنچه ذكر شده علم دارد ، نبايد به آنجا برود و در صورت جهل ، مانع ندارد .\r\n\r\nس 28\r\n- اين جانب خانه‌اى در چندين سال پيش ، از شخصى خريدارى و حدود 15 سال با شوهر و فرزندم در آن ساكن بوده‌ايم ، در ضمن ، اين خانه حدود 50 سال قبل توسّط آن شخص ساخته شده . حال چند نفر از اهالى ده ، قفل درب خانه‌ام را شكسته ، به دليل آنكه زمين خانهء مذكور ، در زمان ساخت ، محل برج بوده و متعلّق به بيت المال است . براى پايگاه بسيج متصرّف شده‌اند . استدعا دارم نظريّهء خود را در مورد مالكيّت حقير اعلام فرمائيد ؟\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\nج\r\n- تصرّف ملك غير بدون اجازهء مالك ، غصب و حرام است و مدّعى عدم مالكيّت ، تا دعواى خود را به وجه شرعى ثابت نكند ، حقّ مزاحمت ندارد . و اگر نزاعى در بين است ، به محاكم صالحه مراجعه نمائيد .\r\n\r\nس 29\r\n- فردى با دختر شخصى ازدواج مىكند آن شخص ( پدر دختر ) از نظر مردم متّهم است به رباخوارى ، ولى داماد او تا كنون چيزى از او نديده است . و آنها در يكى از منزلهاى او ( كه در اختيار دخترش و دامادش گذاشته ) ، زندگى مىكنند . آيا از نظر شما نماز خواندن در آن خانه ، و زندگى كردن در آن خانه چگونه است و در ضمن به دختر خود هم جهيزيه داده است ، و دو نفرى - زن و شوهر - از آن اثاثيه‌ها استفاده مىكنند . مسألهء اين جهيزيه چيست ؟\r\n\r\nج\r\n- با فرض اينكه داماد از رباخوارى او اطلاع ندارد و علم بحرمت مالى كه در محل ابتلا است ندارد ، وظيفه‌اى ندارد ، و تصرّف در آن اموال مىتواند بكند .\r\n\r\nس 30\r\n- زمين مشجّرى است در همسايگى مسلمانى كه شاخه‌هاى درختانش به طرف زمين همسايه خوابيده كه با اين عمل ، دو ضرر متوجّه همسايه مىشود :\r\n1 - مالك درخت مجبور است بدون اجازه ، يا با اجازه ، براى جمع‌آورى ميوه‌هاى سرازير به زمين غير ، حاصل زمين ديگرى را پايمال و نابود كند .\r\n2 - سايهء شاخه‌هاى سرازير شده درختان مانع از رشد محصول زمينى و\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nهوايى زمين ديگرى مىشود . استدعاى حكم شرعى داريم !\r\n\r\nج\r\n- صاحب درخت ، بدون اجازه صاحب زمين ، نمىتواند در زمين او وارد شود . و چنانچه شاخه‌هاى درخت در زمين او آمده ، مىتواند از صاحب درخت مطالبه رفع مزاحمت نمايد .\r\nو اگر قبول نكرد ، به محاكم مراجعه كند تا اقدام شود .\r\n\r\nس 31\r\n- 1 - آيا حفر چاه عميق و نيم عميق ، در زمين زراعتى اشخاص ، بدون كسب اجازه صاحب زمين ، جايز است يا خير ؟\r\n2 - آيا احداث و كندن كانال و جدول در زمين زراعتى اشخاص ، بدون رضايت صاحبان آن ، جايز است يا خير ؟\r\n\r\nج\r\n- هر گونه تصرّف در ملك مشروع غير ، بايد با رضايت مالك باشد ، و بدون رضايت او ، غصب و حرام و موجب ضمان است .\r\n\r\nس 32\r\n- هرگاه 1 / 8 منزل مسكونى شخصى ، متعلّق به ديگرى باشد كه بابت 1 / 8 اجاره‌اى پرداخت نمىنمايد و مالك 1 / 8 راضى نباشد كه احدى نماز و روزه و خوردن و آشاميدن و حتى تشكيل مجالس روضه‌خوانى و غيره در آن منزل انجام دهد ، از نظر شرعى چه صورتى پيدا مىكند ؟\r\n\r\nج\r\n- تصرّفات بدون اجازهء مالك شرعى يك هشتم ، حكم غصب دارد .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n\r\nس 33\r\n- با توجّه به مسألهء شماره 2523 مندرج در توضيح المسائل ، آن حضرت : اگر زن مطلّقه‌اى بعد از دريافت كلّيّهء حقوق شرعى خود ، و پس از پايان مدّت عدّه ، خانهء مسكونى و ملكى شوهرش را ترك نكند و مرد به رعايت موازين شرعى و مصالح اجتماعى مجبور به ترك خانهء ملكى خويش گردد ، آيا آن زن ، غاصب ملك محسوب مىشود يا خير ؟\r\n\r\nج\r\n- پس از پايان عدّه ، سكونت در منزل شوهر سابق بدون كسب اجازهء وى ، غصب و حرام است .\r\n\r\nس 34\r\n- اگر پدرى با اينكه نماز مىخواند و بعضى از مسائل شرعى را رعايت مىكند ، متعهّد به انقلاب نباشد ، مثلا با اينكه حقوق كافى دارد ( حقوق بازنشستگى ) هر وقت بتواند ، جنسى را - مثل يخچال - از سهميه دولتى مىگيرد و با دو برابر يا بيشتر قيمت خريد مىفروشد سود آن پول چه حكمى دارد ؟ و غذا خوردن از مال او و احترام او از جانب فرزند چه صورتى دارد ؟\r\n\r\nج\r\n- اگر كار او خلاف مقرّرات دولت اسلامى نباشد اشكال ندارد . و استفاده از اموال او ، تا يقين به غصب نباشد ، مانع ندارد .\r\n\r\nس 35\r\n- شخصى است كه براى صله رحم وظيفه دارد به خواهرش سر بزند . از طرفى ، شوهر خواهر او كه يك كارمند جزء است ، قبل از انقلاب ، يا خود مستقيما رشوه مىگرفته و يا رؤساى اداره‌اش مىگرفته و سهم او را مىدادند . از پولى كه مخلوط با پول رشوه بوده منزل مسكونى ساخته و درختكارى كرده . ولى بعد از انقلاب رشوه‌اى نگرفته [ است . 
  ] تكليف آن شخص ( برادر زن ) كه وظيفه دارد گاهى اوقات به خواهرش سر بزند و از غذاى منزل آنها بخورد چيست ؟ نظر شرع\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nمقدّس را مرقوم فرمائيد .\r\n\r\nج\r\n- اگر يقين به غصب بودن نداريد ، اشكال ندارد .\r\n\r\nس 36\r\n- زمينى مهريّهء كسى بوده ، با مدارك شرعيه به ديگرى فروخته و وجه آن را دريافت نموده و خريدار هم معامله را فسخ نكرده ، ولى همين زمين مذكور در تصرّف شخص ثالثى بوده كه تحويل خريدار نداده ؛ آيا بدون اجازهء خريدار در آن زمين مىشود نماز خواند ؟ يا زمين مال خريدار است و از او بايد اجازه گرفت ؟\r\n\r\nج\r\n- فروشنده اگر ملك شرعى خود را به خريدار فروخته ، تصرّف در ملك مزبور موقوف است به اجازهء خريدار ، كه مالك فعلى آن است .\r\n\r\nس 37\r\n- قريب صد سال قبل زمينى وقف مسجدى شده كه عوايدش صرف مسجد گردد ، زمين فوق به صورت باغ درآمده بود و به مرور زمان باغ مذكور به وسيله باغبان باغ تصاحب شد و بعدا باغ به خيابان برخورد نمود . و مقدارى از آن كه باقى مانده بود با مقدارى از راه قديم را شهردارى سابق تصاحب نموده و يك نانوائى ساخته و مقدارى را به بانك تعاون روستايى فروخته كه فعلا وسايل زندگانى مردم در بانك تعاونى توزيع و به فروش مىرسد و مردم از نانوائى نان خريدارى و از بانك تعاونى هم اجناس خريدارى مىنمايند با توجه به اصل زمين اين دو مؤسسه كه قبلا وقف بوده است آيا در حال حاضر اجازه مىفرماييد كه از بانك تعاون روستايى و نانوايى فوق الذكر وسايل و نان خريدارى شود يا نه ؟\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n\r\nج\r\n- در هر صورت خريدوفروش از مؤسسه و نانوايى صحيح است ولى تصرف در آن در صورتى جايز است كه به متولى شرعى مراجعه و از او زمين مؤسسه و نانوايى اجاره شود .\r\n\r\nس 38\r\n- در زمين زيد نهرى است كه زمين‌هاى عده‌اى از اهل روستا شرب مىشود زيد لب نهر يا نزديك آن غرس اشجار از صنوبر و غيره مىكند بديهى است كه اشجار آب شركاء را كه هر كدام يك ساعت يا چند دقيقه نوبت او است جذب مىكند و اشجار از آب آنها است آيا بدون رضايت مالكين آب درخت نشاندن كذائى جايز است يا نه ؟ و فرقى بين سيرهء اهل قريه و عدم آن هست يا نه ؟\r\n\r\nج\r\n- در صورتى كه حقى براى او در استفاده از آب نهر نباشد جايز نيست و در فرض استفاده ضامن قيمت آن است .\r\n\r\nس 39\r\n- چند نفر در زمان طاغوت در اراضى بائر و موات تعداد هفت حلقه چاه حفر كرده‌اند ولى اينها هنوز از چاهها استفاده نكرده بودند كه رژيم طاغوتى سرنگون شد و آن افراد يا از ترس يا جهات ديگر به سراغ چاهها و زمين نرفتند و ديگران بعد از انقلاب يكى از چاهها را تعمير نموده و با موتور آب آن را كشيده و حدود شايد صد هكتار از آن زمين موات را كشت نمودند و از طرف هيئت واگذارى زمين هم آمده محل مزبور را ديده و اجازهء كشت دادند بنابراين بفرماييد اولا آيا با حفر چاه براى چند نفر اوّل\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nحقى مانند حق التحجير يا حق اولويت ثابت است يا خير ؟ و بر فرض عدم ثبوت حق تكليف اين اشخاص فعلى نسبت به چاه و آب آن چيست ؟\r\n\r\nج\r\n- اگر در ملك مشروع چاه حفر شده يا در زمين موات به قصد تملك حفر كردند تصرف در آب چاه موقوف بر اجازهء مالك است .\r\n\r\nس 40\r\n- در پايين زمينهاى مزروعى منطقه‌اى يك قطعه زمين چمنزار مىباشد كه سالها حيوانات از چراگاه آن استفاده نموده و سابقه زراعت نداشته سپس كسى آن را احياء كرده و براى زراعت آماده نموده ولى جوى آب ندارد آيا مىتواند از زمينهاى مزروعى ديگران براى آب دادن زمين خود كه تازه احداث نموده جوى آب حفر نمايد يا خير ؟\r\n\r\nج\r\n- زمين چمن اگر مالك شرعى دارد اختيار آن با مالك است و اگر از موات اصلى شمرده مىشود و حريم ملك ديگرى نيست ديگران مىتوانند آن را احياء كنند و در هر صورت تصرف در ملك ديگرى براى حفر جوى آب منوط به اجازهء مالك است .\r\n\r\nلزوم رد مال غصبى و يا بدل آن به مالك\r\n\r\nس 41\r\n- فردى در مدرسه‌اى سكونت داشته و به شرايط جواز سكونت در\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nآن عمل نكرده و در مدت سكونت جمعا مبلغ ده هزار تومان به عنوان شهريه از آن مدرسه گرفته است ، و الآن مىداند كه اگر اين مبلغ را به متولّى آن مدرسه برگرداند به مصرف واقعى آن نخواهد رسيد و از طرف ديگر مىخواهد آن را برگرداند تا مديون نباشد بفرماييد آن را به چه مصرفى برساند ؟\r\n\r\nج\r\n- اگر از وجوه شرعيه است بايد به حاكم شرع و اگر از موقوفه است به متولى شرعى مراجعه شود .\r\n\r\nس 42\r\n- شخصى در زمان طاغوت ملك ديگرى را كه در اجارهء او بوده به دستور اصلاحات ارضى به نام خود ثبت نموده است و آن شخص هم فوت نموده آيا ورثهء نامبرده اگر بخواهد ملك را به صاحب اصليش برگرداند از لحاظ شرعى و قانونى مجاز است يا خير ؟\r\n\r\nج\r\n- ردّ ملك به مالك شرعى آن لازم است .\r\n\r\nس 43\r\n- شوهر من در زمان طاغوت مقدارى از اجناس دولت را به منزل آورده حال كه تصميم به عودت آن داريم آيا آنها را حتما بايد به جاى اولش برگردانيم يا اينكه به پيشنماز محل تحويل دهيم ؟\r\n\r\nج\r\n- اگر از اموال دولتى است بايد به دولت برگردد .\r\n\r\nس 44\r\n- دو نفر از كرج از مخابرات آن شهر تقاضاى تلفن كرده و مبلغ مربوط به آن را نيز پرداخت كرده‌اند و خود مخابرات هم به وجه مأخوذه اعتراف دارد و آن دو نفر را جزو مشتركين خود مىداند ولى هنگام صدور\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nشمارهء تلفن ، عالما عامدا و بدون اجازهء مالكين و خريداران اين دو شماره تلفن را به اسم دو نفر ديگر صادر نموده است آيا با ارتكاب اين عمل كار غصب انجام داده يا خير ؟\r\n\r\nج\r\n- اين عمل جايز نيست و در فرض مرقوم بايد به صاحبان آنها برگردد .\r\n\r\nس 45\r\n- شخصى در زمان طاغوت از جهت اينكه در محلّى رئيس خانهء انصاف بوده مردم را جريمه كرده است كه در سابق اين پول به دادگسترى داده مىشده است ولى اين جريمه‌ها را رد نكرده و فعلا در پيش او است آيا بايد به دادگسترى رد كند يا به افراد جريمه شده بدهد يا به مخارج ده برساند يا به مقام ديگرى بدهد ؟\r\n\r\nج\r\n- بايد به صاحبانش ردّ كند .\r\n\r\nس 46\r\n- در زمان طاغوت يك عدّه افراد ، از شركت نفت وسايلى از قبيل سيم و لوله و آهن سرقت كرده‌اند و مال بعضى هم خيلى قابل اهميت است نسبت به اين اشخاص راجع به اين اموال چه مىفرماييد ؟\r\n\r\nج\r\n- بايد برگردانند .\r\n\r\nس 47\r\n- شخصى در حين مرض موت كه تقريبا شصت هزار تومان مقروض بوده و زمينى داشته كه مقدارى از آن هم در گرو همين پول بوده است و مقدار سى هزار تومان ديگر هم به طور غصبى به مردم بدهكار بوده\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nاست بعضى از افرادى كه از مسائل شرعى آگاه نبوده به فرد مذكور گفته‌اند كه : تو به وسيلهء زمين مستطيع هستى و حال آنكه مقدارى از زمين را به طور غصبى در تصرف داشته است و وصيت نموده است كه ثلث زمينم را بفروشيد و از جانب من به حج برويد و بعد خودش در همين مرض فوت كرده است و دو پسر و يك دختر صغير نيز دارد ، تكليف وصىّ و اقارب او در اين باره چيست آيا زمين غصبى و پول غصبى را به صاحبانش مسترد كنند و يا اينكه حج نيابتى انجام دهند ؟ در حالى كه ثلث زمينش نمىتواند هم حقوق مردم و هم خرجى مكه را ادا كند لطفا بفرماييد كدامش مقدم است ؟\r\n\r\nج\r\n- آنچه غصب شده جزء تركه نيست بايد به صاحبانش برگردد و آنچه كه از تركه محسوب است ثلث آن صرف وصيّت و دو ثلث ديگر بين ورثه تقسيم مىشود و حج در فرض وجوب بايد انجام شود و اگر ثلث كافى نيست از اصل مال تكميل شود .\r\n\r\nس 48\r\n- بنده مدت دو سال پيش جايى كار مىكردم و الآن بيكار هستم ماجراى من از اين قرار است كه من در بازار در يك مغازه كار مىكردم بعد در آنجا مسئول خريد اجناس از بازار شدم كه شيطان در من رخنه كرد و وسوسه نمود و من مقدارى از پولها را با فاكتورهاى جعلى بر مىداشتم و مبلغى هم حقوق مىگرفتم لذا مبلغى پول حلال مخلوط به حرام جمع كردم و حال از اين كار خود بسيار پشيمان هستم و چون فردى مسلمان هستم مىخواهم راهى پيدا كنم تا از اين عذاب وجدان راحت شوم ولى مبلغى از آن پولها را خرج كرده‌ام و حال بيشتر از نصف آن را در اختيار\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nدارم كه در حدود شش هزار تومان مىباشد لطفا مرا در اين زمينه راهنمايى فرماييد .\r\n\r\nج\r\n- از پول خرج شده هر مقدار يقين داريد مال غير بوده بايد عوض آن را به مالك برسانيد و نسبت به پول موجود كه مقدارى از آن مال غير است بايد از مالك كسب رضايت نماييد يا به او ردّ كنيد .\r\n\r\nس 49\r\n- در زمان تظاهرات عليه رژيم طاغوت كالايى كه قيمت آن حدود دو هزار تومان بوده است از منزل شخصى از افراد رژيم سابق كه مردم خانه او را خراب كرده و آتش زده بودند به دست اين جانب رسيده و مورد استفاده شخصى قرار گرفته است با توجه به اينكه شخص مذكور بعد از پيروزى انقلاب اسلامى اعدام گرديده و خانواده‌اش نيز به جاى ديگرى رفته‌اند كه دسترسى به خانوادهء او مشكل است بفرماييد حكم استفاده از آن كالا تا كنون و يا بعد از اين چيست ؟\r\n\r\nج\r\n- كالاى مسروقه بايد به ورثه او برگردد با مراعات مقررات دولت اسلامى .\r\n\r\nس 50\r\n- شخصى در زمان طاغوت كه در اوان تكليف و يا بيشتر بوده مقدارى از اموال عمومى و يا به تعبير ديگر بيت المال را مصرف نموده است به عنوان مثال رفته در اداره برق سيمهاى مسى بىفايده و امثال آن را جمع كرده و فروخته و يا كاغذهاى اطلاعيهء را كه در آن زمان براى امور مختلف مملكتى بوده و دست بزرگترها بوده برداشته و به قصابى فروخته و يا از\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nكاغذهاى امتحانى دبيرستانى به طور شخصى استفاده كرده و يا مقدار مختصرى پول به دست آورده ، كه تمام اين موارد و امثال آن اولا در زمان طاغوت بوده و ثانيا از روى جهالت و نادانى بوده حال كه اين شخص متنبّه شده و مخصوصا اينكه حكومت اسلامى است مىخواهد خودش را برئ الذّمة كند لطفا راهنمايى بفرماييد كه براى برئ الذّمة شدن شخص مذكور با توجه به اينكه مقدار دقيق آن پولها و پول آن اشيا و كالاها را نمىداند چه مقدار پول بدهد ، حد اكثر را در نظر بگيرد يا حد اقل را و به چه حسابى واريز كند يا كجا بفرستد ؟\r\n\r\nج\r\n- اجناس برداشتى را ضامن است بايد عين يا قيمت آن را به بيت المال برگرداند .\r\n\r\nس 51\r\n- در حجرهء يكى از تجّار مشغول كار بودم صاحب حجره كارخانهء روغن‌كشى اتومبيل نيز داشت . پس از مدّتى متوجّه شدم كه حساب افراد ضعيفى را كه مثلا بشكه خالى ، فيلتر روغن و غيره به او مىدادند كم ميكرد و چون سواد نداشتند ، مثلا 100 كارتن فيلتر را 80 كارتن حساب مىكرد - و خيلى از تخلفات ديگر ، پس از مدّتى اين جانب هم - كه فاقد آگاهى بودم - آلوده شدم و مقدارى از مال وى را به صورت چك يا سفته و وجه نقد بر مىداشتم . در حدود سال 54 ترك كار كردم . اكنون متوجّه شدم كه اين عمل درست نبوده [ است 
  ] و آن شخص فوت نموده ؛ تكليف اين جانب از نظر شرع مقدّس اسلام چيست ؟ البته ورثهء شخص مذكور حيات دارند .\r\n\r\nج\r\n- آنچه از اموال صاحب حجره را برداشته‌ايد - بدون وجه شرعى - بايد در فرض مسأله به ورثهء او بدهيد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\n\r\nس 52\r\n- زمان شاه ، در مشهد مردم فروشگاه ارتش را آتش زده بودند و اجناس فروشگاه را به بيمارستان امام رضا ( عليه السلام ) آورده بودند و من چون در آن زمان بىپول بودم و بىخرجى مانده بودم ، يك كيسه برنج از آنجا بردم . و حالا مىخواهم وضع خود را روشن كنم .\r\n\r\nج\r\n- ضامن هستيد و بايد آنچه را برده‌ايد به محلّش برگردانيد و اگر مربوط به ارتش است به آنجا برسانيد .\r\n\r\nس 53\r\n- كسى چندين سال قبل به ملك شخصى تجاوز نموده و تصرف عدوانى كرده است ، صاحب ملك موضوع را به دادگاه ارجاع داده و پس از سالها محاكمه بالأخره شخص متصرّف حاضر شده كه اجاره سالهاى قبل را بپردازد و ملك در تصرف او باشد ولى صاحب زمين راضى به اين كار نيست و در اثر بيكارى خود و فرزندانش مىخواهد خودش در آن كشت و زرع كند و چون در اسلام رضايت طرفين شرط است و صاحب زمين در اين مدتى كه در دست متجاوز بوده راضى نبوده و نيست لذا متمنى است بفرماييد كه اولا : آيا ملك به صاحب آن برمىگردد يا اينكه بايد در دست متجاوز باشد و او اجرت آن را بپردازد ؟ و ثانيا : در اين چند سال كارهايى كه در آن زمين از قبيل خواندن نماز و غيره انجام داده حلال بوده يا حرام ؟\r\n\r\nج\r\n- تصرف در ملك مشروع غير ، منوط به اجازهء مالك است و اگر مالك اجازه ندهد بايد ملك را تخليه كند و به مالك برگرداند و نماز در مكان غصبى با علم به غصبيت باطل است .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n\r\nس 54\r\n- اين جانب مبلغى بين 22 تا 24 هزار تومان از ارتش دريافت نمودم تا به شركتى كه چند دستگاه بىسيم قبلا براى ارتش تعمير كرده بود پرداخت نمايم ، شركت مزبور اسرائيلى بود و به وسيلهء چند نفر يهودى اداره مىشد به محض پيروزى انقلاب ، شركت تعطيل و سردمداران آن فرار كردند و اين پول پيش من ماند ، قبل از انقلاب زمينى در منطقه افسريه خارج محدوده داشتم كه با فروختن وسايل زندگى و مقدارى قرض از فاميل توانستم يك چهار ديوارى بسازم و چون خيلى بدهكار بودم اين پولها را به قرضهايم دادم و دائما در فكر اين بودم كه هر وقت مبلغ فوق به دستم رسيد كسب تكليف نمايم ؛ مدتها قبل تقاضاى وام حقوقى نمودم و مبلغ بيست و شش هزار تومان وام گرفتم يك هزار و پانصد تومان به جنگ‌زدگان كمك كردم و گفتم پانصد تومان از خودم و هزار تومان از پولى كه براى شركت از ارتش گرفتم لطفا بفرماييد اولا اين هزار تومان از آن بابت كفايت مىكند يا نه ؟ و ثانيا پولى كه پيش من هست چه‌كار كنم ؟\r\n\r\nج\r\n- پول را بايد به ارتش برگردانيد و دادن به جنگ‌زدگان كافى نيست .\r\n\r\nس 59\r\n- چند سال قبل زنى در كارخانه‌اى استخدام مىشود و مشغول كار مىگردد با توجه به اينكه كارخانه‌ها قبل از انقلاب خصوصى و در اختيار افراد سرمايه‌دار بوده و اين كارخانه نيز متعلّق به چند نفر بوده كه چند تن از آنها بعد از انقلاب اعدام گرديدند چون محصول اين كارخانه پارچه بود اين خانم نيز از آنجا پارچه به خانه مىآورده ( شايد اسمش دزدى باشد ) البته اين امر قبل از انقلاب بوده ولى بعد از انقلاب كه كارخانه‌ها ملّى اعلام شد آوردن پارچه توسط اين خانم تقليل پيدا كرد ولى باز چند دفعه‌اى\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nتكرار شد و پارچه‌هايى را كه از آنجا آورده بود به اكثر افراد فاميل و افراد بىبضاعت و دوست و آشنا داده و مقدارى هم خود و خانواده‌اش استفاده كرده‌اند البته هنوز هم مقدارى از آن پارچه‌ها به طور استفاده نشده در صندوق مانده ولى بعد از مدتى كه از انقلاب مىگذشت به خود آمده و از كار خود وجدانا پشيمان شده و خواسته كه بداند از نظر شرعى چه تكليفى خواهد داشت آيا مىتواند با آن نماز بخواند و اگر نمىتواند در چه صورتى اين پارچه‌هايى را كه آورده حلال مىشود و نماز با آن صحيح است ؟\r\n\r\nج\r\n- حكم غصب دارد و ضامن است .\r\n\r\nس 56\r\n- اگر زارعى غصبا در ملك كسى زراعت كرد آيا نسبت به مدتى كه از ملك استفاده كرده است اجرت المثل را ضامن است يا خير ؟\r\n\r\nج\r\n- ضامن است .\r\n\r\nس 57\r\n- سيل‌بندى كه احداث اوّليهء آن معلوم نيست از چه زمانى و چه تاريخى بوده اين سيل بند به مادرم از پدرش ارث رسيده و مادرم فوت كرده به من ارث رسيده روزى سيل آمده و بند شكسته ، پشت بند قناتى بوده كه سيل به قنات ريخته خساراتى به بار آورده آيا من ضامن خسارات وارده بر قنات مىباشم يا خير ؟\r\n\r\nج\r\n- صاحب بند ضامن نيست .\r\n\r\nس 58\r\n- عده‌اى دامدار و مالكين حيوانات از قبيل شتر و گاو و گوسفند تعمّدا حيوانات خود را آزاد گذاشته و موجب تعدّى به كشت و زرع ديگران شده و صاحبان كشت هم به آنها اعلام كرده كه حيوانات آنها به زرعهاى آنها خسارت وارد مىكند اگر صاحبان حيوانات اعتنايى نكرده و آنها را آزاد\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nگذاشتند و داخل كشت يا باغ مردم شده و خسارت وارد آوردند آيا صاحبان باغ حق دارند آنها را با تير يا سنگ يا آلت ديگرى به قتل رسانند . و اگر چنانچه رساندند ضامن قيمت آنها هستند يا خير ؟\r\n\r\nج\r\n- حق ندارند و اگر حيوانات را بكشند ضامنند لكن صاحب حيوانات ضامن خسارات هستند .\r\n\r\nس 59\r\n- اگر چنانچه صاحبان باغ كشت و زرع خود را سم‌پاشى نموده يا در باغ ، خرماى مسموم گذاشتند و به صاحبان حيوانات هم ابلاغ نمودند ولى آنها اعتنايى نكرده و حيوانات خود را آزاد گذاشتند تا در نتيجه وارد باغ شده و از خرما يا زرع مسموم خوردند و مردند آيا در اين صورت صاحبان باغ يا زرع ضامن قيمت آن حيوانات مىباشند يا خير ؟\r\n\r\nج\r\n- در اين صورت ضامن نيست .\r\n\r\nس 60\r\n- از سال سوم به بعد دانشجويان حقوق قضائى به عنوان كارآموزى به صورت اختيارى به بخشهاى مختلف دادگسترى اعزام مىشوند كه بابت اين كارآموزى ماهانه سيصد تومان به دانشجويان پرداخت مىشد كه از اين طريق نيز من وجوهى دريافت نموده‌ام البته من چون با حجاب بودم عملا آن چنان كه بايد مرا تحويل نمىگرفتند و در نتيجه كارآموزى به معناى واقعى خود نيز صد در صد صورت نمىگرفت شايد لازم به تذكر باشد كه مبالغ دريافتى صرف مخارج تحصيل يا هديه به دوستان و خويشان يا انفاق به فقراء و . . . مىشد كه البته مىدانم چون در اصل اين وجوه اشكال داشته انفاق نيز مورد قبول نخواهد گرفت آيا من وجوه دريافتى را ضامن مىباشم يا\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nنه ؟\r\n\r\nج\r\n- مبلغ نامبرده را ضامن نيستيد مگر اينكه تقصير از شما باشد .\r\n\r\nس 61\r\n- در رژيم قبل استخدام شدن در دو محل ، خلاف قانون بوده است حال اگر كسى در رژيم سابق در دو محل استخدام بوده و كار خود را در هر دو محل انجام داده باشد و بعد از پيروزى انقلاب اسلامى از يكى از آنها استعفا كرده باشد آيا با فرض مذكور لازم است حقوق يكى از آنها را به دولت اسلامى برگرداند يا لازم نيست ؟\r\n\r\nج\r\n- در فرض مرقوم زائد بر اجرة المثل كار انجام‌شدهء در محل دوّم را ضامن است بايد برگرداند .\r\n\r\nس 62\r\n- شخصى براى اينكه بتواند سنگهاى پايهء كوه را به ده ببرد و از آنها استفاده كند علفهاى خشك آنجا را آتش زده كه سنگها از زير علفها پيدا شوند متأسفانه اين آتش به نخلستان رسيده و مقدارى از نخلهايى كه موقوفه بوده و همچنين نخلهايى كه براى قضاى نماز و روزه وقف شده بوده را هم مىسوزاند وظيفه اين شخص چيست ؟ آيا ضامن خسارات وارده مىباشد يا نه ؟\r\n\r\nج\r\n- ضامن است و بايد از عهدهء آن برآيد .\r\n\r\nس 63\r\n- حسب نظر مبارك در تحرير الوسيله جلد دو ص 563 مسأله 15 - در جريان تصادف وسائط نقليه طرفين ضامن نصف ديه و نصف قيمت وسيله نقليه يكديگر مىباشند در اين فرض چنانچه يكى از طرفين يا هر دو مصدوم\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nشوند آيا در خصوص هزينه معالجات و نيز اگر يكى از مصدومين يا هر دو فوت كنند هزينه كفن و دفن نيز به همين نسبت است يا در اين دو مورد ضمان نيست ؟\r\n\r\nج\r\n- نسبت به مخارج معالجات و يا مصارف كفن و دفن و يا تعمير وسيلهء نقليه ضمان ثابت نيست .\r\n\r\nس 64\r\n- آيا بعد از حكم قاضى به انفاق پدر نسبت به فرزندان اگر انفاق ننمود مىتوان از او مقدار خرج شده را از باب نفقه گرفت يا چون امر به استدانه نبوده نمىشود وصول كرد حتى اگر خرج‌كننده برايش مشكل و در مشقّت قرار گرفته باشد ؟\r\n\r\nج\r\n- وجوب انفاق پدر نسبت به فرزندان تكليف است و مخالفت آن معصيت است لكن دين نمىشود و چنانچه خرج‌كننده به درخواست پدر خرج كرده باشد پدر ضامن است و در غير اين صورت ضامن نيست .\r\n\r\nس 65\r\n- مسئله‌گو اگر در بيان مسأله حقوقى اشتباه كرد مثلا گفت بعضى از اشياء خمس دارد و كسى كه اين مسأله را شنيده بود بدان عمل كرد و خمس داد سپس معلوم شد كه مسأله‌گو اشتباه كرده و شيء مزبور خمس نداشته آيا اين گوينده ضامن است يا خير ؟\r\n\r\nج\r\n- مسأله‌گو در فرض سؤال ضامن نيست .\r\n\r\n","description":"","footnote":"","page_name":" 546 ","page_number":546},
  {"content":"\r\n\r\n\r\nس 66\r\n- كارگرى در كارخانه دستش لاى دستگاه رفته و قطع شده آيا كارفرما ضامن است يا خير ؟\r\n\r\nج\r\n- ضامن نيست مگر در صورتى كه كارخانه براى استخدام مقرراتى در اين باره داشته باشد كه اگر استخدام مطابق مقررات بوده بايد بر طبق آن عمل شود .\r\n\r\nس 67\r\n- در محلى چند نفر نزاع خصوصى داشتند افرادى از محل ديگر با وسيله‌هاى سرد به كمك يكى از اين افراد آمدند و ماشين همراه داشتند و وارد منزل آن كسى كه به كمكش آمده بودند شدند ، طرف ديگر مخاصمه در محلّى كه افراد به كمك وارد شده بودند شروع به فحاشى كرده كه اين افراد را از خانه بيرون بياورند و نزاع را محلى قلمداد مىنمايد در حينى كه آن شخص فحاشى مىكرده يكى از بستگان او وارد حسينيه محل شده و مردم را تحريك كرده و اين افرادى كه وارد منزل شخص اوّل شده بودند را چماق بدست و مخالف دين معرفى مىكند در اين ضمن درگيرى شروع شده و اكثر مردم محلّ كه اطلاع از اين نزاع خصوصى نداشتند گمان كردند كه اين افراد مخالف دين اسلام هستند و افرادى كه در منزل مذكور بودند براى حفظ جان خود ماشين را جا گذاشته و از آن محل فرار نمودند و افرادى كه فرارشدگان را به گمان خودشان مخالف دين مىدانستند ماشين آنها را آتش زدند ، حال خسارت ماشين به عهدهء چه كسى و يا گروهى مىباشد ؟\r\n\r\nج\r\n- خسارت بر كسانى است كه ماشين را آتش زده‌اند .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n\r\nس 68\r\n- قطعه زمينى بين وارثان تقسيم مىشود و هر كدام از آنها سهميه خود را به ارث مىبرند ولى يكى از وارثين زمين خود را كه تقريبا به اندازهء يك باب مسكونى كوچك است بدون ايجاد ساختمان يا زراعت يا چيز ديگرى در آن ، به مدّت پانزده سال بلكه بيشتر رها مىكند و سراغ زمينش نمىآيد و چون منزل او در شهر ديگرى بوده است و الآن پيدا كردن آن مشكل است آيا جايز است در آن زمين تصرفاتى از قبيل ايجاد ساختمان نمود يا خير ؟ و اگر جايز نيست پس تكليف اين قطعه زمين شرعا چه مىشود ؟\r\n\r\nج\r\n- اختيار زمين به دست مالك شرعى آن است و تصرف ديگرى بدون رضايت مالك جايز نيست .\r\n\r\nس 69\r\n- شخصى برادر خود را وكيل مىكند كه اموال منقول و غير منقول او را طبق صلحنامه ثبت كند ولى او به دلخواه خود به نام عدّه‌اى كه خارج از صلحنامه بوده ثبت مىكند آيا وكيل نسبت به خارج از صلحنامه ضامن است يا نه ؟\r\n\r\nج\r\n- اگر ثبت دادن موجب تضييع مال بر مالكش شده ضامن است .\r\n\r\nس 70\r\n- اگر كسى مبلغى پول از بابت همين مباركين از مقلدين حضرت امام دريافت نمايد به قصد اينكه به نمايندهء امام برساند در اين ميان بدون تفريط مفقود شود آيا مفقودكننده ضامن است يا خير ؟ در صورت عدم ضمان ذمهء صاحب وجه برئ مىشود يا خير ؟ در صورت عدم برائت ذمه ، جهت پرداخت وجه استجازه مجدد از صاحب پول لازم است يا خير ؟\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n\r\nج\r\n- اگر حامل امانت در حفظ آن تعدّى و تفريط نكرده ضامن نيست . ولى اگر از طرف مرجع تقليد صاحبان پول ، وكيل در اخذ وجوه نبوده وجه مزبور بابت وجوه محسوب نيست و صاحبان پول بايد بدهى خود را دوباره پرداخت نمايند .\r\n\r\nس 71\r\n- اگر در حين انجام وظيفه توسط كارمند متعهد و مسئول كه مشغول رفع خرابى از يك سيستم متعلّق به دولت است خسارتى بر يك قسمت از دستگاه وارد شود و قسمتى از آن بسوزد با توجه به اينكه كاملا مشخص و محرز است كه شخص نامبرده سعى خود را نموده هيچ گونه غرض و اهمال‌كارى در بين نبوده است آيا خسارت آن به عهدهء كارمند است يا خير ؟\r\n\r\nج\r\n- اگر خسارت را او بر دستگاه وارد نكرده ضامن نيست ولى اگر او خسارت زده ضامن است .\r\n\r\nس 72\r\n- كسى كه ماده منفجره حمل مىكرد و نمىدانسته اين مادهء منفجره است شخص بالغ و عاقل ديگرى خودش ولى با رضاى حامل آن را برداشته و داشته مىبرده كه ناگهان در دستش منفجر شده و دستش را قطع كرده ، حكمش چيست ؟\r\n\r\nج\r\n- اگر تسبيبى از ديگرى در بين نبوده كسى ضامن نيست .\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n\r\nس 73\r\n- مردم مقدارى سهمين به اين جانب دادند كه به حضورتان برسانم و در جاى امنى نگهدارى مىشد تا اين كه در اثر جنگ تحميلى در خرمشهر جا ماند آيا اين جانب ضامن هستم يا خير ؟\r\n\r\nج\r\n- اگر در حفظ امانت كوتاهى نكرديد و در ايصال آن مماطله ننموديد ضامن نيستيد\r\n\r\nس 74\r\n- اين جانب مسئول آموزش و پرورش يكى از بخشهاى خرم‌آباد در رابطه با كار امتحانات مدارس و گرفتن سؤالات امتحانى از مركز استان و انتقال آنها به مركز بخش چندين بار مسير فوق را بدون اخذ حق الزحمه رفت و آمد كرده‌ام و صرفا به خاطر خدا و حسن انجام امتحانات ، بدون در نظر گرفتن وقت مقرر ادارى و جهت تسريع در كارها با يك دستگاه خودرو آموزش و پرورش طى مىكرده‌ام كه يكى از روزها در بين راه با يك ماشين بنز خاور تصادف نموده و منجر به خساراتى گرديد اگر از نظر مقررات راهنمائى و رانندگى اين جانب مقصّر شناخته شوم خواهشمند است پاسخ سؤالات زير را بفرماييد :\r\n1 - آيا انجام تعميرات خودرو از محل اعتبارات ادارهء آموزش و پرورش منع شرعى دارد يا خير ؟\r\n2 - اگر در اين تصادف من جان خود را از دست مىدادم با عائله‌ام چگونه مىبايست رفتار مىشد ؟\r\n3 - با توجه به عدم امكانات امنيّتى اگر در چگونگى حمل سؤالات مشكلى به وجود مىآمد مثلا از بين مىرفتند تكليف اين جانب چه مىبود ؟\r\n4 - خسارت وارده به خودرو ديگر و جلب رضاى رانندهء آن چطور است ؟\r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nج\r\n- اگر تشخيص داده شود كه خسارات وارده مستند به شما است ضامن هستيد و بر عهدهء ديگرى نيست مگر اينكه قرار بيمه‌اى در كار باشد .\r\n\r\nس 75\r\n- اين جانبان مالكين شش دانگ باغ كه موروثى اين جانبان است بوده و تقريبا يكصد سال قبل احداث شده و داراى درختان كهن است و اخيرا درختان جديدى در آن احداث كرده‌ايم و از محل درآمد باغ مذكور تأمين مىشويم ، اخيرا جهاد سازندگى اقدام به تأسيس سدّى نموده كه در اثر احداث سدّ باغ اين جانبان به زير آب رفته و به كلّى از بين رفته است و مدّتى است كه جهت دريافت خسارت باغ خود و درختان از بين رفته به جهاد سازندگى مراجعه مىكنيم ولى هيچ نتيجه‌اى عايد نشده است از آن مقام محترم استدعا داريم مقرر فرماييد كه آيا جهاد سازندگى خسارت وارده بر ما را ضامن است يا نه ؟\r\n\r\nج\r\n- با فرض اينكه در اثر بناى سدّ ، آب به باغ مردم افتاده و ضرر وارد كرده است بنا كنندهء سدّ بايد از عهدهء خسارت وارده برآيد .\r\n\r\nس 76\r\n- اين جانب به منظور تحصيل به مدت سه سال دور از خانواده در شهرستان شيراز بسر مىبردم و به علّت معاشرت با دوستان ناباب دچار انحرافاتى گرديدم ، از جمله دزديدن تعدادى آب پرتقال و كنسرو ماهى از چند سوپرماركت شيراز با وجود آنكه قدرت خريد آنها را داشتم ، اينك كه\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nبا پيروزى انقلاب تحوّلى در من ايجاد شده و از درگاه خداوند طلب مغفرت نموده‌ام در مورد چگونگى پرداخت حق الناس و تكليف شرعى كه در اين مورد به عهدهء من است از آن حضرت تقاضاى تكليف دارم ؟\r\n\r\nج\r\n- ضامنيد و بايد از عهدهء آن برآييد .\r\n\r\nس 77\r\n- شخصى عمدا سنگى انداخت و شيشهء اطاق شخصى را شكست آيا ضامن است كه قيمت يا خود شيشه را بدهد يا نه ؟\r\n\r\nج\r\n- ضامن است .\r\n\r\nس 78\r\n- يك زارع از شخصى تخم زراعت خريده و با زحمات و هزينه‌هاى زياد همان تخم را كاشته است در موقع برداشت محصول معلوم شده آن شخص تقلب نموده و تخم بد يا عوضى بوده است در نتيجه آقاى زارع زحمات يك‌ساله‌اش برباد رفته و به ضرر افتاده است آيا خسارت زارع را فروشنده تخم بايد بدهد يا نه ؟ و اگر فروشنده بگويد كه سهوا اين كار شده است در اين صورت وظيفه چيست ؟\r\n\r\nج\r\n- خسارات زرع بر فروشنده نيست ولى اگر چيزى كه خريده معيوب بوده در فرض مسأله مىتواند تفاوت قيمت صحيح و معيوب آن را بگيرد .\r\n\r\nس 79\r\n- جهيزيه زنى كه در منزل شوهرش بوده و هر دو با هم در يك منزل زندگى مىكردند ولى بعدها بين آنان مرافعه شده و خواسته‌اند جهيزيهء\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nزن را تحويل بگيرند بعضى از ارقام جهيزيه در خانه موجود نيست زن مىگويد شوهرم برده و مرد هم مىگويد زن و اقوام آن برده‌اند و هيچ گونه شاهدى در كار نيست آيا مرد به صرف اينكه جهيزيه در خانه او بوده ضامن شناخته مىشود يا خير ؟\r\n\r\nج\r\n- ضامن نيست و ادعاى زن بايد ثبوت شرعى پيدا كند .\r\n\r\nس 80\r\n- در دهى يك نهر آب عمومى مىباشد كه از آن مزارع و باغات مشروب مىشوند و از سه سال قبل نهر مذكور بر اثر ريزش ، به باغ مشجرى برخورد نموده و از نظر اعيان در درختان ميوه و غيره و سنگ چين ديوار باغ مزبور ايجاد خسارت كرده و يك قسمت از باغ فاقد بازده محصول سالانه شده است صاحبان املاك ذى نفع نهر ، نهر را به وسيلهء ورق آهن سفيد تغيير جهت داده‌اند به طورى كه نهر را با آهن سفيد و چوب پايه‌بندى نموده و تغيير شكل نيز داده‌اند و آب را عبور داده‌اند ، صاحب باغ بر اثر ريزش احتمالى از فيما بين چوبها با تحمل خسارت قبلى قادر به تجديد اعيان و مرمّت نيست مضافا بر اينكه قبل از تخريب باغ فوق الذكر از چندين نقطه مختلف نهر انشعاب آب داشته و مشروب مىگرديده است كه فعلا به دليل تغيير جهت و شكل نهر امكان آبيارى از يك جا هست و خسارت ديگرى نيز از اين راه متوجه باغ شده است آيا صاحبان املاك ذى نفع از نهر در هر دو صورت ضامن ضرر وارده مىباشند يا خير ؟ ثانيا آيا بايد نهر را به نحوى درست نمايند تا صاحب باغ بتواند از جاهاى اوليه آبيارى نمايد و از ريزش نهر در امان باشد و اشجار خود را مرمت نمايد يا نه ؟\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\nج\r\n- اگر ريزش نهر و خساراتى كه به باغ وارد شده بدون تعدّى و تفريطى از طرف آنها بوده ضامن نيستند ولى تغيير مسير نهر بدون رضايت تمام شركاء جايز نيست و موجب ضمان است .\r\n\r\nس 81\r\n- يك گاراژ باربرى ، محمولاتى را در كاميون گذاشته و پس از چادركشى و طناب‌كشى و ساير وسايل حفاظت طبق صورت حساب گاراژ اين كاميون به راننده‌اى داده شده كه آنها را به مقصد شهرستان برساند و راننده پس از پيمودن صد كيلومتر از راه متوجه مىشود كه محمولات ماشين مشتعل شده ، فورا پياده شده و با كمك وسايل خود و ديگران آن را خاموش مىكند كه مقدارى از محمولات و اطاق عقب ماشين مىسوزد و ژاندارمرى راه از قضيه اطلاع پيدا كرده و آن را صورت جلسه قانونى كرده و قيد مىكند كه ماشين به علت نامعلومى آتش گرفته است حال با توجه به اينكه گاراژدار ماشين را كاملا چك و كنترل كرده و محمولات از قبيل مواد آتش‌زا نبوده و اين پيش آمد پس از صد كيلومترى شهر بوده ، محمولاتى كه سوخته آيا ضمانتى براى گاراژدار در مقابل بازرگانان صاحب بار هست يا خير ؟\r\n\r\nج\r\n- اگر كوتاهى در حفظ بار نشده و بدون تعدّى و تفريط مسئول گاراژ يا راننده تلف شده كسى ضامن نيست .\r\n\r\nس 82\r\n- آيا جمهورى اسلامى ايران مسئوليتى براى پرداخت حقوقى كه به ناحق در رژيم ستم شاهى در سال 1354 از اشخاص حقيقى و يا حقوقى\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nدر ادارهء بنادر و كشتيرانى خرمشهر و امثال آن تضييع گرديده است پس از اثبات آنها در دادگاههاى صالحه به عهده دارد يا خير ؟ و آيا حضرت عالى اجازهء طرح اين گونه دعاوى را در دادگاههاى كنونى خواهيد فرمود ؟\r\n\r\nج\r\n- اگر كسانى كه حقوق را تضييع كرده‌اند موجود باشند مىتوانند بر عليه آنها ادّعا كنند و حقوق را از ايشان مطالبه نمايند .\r\n\r\nس 83\r\n- زمينى را از بنگاه‌دارى ، كه خود مالك زمين بود خريدم ، بعد از تعيين حدود و مشخّصات توسط مالك و صاحب زمين ، آن زمين را ساختم . بعد از پايان كار معلوم شد كه قسمتى از ساختمان من در زمين مجاور قرار گرفته و اكنون اگر بخواهم صاحب زمين مجاور را راضى كنم ، بايد متحمّل خسارات مادّى زيادى شوم ، آيا مىتوانم خسارات وارده را از فروشنده بگيرم يا نه ؟ چون حدود آن را نادرست معيّن كرده بود .\r\n\r\nج\r\n- مالك شرعى زمين ، حق دارد زمين خود را مطالبه كند ، اگر شما متحمّل خسارتى شويد و مغرور از طرف فروشنده باشيد ، مىتوانيد خسارات را به او رجوع كنيد .\r\n\r\nس 84\r\n- پس از عرض سلام و ادب ، شخصى ، شخص ديگرى را وادار كرد كه يك قوطى روغن حيوانى از منزل شخصى بربايد ، و اين عمل انجام شد - در حدود 45 سال پيش - و الآن آن چند نفر مرده‌اند ( صاحب مال و دزد و\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nتشويق‌كننده ) آيا آن شخص تشويق‌كننده در اين باره مديون بوده است يا نه ؟\r\nاگر مديون بوده چه بايد كرد كه زير دين نباشد ؟ آيا برايش مىتوان ردّ مظالم داد ؟ يا بايد به وارث صاحب مال بدهند ؟ قيمتش به پول آن روز است كه مصرف شده يا به قيمت امروز ؟\r\n\r\nج\r\n- تشويق‌كننده ضامن نيست ، مگر اين كه دست بر آن مال پيدا كرده باشد . و در صورت ضمان ، بايد قيمت روز مصرف شدن روغن را بطور مصالحه به وارث صاحب مال بدهد .\r\n\r\nس 85\r\n- تمام حاصل زمين موقوفه - كه عمل به وقف نمىشده - و باقى حاصلهاى زمين ديگر كه غير موقوفه است سالهاى متمادى مخلوط بوده و استفاده شده است . ما چگونه بعد از اين استفاده كنيم و اموال خودمان را از وقف جدا كنيم ؟\r\n\r\nج\r\n- نسبت به مقدارى كه يقين دارند از عوائد وقف صرف در غير جهت وقف شده ضامن هستند و بايد از عهده برآيند .\r\n\r\nس 86\r\n- اگر زمينى را شخصى به خيال اينكه بلا مانع و بلا مالك است تصرف كرد و بعد از تصرف در اختيار ديگرى گذارد آن شخص ديگر هم به حساب اينكه ملك او شده مبلغى خرج آن زمين كرده از قبيل حفر چاه و غيره بعدا معلوم شده كه اين زمين مالك دارد آيا اين شخص دوم كه\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nاين مبلغ را خرج كرده حق دارد به مالك اصلى مراجعه كند يا بايد به شخص اول كه زمين را در اختيار او قرار داده مراجعه بكند ؟ و آيا بين اينكه هر كدام از اين دو نفر عالم بوده‌اند به اينكه زمين مالك دارد يا جاهل بوده‌اند فرقى هست يا خير ؟\r\n\r\nج\r\n- اگر عين مالى از شخص در زمين باشد باقى بر ملك او است و اگر عينى نيست و فقط مخارج بوده به كسى نمىتواند رجوع كند مگر غرورى در بين باشد كه مغرور « 1 » مىتواند به غار « 2 » رجوع نمايد .\r\n\r\nس 87\r\n- كسى مال فروشى خود را در اختيار شخص ديگرى مىگذارد كه زمانى در نزد او باشد و به اوضاع و صفات آن اطّلاع يابد ، اگر پسنديد معامله انجام دهند ، تصادفا بدون تفريط تلف شود ، آيا شخص تحويل‌گيرنده ضامن است و يا به عهدهء خود صاحب مال است ؟\r\n\r\nج\r\n- چنانچه به رسم امانت و يا عاريه پيش او گذارده ، ضامن نيست ولى اگر به عنوان اينكه بپسندد و بخرد به او داده شده ، ضامن است .\r\n\r\nس 88\r\n- گيرندگان وام داراى يك معرّف و يك ضامن ميباشند در صورت عدم پرداخت ، دين بر عهده معرّف است يا ضامن ؟\r\n\r\nج\r\n- معرّف ضامن نيست .\r\n\r\n\r\n","description":"","footnote":"\r\n( 1 ) فريب خورده .\r\n( 2 ) فريب دهنده .\r\n","page_name":" 557 ","page_number":557},
  {"content":"\r\n\r\n\r\nس 89\r\n- اين جانب در زمان طاغوت حدود دو سال قبل از شركت ميلاد سه دستگاه ماشين مستعمل خريدارى نموده و با شرط آن كه ماشينهاى مذكور تعمير و تحويل گردد پرداخت نزول اقساط معوّقه خريدار قبلى را كه حدود پنج ميليون ريال مىباشد تعهّد نموده‌ام ولى شركت ميلاد ضمن اينكه به تعهّد خود مبنى بر تعمير ماشين آلالت عمل ننموده اقدام به توقيف منزل مسكونى اين جانب نموده است آيا من اين مبلغ را كه كلّا بابت نزول تأخير پرداخت اقساط معوّقه خريدار قبلى مىباشد شرعا و قانونا مديون بوده و بايستى پرداخت نمايم يا خير ؟\r\n\r\nج\r\n- اگر نزول بوده ضامن نيستيد و خانه براى اداء دين فروخته نمىشود .\r\n\r\nس 90\r\n- در حريم قنات قديمى - كه سابقهء هزارساله دارد - قنات جديدى احداث نموده‌اند كه آب قنات قديمى را خشك كرده ( توضيح اينكه كف قنات جديد يك متر پائين‌تر از قنات قديمى است ) و به اشجار و كشت اشخاص خسارت وارد آمده و به واسطهء بىآبى ، ميوه بر درختها خشك شده جبران اين خسارت را چه كسى بايد بدهد ؟\r\n\r\nج\r\n- اگر قنات جديد ، آب موجود در قنات قديم را به خود جذب كرده و موجب خشكى آن شده حفر كنندهء قنات جديد ضامن است .\r\n\r\nگرفتن غرامت\r\n\r\nس 91\r\n- چنانچه در اثر عمليات راه‌سازى و يا تعريض جاده و هرگونه\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nعمليات ديگر به باغ و يا خانه شخصى و مسكونى و ساير تأسيسات اشخاص خسارت وارد شود وصول و دريافت خسارت وارده از وزارت راه شرعا مجاز است يا خير ؟\r\n\r\nج\r\n- آنچه بر طبق قانون بابت خسارت داده مىشود گرفتن آن اشكال ندارد .\r\n\r\nس 92\r\n- شخصى سالها زحمت كشيده و درخت انگورى كشت نموده كه در موقع اثمار يك خانواده از آن بهره‌بردارى نمايند اما فردى با ارّه آن را از بيخ قطع نموده حال صاحب درخت حق گرفتن غرامت خود درخت و همچنين ثمرهء آن كه هر سال يكصد و پنجاه كيلو مىباشد را دارد يا نه ؟\r\n\r\nج\r\n- حق دارد و ميزان قيمت فعلى درختى است كه قطع شده است .\r\n\r\nميزان در گرفتن غرامت\r\n\r\nس 93\r\n- كسى مالى را كه پارچه بوده - غصب كرده و آن را لباس دوخته و حال از كار خود پشيمان شده و مىخواهد مالى را كه غصب كرده پولش را بپردازد ، اوّلا اين پول را بايد به كجا بدهد ؟ ثانيا نرخ پارچه را بايد به نرخ روز بدهد يا به نرخ همان سالى كه آن را غصب كرده ؟\r\n\r\nج\r\n- با وجود عين لباس بايد عين آن را و با تلف آن ، قيمت روز تلف آن را به صاحبش رد كند . و اگر او را نمىشناسد ، و مأيوس از شناسائى او است ، از طرف او به فقير صدقه بدهد .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n\r\nس 94\r\n- زمان پيروزى انقلاب و فتح پادگانها توسط مردم خطايى از حقير سر زد و مقدارى از وسائل داخل پادگان از جمله سه جفت پوتين و دو عدد چراغ قوه را خارج نمودم كه مقدارى از اين وسائل را مجّانا به ديگرى داده و وى از آنها استفاده نموده و از بين رفته است و يا در حال استفاده مىباشد كه به استفاده‌كننده گفتم تو مسئولى و بايد پول آن را به بيت المال پرداخت نمايى كه احتمال پرداخت پول آن از طرف وى كم است ، حال با توجه به مطالب مزبوره به سؤالاتى در اين زمينه پاسخ بفرماييد : 1 - تكليف وسايلى را كه من شخصا استفاده و يا در حال استفاده هستم چيست ؟ آيا بايد پول آن را پرداخت نمايم يا نه ؟ در صورتى كه اين طور باشد آيا بايد قيمت آن موقع را پرداخت نمايم يا قيمت كنونى را ؟ 2 - تكليف وسايلى را كه به ديگرى دادم كه استفاده كرده و يا در حال استفاده مىباشد چيست ؟ و در صورتى كه طرف حاضر به دادن پول آن نباشد تكليف من و يا تكليف او چيست ؟\r\n\r\nج\r\n- وسايل مزبوره را ضامن هستيد اگر موجود است بايد برگردانيد و اگر تلف شده يا ناقص شده قيمت زمان تلف يا ارش نقص را بايد بپردازيد و كسى كه وسايل مزبوره به دست او رسيده او نيز ضامن است .\r\n\r\nس 95\r\n-\r\n\r\n1\r\n- شخصى در جوانى از روى نادانى مالى را به ارزش 300 تومان دزديده ، در ضمن ، اين سيصد تومان ، مال 2 نفر بوده . يك نفر آن مرده و يك نفر آن زنده است . چون شخص گناهكار آبرو دارد چندين بار رفته است با صاحب مال در ميان بگذارد ولى حيثيّتش به ايشان اجازه نداده است . آيا آن شخص مىتواند اين مال را براى درست كردن مسجد يا با نظر شما صدقهء جاريه بدهد يا خير ؟\r\n\r\n","description":"","footnote":"","page_name":" 560 ","page_number":560},
  {"content":"\r\n\r\n\r\nج\r\n- بايد به خود آنها يا ورثه آنها رد كند و لازم نيست اطّلاع دهيد كه چيست .\r\n\r\n2\r\n- در ضمن ، اين مال به ارزش 300 تومان بوده است . در حال حاضر شده است به ارزش 3000 تومان . شخص كدام يك را بايد رد كند .\r\n\r\nج\r\n- قيمت يوم التلف را بدهد مگر اينكه خود مال موجود باشد كه بايد خود آن را رد كند .\r\n\r\nزراعت و اشجار و تأسيسات در زمين غصبى\r\n\r\nس 96\r\n- نظر مبارك در بارهء حديث « الزرع للزارع و لو كان غاصبا » چيست و اصولا اين حديث تحت چه شرايطى صحيح است ؟\r\n\r\nج\r\n- منظور اين است كه هر كس صاحب بذر است حاصل هم مال او است و غاصب معصيت كار و بايد اجرت المثل زمين را بدهد و مالك حق دارد زمين را از كشت تخليه كند .\r\n\r\nس 97\r\n- اگر كسى بدون رضايت مالك زمين ، عدوانا زمينى را زراعت كند كه رضايت مالك در او نيست ، آيا اين زراعت از نظر شرعى حلال است يا حرام ؟\r\n\r\n","description":"","footnote":"","page_name":" 561 ","page_number":561},
  {"content":"\r\n\r\n\r\nج\r\n- حاصل زرع ملك صاحب بذر است هر چند غاصب باشد ، ولى معصيت نموده و ضامن اجرت المثل زمين است .\r\n\r\nس 98\r\n- كسى كه در ملك ديگرى به طور غصب زراعت كرده آيا مالك حق دارد قبل از برداشت زرع از او جلوگيرى كند يا بايد صبر كند پس از برداشت محصول از غاصب خلع يد نمايد ؟\r\n\r\nج\r\n- حق دارد .\r\n\r\nس 99\r\n- شخصى در زمان طاغوت مالك سيصد متر زمين بوده كه شهردارى به علّت خارج محدوده بودن به او پروانه نداده كه براى خود خانه‌اى بسازد ، بعد از انقلاب اسلامى چند نفر فرصت طلب متجاوز زمين او را غصب و هر يك در قسمتى براى خود اطاقى ساخته و تصرف عدوانى كرده‌اند حكم شرعى در اين مورد چيست ؟ و آيا قاضى محكمه و يا فرد ديگرى مىتواند به نفع متجاوزين حكم بكند ، يعنى براى ساختمانى كه شخص متجاوز بر خلاف اصول فنى و مهندسى ساخته و براى مالك زمين غير از مقدارى مصالح كهنه نمىتواند ارزشى داشته باشد او را ملزم به پرداخت وجهى نمايد ؟\r\n\r\nج\r\n- تصرف در ملك غير بدون رضايت مالك غصب و حرام و متصرف ضامن اجرت المثل آن است و مالك ملزم به پرداخت وجهى در مقابل تأسيسات متصرف نيست .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n\r\nس 100\r\n- اگر كسى زمين ديگرى را بىاجازهء وى بسازد ، بعد صاحب زمين آمده زمين خود را مطالبه مىكند ، غاصب مىگويد كه بايد پول و مخارجى كه براى آباد كردن زمين خرج شده بپردازد و الّا زمين را پس نمىدهد ، 1 - آيا صاحب زمين بايد پول ساختمان را بدهد يا نه ؟ 2 - آيا پول زمان ساخت را بدهد يا حال را ؟ 3 - اگر سازنده و غاصب فوت كرده و ورّاث كه همه كبير هستند و نيز مىدانند كه ميّت ، زمين غصب را ساخته ، آيا بازهم بايد پول را صاحب زمين بدهد ؟ و ورّاث غاصب حق دارند پول ساختمان را از مالك زمين بگيرند يا نه ؟\r\n\r\nج\r\n1 و 2 و 3 - در مفروض مسائل ، زمين بايد به صاحبش برگردد و هيچ حقّى بر او نيست . بلى اگر از اعيان اموال آبادكننده ، در زمين باشد ، ملك خود او است . و وارث حكم خود متوفّى را دارد .\r\n\r\nس 101\r\n- شخصى يا اشخاصى زمينى را غصب كرده‌اند و در آن اشجار غير مثمر غرس نموده‌اند ، آيا صاحب شرعى زمين ، حق دارد آن اشجار را از زمين خود قطع و خارج نمايد يا خير ؟\r\n\r\nج\r\n- مىتواند از غاصب مطالبهء قطع و خارج كردن درختان را بنمايد ، و اگر حاضر نشد ، با مراجعه به محاكم صالحه قطع نمايد .\r\n\r\nس 102\r\n- پدرم قبلا در بنياد پهلوى ملعون كارمند بود ، بعد از مدت سى سال بازخريد شده به مبلغ بيست چهار هزار تومان ، از اين پول مقدار سه هزار متر زمين شاليزار خريده و بعد از مدتى به اين جانب بخشيده ، اين جانب كارمند آموزش و پرورش هستم ، در ضمن مدت هفت سال است كه حساب سال دارم ؛ دوباره اين زمين را از شخص اوّلى خريده و سند مالكيت گرفتم ، محصول اين زمين برايم چه صورتى - از نظر حلال و حرام بودن - دارد ؟\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nج\r\n- محصول تابع بذر است هر چند زمين ملك نشده باشد و چنانچه بذر آن را مالك باشيد حاصل آن را مالك هستيد .\r\n\r\nس 103\r\n- كسى زمين موقوفه‌اى را غصب كرده و بر روى آن ساختمان نموده است ، حكم اين ساختمان و زمين چه مىباشد ؟\r\n\r\nج\r\n- بايد به متولّى شرعى مراجعه كند و اگر متولّى شرعى باقى ماندن ساختمان را و لو با گرفتن اجاره ، مصلحت وقف نداند و اجازه ندهد بايد ساختمان را از آن زمين بردارد .\r\n\r\nس 104\r\n- لطفا به سؤالات ذيل پاسخ بفرماييد :\r\n\r\nالف\r\n- طلبه‌اى يك قطعه از اراضى كوى طلاب آستانهء قدس رضوى را با اذن حاكم شرع به عنوان اجاره به مدت بيست سال اخذ نموده و سند اجارهء آن را هم از يكى از محضرهاى اسناد رسمى گرفته و اجارهء ساليانه آن را هم يكى دو سال داده و روى آن در و ديوار قرار داده و پس از آن شخص ديگرى در غياب او ساختمانى روى آن بنا كرده آيا زمين و حق اولويت آن مال مستأجر است يا شخص ديگر ؟\r\n\r\nج\r\n- در مدت اجاره شخص اول ، دومى حق احداث بنا نداشته است .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\nب\r\n- آيا شخص متصرف مصارف يوم بنا را استحقاق دارد يا مصارف يوم تخليه را با قيمت روز ؟\r\n\r\nج\r\n- اگر متصدى شرعى و مستأجر حاضر به بقاء بنا بشوند به هر نحو تراضى كنند صحيح است .\r\n\r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\n\r\nاحياء موات و مشتركات\r\n\r\n","description":"","footnote":"","page_name":" 567 ","page_number":567},
  {"content":"\r\n\r\n\r\nاحياء موات\r\n\r\nموات اصلى\r\n\r\nس 1\r\n- اين جانب يك قطعه زمين به مساحت 5 / 98 متر و به مبلغ يكصد و سى هزار تومان خريدارى نموده‌ام كه مبلغ هزار تومان آن را نقدا در محضر پرداخت نمودم و مابقى دو فقره چك به مدت سه و چهارماهه كه قسط اول هم پرداخت شده و قسط آخر به مبلغ سى هزار تومان باقى مانده است با در نظر گرفتن اينكه زمين باير است نظر حضرت عالى دربارهء باقيماندهء پول زمين مزبور چيست آيا بايد قسط آخر را بدهم يا خير ؟\r\n\r\nج\r\n- بدهى بايد پرداخت شود مگر آنكه شرعا ثابت شود كه فروشنده مالك زمين نبوده است .\r\n\r\nس 2\r\n- قطعه زمينى است موات كه هيئت 7 نفرى واگذارى زمين ، در اختيار بنياد مسكن انقلاب اسلامى رودسر گذاشته ، آيا اين بنياد مىتواند زمين نامبرده را براى تأسيس قبرستان مؤمنين واگذار نمايد ؟ آنچه حكم شرع مقدس است بيان فرمائيد ؟\r\n\r\n","description":"","footnote":"","page_name":" 568 ","page_number":568},
  {"content":"\r\n\r\n\r\nج\r\n- با فرض اينكه موات است ، با مراعات مقرّرات دولت اسلامى ، مانع ندارد .\r\n\r\nس 3\r\n- 25 سال پيش انبارى از شخصى خريده‌ام ، بالاى آن انبار زمينى بوده كه آباد نبوده و اين جانب نيروى جوانى خود را در آباد كردن آنجا به كار گرفته‌ام ، پس از 25 سال پسرهاى فردى كه به اين جانب انبار مذكور را فروخته بود مىگويند آنجائى كه شما گرفته‌ايد مال ما بوده است چون در مجاورت خرمن ما مىباشد ، در اين باره دستور اسلام را صادر فرمائيد ؟\r\n\r\nج\r\n- اگر موات بوده و حريم ملك ديگرى نبوده و شما آن را احياء كرده‌ايد ، مالك شده‌ايد .\r\n\r\nس 4\r\n- اين جانب ساكن آمل از استان مازندران هستم و سؤالى داشتم مبنى بر اينكه زمينهاى شاليزارى را به معرض فروش گذاشته و مىفروشند من هم ميل دارم از زمينهاى مزبور بخرم آيا خريدوفروش زمينهاى شاليزارى را جايز مىدانيد يا خير ؟\r\n\r\nج\r\n- اگر مالك دارد خريدوفروش آن موقوف است به اجازه مالك .\r\n\r\nس 5\r\n- مجموع اراضى بعضى از روستاها به نسبت مساوى تقسيم شده ،\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n( مثلا 75 سهم در برابر 75 نفر براى هر يك نفر يك سهم ) بعضى از افراد اهالى قسمت بيشترى دارند يعنى علاوه بر سهم مفروض كه تحت تصرّف آنها است و هر سال به عنوان ديم زير كشت مىبرند يك برابر و گاهى تا چند برابر از سهام ديم بيشتر كشت نموده و اين سهام اضافى از ساليان متمادى در تصرّف آنها بوده ، آيا بيشتر از سهم مفروض حق كشت دارند يا نه ؟ يا اينكه هيئت واگذارى زمين مىتواند مازاد بر سهم مقرّر را گرفته و به محرومين و كسانى كه احيانا زمين ندارند واگذار نمايد تا موقّتا كشت كنند ؟\r\n\r\nج\r\n- مقدارى بيشتر را كه بعض اهالى روستا زير كشت برده‌اند اگر متعلّق حق كسى نبوده ملك شرعى آنان است و موات محسوب نيست .\r\n\r\nس 6\r\n- قطعه زمين مواتى را كه ميدان بازى جوانهاى محل بوده است ، شخصى اقدام به آباد كردن آن نمود و قسمتى از آن را به زير كشت برده ولى با اعتراض آنهائى كه قبلا زمين را در اختيار داشتند و روى آن بازى مىكردند مواجه شده و آنها مانع از فعّاليّتش شده‌اند ، لطفا حكم شرعى را بفرمائيد كه آيا زمين به گروه اول تعلّق مىگيرد يا به شخص دوم ؟\r\n\r\nج\r\n- اگر زمين مذكور حريم يا متعلّق حقّ كسى نباشد احياء آن اشكال ندارد .\r\n\r\nس 7\r\n- زمينى را ، از مسلمانى كه زمين را تسطيح و جدول‌بندى نموده بود ، طبق سند رسمى و موازين شرعى و قانونى خريدارى و در آن احداث اعيانى\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nمدرسه و درختكارى و لوله‌كشى آب و برق و غيره نموده ، آيا فعلا اين زمين و اعيانى جزو موات و ملى است يا خير ؟\r\n\r\nج\r\n- زمينى كه در آن احداث ساختمان و درختكارى شده باشد جزو اراضى موات محسوب نيست ولى اگر ساختمان و درختكارى در ملك يا حريم ملك غير يا در مرافق عمومى احداث شده باشد موجب حق براى صاحب آن نمىشود و رسيدگى در اين باره موكول به مقامات صالحه است .\r\n\r\nس 8\r\n- زمينى است به مساحت معيّنى در محلى كه متعلّق به سه نفر است و تعداد زيادى اشجار مثمره و غير مثمره در آن غرس نموده‌اند ، آيا اين ، شرعا عمران محسوب مىگردد يا خير ؟\r\n\r\nج\r\n- اگر به قصد احياء و استملاك زمين در آن غرس اشجار شده و به صورت باغ درآمده ، عمران محسوب است و به احياءكننده يا وارث او اختصاص دارد .\r\n\r\nس 9\r\n- زمينى است موات كه محل سكونت عشاير و چادرنشين‌ها بوده كه [ در هر سال 
  ] مدّت سه برج در آنجا ساكن بوده‌اند . اما بعد از كودتا در افغانستان ديگر\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nآنها نمىآيند . لذا دو طائفه از زمين داران نزديك آن محل ، بين خود دعوا دارند و هر كدام ادعاى ملكيّت مىكنند ، بيان نماييد كه آن زمين ملك كسى است كه اول احياء و زراعت نموده است يا ملك كسى كه آبريز به سوى ملك اوست ؟\r\n\r\nج\r\n- زمين موات اگر ملك يا حريم ملك كسى نبوده ، كسى كه آن را احياء و زراعت كرده مالك است .\r\n\r\nس 10\r\n- اگر كسى زمين موات را با شرايط معتبره در احياء ، احياء كرد و به صورت باغ يا زراعت درآورد آيا مىتوان بالاجبار از او گرفت ؟\r\n\r\nج\r\n- در فرض مرقوم جايز نيست .\r\n\r\nس 11\r\n- شخصى يك قطعه زمين از زمينهاى موات اطراف شهرى را گرفته است و شخص ديگرى آمده و مدعى است كه اينجا مال من است . به او گفته مىشود مدرك بياور او مىگويد مدرك ندارم در اين مورد تكليف چيست ؟\r\n\r\nج\r\n- اگر از زمينهاى موات بالاصل است و متعلق حق كسى نيست هر كس آن را با شرايط معتبره در احياء ، احياء كند مالك مىشود ، و اگر كسى آن را تحجير كرده باشد حق اولويت با او است و در مورد نزاع به محاكم صالحه مراجعه شود .\r\n\r\nس 12\r\n- مزرعهء ديمزارى است تقريبا به مقدار سى هزار هكتار كه فاقد\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nهر گونه آب چشمه و يا قنات مىباشد و فقط صرفا استفاده زراعتى ديمى از آن مىشود كه به وسيله خود كشاورزان احياء و زراعت مىشود ليكن بعضى افراد حسب مرسوم رژيم طاغوتى از نظر ثبت خود را مالك آن مزرعه دانسته و از دسترنج زارعين كه آن را احياء كرده و زراعت مىنمايند سهمى دريافت مىكنند ، با عنايت به شرح فوق آيا زارعين مزرعهء مذكور كما في السابق بايد بهره مالكانه مالك ثبتى و اسمى را كه هيچ‌گونه عملى در آن اراضى انجام نداده و نمىدهند بپردازند و يا طبق اعلاميهء دولت جمهورى اسلامى بر حسب شرع مالك زمين كسى است كه آن را احيا و زراعت نموده و مدّعيان صرف مالكيت ثبتى حقى به دسترنج زارعين زحمت كش ندارند ؟\r\n\r\nج\r\n- ثبت ، مدركيت شرعيه ندارد و اگر زمين موات بالاصل بوده و حريم هم نبوده و كشاورزان براى خودشان آن را احياء كرده باشند با وجود شرايط مالك هستند و رسيدگى موكول است به دولت اسلامى .\r\n\r\nس 13\r\n- اين جانبان حدود بيست و هشت سال در يك قطعه زمين كه قبلا موات بوده و در حدود دوازده هكتار مىباشد به صورت ديمزار كشاورزى مىنموديم ، در يك ده كه احدى تا آن زمان كشاورزى ديم نمىكرد امسال براى توسعهء كشاورزى اقدام به حفر چاه نموده و با نظريّه مهندسين كارشناس از سازمان آب منطقهء تهران مورد حفاظت منابع آب پروانه حفر چاه براى ما صادر كرده‌اند كه روى آن پروانه جهت حفر چاه و\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nنصب موتور و ساختن موتورخانه از بانك كشاورزى وام هم گرفته‌ايم اكنون عده‌اى از به كار انداختن چاه مزاحمت مىنمايند لطفا بفرماييد : اين زمين و چاه مال ما است يا خير ؟ و در صورتى كه چاه ما در ملك كس ديگر يا در حريم چاه ديگرى نباشد و ضرر به كسى نرساند آيا كسى حق مزاحمت دارد يا نه ؟\r\n\r\nج\r\n- اگر چاه در زمين موات بالاصل كه حق كسى به آن تعلق نداشته حفر شده است با شرايط معتبره ملك حفركننده است و ديگران حق مزاحمت ندارند .\r\n\r\nس 14\r\n- چندى پيش هيئت دولت آئين‌نامه‌اى را در مورد اراضى موات شهرى تصويب كرده و در اختيار شهرداريها و بنياد مسكن قرار داده است و بر آن اساس مالكيت اراضىاى كه فعلا موات است از افرادى كه در كشور داراى يك باب خانه هستند لغو شده است لطفا نظر خود را در اين زمينه بيان بفرماييد ؟\r\n\r\nج\r\n- اگر زمين موات بالاصل بوده و متعلّق حق كسى نباشد يا مالك از آن اعراض كرده باشد تصرف در آن بلا مانع است و گرنه بايد مالك يا صاحب حق راضى شود .\r\n\r\nس 15\r\n- بنده شغلم كشاورزى است ، ده ما به صورت خورده مالكى است و املاك ده ما در اطراف يك رودخانه واقع شده و خود رودخانه\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nمشاع است ، من در پايين ملك يك نفر در رودخانه مشاع درخت كارى نموده‌ام ولى چون اين كار در زمان طاغوت بود صاحب . ملك به من گفت اگر پايين ملك مرا ( اگر چه مشاع است و جزو رودخانه است ) درخت كارى كنى بايد با من نصف بكنى ، ما با او يك قرارداد بستيم كه محصول اين جنگل اگر چه زمين مال او نيست و جزو رودخانه مشاع است ولى چون پايين ملك او و در كنار مرز رودخانه‌اى ملك او قرار دارد نصفه باشد حال با توجه به مطالب فوق به سؤال زير پاسخ بفرماييد : آيا در جمهورى اسلامى هم ( كه قائل است زمين مرده مال كسى است كه احياء كرده و محصول آن نيز متعلّق به احياءكننده است ) باز اين قرارداد به قوت خود باقى است و او حق دارد كه نصف محصول جنگل را ببرد يا نه ؟\r\n\r\nج\r\n- اگر زمين موات بوده و متعلق حق كسى يا حريم نبوده ملك احياكننده است و قرارداد مزبور اثر ندارد مگر اينكه براى ديگرى احياء كرده باشد .\r\n\r\nس 16\r\n- اين جانب ساكن آبادان هستم ، مدتى قبل از جنگ تحميلى عراق به فرمان امام كه فرمودند كسانى كه شغل آزاد دارند كشاورزى كنند .\r\nبنده آمدم و مشغول كشاورزى شدم و چون خانه نداشتم زمين بيابانى كه قابل زراعت نبوده و مقدارى دورش ديوار كشيده بودند و دو يا سه بار هم قبلا خريدوفروش شده بود خريدم و خانه ساختم و فعلا ساكن مىباشم ولى بعضى از مؤمنين مىگويند در اين خانه نماز صحيح نيست چون بيابان بوده و متعلق به تمام آبادى مىباشد لطفا مرا در اين رابطه راهنمايى فرماييد ؟\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n\r\nج\r\n- اگر زمين موات بوده و حريم روستا نبوده مىتوانيد در آن منزل تصرّف نماييد .\r\n\r\nس 17\r\n- در داخل روستايى از توابع تهران بعد از پيروزى انقلاب اسلامى جادهء ماشين رو احداث شد ، عدّه‌اى كه منزلشان مقدارى با جاده فاصله دارد و از طرفى خانه‌هاى مزبور هم در كنار ده واقع مىباشند مىخواهند با هزينهء شخصى جاده را تا جلو درب منزلشان امتداد دهند ولى عدهء ديگرى ممانعت مىنمايند و مىگويند اين محوطه‌اى كه ايشان مىخواهند جاده‌سازى نمايند متعلق به ما مىباشد با توجّه به اينكه آثار تصرف در زمينهاى مزبور به نام شخص و يا اشخاصى محرز و مشهور نيست مىگويند ما قبالهء قديمى داريم آيا با اين كيفيت شرعا حق دارند مانع از احداث راه و يا اينكه ساختمان نوساز ديگران بشوند يا خير ؟\r\n\r\nج\r\n- قباله و سند اعتبار ندارد زمين موات بالاصل ملك شخص نيست و امر اين گونه اراضى مربوط به دولت اسلامى است .\r\n\r\nس 18\r\n- بعد از سال 1342 كه اصلاحات ارضى صورت گرفت و زمينهايى كه ارباب و رعيتى بود به رعيتها واگذار گرديده در روستايى ما چند نفر بوديم كه يا زمين نداشتيم و يا كم داشتيم و در همين روستا قطعه زمينى بود كه هم باير بود و هم موات كه به درد اين روستا نمىخورد يعنى اگر زراعت آبى كاشته مىشد ، آب وجود نداشت و اگر ديمى كاشته مىشد\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nباز به علت سنگى و چاله بودن و غيره محصول نمىداد ، زمين ذكر شده را ما شخم زديم و چاله‌هاى آن را پر كرديم و آب در آورديم كه در حال حاضر باغ و يا مزرعه خيلى خوبى شده است آيا زمين مذكور اشكالى دارد ؟\r\n\r\nج\r\n- اگر زمين از زمينهاى موات اصلى بوده و سابقه ملكيت نداشته و شما آن را به قصد مالك شدن احياء نموديد به شما تعلق دارد .\r\n\r\nموات عرضى\r\n\r\nس 19\r\n- زمينى است كه حدود 25 سال قبل كشاورزانى در اين زمين كشاورزى مىكردند و تقريبا بيست سال بلا كشت و زرع مانده و به صورت موات درآمد و حدود پنج سال قبل شخصى با اجاره و اجازهء از مالكين اولى و اصلى در زمين مزبور يك حلقه چاه عميق زده و زمين را احيا مىنمايد آيا زارعين بيست سال قبل كه در طول اين مدت زمين را ترك كرده بودند حقى در زمين احيا شده دارند يا خير ؟\r\n\r\nج\r\n- اگر قبلا زارعين زمين را به احياء مالك شده‌اند تا اعراض نكرده‌اند به ملكيت آنها باقى است .\r\n\r\nس 20\r\n- چنانچه قسمتى از اراضى كه در اثر كمى آب قنات و بادهاى فصلى و نبودن وسائل فعلى ( تراكتور و غيره ) از استفاده افتاده و در وضع موجود مىتوان با سهولت آنها را قابل استفاده نمود اين قبيل اراضى در صورت تمايل عمران و آبادانى آن به مالك مىرسد يا به غير ؟\r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\nج\r\n- زمينهاى مذكوره اگر سابقهء احياء ندارد و يا بعد از احياء مالك از آن اعراض نموده ملك كسى نيست و هر كس با شرائط ، در احياء آن سبقت گرفت مالك مىشود .\r\n\r\nس 21\r\n- مستدعى است فتواى مبارك را در مورد زمينى كه از سالها پيش مورد كشت بوده و طبق قاعدهء كشاورزى يك سال در ميان كاشته مىشود آيا موات محسوب مىشود يا نه ؟\r\n\r\nج\r\n- تنها ترك كشت زمين زراعتى يك سال در ميان موجب سلب مالكيّت مالك شرعى نسبت به آن نمىشود و زمين ذكر شده موات محسوب نمىشود و تا مالك از آن اعراض نكرده تصرف در آن بدون اجازهء او غصب و حرام است .\r\n\r\nتحجير\r\n\r\nس 22\r\n- در روستاى ما مرسوم است كه براى تصرّف ساختمان ، اطراف زمين را تپهء خاكى درست كرده و يا خطكشى مىنمايند . شخصى علاوه بر اين رسومات ، زمين را مسطّح كرده و به وسيلهء تراكتور گاوآهن زده و سنگ و خاك هم براى ساختن زمين در زمين ريخته است ، آيا با انجام كارهاى فوق\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nشخص مالك زمين محسوب مىشود يا خير ؟\r\n\r\nج\r\n- حق اولويّت پيدا كرده ولى هنوز مالك نشده است و اگر حريم بوده اولويّت هم حاصل نيست .\r\n\r\nس 23\r\n- زمينى موات در آبادى خودم در سال 1355 خريده‌ام و در سال 1356 دورش را ديوار كشيده‌ام آيا شرعا مالك هستم يا خير ؟\r\n\r\nج\r\n- مالك نشده‌ايد و با شرائط مقرّره حقّ اولويّت داريد .\r\n\r\nس 24\r\n- زمين مواتى را پانزده سال قبل چهار نفر برادر به صورت تحجير - كه شرع براى مسلمانان ملكيّت مىدهد - آن را احياء كردند لطفا بفرمائيد كه آيا چنين تحجيرى ملكيّت مىآورد يا خير ؟\r\n\r\nج\r\n- تحجير موجب ملك نيست ، و فقط اولويّت مىآورد و احياء با شرائط آن موجب ملك است .\r\n\r\nس 25\r\n- اشخاصى زمينهاى موات بالاصل را در سنوات عديده قبل حصاركشى كرده و به قصد مالكيت محصور نموده‌اند ولى روى آن كار زراعى و آبادانى انجام نداده‌اند بعضى آن را به ثبت رسانيده و بعضى هنوز به ثبت نرسيده است اكنون اهالى محل مدعى هستند كه زمينها متعلق به بيت المال است و بايد بين مستضعفين تقسيم شود اما متصرفين مىگويند خودمان آن را آباد مىكنيم و زراعت يا درختكارى مىنماييم با توجه به آئين‌نامهء مصوّب شوراى انقلاب كه مىگويد : بايد دو سال به متصرفين مهلت داده شود و با توجه به نحوهء تصرّف و تملك اراضى موات در اسلام\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nتكليف اين اراضى چيست ؟\r\n\r\nج\r\n- به مقدارى كه متصرف قدرت احياء دارد و به نحوى كه تعطيل زمين نشود با وجود شرايط تحجيركننده حق اولويت دارد و ديگران حق مزاحمت او را در اين مقدار ندارند .\r\n\r\nس 26\r\n- نظريه حضرت عالى در مورد زمينهاى موات تحجيرشدهء اطراف روستاها چيست آيا تحجير كنندگان مىتوانند زمينهاى مزبور را احياء نمايند و تصرف آنها در زمينهاى مزبور جايز است يا خير ؟ و در ضمن آيا معامله زمينهاى تحجيرشده‌اى كه خريدوفروش شده‌اند صحيح است يا باطل ؟\r\n\r\nج\r\n- اگر زمين موات بالاصل بوده و حريم نبوده با وجود شرايط تحجير آن صحيح است و تحجيركننده مىتواند آن را احياء كند و يا حق تحجير خود را در مقابل عوض منتقل به غير نمايد .\r\n\r\nس 27\r\n- يك قطعه زمين به ميزان دو الى چهار هكتار در اطراف خانه‌هاى اهالى يك ده قرار دارد و اهالى ده در سال پنجاه و شش در اطراف خانه‌هايشان يك حصار كشيده‌اند آيا از نظر شرعى زمين داخل حصار ، زمين موات حساب مىشود يا اينكه همان حصارى كه در سال پنجاه و شش\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nبسته‌اند مالكيت حساب مىشود ؟\r\n\r\nج\r\n- مجرّد ديواركشى موجب ملكيت زمين موات نيست و چنانچه به قصد احياء با شرايط ديگر بوده حق اولويت مىآورد مگر اينكه حريم باشد .\r\n\r\nس 28\r\n- اگر زمين داخل حصار ، موات حساب مىشود اولويت با كيست ، با اهالى همان ده يا ده ديگر كه در چند كيلومترى قرار دارد ؟\r\n\r\nج\r\n- با شرطى كه در مسأله قبل ذكر شد موجب اولويت براى كسانى است كه ديوار كشيده‌اند .\r\n\r\nس 29\r\n- اين جانبان زمين مواتى را پانزده سال پيش تحجير كرده سپس احيا نموديم آيا چنين تحجيرى براى ما ملكيت مىآورد يا خير ؟\r\n\r\nج\r\n- زمين موات اگر ملك يا حريم ملك كسى نبوده كسى كه آن را به قصد احياء و با مراعات شرايط مقرّره تحجير كرده حق اولويت دارد و ملكيت منوط به احياء است .\r\n\r\nحريم خانه و حقوق همسايگان\r\n\r\nس 30\r\n- كسى كه در منطقه مسكونى مىخواهد در زمين خود ، مغازهء آهنگرى يا درب و پنجره‌سازى و امثال آنها برقرار كند . و دولت اسلامى نيز در\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nآنجا مقرّرات خاصى ندارد آيا صاحبان منازل مسكونى حق جلوگيرى دارند و تكليف صاحب زمين چيست ؟\r\n\r\nج\r\n- در جائى كه دولت اسلامى مقرّرات خاصى ندارد نمىتوانند از ساختمان كردن مالك در ملك خود ، جلوگيرى كنند ولى مالك بايد از كارى كه موجب اذيت يا ضرر همسايگان باشد احتراز كند .\r\n\r\nس 31\r\n- همسايهء ما روى منزل خود دو طبقهء ديگر ساخته است ، امّا به بهانهء اين كه يك متر حياط خلوت به طرف حياط ما دارد ، در هر دو طبقه پنجره گرفتند و شيشه‌هاى پنجره را ساده انداختند كه كاملا بر حياط ما اشراف دارند و آرامش را از ما سلب كرده‌اند ، آيا اين همسايهء ما چنين حقى را دارد يا نه ؟\r\n\r\nج\r\n- ساختمان در ملك خودش اشكال ندارد ولى چنانچه ساده بودن شيشه‌ها موجب مزاحمت همسايه است بايد طورى عمل كند كه مزاحمت مرتفع شود .\r\n\r\nحريم قريه\r\n\r\nس 32\r\n- زمين‌هاى ديمى كه در حريم روستاها است و مردم مشتركا از آن استفاده مىنمايند و ملك كسى نيست ، آيا در صورت اعراض از وطن يا عدم استفادهء ممتدّ ، آن حق از بين مىرود يا باقى است ؟\r\n\r\nج\r\n- حقّ استفاده از حريم ، تابع حقّ استفاده از خود روستا است .\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n\r\nس 33\r\n- چشمهء آبى است در دامنهء كوه كه به هيچ وجه استفادهء كشاورزى از آن نمىشود و آب به هدر مىرود ، ولى گوسفندان ده از آن استفاده مىكنند ، روستاى ديگرى است نزديك به آن چشمه كه فاقد آب است و براى آشاميدن مىتوان از آن آب لوله‌كشى كرد ، آيا شرعا مانعى ندارد ؟\r\n\r\nج\r\n- چشمه اگر در محدودهء حريم آبادى قرار دارد و مورد استفادهء اهالى آبادى و لو براى آب دادن گوسفندان است در صورتى كه زائد بر حاجت اهالى آبادى نباشد ، ديگران بدون اجازهء اهالى آبادى حقّ استفاده ندارند .\r\n\r\nس 34\r\n- فرموده‌ايد كه حريم ده را كسى مالك نمىشود بنابراين اكثر دهات و قصبات كه اول كوچك بوده و به تدريج زمينهاى اطراف آنها را كه موات بوده گرفته و خانه ساخته‌اند و همچنين فعلا زمينهاى مواتى كه متصل به ديوار دهات و قصبات است و بلا مانع است مىگيرند و خانه مىسازند آيا اينها مالك اين گونه زمينها شده‌اند يا اينكه غصب است يا حكم ديگرى دارد ؟\r\n\r\nج\r\n- اگر قبل از احداث قريه ، مزرعه احداث شده و قريه در زمين محياة ايجاد شده قريه حريم ندارد و چنانچه در اراضى موات احداث شده باشد حريم دارد و نبايد در حريم خانه بسازند و مىتوانند به مقدار حريم رها كنند و بعد از آن خانه بنا نمايند و اگر در حريم بسازند حكم غصب را دارد .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\n\r\nس 35\r\n- اگر كسى در حريم ده كه مرتع و چراگاه عمومى محل است و از حد احتياج آنان از اين نظر زائد نيست تصرف كرد حكمش چيست ؟ اگر خانه ساخته باشد آيا مىتوان آن را خراب كرد يا بايد اجاره‌بندى نموده و اجارهء آن را در منافع عمومى محل مصرف نمود ؟ و اگر زراعت كارى كرده يا در آن نهال كاشته است چه حكمى دارد ؟\r\n\r\nج\r\n- حريم قريه به احياء ملك نمىشود ولى اگر بذر از خود او است حاصل هم از او است و در صورت رضايت اهالى مىتواند در خانه سكونت كند .\r\n\r\nحريم نهر\r\n\r\nس 36\r\n- نهرهاى عمومى كه از وسط املاك و خانه‌هاى شخصى در داخل شهرها عبور مىكند ، آيا حريم دارد ؟ اگر حريم دارد چقدر است ؟\r\n\r\nج\r\n- اگر نهر از اول در وسط املاك احداث شده حريم ندارد .\r\n\r\nس 37\r\n- در صورت متروكه شدن نهرهاى مذكور و اعراض همهء صاحبان آن ، اصل مجرا و بستر نهرها و حريم آنها - اگر حريم دارد - ملك چه كسى است ؟\r\n\r\nج\r\n- در صورت ثبوت اعراض صاحبان نهر ، اگر بستر نهر از مرافق و حريم محله نباشد ، ديگران مىتوانند آن را حيازت نمايند .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n\r\nس 38\r\n- اين جانب كشاورزى از روستاى بيرجند ، سه بند « 1 » دارم هر كدام به مساحت تقريبى پانصد الى هزار متر مربع كه ساليان سال روى آن زحمت كشيده و كار كشاورزى كرده و مىكنم ، در شيب رودخانه و آب اضافى بندهاى مذكور كه زمين رودخانه بوده حدود دو سال پيش اقدام به كشيدن يك سيل بند و سدّ خاكى نمودم تا آب اضافى بندهايى كه از مجراى آن خارج مىشود و همچنين آب احتمالى رودخانه را در آن جمع و استفاده نمايم ولى اخيرا شوراى محل مىگويد زمين مذكور را كه شما سدّ كرده‌اى موات بوده و بايد سدّ احداث شده را تخريب نمايى و حق استفاده از آن را ندارى لذا مستدعى است بيان فرماييد كه من از نظر شرع حق استفاده دارم يا خير ؟\r\n\r\nج\r\n- زمين اگر جزو مرافق قريه يا سيل قريه محسوب است احياء آن جايز نيست و بايد به حال اول بازگردانده شود .\r\n\r\nس 39\r\n- حريم رودخانه كه از اراضى موات باشد اگر كسى احياء كند مالك مىشود يا خير ؟\r\n\r\nج\r\n- براى رودخانه حريم ثابت نيست و در صورتى كه احياء مانع استفاده از رود خانه نباشد مانع ندارد .\r\n\r\nس 40\r\n- آب انبارهايى است وقفى كه به وسيلهء زمينهاى مجاور آن\r\n\r\n\r\n","description":"","footnote":"\r\n( 1 ) بند عبارت است از زمينهايى كه با آب رودخانه‌هاى فصلى در زمستان آبيارى و بعد كشت مىشود .\r\n","page_name":" 585 ","page_number":585},
  {"content":"\r\n\r\nمشروب مىگردد ، آيا زمينهاى مجاور و اطراف آن ، موقوفه مىباشد ؟ و اگر موقوفه نيست ، اين زمينها چه حكمى دارند و متعلّق به كيست ؟\r\n\r\nج\r\n- اگر زمين اطراف جزو اراضى موات اصلى است و آب‌گيرى آب انبار منوط به اين است كه آن زمينها به حال خود باقى بماند تا آب باران از آن زمينها به طرف آب انبار سرازير شود ، در اين صورت آن زمينها جزو حريم آب انبار محسوب مىشود و حكم موقوفه را دارد .\r\n\r\nحريم قنات :\r\n\r\nس 41\r\n- قناتى است كه مورد استفاده كشاورزى بوده و دو رشته دارد .\r\nيعنى دو كوره مىشود . بعضى از مردم بين اين دو رشته اقدام به زدن چاه نموده‌اند كه فاصلهء بين چاه و اصل رشته‌ها يكى 172 متر و ديگرى 230 متر است ، و مالكين قنات از زدن چاه ناراضى هستند و موجب اختلاف گرديده است خواهشمند است حكم شرعى را بيان فرمائيد .\r\n\r\nج\r\n- اگر ضرر به قنات مىزند بايد با رضايت صاحبان قنات باشد .\r\n\r\nس 42\r\n- كندن چاه عميق در حريم و سفرهء آبده قنات كه منجر به كم آبى قنات و يا خشك شدن قنات گردد ، از نظر شرع مقدس اسلام جايز است يا خير ؟\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n\r\nج\r\n- اگر چاه در مكانى قرار گرفته كه آب موجود در قنات را به خود جذب مىنمايد و يا آنكه در زمين موات در حريم قنات حفر شده ، صاحب چاه ضامن خسارت واردهء بر قنات است . و حفر چنين چاهى جايز نبوده است ، و گرنه چيزى بر صاحب چاه نيست .\r\n\r\nس 43\r\n- چاه قديمى كه بالغ بر سيصد سال است در زمين هموار و محل زراعت كه موارد استفادهء چندين خانه‌وار و كشاورز بوده و هست ، اگر شخصى بخواهد در حريم چاه مزبور چاه ديگرى حفر نمايد چه قدر بايد فاصله داشته باشد ؟\r\n\r\nج\r\n- مقدار خاصى در آن نيست لكن بايد چاه دوم مضرّ به چاه اول نباشد .\r\n\r\nتبعيّت اعماق زمين و هوا نسبت به كشور و املاك شخصى\r\n\r\nس 44\r\n- بسم اللّه الرحمن الرحيم محضر شريف رهبر معظم انقلاب اسلامى آية اللّه العظمى امام خمينى مد ظله\r\nبا تقديم عرض سلام و مسئلت مزيد بركات وجود مبارك در ظل عنايات حضرت بقية اللّه ارواحنا له الفداء :\r\nدر مورد معادنى كه به تبع ارض يا احياء مالك خاص دارد و بر حسب تحرير الوسيله و ساير متون معتبر فقهى از انفال محسوب نمىشود قبلا شوراى نگهبان بطور عام اظهار نظر كرده است كه معادن واقع در املاك شخصى\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nو وقفى از انفال و ثروتهاى عمومى محسوب نيست ولى نظارت و كنترل دولت بر اكتشاف و بهره‌بردارى از معادن طبق مصلحت عامه جايز است اكنون در مورد خصوص نفت طرحى در مجلس شوراى اسلامى تصويب شده است كه به موجب ماده 2 آن كليه معادن نفت اعم از اينكه در ملك شخصى و وقفى يا زمينهاى ديگر و درياها باشد از انفال محسوب شده است ، چون در شمول تبعيت مذكور در مورد نفت بالخصوص كسب نظر مبارك لازم شد مستدعى است نظر شريف را اولا در اصل موضوع و ثانيا نسبت به جواز تصرف در زمينهاى شخصى و وقفى جهت استخراج در صورت عدم تبعيت مرحمت فرمائيد .\r\nدبير شوراى نگهبان لطف اللّه صافي\r\n\r\nج\r\nبسم اللّه الرحمن الرحيم حضرات حجج اسلام آقايان فقهاى شوراى نگهبان دامت افاضاتهم\r\nپس از اهداء سلام و تحيّت اصل مسأله تبعيّت اعماق زمين و نيز هوا نسبت به املاك شخصى تا حدود احتياجات عرفى است مثلا اگر كسى در خارج از محدوده منزل و يا زمين شخصى و يا وقفى كانالى زده و از زير زمين آنها عبور كند و يا تصرف نمايد دارندگان منازل و زمين و يا متوليان نمىتوانند ادعائى بنمايند و يا اگر كسى بالاتر از مقدار متعارف بنائى ايجاد و يا رفت و آمد نمايد هيچ‌يك از مالكين و يا متوليان حق جلوگيرى از او را ندارند و بالاخره تبعيّت زمين شخصى به مقدار عرفى است و آلات جديده هيچ‌گونه دخالتى در تعيين مقدار عرفى ندارد ولى تبعيّت كشور مقدار بسيار زياد است و دولت حق دارد تا از تصرف بيش از حق عرفى شخص و يا اشخاص جلوگيرى نمايد . بنابراين نفت و گاز و معادنى كه خارج از حدود عرفى املاك شخصى است تابع املاك نمىباشد و اما اگر فرض كنيم معادن و نفت و گاز در حدود املاك شخصى است كه فرض بىواقعيت است اين معادن چون ملى است و متعلّق به ملتهاى\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nحال و آينده است كه در طول زمان موجود مىگردند از تبعيّت املاك شخصيه خارج است و دولت اسلامى مىتواند آنها را استخراج كند ولى بايد قيمت املاك اشخاص و يا اجاره زمين تصرف شده را مانند ساير زمينها بدون محاسبه معادن در قيمت و يا اجاره ، بپردازد و مالك نمىتواند از اين امر جلوگيرى نمايد و السلام عليكم ان شاء اللّه موفق و مؤيد باشيد .\r\n2 / 8 / 66 روح اللّه الموسوى الخمينى\r\n\r\n","description":"","footnote":"","page_name":" 589 ","page_number":589},
  {"content":"\r\n\r\n\r\nمشتركات راهها\r\n\r\nس 45\r\n- كوچهء باريك و بن‌بستى است متعلّق به سه نفر ، مالكين منازل حول كوچهء مزبور - چون از نقاط ديگر منازلشان معبر دارند - احتياج به عبور از كوچهء مزبور را ندارند . آيا با توافق هم ، شرعا مجازند كوچهء بن بست مزبور را ضميمهء منازلشان بنمايند يا نه ؟\r\n\r\nج\r\n- اگر شرعا ملك خود آنها است مانع ندارد .\r\n\r\nس 46\r\n- برخى از مغازه‌ها براى عرضهء بيشتر ، قسمتى از اجناس مغازه‌شان را در كنار پياده رو يا خيابان قرار مىدهند و همچنين برخى از دستفروشان گارى دستى يا چرخ يا وانت‌بار و امثال آن را در محل عبور مردم در پياده رو يا كنار خيابان يا كوچه مستقر مىكنند چنانچه اين كار مغاير با مقرّرات شهردارى باشد يا مزاحم عبور مردم يا موجب سدّ معبر شود از نظر شرعى چه حكمى دارد ؟\r\n\r\nج\r\n- در فرض مذكور جايز نيست .\r\n\r\nس 47\r\n- شخصى دو قطعه زمين در نزديك هم دارد ، حد يك قطعه به گذرگاه كم عرضى است مىخواهد قدرى از آن زمين واگذارد تا جاده عرض بيشترى پيدا كند در عوض آن كمتر از اين مقدار واگذارى را از جاده يا كنار\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nجاده حد زمين ديگر را مىخواهد بگيرد صورت شرعى چگونه است ؟\r\n\r\nج\r\n- زمين دادن شما براى توسعهء راه اشكال ندارد ولى نمىتوانيد از راه ديگر به زمين خود ملحق كنيد .\r\n\r\nس 48\r\n- آيا عبور ساكنين يك منزل از داخل حياط منزل ديگر با توجه به شرايط زير مجاز مىباشد يا خير : 1 - رفت و آمدهاى نامحرم خانهء اول مزاحم ساكنين خانهء دوم باشد . 2 - امكان احداث در ، به كوچهء مجاور براى خانهء اول وجود داشته باشد . 3 - در سند رسمى خانهء دوم براى خانهء اول حق عبور ذكر شده باشد ؟\r\n\r\nج\r\n- اگر حق عبور داشته مىتواند از آن منزل عبور كنند ولى چنانچه نامحرم در آن هست بايد با اعلان به آنها وارد خانه شوند و عبور كنند .\r\n\r\nس 49\r\n- اگر كسى مقدارى از جاده عمومى ده را جزو خانهء خودش قرار دهد و به همين مقدار از زمين خانه خودش را جزو جادهء عمومى قرار دهد آيا ذمه‌اش برئ مىشود ، يا خير ؟ و بر فرض اينكه لازم باشد زمين گرفته شده را برگرداند و جزو جاده كند اگر تمام اهل محل رضايت دادند بازهم لازم است كه برگرداند يا خير ؟\r\n\r\nج\r\n- اگر جاده عمومى است تغيير آن جايز نيست و چنانچه ملك يا مورد حق اشخاص است با رضايت آنها مانع ندارد .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\n\r\nس 50\r\n- شخصى قطعه زمين محصورى را كه از باب ارث به او منتقل شده بود و در آن زمين براى خود احداث ساختمان مسكونى نمود و براى احشام خود طويله احداث نمود و جنب طويله مقدارى از آن زمين را براى اياب و ذهاب احشام خود گذاشته بود بعد به اهل محل خود گفته بود من مىخواهم با خرج خود براى ثواب ، حمام عمومى در اين زمين احداث كنم و شما هم به قدر مقدور و استطاعت خود كار كنيد اهل محل هم قبول كردند چون حمام در زمين راه روى احشام و زمين خود او و جنب طويله بود و او كاه و علف را از پشت بام حمام به پشت بام انبار كاه مىبرد و بعد از فوت آن شخص فرزندش نيز تقريبا مدت چهل سال كاه و علف را از پشت بام حمام مىبرد فعلا عده‌اى از اهل محل اعتراض مىكنند كه شما حق نداريد كاه و علف را از پشت بام حمام ببريد . فرزندش مىگويد من و پدرم تقريبا هشتاد سال است كه كاه و علف را از پشت بام حمام مىبريم و از قديم تا كنون كسى از محل اعتراض نكرده و خود تصرف در اياب و ذهاب براى بردن كاه و علف دليل بر حق عبور هم مىباشد . و اگر شما بردن كاه و علف از پشت بام حمام را باعث خرابى حمام مىدانيد خودم عهده‌دار مىشوم و تعهد مىكنم كه هرگاه چنانچه در اثر بردن كاه و علف خرابى و يا خسارتى بر حمام واقع شود از عهده برآيم اما آن عدّه از مردم معترض قبول نمىكنند ؛ آيا شخص مزبور حق بردن كاه و علف را دارد يا خير ؟\r\n\r\nج\r\n- با فرض اينكه در اين مدت براى بردن كاه و علف از پشت بام استفاده مىكرده و كسى مانع نشده فعلا كسى حق منع ندارد .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\nس 51\r\n- آبى است در يك روستا كه از كوه بطور مستمرّ مىآيد و داخل روستا مىشود ، و عده‌اى از خوانين ادّعاى مالكيّت دارند و حتّى آن را فروخته‌اند آيا از نظر شرع مسأله اين آب و اين گونه آبها چيست ؟ آيا از عموم اهالى آن روستا است ؟ يا حق خصوصى كسى است ؟\r\n\r\nج\r\n- اگر آب ، خودش از كوه جارى است ، متعلّق حقّ خصوصى كسى نيست و استفاده اهل محل از آن جايز است .\r\n\r\nس 52\r\n- رودخانه‌اى است كه آب آن را اهالى پنج روستا استفاده مىنمايند و از قديم ما بين آنها تقسيم بوده است و هر قريه يك پنجم از آب آن رودخانه را استفاده مىنمايند و هر روستا داراى املاك و باغاتى مىباشد و بعضى از اين روستاها در طول يكديگر قرار گرفته‌اند و به واسطه تصرّفات عدوانى بعضى از افراد قريهء بالا ، در آب ، سهم قريهء پائين به طور كامل نمىرسد .\r\nآيا قريهء پائين جهت مشروب شدن املاكشان حق دارند مسير آبشان را جدا نمايند بطورى كه از جوى قريهء بالا نباشد ؟ با توجه به اينكه چون مسير آب قريهء پائين از داخل باغات و منازل قريهء بالا مىگذرد حفاظت آب امكان‌پذير نيست ؛ لطفا حكم اللّه را بيان فرمائيد .\r\n\r\nج\r\n- بدون رضايت صاحبان سهم ، كندن راه آب - براى جدا كردن سهم خودتان - جايز نيست . و اگر به شما ضرر مىزنند ، مىتوانيد از ضرر جلوگيرى كنيد .\r\n\r\nس 53\r\n- روستايى داراى رودخانه است كه در سالهاى گذشته مىتوانسته\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nبه مساحت معيّنى باغات را آبيارى كند ، امّا در زمان فعلى ، بواسطهء توسعهء كشاورزى ، زمينهاى موات ، زير درخت كارى قرار گرفته و باعث نرسيدن آب به باغهاى اوليّه است . در اين صورت لازم مىآيد كه باغهاى جديد و قديم هر دو بخشكد ، آيا مىتوان باغهاى جديد الاحداث را از آب رودخانه ممانعت نمود يا خير ؟\r\n\r\nج\r\n- ممانعت از احداث باغ جديد جايز نيست ، بلى صاحبان باغهاى جديد بيش از سهم خود كه قبلا داشتند از آب حق ندارند .\r\n\r\nس 54\r\n- در روستائى قناتى وجود دارد كه اين قنات مال يك عده از مردم اين روستا مىباشد . در نزديك اين قنات چراگاهى است براى گوسفندان ، و چون گوسفندان از اين قنات بايد استفاده كنند از رفت و آمد اين حيوانات ، قنات خسارت مىبيند . و مالكين اين قنات ( كه آب آن مال آنها است ) روى اين آب را پوشانده‌اند كه خسارت به آنها نخورد ، آيا اين مسأله از نظر شرعى درست است يا نه ؟\r\n\r\nج\r\n- اگر از سابق الايام رسم بر اين بود كه گوسفندان از آب قنات استفاده مىكردند نمىتوانند با پوشاندن روى قنات گوسفندان را از آن آب منع كنند ولى اگر از جهت گوسفندان ضررى متوجّه قنات شود ، صاحبان گوسفندان ضامن هستند .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\n\r\nس 55\r\n- نسبت به آبى كه از صدها سال قبل ، بنام اجداد و پدران اهل قريهء زيد بوده و استفاده مىگرديده است ، و فى الحال هم در اختيار و تصرّف اهل قريهء مذكور طبق اسناد مىباشد ، مدتى است چند نفر از قريهء ديگر بدون هيچ گونه مجوّز شرعى و قانونى آن آب را بسته و از مسير اصلى آن جلوگيرى و منحرف مىنمايند ، استدعا دارم نسبت به حلّيّت و حرمت اين عمل فتواى خود را بيان فرمائيد !\r\n\r\nج\r\n- آب مذكور اختصاص دارد به كسانى كه از قديم الايّام در كنار و پائين آن رودخانه باغ يا مزرعه يا آبادى ، به حساب استفاده از آن آب احداث نموده‌اند و ديگران حق ندارند بدون اجازه صاحبان آن املاك ، مسير آب مذكور را تغيير دهند و يا اينكه از آن آب به مقدارى بردارند كه از حاجت اهالى سابق كم بماند .\r\n\r\nس 56\r\n- در كوهپايهء اصفهان به علّت خشك‌سالى ، آب لوله‌كشى شهر جيره‌بندى شده و دو باب حمّام موجود در محلّ كه از آب لوله‌كشى شهر تأمين مىشد به ناچار از آب دو رشتهء قنات موجود در شهر كه به مصرف كشاورزى مىرسد تأمين مىگردد و ليكن آب قنوات كوهپايه در هفته به دو هزار و هشتصد قسمت تقسيم مىشود كه هر قسمت آن را يك سرچه گويند و هر يك يا چند سرچهء آن متعلق به يك يا چند نفر مىباشد با توجّه به اينكه اين دو باب حمام قبل از لوله‌كشى شهر از آب همين قنوات استفاده مىكرده با اين تفاوت كه در آن عصر توسط دلو و چرخ از قناتها آب كشيده مىشده ولى حالا توسط الكتروپمپ آب كشيده مىشود اما بعضى از افراد\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nاظهار مىدارند كه ما راضى نيستيم از آب ما براى مصرف در حمام استفاده شود لطفا نظر مباركتان را دربارهء تغسيل و تطهير در اين حمامها اعلام داريد ؟\r\n\r\nج\r\n- اگر حمام حق استفاده از آب قنات دارد مىتواند مانند گذشته از آب قنات بردارد در غير اين صورت برداشت آب و استفاده از آن منوط به اجازهء تمام شركاء است .\r\n\r\nس 57\r\n- روستايى است كه قنات و نهر اين روستا شرعا وقف آستان مقدس امام رضا ( عليه السّلام ) است ولى در مسير اين قنات روستاى كوچكى است كه در جوار قنات فوق الذكر قرار دارد مردم و اهالى و چهار پايان و حمام ده از آب آن استفاده مىكرده‌اند و قنات خود اين روستا از آبادى دور است و گاهى براى شرب زمينهاى مزرعه ، به نزديك ده مىآيد ولى اكثرا دور است و اهالى روستا آمده‌اند آب را تغيير مسير داده‌اند و روى قنات را پوشانيده‌اند تا اهالى روستاى ديگر كه آنها هم زارعين امام رضا ( عليه السّلام ) هستند استفاده نكنند با توجه به اينكه از سابق استفاده مىكرده‌اند آيا حق شرب و استفاده را دارند و يا اهالى روستا مىتوانند شرعا از مصرف آب جلوگيرى بنمايند ؟\r\n\r\nج\r\n- اگر قبلا اهالى روستاى مرقوم از قنات استفاده مىكرده‌اند فعلا هم حق دارند و در خصوص قضيه مورد سؤال به محاكم صالحه مراجعه نمايند .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n\r\nس 58\r\n- آب آشاميدنى شهر دامغان گچ دارد و طبق تشخيص كارشناس و خبره استفاده از آن بدون تصفيه مضر است از طرفى در شش فرسخى دامغان چشمه‌اى است كه آب بسيار فراوانى دارد و آزمايش كرده‌اند كه بدون تصفيه قابل شرب است و ضمنا قراء اطراف و باغستان شهر از اين آب مشروب مىگردد حالا دولت مىخواهد آب آشاميدنى شهر را از محل مركزى چشمه يعنى نقطه جوشش آب بوسيلهء لوله‌كشى تأمين كند با توجه به اينكه محل چشمه بوسيلهء دولت سنگ چين شده و تجاوزى به نهر آب كسى نمىشود و دولت تعهد كرده كه نهر و چشمه را لايروبى كند و آب چشمه هم بقدرى زياد است كه با لوله‌كشى كم نمىشود آيا استفاده از اين چشمه با طريق مذكور شرعا مانعى دارد يا خير ؟\r\n\r\nج\r\n- با فرض اينكه چشمه ملك كسى نيست و حق كسى هم تضييع نمىشود مانع ندارد .\r\n\r\nس 59\r\n- نظر مبارك دربارهء چشمه‌اى كه مورد نياز همگان و استفاده همگان مىباشد آيا شخص يا اشخاصى مىتوانند تملك كنند يا نه ؟ و در صورت توانستن آيا ثبت مملك است يا نه ؟\r\n\r\nج\r\n- اگر چشمه در ملك شخصى آنها نيست و مورد استفاده عموم است تملك آن براى ايشان جايز نيست .\r\n\r\n","description":"","footnote":"","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\n\r\nلقطه و مجهول المالك\r\n\r\n","description":"","footnote":"","page_name":" 599 ","page_number":599},
  {"content":"\r\n\r\n\r\nلقطه\r\n\r\nس 1\r\n- ما مدتى پيش در مسير سدّ كرج يك گردن بند طلايى پيدا كرديم و مدتى است نزد ما مىباشد كه از پيدا شدن صاحبش مأيوسيم ، قيمت اين گردن بند به قيمت روز به مبلغ پانزده هزار ريال مىباشد آيا اجازهء فروش مىفرماييد تا پول آن به فقير متدين داده شود و يا اينكه اصل گردن بند به شخص فقير داده شود ؟\r\n\r\nج\r\n- با فرض يأس از مالك آن مجازيد اصل گردن بند را از طرف صاحبش به فقير صدقه بدهيد . « 1 »\r\n\r\nس 2\r\n- اين جانب حدود دو ، سه سال پيش در جادهء تهران مشهد كه به روستا مىرفتم در كنار جاده يك كيف كه داراى حدود دو هزار الى دو هزار و پانصد تومان پول بود پيدا كرده و به پدرم دادم كه او هم اين مبلغ را بنا به عدم آگاهى يا اصول ديگر گرفت و يك تلويزيون خريد و از آن موقع از اين تلويزيون استفاده مىشود . ضمنا در كيف پول ، مدركى هم بود كه نشان مىداد صاحب پول اهل مشهد است از شهر ما هم تا مشهد چهار صد و پنجاه\r\n\r\n\r\n","description":"","footnote":"\r\n( 1 ) اين اجازه خصوصى بوده است .\r\n","page_name":" 600 ","page_number":600},
  {"content":"\r\n\r\nكيلومتر است لطفا تكليف شرعى ما را معيّن نماييد ؟\r\n\r\nج\r\n- بايد براى پيدا كردن صاحب كيف و پول تا يك سال اعلام نماييد اگر صاحبش پيدا شد رضايت او را جلب نماييد و اگر پيدا نشد مال او را از طرف او به فقراء صدقه بدهيد .\r\n\r\nس 3\r\n- شخصى چند سال پيش يك النگوى طلا پيدا كرده و آن را حدود سيصد تومان فروخته است آيا آن پول حرام است ؟ در صورت حرام بودن ، اين شخصى كه پول حرام را با مال حلالش مخلوط كرده تكليفش چيست ؟\r\n\r\nج\r\n- اگر بعد از جار زدن تا يك سال براى خودش برداشته اشكال ندارد .\r\nدر غير اين صورت قيمت فعلى آن را براى صاحبش بايد به فقراء صدقه بدهد .\r\n\r\nس 4\r\n- دانش‌آموزى شيئى ( قلم ماژيك ) را پيدا كرده احتمال دارد اين گفتهء او صادق يا كاذب باشد آيا مىتوان اين شىء را از او گرفت و استفاده كرد ؛ زيرا اولياى مدرسه قصد استفاده از آن را دارند ؟\r\n\r\nج\r\n- نمىتوانند از او بگيرند و او با يأس از شناسائى صاحبش از طرف او به فقير صدقه دهد .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n\r\nس 5\r\n- خانمى در بيمارستانى كار مىكند و در آنجا دو سكّه طلا پيدا كرده كه دو ، سه ماه ابلاغ كرد ولى صاحب آن پيدا نشده در ضمن شخصى هم اقدام به ازدواج كرده كه تمام مخارج ازدواج را قرض كرده آيا اين خانم مىتواند اين سكّه‌ها را به اين شخص جهت كمك به قرضهايش بدهد يا خير ؟\r\n\r\nج\r\n- اگر از پيدا شدن صاحب سكه‌ها مأيوس باشند و طرف فقير باشد مجازند سكه‌ها را از طرف صاحبش به او صدقه دهند .\r\n\r\nس 6\r\n- اگر كسى مجهول المالك را به اذن حاكم شرع صدقه داد و بعد از صدقه صاحبش پيدا شد و صدقه را قبول نكرد آيا صدقه دهنده ضامن است يا حاكم شرع يا هيچ كدام ؟ و همچنين لقطه را بعد از تمام شدن تعريف اگر به اذن حاكم شرع صدقه داد و بعدا صاحبش پيدا شد ، چه كسى ضامن است ؟\r\n\r\nج\r\n- خود شخص ضامن است و در لقطه تصدق مشروط به اذن حاكم شرع نيست اگر چه احوط اذن گرفتن است .\r\n\r\nس 7\r\n- كفش و نعلينهايى كه پاى حجره‌ها جمع مىشوند و به حسب ظاهر صاحبان آنها اعراض كرده‌اند تصرف در آنها را جايز مىدانيد يا خير ؟\r\n\r\nج\r\n- در فرض اعراض تصرف مانع ندارد .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\nس 8\r\n- چون در شركت ارج اكثرا اشيا و پول پيدا شده به دفتر انجمن اسلامى تحويل داده مىشود و انجمن اسلامى نيز جهت آگاه نمودن صاحبان اشيا از طريق بلندگو يا از طريق آگهى مسأله را اعلام مىنمايد ولى صاحبان اين اشيا پيدا نشده و اشياى مربوطه همچنان در اختيار انجمن اسلامى مىباشد آيا انجمن اسلامى مىتواند اشياى مزبور را فروخته و به همراه پولهاى پيدا شده ديگر به حساب 222 واريز نمايد يا به مستمندان داده و يا صرف امور تبليغات اسلامى نمايد ؟\r\n\r\nج\r\n- مصرف مجهول المالك فقرا هستند و مىتوانيد با يأس از پيدا شدن صاحب آنها به فقرا از طرف صاحبان صدقه دهيد .\r\n\r\nس 9\r\n- اذا اشتبه الحذاء بحذاء آخر في اجتماع النّاس فهل يجوز اخذ الحذاء البديل ؟\r\n\r\nج\r\n- لا يجوز الّا مع العلم برضاء المالك ، او العلم بأنّ مالك الحذاء الباقي هو الّذي أخذ تلك الحذاء .\r\n\r\nس 10\r\n- شخصى جاهل به مسائل شرعى ، ساعت مچى پيدا كرده و 4 سال است از اين جريان مىگذرد ، به دستش هم بسته و نماز هم خوانده حالا اين ساعت را چه كار كند آيا مىتواند براى خودش بردارد يا خير ؟\r\n\r\nج\r\n- بايد تا يك سال براى پيدا شدن صاحبش تعريف نمايد ، و اگر از صاحب واقعى مأيوس است از طرف او به فقراء صدقه بدهد .\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\nس 11\r\n- تعريف لقطه در رساله نوشته شده آيا اعلان و تعريف ، به نوشتن در روزنامه و يا زدن اعلاميه به ديوار حاصل مىشود ؟ و اگر از اول از پيدا كردن صاحبش مأيوس باشد چه كند ؟\r\n\r\nج\r\n- تعريف ، بايد طورى باشد كه اغلب مردم بفهمند ، اگر شهر كوچك باشد و در شهرهاى بزرگ ، اهالى محل بفهمند . و در فرض يأس از پيدا شدن صاحبش ، تعريف لازم نيست .\r\n\r\nس 12\r\n- در محوطه سالنها يا كلاسها ، مداد ، خودكار ، مدادتراش پيدا مىشود و در جائى نگهدارى مىشود ولى دانش‌آموزان از بردن آنها امتناع مىنمايند آيا كارمندان مدرسه مىتوانند از آنها به نفع مدرسه يا شخص استفاده نمايند ؟\r\n\r\nج\r\n- بايد از صاحبان اشياء گم شده جستجو كرد و با گذشت يك سال يا حصول يأس از پيدا شدن آنها به فقير صدقه دهند .\r\n\r\nس 13\r\n- در روزهاى اول انقلاب ، تعدادى اطاق نيم‌سوخته و قراضهء اتومبيل از بيابان اطراف تهران به وسيلهء مأمورين انتظامى جمع‌آورى گرديد و بيش از يك سال به وسيلهء رسانه‌هاى گروهى و از طريق راهنمائى و رانندگى اعلان شد ولى صاحبان آنها پيدا نشد . سرانجام چون از طرفى جاى زيادى را اشغال كرده بود و از طرف ديگر هم بيم آن مىرفت كه از حيّز انتفاع بيفتد ناچار با نظر كارشناس خبره به فروش رسيد و وجه آن به اميد پيدا شدن صاحبان\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nآنها در حسابى نگهدارى شده ، ليكن تا كنون كسى مراجعه نكرده است . آيا اجازه مىفرمائيد كه مبلغ مذكور به مصرف تكميل ساختمان و تعمير مسجد برسد يا خير ؟\r\n\r\nج\r\n- اگر طبق ضوابط ، اعلان شده يا از پيدا شدن صاحبانش مأيوس هستند صدقه بدهند به فقرا از جنگ‌زدگان و غير ايشان .\r\n\r\nس 14\r\n- چند سال پيش ، در موقعى كه شب با دوچرخه به خانه بازمىگشتم در مسير را هم يك ساعت زنانه به چشمم خورد كه در آن موقع حدود 300 الى 350 تومان ارزش داشت ، آن را به خانه آوردم و تميز نمودم و به يكى از نزديكانم هديه نمودم و حالا هم نمىتوانم آن ساعت را پس بگيرم ، چه بايد كرد ؟\r\n\r\nج\r\n- لازم است تا يك سال اعلام نمائيد تا شايد مالك ساعت پيدا شود و اگر از پيدا شدن مالك مأيوس هستيد بايد ساعت را از طرف مالك آن به فقير صدقه بدهيد و چنانچه پس گرفتن عين ساعت ممكن نباشد قيمت فعلى آن را بايد به مالك يا به فقير بدهيد .\r\n\r\nس 15\r\n- لطفا ما را در مورد اين مسائل راهنمائى فرمائيد :\r\n1 - مدتى است يك عدد كيف با مقدارى پول پيدا شده با اينكه پشت شيشهء مغازه نوشته‌ام ولى صاحب آن تا كنون مراجعه نكرده است .\r\n2 - بعضى مواقع مشترى اجناسى را جا مىگذارند كه صاحبان آنها را\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nهم نمىشناسم .\r\n3 - بعضى مواقع لوازم برقى را براى تعمير مىآورند ، بعد از تعمير كه اجرت آن را هم پرداخت نكرده‌اند ديگر براى بردن مراجعه نمىكنند . تا چند سال مىتوانيم اين لوازم را نگهدارى كنيم ؟\r\n\r\nج\r\n1 و 2 - بعد از يك سال تعريف و يا مأيوس شدن از پيدا شدن صاحب آن ، بايد از جانب صاحبش به فقير صدقه داده شود . و در صورت اول پس از يك سال تعريف خودش نيز مىتواند بردارد .\r\n3 - بعد از يأس از آمدن صاحب آن بايد به حاكم شرع مراجعه كنيد و با اجازهء او ميتوانيد حقّ اجرت خود را از مال برداشته ، باقى را به فقير صدقه دهيد .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n\r\nمجهول المالك\r\n\r\nس 16\r\n- حدود شش سال قبل ، افرادى كه بىشغل و در خيابانها ولگرد يا به صورت‌هاى ديگر قاچاقچى و هروئينى و غيره بودند ، توسط مأمورين رژيم سابق دستگير و بعضى از آنها را در آموزشگاه حرفه‌اى نيز آموزش فنى مىدادند ، از اين افراد به علت فرار در زمان انقلاب مقدارى ساعت و مقدار كمى طلا باقى مانده و تماما تا كنون محفوظ مانده و به صورت مجهول المالك درآمده و با آنكه اسامى صاحبان بعضى از آنها مشخص است مراجعه نكرده‌اند و بعضى از ساعتهاى مچى ممكن است در اثر مرور زمان احتياج به تعمير داشته باشد ، نظر مبارك امام را در مصرف اين قبيل اجناس روشن فرمائيد كه به چه مواردى مصرف كنيم آيا مىشود به جبهه فرستاد يا به مستحقّين محل داد يا نه ؟\r\n\r\nج\r\n- اگر مأيوس از پيدا شدن صاحبان آنها باشيد با اجازه از حاكم شرع از طرف آنها به فقير صدقه دهيد .\r\n\r\nس 17\r\n- در اوايل پيروزى انقلاب ، يك سازمانى بنام واحد زراعى به تصرّف امّت حزب اللّه درآمد ، و مبلغى وجه نقد و تعدادى فرش و وسايل ديگر\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nكه در آنجا بود ضبط گرديد . آيا اجازه مىفرمائيد كه به مصرف پادگان آموزشى بسيج برسد ؟\r\n\r\nج\r\n- اگر مالك شرعى دارد بايد به او داده شود و اگر او را نمىشناسند با يأس از پيدا شدن او ، آن را از طرف صاحبش صدقه دهند . و چنانچه مالك شرعى ندارد ، امر آن با حاكم شرع است .\r\n\r\nس 18\r\n- اين جانب يكى از بندگان گنهكار خدا هستم ولى در ماه رمضان پاى صحبت روحانيون نشستم و از آخرت و عذاب الهى وحشت كردم و ترس مرا از خود بى خود كرده و سخت پشيمانم ، ماجرا از اين قرار است كه در يك حجره كار مىكردم و مسئول خريد اجناس بودم و چون پول زياد دستم بود مقدارى از آنها را با فاكتورهاى جعلى برمىداشتم و مبلغى هم حقوق مىگرفتم و خرج مىكردم ، اكنون مىخواهم خود را پاك كنم تا وجدانم راحت بشود ، لذا استدعا دارم بفرمائيد من بايد چه كنم ؟ با اينكه آن پول‌هاى حرام با حقوقى كه مىگرفتم مخلوط بوده و هم اكنون مقدارى موجود است و باقى را هم خرج كرده‌ام .\r\n\r\nج\r\n- از پول خرج شده هر مقدار يقين داريد مال غير بوده بايد عوض آن را به مالك برسانيد « 1 » و نسبت به پول موجود كه مقدارى از آن مال غير است بايد از مالك كسب رضايت نمائيد يا به او رد كنيد .\r\n\r\n\r\n","description":"","footnote":"\r\n( 1 ) يا او را راضى كنيد .\r\n","page_name":" 608 ","page_number":608},
  {"content":"\r\n\r\n\r\nس 19\r\n- بنده مبلغى در حدود يك هزار و دويست تومان مظالم عباد بر ذمه دارم متمنى است طرز پرداخت و مصرف آن را تعيين و اعلام فرمائيد در صورتى كه اجازهء آن به جبهه يا محل ديگر اگر امكان دارد اجازه و در غير اين صورت عينا به دفتر حواله گردد تا به دستور امام مصرف شود ؟\r\n\r\nج\r\n- از طرف صاحبش به فقير صدقه دهيد .\r\n\r\nس 20\r\n-\r\n\r\n1\r\n- اگر كسى كبوترى بگيرد و اعلام نكند و بكشد و بخورد و نداند مال كى است ، بعد پشيمان شود چگونه مىتواند جبران كند ؟\r\n\r\nج\r\n- اگر يقين دارد كه مالك داشته قيمت آن را ضامن است و اگر صاحب آن را نمىشناسد حكم مجهول المالك دارد .\r\n\r\n2\r\n- اگر كسى كبوترى را بگيرد و نداند مال كى است و بعد چند نفر كبوتر را از او بدزدند و يكى از دزدها كه كبوتر دستش نيست پشيمان شود چگونه مىتواند جبران كند ؟\r\n\r\nج\r\n- همه ضامن هستند و كسى كه پشيمان شده مىتواند مطابق جواب سؤال قبل عمل كند .\r\n\r\nس 21\r\n- اموالى كه از طريق دايرهء آگاهى شهربانى از يد سارقين و يا به گونهء گمشده ، كشف مىشود و پس از گذشت مدت 6 ماه سه نوبت مراتب در روزنامهء محلى آگهى و چنانچه كسى براى دريافت آنها مراجعه ننمايد ، بلا صاحب تشخيص داده مىشود و حسب خواستهء دادگسترى عمومى در معرض حراج قرار مىگيرد و وجوه حاصله به حساب بانكى دادگسترى واريز مىگردد .\r\nآيا از نظر شرع ادامهء اين رويه بلا اشكال است يا خير ؟ و در صورت مغاير بودن\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nبا اموالى از قبيل اتومبيل ، موتور ، فرش و . . . كه در آگاهى بلا صاحب است و نگهدارى آنها مشكل است ، چه بايد كرد ؟\r\n\r\nج\r\n- اگر مالك شرعى آن معلوم نيست ، در صورت يأس از پيدا شدن او بايد اموال از طرف آنان به فقرا صدقه داده شود و چنانچه حسابى باشد كه اطمينان داشته باشيد به مصرف فقراء مىرسد مىتوانيد به آن حساب واريز كنيد .\r\n\r\nس 22\r\n- اگر كسى در زمان طاغوت مبلغى از بليط بخت‌آزمائى برنده شده با توجه به اينكه آن پول حرام بوده و او هم آن پول را خرج نموده فعلا تكليفش چيست و براى پاك شدن اموال خود آن وجه را به چه مؤسسه‌اى تحويل نمايد ؟\r\n\r\nج\r\n- مبلغى را كه از بابت بليط مذكور دريافت داشته بايد از طرف مالك واقعى آن به فقراء صدقه بدهد .\r\n\r\nس 23\r\n- سرمايهء شخصى از مشروب‌فروشى به دست آمده و حالا توبه كرده است آيا مىتواند اين سرمايه را حلال كند يعنى راهى برايش هست مثلا خمس و سهم امام بدهد يا خير ؟\r\n\r\nج\r\n- در فرض مذكور به دادن خمس حلال نمىشود و هر مقدار از شراب‌فروشى به دست آورده اگر صاحبانشان را نمىشناسد از طرف آنها صدقه بدهد .\r\n\r\nس 24\r\n- مىگويند كسى كه در اداره‌اى شاغل است ، مثلا در اداره مخابرات ، آموزش و پرورش و يا ارتش انجام وظيفه مىنمايد حتما بايد در آخر\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nماه كه حقوق را دريافت مىكند به منظور حلال شدن با مجتهد دست به دست كند آيا اگر چنين شخصى وجدانا به اندازهء حقوق خود بلكه بيشتر هم كار كند ضمنا در آخر هر سال حساب كرده خمس خود را بدهد بازهم چنين عملى لازم است يا نه ؟ « 1 »\r\n\r\nج\r\n- اگر شغل او حلال باشد حقوق آن حلال است و احتياجى به دست گردان نيست .\r\n\r\nس 25\r\n- مالك خانه‌اى كه آن را چند سال پيش به عنوان جايزه از بخت‌آزمايى برده كه سند مالكيت گواه آن است و شواهد ديگر هم موجود است شش ماه پيش آن را به مبلغ هشتصد هزار تومان فروخته كه نصف آن را دريافت داشته و تا پرداخت مابقى آن سند را در گرو خود برداشته و هم اكنون موعد پرداخت مابقى آن فرا رسيده و در صورت عدم پرداخت فروشنده مىتواند از طريق قانونى اقدام نمايد ، با توجه به اينكه خريدار با پرداخت بدهى شرعا مالك نمىشود خواهشمند است راهنمايى بفرماييد كه راه حل اين مشكل چيست و در صورت امكان ، ترتيبى اتخاذ شود كه از طريق قانونى موانع آن بر طرف و مبلغ مانده به مصرف شرعى جهت مستضعفين برسد ؟\r\n\r\nج\r\n- فروش خانه مذكور باطل است و اگر مالك آن خانه معلوم نيست بايد به مصرف مجهول المالك برسد .\r\n\r\n\r\n","description":"","footnote":"\r\n( 1 ) اين سؤال ناظر به حكومتهاى غير شرعى است .\r\n","page_name":" 611 ","page_number":611},
  {"content":"\r\n\r\n\r\nس 26\r\n- اين جانب مغازه‌اى را از شخصى كه دست دار مغازه بود خريدارى كرده‌ام و در فروش نامه متعهد شدم كه مال الاجاره را به مالك اصلى پرداخت نمايم در حالى كه مالك مشخصى ندارد و ظاهرا مجهول المالك مىباشد ولى بعضى مىگويند كه مالك اصلى فردى است كه در زمان طاغوت وكيل مجلس بوده اما آنچه تا كنون بر روى اين مغازه انجام شده دست دارى به دست دار ديگر فروخته است كه آخرين خريدار بنده مىباشم خواستم تقاضا نمايم كه از نظر شرعى تكليف اين جانب جهت پرداخت اجاره ماهانه و حدود بيست مغازه مجاور بنده چگونه است ؟\r\n\r\nج\r\n- اگر مالك معلوم است تصرف بايد به رضايت او باشد و در صورت اجاره صحيحه ، مال الاجاره به او پرداخت شود . و اگر مالك مجهول است حكم ساير مجهول المالك‌ها را دارد كه با اجازهء حاكم شرع احتياطا بايد صدقه داده شود .\r\n\r\nس 27\r\n- صندوقهاى قرض الحسنه به كارمندى كه متصدّى دريافت و پرداخت است بجز حقوق ماهانه مبلغى نيز به عنوان حق باجه پرداخت مىكنند و در ازاء آن اين كارمند موظّف است اگر از دريافتها و پرداختها ، مبلغى كسر آورد آن را جبران نمايد و اگر زياد آورد بايد به صندوق تحويل دهد حكم شرعى اين كار چيست ؟\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n\r\nج\r\n- شرط كردن قرار مزبور در اجير نمودن كارمند مانع ندارد ولى چنانچه مبلغى در نزد او زياد آمد اگر معلوم باشد كه از غير بانك است و مالك آن معلوم نيست ، حكم مجهول المالك را دارد كه بايد از طرف صاحبش به فقير صدقه داده شود .\r\n\r\nس 28\r\n- كار ما صندوق دارى است و به علت كثرت دادوستد پول بعضى روزها مبلغى پول اضافه مىآيد و گاهى كم و كسر دارد ، كسرى را جبران نمىكنيم ولى اضافى را نمىدانيم چه كنيم ، البته بعضى از اين زيادىها را به علت نداشتن پول خرد از مشتريها تقاضا مىكنيم كه حلال كنند و آنها نيز معمولا حلال مىكنند علاوه بر اين گاهى پس از بررسى و جمع‌بندى حسابها روزانه مبلغى زياد مىماند كه معلوم نيست از كجا است ؟ قابل تذكر است كه در بانكها و مؤسّسات قرض الحسنه مبلغى به صندوق داران مىدهند براى تأمين كسريها ، آنها نيز كسريها را از اين مبلغ جبران نموده و اضافات را هم موظفند به حساب بانك يا مؤسّسه بريزند آيا اين كار صحيح است يا نه ؟ تقاضا دارم كه جواب را طورى بفرمائيد كه هم ما كه حقّى به عنوان صندوق دارى نمىگيريم و اختيار اضافات و كسريها با خودمان است تكليفمان را بدانيم و هم تكليف آنان كه حق صندوقدارى مىگيرند و اختيار كسريها و اضافات به عهدهء بانك يا مؤسّسه است روشن شود .\r\n\r\nج\r\n- صندوقدار اگر تعدى و تفريط نكرده و تعهّدى نسبت به جبران كسرى نسپرده ضامن كسرى نيست و تأمين كسرى از طرف بانك يا غير آن اشكال\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nندارد و زيادى اگر معلوم نباشد از كجا پيدا شده در حكم ملك صندوق است و در صورتى كه معلوم باشد از صندوق نيست اگر صاحب آن حلال كرده تصرف براى كسى كه برايش حلال شده اشكال ندارد و اگر صاحب آن حلال نكرده اگر صاحب آن معلوم است بايد به او برگردد و در صورتى كه معلوم نباشد بايد از طرف او به فقراء صدقه بدهند .\r\n\r\nس 29\r\n- ادارهء گمرك مبادرت به حراج اموال مردم كرده و اشخاصى هم خريدارى مىكنند با توجه به اينكه در زمان طاغوت خريد اين نوع كالا را حرام مىدانستيم و حالا كه حكومت اسلامى مىباشد وجوه فروش اين اجناس به بيت المال مىرود آيا خريدش اشكال شرعى دارد يا خير ؟ اگر اشكال دارد دستور فرماييد حراج نشود ؟\r\n\r\nج\r\n- چنانچه با مراعات موازين شرعيه و مقررات دولت اسلامى باشد مانع ندارد .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\nگناهان كبيره و امور اخلاقى\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nگناهان كبيره\r\n\r\nدروغ\r\n\r\nس 1\r\n- آيا مىشود دروغى را جهت اينكه دو نفر مسلمان ميانشان به نزاع نكشد گفت ؟\r\n\r\nج\r\n- در فرض سؤال مانع ندارد .\r\n\r\nس 2\r\n- آيا دروغ گفتن در معركهء جنگ گناه دارد ؟ در غير از جبهه چطور ؟\r\n\r\nج\r\n- دروغ گفتن حرام است و اگر واجب اهمّى با آن مزاحمت دارد مثل غلبه بر دشمن در جنگ مانع ندارد .\r\n\r\nس 3\r\n- داستانهائى كه ساخته مىشود و طبعا دروغى هستند و واقعيت ندارند ( اما براى آموزش مثبت به مخاطبين ساخته و گفته مىشود ) از لحاظ فقه و شريعت مقدس اسلام چه حكمى دارد ؟\r\n\r\nج\r\n- اگر دروغ است بايد از آن احتراز شود .\r\n\r\nس 4\r\n- امام مهربان من مىدانم كه دروغ ، سرآمد گناهان است اما آيا مىشود گاهى بنا به مصلحت دروغ گفت يا خير ؟ و آيا دروغ مصلحت‌آميز گناه است يا خير ؟\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n\r\nج\r\n- دروغ از گناهان كبيره است و مصلحت‌انديشى موجب رفع حرمت نمىشود . بلى مواردى استثناء شده كه در كتب مفصله مذكور است .\r\n\r\nس 5\r\n- آيا خلف وعده مرد نسبت به همسرش و دروغ گفتن به او جايز است يا نه اگر جايز است در چه صورت ؟\r\n\r\nج\r\n- خلف وعده حرام نيست و دروغ گفتن جايز نيست .\r\n\r\nغيبت\r\n\r\nس 6\r\n- من در خانواده‌اى زندگى مىكنم كه همه طرفدار انقلاب مىباشند ولى هنوز آنطور كه بايد با نفسشان مبارزه نكردند و من دچار مشكلاتى شده‌ام مثلا هنگامى كه افراد به غيبت مشغول هستند و من هر چه مىگويم غيبت نكنيد مىگويند اين كه غيبت نمىشود در صورتى كه مىدانم غيبت است و من مجبور مىشوم محل را ترك كنم حال اگر در سر سفره بودم و آنها باز غيبت را شروع كردند و به تذكر من گوش ندادند آيا من در آن مورد مىتوانم در دل غضبناك شوم يا اينكه بايد محل را ترك كنم يا هنگامى كه در تلويزيون مخصوصا در برنامهء ورزش و مردم كه من فكر مىكنم آهنگهايش با جمهورى اسلامى منافات دارد گذاشته مىشود و برادران من هم علاقه‌مند هستند من نمىتوانم آن كانال ديگر ببرم و در ضمن سر سفره غذا خوردن مىباشم در آن موقع من بايد چه كنم ؟\r\n\r\nج\r\n- اگر به اعتقاد شنونده غيبت است جايز نيست گوش كند ولى ترك مجلس اگر دشوار باشد لازم نيست ، و موسيقى مطرب حرام است و صداهاى مشكوك مانع ندارد .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n\r\nس 7\r\n- صحبت كردن پشت سر فردى كه در تلويزيون در حال اجراى برنامه مىباشد چه حكمى دارد ؟\r\n\r\nج\r\n- عيبجويى و تنقيص مسلمان جايز نيست .\r\n\r\nس 8\r\n- پشت سر امام جمعه‌ها صحبت كردن ، به عنوان مثال : گفتن اينكه فلانى نمىتواند خوب جملات را به هم ربط دهد و يا فلانى خيلى قضيه را كش مىدهد - آيا غيبت محسوب مىشود ؟ و در اين صورت ، فردى كه اين جملات را گفته چه بايد بكند ؟ و آيا پشت سر مسئولين كشورى هم نمىتوان صحبت كرد ؟\r\n\r\nج\r\n- عيبجويى از مؤمنين جايز نيست و بايد توبه كند .\r\n\r\nس 9\r\n- لطفا مسألهء غيبت را كلّا شرح دهيد ، چه براى غيبت‌كننده و چه براى غيبت شونده و يك مثال بزنيد كه چه سخنى غيبت مىشود ؟\r\n\r\nج\r\n- اگر صفتى - ناروا - در شخص باشد يا كارى انجام داده باشد - كه خلاف است - كه ديگران از آن بىاطلاعند و دوست ندارد كسى آن را براى ديگران بازگو كند ، بازگو كردن آن در غياب او پيش ديگران غيبت است كه چنين كارى براى گوينده و شنونده حرام است ، حتى اگر آن شخص راضى باشد بازگو شود .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n\r\nس 10\r\n- آيا غيبت كردن از يك نفر يا دو نفر نامشخّص ( از يك گروه 300 نفرى يا از يك هيئت ) يا از يك بازارى كه نامش مشخص نيست حرام است ؟\r\n\r\nج\r\n- مانع ندارد .\r\n\r\nس 11\r\n- اگر شخصى قدش كوتاه است و از اين بابت ناراحتى نداشته باشد اگر پشت سرش حرف بزنند و بگويند قدش كوتاه است آيا غيبت محسوب مىشود ؟\r\n\r\nج\r\n- نسبت به صفات ظاهره كه همه از آن آگاهى دارند اگر قصد هتك و تحقير نداشته باشد اشكال ندارد .\r\n\r\nس 12\r\n- آيا غيبت در مورد اشخاص ناشناس نيز هست ؟ مثلا من و دوستم در اتوبوس نشسته‌ايم و شخص غريبى وارد مىشود و وضع ناجورى دارد من به دوستم عيب او را مىگويم ، آيا اين غيبت است ؟ در صورتى كه او را اصلا ديگر نمىبينيم .\r\n\r\nج\r\n- اگر عيب آشكار نيست ذكر آن در غياب شخص غيبت است .\r\n\r\nس 13\r\n- از نظر شرعى ، چه نوع صحبتى غيبت محسوب مىشود ؟\r\n\r\nج\r\n- اگر به قصد تنقيص و عيبجويى كلامى پشت سر مؤمنى بگويد كه مطابق واقع هم باشد غيبت است .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nس 14\r\n- آيا غيبت بچه نابالغ مميّز يا غير مميّز جايز است ؟\r\n\r\nج\r\n- در بچه مميز جايز نيست .\r\n\r\nس 15\r\n- اگر كسى غيبت كرد و نتوانست رضايت طرف را - كه مورد غيبت واقع شده - بخواهد آيا چيزى بر او واجب است يا توبه كفايت مىكند ؟\r\n\r\nج\r\n- توبه كفايت مىكند .\r\n\r\nس 16\r\n- اگر كسى غيبتى از شخصى كرده ، همچنين تهمتى زده يا شنيده ، در اين مورد بايد رضايت فرد غيبت شده و شخص تهمت زده شده را جلب كرد يا خير ؟\r\n\r\nج\r\n- لازم نيست ولى بايد توبه كنند .\r\n\r\nس 17\r\n- چون بنده آگاهى نداشتم پشت سر يك روحانى غيبت كردم چه كنم تا گناهم بخشيده شود ؟\r\n\r\nج\r\n- توبه كنيد ان شاء اللّه قبول است .\r\n\r\nس 18\r\n- آيا كسى كه نماز نمىخواند غيبت او جايز است يا نه ؟\r\n\r\nج\r\n- اگر آشكار نمىكند كه نماز نمىخواند جايز نيست غيبت او .\r\n\r\nس 19\r\n- هرگاه كسى به واسطه عدم عدالت يا عدم صحت قرائت امام جماعتى به او اقتدا نكند آيا حق دارد و مىتواند به ديگرى هم اطلاع دهد يا خير ؟\r\n\r\nج\r\n- غيبت مؤمن و تهمت زدن جايز نيست .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n\r\nس 20\r\n- اگر انسان پشت سر امام جماعتى غيبت كند مثلا اداى او را در آورد آيا اقتدا كردن به او اشكال دارد ؟\r\n\r\nج\r\n- غيبت و هتك مؤمن جايز نيست . و در صورتى كه امام جماعت عادل باشد اقتداى به او صحيح است .\r\n\r\nس 21\r\n- اگر فردى غيبت فرد ديگر را نموده آيا بايد براى توبه كردن از طرف مقابل طلب رضايت نمايد يا اينكه تنها استغفار كافى است ؟ در صورت مانع بودن شرم و حيا چه بايد كرد ؟\r\n\r\nج\r\n- استغفار كافى است .\r\n\r\nس 22\r\n- اگر عادلى غيبت عادل ديگرى را كند آيا غيبت‌كننده از عدالت ساقط مىشود يا نه ؟ و وظيفه ما در قبال او چيست ؟\r\n\r\nج\r\n- اگر عدالت هر دو محرز بوده تا يقين به فسق يكى پيدا نشده هر دو محكوم به عدالت هستند و كار هر كدام محكوم به صحت است ولى اگر معلوم است كه غيبت‌كننده بدون مجوز غيبت مىكند از عدالت ساقط مىشود .\r\n\r\nاسراف\r\n\r\nس 23\r\n- زياده روى در مصرف آب و برق در صورتى كه موجب كمبودهائى در سطح عمومى شود چه حكمى دارد ؟ به خصوص كه دولت اسلامى بر صرفه‌جوئى تأكيد نموده است .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n\r\nج\r\n- زياده روى به نحو غير متعارف حرام است و چنانچه موجب اتلاف و ضرر باشد موجب ضمان است .\r\n\r\nس 24\r\n- اگر كسى با درآمد معين و ثابتى كه همه‌ماهه به عنوان حقوق يا دستمزد دريافت مىنمايد و اين درآمد را با برنامهء معيّن به مصرف احتياجات روزمرّه خود مىرساند چنان كه فرضا احتياج به يخچال داشته باشد و آن را به صورت مبلغى نقد و بقيه به طور اقساط ماهانه ( بدون ربح ) خريدارى نمايد آيا مجاز است يا خير ؟ و آيا اين نحو معامله در حكم اسراف و تبذير است يا نه ؟\r\n\r\nج\r\n- اسراف نيست و معامله صحيح است .\r\n\r\nامور اخلاقى\r\n\r\nس 25\r\n- آيا صحيح است هر هفته در بيمارستانها در يكى از روزهاى هفته به ناخن‌هاى بهياران نگاه شود تا بلكه ان شاء اللّه يكى از آثار طاغوتى از بين برود !\r\n\r\nج\r\n- حق تفتيش و مزاحمت ندارند ولى بهياران بايد ضوابط اسلامى و مقررات استخدامى بيمارستان را مراعات نمايند .\r\n\r\nس 26\r\n- افرادى مىخواهند در نهادهاى انقلابى داخل شوند ، تحقيق كنندگان ارگانها و نهادها در رابطه با بررسى سوابق افراد فوق الذكر با توجه به\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nآيه « يا أيها الذين آمنوا لا تجسّسوا » تا چه حد مجاز به بررسى سوابق افراد مىباشند ؟\r\n\r\nج\r\n- تحقيق در فرض مرقوم تا تحصيل اطمينان به صلاحيت شخص براى خدمت در نهادها [ ى 
  ] انقلاب مشمول آيهء شريفهء مزبوره نيست .\r\n\r\nمتفرقه\r\n\r\nس 27\r\n- در قراء و روستاها زمينهاى مزروعى و مشجر در كنار هم قرار گرفته‌اند و چه بسا درختهاى همسايه ملك ، كلا يا بعضا در ملك مجاور سركشيده باشند به طورى كه صاحب ملك مجاور در اثر مزاحمت درختهاى همسايه نتواند از ملك خود محصولى را برداشت كند و صاحب درخت به هيچ‌وجه حاضر نيست غرامت بدهد و يا شاخه‌هاى مزاحم را ببرد آيا صاحب زمين متضرر از باب قاعدهء « لا ضرر » حق دارد در ملك خود بايستد و شاخه‌هاى مزاحم را از درخت همسايه ببرد يا محصول درخت همسايه كه در ملك مجاور مىريزد به نفع خود برداشت نمايد يا خير ؟\r\n\r\nج\r\n- مىتواند از مالك بخواهد كه شاخه‌ها را بكشد ببندد و يا قطع نمايد و هرگاه مالك حاضر بر اقدام نشد مىتواند خودش اقدام نمايد . و در صورت امكان به حاكم شرع مراجعه كند .\r\n\r\n","description":"","footnote":"","page_name":" 623 ","page_number":623},
  {"content":"\r\n\r\n\r\nس 28\r\n- برنامه‌اى در سير و سلوك براى اين بنده ارائه بفرمائيد ، و آيا عزلت در اسلام جايز است يا نه ؟ و اگر هست به چه مقدار و چگونه ؟\r\n\r\nج\r\n- بر خلاف متعارف بين مسلمين حركت صحيح نيست .\r\n\r\n","description":"","footnote":"","page_name":" 624 ","page_number":624},
  {"content":"\r\n . \r\n","description":"","footnote":"","page_name":" 625 ","page_number":625},
  {"content":"\r\n . \r\n","description":"","footnote":"","page_name":" 626 ","page_number":626},
  {"content":"\r\n . \r\n","description":"","footnote":"","page_name":" 627 ","page_number":627},
  {"content":"\r\n . \r\n","description":"","footnote":"","page_name":" 628 ","page_number":628},
  {"content":"\r\n . \r\n","description":"","footnote":"","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n . \r\n","description":"","footnote":"","page_name":" 631 ","page_number":631},
  {"content":"\r\n . \r\n\r\n","description":"","footnote":"","page_name":" 632 ","page_number":632}
  ]