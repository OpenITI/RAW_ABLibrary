[
  {"content":"\r\n\r\nتذكرهء نتائج الافكار\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتذكرهء نتائج الافكار\r\nمؤلف : محمد قدرت الله گوياموى ( 1199 - 1281 ه - . ق )\r\nتصحيح : يوسف بيگ باباپور\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nميراث شبه قاره 1\r\nكليهء حقوق اين اثر و ديگر كتب منتشرهء مجمع ذخائر اسلامى تحت قانون كپى رايت بوده و ترجمه يا چاپ تمام يا بخشى از مطالب آن و نيز درج تمام يا بخشى از آنها در ضمن بانكهاى اطلاعاتى و تهيهء برنامه هاى رايانه اى يا استفادهء مطالب و تصاوير در اينترنت و ديگر ابزار و ادوات ، به هر نحوى ، بدون اجازهء قبلى ناشر به صورت كتبى ممنوع مى باشد .\r\nMAJMA AL - DHKAHAIR AL - ISLAMYYAH . 2008\r\nAll rights reserved\r\nتذكرهء نتايج الافكار\r\nمؤلف : محمد قدرت الله گوياموى\r\nتصحيح و تعليق : يوسف بيگ باباپور\r\nنشر : مجمع ذخائر اسلامى - قم\r\nنظارت فنى : سيد محمد جواد آصف آگاه\r\nتاريخ چاپ : 1387 ( 2008 م )\r\nليتوگرافى : صبا ، چاپ : نهضت ( چاپ اول )\r\nتيراژ : 1000 نسخه - صحافى : دانشمند\r\nشابك : 7 - 061 - 988 - 964 - 978\r\nارتباط با ناشر - همراه : 9122524335 ( 98 + )\r\nآدرس سايت : www . zakhair . net * / / * www . ismajma . com\r\nايران ، قم : خيابان آذر - كوى 23 - پ 1 تلفن : 7713740 - 251 - 98 +\r\nقيمت 8000 تومان\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمهء مصحّح\r\nبه طور كلّى تذكره‌ها را مىتوان به دو دسته تقسيم كرد : دستهء اوّل تذكره‌هاى عمومى است ، و هركس كه دست بدين كار زده است ، دربارهء تراجم شعراى پيش از روزگار خود ناچار از مراجعه به منابع قديمىتر بوده و استفاده از اين منابع يا با انصاف و عدالت و حق‌گذارى و امانت صورت گرفته است ، يا با كتمان و پرده‌پوشى و پنهان داشتن مأخذ .\r\nدستهء دوم تذكره‌هاى عصرى است ، اعم از اينكه قسمت عصرى جزئى از يك تذكرهء عمومى باشد ، يا منحصرا در ذكر احوال شعراى هم‌زمان يك پادشاه يا معاصران تذكره نويس يا گويندگان يك منطقه و سرزمين .\r\nتذكره‌نويسى در ادبيات فارسى سابقهء طولانى و ممتدّى دارد و يكى از امور مهم و پرارجى است كه از اسلاف ما به يادگار مانده كه در اغلب موارد بسيارى از زواياى تاريك زندگى گويندگان سلف را روشن كرده است . اما آنچه كه عموما در اغلب تذكره‌ها عادتا به چشم مىخورد اين است كه مؤلفين و مدوّنين تذكره‌ها در تراجم احوال شعرا و سخنوران راه مبالغه را پيموده و همهء آنها را هم‌سنگ و هم‌طراز يكديگر دانسته و با الفاظ اغراق‌آميز همه را ستوده‌اند و كارى با « نقد سخن » ايشان نداشتند و « نقد ادبى » كه\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاز علوم متداول جديد است ، در شيوهء تذكره‌نويسى قديم به چشم نمىخورد .\r\nتذكرهء حاضر كه در رديف تذكره‌هاى عمومى است و مشتمل بر تراجم پانصد و سى و نه نفر از شعراى قديم و جديد ، از ميرالهى همدانى تا مير يوسف بلگرامى با مقدمه‌اى در گزارش احوال مؤلف و سبب تأليف و ترجمهء حال ممدوح ( نواب محمّد غوث خان بهادر ، متخلص به اعظم ، حاكم كرناتك و صاحب تذكره‌هاى صبح وطن و گلزار اعظم ) و تعريف شعر و بحور آن ، و نخستين گويندهء كلام منظوم و انواع نظم و بيان سبكهاى سخن و تطوّر آن .\r\n\r\nمحمّد قدرت اللّه گوپاموى و خاندان او\r\nمحمّد قدرت اللّه پسر محمّد كامل ( م . 1281 ه ق ) ، شاعر و نويسندهء فارسىنويس شبه‌قارهء هند است . تبارش با بيست و سه واسطه به قاسم بن محمّد بن ابو بكر « 1 » از فقهاى سبعهء مدينه مىرسيد . نياكانش از عربستان به هند كوچيدند و در قنوج نشيمن گزيدند .\r\nازآنجا يكى از اجدادش در اواخر دورهء عوريان ( 571 - 612 ه ق ) در گوپامو ، از توابع لكهنو در استان اوده رحل اقامت افكند و حكّام آن زمان نظر به درستكارى و دين‌دارىاش وى را به نيابت صدارت برگزيدند . اين مقام رفته‌رفته در خانواده‌اش موروثى شد و آنها تا فروپاشى گوركانيان هند و دورهء نوّاب شجاع الدوله ( 1189 ه ق ) ، حكمران اوده ، بدين‌ترتيب روزگار مىگذرانيدند .\r\nمحمّد قدرت اللّه ، فارسى و عربى را نزد استادانى چون مولوى محمّد مقيم و شيخ\r\n\r\n\r\n","description":"","footnote":"\r\n( 1 ) . قاسم بن محمد بن ابو بكر ( نقشبنديه ) : از فقهاى سبعه بود . در اصطلاح عامه هفت تن از تابعين كه در مدينه فقه و حديث به مسلمين تعليم كرده‌اند ، و ايشان در مدينه بعد از صحابه به فتوى مىپرداخته‌اند و در حقيقت محور فقه عامه نيز آنها بوده‌اند . عبارت بودند از : الف ) ابو بكر بن عبد الرحمن مخزومى قرشى ؛ ب ) خارجه پسر زيد بن ثابت انصارى ؛ ج ) سعيد بن مسيب مخزومى قرشى ؛ د ) سليمان بن يسار ؛ ه ) عبيد اللّه بن عبد اللّه مخزومى قرشى ؛ و ) عروة بن زبير ؛ ز ) قاسم بن محمد بن ابى بكر كه مادرش ايرانى بوده است .\r\n« دايرةالمعارف فارسى »\r\n","page_name":" 6 ","page_number":6},
  {"content":"\r\n\r\nغلام جيلانى و شيخ بدر عالم فراگرفت . در طريقت به سيد شاه غلام نصير الدّين سعدى دست بيعت داد و به سلسلهء قادريه « 1 » پيوست . در فنّ شعر نيز از خوش‌دل گوپاموى پيروى كرد . در بيست و نه‌سالگى ( 1227 ه ق ) براى بهره‌گيرى از محضر خوش‌دل و خوشنود ( مولوى محمّد ارتضى على خان ) ، به مدراس رفت و به پايمردى خوشنود به دربار نوّابان كرناتك ، اعظم جاه ( 1234 - 1241 ه ق ) و محمّد غوث خان ، متخلّص به اعظم ( 1242 - 1272 ه ق ) راه يافت و در شمار مداحان و نديمان آن‌ها درآمد . در سال 1239 ه ق لقب خانى يافت و توليت آرامگاه نوّاب عظيم الدوله بهادر ( 1216 - 1234 ه ق ) پدر اعظم جاه به دو واگذار شد .\r\nدر سال 1260 ه ق كه نوّاب محمّد غوث خان ، انجمنى ادبى به نام « محفل مشاعرهء اعظم » به راه انداخت دو تن را به داورى برگزيد كه يكى از آن‌ها قدرت بود « 2 » . محمّد قدرت اللّه شعر نيكو مىگفت و در شعر « قدرت » تخلّص مىكرد .\r\nاز او دو ديوان فارسى به جاى مانده است . منظومه‌هايى نيز به دو نسبت داده‌اند كه عبارتند از ازهار قدرت ، اكوان قدرت ، تماشاى قدرت ، كيمياى قدرت ، گلزار قدرت ، مجراى قدرت ، گلزار عشرت ؛ و رساله‌هاى : حكايات قدرت ، رفعات قدرت « 3 » ، عجايب قدرت « 4 » .\r\n\r\n\r\n","description":"","footnote":"\r\n( 1 ) . قادريه : فرقه‌اى از صوفيه‌اند منسوب به سيد عبد القادر گيلانى . بعضى وى را از نواحى بغداد مىدانند و نه گيلان ايران و گويند جيل ناحيه‌اى است از نواحى بغداد كه تا بغداد هفت روز راه است . لكن معروف است كه شيخ عبد القادر گيلانى قوما از گيلان ايران است . وى از شيوخ بزرگ و صاحب طريقت است . پيروان بسيارى در بلاد عرب و عجم دارد و سرسلسلهء قادريه است . پيروان وى كارهاى خارق عادت و عجيب و غريب مىكنند . گويند خود شيخ اهل كرامات بسيار بوده است . در اكثر تذكره‌ها و تراجم احوال اهل عرفان و سلاله‌ها نام وى برده شده است .\r\n« فرهنگ معارف اسلامى ، ج 3 ، ص 483 »\r\n( 2 ) . دانشنامهء ادب فارسى ، ج 4 ، ص 2035 - 2036 .\r\n( 3 ) . الذريعة ، ج 3 / 9 ، ص 877 : دفعات ؛ نيز : ج 4 ، ص 431 : رقعات .\r\n( 4 ) . برخى منابعى كه مىتوان دربارهء قدرت اللّه گوپاموى بدانها رجوع كرد ، عبارتند از : اشارات بينش 1 / 900 ، تاريخ ادبيات مسلمانان پاكستان و هند ، 3 / 211 ؛ تاريخ تذكره‌هاى فارسى ، 2 / 353 - 357 ؛ تذكره‌نويسى فارسى در\r\n","page_name":" 7 ","page_number":7},
  {"content":"\r\n\r\nخود قدرت شرح حال خويش را در رديف شاعران در ذيل حرف « قاف » در همين تذكره آورده است ، و چنين مىنويسد :\r\n« آوارهء صحراى غربت ، محمّد قدرت اللّه متخلص به قدرت كه نسبتش بيست و سه واسطه به قاسم بن محمّد بن امير المؤمنين ابى بكر صديق - رضى اللّه تعالى عنه - كه از فقهاى سبعهء مدينه بوده و سلسلهء نقشبنديّه به ذات شريفش منتهى مىشود ، مىرسد .\r\nاسلاف راقم اوراق از بلاد عرب سرى به ممالك هند كشيدند و رفته‌رفته به بلده قنوج رنگ اقامت ريختند و از آنجا يكى از اجداد اين حقير اواخر سلطنت غوريه در كوپامو من متعلّقات دار الحكومت لكهنو مضاف صوبهء اخترنگراود طرح سكونت انداخت و با شرفاى آنجا به ارتباط و هم‌نسبتى پرداخت . حكّام عصر نظر به تقوى و صلاح و ديانت و امانت ، او را به نيابت صدارت برگزيدند و به تقرّر معاش معقول از پيشگاه سلاطين به اهتمام خدمت مذكور مأمور گردانيدند . پس از آن خواجه پهول ، نوادهء او كه به اوصاف حميده و روش پسنديده مقبول دلها بوده و به اتباع شريعت و طريقت يكتا و از جانب قطب العالم حضرت شيخ سعد الدّين خيرآبادى - قدّس سرّه - خرقهء خلافت داشت به همان تيره به كمال عزّت و احترام گذرانيد و بعد وفاتش پسر اكبرش مولوى شاه\r\n\r\n\r\n","description":"","footnote":"\r\nهند و پاكستان ، 552 - 558 ؛ تين تذكرى ، 174 - 176 ؛ الذريعة ، 4 / 50 ؛ 9 / 877 ؛ 24 / 44 ؛ ريحانة الادب ، 4 / 431 ؛ شمع انجمن ، 392 - 393 ؛ علماء العرب فى شبه القارة الهنديه ، 668 ؛ فهرست مشترك نسخه‌هاى خطى فارسى پاكستان ، 11 / 773 ؛ فهرستوارهء كتابهاى فارسى ، 1962 ؛ مؤلفين كتب چاپ سنگى فارسى و عربى ، 4 / 913 - 914 ؛ نتائج الافكار ( تذكرهء حاضر ) چ سنگى ، 579 - 590 ؛ نزهة الخواطر ، 7 / 395 - 396 ؛ نگاهى به تاريخ ادب فارسى در هند ، 608 .\r\nو نيز :\r\n catalogue of the Persian Manuscripts in the British Museum' 1024 - 1025 ; A Catalogue of the Arabic , Persian , and Hindustany Manuscripts of the Libraries of the King of Oudh , 644 ; Dictionary of Indo - Persian Literature ; 493 ; Mughals in Indio , 399 ; Persian Literature ; C . A . Storey , 900 . \r\n","page_name":" 8 ","page_number":8},
  {"content":"\r\n\r\nعبد الرّحيم كه به حليهء فضائل و كمالات آراسته بود ، چنانچه فتاوى مجمع المسائل از تصانيف اوست و با وجود ابتلاى خدمت مسطور در زمرهء خلفاى حضرت بندگى نظام الدّين اميتهوى - قدّس سرّه - عزّ امتياز داشته به عنوان پدر بزرگوار به اطوار شايسته به فرط بلندنامى ايام حيات مستعار انصرام رسانيد . پستر اولادش يكى بعد ديگرى تا انقراض سلطنت تيموريه و عهد وزير الممالك نوّاب شجاع الدّوله بهادر ، ناظم صوبهء مرقو الصّدر ، كه معاش شرفا قايم و جارى بود ، به همان خدمت به سر مىبرد .\r\nبالجمله ، اين فقير در سنهء تسع و تسعين و مائة و ألف ( 1199 ق ) خرقهء هستى در بر كشيد و بعد جلوس در حلقهء اهل فهم و تميز كتب درسيّهء فارسيّه به خدمت اساتذهء وقت گذرانيد و پس از آن به مقتضاى شورش طبع به كوچهء سخن درافتاد و دل به هم‌صحبتى اصحاب اين فن نهاد و در مشق سخن به تلمّذ جناب خوش‌دل مغفور نقد استعداد اندوخت و به فيض صحبت بابركتش چهرهء اعتبار برافروخت ، و بعد چندى به رهنمونى طالع به شرف بيعت جناب فيض انتساب ، عمدة المتّقين ، قدوة العارفين ، حضرت سيد شاه غلام نصير الدّين سعدى - قدّس سرّه - در سلسلهء عاليهء قادريّه ممتاز گرديد . ذات مباركش آيهء رحمت بود و سرچشمهء هدايت :\r\n پيرى كه فروغ چشم دين بود * خضر ره منزل يقين بود\r\nپيرى كه ز راه عشق عارف * سروى ز حديقهء معارف\r\nپيرى كه به فيض بىنهايت * آمد به جهان پى هدايت\r\nبر هركه فتاد سايهء او * گرديد بلندپايهء او\r\nشيرين سخنى ، شكر مقالى * نيكوروشى ، خجسته حالى\r\nدر گلشن قدس نغمه‌سنجى * از مخزن انس تازه‌گنجى\r\nگنجينهء عشق سينهء او * جز درد نه در خزينهء او\r\nديباچهء نسخهء طريقت * عنوان صحيفهء حقيقت \r\n\r\n","description":"","footnote":"","page_name":" 9 ","page_number":9},
  {"content":"\r\n\r\n بر حشمت و جاه دل نداده * در راه فنا قدم نهاده\r\nبر بستر فقر آرميده * در دامن صبر پا كشيده\r\nشبلى زمان ، جنيد ايّام * آراسته از فضائل تام\r\nآن شاه سرير عزّ و تمكين ! * سعدى نصير ملّت و دين !\r\nجان و دل من فداى او باد ! * در خلوت قرب جاى او باد ! \r\nپستر ، در آغاز عمر بيست و نه‌سالگى به جاذبه محبّت جناب خوشنود - دام ظلّه - به مدراس برخورد و بقيهء احوالش در ديباچه گذشت و هرچند كه صعوه مثل باز قوّت پرواز ندارد و قطاة با طوطى خوش‌لهجه هم‌آواز نيست ، لكن چون‌كه در استعداد طيران فىالجمله مجانست و اتحاد است ، لهذا اين غاشيه بردار چابك‌سواران ميدان سخن و جزوه‌كش دبستان اين فن كه مدّتى كمر به خدمت شعر و شاعرى بربسته و نشتر محبّت كلام رنگين به رگ جان شكسته ، وحشيان خيال پراختلال خود را با غزالان بيداى فصاحت ، رخصت جولانى مىدهد و برخى از افكار حاليّه به ياران عرض مىكند ، شايد نظر صاحبدلى بر آن افتد و به پرتو او مس ناقص اين قليل البضاعت طلاى احمر گردد » « 1 » .\r\nنمونه‌اى از اشعار قدرت كه خود وى گزينش نموده و در ذيل احوال خود در تذكرهء حاضر آورده است :\r\n اى از فروغ نور تو روشن چراغ‌ها * وز پرتو جمال تو در سينه داغ‌ها \r\n* * *\r\n فزود حسن چو از ساغر شراب تو را * سزد از اين دل بريان من ، كباب تو را\r\nبه حال پيريم ، اى ترك نوجوان ! رحمى * اگرچه منع كند عالم شباب تو را \r\n* * *\r\n\r\n\r\n","description":"","footnote":"\r\n( 1 ) . تذكرهء نتائج الافكار ، چ سنگى ، ص 579 - 582 .\r\n","page_name":" 10 ","page_number":10},
  {"content":"\r\n\r\n گر به گورستان گذر افتد من رنجور را * ناله‌ام بيدار سازد خفتگان گور را \r\n* * *\r\n شمع را آتش به جان بگرفت و اشك گرم ريخت * شب چو گفتم قصّهء سوز و گداز خويش را\r\nگر نصيبم خاكبوسىّ سر كويش شود * اكتفا بر سجده‌اى سازد نماز خويش را \r\n* * *\r\n صيّاد رخصت چمنم گر نمىدهد * سير هزار باغ بود در قفس مرا \r\n* * *\r\n آه زين سوز و گدازى كه به دل مىدارم * همه تن سوخته اين آتش خاموش مرا \r\n* * *\r\n بلاست اين خط مشكين به گرد عارض تو * به ملك روم كه ره داد فوج زنگ تو را \r\n* * *\r\n شايد از مقدم جانان خبرى مىآرد * طفل اشكى كه به صد شوق دوان است مرا \r\n* * *\r\n در زير خاك نيز نياسوده‌ام دمى * آخر بسوخت سوز درون در كفن مرا \r\n* * *\r\n خدنگت را بفرما تا فرود آيد به پهلويم * كه از جان دوست مىدارد دل من همچو مهمان را\r\nچسان در كلبهء احزان من او را گذر باشد * من آن مورم كه از من ننگ مىآيد سليمان را \r\n* * *\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n وقت سحر چو ، اى گل ! خندان برآمدى * صد چاك كرد صبح گريبان خويش را \r\n* * *\r\n نشد ز روز ازل جز غمت حوالهء ما * بود ز خون جگر باده در پيالهء ما\r\nفغان كه صحبت او بر دلم بلا آورد * شكست آخر از آن سنگ آبگينهء ما \r\n* * *\r\n دو چشم مست خود را سرمه‌سان چون مىكنى ظالم * كه تيغ تيز كى محتاج مىباشد فانى را\r\nاز تلاطم‌هاى بحر چشم من ترسيدنى است * غرق خون روزى كند اين چشم طوفانى را \r\n* * *\r\n طرفه جايى كه نشست من و توست * دامن عيش به دست من و توست\r\nمنزلت در دل و دل‌بستهء زلف * زلف مشكن كه شكست من و توست \r\n* * *\r\n رخت چو رونق بازار نوبهار شكست * به چشم بلبل شيدا هزار خار شكست\r\nچكيده بادهء خون جگر ز ساغر چشم * چو شيشهء دلم آن شوخ مىگسار شكست \r\n* * *\r\n بس اشك شرربار كه از چشم ترم ريخت * مژگان ز دو چشمم همه تن آبله‌پوش است \r\n* * *\r\n قدرت سرى كه داشت به قربان تيغ او * افكند و خوش نشست كه بارى به دوش داشت \r\n* * *\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n شب حديث زلف مشكينت چو در محفل گذشت * من ز خود رفتم نمىدانم چه‌ها بر دل گذشت \r\n* * *\r\n نى همين آتش عشق تو دل‌وجانم سوخت * اشگ گرمم چه بلا بود كه مژگانم سوخت \r\n* * *\r\n قطره‌هاى اشك كز چشم من ناكام ريخت * سرخى آن آبروى بادهء گل‌فام ريخت\r\nپيش از اين صيّاد ظالم را ز قيد من چه حظ * داشتم مشت پرى كز حلقه‌هاى دام ريخت \r\n* * *\r\n من به كام دل چو از لعلش گرفتم بوسه‌اى * دست حسرت مدّعى را زهر اندر كام ريخت \r\n* * *\r\n قدرت كه روز او شده افزون ز شب سياه * يا رب ! شهيد غمزهء چشم سياه كيست ؟ \r\n* * *\r\n ديده را محفوظ دارى ، قدرت ! از سيل سرشك * كاسهء چشم تو سامان گدايىهاى توست \r\n* * *\r\n كشتگان تيغ تو دلدادهء گمنامىاند * كز سر خاك شهيدان تو گردى برنخاست \r\n\r\n","description":"","footnote":"","page_name":" 13 ","page_number":13},
  {"content":"\r\n\r\n زنده كردى نام مجنون را به عشق و عاشقى * از ديار هند ، قدرت ! چون تو مردى برنخاست \r\n* * *\r\n از خاك مزارم شده صد شعله فروزان * اين مژده ته خاك نهانى شررى داشت \r\n* * *\r\n تو آشيان خود ، اى عندليب ! چون بستى * به گلشنى كه گلى گوش بر نواى تو نيست \r\n* * *\r\n قدرت ! چسان نصيب تو آسودگى شود * يك جان و صد هزار بلا در قفاى اوست \r\n* * *\r\n از قيام تو قيامت به زمين بر پا شد * جلوهء محشر و اندام خرام تو يكى است\r\nبه سر بام برآيى چو به اين حسن و جمال * رونق مطلع مهر و لب بام تو يكى است \r\n* * *\r\n دود حسرت ز دل خويش برآورد رقيب * من گرفتم چو از آن لب نى قليان گستاخ \r\n* * *\r\n كسى ز دست غمت دل كجا نگه دارد ؟ * غمت بلاست ، خدا از بلا نگه دارد \r\n* * *\r\n دل ستم‌زده از وصل يار مىنالد * چو بلبلى كه به فصل بهار مىنالد \r\n* * *\r\n بر باد مكن وفاى ديرين * من خاك شدم غبار تا چند \r\n* * *\r\n تو را گذر چو سحرگه سوى چمن افتاد * شرر ز رشك تو گل را به پيرهن افتاد \r\n* * *\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n نمىدارد دلم كز ياد يوسف طلعتى ، يا رب ! * چرا واديدهء حسرت به راه كاروان دارد \r\n* * *\r\n پامال مكن خاك مرا بعد هلاكم * شايد كه نهانى شررى داشته باشد \r\n* * *\r\n ناوكش سينهء بىكينه هدف كرد آخر * نقد جانى كه مرا بود تلف كرد آخر\r\nشور آوارگيم برده سبق بر مجنون * زنده ديوانهء من نام سلف كرد آخر\r\nاز صفاى رخ زيباى تو افتاد چو عكس * از دم سرد خود آيينه كلف كرد آخر \r\n* * *\r\n من نمىدانم چه آتش امشبم در جان گرفت * كز بن هر مو همىريزد شرارم همچو شمع \r\n* * *\r\n در ياد چشم مست تو ، اى نور ديده‌ها ! * از ديده خوناب چو صهبا گريستم \r\n* * *\r\n تراوش كرد ازبس در فراقت آب از چشمم * به جاى اشك اكنون مىچكد خوناب از چشمم\r\nچه سازم گر نشد آويزهء گوش بتان ، قدرت ! * برآيد گرچه هردم گوهر ناياب از چشمم \r\n* * *\r\n دل‌خسته و آه سرد دارم * يك جان و هزار درد دارم\r\nپوشيده چسان كنم غم دل * چشم تر و رنگ زرد دارم . . . \r\n\r\n","description":"","footnote":"","page_name":" 15 ","page_number":15},
  {"content":"\r\n\r\nرباعيات\r\n تا بر سر كوى او مرا جايى هست * روزم به فغان و شب به غوغايى هست\r\nقدرت ! من و ترك عشق ؟ نتوان ، نتوان * تا سر دارم ز عشق سودايى هست \r\nو له\r\n مىخواستمى رخ نكويت بينم * خود را تا كى در آرزويت بينم\r\nحيف است كه بىخودى مرا روز وصال * در خود نگذاشت تا به رويت بينم \r\nو له\r\n ديشب به فريب جان گرفتى از من * امروز دل طپان گرفتى از من\r\nزين خوف كه كس تهمت قتلم نكند * خون ريختى و گران گرفتى از من \r\nو له\r\n اى چرخ ! چنين ذليل و خوارم كردى * آشفته و زار و بىقرارم كردى\r\nمىخواستى از روز ازل خوارى من * آخر به ستمگرى دچارم كردى \r\nو نيز مرثيه‌اى كه در رثاى دوست و همشهرى خود ، مولوى غلام غوث شوقى گوپاموى ، كه گويا سالها با او مرافقت و مؤانست داشته ، سروده بسيار زيبا و دلنشين است . شوقى در سنّ جوانى براثر بيمارىاى در حوالى حيدرآباد از دنيا رفته و قدرت را در فراق خود داغدار كرده است ، چنان‌كه مىگويد :\r\n از پير فلك جور چه بىوهم و گمان رفت * در چشم زدن از برم آن تازه‌جوان رفت\r\nاز باد حوادث چه بلا چرخ سيه ريخت * كآن سرو خرامنده ز گلزار جهان رفت\r\nآن گلبن نوخاستهء گلشن خوبى * از گردش افلاك به تاراج خزان رفت \r\n\r\n","description":"","footnote":"","page_name":" 16 ","page_number":16},
  {"content":"\r\n\r\n آن شاه سوارى كه به ميدان سخن بود * از عرصهء گيتى چه قدر گرم عنان رفت\r\nآن نور نظر عاقبت از پيش نگاهم * بنگر كه به يك‌چشم زدن رفت و چسان رفت\r\nآن روز كه او مرحله‌پيماى عدم شد * آشوب قيامت به سر ماتميان رفت\r\nتا چند به اين ديدهء بيدار بسازم * در مهد لحد يار چو در خواب گران رفت\r\nشد شعله و آتش به دل هم‌نفسان زد * آن حرف كه از سوز درونم به زبان رفت\r\nهركس كه به اين حال تباهم نظرى كرد * زد نعره و از پهلوى من اشك‌فشان رفت\r\nشد زندگيم تلخ ز سرپنجهء الفت * از دهر چو سرحلقهء شيرين‌سخنان رفت\r\nگل كرد از اين سينهء پرداغ گلستان * از گلشن ايّام چو آن غنچه‌دهان رفت\r\nبر خرمن جمعيت من مشت شرر ريخت * تا از سر من برق صفت جلوه‌كنان رفت\r\nبگذاشت به من اين دل پرحسرت و اندوه * آن مونس جان چون ز جهان گذران رفت\r\nصد تير بلا كرد مشبّك تن زارم * در گوشه چو از چشم من آن سخت‌كمان رفت \r\n\r\n","description":"","footnote":"","page_name":" 17 ","page_number":17},
  {"content":"\r\n\r\n دور از تو به صد خون ز دل از ديده طپانم * رفتى و چه‌ها بر من بىتاب‌وتوان رفت\r\nشد پيكر گلرنگ تو را خاك نشيمن * چون بلبل روح تو به گلگشت جنان رفت\r\nبين سختى جانم كه نه مردم به فراقت * با آنكه جدا از تو چه‌ها بر دل‌وجان رفت\r\nلخت جگرم ريخته با سيل سرشكم * در راه تو چون قافلهء ريگ روان رفت\r\nهرچند كه دور است ز تو قدرت غمگين * كى ياد تو از خاطر ناشاد توان رفت \r\nهمچنان‌كه از شيوهء سخنورى قدرت برمىآيد ، اشعار وى نمونهء بسيار روشنى از سبك هندى است و تقريبا تمام خصوصيات سبك هندى در آن مشهود است .\r\nصاحب تذكرهء گلزار اعظم ( ص 288 - 295 ) كه از ممدوحان قدرت بوده ، شرح حال وى را ذكر كرده و چنين آورده است :\r\n« قدرت ، تخلّص محمّد قدرت اللّه خان پسر محمّد كامل است . نسبتش به جناب قاسم بن محمّد بن امير المؤمنين ابى بكر صدّيق - رض - كه از فقهاى سبعهء مدينهء منوّره - زادها اللّه شرفا و تكريما - بود و سلسلهء نقشبنديه به ذات شريفش انتها مىپذيرد و به بيست و سه واسطه مىرسد . اسلافش از بلاد عرب به ممالك هند درافتادند و رفته‌رفته در بلدهء قنوج رخت اقامت نهادند . يكى از اجدادش اواخر سلطنت غوريه ، گوپامو را موطن خود ساخت و با شرفاى آن طرف به هم‌نسبتى پرداخت . حكّام آن زمان نظر بر صلاح و امانت او به نيابت صدارت پسنديدند ، و به تقرّر معاش مكتفى مصارف او به اهتمامش مأمور گردانيدند . از اولاد او يكى بعد ديگرى تا انقراض سلطنت تيموريّه و\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nعهد نوّاب شجاع الدّوله بهادر سر به راهى خدمت مصدره مىنمود ، و همان معاش بر ايشان جارى و به حال بود .\r\nبالجمله ، در سنهء 1199 هجرى در قصبهء گوپامو زاهد وجود قدرت بر مصلاى ظهور نشست ، و بعد اقامت شعور نيّت اكتساب علم در دل محكم بست . فاتحهء صرف و نحو عربى به اقتداى مولوى محمّد مقيم خواند و سور كتب فارسيّه به اقتداى شيخ غلام جيلانى و شيخ بدر عالم با وى ضمّ گرداند . به مقتضاى ذوق طبيعى به خدمت مولوى خوش‌دل نقد سخن‌سنجى به كف آورد و به تحصيل فيض صحبتش به هم بزمى و هم كلامى ارباب اين فن اعتبار شايان پيدا كرد . از خوش‌طالعى به شرف بيعت جناب مولوى سيد شاه غلام نصير الدّين سعدى بلگرامى - قدّس سرّه - در سلسلهء عاليهء قادريّه مشرّف گرديد ، و به قيام اذكار و اشغال اين طريقهء سنّيه خود را بهره‌ور گردانيد ، سپس در سال 1227 هجرى به كشش قلبى حضرت خشنود - دام ظلّه - به مدراس رسيد ، و از ملاقات حضرت موصوف اوقات عزيز خوش كرده علم فرائض و حساب از خدمتش به سند رسانيد . بعد پنج سال از رهبرى طالع به وسيلهء معزّى إليه از ملازمت جناب نوّاب رضوان مآب كام دل حاصل ساخت و رفته‌رفته به اضافهء مشاهره خطاب‌خانى و خدمت توليت مقبرهء جناب نوّاب رحمت‌مآب علم افتخار افراخت ، إلى الآن بر همان عهده اشتغال دارد و سرانجام آن به كمال ديانت و خوبى مىدهد . علاوهء آن احد الحكمين محفل مشاعرهء اعظم است و در انفصال مقدّمات دخل و اعتراض شعرا مزاجش با انصاف توأم .\r\nزاهد شب‌زنده‌دار و عابد پرهيزگار ، همّتش مصروف عبادت الهى و دلش همواره مشغول طاعت بارى ، ديوانى كثير الحجم ترتيب داده و بناى آن بر اقسام شعر حاليه نهاده ، تذكره‌اى مسمّى به نتائج الأفكار به نهايت فصاحت و بلاغت و درستى عبارت و صحّت احوال و صداقت اقوال نگاشته ، و منّت بر ناظران گماشته ، چنانچه در اين سركار به قالب طبع درآمده در جوار و ديار و اطراف و اكناف به طريق هديه فرارسيده ، و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nهمه جا مقبول طبايع سخن‌فهمان و منظور خواطر نكته‌سنجان گرديده . سالك طبعش در طى مسالك سخن چنين قدرت دارد :\r\n مىتوان كرد سوز دل پنهان * گر كند اشك پرده‌دارى ما\r\nهيچ‌كس چشم تر نكرد ، مگر * شمع بالين به سوگوارى ما \r\n* * *\r\n چشمم نشود ملتفت غير ز سويت * كز قبله نگرداند كس قبله‌نما را\r\nاز راستى تير ، كمان راست نگردد * من چون ز عصا راست كنم پشت دوتا را \r\n* * *\r\n قدرت ! كسى كه دارد زنجير عشق در پا * از بند هر دوعالم ، آزاد رفته باشد . . . » « 1 » \r\nصاحب تذكرهء گلزار اعظم مجموعا 42 بيت از قدرت گزينش كرده و در ذيل احوال او آورده است . هم او در تذكرهء ديگرش موسوم به صبح وطن شرح حالى شبيه همين شرح حال از قدرت ذكر كرده است .\r\nواصف مدراسى نيز در معدن الجواهر و حديقة المرام ترجمهء او را به پارسى و تازى به قلم آورده است « 2 » .\r\nصاحب ريحانة الأدب ( ج 4 ، ص 431 ) از شخص ديگرى به نام شاه قدرت اللّه نام مىبرد كه گويا در آن خلط مطلب صورت گرفته است ؛ مىنويسد : « شاه قدرت اللّه از شعراى دهلوى هندوستان مىباشد كه ديوان مرتبى بيست هزار بيتى و منظومه‌اى موسوم به نتائج الأفكار داشته و به سال 1205 هجرت در مرشدآباد هند درگذشته . . . » و سپس يك دوبيتى از او آورده است . گويا نتائج الأفكار قدرت اللّه گوپاموى را يك منظومه دانسته و آن را به شاه قدرت اللّه دهلوى نسبت داده است ، و حتّى در ذيل همان ، نام\r\n\r\n\r\n","description":"","footnote":"\r\n( 1 ) . تذكرهء گلزار اعظم ، ص 288 - 295 .\r\n( 2 ) . تاريخ تذكره‌هاى فارسى ، ج 2 ، ص 354 - 357 .\r\n","page_name":" 20 ","page_number":20},
  {"content":"\r\n\r\nقدرت اللّه گوپاموى را آورده و پس از برشمردن يازده مورد از آثار منظوم و منثور منسوب به قدرت - غير از ديوان اشعار - نامى از تذكرهء مذكور نيامده است ؛ و حتّى وفات او را نيز سنهء 1280 هجرى دانسته است « 1 » .\r\nو همين سهو نيز در الذريعة تكرار شده است « 2 » !\r\nخود قدرت اللّه نيز در ديباچهء تذكره شرح حال خود را با قلمى فصيح و نثرى شيوا نگاشته است كه تقريبا تكرار همان مطالب ذكر شده است .\r\nاز آثارى كه در اكثر تراجم حال قدرت اللّه به وى نسبت داده شده است ، چيزى به دست نيامد ، و حتّى صاحب ريحانة الأدب و صاحب الذريعة نيز ده موردى كه از آثار نظمى و نثرى به او نسبت داده‌اند ، موفّق به رؤيت آن نشده‌اند و خود قدرت نيز در شرح حال خود به چنين آثارى اشاره نكرده است . امّا قطعا ديوان اشعارى داشته و نمونه‌هاى چندى در ذيل احوال او در تذكره‌هاى مختلف متأخّر يا هم‌عصر وى آمده است .\r\n\r\nاستادان قدرت\r\nاز ميان كسانى كه قدرت در محضر آنها كسب فيوضات و علوم متداوله نموده ، و خود بدانها اشاره كرده است ، مىتوان به موارد زير اشاره كرد كه به نوبهء خود در تعليقات كتاب دربارهء هريك به تفصيل سخن خواهيم گفت :\r\n1 - مولوى محمّد مقيم ؛ 2 - شيخ غلام جيلانى ؛ 3 - شيخ بدر عالم ؛ 4 - سيد شاه غلام نصير الدّين سعدى ؛ 5 - مولوى محمّد ارتضى على خان خوشنود ؛ 6 - خوش‌دل .\r\n\r\nممدوحان قدرت\r\nنيز از ميان سلاطين و رجال دربارى كه قدرت با آنها ارتباط داشته و برخى را در اشعار خود مدح گفته ، مىتوان به اعظم جاه ( 1234 - 1241 ه ق ) ، فرزند عظيم الدّوله\r\n\r\n\r\n","description":"","footnote":"\r\n( 1 ) . ر ك : ريحانة الأدب ، ج 4 ، ص 431 .\r\n( 2 ) . الذريعة ، ج 3 / 9 ، ص 877 .\r\n","page_name":" 21 ","page_number":21},
  {"content":"\r\n\r\nبهادر ( 1216 - 1234 ه ق ) ؛ همچنين محمّد غوث خان ، متخلّص به اعظم ( 1242 - 1272 ه ق ) اشاره كرد كه در تعليقات كتاب به تفصيل شرح حال هريك آمده است .\r\n\r\nتذكرهء نتائج الأفكار و اهميّت آن\r\nنتائج الأفكار محمّد قدرت اللّه گوپاموى از جملهء تذكره‌هاى عمومى است و آن مشتمل بر تراجم پانصد و سى و نه نفر از شعراى قديم و جديد از ميرالهى همدانى تا مير يوسف بلگرامى ، با مقدمه‌يى در گزارش احوال مؤلّف و سبب تأليف ، و ترجمهء حال ممدوح خود ( نوّاب محمّد غوث خان بهادر متخلّص به اعظم ) و تعريف شعر و بحور آن و نخستين گويندهء كلام منظوم و انواع نظم ، و بيان سبك‌هاى سخن و تطوّر آن « 1 » .\r\nمؤلف ، كتاب خود را به خان اعظم اهداء كرده و در تاريخ اتمام آن گفته است :\r\n فكر سال نتائج الأفكار * هريكى كرد و درّ معنى سفت\r\nعقل چون حرف بد نديد در آن * هديهء بارگاه اعظم گفت \r\nكه به حساب ابجدى « هديهء بارگاه اعظم » همان عدد 1258 است كه مساوى با سنهء تأليف كتاب است .\r\nنثر كتاب به سياق هندى است و بيشتر صاحبان تراجم از شعراى پارسىگوى هند هستند . شيوهء نگارش كتاب نسبتا بىتكلّف و ساده و روان است ، جز آنكه در مواردى از برخى لغات و اصطلاحات نامناسب و احيانا بيگانه استفاده شده است كه درك متن كتاب را مستلزم آشنايى با زبان كتاب و شيوهء نگارش آن مىنمايد . مثلا عباراتى نظير : « در عمر بيست‌سالگى » به جاى « در سنّ بيست‌سالگى » ؛ « در عمر شعور » به جاى « در سنّ رشد و بلوغ » و . . . كه تحت تأثير نگارش زبان هندى بوده است .\r\nگاهى مؤلف كلمات هندى را به جاى كلمات فارسى به كار برده است و گاه كلمات\r\n\r\n\r\n","description":"","footnote":"\r\n( 1 ) . تاريخ تذكره‌هاى فارسى ، ج 2 ، ص 353 .\r\n","page_name":" 22 ","page_number":22},
  {"content":"\r\n\r\nانگليسى و فرانسه هم به ندرت در كتاب ديده مىشود . مثلا به جاى واژهء « حكومت » ، مترادف انگليسى آن را به كار برده است ؛ و چند مورد نيز از واژه‌هاى اردويى استفاده كرده است .\r\nاستعمال كلمهء « پستر » به جاى « سپس » يا « پس از آن » ، استعمال كلمهء « ولايت » به معنى « محل تولّد و زادگاه » و . . . ؛ حذف افعال به قرينهء لفظى در جملات معطوف ؛ آوردن سجع در جملات معطوف كه نثر كتاب را به نثر مسجّع نزديك كرده است .\r\n\r\nمنابع مورد استفادهء قدرت\r\n1 . آتشكدهء آذر بيگدلى .\r\n2 . رياض الشعراء .\r\n3 . مجمع النّفائس .\r\n4 . بهارستان سخن عبد الرّزاق .\r\n5 . مرآة الخيال شير على خان لودى .\r\n6 . كلمات الشّعراء سرخوش .\r\n7 . سفينة الشّعراء بىخبر .\r\n8 . سرو آزاد .\r\n9 . خزانهء عامره آزاد بلگرامى .\r\n10 . گل رعنا .\r\n11 . شام غريبان شفيق .\r\n\r\nشيوهء كار\r\nتذكرهء نتائج الأفكار كه اول بار در بمبئى در زمان حيات خود مؤلف به طبع سنگى آراسته شده و بارها ( تا نوبت پانزدهم 1336 ) تجديد چاپ شده است ، از جهاتى كه ذكر شد ، قابل توجه و حايز اهمّيت فراوانى است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبا وجود آنكه چند نسخهء خطى از اين اثر در كتابخانه‌هاى هند و پاكستان است ، بر آن شديم تا آن را از روى چاپ سنگى طبع هند احيا كنيم و تعليقاتى مفصّل بدان بيفزاييم . با توجه به حجم كار لازم دانستيم تا كتاب در دو مجلد به طبع رسد . لذا جلد اول كه هم‌اكنون پيش روى خوانندگان عزيز است ، فقط متن تذكره با مقدمه‌اى مجمل مىباشد ؛ و جلد دوم كه متعاقبا به طبع خواهد رسيد ، شامل تعليقات و توضيحات لازمه ، فهارس ( اعم از فهرست اعلام ، كشف الأبيات و . . . ) و غيره مىباشد .\r\nدر آخر بر خود فرض مىدانم از همهء دوستان و عزيزانى كه اين حقير را در چاپ اين اثر يارى فرمودند ، تشكر و قدردانى نمايم :\r\nبالأخص از دوست فاضل و دانشمندم ، جناب آقاى سيّد صادق حسينى اشكورى ، مدير محترم مجمع ذخائر اسلامى ، و نيز جناب آقاى سيّد محمّد جواد حسينى اشكورى كه مقدّمات چاپ كتاب را فراهم فرمودند .\r\nاز محقّق برجسته و دوست عاليقدر ، جناب آقاى بهروز ايمانى ، و نيز از استاد عزيزم ، دانشمند بزرگوار ، جناب آقاى على اوجبى كه همواره مرهون راهنمايىها و الطاف بىمنّت ايشان بوده و هستم .\r\nاز سركار خانم فاطمه اخوان كه حروفچينى كتاب را برعهده داشتند .\r\nاميد است كه احياى اين اثر ارزشمند كه گنجينهء اشعار ناب ادب پارسى است ، مقبول طبع عزيزان ادب‌دوست و صاحب‌ذوق واقع گردد ؛ ان‌شاءالله - تعالى .\r\nيوسف بيگ باباپور ايران - مراغه پاييز 1386\r\n\r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n\r\nتصوير صفحه آخر تذكرة نتائج الأفكار - چاپ سنگى\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n[ مقدمه مؤلف 
  ]\r\nبه نام خداوند بخشندهء مهربان\r\nشادابى گلشن سخن به آبيارى حمد بهار پيرايى است كه عندليب قوّت ناطقه را نغمه سنج خوش‌نوايى گردانيده ؛ و زيبايىاش عنوان صحيفه به رقم ثناى نظم‌آرايى است كه عرائس معانى را به تجليهء جواهر زواهر الفاظ بر منصّهء آرايش نشانيده .\r\n اى نام تو زيب صدر ديوان سخن * وى وصف تو رونق گلستان سخن\r\nاز پرتو ذرّه‌اى كه از مهر تو تافت * گرديد فروغ شمع ايوان سخن \r\nو لآلى بىبهاى مناقب‌نثاران نيّر اعظم ، بيت الشّرف رسالت است كه از مطلع « اوّل ما خلق اللّه نورى » سر به اوج ظهور كشيد ؛ و نقود درود نامحدود پيش‌كش آن فخر بنىآدم كه وجود با جودش مقطع ديوان نبوت گرديد .\r\n اى ذات تو قايم به مقام محمود * از بهر تو كاينات آمد به وجود\r\nزان پيش بيافريد نور تو خدا * كز آدم و عالم اثرى هيچ نبود \r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو تجليّات زاكيات بر آل و اصحاب او باد كه صدر آرايان ايوان دين مبين « 1 » و مقتدايان شاه‌راه علم و يقين‌اند .\r\n اولاد نبى كه مخزن اسرارند * سرچشمهء فيض و مهبط انوارند\r\nاسلام قوى گشت ز خلفاى رسول * الحق كه ستون قصر دين هر چارند \r\nاما بعد ، مىگويد اضعف عباد اللّه القوى ، محمّد قدرت اللّه گوپاموى كه اين پاشكستهء زاويهء خمول از صرصر بعض حوادث ، گلبن جمعيّت را برگ‌ريز يافته ، نقبته در سنهء « 2 » سبع و عشرين و مأتين و ألف به بيداى سياحت درافتاد و به اهتزاز نسايم جاذبهء قلبى طاير عزيمت پر پرواز به بهارستان مدراس گشاد . چون‌كه علّت غايى اين سفر ادراك صحبت رنگين حضرت خوش‌دل مرحوم و جناب خوشنود - دام ظلّه - كه ترجمهء اين هر دو بزرگوار ، ان‌شاءالله المستعان ، در « حرف الخاء » خواهد آمد ، بوده ، دامن تمنّا را به گل‌هاى مسرّت و شادمانى از گلشن هم‌بزمى لبريز گردانيد و قامت ارز و خلعت جمعيّت و كامرانى در انجمن هم‌كلامى پوشيد . مجلس يكرنگى به اختلاط يكديگر گرمى پذيرفت و خلوت يك‌جهتى به ازدياد اخلاص رونق گرفت .\r\nآخر الأمر ، پس از چند سال به ياورى طالع جناب خوشنود خضر راه گشته اين تشنه كام باديهء افكار را به سرچشمهء آب حيات كه عبارت از قرب بساط فيض مناط جناب مستطاب ، نوّاب اعظم جاه ، بهادر است ، رسانيد ؛ تا اينكه از فرط عنايت آن امير نامدار اين ذرّهء بىمقدار ذخيره‌اندوز نقد مجالست و بهره‌ياب حضورى گرديد . زهى اميد بىنظير كه چشم روزگار در اوصاف حميده مثل او نديده ، و خهى خديو عالى شكوه كه ديدهء زمانه در خصايل برگزيده همچو وى كمتر پسنديده . پيكر سخاوت را دست عطا پرستش آرايش بخشيده و قالب همّت را جود بىانتهايش روح تازه دميده ؛ توسن ذهن\r\n\r\n\r\n","description":"","footnote":"\r\n( 1 ) . در متن كلمه « متين » است .\r\n( 2 ) . در متن « سن » آمده است .\r\n","page_name":" 28 ","page_number":28},
  {"content":"\r\n\r\nرسايش گرم عنان ميدان فراست و سمند طبع والايش سبّاق مضمار كياست .\r\nبالجمله ، بعد از وفات پدر بزرگوارش نوّاب عظيم ، بهادر رحمت‌مآب كه جلوه‌پيراى مسند رياست كرناتك گشته ، به راحت‌رسانى و آسايش خلايق نظر برگماشت و صلاح و فلاح متوسّلين پيش نهاد خاطر اقدس مىداشت ، به اتباع سنت سنيّه و اجراى احكام شرعيّه كمال اهتمام مىنمود و به حفظ مراتب علما و فضلا به مزيد اعزاز و اكرام مصروف بود ؛ و اتّحاف تحايف و ارسال نذور به حرمين شريفين - زاد هما اللّه تعالى شرفا و تعظيما - در زمان خود از ما سبق افزود و خيرات متكاثره و حسنات متوافره بيش از پيش در اين وقت جلوهء ظهور نمود ؛ چنانچه سلمى متين به صرف زر كثير به خلوص تمام و اهتمام ما لا كلام طيّار ساخته ، به مكّهء معظمه فرستاد . به مقتضاى حسن نيّتش شرف قبوليّت يافته ، بر در بيت اللّه شريف منصوب گشت و اين سعادت از سلاطين و امراى هند ، إلى يومنا هذا ، سواى عالم‌گير پادشاه و نوّاب والاجاه جنّت آرامگاه و اين امير ذوى الاقتدار نصيب ديگرى نشد . فأمّا اين سلم در لطافت و متانت مسلّم الثّبوت خاصّ و عام است .\r\nالغرض ، چون‌كه همّت والايش بيشتر به افزايش اعتبار متوسّلان و ترقّى دولت خواهان مصروف بوده ، اين حقير را هم كه از مقرّبان انوار حضورى بوده ، رفته‌رفته به عهدهء توليت مقبرهء نوّاب رحمت‌مآب مأمور ساخت و به اضافهء مشاهره و خطاب‌خانى نواخت . سبحان اللّه ، ذات همايونش آيهء رحمت بود و پيرايهء خير و بركت . لباس صلاح و تقوى در بر داشت ، و افسر زهد و رياضت بر سر . از آنجا كه خمخانهء گردون از بادهء عيش و جمعيّت تهى است و طمع ساغر مراد از اين سيه‌كاسهء ابلهى عروج نشئهء بزم هستى را خمار نيستى در پى و گردش دور دوّار علىرغم المطلوب پياپى . ناگاه نقّاش قضا و قدر طرفه نقشى بربست كه سنگ تفرقه شيشهء جمعيّت خواطر از هم شكست . أعنى ، آن نونهال بوستان انورى در كمال نشو و نما در سنهء احدى و اربعين و مأتين و ألف از پا در افتاد و آن صدرآراى ايوان امارت رو به زاويهء عدم نهاد . به وقوع اين حادثهء عالم‌آشوب ،\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nروز روشن به چشم جهانيان تيره و تاريك نمود و بالادستى حزن و اندوه عنان صبر و شكيب از كف دولت‌خواهان ربود . بارى مولود مسعودش مهر برج رفعت و بختيارى گوهر دروج عظمت و والاتبارى قرّهء باصرهء دولت و اقبال نيّر سپهر شوكت و اجلال نوّاب امير الهند والاجاه اعظم الأمر ، مختار الملك ، سراج الدّوله ، محمّد غوث خان بهادر ، بهادر جنگ - ادام اللّه تعالى بقاء و افاض على العالمين عطاء - مرهم تشفّى بر جراحت سينهء غمگينان نهاد و ابواب طمأنينت بر روى مضطربان گشاد . ارباب حكومت آن خديو جوان‌بخت و وارث تاج‌وتخت را عمر يك سال و سه ماه داشت ، به رياست كرناتك نامزد ساختند و كوس مسند آرايى موروثى به نام نامىاش نواختند .\r\nامروز كه آن درة التّاج شهامت ، ذكر موّاج سخاوت ، حاتم عصر ، باذل دهر ، قدم در عرصهء نوزده‌سالگى نهاده ، ذات والاصفاتش مفتاح كنوز كامرانى است و كليد گنجينهء فيض‌رسانى ، خيّاط ازل به قباى فضل و كمال قامت مباركش آراسته و مشّاطهء قضا و قدر به گلگونهء حسن لياقت و قابليّت چهرهء حالش پيراسته ، در فهم و فراست علم يكتايى مىافرازد و در عقل و كياست نقش همتايى مىترازد . اشهب فكر رسايش منازل دقايق نظم و نثر را به كمال سرعت طى مىنمايد و سيّاح تخيّل دلگشايش طرق غوامض معانى را به خوبى مىپيمايد . عندليب طبعش در گلشن سخن به زمزمهء فصاحت هم‌آواز و شاهين افكارش در بوادى بلاغت به تيزپروازى دمساز گنجينهء علوم و فنون است و خزينهء كلام موزون گل سرسبد گلستان نازك‌خيالى است و نوباوهء حديقهء خوش‌مقالى .\r\nپيكر الفاظ خيالات رنگينش كسوت خوش‌قماشى در بر دارد و مصوّر مضامين دلنشينش نقشهء نيكو تلاشى پيش نظر . از اشعار دلاويزش كه جواهر شاهوار معدن معانى است و لآلى آبدار حلقهء گوش سخندانى به تزيين اين صحيفه مىپردازد ؛ و هى هذه :\r\n فزود پرتو حسنت دماغ آينه را * خط تو ساخت سرسبز باغ آينه را \r\n* * *\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n كند غرق ندامت طبع صاف من زلالى را * زند ناخن به دل هر مصرع شوخم هلالى را\r\nبكن از بادهء عشق كسى مملوّ دل خود را * نباشد پيش مستان حرمتى ميناى خالى را\r\nنخست از تيغ آزادى بكن قطع امل آنگه * مسخّر كن سواد اعظم نازك‌خيالى را \r\n* * *\r\n اى شوخ فروهشته به رخ زلف دوتا را * نازل به سر من مكن اين تيره بلا را \r\n* * *\r\n عكس ساق تو مگر زد دم تأثير در آب * ماهى از موج بود پاى به زنجير در آب\r\nآن‌قدر گريه نمودم به فراقت ، جانا ! * حال جسمم شده چون پيكر تصوير در آب\r\nگريهء زار بود مهر بيان حالم * نيست اصلا به كسى طاقت تقرير در آب \r\n* * *\r\n ديد شايد گيسوى مشكين او گاهى به باغ * شاخ سنبل با هزاران پيچ‌وتاب استاده است\r\nنيست معلومم كه مىآيد به عزم دلبرى * گشته جسمم ديده يكسر چون حباب استاده است\r\nهمّت اعظم ندارد تكيه بر كس چون على * خيمهء افلاك بىچوب و طناب استاده است \r\n* * *\r\n تا فروهشت به رخ زلف خود آن حور سرشت * دود آه دلم از سينه پريشان برخاست \r\n* * *\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n چون كتان است « 1 » طاقت وصلم * بس‌كه روى تو مهوش افتاده است\r\nبر سر خوان چهرهء نمكين * خال رويش نمك‌چش افتاده است \r\n* * *\r\n گشت تا چشم او شراب‌فروش * شد دل كشته‌ام كباب‌فروش\r\nبس‌كه گريم به شوق گل رويى * طفل اشكم بود گلاب‌فروش \r\n* * *\r\n برنتابد دل من منّت سير گلشن * از گل داغ چو طاوس بهارى دارم \r\n* * *\r\n كشتى تو به يك تير ادا ، شست تو بوسم * بردى دل محزون مرا ، دست تو بوسم\r\nواسوختم از آتش جان‌سوز فراقت * تا سرمه صفت چشم سيه‌مست تو بوسم\r\nآموخت ز تو پير فلك فتنه طرازى * اى طفل پرآشوب ! قد پست تو بوسم \r\nبالجمله ، در عهد دولتش خلايق را نقد طمأنينت و خرّمى فرا چنگ و هر بىبرگ و نوا به ترانهء جمعيّت و خوشوقتى ، رسم آهنگ صحبت دلپذيرش كوك ارباب فطانت و بزم بىنظير نشيمن اصحاب متانت ، حسن مقالش موميايى شكسته‌حالان كنج ناكامى و فيض مالامالش دستگير ازپاافتادگان جادهء بىسرانجامى ، خويش و بيگانه زلّه بردار مايدهء احسان اوست ، و يار و اغيار بهره‌مند جود بىكران او ، اللّهمّ ضاعف حسناته و ارفع درجاته .\r\nاين شيفتهء كلام نغز و دل‌باختهء سخن پرمغز را گاه‌گاه به خاطر خطور مىكرد كه در بياضى اشعار شعراى نامدار متقدّمين و متأخّرين و بعضى از معاصرين نگاشته آيد . در اين ضمن رأى اكثرى از اجلّه و احباب بر اين قرار گرفت كه چيزى احوال هريكى از آنها\r\n\r\n\r\n","description":"","footnote":"\r\n( 1 ) . چ : كتان نست .\r\n","page_name":" 32 ","page_number":32},
  {"content":"\r\n\r\nهم قل و دل به قيد قلم درآيد تا از تو تذكره‌اى يادگار باشد ؛ لهذا در سنهء ستّ و خمسين و مأتين و ألف به تلخيص بعض دواوين موجوده درافتاد ، بر انتخاب اشعار از تذكرهء آتشكده عجم آذر اصفهانى و مجموعه اشعار رياض الشعراى واله داغستانى و مجمع النفائس خان آرزو اكبرآبادى و بهارستان سخن از عبد الرزاق و مرات الخيال از شير خان و كلمات الشعراى سرخوش و سفينه مير عظمت اللّه بىخبر و سرو آزاد و خزانهء عامره ميرآزاد بلگرامى و گل رعنا و شام غريبان شفيق اورنگ‌آبادى به حسب مذاق خود دل نهاد و از هر چمن اين بساطين هميشه‌بهار گل‌هاى رنگ‌به‌رنگ برچيده ، دامن‌دامن برداشت ، و احوال هريكى مختصر مفيد به سلك عبارت فارسى سليس كشيده ، اسامى شعرا را به حروف تهجّى ترتيب داده ، تقديم و تأخير به مراعات سنين وفاتشان ملحوظ داشت و به تفتيش و تحقيق سنّ وفات هركدام حتّى الإمكان اهتمام تمام و جدّوجهد تامّ كار برده و كسانى را كه سنّ تحقيقى يا تخمينى با اعتبار عصر هم يافته نشد ، نامشان همچنان در اين اوراق گذاشت . فأمّا سواى ميرالهى كه به طفيل انتساب با اسم اللّه منصب صدارت به زور گرفت ؛ و ماوراى حضرت احمد جام و شيخ ابو الحسن خرقانى از زمرهء اوليا كه به جهت توافق اسمى با نام مبارك سرور انبيا و كنيت خاتم الخلفاء ذكرشان بعد اسم مير معزّى إليه النّسب نمود . اسماء حضرات اولياء اللّه را كه بر ديگران تقدّم بالشّرف دارند در هر حرفى كه جلوهء ظهور يافته ، به مراعات ترتيب از همه بالا نگاشت و از اصناف اناث مخدّراتى كه قدم به ميدان شاعرى نهادند اسم آنها را به حكم  « الرِّجالُ قَوَّامُونَ عَلَى النِّساءِ »  پايان اسماء ذكور نهاد و اين صحيفه را موسوم به نتائج الأفكار ساخته به بارگاه فلك اشتباه آن امير جواد عرضه داد .\r\nاگر نظر كيميا اثر او متاع كاسد اين قليل البضاعت را به ميزان اجابت برسنجد ، از بنده‌نوازى چه دور ؛ و اگر به مقتضاى جوهرشناسى طلاى ناسرهء من هيچ مدان را به محك قبوليّت كامل العيار گرداند از عزّت‌افزايى چه عجب . اميد از ماهران سخن و ناظران اين\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nفنّ آن دارد كه اگر به لازمهء بشرى سهوى و خطايى در اين كتاب بيند دامن از رهگذر اصلاح نچيند .\r\n\r\nهذا اوان الشّروع فى الكتاب و من اللّه الوصول الى منهج الصّواب\r\n\r\nمقدّمه\r\nبدانكه شعر ، بالكسر ، در اصطلاح شعرا عبارت است از كلام موزون مقفّى كه به ارادهء متكلّم از عدم به وجود آيد و حقّ اين است كه قافيه امرى است عارضى كه بدون رعايتش مطلع غزل و قصيده و مثنوى و رباعى و امثال آن متحقق نمىشود و تحقيق نفس شعر بر آن موقوف نيست و إلّا فردى كه قافيه ندارد از تعريف شعر خارج گردد و ليس كذلك ؛ و قيد ارادهء متكلّم براى اخراج حديثى است كه بلاقصد و اراده موزون واقع گردد ، از آنكه كلام آن سرور انام - عليه افضل الصّلوات و السّلام - به حكم  « ما عَلَّمْناهُ الشِّعْرَ »  از شعريّت مبرّاست ؛ و همچنين هر كلامى كه از شخصى به غير قصد و شعور صادر شود آن را شعر نمىگويند ، چه شعر مأخوذ از شعور است كه بىقصد متكلّم نمىباشد و برآوردن كلام الهى را از اين قيد گنجايش ندارد ، از آنكه وجود موزونيّت بدون ارادهء وى - سبحانه - ملتزم اضطرار است ، و هو منزّه عنه ؛ پس سزاوار است كه آن را از قيد آمدن از عدم به وجود ، كه مشعر حدوث است ، برآرند تا بر بعضى آيات قديمه كه موزون واقع شده تعريف شعر اصطلاحى صادق نيايد . آرى ، صدور كلام موزون نخست از متكلّم قديم است - تعالى شأنه - و از اينجا گفته‌اند كه « الشّعراء تلامذة الرّحمن » و علما در جواز گفتن شعر و انشاد آن اختلاف دارند و حديث رسول اكرم - صلّى اللّه عليه و آله و سلّم : « الشّعر كلام فحسنه حسن و قبيحه قبيح » حاكم است بين الفريقين ؛ پس شعرى كه متضمّن بيان مراتب عشق و محبّت و مواعيظ و حكم و مصالح بود مذموم نيست ، و مورد « إنّ من\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nالشّعر حكمة » همين است و كلامى كه مشتمل بر هجو اهل اسلام و اظهار عيوب و سبّ و شتم باشد قبيح است و مصداق آيهء كريمه :  « الشُّعَراءُ يَتَّبِعُهُمُ الْغاوُونَ »  همين واقع شده .\r\nو چون شعر كلامى است موزون و هر موزون را ميزانى بايد تا از آن زيادت و نقصان معلوم گردد و آن را علم عروض نامند و واضع اوزان خليل ابن احمد بصرى است كه آن را در اوسط مائة ثانيه از اشعار عرب تتبّع كرده به استقراء در پانزده بحر حصر نموده و آن را به بحر طويل و مديد و بسيط و وافر و كامل و هزج و رجز و سريع و رمل و منسرح و خفيف و مضارع و مقتضب و مجتثّ و تقارب موسوم ساخته ؛ و ابو الحسن اخفش ، بحرى ديگر كه متدارك نام دارد بر آن اضافه كرده و متأخّرين سه بحر ديگر مسمّى به قريب و جديد و مشاكل ايجاد كرده‌اند ؛ ليكن چون‌كه اكثر زحافات آن خالى از اشتباه و التباس نيست ، لهذا متروك شد و در ديوان هيچ‌يكى از اساتذه شعرى بر اين اوزان يافته نمىشود و كذا فى حدائق البلاغة ؛ و اكثر مورّخين برآنند كه اوّل كسى كه شعر فارسى گفت بهرام گور است . روزى به شكار رفته بود شيرى را صيد كرد و از غايت بشاشت اين مصرعه بر زبانش گذشت :\r\n منم آن پيل دمان و منم آن شير يله \r\nدلارام جنگى كه محبوبه‌اش بود ، در مقابل آن اين مصرعه به هم رسانيد :\r\n نام بهرام تو را و پدرت بو جبله \r\nو صاحب تاريخ صبح صادق آورده كه اوّل كسى كه بعد بهرام در عهد اسلام شعر فارسى ايجاد كرد ، خواجه عباس مروى است كه چون مأمون خليفهء عباسى در ابتداى مائة ثالث به مرو رفت . وى قصيدهء مدحيّه در زبان فارسى گذرانيد و هزار درهم صله يافت و همين‌قدر وظيفهء او به طريق ساليان مقرّر گرديد . اين دو بيت از آن قصيده است :\r\n اى رسانيده به دولت فرق خود تا فرقدين * گسترانيده به جود فضل در عالم يدين \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n مر خلافت را تو شايسته چو مردم ديده را * دين يزدان را تو بايسته چو رخ را هر دو عين \r\nبالجمله ، تا حدود ثلث مائة هجرى جماعتى قليل اندك‌اندك شعر گفته‌اند ؛ امّا كسى به تدوين نپرداخته . تا اينكه در عهد سلاطين سامانيّه استاد ابو الحسن رودكى سمرقندى صدرآراى ايوان شاعرى گشته ، ديوان شعر ترتيب داد و غالب اهتمام قدما در مدايح و نصايح بوده . از آن ميان ابو القاسم فردوسى طوسى در عهد سلطان محمود غزنوى مثنوى را به حدّ كمال رسانيد ؛ و اوحد الدّين انورى خاورى در عهد سلطان سنجر سلجوقى قصيده را رونقى تازه بخشيد و شيخ مصلح الدّين سعدى شيرازى - رحمه اللّه - پيشواى متقربان است كه هيچ سخنورى پيش از وى طريق غزل را به اين اسلوب لطيف نپيموده ؛ و حضرت امير خسرو دهلوى - قدّس سرّه - در جميع اقسام نظم به شيرين‌كلامى گوى سبقت از ميدان بلاغت ربوده ، بعد از آن در زمان سلطان حسين ميرزا ، والى خراسان ، مولانا عبد الرحمن جامى و بابا فغانى و اهلى شيرازى و آصفى و هاتفى و غيرهم از روش متقدّمين اندكى تجاوز كرده ، به طرز خاصّ سخن‌پيرا گشتند . پس از آن جمعى از سخن سنجان مثل محتشم كاشى و وحشى يزدى و لسانى و ضميرى صفاهانى آن‌طور خاصّ را روشن‌تر ساخته ، حسن ديگر بخشيدند . امّا ديگر به هم عصران آن‌ها چون حسين ثنايى و ملك قمى و عرفى شيرازى و نظيرى نيشابورى و شيخ على نقى كمره‌اى و شيخ الفيض فيض و حكيم شفايى و ركنايى مسيحى ، يك‌باره منكر روش پيشينيان شده طرزى جديد بر روى كار آورده ، سحر سامرى وانمودند ؛ و ميرزا جلال اسيربانى بنياد خيال‌بندى گرديد و شوكت بخارى آن را نازك‌تر ساخت و شيخ ناصر على سهرندى و موسوى خان فطرت و محمّد افضل سرخوش خيال را به مرتبهء اقصى رسانيدند كه دست هر نابالغ بدان نمىرسد ؛ و غنى كشميرى و ميرزا صائب اصفهانى در صنعت تمثيل بىمثل برآمدند .\r\nپس در هر عصرى از اعصار شعراى بلاغت‌شعار دكان نقّاشى برچيده ، بازار\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسخن‌سنجى را گرم ساختند و موجد آيينى و واضع قانونى گشته ، نوبت به نوبت سمند فصاحت را به مضمار شاعرى جهانيدند و مرتبهء شعر را به عيّوق و شعرا رسانيدند .\r\nو شعر بر ده قسم منقسم است :\r\nاوّل غزل و آن چند بيت است متّحد الوزن و قافيه ، امّا در بيت اوّل لازم است كه هر دو مصرع بر يك قافيه باشد و آن را مطلع نامند و بيت ثانى را حسن مطلع و آن اقلّ از پنج بيت و اكثر از دوازده نيست ، امّا بعضى بر آن افزوده‌اند ؛ و غالبا در غزل ذكر جمال محبوب و بيان مراتب عشق و محبّت مىباشد و مستحسن است كه اسم شاعر در بيت اخير بود و آن را مقطع گويند .\r\nدوم قصيده كه مانند غزل ، امّا اكثر مضمون آن بر مدح و موعظت اشتمال دارد و شرط است كه زياده از دوازده بيت بوده و اكثر را حدّى معين نيست ؛ فأمّا متأخّرين شعراى عجم صد و بيست بيت قرار داده‌اند ؛ و اشعار اوايل قصيده‌ها كه مشتمل بر ذكر شباب و عشق و بهار و غيرها بود ، آن را تشبيب نام نهند و شعرى كه مشعر انتقال به مدح است آن را مخلص و گريز نامند و بيشتر ختم آن بر ابيات دعائيّهء ممدوح مىكنند و قصيده‌اى كه در آن تشبيب نبوده و ابتدا از مدح كرده شود ، آن موسوم به مجرّد است .\r\nسيم قطعه ، و آن عبارت است از بيتى چند متّحد الوزن و القافية بدون مطلع و آن گويا پاره‌اى است از قصيده و اقلّ آن دو بيت و اكثرش حدّى معيّن ندارد ، و ليكن شرط است كه اقلّ از قصيده باشد .\r\nچهارم رباعى ، و آن دو بيت است فقط مخصوص به بحر هزج بر وزن « لا حول و لا قوة الّا باللّه » كه از زحافات آن بحر بيست و چهار وزن پيدا گرديده ، امّا در بيت اوّل قافيه شرط است ، در بيت دوم شرط نيست و آن را ترانهء دوبيتى نيز گويند .\r\nپنجم فرد ، و آن دو مصرع است و دو قافيه ، باشد يا نباشد .\r\nششم مثنوى ، و آن اينكه هر بيتش با بيت ديگر متّفق الوزن مختلف القافية بود و آن\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nرا شعراى عجم بر هفت وزن مشهور قرار داده‌اند و حضرت امير خسرو دهلوى - قدّس سرّه - دو وزن ديگر بر آن افزوده ، يكى از بحر تقارب مثمّن ، چون :\r\n تو اين مثنويّات سبع ار بدانى * شود منكشف بر تو سبع المثانى \r\nكه در هر مصرع تكرار فعولن چهار بار است . دوم از بحر سريع مسدّس ، مثل :\r\n آمده اين هفت گل تازهء تر * تازه كن رونق گلزار هنر \r\nكه در هر مصرع لفظ « مفتعلن » سه بار مكرّر مىشود .\r\nمولانا جامى - رحمه اللّه - در خطبهء مثنويّات هفت‌اورنگ مىفرمايد كه براى مثنوى وزنى كه جامع خفّت و عذوبت باشد ، سواى اين هفت نيست ، و آنكه امير خسرو دهلوى - رحمه اللّه - دو وزن ديگر برآورده سلامت طبع حاكم است كه اوّل از وصف خفّت و دوم از صفت عذوبت خالى است .\r\nهفتم ترجيع‌بند كه عبارت است از چند غزل متّحد الوزن مختلف القوافى كه در آخر هر غزل فردى ذو القافيه مكرّر آرند و آن به حسب المعنى با بيت سابق مربوط بود .\r\nهشتم تركيب‌بند ، و آن مثل ترجيع است ، امّا فرق اينكه در تركيب‌بند هر بيتى كه بعد غزل مىآيد جداگانه مىباشد و آن را واسوخت نيز گويند .\r\nنهم تسميط ، و آن عبارت از چند مصرع است متّفق الوزن و القافية در بند اوّل و در باقى مصرع اخير را مطابق بند اوّل مىآرند . پس اگر مصرع‌ها سه است مثلّث نامند و استعمالش بسيار قليل است ، و اگر چهار است مسجع و مربّع و چار در چار گويند ، و اگر پنج است به مخمّس موسوم باشد ؛ و شش و هفت و هشت و نه و ده مصرعى را مسدّس و مسبّع و مثمّن و مستّع و معشّر نام نهند و در اين صورت تسميط هشت قسم بود و از آن استعمال مربّع و مخمّس و مسدّس بيشتر است و باقى اقسام اكثر غير مستعمل .\r\nدهم مستزاد كه بعد هر مصرع فقره‌اى از نثر زياده كنند كه بحسب المعنى با ما قبل مربوط بود ، و بعضى اين فقره را بعد هر بيت مىآرند ، امّا اوّل بيشتر و خوش‌تر است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nو اين تذكره از اين ده قسم خالى نيست ، اگرچه بعضى از اقسام تسميط كه قليل الاستعمال است در آن يافته نشود ؛ و اللّه تعالى أعلم بالصّواب .\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nحرف الألف\r\n\r\n[ 1 
  ] [ ميرالهى اسدآبادى 
  ]\r\nعندليب گلستان خدا آگاهى ، نخبة السّادات ، ميرالهى كه از اكابر اسدآباد ، من متعلّقات همدان است ، به طبع همدان در نظم‌گسترى پسنديدهء سخنوران و به متانت و لطافت كلام برگزيدهء نظم‌گستران . مدّتى در صفاهان گذرانيده به صحبت حكيم شفايى و آقا رضى رسيده ، آخر الأمر به هندوستان بهجت نشان برخورده و به سلك ملازمين شاه جهانى منسلك گرديد . مرد خوش‌اخلاق درويش‌سيرت بوده و نزد اعاظم روزگار عزّت و اعتبار بيش از پيش حاصل نمود و در سنهء اربعه و ستّين و ألف رهنورد سفر آخرت گشت . از افكار خوش و اشعار دلكش اوست :\r\n مطلع خورشيد مىسازد رخت كاشانه را * سوده مىگردد زبان در وصف زلفت شانه را \r\n* * *\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n دل خود به روزگار جوانى كباب بود * موى سفيد شد نمكى بر كباب ما \r\n* * *\r\n چشمت از هر گردشى با ناز عهد تازه بست * خط مشكينت كتاب حسن را شيرازه بست \r\n* * *\r\n نشئه از تيغ او دارم كه چاك سينه‌ام * چون خمارآلود نتواند لب از خميازه بست \r\n* * *\r\n عيب و هنر مجوى الهى ز كفر و دين * عاشق به ملّت خود و عارف به دين خويش \r\nرباعيات\r\n رخسار تو آب در رخ گل نگذاشت * زلف تو شكن به جعد سنبل نگذاشت\r\nتا همچو بهار از گلستان رفتى * گل نوبت فرياد به بلبل نگذاشت \r\nو له\r\n از دوريت ، اى تازه‌گل باغ مراد ! * چون غنچهء چيده خنده‌ام رفته ز ياد\r\nگريان چو پيالهء پرم در كف مست * نالان چو سبوى خاليم در ره باد \r\n\r\n[ 2 
  ] [ شيخ الاسلام ابو النّصر احمد جام 
  ]\r\nسرمست جام وحدت و سرخوش بادهء محبّت ، شيخ الإسلام ابو النّصر احمد جام - قدّس سرّه - كه از اولاد جرير بن عبد اللّه جبلى ، صحابى و مريد و خليفهء شيخ ابو سعيد بن ابو الخير است . رتبهء كمالاتش عالى و مرتبهء خرق عاداتش متعالى ، صدرآراى ايوان\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nحقيقت و جلوه‌پيراى ميدان طريقت ، اصحاب عرفان را پيشوا و ارباب ايقان را مقتداست . ولادت با سعادتش در سنهء احدى و اربعين و أربعمائه ، و وفات شريفش در سنهء ستّ و ثلاثين و خمسمائة بود . از كلمات طيّبات اوست :\r\n آن دم كه روح را تن خاكى قرين نبود * جز داغ بندگى تواش بر جبين نبود\r\nآن دم كه ما به بار امانت درآمديم * جبريل در خزانهء رحمت امين نبود\r\nآن دم كه عشق بر سر كوى تو خانه ساخت * آدم هنوز محرم خلد برين نبود\r\nآن دم كه گرمى نفس ما جهان بسوخت * خورشيد را زبانه هنوز آتشين نبود \r\nرباعيات\r\n تا يك سر موى در تو هستى باقى است * آيين دوكان خودپرستى باقى است\r\nگفتى بت پندار شكستم رستم * آن بت كه ز پندار شكستى باقى است \r\n* * *\r\n چشمم كه سرشك لاله‌گون آورده * بر هر مژه قطره‌هاى خون آورده\r\nنى نى به نظاره‌اش دل‌خون شده‌ام * از روزن ديده سر برون آورده \r\n\r\n[ 3 
  ] [ ابو الحسن على بن جعفر الخرقانى 
  ]\r\nمورد فيوضات ربّانى ، مهبط انوار سبحانى ، قطب الإسلام ، غوث الأنام ، شيخ ابو الحسن على بن جعفر الخرقانى كه در عالم روحانى از سلطان العارفين شيخ بايزيد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبسطامى - قدّس سرّه السّامى - تربيت يافته ، به مرتبهء كمال و تكميل رسيد . وفات شريفش روز عاشورهء سنهء خمس و عشرين و أربعمائه واقع گرديده . از كلام معجز نظام او است :\r\nرباعيات\r\n اسرار ازل را نه تو دانىّ و نه من * وين حرف معمّا نه تو خوانىّ و نه من\r\nهست از پس پرده گفتگوى من و تو * گر پرده برافتد نه تو « 1 » مانىّ و نه من \r\n* * *\r\n آن دوست كه ديدنش بيارايد چشم * بىديدنش از گريه نياسايد چشم\r\nما را ز براى ديدنش بايد چشم * ور دوست نبيند به چه كار آيد چشم \r\nگويند روز عيد الضّحى پسر شيخ كشته شد ، اين رباعيّات گفته :\r\n حاشا كه من از حكم تو افغان كنمى * يا خود نفسى خلاف فرمان كنمى\r\nصد قرّة عين ديگرم بايستى * تا روز چنين بهر تو قربان كنمى \r\n\r\n[ 4 
  ] [ شيخ ابو سعيد فضل اللّه بن ابى الخير 
  ]\r\nسلطان مملكت توحيد ، شهريار اقليم تفريد ، صاحب السّير و الطّير ، شيخ ابو سعيد فضل اللّه بن ابى الخير ، مريد و خليفهء شيخ ابو الفضل بن حسن سرخسى كه به كمالات باهره موصوف و كرامات طاهره مشهور و معروف بوده ، در سنهء أربعين و أربعمائه از دار الملال نزهت‌كدهء وصال فايز گرديده . اين چند رباعى از نتايج طبع والاى او است :\r\nرباعيات\r\n سرتاسر دشت خاوران سنگى نيست * كز خون دل و ديده بر آن رنگى نيست \r\n\r\n\r\n","description":"","footnote":"\r\n( 1 ) . در متن « نو نه » است .\r\n","page_name":" 44 ","page_number":44},
  {"content":"\r\n\r\n در هيچ زمين و هيچ فرسنگى نيست * كز دست غمت نشسته دلتنگى نيست \r\nو له\r\n سيمابى شد هوا و زنگارى دشت * اى دوست ! بيا و بگذر از هرچه گذشت\r\nگر ميل وفا دارى ، اينك دل‌وجان * ور عزم جفا دارى ، اينك سر و طشت \r\nو له\r\n غازى ز پى شهادت اندر تك و پوست * غافل كه شهيد عشق فاضل‌تر از اوست\r\nدر روز قيامت اين به آن كى ماند * اين كشتهء دشمن است و آن كشتهء دوست \r\nو له\r\n آن روز كه آتش محبّت افروخت * عاشق روش سوز ز معشوق آموخت\r\nاز جانب دوست سر زد اين سوز و گداز * تا در نگرفت شمع ، پروانه نسوخت \r\n\r\n[ 5 
  ] [ ابو اسماعيل عبد اللّه الهروى الانصارى 
  ]\r\nمقرّب درگاه حضرت بارى ، شيخ الإسلام ابو اسماعيل عبد اللّه الهروى الأنصارى ، از فيض‌يافتگان صحبت شيخ ابو الحسن خرقانى است . صيت علوّ مرتبتش چارسوى عالم را فراگرفته و آوازهء سموّ منزلتش از شرق تا غرب رفته . حافظ سه لكهه « 1 » حديث به اسناد صحيحه بوده ، و به غيض صحبت بابركتش عالمى راه هدايت پيموده . ولادت با كرامتش در سنهء ستّ و تسعين و ثلاثمائه به منصهء ظهور رسيده . وفات شريفش در سنهء احدى و ثمانين و أربعمائه واقع گرديده . اين چند رباعى از كلام فيض انضمام اوست :\r\n من بندهء عاصيم ، رضاى تو كجاست ؟ * تاريك دلم ، نور صفاى تو كجاست ؟ \r\n\r\n\r\n","description":"","footnote":"\r\n( 1 ) . بالاى سطر : + 300000 .\r\n","page_name":" 45 ","page_number":45},
  {"content":"\r\n\r\n ما را تو بهشت گر به طاعت بخشى * آن بيع بود ، لطف و عطاى تو كجاست ؟ \r\nو له\r\n مست توام ، از باده و جام آزادم * صيد توام ، از دانه و دام آزادم\r\nمقصود من از كعبه و بتخانه تويى * ور نه من از اين هر دو مقام آزادم \r\nو له\r\n صدسال در آتشم ، اگر مَحْل بود * آن آتش سوزنده مرا سَهْل بود\r\nبا مردم نااهل مبادا صحبت * كز مرگ بتر صحبت نااهل بود \r\n\r\n[ 6 
  ] [ شيخ اوحد الدّين كرمانى 
  ]\r\nمقبول بارگاه سبحانى ، شيخ اوحد الدّين كرمانى ، مريد و خليفهء شيخ ركن الدّين سنجاسى ، و وى مريد شيخ قطب الدّين ابهرى ، و وى مريد شيخ نجيب الدّين سهروردى است . از اكابر ارباب طريقت و اعاظم اصحاب حقيقت بوده و به صحبت شيخ محيى الدّين بن عربى رسيده . گويند كه چون شيخ در سماع گرم شدى با امردان معانقه كردى . هرگاه وارد بغداد گرديد ، خليفه را پسرى صاحب حسن و جمال بود . به استماع اين سخن گفت كه او كافر است . اگر با من اين‌گونه حركتى به ميان آرد او را بكشم . چون سماع گرم شد ، شيخ به كرامت دريافته ، اين رباعى بديهه خواند :\r\n سهل است مرا بر سر خنجر بودن * در پاى مراد دوست بىسر بودن\r\nتو آمده‌اى كه كافرى را بكشى * غازى چو تويى ، رواست كافر بودن \r\nپسر خليفه گريبان خود دريده سر به قدم شيخ نهاد و به حلقهء مريدان داخل شد .\r\nوفاتش در سنهء خمس و ثلاثين و ستّمائة رو داده . از كلام اوست :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nرباعى\r\n زان مىنگرم به چشم سر در صورت * زيراكه معانى است اثر در صورت\r\nاين عالم صورت است و ما ذى صوريم * معنى نتوان ديد مگر در صورت \r\n\r\n[ 7 
  ] [ شيخ اوحدى اصفهانى 
  ]\r\nمظهر تجلّيّات رحمانى ، شيخ اوحدى اصفهانى ، فاضلى است معدن كمال و عارفى است صاحب وجد « 1 » و حال . اشعار عاشقانه و ابيات عارفانه بسيار دارد . تاريخ وفاتش سنهء ثمان و ثلاثين و سبعمائة از روى تحقيق نوشته‌اند و قبر وى در مراغهء تبريز است . گويند كه به شرف صحبت شيخ اوحد الدّين كرمانى فايز گرديده ، به حلقه ارادتش درآمد . اين سخن به نظر بعد زمان كه از وفات هر دو بزرگوار ظاهر است ، مستعد مىنمايد . شايد مريد به واسطه باشد . اين چند بيت از كلام فصاحت نظام اوست :\r\n امروز چون به دست تو دادند تيغ فتح * كارى بكن كه پيش تو فردا سپر شود \r\n* * *\r\n ز شرم روى تو در باغ وقت گل چيدن * گل آب گردد و از دست باغبان بچكد \r\n* * *\r\n خاكساران جهان را به حقارت منگر * تو چه دانى كه در اين گرد سوارى باشد \r\nرباعيات\r\n از توست فتاده در خلايق همه شور * در پيش تو درويش و توانگر همه عور\r\nاى با همه در حديث و گوش همه كر * وى با همه در حضور و چشم همه كور \r\n\r\n\r\n","description":"","footnote":"\r\n( 1 ) . در متن « جد » آمده است .\r\n","page_name":" 47 ","page_number":47},
  {"content":"\r\n\r\nو له\r\n اى آمده گريان تو و خندان همه‌كس * وز آمدن تو گشته شادان همه‌كس\r\nامروز چنان باش كه فردا چو روى * خندان تو برون روى و گريان همه‌كس \r\n\r\n[ 8 
  ] [ شيخ الرئيس ابو على سينا 
  ]\r\nسقراط عصر به فهم و فراست ، بقراط دهر به عقل و كياست ، فلاطون زمان به ذهن و ذكا ، ارسطوى اوان به طبع رسا ، شيخ الرّئيس ابو على حسن بن عبد اللّه بن سينا كه علوّ مرتبتش بيرون از اندازهء بيان و سموّ منقبتش افزون از حيطهء تبيان است . الحق حكيمى مثل او در اسلام به منصّهء ظهور نرسيده و نظيرش از عصر وى تا حال چشم زمانه نديده .\r\nدر سنهء سبعين و ثلاثمائه در قريهء افشنه من اعمال بخارا قدم به ساحت وجود نهاده و در عمر ده‌سالگى به قرائت كلام مجيد و تحصيل علوم ادبيه فراغت به هم رسانده ، در علوم فلسفه متوغّل گشت و از استعداد فطرى و قوّت جبلّى در شانزده‌سالگى قانون تصنيف نموده ، در عمر هجده‌سالگى از جميع علوم عقليّه و نقليّه بهرهء وافى برداشته . قريب صد كتاب در علم منطق و حكمت و رياضى و ديگر علوم تصنيف ساخت و در جميع فنون به تحقيقات و تدقيقات كما ينبغى پرداخت . گويند كه در علوم شرعيّه هم دستگاهى تمام داشته و در بخارا فتواى مذاهب اربعهء اهل سنّت مىداد ، و ابن خلّكان گفته كه در آخر عمر قرآن عظيم با هر هفت قرائت حفظ نموده . در سنهء ثمان و عشرين و أربعمائه وفات يافته ، در همدان مدفون گرديد . اين دو رباعى از طبع والايش به نظر درآمده :\r\n كفر چو منى گزاف و آسان نبود * محكم‌تر از ايمان من ايمان نبود\r\nدر دهر چون من يكى و آن هم كافر ؟ ! * پس در همه دهر يك مسلمان نبود \r\n\r\n","description":"","footnote":"","page_name":" 48 ","page_number":48},
  {"content":"\r\n\r\nو له\r\n از قعر گل سياه تا اوج زحل * كردم همه مشكلات عالم را حل\r\nبيرون جستم ز قيد هر مكر و حيل * هر بند گشوده شد مگر بند اجل \r\n\r\n[ 9 
  ] [ حكيم اوحد الدّين انورى 
  ]\r\nمظهر انوار سخنورى ، وحيد عصر ، حكيم اوحد الدّين انورى ، اصلش از ابيورد ، و در آغاز شباب به مدرسهء منصوريّهء طوس به كسب كمالات پرداخته ؛ فأمّا پريشانى روزگار از سرمايهء جمعيتش بهره‌اندوز نساخته ، نظر به گرم‌بازارى متاع سخن و خريدارى سلاطين زمن دل به شاعرى نهاد و به جواهر زواهر معانى دكان نظم‌گسترى برگشاد و قصيدهء مدحيّه به سلك نظم كشيده كه مطلعش اين است :\r\n گر دل و دست ، بحر و كان باشد * دل و دست خدايگان باشد \r\nبه نظر سلطان سنجر سلجوقى رسانيد ، سلطان سخن دقيقه‌رس پسنديده ، به تقرّر مشاهرهء شايسته ، ادرارى بايسته سرفراز گردانيد . رفته‌رفته به مصاحبتش گزيد ، امّا صحبتش كوك نشد . ناچار متوجّه بلخ گشته از مردم آن ديار هم بس آزار كشيد و بىلطفىها ديد كه به كمال سختى مىزيست . آخر الأمر به روايتى در سنهء ثمانين و خمسمائة به وسعت‌آباد عدم شتافته و در جوار مزار احمد خضرويه - قدّس سرّه - آسودگى يافته . اين چند بيت از كلام اوست :\r\n پرده از روى كار ما برداشت * پرده از روى خويش برنگرفت \r\n* * *\r\n با چنين اعتماد بر خوبى * نكند ناز ، پس چه كار كند ؟ \r\n\r\n","description":"","footnote":"","page_name":" 49 ","page_number":49},
  {"content":"\r\n\r\nرباعيات\r\n تا كى به غم رخ تو خون شويد دل * آزار جفاى تو به جان جويد دل\r\nبخشاى كز آسمان نمىبارد جان * رحم آر كه از زمين نمىرويد دل \r\n* * *\r\n من دل به كسى جز به تو آسان ندهم * چيزى كه گران خريدم ارزان ندهم\r\nصد جان بدهم در آرزوى دل خويش * و آن دل كه تو را خواست ، به صد جان ندهم \r\n* * *\r\n اى ساخته گشته از تو كار دگران * من يار غم تو ، تو يار دگران\r\nمن كرده كنار پر ز خون ديده * از بهر تو و تو در كنار دگران \r\n\r\n[ 10 
  ] [ معين الدّين اشرفى سمرقندى 
  ]\r\nرونق‌بخش بزم ادابندى ، معين الدّين اشرفى سمرقندى كه از اشرف سادات آن ديار است به كمالات صورى و معنوى منتخب زمانه و به رأى صائب و فكر رسا يگانهء وقت و فرزانه بوده . امرا و سلاطين آن عهد عقل سليم صواب‌انديش او را منظور و مقبول مىداشتند و حل مهمّات ملكى به رأى دوربينش مىگذاشتند . آخر كار در سنهء خمس و تسعين و خمسمائة در سمرقند به ترك لباس هستى خرسند گشت . از اشعار آبدار اوست :\r\n آن مرحمت كه كرد به من چشم كافرت * آزار صدهزار مسلمان ديگر است \r\n* * *\r\n بزن آبى بر اين دل ور نه بينى * كه آتش در جهان افكنده باشم \r\n\r\n","description":"","footnote":"","page_name":" 50 ","page_number":50},
  {"content":"\r\n\r\nرباعى\r\n دل‌بستهء روزگار پرزرق شدن * يا شيفتهء لقاى چون برق شدن\r\nچون مردم آشناور اندر گرداب * دستى زدن است و عاقبت غرق شدن \r\n\r\n[ 11 
  ] [ افضل الدّين كاشانى 
  ]\r\nافضل الشّعراى نامدار و اكمل فصحاى روزگار ، افضل الدّين كاشانى كه در فضيلت و كمال به عهد خود عديم المثال بوده ، در اوايل حال عشق پسر خيّاطى قباى تاب‌وتوانش را چاك زده ، ديدهء دل به مشاهدهء حسن دل‌فريبش دوخته و برق جمالش خرمن صبر و شكيبش سوخته . آخر الأمر از حضيض مجاز به اوج حقيقت رسيد و از خويش و بيگانه انقطاع گزيد ؛ و وى معاصر خواجه نصير طوسى بود . اين چند رباعى از اوست :\r\n بازآ ، بازآ ، هرآنچه هستى بازآ * گر كافر و رند و بت‌پرستى بازآ\r\nاين درگه ما ، درگه نوميدى نيست * صد بار اگر توبه شكستى بازآ \r\nو له\r\n افضل ! ديدى كه آنچه ديدى هيچ است * وز هرچه بگفتى و شنيدى هيچ است\r\nسرتاسر آفاق دويدى هيچ است * وين نيز كه در كنج خزيدى هيچ است \r\nو له\r\n دنيا مطلب تا همه دينت باشد * دنيا طلبى نه آن ، نه اينت باشد\r\nبر روى زمين ، زيرزمين‌وار بزى * تا زير زمين ، روى زمينت باشد \r\nو له\r\n اين كبر و منى ز سر بدر بايد كرد * آن‌گاه به كوى او گذر بايد كرد\r\nدنيادارى و عاقبت مىطلبى * اين ناز به خانهء پدر بايد كرد \r\n\r\n","description":"","footnote":"","page_name":" 51 ","page_number":51},
  {"content":"\r\n\r\nو له\r\n شاها ! ز كرم بر من درويش نگر * بر حال من خستهء دل‌ريش نگر\r\nهرچند نيم لايق بخشايش تو * بر من منگر ، بر كرم خويش نگر \r\nو له\r\n با خلق به خلق زندگانى مىكن * نيكى همه‌وقت تا توانى مىكن\r\nكار همه‌كس برآر از دست و زبان * و آنگه بنشين و كامرانى مىكن \r\nو له\r\n گيرم كه تمام مصحف از بر دارى * با آنچه كنى كه نفس كافر دارى\r\nسر را به زمين همىنهى بهر نماز * آن را به زمين بنه كه در سر دارى \r\nو له\r\n اى نسخهء نامهء الهى كه تويى * وى آينهء جمال شاهى كه تويى\r\nبيرون ز تو نيست هرچه در عالم هست * از خود بطلب ، هرآنچه خواهى كه تويى \r\nو له\r\n تا ترك تعلّقات دنيا نكنى * جولان سرادقات عليا نكنى\r\nتا جان ندهى به خادمى پيش شعيب * با حضرت حق سخن چو موسى نكنى \r\nو له\r\n از كبر مدار هيچ در دل هوسى * كز كبر به جايى نرسيده است كسى\r\nچون زلف بتان شكستگى عادت كن * تا صيد كنى هزار دل در نفسى \r\nو له\r\n اى آنكه شب و روز خدا مىطلبى ! * كورى اگر از خويش جدا مىطلبى\r\nحق با تو به هر زبان سخن مىگويد : * سر تا قدمت منم ، كه را مىطلبى ؟ \r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو له\r\n گر در نظر خويش حقيرى ، مردى * ور بر سر نفس خود اميرى ، مردى\r\nمردى نبود فتاده را پاى زدن * گر دست فتاده‌اى بگيرى مردى \r\nو له\r\n گر در پى قول و فعل سنجيده شوى * در ديدهء خلق ، مردم ديده شوى\r\nزنهار ! چنان مزى كه گر فعل تو را * هم با تو عمل كنند رنجيده شوى \r\n\r\n[ 12 
  ] [ ابن حسام خوافى « 1 » 
  ]\r\nصاحب طبع صافى ، مولانا بن حسام خوافى كه فضائل و كمالاتش بيرون از حيّز تبيان است و فصاحت و بلاغت از كلامش نمايان ، در عهد سلطنت ملوك هرات در اقران و امثال اعتبارى تمام داشته و در وقت ملك شمس الدّين كرت ، سنهء سبع و ثلاثين و سبعمائة دار فانى را گذاشته . اين سه بيت از مستزاد اوست :\r\n آن كيست كه تقدير كند حال گدا را * در حضرت شاهى\r\nگز غلغل بلبل چه خبر باد صبا را * جز ناله و آهى\r\nهرچند نيم لايق درگاه سلاطين * نوميد نيم هم\r\nكز روى ترحّم بنوازند گدا را * گاهى به نگاهى\r\nسامان زر و زور بود مايهء عاشق * يا رحم ز معشوق\r\nما را نه زر و زور نه رحم است شما را * پس حال تباهى \r\n\r\n\r\n","description":"","footnote":"\r\n( 1 ) . در متن « خافى » آمده است .\r\n","page_name":" 53 ","page_number":53},
  {"content":"\r\n\r\n\r\n[ 13 
  ] [ حكيم جمال الدّين ابو اسحاق شيرازى 
  ]\r\nشيرين خوش‌مذاق ، حكيم جمال الدّين ابو اسحاق كه اصلش از شيراز است ، به چاشنى كلام نمكين سفرهء ملاحت و لطافت بر روى روزگار كشيده و به عذوبت اشعار آبدار مستعارا حلاوت تازه بخشيده و به توصيف اطعمه متضمّن مصارع اساتذه ، غزليّات دلكش طرح داده و بناى اين طرز خاصّه در معمورهء عالم نهاده . گويند كه يكى از دوستان وى شكايت فقدان اشتها داشت . لهذا بنا بر ترغيب و تحريص او نظر به اين روش گماشت ؛ و به مصاحبت شاهزاده اسكندر ، نبيرهء امير تيمور عزّت و اعتبار مىافراشت .\r\nآخر كار در سنهء سبع و عشرين و ثمانمائه نعم هستى را گذاشت . از كلام حلاوت نظام اوست :\r\n دگر مگوى كه نان نوعروس سفرهء ماست * كه اين عجوزه عروس هزار داماد است\r\nمن آن نيم كه ز حلوا عنان بگردانم * كه ترك صحبت شيرين نه كار فرهاد است \r\n* * *\r\n حسد چه مىبرى ، اى كاسه‌ليس ! بر اسحاق * برنج زرد و عسل روزى خداداد است \r\n* * *\r\n كباب آهوى فربه اگر دارى غنيمت دان * كنار آب ركن‌آباد و گلگشت مصلّا را\r\nجمال برّهء بريان و حسن دنبهء فربه * چنان بردند صبر از دل كه تركان خوان يغما را \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n چه آرايى به مشك و زعفران رخسار فالوده * به رنگ و بو و خال و خط چه حاجت روى زيبا را \r\n* * *\r\n بيار جوشن نان تنگ كه هر ساعت * خيال رشته به دل همچو تير مىآيد \r\n* * *\r\n خور بر رواق نيلى چون رخ نهد به زردى * ياد آيدم مزعفر در صحن لاجوردى \r\nرباعى\r\n نرگس كه شبيه است به چشم خوش دلبر * گويند كه هست آن طبق سيم پر از زر\r\nدر ديدهء اسحاق نه زر دارد و نى سيم * شش نان تنك دارد و يك صحن مزعفر \r\n\r\n[ 14 
  ] [ شيخ نور الدّين آذرى اسفراينى 
  ]\r\nنوربخش بزم سخن‌آفرين ، شيخ نور الدّين آذرى اسفراينى ، صاحب طبع بلند و اشعار دلپسند است . چون‌كه ولادتش در ماه آذر واقع گشته ، لهذا تخلّص خود « آذرى » اختيار كرد . اوايل حال در سر كار سلطان شاهرخ ميرزا اعتبارى تمام داشت و رايت ملك‌الشّعرايى مىافراشت . آخر كار قدم به شاه‌راه توكّل و تجريد نهاد و به خدمت محيى الدّين طوسى داد رياضات شاقّه و مجاهدات ما فوق الطّاقه در داد و بعد وفاتش به سيّد نعمت اللّه ولى دررسيد و خرقه از دست مباركش پوشيد و به سفر حرمين شريفين پرداخته ، دوبار مناسك حج به تقديم رسانيد و حين معاودت به گلگشت بهارستان هند متوجّه گشت و از دهلى به ممالك دكن به خدمت سلطان احمد شاه بهمنى شتافت و در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nجايزهء قصايد مدحيّه صلات نمايان يافت ؛ و بعد چندى به تحرير بهمن‌نامه مأمور شده تا احوال آن پادشاه نوشته ، دستورى ولايت خواست . سلطان به آن راضى نگشته ، آخر به سعى شاهزاده شصت هزار روپيه و خلعت فاخره داده ، رخصت نمود . ليكن چون‌كه به هنگام وداع سلطان عهد گرفته بود كه بقيّت العمر به تكميل بهمن‌نامه پردازد ، مادام حيات كه در خراسان بوده ، هر قدر كه مىنوشت به دار الخلافت دكن مىفرستاد . بعد فوز به ولايت مدّت سى سال به فراغ خاطر گذرانيد . آخر الأمر همان‌جا در سنهء ستّ و ستّين و ثمانمائه كيسهء عمرش كه هشتاد و دو پر شده بود ، تهى گرديد . بهمن‌نامه تا داستان همايون پادشاه از شيخ آذرى است ، پس از آن ملّا نظرى و ملا سامعى و ديگر شعرا تا انقضاى عهد سلطنت بهمنيّه حالات سلاطين لاحق را به خير تحرير درآورده ، الحاق بهمن‌نامهء شيخ آذرى گردانيده . شيخ ديوانى مشتمل بر قصايد و غزليّات و غيره دارد . اين چند بيت از كلام دلاويز اوست :\r\n زنهار آذرى ز كجان راستى مجو * نتوان نمود راست درخت خميده را \r\n* * *\r\n جانى كه داشت كرد فداى تو آذرى * شرمنده از تو گشت كه جان دگر نداشت \r\n* * *\r\n دلا در گريه وصل يار درخواه * دعا هنگام باران مستجاب است \r\n* * *\r\n شديم پير به عصيان و چشم آن داريم * كه جرم ما به جوانان پارسا بخشند\r\nغلام همّت آن عاشقان با كرمم * كه يك صواب ببينند و صد خطا بخشند \r\n* * *\r\n دل گوشهء ابروى تو را ديد و برآشفت * مجنون شود آشفته چو آيد سر ماهش \r\n* * *\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n به چشم آذرى خويش در نمىآيى * تو را كه گفت تماشاى جويبار مكن \r\n* * *\r\n ز هول روزشمار ، آذرى ! چه مىترسى * تو كيستى كه در آن روز در شمار آيى \r\n\r\n[ 15 
  ] [ اهلى خراسانى 
  ]\r\nباغبان گلستان رنگين بيانى ، سرآمد اهل كمال ، اهلى خراسانى كه متانت الفاظ از افكار دلپذيرش پيدا و سلامت معانى از اشعار بىنظيرش هويدا ، صاحب طبع تيز بوده و كلامش دردانگيز است . آخر كار در سنهء تسعمائه يا اوايل ألف در تبريز باد فنا غبار هستيش در ربود . از نتايج افكار اوست :\r\n تا چو شمع افتاد در سر آتش سودا مرا * نيست بيم از كشتن و از سوختن پروا مرا \r\n* * *\r\n دو چشمم فرش آن منزل كه سازى جلوه‌گاه آنجا * به هرجا پا نهى خواهم كه گردم خاك راه آنجا\r\nچه خوش بزميست رنگين مجلس جانان ، چه سود امّا * كه نتوان شد سفيد از شومى بخت سياه آنجا\r\nنگردد سبز و خرّم تربتم گر صد بهار آيد * چنين سوزى كه من دارم كجا رويد گياه آنجا ؟ \r\n* * *\r\n آن‌چنان گشتم ضعيف از غم كه گر دم مىزنم * مىدهم بر باد جسم همچو كاه خويش را \r\n\r\n","description":"","footnote":"","page_name":" 57 ","page_number":57},
  {"content":"\r\n\r\n سايه‌اى بر خاكم افكن چون شدم خاك رهت * سرمهء اهل نظر كن خاك راه خويش را \r\n* * *\r\n دلم از ديده از آن خون جگر مىريزد * كه ز خوناب جگر پر شده پيمانهء ما \r\n* * *\r\n منم آن لالهء دل‌سوخته در گلشن دهر * كه به خوناب جگر عشق تو پرورد مرا \r\n* * *\r\n گر به زلفت دست‌رس نبود مرا ، عيب تو نيست * كان هم از بخت سياه و دست كوتاه من است \r\n* * *\r\n ز بدمهرى نشاند چون شفق از گريه‌ام در خون * دمى گر بر مراد خاطرم گردون دون گردد\r\nاز آن با حلقهء زلف بتان دارد سرى ، اهلى * كه تا در عاشقى سرحلقهء اهل جنون گردد \r\n* * *\r\n سياه كرد به خون هزار دل‌شده چشم * ز ناز سرمه چو در چشم نيم‌خواب كشد \r\n* * *\r\n اهلى چو غنچه با دل پرخون به كنج غم * عمرى به ياد زلف تو خون خورد و دم نزد \r\n* * *\r\n يا رب ! ز كه پرسم من بىدل خبر تو * چون هركه به كوى تو رود بىخبر آيد \r\n* * *\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n همچو فانوس از غمش سردرگريبانم ، ولى * كى نهان در پرده ماند سوز پنهانم چو شمع \r\n* * *\r\n شام فصل آگاه شد پروانه از سوز فراق * سوخت خود را تا نبيند محنت روز فراق \r\n* * *\r\n چو آيم جانب كوى تو صد منزل يكى سازم * دگر بيرون روم در هر قدم صد جا كنم منزل \r\n* * *\r\n نامرادى در جهان بايد ز شمع آموختن * سوختن خود را و بزم ديگران افروختن \r\n* * *\r\n هزار بار چو شمعم اگرچه سوخته‌اى * يكى است با تو هنوزم دل و زبان هر دو \r\n* * *\r\n شد دلم چون غنچه خون از لعل خندان كسى * بر لب آمد جانم از چاه زنخدان كسى\r\nشادم از اشك دمادم زان كه چشم خون‌فشان * مىدهد يادم ز لعل گوهرافشان كسى \r\nرباعيات\r\n روزم به غم و شب به ألم مىگذرد * عمرم همه در محنت و غم مىگذرد\r\nسرمايهء عمر من همين يك‌دو دم است * افسوس كه بىتو دم‌به‌دم مىگذرد \r\nو له\r\n بر خاطرم از گردش دوران غم توست * بر جان من بىسروسامان غم توست\r\nچندان‌كه غم است بر دل اهل جهان * بر جان و دلم هزار چندان غم توست \r\n\r\n","description":"","footnote":"","page_name":" 59 ","page_number":59},
  {"content":"\r\n\r\nو له\r\n صد بار تو را هر نفسى ياد كنم * بىخواست فغان از دل ناشاد كنم\r\nاز هر مژه صد قطرهء خون افشانم * وز هر نفسى هزار فرياد كنم \r\nو له\r\n اى باد گذر بر سر كويى دارى * سرگشتگى از سلسله مويى دارى\r\nاز بهر خدا به‌سوى من كن گذرى * كز گلشن وصل يار بويى دارى \r\nو له\r\n من درد تو را به هيچ درمان ندهم * خاك قدمت به آب حيوان ندهم\r\nتا سر ندهم خيالت از سر نرود * وز دل نرود مهر تو تا جان ندهم \r\nو له\r\n بازآمدم و روى نياز آوردم * صد شعلهء آه جان‌گداز آوردم\r\nدل سوخته از غمت ، جگر خون گشته * جانى به هزار حيله باز آوردم \r\nو له\r\n دور از مه رخسار تو تا كى باشم * بىلعل شكربار تو تا كى باشم\r\nبر عمر چه اعتماد و بر گردش چرخ * محروم ز ديدار تو تا كى باشم \r\nو له\r\n اى دل اگر آن عارض دلجو بينى * ذرّات جهان را همه نيكو بينى\r\nدر آيينه كم نگر كه خودبين نشوى * خود آيينه شو تا همگى او بينى \r\n\r\n[ 16 
  ] [ خان احمد خان 
  ]\r\nسرحلقهء بند نكوطبعان ، خان احمد خان كه نسب والايش به امير كياى ملاطى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nحسينى مىرسد ، در عهد شاه اسماعيل ثانى به حكومت گيلان مأمور گرديده و در زمان شاه‌عباس صفوى به كمال خوف فرار را بر قرار اختيار كرده ، در نجف اشرف سكونت ورزيده ، آخر كار در سنهء عشرين و تسعمائه سفر گزين وسعت‌آباد عدم گرديد . از كلام دل‌پسند اوست :\r\n مسافرى نرسيد از عدم كه را پرسم * كه پير چرخ كجا برد نوجوان مرا \r\n* * *\r\n برون ز كوى تو با خون ديده خواهم رفت * هزار طعنه ز مردم شنيده خواهم رفت\r\nبه پاىبوس تو چون آمدم چه دانستم * كه پشت دست به دندان گزيده خواهم رفت \r\n* * *\r\n قاتل من چو به‌سوى من محزون گذرد * چشم پرخون مرا بيند و از خون گذرد \r\n* * *\r\n كبوتر نيست كان بر گرد بام يار مىگردد * كه مرغ روح من آنجا كبوتروار مىگردد\r\nسگش بوى كباب دل شنيد از آتش آهم * از آن بر گرد من مىآيد و بسيار مىگردد \r\nرباعيات\r\n از گريهء چرخ واژگون مىگريم * وز جور زمانه بين كه چون مىگريم\r\nبا قدّ خميده چون صراحى شب و روز * در قهقهه‌ام ، و ليك خون مىگريم \r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو له\r\n ايّام شباب رفت و خيل و حشمش * تلخ است مى پيرى و من مىچشمش\r\nخم گشته قدم ز پيرى و من ز عصا * زه كرده‌ام اين كمان و خوش مىكشمش \r\n\r\n[ 17 
  ] [ امام قلى خان بخارى 
  ]\r\nناصب رايات شهريارى ، امام قلى خان بخارى كه كوس حكومت مملكت بخارا مىنواخت و به معدلت و سخاوت جبلّى به اصلاح حال رعايا و برايا مىپرداخت . اين رباعى از او به ملاحظه درآمده :\r\n در عالم اگر سينه فگارى است ، منم * گر در ره اعتبار خارى است ، منم\r\nدر ديدهء من اگر فروغى است ، تويى * بر خاطر تو اگر غبارى است ، منم \r\n\r\n[ 18 
  ] [ آصفى قهستانى 
  ]\r\nسرچشمهء نكته‌سنجى و سخنرانى ، خواجه آصفى قهستانى كه صاحب طبع متين و كلام دلنشين است . جدّ عالىمقدارش ، مولانا عطاء الدّين على در عهد امير تيمور صاحب‌قران به تقديم خدمات لايقه امتياز داشت و پدر بزرگوارش خواجه نعيم نعمت اللّه در زمان ميرزا اسكندر گوركان لواى وزارت مىافراخت . او به همين وجه « آصفى » تخلّص ساخت و نزد اهل عصر به عزّت و اعتبار نمايان مىزيست و با امير بىنظير نظام الدّين على شير مودّت تمام و پيش شاهزاده ميرزا بديع الزّمان تقرّب تام و در شعر و سخن نسبت تلمّذ با مولانا عبد الرّحمن جامى داشت . آخر كار در سنهء ثلث و عشرين و تسعمائه در هرات جهان گذران را گذاشت . از اشعار آبدار اوست :\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n ساز آباد ، خدايا ! دل ويرانى را * يا مده مهر بتان هيچ مسلمانى را \r\n* * *\r\n چه ديده‌اى كه به آيينه مايلى شب و روز * ز ما نهفته مدار آنچه رو نمود آنجا \r\n* * *\r\n قاتل من چشم مىبندد دم بسمل مرا * تا بماند حسرت ديدار او در دل مرا \r\n* * *\r\n دل كه طومار وفا بود من محزون را * پاره كردند ندانسته بتان مضمون را \r\n* * *\r\n بريخت درد مى و محتسب ز دير گذشت * رسيده بود بلايى ، ولى بخير گذشت \r\n* * *\r\n ز خونين داغهاى دل كشم آهى و آن بدخو * تصوّر مىكند كز لاله‌زارى باد مىآيد \r\n* * *\r\n ز گرداب دو چشمم صد حباب شوق برخيزد * در آن هريك براى ديدنت چشم دگر گردد \r\n* * *\r\n چندان مىاش دهيد كه بىهوشى آورد * شايد كه ياد من به فراموشى آورد \r\n\r\n[ 19 
  ] [ مولانا آهى 
  ]\r\nنخل‌بند بوستان سخن‌آرايى ، مولانا آهى از امراى الوس چغتايى ، كه صاحب كلام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمتين و اشعار رنگين است به شرف مصاحبت شاه غريب ، ميرزا ولد سلطان حسين ميرزا بايقرا ممتاز بوده . آخر الأمر در سنهء سبع و عشرين و تسعمائه راه آخرت پيموده . اين چند بيت از افكار اوست :\r\n شدم سرشك‌فشان چون به رخ نقاب گرفت * شود ستاره نمايان چو آفتاب گرفت\r\nفسانه‌ام به تو معلوم مىشود كه تو را * هنوز حرفى از آن ناشنيده خواب گرفت \r\n* * *\r\n مىكنم گريه چو شد خاك به كوى تو رقيب * تا به سيل مژه‌ام از سر كوى تو رود \r\n* * *\r\n از دو چشمت در دلم صد فتنه پيدا مىشود * مجلسى كآنجا دو بدمستند ، غوغا مىشود \r\n* * *\r\n امروز گشت از كشتنم غمگين دل خود راى او * او در غم امروز من ، من در غم فرداى او \r\n\r\n[ 20 
  ] [ اميدى طهرانى 
  ]\r\nعنوان صحيفه سخنرانى ، اميدى طهرانى كه ظهورش در زمان شاه اسماعيل صفوى است ، در آغاز شباب به شيراز رفته به خدمت علّامه جلال الدّين دوانى به تحصيل كتب متداوله پرداخته و از علوم عقلى و نقلى فراغت حاصل ساخته ؛ در نظم‌پردازى بيشتر به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nقصيده‌گويى دمسازى داشت . فكرش بلند و كلامش متين است و اشعارش دلچسب و رنگين . آخر كار در تهران متوطّن گشته ، طرح باغى انداخت و آن را موسوم به باغ اميد ساخت . هنوز نخل اميدش بارور نگشته كه تندباد حوادث دررسيد و در سنهء ثلاثين و تسعمائه از دست جمعى مقتول گرديد . از كلام دلپسند اوست :\r\n كس را نبينم روز غم جز سايه در پهلوى خود * آن‌هم چو بينم « 1 » سوى او ، گرداند از من روى خود \r\n* * *\r\n كاش گردون از سرم بيرون برد سوداى تو * يا مرا صبرى دهد چندان‌كه استغناى تو \r\n* * *\r\n خوش آنكه چاك گريبان ز ناز باز كنى * نظر بر آن تن نازك كنى و ناز كنى \r\n* * *\r\n اى جغد به ويرانهء ما خانه نسازى * ترسم كه تو هم با من ديوانه نسازى \r\nرباعى\r\n شب قصّهء هجران جگرسوز كنيم * روز آرزوى وصل دل‌افروز كنيم\r\nالقصّه كه دور از تو به صد خون جگر * روزى به شب آريم و شبى روز كنيم \r\n\r\n[ 21 
  ] [ ابراهيم امّتى 
  ]\r\nسرحلقهء عالىطبعان ، ابراهيم امّتى از اهل خراسان كه در اوايل حال از اهل خدمات\r\n\r\n\r\n","description":"","footnote":"\r\n( 1 ) . حاشيه : + پويم صحيح به نظر مىرسد .\r\n","page_name":" 65 ","page_number":65},
  {"content":"\r\n\r\nسلطان حسين ميرزا گورگانى بوده و در انشاپردازى و سخن‌طرازى از اقران خود گوى سبقت ربوده و در سنهء احدى و اربعين و تسعمائه از دست اوزبكان كشته شد . از اشعار اوست :\r\n در چمن يار چو با آن قد و قامت برخاست * سرو بنشست ز دعوىّ و قيامت برخاست \r\n* * *\r\n جان رفت و عمرهاست كه در انتظار تو * دزديده‌ام به دل نفس واپسين خويش \r\n* * *\r\n سركشىها لاله‌رويان را بود از عاشقان * شعله‌هاى آتش از خاشاك مىآيد برون \r\n\r\n[ 22 
  ] [ اهلى شيرازى 
  ]\r\nشيرازهء ديوان سخن و شمع شبستان اين فنّ ، مولانا اهلى شيرازى كه سرآمد فصحاى روزگار و سردفتر شعراى فصاحت شعار است ، در هرات به خدمت مير على شير رسيده قصيده‌اى در مدح گذرانيده ، به صلهء گرانمايه بهره‌مند گرديد و بعد مراجعت از هرات به ملازمت شاه اسماعيل صفوى شتافت و كمال عزّت و اعتبار يافت . صاحب ديوان است و مثنوى سحر حلال كه ذوبحرين و ذو قافتين است از مصنّفات او . بيشتر اوقات به زاويهء فقر و غنا به سر مىبرد و در سنهء اثنان و اربعين و تسعمائه جان به جان‌آفرين سپرد و در مقبرهء خواجه حافظ شيراز جا يافته . اين چند بيت از اوست :\r\n دميد صبح و نياسود چشم راحت ما * سپيده‌دم نمكى بود بر جراحت ما \r\n* * *\r\n به هم متاب دگر كاكل پريشان را * يكى مساز به قتلم دو نامسلمان را \r\n* * *\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n چون لاله به‌جز داغ وفا هيچ نيابى * گر چاك كنى جامهء خونين‌كفنان را \r\n* * *\r\n امروز يقين شد كه ندارى سر اهلى * بىچاره غلط داشت به مهر تو گمانها \r\n* * *\r\n يا من ناصبور را سوى خود از وفا طلب * يا تو كه پاكدامنى ، صبر من از خدا طلب \r\n* * *\r\n عجب كه شمع شبى در سراى من سوزد * من آن نيم كه كسى از براى من سوزد \r\n* * *\r\n سوى كه روم چون‌كه دلم سوى تو باشد * روى كه ببينم كه به از روى تو باشد \r\n* * *\r\n بىتو چو شمع گريه و خنده شده است كار خود * خنده به عهد سست تو ، گريه به روزگار خود \r\n* * *\r\n خوش آنكه مست شوى تا بهانه برخيزد * تو باشى و من و شرم از ميانه برخيزد \r\n* * *\r\n گر من از درد تو مردم بر دلت دردى مباد * جان من گر خاك شد بر خاطرت گردى مباد \r\n* * *\r\n هرچند كه از جور توام خون رود از دل * از در چو درآيى همه بيرون رود از دل \r\n* * *\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n كى دل تهى به اشك جگرگون كند كسى * دريا به قطره‌قطره تهى چون كند كسى \r\n* * *\r\n به صد كرشمه و نازم شكار خود كردى * كنون كناره گرفتى چو كار خود كردى \r\n\r\n[ 23 
  ] [ ادهم كاشى 
  ]\r\nدلدادهء خوش‌تلاشى ، ادهم كاشى كه چندى در بغداد به سر برد و مدّتى به سياحت پرداخته و به صحبت بسيارى از شعرا و فضلا در ساخته ، آخر كار در تبريز اقامت گزيده و در سنهء تسع و ستّين و تسعمائه همان‌جا قباى هستى دريده . از طبع زاد اوست :\r\n تبسّم لب او شهد راحت است مرا * ملاحتش نمكى بر جراحت است مرا\r\nخيال اوست كه گاهى ز هوش مىبردم * و گرنه كى خبر از خواب راحت است مرا \r\n\r\n[ 24 
  ] [ اشكى قمى 
  ]\r\nشهسوار ميدان سخن‌آرايى ، اشكى قمى ، از سادات طباطبايى كه طبع متين و كلام دلنشين دارد . به استماع صيت ترقيات غزالى مشهدى به هند آمده ، به اكبرآباد رسيد . فأمّا بدون حصول تلاقى يكديگر در سنهء اثنين و سبعين و تسعمائه پا به دامن عدم كشيد . گويند در هنگام مرض اشعار خود به ميرجدايى مصوّر ترندى سپرد تا ترتيب بخشد . ميرجدايى ابيات به كارآمد را جدا كرده ، داخل خزانهء افكار خود نمود و باقى را در آب انداخت . از اشعار اوست :\r\n بس‌كه تن بگداخت بىاو ز آتش سودا مرا * گر نهى زنجير بر گردن فتد در پا مرا \r\n* * *\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n بسى سنگ از غمت بر سر من دلتنگ خواهم زد * اگر دستم رود از كار سر بر سنگ خواهم زد \r\n\r\n[ 25 
  ] [ ميراسرى قزوينى 
  ]\r\nصاحب طبع متين ، مير اسرى از اهل قزوين ، پسر قاضى مسعود سيفى حسينى است كه به عهدهء قضاى تهران مأمور بود . در عهد اكبر پادشاه به وسعت‌آباد هند آمده ، نزد برادر خود قاضى بيگ كه پيش والى دكن به منصب وكالت قيام داشته شتافت . چون با وى موافقت نيامده باز به وطن مراجعت كرد . آنجا در سنهء اثنين و تسعمائه اسير كمند اجل گرديد . از اوست :\r\n خوش آن هستى كه از ميخانه در بازارم اندازد * يكى گيرد گريبان ، ديگرى دستارم اندازد\r\nشوم گر مرغ و بنشينم به ديوار سراى او * نسيم نااميدى از سر ديوارم اندازد \r\n\r\n[ 26 
  ] [ القاص ميرزا 
  ]\r\nمقدمت الجيش معركهء سخنرانى ، القاص ميرزا خلف الصدق شاه اسماعيل ثانى كه مرد مفتتن « 1 » و بس سفّاك بود . چند بار سلطان روم را بر سر ايران آورده ، خرابىها بر پا نمود . آخر الأمر در سنهء اربع و ثمانين و تسعمائه در مشهد مقدّس وفات يافته . اين رباعى\r\n\r\n\r\n","description":"","footnote":"\r\n( 1 ) . حاشيه : + در اصل متفتن است .\r\n","page_name":" 69 ","page_number":69},
  {"content":"\r\n\r\nدر تذكرهء آتشكدهء عجم به نامش به نظر درآمده :\r\n چون شير درنده در شكاريم همه * دايم به هواى خويش ياريم همه\r\nچون پرده ز روى كار ما برخيزد * معلوم شود كه در چه كاريم همه \r\n\r\n[ 27 
  ] [ مولانا الفتى 
  ]\r\nمست بادهء سوز و درد ، مولانا الفتى از اهالى يزد كه در علوم ادبيه و فنون رياضى دستگاهى داشت . در عهد همايون پادشاه به هند آمده ، داخل سلك بندگان پادشاهى گشت . پس از آن با على قلى خان زمان كه از اكابر امراى اكبرى بوده مصاحبت برگزيد و در هنگامهء خان زمان همهء اثاث البيت وى به تاراج رفت و از جان به سلامت ماند . اين دو بيت از او به ملاحظه درآمده :\r\n مشت خاشاكيم و داريم آتشى همراه خويش * دور نبود گر بسوزيم از شرار آه خويش \r\n* * *\r\n تا گرد صفت دامن يارى نگرفتيم * از پا ننشستيم و قرارى نگرفتيم \r\n\r\n[ 28 
  ] [ حكيم ابو الفتح گيلانى 
  ]\r\nمزاج‌شناس معجون سخنرانى ، حكيم ابو الفتح گيلانى كه از وطن مألوف به گلگشت چمن ستان هند شتافت . در مجلس اكبر پادشاه عزّت و احترام نمايان يافت . به كمال ذاتى و صفاتى موصوف و به ذهن و ذكاء طبع رسا معروف بوده ، و از اعاظم مفاخر او اينكه ممدوح عرفى شيرازى است . در سنهء سبع و تسعين و تسعمائه و در هنگامى كه رايات\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسلطانى متوجّه جانب كابل بود از اين جهان گذران درگذشت و در حسن ابدال مدفون گشت . از طبع سليم اوست :\r\n خشمگين باز سوى اهل وفا مىآيى * اى مه اوج ملاحت ! ز كجا مىآيى ؟\r\nبينمت گرم‌تر از آه ، روان‌تر از اشك * ظاهرا از دل و از ديدهء ما مىآيى \r\n\r\n[ 29 
  ] [ يلقلى بيك انيسى شاملو 
  ]\r\nانيس بزم فصاحت و جليس خلوتكدهء بلاغت ، يلقلى بيك انيسى شاملو ، مرد نكته‌سنج و سخن‌گو است . از ايران به سياحت هند رسيده و در خدمت نوّاب خان خانان مدّتى آرميده و به نواز شاه نمايان كامياب گرديده . وفاتش در برهان‌پور سنهء ثلث عشر و ألف به ظهور رسيد . از اشعار آبدار اوست :\r\n طى مىشود اين ره به درخشيدن برقى * با بىخبران منتظر شمع و چراغيم \r\n* * *\r\n وفا آموختى از ما ، به كار ديگران كردى * ربودى گوهرى از ما ، نثار ديگران كردى \r\nرباعى\r\n من مست محبّتم ، شرابم مدهيد * در آتشم افگنده و آبم مدهيد\r\nگر شكوه كنم و گر عتاب آغازم * با اوست حديث من ، جوابم مدهيد \r\n\r\n[ 30 
  ] [ جلال الدّين محمّد اكبر پادشاه 
  ]\r\nخسرو جهان‌پناه ، جلال الدّين محمّد اكبر پادشاه بن امير همايون كه در سنهء دوازده‌سالگى جلوه‌افروز تخت سلطنت دهلى گشته ، پنجاه و دو سال به كمال قوّت و استقلال\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nداد كشورگشايى داده و نظم و نسق همايونش بناى رفاه خاصّ و عامّ ، و صلاح و فلاح كافّهء انام در معمورهء عالم نهاده ، تيغ صولتش سرهاى گردن‌كشان را به خاك نيستى در انداخت و به همّت والانعمتش لواى تسخير ممالك در چارسوى گيتى برافروخت . خوشا پادشاه ذوى الاقتدار كه اهل فنون روزگار در ظل عاطفتش جا داشتند و به فيض تربيتش نقوش كمالات عجيبه و غريبه بر جريدهء عالم گذاشتند . وفاتش در سنهء اربع عشر و ألف رو داده .\r\nاز طبع بلند و كلام دلپسند اوست :\r\n شبنم مگوى كه بر ورق گل فتاده است * كآن قطره‌اى ز ديدهء بلبل فتاده است \r\n* * *\r\n من بنگ نمىخورم ، مياريد * من چنگ نمىزنم ، نياريد \r\nقطعه\r\n دوشينه به كوى مىفروشان * پيمانهء مى به زر خريدم\r\nاكنون ز خمار سرگرانم * زر دادم و دردسر خريدم \r\n\r\n[ 31 
  ] [ مير محمّد مؤمن ادايى 
  ]\r\nجليس محفل بزم پيرايى ، مير محمّد مؤمن متخلّص به ادايى كه اصلش از يزد است .\r\nطبع متينش به ادابندى مضامين رنگين ممتاز و كلام فصاحت‌آگينش پرسوزوگداز . در ديار خود به سبب اختلاف آراء ياراى اقامت نديده ، سرى به هند كشيد و در سنهء ثلاثين و ألف فايز دكن گشته ، در آن مكان به سفر آخرت پرداخت . از اوست :\r\n يك دل آزاد در اين دامگه فانى نيست * يوسفى نيست در اين مصر كه زندانى نيست \r\n\r\n","description":"","footnote":"","page_name":" 72 ","page_number":72},
  {"content":"\r\n\r\nرباعيات\r\n اين عمر به باد نوبهاران ماند * اين عيش به سيل كوهساران ماند\r\nزنهار چنان مزى كه بعد از مردن * انگشت گزيدنى به ياران ماند \r\n* * *\r\n تا در جسد مدينه جسمت شده جان * دين تو گرفت قاف تا قاف جهان\r\nدر لفظ « مدينه » بين كز اعجاز تو چون * مه شق شده و گرفت دين را به ميان \r\n\r\n[ 32 
  ] [ مير محمّد باقر داماد اشراق 
  ]\r\nبحر موّاج معقول و منقول ، درّة التّاج فروع و اصول ، مشرق انوار طبع نقّاد ، محمّد باقر داماد ، متخلّص به اشراق كه صيت كمالاتش اطراف و اكناف عالم را فراگرفته و صلاى اوصاف ذات فيض آياتش در شش‌جهت گيتى رفته . به مصاهرت شاه‌عباس ماضى صفوى سرفراز ، و به عزّت و اعتبار در معاصرين خود ممتاز بود ؛ و در سنهء ستّ و ثلاثين و ألف جهان فانى را بدرود نمود . از نتايج افكار اوست :\r\nرباعيات\r\n اشراق ! دل از غم بتان شاد مكن * بتخانه ز سنگ كعبه آباد مكن\r\nاين دير فنا را سر آبادى نيست * رو در ره سيل ، خانه بنياد مكن \r\nو له\r\n اى عشق مگر مايهء بود آمده‌اى * از سرتاپا تمام سود آمده‌اى\r\nنقصان به تو از چشم بد كس مرساد * كآرايش دوكّان وجود آمده‌اى \r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n[ 33 
  ] [ ملّا اجرى 
  ]\r\nمعدن سخن‌گسترى ، ملّا اجرى كه از سادات عالىدرجات يزد است ، طبعش به نظم‌پردازى آراسته و سخن‌طرازى پيراسته . از اوست :\r\n به مى كشى ز من آن مه ، دل خراب گرفت * پياله داد به دست من و كباب گرفت \r\n* * *\r\n آهم چو سرو در چمن روزگار ماند * اين مصرع بلند ز من يادگار ماند \r\n\r\n[ 34 
  ] [ ملّا اوجى نظيرى 
  ]\r\nشمع‌افروز كاشانهء روشن ضميرى ، ملّا اوجى نظيرى كه از طبع بلند به اوج سخى آراى سركشيده با حسن خان شاملو ، حاكم هرات ، حسن اتفاق داشت و قصائد غرّا در مدح او نگاشت . اين چند بيت از اشعار آبدار اوست :\r\n صفاى روى عرقناك يار را نازم * كه صلح داده به هم آفتاب و شبنم را \r\n* * *\r\n ساغر به غير داد و ز رشكم خراب ساخت * آتش به ديگرى زد و ما را كباب ساخت \r\n* * *\r\n كى به آرايش و پيرايهء ما مىآيد * آنكه در آينه يك جلوه به صد ناز كند \r\nرباعى\r\n از نعمت منعمان اين دير خراب * اوجى ! پرهيز كن ، چو زاهد ز شراب\r\nدنيا دنياست ، منّت يك لب نان * دريا دريا است ، خجلت يك‌دم آب \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\n[ 35 
  ] [ ميرزا امان اللّه امانى 
  ]\r\nبرگزيدهء سخن‌فهمان ، ميرزا امان اللّه امانى ، مخاطب به خان‌زمان خان ، پسر مهابت خان كه از امراى ذوى الاقتدار شاه جهانى است ، شاعرى خوش‌كلام بوده و در فنّ طبّ هم مهارتى تمام داشت . در دولت‌آباد دكن سنهء ستّ و أربعين و ألف رخت به دار القرار كشيد . از اوست :\r\n گر نيم مايل رخسار تو ، حيرانى چيست ؟ * ور ندارم سر زلف تو ، پريشانى چيست ؟\r\nدر ره عشق ، صلاح از من رسوا مطلب * كافر عشق چه داند كه مسلمانى چيست ؟ \r\n* * *\r\n جان به لب دارد امانى چون چراغ صبحدم * جنبشى زان آستين بايد كه كار آخر شود \r\n* * *\r\n هستى جاويد دارم در لباس نيستى * زنده‌دل مانند اخگر در ته خاكسترم \r\n\r\n[ 36 
  ] [ ميرزا جلال اسير 
  ]\r\nديباچهء كتاب دقيقه‌سنجى و نكته‌دانى ، ميرزا جلال اسير ، خلف ارشد ميرزا مؤمن شهرستانى است كه به طرز خاصّهء جديده گوى سبقت از اقران ربوده و به طبع دقّت‌پسند راه نازك‌خيالى پيموده . در ادابندى افكار آبدار مرتبهء عالى داشت و كلام فصاحت نظامش از نزاكت خالى نه . و وى از اكابر سادات صفاهان است و به مصاهرت شاه‌عباس صفوى اختصاص داشته ، به هم‌صحبتى ارباب فضل و كمال مألوف و به والاهمّتى و نيك‌طينتى موصوف بوده . نخل وجودش در عين شباب ، سنهء تسع و أربعين و ألف به تند\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nباد اجل از پا افتاد . اين چند بيت از خيالات متين اوست :\r\n چمن جلوه كن غبار مرا * سبز كن باغ انتظار مرا\r\nخنده مىآيدم چو مىپرسى * سبب گريه‌هاى زار مرا \r\n* * *\r\n مىتوان شعلهء خورشيد ز خاكم افروخت * حسرت داغ كسى شمع مزار است مرا \r\n* * *\r\n رخصت كشتنم بده نرگس كم‌نگاه را * يا مكن آشناى دلگرمى گاه‌گاه را \r\n* * *\r\n جنون كو تا نثار دل كنم آشفته‌رايى را ؟ * ز عريانى لباس تازه بخشم خودنمايى را \r\n* * *\r\n سيلاب عشق خاك وجودم به باد داد * گردى كه بر دل از غم او بود ، برنخاست \r\n* * *\r\n عالم شكارگاه دو چشم سياه اوست * هرجا كه مىروم سر تير نگاه اوست \r\n* * *\r\n هزار عذر به يك خلف وعده دارد ، آه ! * چه خاك‌ها به سر انتظار مىريزد \r\n* * *\r\n گفتم كه نگاه كن ، خدا را * گفتا كه خدا نگاه دارد \r\n* * *\r\n به خوابم آمد و پنهان زد آتشى به دلم * چراغ بخت اسيران به خواب مىسوزد\r\nنهفته در بغل موج عكس روى تو را * دلم به ساده‌دلىهاى آب مىسوزد \r\n* * *\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n سراپا ديده شد آيينهء دل * كه حيران سراپاى تو باشد \r\n* * *\r\n غبار من اسير از سركشى بر خاك ننشيند * مگر در سر هواى سرو بالاى كسى دارم \r\n* * *\r\n آيينه‌خاطريم ز تأثير عشق پاك * جوياى وصل روى تو در خانهء خوديم \r\n* * *\r\n چه بخت آنكه گل گفتگو توانم چيد * همين بس است كه در سايهء نگاه توام \r\n* * *\r\n حيرت ز بىزبانى من روشناس شد * رسواى عالم از غم پنهانى خودم \r\n* * *\r\n چون به يادت نفسى سرد كشم ، آب شوم * بس‌كه از هستى خود بىتو خجالت دارم \r\n* * *\r\n از كاسهء شكسته نخيزد صدا درست * احوال ما مپرس كه ما دل‌شكسته‌ايم \r\n* * *\r\n ز بس در عشق شد حرف خموشى روزگار من * نفس در خاك مىدزدد پس از مردن غبار من \r\n* * *\r\n گشتم غبار و از سر كويش نمىروم * ديگر چه خاك بر سر طاقت كند كسى \r\nرباعى\r\n از گرمى سينه‌ام نفس مىسوزد * بر نالهء زار من جرس مىسوزد \r\n\r\n","description":"","footnote":"","page_name":" 77 ","page_number":77},
  {"content":"\r\n\r\n در دام محبّت منم آن مرغ اسير * كز شعلهء آه من قفس مىسوزد \r\n\r\n[ 37 
  ] [ احمد بيگ اصفهانى 
  ]\r\nگلدستهء خوش‌بيانى ، احمد بيگ اصفهانى كه از وطن مألوف به عزيمت هند برآمده ، چندى در ممالك بنگاله تردّدات شايسته به كار برد . آخر به رهنمونى طالع به بارگاه شاه جهان رسيد و به سلك بندگان سلطانى منتظم گرديد . از كلام اوست :\r\n از جنبش نسيم سحرگاه لاله‌ها * بر يكدگر زدند چو مستان پياله‌ها \r\n\r\n[ 38 
  ] [ محمّد قلى آصف قمى 
  ]\r\nبزم‌آراى نكته‌سنجى و سخن‌فهمى ، محمّد قلى آصف قمى كه طبع بلند و اشعار دل‌پسند دارد ، در زمان شاه جهان به هند آمده ، همان‌جا مرحله‌پيماى سفر آخرت گرديد .\r\nاين مطلع از اوست :\r\n شعله‌ايم امّا ز دود دل سيه‌پوشيم ما * چون چراغ لاله مىسوزيم و خاموشيم ما \r\n\r\n[ 39 
  ] [ ظفر خان احسن 
  ]\r\nسرحلقهء ارباب سخن ، ظفر خان احسن كه پدر بزرگوارش خواجه ابو الحسن تربتى خراسانى در عهد اكبر پادشاه وارد هند گشته ، به وزارت شاهزاده دانيال و مدار المهامى دكن امتياز يافته ، و چون جهانگير پادشاه اورنگ‌آراى سلطنت گشت ، خواجه را از دكن طلبيده ، اوّل به تقرّر خدمت ميربخشىگرى سرفرازى بخشيد و آخر به تفويض عهدهء\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nوزارت أعلى و منصب پنج‌هزارى ممتاز گردانيد . پس از آن صوبه‌دارى كابل بر آن اضافه فرمود . هرگاه كه شاه جهان پادشاه رونق‌افروز سرير شهريارى گرديد ، خواجه را به منصب شش‌هزارى و صوبه‌دارى كشمير سرافراز ساخته ، ظفر خان را به نيابت پدر رخصت كشمير ارزانى داشت ، و بعد وفات خواجه صوبهء كشمير بالاستقلال با منصب سه‌هزارى و علم و نقّاره به ظفر خان تفويض يافت . وى مدّتى بر كشمير حكمرانى كرده و ملك تبّت را هم مفتوح ساخته و اواخر عمر در دار السّلطنه لاهور رحل اقامت انداخت و در سنهء ثلث و سبعين و ألف به سفر آخرت پرداخت . صاحب فكر صائب و ذهن ثاقب بوده ، هميشه با ارباب فضل و كمال صحبت داشتى و نظر به تربيت و حمايت‌شان گماشتى . ميرزا صائب از مدّاحين اوست . اين چند بيت از نتايج طبع بلندش ترقيم يافته :\r\n ديده زلف تو مگر بىسروسامانى ما * كه چنين گشته پريشان ز پريشانى ما\r\nبس‌كه بر خاك درش ناصيه سوديم احسن * آيهء سجده توان خواند ز پيشانى ما \r\n* * *\r\n در بتان هند چون او دلبر خودكام نيست * رام رامم گرچه مىگويد ، و ليكن رام نيست\r\nبه تيغ بىنيازى تا توانى قطع هستى كن * فلك تا افكند از پا تو را ، خود پيش‌دستى كن \r\n\r\n[ 40 
  ] [ ميرزا محمّد طاهر خان آشنا 
  ]\r\nصاحب طبع رنگين و فكر رسا ، عنايت خان ميرزا محمّد طاهر خان آشنا كه پسر\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nظفر خان است ، در عهد شاه‌جهانى عالمگير و پانصدى سرفراز بوده . احوال سى سالهء شاه جهان به كمال فصاحت و بلاغت نوشته . بعد اورنگ آرايى عالم‌گير در كشمير منزوى گرديد ، و در سنهء احدى و ثمانين و ألف به خلوتكدهء عدم خوابيد . از كلام اوست :\r\n ما به زندان غمت خو با نشستن كرده‌ايم * گاه‌گاهى ناله‌اى برخيزد از زنجير ما \r\n* * *\r\n در سبك‌بارى است آسايش * سايه خوابيده قطع راه كند \r\n* * *\r\n خلق خوشت مرا به ثناخوانى آورد * گل عندليب را به سخندانى آورد\r\nدولت به وقت تيرگى بخت نكبت است * جاروب وقت شام پريشانى آورد \r\n* * *\r\n چشمم به‌سان آينه در عيب خلق نيست * پيوسته همچو عكس خودم در كمين خويش \r\n\r\n[ 41 
  ] [ حسن بيك انسى ايلى 
  ]\r\nشعله‌افروز سوز دلى ، حسن بيك انسى ايلى كه كلامش پردرد و سراپا سوز است و اشعارش دلكش و جگردوز . اين بيت از اوست :\r\n من خفته و آه گرم بيدار * چون شمع كه بر مزار سوزد \r\n\r\n[ 42 
  ] [ ملّا اسيرى شيرازى 
  ]\r\nنوگل گلشن نظم‌پردازى ، ملّا اسيرى شيرازى كه كلام رنگين و اشعار دل‌نشين دارد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nاز افكار اوست :\r\n دلم پر است ز خون ، بر لبم مزن انگشت * كه همچو شيشهء مى گريه در گلو دارم \r\n\r\n[ 43 
  ] [ ادهم بيگ قزوينى 
  ]\r\nبزم‌آراى دقيقه‌سنجى و سخن‌آفرينى ، ادهم بيگ قزوينى كه شاعرى است تيزطبع و فكر بلند دارد . ادهم افكارش به ميدان سخن گرم جولانى است :\r\n دل سوى لبت راه نمىبرد ، مه من ! * سر زد خط سبز تو و شد خضر ره من \r\n\r\n[ 44 
  ] [ ميرزا احمد قزوينى 
  ]\r\nپسنديدهء اصحاب طبع متين ، ميرزا احمد از طبقهء ديالمهء قزوين كه نسبتش به مالك اشتر مىرسد ، كلامش دردانگيز است و اشعارش دلاويز . گويند تمام عمر به عشق و عاشقى پرداخته . از كلام عاشقانهء اوست :\r\n ميسّر كى شود وصل تو ، اى آرام جان ! ما را * كه از خويشان تو را بيم است و از بيگانگان ما را \r\n\r\n[ 45 
  ] [ خواجه محمّد امين كوسج كاشانى 
  ]\r\nمرد ميدان نكته‌سنجى و سخنرانى ، خواجه محمّد امين كوسج كاشانى كه از عمايد آن ديار و اكابر ذى اعتبار است . اين رباعى از طبع رنگين او به ملاحظه درآمد :\r\n گفتم كه دلم هست به پيش تو گرو * دل بازده ، آغاز مكن قصّهء نو \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n افشاند هزار دل ز هر حلقهء زلف * گفتا دل خود بجوى و بردار و برو \r\n\r\n[ 46 
  ] [ خواجه آقايى همدانى 
  ]\r\nزيب محفل سخن‌آرايى ، خواجه آقايى كه از اعاظم همدان است و منتخب عالىطبعان . اين رباعى از او به نظر رسيد :\r\n بىپا و سران دشت خون‌آشامى * مردند به حسرت و غم ناكامى\r\nمحنت‌زدگان وادى عشق تو را * هجران كشد و اجل كشد بدنامى \r\n\r\n[ 47 
  ] [ مولانا اخترى يزدى 
  ]\r\nاختر سپهر سخنورى ، مولانا اخترى ، اصلش از يزد است . چون‌كه بيشتر مشغول به علم نجوم مىبود ، تخلّص هم « اخترى » اختيار نمود و دو بار خود را به سير هندوستان رسانيد و به مساعدت طالع به مصاحبت ميرجملهء شهرستانى زندگانى به خوبى گذرانيد .\r\nآخر كار كوكب هستىاش به گردش مرّيخ اجل به حضيض نيستى رسيد . از پرتو نجم طبع اوست :\r\n تعليم ناز چند دهى چشم مست را * دل آن‌قدر ببر كه توانى نگاه داشت \r\n* * *\r\n شب فراق تو بهر تسليم گردون * چراغ ماه به دست از پى سحر مىگشت \r\n\r\n[ 48 
  ] [ ملّا حسين آشوب مازندرانى 
  ]\r\nسرچشمهء سخندانى ، ملّا حسين آشوب مازندرانى كه كلامش خوب و اشعارش\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمرغوب است ، در هند به ملازمت ظفر خان احسن امتياز داشت و همان‌جا اواخر مائة حادى عشر فوت كرد . از اوست :\r\n سبزه از مژگان من سرمشق شادابى گرفت * نرگس از چشم ترم تعليم بىخوابى گرفت\r\nنقد اشكم را به زور از مردم چشمم ربود * گرد او گردم كه باج از مردم آبى گرفت \r\n\r\n[ 49 
  ] [ ميرزا شريف الهام اصفهانى 
  ]\r\nسخن‌سنج شيرين‌كلام ، ميرزا شريف الهام كه اصلش از اصفهان است ، طبع سليم و كلام مستقيم دارد . به گلگشت نزهت‌كدهء هند رسيد ، باز مراجعت وطن كرد و همان‌جا در اواخر مائة حادى عشر درگذشت . از كلام اوست :\r\n دل عبث لب به شكوه وا نكند * شيشه تا نشكند ، صدا نكند \r\n\r\n[ 50 
  ] [ ملّا مقيما احسان مشهدى 
  ]\r\nسرحلقهء عالىطبعان ، ملّا مقيما احسان كه مشهدى است . شهد كلامش حلاوت تازه مىبخشد و فصاحت اشعار آبدارش لطف بىاندازه . از اوست :\r\n در خلوتى كه لطف نقاب تو واشود * بىاختيار آينه دست دعا شود \r\n\r\n[ 51 
  ] [ محمّد ابراهيم انصاف خراسانى 
  ]\r\nمنتخب بلندطبعان پسنديده اوصاف ، محمّد ابراهيم انصاف كه اصلش از خراسان و گلبن وجودش از گلزمين پنجاب سركشيده ، شاعر نيكوطبع وقت‌پسند است و كلامش\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nخوش آيند ، و از تلامذهء مولوى خان فطرت بوده . اوايل مائة ثانى عشر نخل حياتش از پا افتاد . از اشعار اوست :\r\n بلاى جان بود دردى كه خاموشى است دمسازش * خدا صبرى دهد بيمار چشم سرمه‌سايش را \r\n* * *\r\n دلم را جلوهء غيرى نسازد غافل از يادش * به دست هركه هست آيينه‌ام ، تمثال او دارد \r\n* * *\r\n به اندازى زيارت مىكند خاك شهيدان را * كه پندارى گذر در خاطر پرآرزو دارد \r\n* * *\r\n ز تنگى آن دهن سازد سخن را از صدا عريان * رسد تا بر لب لعلش تبسم ، راز مىگردد \r\n\r\n[ 52 
  ] [ ملّا محمّد سعيد اشرف 
  ]\r\nرنگ‌بخش گلستان جاودانى ، ملّا محمّد سعيد اشرف ، پسر ملّا محمّد صالح مازندرانى كه نبيسهء « 1 » ملّا محمّد تقى مجلسى است . فاضلى عالىمقام و شاعرى خوش‌كلام بود و در خوشنويسى و مصوّرى از اماثل گوى سبقت مىربود . در عهد عالمگير پادشاه به هند آمده ، شرف ملازمت دريافت و به تعليم زيب النّساء بيگم مأمور گشته ،\r\n\r\n\r\n","description":"","footnote":"\r\n( 1 ) . حاشيه : صحيح كلمهء نوه است .\r\n","page_name":" 84 ","page_number":84},
  {"content":"\r\n\r\nمدّتى به فراغ خاطر گذرانيد . بعد از آن به مقتضاى حبّ الوطن گل‌هاى رخصت به دامن تمنّا آورده ، سرى به اصفهان كشيد . پستر « 1 » باز متوجّه بهارستان گشته در عظيم‌آباد پتنه به خدمت شاهزادهء عظيم الشّأن ، خلف شاه عالم ، بهادر شاه كه در آن زمان رايت حكومت آنجا مىافراشت عزّ امتياز اندوخته ، مورد مراحم نمايان گرديد . شاهزاده نظر به كبر در مجلس خاصّ حكم به نشستن هم فرموده . ملّا در اواخر عمر عزيمت حرمين شريفين به ميان جان بسته ، خواست كه از راه بنگاله به سوارى مركبى راهى منزل مقصود گردد ، فأمّا تا بلدهء منكير كه از توابع عظيم‌آباد است رسيده ، در سنهء ستّ و عشر و مائة و ألف كشتى حياتش در گرداب فنا افتاد . از كلام اوست :\r\n جلوهء نازت رسايى داد بيداد مرا * كوه تمكينت دو بالا كرد فرياد مرا\r\nكى شود آزاد از زلف گره‌گيرش كسى * دانهء زنجير در دام است صيّاد مرا \r\n* * *\r\n افتد آسان طرّه‌اش وقت مىآشامى به چنگ * مار چون آبى شود ، افسون‌گرى در كار نيست \r\n* * *\r\n از تغافل‌هاى پىدرپى مگر يارش كنم * پا زنم چندان به بخت خود كه بيدارش كنم \r\n* * *\r\n چون نگين مطلب ندارم غير كام ديگران * مىنشانم نقش خود ، امّا به نام ديگران \r\n* * *\r\n\r\n\r\n","description":"","footnote":"\r\n( 1 ) . حاشيه : پسر صحيح به نظر مىرسد .\r\n","page_name":" 85 ","page_number":85},
  {"content":"\r\n\r\n به وقت عرض مطلب قفل خاموشى به لب دارم * چو آن شخصى كه در خميازه گيرد بر دهان دستى \r\nرباعى\r\n اشرف ! تو كميت نكته‌دانى دانى * اسرار رموز جاودانى دانى\r\nهرچند كه مانند ندارى در خط * در شيوهء تصوير به مانى مانى \r\n\r\n[ 53 
  ] [ محمّد سعيد اعجاز 
  ]\r\nدر فنون نظم‌گسترى ممتاز ، محمّد سعيد اعجاز كه اصلش از شاه‌جهان‌آباد است ، نسبت تلمّذ به شيخ عبد العزيز عزّت اكبرآبادى داشت و عمر گرامى به تحصيل علوم عقليّه و نقليّه صرف مىساخت و به درس و تدريس طالبان و شايقان مىپرداخت و به مقتضاى ذهن ثاقب و طبع رسا به فكر شعر هم مىگراييد ، و در گلگشت بهارستان سخن از هم‌صفيران ، ناصر على و ميرزا بيدل و موسوى خان فطرت و سرخوش بود . در اواخر ايّام حيات به رفاقت ناظم ملتان به ملتان شتافت ، و در سنهء سبع عشر و مائة و ألف رو از دار فانى برتافت . صاحب ديوان است . اين چند بيت از كلامش نگارش رفت :\r\n اختلاف ناموافق سد راه سالك است * فلفل از پرواز مانع مىشود كافور را \r\n* * *\r\n خموشى آينه‌پرداز جوهر هوش است * چراغ انجمن دل ، زبان خاموش است\r\nبه غير نرگس دنباله‌دار يار كه ديد * ز خود رميده غزالى كه دام بر دوش است \r\n\r\n","description":"","footnote":"","page_name":" 86 ","page_number":86},
  {"content":"\r\n\r\n هزار جام گل و شيشه‌هاى غنچه شكست * شراب نالهء بلبل هنوز در جوش است \r\n* * *\r\n تا فروغ عارض او شمع بزم بلبل است * رنگ برگ گل چراغ زير دامان گل است\r\nجلوهء حسن از ظهور عشق برقى بيش نيست * خندهء گل در حقيقت جوش خون بلبل است \r\n* * *\r\n كشيده‌ام ز جنون ساغرى كه هوش نماند * دگر معامله با پير مىفروش نماند \r\n* * *\r\n ز شوقش آن‌چنان گرم است خون در زخم نخجيرش * كه سوزد چون پر پروانه جوهرهاى شمشيرش \r\n* * *\r\n به راه فقر اعجاز است اظهار توانايى * حباب‌آسا نفس مىدزدم و بر خويش مىبالم \r\n* * *\r\n نرفت از سخت‌جانىهاى من نازك‌دلى هرگز * نمىآرد گداز عشق بيرون شيشه از سنگم \r\n* * *\r\n دل غم‌ديده را اسباب راحت مىشود كلفت * فتد از مرهم كافور گل در چشم داغ من \r\n* * *\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n چنين گر موج‌خيز شعله مىگردد غبار من * به رنگ شمع سوزد صبح محشر بر مزار من \r\n* * *\r\n رم آهو ز موج گل شود سيلىخور وحشت * به صحرا گر بهار جلوه ريزد گل‌عذار من \r\n\r\n[ 54 
  ] [ اثر شفيعاى شيرازى 
  ]\r\nگل سرسبد سخن‌طرازى ، اثر شفيعاى شيرازى كه از تيزطبعان و منتخب سخنوران است ، در خردسالى چشم ظاهربينش به عروض آبله بىنور گشته ، فأمّا ديدهء باطن نورانى و طبع روشن داشت و بيشتر به اصفهان رفته با اهل سخن هم‌صحبت بود و به لطف كلام و حسن مقال مجلسيان را خوش مىنمودى ، و در سنهء احد و عشرين و مائة و ألف به محفل خاموشان آرميده . از اشعار آبدار اوست :\r\n ز آب گلستان آموخت شوقم جان‌فشانى را * به پاى نوبهاران صرف كردم زندگانى را \r\n* * *\r\n خط گرد ظاهر آن دهن غنچه رنگ را * در كار بود حاشيه ، اين متن تنگ را \r\n* * *\r\n از عارضش دميد خطى همچو مشك ناب * يعنى كه شد به سنبله تحويل آفتاب \r\n* * *\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n نباشد عالمى از عالم ديوانگى خوش‌تر * بلى ، هركس غم عالم ندارد ، عالمى دارد \r\n\r\n[ 55 
  ] [ نوّاب برهان الملك سعادت خان آيين نيشابورى 
  ]\r\nعمدهء امراى عظيم الشّأن و الا تمكين ، نوّاب برهان الملك سعادت خان آيين كه از اجلّهء سادات موسوى نيشابورى است ، اسم شريفش مير محمّد امين ، در عهد شاه عالم بهادر شاه وارد هندوستان گشته ، در آن ايّام زمانه با او مساعدت نكرد و در وقت محمّد فرّخ‌سير به تدريج ترقّى گرفت و در آغاز جلوس محمّد شاه به منصب هزارى و صوبه‌دارى اكبرآباد امتياز يافت ، و بعد كمتر مدّتى به صوبه‌دارى اود سررشتهء اعتبار به كف آورد . زمين‌داران صوبهء مذكور كه در خيره‌سرى و گردن‌كشى شهرت دارند و به اطاعت هيچ حاكمى كما ينبغى نه درآمدند ، برهان الملك آنها را به تيغ ظفر ميخ مسخر و منقاد ساخت و به تدابير شايسته در تنظيم و تنسيق ممالك قسمى كه بايدوشايد پرداخت و بيشتر بلاد صوبهء الله‌آباد مثل جونپور و بنارس و غيره را به زور شمشير در قبضهء تصرّف درآورد و از پيشگاه پادشاه سند آن حاصل كرد و بعد رسيدن نادر شاه در دهلى همان‌جا در سنهء احد و خمسين و مائة و ألف مرحله‌پيماى سفر آخرت گشت . واله داغستانى در مرثيهء او گفته :\r\n دور از تو سپهر واژگون مىگريد * بنگر كه زمانه بىتو چون مىگريد\r\nرفتى ز جهان و پشت شمشير شكست * با قامت خم هميشه خون مىگريد \r\nگاه‌گاهى لب به سخن‌پردازى مىگشود . اين بيت از طبع سفّاك او است :\r\n ز كدام ره بيايم كه به چشم تو درآيم * كه به گرد چشم مستت همه نيزه‌ها سياه است \r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\n[ 56 
  ] [ شيخ حفيظ اللّه آثم اكبرآبادى 
  ]\r\nحافظ قوانين سخن ايجادى ، شيخ حفيظ اللّه آثم اكبرآبادى كه از اقرباى قريب‌خانهء آرزو است ، مدّتى به ملازمت محمّد اعظم شاه بن عالمگير پادشاه به خوبى گذرانيد و بعد وقوع تهلكهء اعظم شاه پس از مرور دهور به ظلّ مكرمت نوّاب صمصام الدّوله خان دوران خان كه از امراى عظيم‌الشّأن پايتخت محمّد شاهى بوده ، درآمد و از حسن لياقت امتياز فراوان اندوخت . آخر الأمر در سنهء اثنين و خمسين و مائة و ألف چشم از تماشاى عالم فانى دوخت . از اوست :\r\n صبح در پردهء شب طرفه تماشا دارد * ديده‌ام از سر زلف تو بناگوش تو را \r\n* * *\r\n كس ز دشنام لب لعل تو آزرده نشد * در جهان هيچ‌كس از آتش ياقوت نسوخت \r\n\r\n[ 57 
  ] [ فقير اللّه آفرين 
  ]\r\nصاحب طبع متين ، فقير اللّه آفرين كه لاهورى است ، به نظم‌پردازى شايستهء تحسين بوده و به نغزگويى قابل آفرين . ديوانى ضخيم دارد ، و در سنهء اربع و خمسين و مائة و ألف رهنورد عالم جاودان گشت . اين چند بيت از اوست :\r\n شدم محو تصوّر بس‌كه حسن بىمثالش را * بود هر قطرهء خونم دل ديگر خيالش را \r\n* * *\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n ز پا افتادگان باشد مدد گم‌كرده‌راهان را * كه از نقش قدم گردد سراغ كاروان پيدا \r\n* * *\r\n اوج عزّت يافت با ما تيره‌روزان هركه ساخت * از طفيل سرمه جا در ديده باشد ميل را \r\n* * *\r\n از هجوم جلوه چون خورشيد روپوش خود است * شيشهء اين باده پندارى كف جود خود است \r\n* * *\r\n ديوانگى و مستى از بوى تو مىخيزد * هر فتنه كه مىخيزد ، از كوى تو مىخيزد \r\n* * *\r\n ستم بر زيردستان مرد سركش را خطر دارد * فلك را شيوهء عاجزكشى زير و زبر دارد \r\n* * *\r\n صحراى طلب كاغذ آتش‌زده ديدم * هر سوخته جان دامن وحشت به كمر بود \r\n* * *\r\n پيچيده است نور نظرهاى عاشقان * چون تار عنكبوت بر آن بام و در هنوز \r\n* * *\r\n زكات گنج بىپايان خوبى ، بوسه‌اى زان لب * اگر دايم نباشد ، گاه‌گاهى آرزو دارم \r\n* * *\r\n آن سبكبارم كه در راه فنا چون گردباد * اتّفاقم هركجا افتاد ، منزل مىكنم \r\n* * *\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n فغان كه فرق سپيد و سيه هنوزت نيست * خطت دميد و همان ساده‌اى ، دريغ از تو ! \r\n* * *\r\n از تب غم تا كشيدم آتش‌افشان ناله‌اى * بر لب ما كرم شب‌تاب است هر تب‌خاله‌اى \r\n* * *\r\n توانم در تماشاى رخ او دوختن چشمى * اگر رويد به رنگ سوزن از هر موى من چشمى \r\n\r\n[ 58 
  ] [ امير خان انجام يزدى 
  ]\r\nبرگزيدهء عالىطبعان شيرين‌كلام ، عمدة الملك امير خان ، متخلّص به انجام كه اصلش از يزد است و نسبتش به مير ميران نعمت الهى كه از اقارب سلاطين صفويّه بوده ، منتهى مىشود . اجدادش چه در ايران و چه در هند به فرط عزّت و اعتبار به سر بردند .\r\nعمدة الملك در مراتب نظم خوش‌تلاش بود و فهم نيكو داشت و در لطيفه‌گويى و حاضر جوابى رايت شهرت مىافراشت ؛ مع هذا در فنّ موسيقى هم به سازوبرگ مهارت شايسته فرا چنگ و طبع لطيفش به درك غوامض و لطايف آن هم‌آهنگ و از كمالات نمايان در بارگاه محمّد شاه پادشاه خيلى تقرّب به هم رسانيده ، محسود اقران و اماثل گشت . نوّاب آصف‌جاه ناظم دكن و اعتماد الدّوله قمر الدّين خان وزير اعظم به حضور شاهى رسانيدند كه با وجود عمدة الملك بودن مايان « 1 » در حضور متعذّر است ، چنانچه\r\n\r\n\r\n","description":"","footnote":"\r\n( 1 ) . حاشيه : + صحيح كلمه بايد ماها باشد .\r\n","page_name":" 92 ","page_number":92},
  {"content":"\r\n\r\nهر دو امير از شاه‌جهان‌آباد برآمده ، ميدان تلپت را مخيّم ساختند . ناگزير پادشاه عمدة الملك را به صوبه‌دارى اللّه‌آباد مأمور فرمود ، رخصت نمود و هر دو امير نامدار از تلپت به پايتخت سلطنت حاضر گشته ، به سرانجام مهمّات ملكى مشغول شدند . اتّفاقا نوّاب آصف‌جاه را بعد يك سال به سبب ضرورتى سفر دكن پيش آمد . عمدة الملك باز حضور طلب گشته به مراحم خسروى و عنايات بيش از پيش سرفرازى اندوخت و مادام حيات به نهايت احترام به سر برد ؛ آخر كار در سنهء تسع و خمسين و مائة و ألف شخصى در صحن ديوان عام پادشاهى به ضرب شمشير كارش به انجام رسانيد « 1 » . از كلام او است :\r\n به اوج بىكسى ما پر هما نرسد * رسيده‌ايم به جايى كه كس به ما نرسد \r\n* * *\r\n فرياد كه پيراهن ديوانگى من * چون دامن صحرا خبر از چاك ندارد \r\n* * *\r\n يار ، احوال دل از من پرسيد * غنچهء لاله به دستش دادم \r\n* * *\r\n سرشكم كم نمىگردد به سعى چشم تر بستن * كه نتوان شد ره سيلاب را مانع ز در بستن \r\n\r\n[ 59 
  ] [ قزلباش خان اميد همدانى 
  ]\r\nصدرآراى ايوان سخن‌دانى ، قزلباش خان اميد همدانى كه نام اصلش ميرزا محمّد رضا است ، در آغاز شباب از وطن مألوف به اصفهان آمده با ميرزا طاهر وحيد\r\n\r\n\r\n","description":"","footnote":"\r\n( 1 ) . نسخه : رسيد ؛ به قياس اصلاح شد .\r\n","page_name":" 93 ","page_number":93},
  {"content":"\r\n\r\nنسبت تلمّذ به هم رسايند ؛ و در عهد عالمگير پادشاه به نزهت‌كدهء هند رسيده به عطاى منصبى سرفرازى يافت و در زمان شاه عالم بهادر شاه به خطاب قزلباش خان و جاگير ممتاز گشت و در وقت محمّد معزّ الدّين جهان‌دار شاه به خدمتى مأمور شده به دار السّرور برهان‌پور فايز گرديد . پس از آن در ايّام حكومت امير الامراء سيّد حسين على خان از معزولى خدمت مذكور به خجسته بنياد رسيد و آنجا به خدمات شايسته سرگرمى داشت ، بستر رفاقت مبارز خان ، ناظم حيدرآباد ، برگزيد و در جنگ مبارز خان به قيد آصف‌جاه درآمد و غزلى طرح كرده به حضور نوّاب فرستاد . نوّاب به مقتضاى جوهرشناسى و قدرافزايى نوازشات فراوان به حالش مبذول داشت و از فرط عنايت به حالى جاگير نواخت و به خدمت لايقه مأمور فرمود . بعد چندى قزلباش خان نقد دستورى حرمين شريفين به كف آورده ، پس از حصول زيارت مراجعت نمود و به دستور سابق مراحم و عواطف نوّاب آصف‌جاه به حال خود يافت ؛ و در سنهء خمسين و مائة و ألف كه نوّاب حسب الطّلب حضور به شاه‌جهان‌آباد كوچيده در ركاب بود و در سفر به هوپال هم همراه ، و بعد فوز به دار الخلافت رخت اقامت در آنجا افكند . مرد خوش‌اخلاق و پاكيزه‌طبع بوده ، صحبت رنگين داشت و در نظم‌پردازى علم يكتايى مىافراشت و موسيقى هندى نيز نيكو مىدانست . در سنهء تسع و خمسين و مائة و ألف هانجا جهان گذران را گذاشت . از نتايج افكار اوست :\r\n به بزم غير چرا مىدهى شراب مرا * ز آتش دگرى مىكنى كباب مرا \r\n* * *\r\n خندهء مستان بود از گريهء مينا بلند * شاد گردد گر كسى ، غمناك مىسازد مرا \r\n* * *\r\n منم آن آهوى وحشت‌زدهء دشت جنون * كه نياورد به دام الفت صيّاد مرا \r\n* * *\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n سرگذشت ما ز فرهاد است شيرين‌تر ، ولى * گوش سنگين تو نشنيد آخر اين افسانه را \r\n* * *\r\n همچو بلبل هميشه نالانيم * اين بود منصب هزارى ما \r\n* * *\r\n هرگز ز حرف نشد آشنا لبش * اى كاش بشنود سخنى از زبان ما \r\n* * *\r\n مكن ز گريهء مستانه منعم ، اى ساقى ! * شكسته است چو دل شيشه در كنار مرا\r\nبه رنگ سرمه كه در چشم كور بىقدر است * كسى به هيچ نگيرد در اين ديار مرا \r\n* * *\r\n مردم از مژگان به سيل اشك ما پى برده‌اند * مىشناسد هركسى خاشاك طوفان ديده را\r\nپيش آن غارتگر جان ، دل ندارد قيمتى * راهزن كى قدر داند گوهر دزديده را \r\n* * *\r\n به خاك و خون نشاندى همچو گل ما را در اين گلشن * شعار خويش كردى تا چو شبنم بىوفايى را \r\n* * *\r\n نه همين ناله به گوش تو گران مىآيد * نى كه از همدمى ما شده فريادى ما \r\n* * *\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n چون من ديوانه از كويش روم كز ضعف تن * سايه چون زنجير مىپيچد به دست و پا مرا\r\nناخدا را خضر راهى نيست جز انجم اميد * كرد اشك آخر به كويش رهنمايىها مرا \r\n* * *\r\n پيچيده بس‌كه درد تو در استخوان مرا * كرده است همچو نال قلم ناتوان مرا \r\n* * *\r\n به گريه ديد مرا تا به گلشن كويش * ز شرم چشم ترم گشت ابر آب آنجا \r\n* * *\r\n ز آب ديده ز بس پاى در گل است مرا * سفر ز كوى تو بسيار مشكل است مرا \r\n* * *\r\n حسن گفتار از آن قامت رعناست مرا * فيض اين مرتبه از عالم بالاست مرا \r\n* * *\r\n دگر به دام تو ، اى شوخ ! در نمىآيم * كه داده حلقهء زلف تو گوشمال مرا \r\n* * *\r\n مانند قطره‌اى كه به دريا كند گذر * خجلت كشد ز وسعت رحمت ، گناه ما \r\n* * *\r\n يك غنچه نديديم كه جيبش نبود چاك * اين نغمه كه آموخته مرغان چمن را \r\n* * *\r\n گشته است از روى گل آوازهء بلبل بلند * بر نياز ما چه منّت‌ها بود ناز تو را \r\n* * *\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n ماه من كرد چنان جلوه به نيرنگ امشب * كه پريد از رخ گل‌هاى چمن رنگ امشب \r\n* * *\r\n شورى بخت نظر كن كه چو موج دريا * دورى از من كند آن‌كس كه به من يارتر است\r\nپاس دل‌هاى جگرخون شده چون خواهد داشت * چشم مخمور تو خود از همه بيمارتر است\r\nظلم ظالم چو شود پير ، دو بالا گردد * بيشتر مىبرد آن تيغ كه خم‌دارتر است \r\n* * *\r\n رفت يار از ديده و مژگان نشد سدّ رهش * خار اين گلشن هزار افسوس دامن‌گير نيست \r\n* * *\r\n جاده هم دارد غبار از خاكسارىهاى من * همچو من افتاده‌اى در هيچ كشور برنخاست \r\n* * *\r\n دلم ز دورى ياران رفته مىنالد * گذشته قافله و نالهء جرس باقى است\r\nدميد صبح و نشد قصّهء فراق تمام * بگويمت شب ديگر ، اگر نفس باقى است \r\n* * *\r\n تيره‌روزان را به چشم كم مبين در روزگار * روشنى آيينه از پهلوى خاكستر گرفت \r\n* * *\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n تو را به اين‌همه شوخى به كام دل امروز * به بر كسى كه گرفته است تنگ ، آينه است \r\n* * *\r\n هزار مرتبه از شرم غنچهء لب يار * چمن به روى خود از برگ گل نقاب گرفت \r\n* * *\r\n خواب فرهاد سخت سنگين شد * قصّهء عشق بس‌كه شيرين است \r\n* * *\r\n هركه را در نظر آن نوگل خندان باشد * همچو شبنم همه تن ديدهء گريان باشد \r\n* * *\r\n با آنكه شيشهء دل ما را شكسته است * هرگز نكرده‌ايم به جايى صدا بلند\r\nما را مبين به ديدهء بىقدر ، اى عزيز ! * از كاه گشته مرتبهء كهربا بلند \r\n* * *\r\n ز جاى خويش دگر برنمىتوانم خاست * كه طفل اشك سرى در كنار من دارد \r\n* * *\r\n ز چار موج حوادث كجا روم بيرون * به بحر قطره چو افتاد ، برنمىآيد \r\n* * *\r\n ز خاكسارى خود چون هدف به اين شاديم * كه تير ناز تو ما را ز خاك بردارد \r\n* * *\r\n به سنگ سرمه شكستند شيشهء ما را * براى آنكه به گوش كسى صدا نرسد \r\n* * *\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n بالاى كسى بلاى جان شد * بالاتر از اين چه مىتوان شد\r\nبوديم به دوستيش خرسند * آن نيز نصيب دشمنان شد \r\n* * *\r\n بوسهء او از مى شب در گلويم سرمه ريخت * ور نه با لعل خموشش گفتگو بسيار بود \r\n* * *\r\n هميشه در بغل گل‌رخان بود جايش * چو شبنم آنكه در اين باغ آبرو دارد \r\n* * *\r\n سرو من چون به چمن دلبرى آغاز كند * غنچهء گل عوض چشم دهن باز كند \r\n* * *\r\n ديده گريان مىشود از دل چو آهى مىكشم * آرى آرى راست باشد باد باران آورد \r\n* * *\r\n به هواى تو همچو شمع سحر * جان بر لب رسيده‌اى داريم \r\n* * *\r\n نه از جفاى فلك پر ز داغ گشته تنم * تمام چشم شدم تا تو را نظاره كنم \r\n* * *\r\n به ياد گل‌عذارى صبحدم سوى چمن رفتم * چو شبنم ديده‌اى واكردم و از خويشتن رفتم \r\n* * *\r\n اگرچه از نظر افتاده‌ام چو اشك ، ولى * هنوز چشم نگاهى كه داشتم ، دارم \r\n* * *\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n سرگشتگىاى به طالعم هست * بر گرد سرت چرا نگردم ؟ \r\n* * *\r\n زلف پرچين تو را ديدم و از كار شدم * به بلاى سيهى باز گرفتار شدم \r\n* * *\r\n نوايى جز خموشى برنمىخيزد ز ساز من * بود در پرده همچون نالهء تصوير راز من \r\n* * *\r\n روشن شود به پيش تو چون شمع سوز من * يك شب اگر تو هم بنشينى به روز من \r\n* * *\r\n از بهار خطت افزود مرا شور جنون * آخر حسن تو شد اوّل رسوايى من \r\n* * *\r\n نكشيده‌ايم ، ساقى ! قدح شراب بىتو * كه نشد ز آتش غم دل ما كباب بىتو \r\n* * *\r\n به فردا مژدهء كشتن به من دادى ، سرت گردم ! * عبث امروز را فردا نكردى ، كاش مىكردى \r\nرباعى\r\n بر درگه دوست هر گناهى بخشند * صدساله گنه به مدّ آهى بخشند\r\nعفو گنهم به ناتوانى كردند * زين جاست كه كوه را به كاهى بخشند \r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n[ 60 
  ] [ ملّا اعلاى تورانى 
  ]\r\nديباچهء صحيفهء نظم‌پيرايى ، ملّا اعلايى كه اصلش از توران است ، مرد نكته‌سنج و سخن‌دان بوده . از اوست :\r\n هركه شد خاك‌نشين ، برگ و برى پيدا كرد * سبز شد دانه ، چو با خاك سرى پيدا كرد \r\n\r\n[ 61 
  ] [ اخلاص اچلاداس شاه‌جهان‌آبادى 
  ]\r\nنقّاد دوكانچهء سخن‌گسترى ، اخلاص پسر اچلاداس از قوم كهترى كه اصلش از شاه‌جهان‌آباد است ، گرم‌ساز بازار نظم‌پردازى بوده . از اوست :\r\n چرا دست از سر زلف سياه يار بردارم * كه مىدانم دعا را در دل شب‌ها اثر باشد \r\n\r\n[ 62 
  ] [ شاه مير ايمان همدانى 
  ]\r\nمنتخب روشندلان ، شاه مير ايمان كه اصلش از همدان است ، مرد فهميده و صاحب طبع سنجيده بود . اين بيت از اوست :\r\n با صاف‌دل مجادله ، با خويش دشمنى است * هركس كشد به آينه خنجر ، به خود كشد \r\n\r\n[ 63 
  ] [ اكبر صفاهانى 
  ]\r\nآشناى بحر سخندانى ، اكبر صفاهانى كه شاعرى است پرگو و طبع نيكو دارد . اين\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nرباعى از اوست :\r\n آن كس كه به نفس خود نبردى دارد * با خويش هميشه سوز و دردى دارد\r\nگر خاك شود عدو و بر باد رود * غافل نشوى كه بازگَردى دارد \r\n\r\n[ 64 
  ] [ قاضى اسد قهپايه 
  ]\r\nشاعر گرانمايه ، قاضى اسد قهپايه كه يكى از اهل كمال و صاحب وجد و حال بوده .\r\nاين رباعى از كلام اوست :\r\n اى آنكه تويى محرم راز همه‌كس * شرمندهء ناز تو نياز همه‌كس\r\nچون دشمن و دوست مظهر ذات تواند * از بهر تو مىكشيم ناز همه‌كس \r\n\r\n[ 65 
  ] [ افضل پانىپتى 
  ]\r\nپيرايهء بلندفكرتى ، افضل پانىپتى كه شاعرى است فصاحت‌شعار و سخنورى است بلاغت آثار ، در اواسط مائة ثانى عشر جهان گذران را گذاشته . از اشعار آبدار اوست :\r\n عالم خراب حُسن قيامت نشان كيست ؟ * دور كدام فتنه‌گر است و زمانِ كيست ؟ \r\n* * *\r\n غمت هردم به دل‌هاى شكسته * بود چون سنگ بر پاى شكسته\r\nسرشكم از شكست دل خبر داد * تراود مى ز ميناى شكسته \r\nرباعى\r\n با زلف تو توده‌هاى عنبر چه كنم ؟ * با خال تو مشك‌هاى ازفر چه كنم ؟\r\nتو كافر و زلف كافر و دل كافر * من نيم مسلمان به سه كافر چه كنم ؟ \r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\n[ 66 
  ] [ نوّاب نظام الملك آصف‌جاه 
  ]\r\nامير ذو الاقتدار غفران‌پناه ، نوّاب نظام الملك آصف‌جاه كه جدّ پدرى او عابد خان از احفاد شيخ الشيوخ شهاب الدّين سهروردى - قدّس سرّه - است و جدّ مادرى وى نوّاب سعد اللّه خان وزير اعظم شاه جهان بوده . عابد خان در عهد شاه جهانى وارد هندوستان گرديده ، به شرف ملازمت پادشاه و مصاحبت شاهزاده اورنگ‌زيب بهره‌اندوز گشت .\r\nهرگاه كه اورنگ‌زيب بر تخت سلطنت جلوس فرموده ، او به منصب سترگ و خدمت بزرگ صدارت كل و خطاب چين قليچ خان سرفراز ساخت ؛ و بعد وفاتش شهاب الدّين ، خلف رشيدش را به منصب عمده و خطاب غاز الدّين خان بهادر فيروز جنگ به افزايش فقره فرزند ارجمند نواخت و در عهد شاه عالم بهادر شاه به صوبه‌دارى گجرات مأمور گشته ، بعد چندى همان‌جا به عالم باقى شتافت نوّاب آصف‌جاه ، خلف الصّدق او كه نام اصلى وى قمر الدّين و سنّ ولادتش اثنين و ثمانين و ألف است در ريعان شباب ، در وقت اورنگ‌زيب عالمگير به خطاب جدّ بزرگوار خود منصب چهار هزارى سرفرازى يافته بود ، و بعد سريرآرايى شاه عالم به خطاب خان دوران خان بهادر و صوبه‌دارى اود به ضميمهء فوجدارى لكهنو ممتاز گرديد ، و در همان ايّام به سبب گرم بازارى امراى جديد از نوكرى مستعفى گشته ، به تبديل لباس درويشانه در شاه‌جهان‌آباد خانه‌نشين گشت ، و بعد رحلت شاه عالم در زمان معزّ الدّين جهاندار شاه به عطاى اصل منصب و خطاب سابق مايهء افتخار اندوخت و چون محمّد فرّخ‌سير جهان‌افروز تخت سلطنت گرديد ، به خطاب نظام الملك بهادر فتح جنگ و منصب هفت هزارى مباهى ساخته ، به نظم دكن مأمور فرمود . آخر ، رفته‌رفته در وقت محمّد شاه به منصب اعلاى وزير اعظم با خطاب آصف جاهى و حكومت ممالك دكن سرفرازىها يافته ، ذات فيض آياتش از اكابر امراى دولت تيموريّهء هندوستان است . از وقت عالمگير تا آخر سلطنت محمّد شاه بر سمند ايالت\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو امارت كامران ماند و قريب سى سال به كمال نظم و نسق بالاستقلال لواى حكومت شش صوبهء دكن افراشت ؛ و همگى همّت و الا تهمت به رفاه خلايق و صلاح و فلاح رعايا و برايا مىگماشت . از دست عطاپرست عالمى را از اهل عرب و عجم و اطراف و اكناف هندوستان مالامال جمعيّت و كامرانى ساخت و از معدلت‌گسترى و انصاف‌پرورى كه سجيّهء رضيّهء نوّاب معلّى القاب بوده ، همواره به وارسى « 1 » حال مظلومان و كوتاهى دست تظلّم ظالمان مىپرداخت .\r\nآخر كار در برهانپور سنهء احدى و ستّين و مائة و ألف دار فانى را گذاشته ، در بلدهء روضه حوالى اورنگ‌آباد پايين مزار شريف حضرت برهان الدّين غريب - قدّس سرّه - آسوده گشت ؛ و او را ديوانى است لطيف كه در آن « شاكر » تخلّص دارد ، و گويند كه آخر تخلّص خود را « آصف » قرار داد . اين چند بيت از كلام فصاحت نظام اوست :\r\n تا مقابل كرد با خود حسن يار آيينه را * آمد آب تازه بر روى نگار آيينه را \r\n* * *\r\n سوخت تا داغ محبّت دل ديوانهء ما * شمع گرديد به گرد سر پروانهء ما \r\n* * *\r\n مىكنم روى طلب هرجا كه مىخوانى مرا * مايلم همچون ورق هر سو كه گردانى مرا\r\nدر طلب بىدست و پايم ، همّتى ، اى درد دل ! * تا برد سيلاب اشك آنجا به آسانى مرا \r\n* * *\r\n مژگان سرمه‌دار تو چون تيغ بركشد * گر سر رود ، بلند نگردد صداى ما \r\n* * *\r\n\r\n\r\n","description":"","footnote":"\r\n( 1 ) . حاشيه : بازرسى .\r\n","page_name":" 104 ","page_number":104},
  {"content":"\r\n\r\n هركه يابد نظر از صحبت وارسته‌دلان * برفشاند به سر هر دوجهان دامان را \r\n* * *\r\n صبحدم سرو خرامانش چمن‌پرداز شد * هر قدم رنگ بهارى ديگر از رفتار ريخت\r\nاندكى ، يا رب ! به پرسش چارهء عالم كند * آنكه از تيغ تغافل خون من بسيار ريخت \r\n* * *\r\n مهر و كين جمله ز انداز نگاهش پيداست * ناز خوبان به زبان مژه گويا باشد \r\n* * *\r\n آنكه بيگانهء محبّت نيست * شكوه از دست آشنا چه كند ؟\r\nدل از اين چمن نگيرد رنگ * كف آيينه را حنا چه كند ؟ \r\n* * *\r\n اگر نفع كسان خواهى ، ز فكر خويش فارغ شو * به كار كس نيايد آنكه با خود كارها دارد \r\n* * *\r\n كى به خون دل ما رنگ كند دست هوس * آنكه سرپنجه به تاراج حنا نگشايد \r\n* * *\r\n حيرت‌زده‌اش زبان ندارد * آيينه لب فغان ندارد\r\nدر پاى تو مىطپد شهيدت * هرچند چو سايه جان ندارد \r\n* * *\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n چند در مجمر عشق تو كند ضبط خروش * دل شوريده پسندى است كه جستن دارد \r\n* * *\r\n به غافلان ز نصيحت چه بهره خواهد بود * به خواب نيز صدايى به گوش مىآيد\r\nمباش بىخبر از آه سينهء عشّاق * شرار مجمر ما گل‌فروش مىآيد \r\n* * *\r\n از رنگ توان يافت كه در سينه چه دارم * درد دل من حاجت تقرير ندارد\r\nاز حال دل گمشده ديگر چه توان گفت * خوابى است فراموش كه تعبير ندارد\r\nبو بسته نگردد ز گره بستن عنبر * سودازده را فايده زنجير ندارد\r\nاز كوشش بيهوده مپرسيد ز شاكر * عمرى است كه مىنالد و تأثير ندارد \r\n* * *\r\n پيرى عنان دل به جهان امل كشد * آه اين كمان خدنگ مرا دور مىبرد \r\n* * *\r\n ز بىتابى كباب دل به يك پهلو نمىسازد * نمىدانم كدامين آتشين‌رخسار مىآيد \r\n* * *\r\n ندارم تاب خجلت‌هاى فردا * بشويد كاش اشكم دفتر امروز \r\n* * *\r\n تماشاى جمال يار ديدن آرزو دارم * چو اشك خود به كوى او دويدن آرزو دارم\r\nعرق بر چهرهء خوبان عجب كيفيتى دارد * گل مهتاب را در صبح چيدن آرزو دارم \r\n* * *\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n كرد خرام ناز او ، سرمهء مدّعا بس است * خاك به چشم من ، اگر منّت توتيا كشم \r\n* * *\r\n قطره‌اى بودم و دريا شدنم بود اميد * عقده در كار من افتاد و گهر گرديدم \r\n* * *\r\n پس از عمرى دچارم شد ، ولى از جوش استغنا * نه سوى من نگاهى كرد و نى حرفى شنيد از من\r\nقدم فهميده نه ، تا چند بىپروا خرامىها * به راهت حلقهء دام است چشم‌انتظار من \r\n* * *\r\n سخت دشوار است تأثير سخن در غافلان * بشكند صد تيشه تا از سنگ آب آيد برون \r\n* * *\r\n دل نرفته است ز پيش تو به جاى ديگر * اين چه حرف است كه پرسى : « ز كجا مىآيى ؟ » \r\n* * *\r\n خاك گرديديم ، امّا اضطراب دل بجاست * كاش بنشيند غبار ما به دامان كسى ! \r\n\r\n[ 67 
  ] [ شيخ محمّد ناصر افضلى 
  ]\r\nدقيقه‌سنج سخن‌گستر ، مجمع فضائل معنوى و صورى ، شيخ محمّد ناصر افضلى جونپورى كه به كسب كمالات پيش والد ماجد خود ، شيخ محمّد يحيى پرداخته و در خرد\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسالى به حلقهء ارادت جدّ بزرگوارش ، شيخ محمّد فضل - قدّس سرّه - درآمده ، مرتبهء كمال و تكميل حاصل ساخته ، به راه و روش اسلاف ثبات‌قدم ورزيد ، و در آغاز شباب ، سنهء ثلث و ستّين و مائة و ألف گل وجودش به باد فنا تاراج گرديد . اين چند اشعار از كلام اوست :\r\n زاهد از خلوت‌نشينى فكر صيد عام كرد * چون نگين در حلقه خود را از براى نام كرد \r\n* * *\r\n لب‌گزيدهء اغيار را چه بوسه زنم ؟ * عقيق كنده نام ، دگر چه كار آيد ؟ \r\n\r\n[ 68 
  ] [ نظام الدّوله بهادر ناصر جنگ آفتاب 
  ]\r\nنوّاب والامنزلت ، عالىجناب ، نظام الدّوله بهادر ناصر جنگ ، متخلّص به « آفتاب » كه شجاعت دست گرفتهء تيغ صولت او و سخاوت تربيت‌يافتهء كف همّت اوست . در تمشيت احكام شرع متين پيوسته همّت و الا مصروف مىداشت ، و بر گاه كافّهء انام و انجاح مرام خاصّ و عامّ على الدّوام نظر عالم پرورى گماشته ، هنگام جلوه‌پيرايى بزم گوش مستمعان را به لئالى حسن تقرير و كلام فصيح زيب و زينت تازه مىبخشيد و بر وقت صف‌آرايى رزم از تهوّر خلقى و شجاعت جبلّى عرصهء كارزار را بر اعدا تنگ مىگردانيد و در ميدان شعر و سخن هم از طبع لطيف و ذهن منيف رايت يكتايى مىافراخت و در مشق سخن به تتبّع ميرزا صائب به كمال لطف و فصاحت مىپرداخت .\r\nالقصّه ، چون نوّاب آصف‌جاه در برهانپور متوجّه عالم بقا شد ، نوّاب نظام الدّوله مسندآرايى حكومت دكن گرديد و به صوبهء اورنگ‌آباد كوچيده ، ايّام بر شكال همان‌جا به اهتمام رسانيد . در اين ضمن احمد شاه ، پادشاه دهلى ، بنا بر انتظام امور مملكت شقهء\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nطلب نوشت . نوّاب با وصف بغاوت بعضى سركشان محض امتثال حكم به افواج گران و توپخانهء نمايان تا درياى نربدا خود را به رسم يلغار رسانيد . در اين اثنا به صدور شقهء ديگر ناسخ عزيمت حضور و رسيدن به سبيل تواتر اخبار سركشى هدايت محيى الدّين خان ، دخترزادهء نوّاب آصف‌جاه ، كه به حكومت رايچور و غيره مأمور بود ، مراجعت به اورنگ‌آباد كرده ، چندى در آنجا گذرانيد . در اين مهلت حسين دوست خان سركرده‌هاى قوم نايطه به هدايت محيى الدّين خان در ساخته و به تحريص گرفتن اركات پرداخته ، با جمعى غفير از كلاه‌پوشان فراسيس بر سر نوّاب سراج الدّوله انور الدّين خان بهادر شهامت جنگ كوپاموى كه از عهد نوّاب آصف‌جاه ناظم اركات بود ، به شانزدهم شعبان سنهء اثنين و ستّين و مائة و ألف به هيئت مجموعى ريخته ، به اشتعال نايرهء قتال پرداخت .\r\nسراج الدّوله بعد كشش و كوشش بسيار داد مردى و مردانگى داده ، به رتبهء علياى شهادت فايز گرديد . نوّاب نظام الدّوله برفور ظهور اين واقعه در صدد فراهمى افواج اجتماع سرداران نامدار دكن و افزايش سامان حرب گشته ، با هفتاد هزار سوار جرّار و توپخانهء بىشمار و يك لك پياده به تهيّهء تنبيه ياغيان و تأديب سركشان لواى عزيمت افراشت و تا بندر پهلچيرى پاشنه‌كوب رسيده ، صف‌آرايى ميدان جنگ و ستيز گرديد و تا سه‌پاس نايرهء حرب و ضرب اشتعال داشت . يلان زورمند و جوانمردان همّت بلند داد تهوّر و دليرى مىدادند .\r\nآخر كار جماعت فراسيسان را هزيمت پيمودند و هدايت محيى الدّين خان زنده اسير شد و با وجودى كه سرمنشأ اين‌همه فتنه و فساد بوده ، از جان امان يافت ، و فراسيسان با وصف شكست فاحش هنوز از شورش و خيرگى پهلو تهى نكردند . نوّاب قلع ريشهء فساد از اهمّ مهمّات دانسته ، فوجى به مدافعت آن گروه بدكيش تعيين نمود ، خود متوجّه اركات گشت . از بوقلمونى روزگار چشم‌زخمى به لشكر اسلام رسيد و قلعهء چنجى كه از توابع اركات است ، به تصرّف فراسيس درآمد . نوّاب به فرط غيرت و جوش حميّت از\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاشتداد بر شكال نينديشيده ، خود در پى تنبيه‌شان گرديده ، از اركات كوچ فرمود . از آنجا كه فلك شعبده‌باز در هر زمان نقشى تازه مىبندد ، سرداران افاغنه كرناتك كه همراه ركاب بودند ، با وصف عنايات شامله پاس نمك‌خوارگى بالكليه نداشته و حفظ مراعات پرورش و پرداخت خداوند نعمت يك‌قلم گذاشته به حرص ملك و مال در باطن با فراسيسان به اتّفاق و يكدلى پرداختند و جمعى از كافرنعمتان ديگر را با خود يار ساختند و جاسوسان فرستاده كلاه‌پوشان را كه به حوالى قلعهء چنجى جمعيتى داشتند ، به اراده شبيخون طلبيدند . آنها شب هفدهم محرّم سنهء اربع و ستّين و مائة و ألف آخر شب رسيده ، دفعتا جنگ انداختند . هرچند بعضى دولت‌خواهان خيرانديش پيش از اين به معرض عرض رسانيدند ، افاغنه بر سر فتنه و فسادند ؛ فأمّا به كمال صفاى طينت نظر با اعتمادى كه بر آنها داشت ، اعتبار نكرد تا به حدّى كه در عين محاربه و مقاتله فيل‌سوارى خاصّه را به طرف افاغنه راند تا با اتّفاق آنها فراسيسان را از ميان بردارد ، و همين‌كه فيل نوّاب متّصل فيل همّت خان سرغنهء افاغنه رسيد ، اخلاقا قبل از مجراى او دست به سر گذاشت و از آن‌سو آداب ملازمانه به عمل نيامد . چون هنوز صبح ندميده بود ، به خيال اينكه شايد مرا نشناخته‌اند ، اندكى خود را در عمارى بلند كرد . در همان فرصت همّت خان و شخصى ديگر كه در خواصى بود ، دفعتا تفنگ‌ها سردادند و هر دو تير تفنگ به سينهء بىكينهء نوّاب رسيد و كار به اتمام انجاميد . افاغنه سر نوّاب را بريده به نوك نيزه كردند و سلوكى كه امّت در ماه محرم با امام انام سيّدالشّهدا - عليه السّلام - به عمل آورده بودند ، از ملازمين نوّاب با نوّاب به منصهء ظهور رسيد . مردم لشكر آخر روز سر را با تن ملحق كرده ، تابوت را روانهء اورنگ‌آباد ساختند ، و آن گنج گرانمايه را پايين مزار شاه برهان الدّين غريب - قدّس سرّه - به پهلوى قبر نوّاب آصف‌جاه زير خاك سپردند .\r\nمير آزاد بلگرامى كه ملازم ركاب بود ، تاريخ اين سانحه فىالبديهه گفت :\r\n نوّاب عدل‌گستر عالىجناب رفت * فرصت نداد تيغ حوادث ، شتاب رفت \r\n\r\n","description":"","footnote":"","page_name":" 110 ","page_number":110},
  {"content":"\r\n\r\n در هفدهم ز ماه محرّم شهيد شد * تاريخ گفت نوحه‌گرى : « آفتاب رفت » « 1 » \r\nاين چند جواهر پاره از خزينهء طبع شريف اوست :\r\n گر خضر كرد صرفه ز اسكندر آب خويش * خضر خط تو آب بقا مىدهد مرا \r\n* * *\r\n كدام گل به چمن گوشهء نقاب شكست * كه شبنم آينه بر روى آفتاب شكست \r\n* * *\r\n موسم پيرى است ، مىبايد عصا * دست ما در گردن مينا خوش است \r\n* * *\r\n فرمان بوسه گرچه ز خطّش گرفته‌ام * حكم جديد از لب خندانم آرزوست \r\n* * *\r\n مىكند فكر در علاج دلم * نرگس يار ، گرچه بيمار است \r\n* * *\r\n دور بايد كرد از خاطر غبار شكوه را * صفحهء آيينهء دل درخور زنگار نيست \r\n* * *\r\n مكن به دختر رز ميل ، موسم پيرى * كه وقت كار همان موسم جوانى بود \r\n* * *\r\n اين‌همه تعجيل‌ها در كشتن عاشق چرا ؟ * عاقبت پيش تو روزى جانفشانى مىكند \r\n* * *\r\n\r\n\r\n","description":"","footnote":"\r\n( 1 ) . برابر سنهء 1164 هجرى قمرى است .\r\n","page_name":" 111 ","page_number":111},
  {"content":"\r\n\r\n اى شوخ ! هوايى مفكن تير نگه را * اين ناوك بيداد به كار جگرى كن \r\n\r\n[ 69 
  ] [ ملّا آثار بخارى 
  ]\r\nمجموعهء خوش‌افكارى ، ملّا آثار بخارى كه آثار لياقت از جبينش پيدا و انوار فصاحت از طبع متينش هويدا بود ، در خدمت شاه عبد العزيز خان تقرّبى داشت . پادشاه او را براى نظم ملكى فرستاد . در آنجا به اثر عشق اسير دام محبّت دخترى گرديد و او را جبرا به طرف خود كشيد و به خوف تعرّض شاهى رو به اصفهان نهاده ، مدّتى در آنجا به سر برد . آخر كار از راه شيراز به هند برخورده ، به وقت موعود جان به جان‌آفرين سپرد .\r\nاين بيت از اوست :\r\n در خمار هوس روى تو گل آب خورد * غنچه از رشك لب لعل تو خوناب خورد \r\n\r\n[ 70 
  ] [ سراج الدّين عليخان آرزو اكبرآبادى 
  ]\r\nگرم‌ساز هنگامهء سخن و بازار نقّادى ، سراج الدّين عليخان آرزو اكبرآبادى ، كه از جانب پدر از اولاد شيخ كمال الدّين خواهرزادهء نصير الدّين محمود چراغ دهلى - قدّس سرّه - است و از طرف مادر نسبتش به شاه محمّد غوث گواليرى شطارى - روّح اللّه روحه - مىرسد ، سرآمد سخنوران است و سرخيل نظم‌گستران . تحصيل علوم رسمى و كتب متداولهء درسى به استعداد تمام نموده و در سخن‌پردازى به فصاحت و بلاغت پخته گو و شيرين‌كلام بوده ، و در جميع علوم و فنون علم يكتايى مىافراشت و در معانى و بيان و لغت و اصطلاحات و غير ذلك ، كتب فراوان يادگار گذاشت . در اوايل سلطنت محمّد فرّخ‌سير به خدمتى از خدمات گوالير مأمور گرديد و بعد چندى ازآنجا به شاه\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nجهان‌آباد رسيد . آنندرام مخلص كه با وى كمال مربوط بود ، منصبى و جاگيرى از سركار پادشاهى دهانيد ، مدّتى به دار الخلافت به نهايت عزّت و اعتبار خوش گذرانيد . از آنجا كه با سالار جنگ خيلى ربط داشته ، صحبت برار بود ، به معتبهء وى به اوده شتافت و به وساطتش به نوّاب شجاع الدّوله بهادر برخورده ، به تقرّر سيصد روپيه مشاهرهء سرفرازى يافت .\r\nچون‌كه پيمانهء عمرش لبريز شده بود ، در سنهء تسع و ستّين و مائة و ألف در بلدهء لكهنو جام وفات كشيد . تابوتش را چندى همان‌جا امانت گذاشته ، به شاه‌جهان‌آباد رسانيدند . از كلام بلاغت نظام اوست :\r\n نماند همچو حنا هيچ اختيار مرا * سپرد بسته به دست تو روزگار مرا \r\n* * *\r\n بس‌كه نبود جز شكست توبه ديگر كار ما * خنده دارد موج مى دايم به استغفار ما \r\n* * *\r\n هلاك حسن تو پيرانه‌سر شدم گويى * براى جور تو پرورد روزگار مرا \r\n* * *\r\n كند از منّت دام و قفس آزاد مرا * بال‌وپربسته دهد هركه به صيّاد مرا \r\n* * *\r\n از طرب‌خانهء ايّام به در كرد مرا * چون شب و روز فلك زير و زبر كرد مرا\r\nگردبادى به بيابان جنون چون من نيست * كه هواى قد تو خاك به سر كرد مرا \r\n* * *\r\n هردم اى شمع به رنگ دگرش مىسوزى * پر پروانه كند جلوهء طاوس اينجا \r\n* * *\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n زين سخت‌دلان گرچه به تنگ است دل ما * خاموش‌تر از آتش سنگ است دل ما \r\n* * *\r\n صوفيان را مىرسد آفت ز نفس خويشتن * همچو آن كرمى كه ضايع مىكند پشمينه را \r\n* * *\r\n گر همه نام خدا باشم ، نمىدانى مرا * ور كلام اللّه شوم ، كافر ! نمىخوانى مرا \r\n* * *\r\n انداختى به چهرهء پرنور خود نقاب * نازل به شأن حسن تو شد آيهء حجاب \r\n* * *\r\n چه آب شور ندانم به جوى تيغش بود * كه زخم بر تن ماهى بر آن نمك‌سود است \r\n* * *\r\n آب آيينهء كس را نكند تردامان * مشربى پاك‌تر از مشرب حيرانى نيست\r\nچشم بد دور ! عجب كافر بىساخته است * هندوى زلف تو را قشقه به پيشانى نيست \r\n* * *\r\n نرفت حسرت پابوس بعد مردن هم * به خاك تفتهء ما هيچ‌كس گذار نداشت \r\n* * *\r\n خفتگان بزم تصويراند از خودرفتگان * گر دمد صبح قيامت ، هم در اين محفل شب است \r\n* * *\r\n خاكم به سر كه دير خبردار گشته‌ام * تا بار بندم ، از نظرم كاروان گذاشت \r\n* * *\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n گر به روى تو زليخا نظرى وا مىكرد * آنچه در خواب نديده‌ست ، تماشا مىكرد \r\n* * *\r\n سراپاى تو باشد غنچه‌سان ، ازبس نشاط افزا * صداى خنده از وا كردن بند قبا خيزد \r\n* * *\r\n خاكسترم به ديدهء آيينه سرمه شد * عشقم هنوز مژدهء ديدار مىدهد \r\n* * *\r\n آرزو ! نرخ دل چاك خودت بالا كن * زلف خوبان هوس شانه خريدن دارد \r\n* * *\r\n هنوز از اشتياق زلف ليلى چون وزد بادى * ز برگ بيد مجنون نالهء زنجير مىآيد \r\n* * *\r\n دوزخ شود افسرده‌تر از سينهء زهّاد * گر از دل عاشق نفس سرد برآيد \r\n* * *\r\n تند و پرشور و سيه‌مست ز كهسار آمد * مىكشان ! مژده كه ابر آمد و بسيار آمد \r\n* * *\r\n شوم غبار و نخيزم ز راه او تا حشر * همين‌قدر ز من خاكسار مىآيد \r\n* * *\r\n ذكر تو سرمه‌اى است كه خاموشى آورد * ياد تو دارويى كه فراموشى آورد\r\nجز لعل يار خويش نديديم ، آرزو ! * آن قطرهء شراب كه بىهوشى آورد \r\n* * *\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n عقل است سراسيمه‌تر از عاصى محشر * كز عشق توام شور قيامت به سر افتاد \r\n* * *\r\n فغان كه عشق نداد ، آرزو ! چنان قوّت * كه جاى بر دل خوبان كسى بروز كند \r\n* * *\r\n مرا جز بىدماغىها نباشد هيچ غم‌خوارى * ز چين ابروى خود آستين بر چشم تر دارم \r\n* * *\r\n به صحراى بىآب هجر از ترحّم * سرشكم كند تر گلوى گريبان \r\nرباعى\r\n زلفت كه از نظم جهان حسن است * نازل شده سوره‌اى به شأن حسن است\r\nخطت كه بر او شده است خوبى همه ختم * پيغمبر آخر الزّمان حسن است \r\n\r\n[ 71 
  ] [ محمّد امين اسرائيلى 
  ]\r\nصاحب طبع متين ، محمّد امين كه به نام خود تخلّص مىكند ، اسرائيلى است . اصلش از هند و در بلدهء محمّدپور عرف اركات مدّتى قيام داشته ، رفته‌رفته به سعادت ملازمت نوّاب سعادت اللّه خان ناظم كرناتك مشرّف گشته ، به عهدهء ميرمنشىگرى سرفراز و در حلقهء مصاحبين ممتاز گرديد . صاحب ديوان است و گلشن سعادت از تصنيفات او . اين بيت از اشعارش به نظر درآمد :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n نجابت هركه را چون مهر با رفعت قرين باشد * اگر بر چرخ چارم رفت ، چشمش بر زمين باشد \r\n\r\n[ 72 
  ] [ سيد لطف اللّه احمدى بلگرامى 
  ]\r\nسرمست نشئهء سرمدى ، سيّد لطف اللّه احمدى كه وطن شريفش خطّهء پاك بلگرام است ، ذات همايونش ملبّس به لباس فقر و فنا و مقيم خلوتكدهء توكّل و استغنا بوده . در اوسط [ سنهء 
  ] « 1 » مائة ثانى عشر اين دار فانى را گذاشت . اين بيت از نتايج افكار اوست :\r\n از راستى خدنگ تو آمد به جان نشست * آرى ، به راستى همه جا مىتوان نشست \r\n\r\n[ 73 
  ] [ شيخ غلامحسين امداد برهانپورى 
  ]\r\nصاحب طبع نقّاد ، شيخ غلام حسين امداد ، كه اصلش از برهانپور است ، تحصيل كتب درسى و مشق سخن به خدمت ميرآزاد بلگرامى نموده ، و از ارادتمندان سلسلهء عاليّهء قادريّه بوده . آخر الأمر در سنهء سبع و ثمانين و مائة و ألف به دار بقا شتافت . اين چند بيت از اوست :\r\n از تو پنهان مىكند آيينه روى خويش را * هركسى منظور دارد آبروى خويش را\r\nگل كند از باطن صاحبدلان بىقصد فيض * در گره بستن نداند غنچه بوى خويش را \r\n* * *\r\n چون سرزند از كس سخن بيهده ، كر شو * از حرف سبك نيست الم گوش گران را \r\n* * *\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 117 ","page_number":117},
  {"content":"\r\n\r\n بر حرف شمع‌رويان نتوان فريب خوردن * پروانه سوخت آخر از گرمى زبانى \r\n\r\n[ 74 
  ] [ سيّد على رضا آگاه بلگرامى 
  ]\r\nچاشنىبخش شيرين‌كلامى ، سيّد على رضا آگاه بلگرامى ، كه خلف الصّدق عبد الواحد ذوقى است ، به حسن سيرت و صفاى سريرت موصوف بوده و از طبع موزون به سخن‌سنجى و دقيقه‌رسى معروف . آخر الأمر در سنهء تسع و ثمانين و مائة و ألف به عالم بقا خراميد . از اوست :\r\n وانشد آن فتنه‌جو را از سر ابرو گره * باز نتواند نمود از شاخ خود آهو گره \r\nرباعى\r\n هرچند بود ضمير پاكت روشن * بىراهبرى گام در اين راه مزن\r\nپيداست كه شمع پيش پاى خود را * بىشمع دگر نمىتواند ديدن \r\n\r\n[ 75 
  ] [ ميرزا على نقى ايجاد همدانى 
  ]\r\nصاحب فكر بلند و ذهن وقّاد ، ميرزا على نقى متخلّص به ايجاد ، اصلش از همدان است . پدرش احمد على خان مخاطب به نقد على خان كه از اقارب شيخ على خان ، وزير شاه سليمان صفوى بوده به كشش آب‌خور وارد هندوستان گشت و در عهد نوّاب آصف‌جاه كه سال‌ها به ديوانى بلدهء حيدرآباد سرفرازى داشت ، اقامت آنجا برگزيد .\r\nميرزا نقى در برهانپور چشم به مشاهدهء عالم ايجاد گشاد ، و بعد عروج به معارج لياقت شايستهء مصاحبت نوّاب ممدوح اختصاص يافت و در زمان نوّاب نظام الدّوله ناصر جنگ شهيد ، بعد فوت پدر به خطاب موروثى نقد على خان و خدمت ديوانى حيدرآباد امتياز\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nاندوخت . در ايجاد معانى تازه يگانه بود و طبع بلندش نقد مضامين رنگين را خزانه .\r\nآخر الأمر در سنهء تسع و ثمانين و مائة و ألف پا به دامن فنا كشيد . از افكار اوست :\r\n در هر جگرى هست خراش سخن ما * الماس‌تراش است تراش سخن ما \r\n* * *\r\n پير گشتى و هوس‌هاى جوانانه بجاست * صبح روشن شد و تاريكى اين خانه بجاست \r\n* * *\r\n نفس دركش گر از « 1 » بحر حقيقت گوهرى خواهى * به دريا چون رود غوّاص دم در خويشتن دزدد \r\n* * *\r\n چالاكى نگاه تو نازم كه سوى من * ديدى چنان‌كه چشم تو را هم خبر نشد \r\n* * *\r\n ز كس چيزى گرفتن همّتم بس ننگ مىداند * كف دستم ز استغنا كجا رنگ حنا گيرد ؟ \r\n\r\n[ 76 
  ] [ مير محسن امتياز كرناتكى 
  ]\r\nنكته‌سنج سخن طراز ، مير محسن امتياز كه اصلش از كرناتك است ، طبع موزون داشته . در سنهء تسعين و مائة و ألف جهان فانى را گذاشته . از اوست :\r\n از عدم رنگين كفن گرديده مىآيد برون * غنچه مىدارد مگر در سينه پيكان تو را \r\n\r\n\r\n","description":"","footnote":"\r\n( 1 ) . متن : كه گر ؛ به قياس اصلاح شد .\r\n","page_name":" 119 ","page_number":119},
  {"content":"\r\n\r\n\r\n[ 77 
  ] [ ميرزا على نقى خان انصاف 
  ]\r\nپسنديدهء نكته‌سنجان ، ميرزا على نقى خان كه « انصاف » تخلّص مىكند ، پسر نقد على خان ايجاد است . شاعر خوش‌فكر و پخته‌گو و صاحب طبع نيكو بوده . در سنهء خمسين و تسعين و مائة و ألف راه آخرت پيموده . از اوست :\r\n جان نبايد داد چين را بر جبين ، زآن‌رو كه آن * دخل بىجا مىكند در بيت ابروى شما \r\n* * *\r\n روى او ديدم ، نمودم محو داغ خويش را * صبح روشن شد ، زدم دامن چراغ خويش را\r\nقوّتم مانند شمع از كاهش جسم خود است * مىگدازم تا نمايم تردماغ خويش را \r\n* * *\r\n معشوق ز هركس كه بود حرف‌شنو نيست * بلبل نخورد غم كه گلش گوش كرى داشت \r\n* * *\r\n در گلستان آمد و رنگ از رخ گل‌ها پريد * از براى عندليبان اين گل ديگر شكفت \r\n\r\n[ 78 
  ] [ حاجى لطف على آذر اصفهانى 
  ]\r\nشمع كاشانهء روشن‌بيانى ، حاجى لطف على آذر اصفهانى ، مؤلّف تذكرهء آتشكدهء عجم كه طبع تيزش فروغ‌بخش مجمر سخن و دل دردانگيزش شعله‌انگيز اخگر اين فنّ است ،\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nكلامش يك‌قلم درد و سوز دارد ، و اشعارش سرتاسر جگردوز . در سنهء اربع و عشرين و مائة و ألف قدم در دايرهء شهود نهاده و اواخر مائة ثانى عشر صرصر اجل چراغ حياتش را به باد فنا داده . چند شرر از آتش‌زار طبع اوست :\r\n دم آخر شدى دمساز چون من ناتوانى را * مرا گر زنده كردى ، كشتى از رشكم جهانى را \r\n* * *\r\n قوّت پرواز ، اى صيّاد ! چون سوى تو نيست * آن‌قدر نالم كه سوى آشيان آرم تو را \r\n* * *\r\n تا كى ز جفا رانيم از كوى خود ، اى كاش ! * جاى دگرم بود كه نايم دگر آنجا \r\n* * *\r\n به من كه در قفس افتاده‌ام ، نمىدانى * چگونه مىگذرد ، اى هم‌آشيان ! تنها \r\n* * *\r\n شب به گوشت چو رسد نالهء مرغان اسير * نالهء بىاثر از مرغ گرفتار من است \r\n* * *\r\n شد آشكار ز كم‌ظرفى حريفان راز * و گرنه پير مغان آنچه گفت ، پنهان گفت \r\nرباعى\r\n مرا عجز و تو را بيداد دادند * به هركس آنچه بايد داد ، دادند\r\nگران كردند گوش گل ، پس آن‌گاه * به بلبل رخصت فرياد دادند \r\n* * *\r\n مترس ز آه شهيدان كه ساكنان سپهر * گشاده دست تو ، درهاى آسمان بستند \r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n[ 79 
  ] [ مير غلام على آزاد بلگرامى 
  ]\r\nچمن‌آراى گلستان فصاحت و نخل‌بند بوستان بلاغت ، علامى فهامى ، حسّان الهند ، مير غلام على آزاد بلگرامى كه اصلش از واسط است و بلگرام مولد و منشأ او ، ذات شريفش در سنهء ستّ عشر و مائة و ألف از خلوتكدهء عدم رو به بقعهء شهود آورده ؛ نسب والايش به عيسى موتم الاشبال بن زيد شهيد بن امام زين العابدين - رضى اللّه عنهم - منتهى مىشود . در وطن مألوف بعضى كتب درسى به خدمت مير طفيل محمّد گذرانده و به اكتساب بقيّهء علوم عقليّه و نقليّه و ديگر فنون و كمالات از جدّ مادرى خود علّامهء عصر ، مير عبد الجليل بلگرامى و مير سيّد محمّد خان خود فراغ به هم رساند و در سلسلهء عاليهء چشتيّه به حلقهء ارادت مير سيّد لطف اللّه احمدى درآمده ، بعد چندى به عزم ملازمت جدّ مادرى خود در عمر هجده‌سالگى به اتّفاق مير عظمت اللّه بىخبر سرى به شاه‌جهان‌آباد كشيد و به اقامت دو سال بعد حصول سعادت حضورى و كسب فنون جديده و فوائد عديده باز به وطن رسيد . سپس به ارادهء ملاقات خال خود مىرسد .\r\nمحمّد به شاه‌جهان‌آباد و لاهور و ملتان و اچ و بهگر عبور كرده ، به سيوستان كه از متعلّقات سند است ، فايز گرديد ؛ و به تقريب رخصت او كه از پيشگاه پادشاهى خدمت ميربخشى و وقايع‌نگارى داشت ، نيابتا تا چهار سال همان‌جا گذرانيده ، به وطن رسيد . از آنجا كه شوق زيارت حرمين شريفين - زادهما اللّه تعالى شرفا و تعظيما - در سر داشت و تخم اين تمنّا از مدّتى در مزرعهء خاطر مىكاشت ، احرام عزيمت حجاز بر ميان جان بسته ، از وطن برآمد و در اثناى راه از نوّاب آصف‌جاه برخورد و اين رباعى :\r\n اى حامى دين ، محيط جود و احسان ! * حق داد تو را خطاب آصف شايان\r\nاو تخت به درگاه سليمان آورد * تو آل نبى را به در كعبه رسان \r\nگذرانيده ، از زاد و راحله جمعيّت خاطر به هم رسانيده ، بعد فوز به امكنهء متبرّكه در مكّهء\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمعظّمه از شيخ عبد الوهّاب طنطاوى به تحصيل علم حديث پرداخته و در مدينهء منوّره از شيخ محمّد حيات سندى ، سند صحيح بخارى و صحاح ستّه حاصل ساخته ، و پس از انفراغ زيارت حرمين شريفين در سنهء اثنين و خمسين و مائة و ألف وارد دكن گرديد و چندى به رفاقت نوّاب ناصر جنگ شهيد مانده ، در خجسته بنياد اورنگ‌آباد طرح اقامت انداخته ، پا به دامن عزلت كشيد .\r\nبه كمال ذاتى و صفاتى مرجع خلايق بود و ابواب فيوضات بر روى شايقان مىگشود .\r\nدر جميع علوم و فنون عربى و فارسى علم يكتايى مىافراشت ، و به نظم‌پردازى و سخن طرازى كوس خوش‌ادايى مىنواخت . صاحب تصنيفات فراوان و تأليفات نمايان است .\r\nلا سيّما هفت ديوان عربى را در نعت تأليف نموده ، گوى سبقت از اقران و اماثل ربوده .\r\nالحق در مملكت هند قصايد عربيّه را به اين فصاحت و بلاغت كسى نگفته و لئالى آبدار نشايد عرب را به اين حسن و لطافت در سلك بيان نسفته . آخر كار در سال اخير مائة ثانى عشر از قيد هستى آزاد گرديد و در شهر روضه پايين مزار حضرت امير حسن دهلوى - قدّس سرّه - آرميد . اين چند بيت از طبع نقّاد اوست :\r\n برآر از مدّ بسم اللّه تيغ خوش‌مقالى را * مسخّر كن سواد اعظم نازك‌خيالى را \r\n* * *\r\n آزاد ! من چگونه نشينم به كنج شهر * دشت جنون به‌سوى دگر مىكشد مرا \r\n* * *\r\n بردند سراغى به نواى طپش دل * جمعى كه شنيدند نواى جرس ما \r\n* * *\r\n آخر تو را كند اثر عشق رام ما * گيراتر است از سر زلف تو دام ما \r\n* * *\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n هنوز از دامن صحراى مجنون عشق مىخيزد * كه هنگام گذر افتادن ما دل طپيد آنجا \r\n* * *\r\n در اين خرابه نشستم ز رهروان تنها * كه واگذاشت مرا پير كاروان تنها\r\nنخست خون چمن ريختند گل‌چينان * نرفت بر سر گل جور از خزان تنها \r\n* * *\r\n اگرچه خاك شدم ، اضطراب من باقى است * كه پيچ‌وتاب رسن بعد سوختن باقى است \r\n* * *\r\n زده‌ام بر سر جهان پاپوش * بىسبب اين برهنه‌پايى نيست \r\n* * *\r\n مانى نازك قلم نقشى ز چشم مست بست * چون نظر افكند بر محراب ابرو ، دست بست\r\nنازپرور طفل من مشق كماندارى نكرد * حيرتى دارم چسان از تير مژگان شست بست\r\nاز كجا آموخت آن ناآشنا حرف وفا * عهد و پيمانى كه با من پيش از اين بشكست ، بست \r\n* * *\r\n در كاكل بتان دل بدخو فغان كند * همچون فيل كه شكوهء هندوستان كند \r\n* * *\r\n بلبل سوخته را نيست نشانى پيدا * اين‌قدر هست كه دود از قفسى مىآيد \r\n* * *\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n سرى به كشتن عشّاق يار پيدا كرد * جوان نو شده ذوق شكار پيدا كرد \r\n* * *\r\n مقيم دشت جنون پاسبان نمىخواهد * كه آهوان حرم را حرم شبان باشد \r\n* * *\r\n چشم بىباك تو بسيار سيه‌كار افتاد * آن‌قدر باده‌كشى كرد كه بيمار افتاد \r\n* * *\r\n فراهم گشت سامان بلا طرح قيامت شد * قيامت بر زمين يك سروقد باليد و قامت شد \r\n* * *\r\n چشم تو با هر آشنا صدگونه دلدارى كند * چون نوبت من مىرسد ، اظهار بيمارى كند \r\n* * *\r\n زمانه جلوه كند هر نفس به حال دگر * پياله نوش و مكش انتظار سال دگر \r\n* * *\r\n نوازد گر به آهنگ اثر تار نفس بلبل * دهد هر غنچهء خاموش را شور جرس بلبل \r\n* * *\r\n روز قيامت هركسى در دست گيرد نامه‌اى * من نيز حاضر مىشوم ، تصوير جانان در بغل \r\n* * *\r\n چو سايه در قدم سرو سرفراز توام * مريد سلسلهء گيسوى دراز توام \r\n* * *\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n كبابم مىكند صبرى كه از پروانه مىآيد * درون آتش افتادن نفس را از فغان بستن\r\nهجوم اشك را مانع نگردد آستين من * كه باشد از مروّت دور ره بر كاروان بستن\r\nميسّر گر شود ، آزاد ! اين مطلب ، چه خوش باشد * دمى با گل نشستن در به روى باغبان بستن \r\n* * *\r\n نه از خلخال زرّين زيور آن سرو سهى كرده * به پايش بوسه زد خورشيد و قالب را تهى كرده \r\n* * *\r\n دل هر شمع بر بىتابى پروانه مىسوزد * چه باشد گر براى ما تو هم آتش به جان باشى \r\n* * *\r\n كجا دستى معطّل تا ببندد چشم بسمل را * كه دارد بر سر شمشير دستى ، بر گلو دستى \r\nرباعيات\r\n هرچند نه برگى ، نه نوايى دارم * در زاويهء خمول جايى دارم\r\nامّا ز محبّت رسول الثّقلين * در سينه بهشت دل‌گشايى دارم \r\nو له\r\n كس را خبرى نيست چه آيد فردا * نيرنگى قدرت چه نمايد فردا\r\nنوميد مشو ز مژدهء عالم غيب * شب حامله است ، تا چه زايد فردا \r\n\r\n","description":"","footnote":"","page_name":" 126 ","page_number":126},
  {"content":"\r\n\r\nو له\r\n فرياد شكستگان جهانى شكند * صد لشكر ظلم را به آنى شكند\r\nبر نالهء حسرتى كه مظلوم كشد * در ناخن شير نيستانى شكند \r\nاين رباعى در مرثيهء برادر خود گفته :\r\n تار نفسم گسسته ، شورم بردند * بازوى مرا شكسته ، زورم بردند\r\nداغ است دلم كه رفته نور بصرم * نارم بگذاشتند و نورم بردند \r\n\r\n[ 80 
  ] [ نور الدّين محمّد خان بهادر انور 
  ]\r\nسردفتر دقيقه‌سنجان نظم‌گستر ، نور الدّين محمّد خان بهادر ، متخلّص به انور كه از نباير نوّاب انور الدّين خان بهادر شهيد بوده ، از بلندفكرتان ارباب سخن و عالىطبعان اصحاب اين فنّ ، در عهد خود گوى سبقت ربوده ، مشمول عنايات نوّاب والاجاه جنّت آرامگاه ، مورد تفضّلات موفور نوّاب عمدة الامراء بهادر مغفور بوده ، به مقتضاى حسن سليقه و فرط لياقت از پيشگاه حضور نوّابين مغفورين اكثر اوقات سرانجام خدمات لايقه مىنمود و در سنهء اثنا عشر و مأتين و ألف در مدراس راه آخرت پيمود . گويند دو ديوان ضخيم دارد و در اوّل « انور » و در ثانى « دل » تخلّص مىكند . اين چند بيت از ديوان اوّل به ملاحظه درآمد :\r\n فيض‌ها در پرده دارد الفت بىطاقتان * صحبت سيماب مىآيد به كار آيينه را \r\n* * *\r\n دل ز گيسوى تو شد محو پريشانىها * كرد در كار جنون سلسله‌جنبانىها \r\n* * *\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n به يك لطف سخن ، اى شوخ ! صددل مىتوان بردن * بلاى طاقت فرهاد شد شيرين‌بيانىها \r\n* * *\r\n ز بىدماغى تمكين كيست زارى ما * صدا نكرد چو سيماب بىقرارى ما \r\n* * *\r\n در شكن زلف يار كرد دل آخر قرار * عشق تو ديوانه را برد و به زندان گذاشت \r\n* * *\r\n سينه ازبس‌كه وحشت‌آباد است * طفل اشكم رميده مىآيد \r\n* * *\r\n گل بىخود و نرگس نگران است در اين باغ * يا رب ! مگر آن آفت جان است در اين باغ \r\n* * *\r\n اهل دل را اعتمادى نيست بر عيش دو دم * غنچه در گلشن كفن‌پوشيده مىآيد ز خاك \r\n* * *\r\n زبان چاك گريبان گل كه مىدانست ؟ * اگر به ناله نمىگشت ترجمان بلبل \r\n* * *\r\n دو بالا مىكند تاريكى شب ظلم ظالم را * من از خال ته زلف بتان بسيار مىترسم \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n[ 81 
  ] [ مولوى محمّد باقر آگاه نايطى المدراسى 
  ]\r\nصدر ديوان سخن‌شناسى ، مولوى محمّد باقر آگاه نايطى المدراسى كه اصلش از بيجاپور است ، ولادتش در ويلور سنهء ثمان و خمسين و مائة و ألف واقع شده . ذات همايونش به حليهء فضائل و كمالات آراسته بود و وجود با جودش به فنون عجيبه و غريبه پيراسته . سردفتر ارباب فضل و كمال ، سرحلقهء بلندطبعان خوش‌خيال ، صاحب تصنيفات متكاثره و كمالات باهره ، مرد ميدان سخنورى و شمع ايوان نظم‌گسترى . الحق در خيابان كرناتك همچو وى سروى سر نه بركشيده و از كلّ زمين مدارس مثل او گلى رنگ‌افروز نگرديده . به طبع نقّاد داد سخن‌پردازى درداده و ابواب فيوض نامتناهى بر روى طالبان اين فنّ گشاده . آخر الأمر در سنهء عشرين و مائة و ألف وفات يافت . از ابكار افكار اوست :\r\n غم فراغ تو ازبس‌كه كاست جان مرا * عصا ز آه بود جسم ناتوان مرا \r\n* * *\r\n بستم به طرّهء تو دل زار خويش را * آخر فكنده‌ام به سرت بار خويش را \r\n* * *\r\n در خاك هم ز زلف تو داريم پيچ‌وتاب * سنبل چگونه سرنكشد از مزار ما \r\n* * *\r\n كدامين شمع رو باشد نهان در پردهء چشمم * كه فانوس خيالش گوهر اشك من است امشب\r\nسر خود گير ، اى زاهد ! اگر خواهى سر خود را * كه اندر بزم رندان شور بشكن بشكن است امشب \r\n* * *\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n تا خيال سر زلف تو به چشمم پيداست * اشكم از هر شكنش صورت گرداب بلاست \r\n* * *\r\n از شرم همچو غنچهء افسرده نيست وا * يا رب ! لب جراحت من عذرخواه كيست ؟ \r\n* * *\r\n ازبس به تماشاى جمال تو نگاهم * چون رشتهء باريك به گلدسته نهان است \r\n* * *\r\n چنان به دور لبت جوش باده‌پيمايى است * كه چشم محتسب آيينه‌دار رسوايى است\r\nز چشم تو نهراسم ، اگرچه مست بود * ولى ز زلف تو ترسم كه سخت سودايى است \r\n* * *\r\n شيخ در خمخانه با هر مست يارى مىكند * ظاهرا با دختر رز خواستگارى مىكند \r\n* * *\r\n شب كه محراب دعايم خم ابروى تو بود * آية النّور به تكرار من از روى تو بود \r\n* * *\r\n از دل سوزان من هرگز نشد آگاه كس * بر مزار بىكسان گويا چراغم كرده‌اند \r\n* * *\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n شده است كشتهء ناز تو زندهء جاويد * به خنجر تو مگر آب زندگانى بود\r\nبه كوچهء تو زمين‌گير شد به رنگ غبار * اگرچه آه سبك سيرم آسمانى بود \r\n* * *\r\n ديده تا جلوهء روى تو به چشم تر خويش « 1 » * مىگدازد همه‌شب شمع به درد سر خويش \r\n* * *\r\n در نگاه من كدام آيينه رو گرم رم است * كز خيالش مشق بىتابى كند سيماب اشك \r\n* * *\r\n ضعيفم ، طاقت هويى ندارم * گل افسرده‌ام ، بويى ندارم \r\n* * *\r\n نهان در چشم خود تا جاى آن گل‌پيرهن كردم * نگه تا واشود هر لحظه سير صد چمن كردم\r\nز دست عشق آن سنگين‌دل شيرين‌دهن آخر * زدم بر شيشهء دل سنگ و كار كوه‌كن كردم \r\n* * *\r\n شوربختى مرا بين كه به اين قرب هنوز * تلخ‌كام از لب شيرين شكربار توام \r\n* * *\r\n بود از فيض حسنت طبع من رشك چمن ، ليكن * ز فكر آن دهن چون غنچهء افسرده خاموشم \r\n* * *\r\n\r\n\r\n","description":"","footnote":"\r\n( 1 ) . متن : تا ديد تا جلوهء روى . . . ؛ به قياس اصلاح شد .\r\n","page_name":" 131 ","page_number":131},
  {"content":"\r\n\r\n به سر دارم ز سوداى نگاهش شور صد محشر * نفس دزدد به خود صور قيامت ، گر كشم هويى \r\n\r\n[ 82 
  ] [ ميرمحمّدى خان امير 
  ]\r\nمحفل‌آراى دلپذير ، ميرمحمّدى خان امير ، جاگيردار تمرى من توابع مدراس ، كه صاحب طبع متين و اشعار رنگين بوده . از اوست :\r\n ادب مهرى است بر لب ، ور نه با عيسى توان گفتن * كه در چشم تجرّدمشربان خارى است سوزن هم \r\n* * *\r\n قطع كردن از علايق كار شمشير است و من * در گذر از هرچه آيد شيوهء تير است و من \r\n\r\n[ 83 
  ] [ مير امداد على بلگرامى 
  ]\r\nگلبن حديقهء خوش‌كلامى ، مير امداد على بلگرامى ، مرد خوش‌خلق و فهميده و به نكته‌سنجى و نظم‌پردازى پسنديده بود . طبع خوشى داشته . از اوست :\r\n به غم مرديم و فكر ما نكردى ، كاش مىكردى ! * مسيحا بودى و احيا نكردى ، كاش مىكردى ! \r\n\r\n[ 84 
  ] [ مسمّاة آقا بيگه خراسانى 
  ]\r\nحلاوت‌بخش خوش‌گويى و شيرين‌بيانى ، مسماة آقا بيگه دختر مهتر قراى خراسانى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكه به خدمت محمّد خان تركمان به عهدهء مهترى ركاب خانهء خاصّ اختصاص داشته ، بس خوش‌تلاش و نيكوفكر بوده . از اوست :\r\n ز هشياران عالم هركه را ديدم غمى دارد * دلا ديوانه شو ، ديوانگى هم عالمى دارد \r\n\r\n[ 85 
  ] [ مسمّاة تونى آتون 
  ]\r\nجلوه‌افروز بزم نازك‌ادايى ، مسمّاة تونى آتون ، منكوحهء ملّا بقايى كه به كلام دل‌فريب شكار جان‌ها مىنمود و به اشعار آبدار دل‌ها از دست مىربود ، طبع رنگين داشت و خيالات دل‌نشين . گويند ملّا بقايى را كه معتقد عليه امير نظام الدّين عليشير بوده ، بيشتر با آتون مشاعرت به ميان مىآمد . روزى اين رباعى فرمود :\r\n ياران ستمى ، پيرزنى كشت مرا * كاواك شده از او چو نى پشت مرا\r\nگر پشت به‌سوى او دمى خواب كنم * بيدار كند به ضرب انگشت مرا \r\nدر جواب آتون ، بديهه گفت :\r\n هم‌خوابگى سست رگى كشت مرا * روزى نبود از او به‌جز پشت مرا\r\nقوّت نه چنان‌كه پا تواند برداشت * بهتر بود از پشت دوصد مشت مرا \r\n\r\n[ 86 
  ] [ مسمّاة آرزوى سمرقندى 
  ]\r\nنوگل گلشن ادابندى ، مسمّاة آرزوى سمرقندى كه در حسن و جمال عديم المثال بوده و سخن‌پردازى شيرين‌كلام و نازك‌خيال . اين بيت از طبع رنگين اوست :\r\n شديم خاك رهت ، گر به درد ما نرسى * چنان رويم كه ديگر به گرد ما نرسى \r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\nحرف الباء\r\n\r\n[ 87 
  ] [ بايزيد بسطامى 
  ]\r\nصدرآراى ايوان والامقامى ، سلطان العارفين بايزيد بسطامى - قدّس اللّه سرّه - كه از طبقهء اولى است ، فضائل و كمالاتش در عالم مشتهر و صيت كراماتش از آفتاب مشهورتر .\r\nاوصاف ذات با بركاتش از حيطهء بيان بيرون و از توصيف خرق عاداتش كتب تواريخ اولياء مشحون . گويند كه وى از مريدان امام همام ، جعفر الصّادق - عليه و على آبائه السّلام - است و خرقهء خلافت از دست آن جناب پوشيده . اين بسيار بعيد مىنمايد چه ما بين وفاتين يك‌صد و سيزده سال است . شايد از مريدان جعفر ثانى بن امام نقى باشد ، يا تربيت روحانى از جناب صادق يافته ؛ چنانچه ابو الحسن خرقانى - رحمه اللّه - از روح حضرت بايزيد مستفيض است . بالجمله ، آن جناب در سنهء احدى و ستّين و مأتين به فردوس برين آرميد . اين دو رباعى از كلام معجز نظامش در تذكرهء آتشكدهء عجم به ملاحظه رسيد :\r\n اى عشق تو كشته عارف و عامى را * سوداى تو گم كرده نكونامى را \r\n\r\n","description":"","footnote":"","page_name":" 134 ","page_number":134},
  {"content":"\r\n\r\n شوق لب مىگون تو آورده برون * از صومعه بايزيد بسطامى را \r\nو له\r\n ما را همه ره به كوى بدنامى باد * از سوختگان نصيب ما خامى باد\r\nناكامى ما چو هست كام دل دوست * كام دل ما هميشه ناكامى باد \r\n\r\n[ 88 
  ] [ مولانا كمال الدّين بنايى هراتى 
  ]\r\nمعمار قصر سخن‌پيرايى ، مولانا كمال الدّين بنايى كه اصلش از هرات است ، به تردستى طبع موزون بناى سخن را به كمال صفوت و لطافت نهاده و به خيالات بلند و افكار دل‌پسند داد نظم‌گسترى داده . به كسب كمالات مقبول خاطر علماى روزگار بوده و با اشعار آبدار منظور نظر شعراى نامدار . آخر الأمر به خوف امير عليشير كه يك‌گونه رنجيدگى رو داده بود ، رو به ماوراءالنّهر نهاد و حين استيلاى امير نجم ثانى به هنگام قتل عام بلدهء قرشى در سنهء ثمان عشر و تسعمائه كاخ حياتش از پا درافتاد . اين چند بيت از كلام اوست :\r\n ز سرمه آنكه سيه كرد چشم يار مرا * چو چشم يار سيه كرد روزگار مرا \r\n* * *\r\n اگر دستم رسيدى در لحد بر سنگ خاك خود * ز شوقت مىزدم بر سينهء اندوهناك خود \r\n* * *\r\n تو را نه تكمهء لعل است بر لباس حرير * شده است قطرهء خون منت گريبان‌گير \r\n* * *\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n چنان ميل دل ديوانه را سوى تو مىبينم * كه هرجا گم شد ، او را بر سر كوى تو مىبينم \r\n* * *\r\n سخنى سازم و ره جانب كويش فكنم * تا به تقريب سخن چشم به رويش فكنم \r\n* * *\r\n ز بدخويى چنان بيگانه شد آن بىوفا از من * كه شد بيگانه با هركس كه گرديد آشنا از من \r\n\r\n[ 89 
  ] [ خواجه شهاب الدّين عبد اللّه بيانى كرمانى 
  ]\r\nگلدستهء صديقهء سخن‌سنجى و نكته‌دانى ، خواجه شهاب الدّين عبد اللّه بيانى كه اصلش از كرمان است ، پدر بزرگوارش خواجه شمس الدّين محمّد از پيشگاه سلاطين تيموريّه به عهدهء وزارت سرفرازىها داشته و در زمان يكى از آنها كه به سفارت بحرين و قطيف مأمور شده بود ، چند دانه مرواريد گران‌بها به نظر سلطان گذرانيده ، از آن وقت ملقّب به « مرواريد » گشت ؛ و خواجه شهاب به اوصاف حميده معروف و خصايل پسنديده موصوف بوده و در عهد دولت سلطان حسين ميرزا ترقيات عظيمه يافته و در محفل شاهزاده فريدون ميرزا خيلى عزّت و احترام داشت ، و به اين‌همه حشمت و اجلال بيشتر به وارسى « 1 » حاصل صلحا و فقرا نظر مىگماشت . گويند كه سواى قصايد و غزليّات ، مثنوى مونس الأحباب و خسرو شيرين از تصنيفات اوست . بعد از وفات سلطان انزوا گزيد و در هرات سنهء اثنان و عشرين و تسعمائه به دار البقا آرميده . از اشعار آبدار اوست :\r\n\r\n\r\n","description":"","footnote":"\r\n( 1 ) . حاشيه : بازرسى .\r\n","page_name":" 136 ","page_number":136},
  {"content":"\r\n\r\n مرا از زندگى دور از تو صد شرمندگى باشد * ولى در عذرخواهى جان دهم ، گر زندگى باشد \r\n* * *\r\n در اين فكرم كه با خود همدمى ز اهل وفا يابم * ولى چون خود پريشان روزگارى از كجا يابم \r\n* * *\r\n آه كز هركه وفا بود اميد دل من * غير نوميدى از او هيچ نشد حاصل من \r\n\r\n[ 90 
  ] [ ابو الفتح بهرام ميرزا خلف صفوى 
  ]\r\nصاحب فكر بلند و طبع رسا ، ابو الفتح بهرام ميرزا كه خلف الصّدق شاه اسماعيل صفوى است ، به لطف كلام و حسن خط در عهد خود شهرت داشت ، و در سنهء اربع و خمسين و تسعمائه دنياى فانى را گذاشت . اين دو رباعى از تصنيفات اوست :\r\n بهرام ! در اين سراچهء پرشروشور * تا كى به حيات خويش باشى مغرور\r\nكرده است در اين باديه صيّاد اجل * در هر قدمى هزار بهرام به گور \r\nو له\r\n افسوس كه در خيال و خوابيم همه * پيوسته به فكر ناصوابيم همه\r\nدر پردهء ظلمت و حجابيم همه * از شومى نفس در عذابيم همه \r\n\r\n[ 91 
  ] [ مولانا عبد الباقى تبريزى 
  ]\r\nنواسنج كلام دردانگيز ، مولانا عبد الباقى از اهالى تبريز كه درويشانه زندگانى مىنمود\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nو در خوش‌نويسى يگانهء زمانه بود و طبع موزون داشته . در اوسط مائة عاشر رخت رحلت از اين جهان برداشته . اين دو رباعى از اوست :\r\n محنت‌كش روزگار خويشم ، چه كنم ؟ * درماندهء اضطرار خويشم ، چه كنم ؟\r\nدور است ز جبر اختيارم ، امّا * مجبور به اختيار خويشم ، چه كنم ؟ \r\nو له\r\n در كوى جهان چنگ هوس ساز مكن * خودبينى و خودفروش آغاز مكن\r\nگر كام دلت نشد ميسّر ، مستيز * از بهر نياز آمده‌اى ، ناز مكن \r\n\r\n[ 92 
  ] [ مولانا عبد الباقى قزوينى 
  ]\r\nمجموعهء خيالات رنگين ، امير عبد الباقى از اكابر قزوين كه پسر قاضى جهان است ، در نظم‌پردازى يگانهء عصر بوده . در آغاز شباب سنهء اوسط مائة عاشر راه آخرت پيموده . از كلام اوست :\r\n ساقى ! مطلب جانب ميخانه‌ام امروز * كز خون جگر پر شده پيمانه‌ام امروز \r\n* * *\r\n گهى كه زلف نقاب رخ چو ماه كنى * نهان كنى رخ و روز مرا سياه كنى \r\n\r\n[ 93 
  ] [ خواجه غياث الدّين محمّد بزمى استرآبادى 
  ]\r\nرونق‌افروز بزم نقّادى ، خواجه غياث الدّين محمّد بزمى استرآبادى كه طبع سنجيده و\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاخلاق پسنديده [ داشته 
  ] « 1 » ، در اوسط مائة عاشر به عالم عقبى خراميد ، و اين يك رباعى از او به نظر رسيد :\r\n نايم جايى كه گفتگوى تو كنند * وصف سر زلف مشك‌بوى تو كنند\r\nاز خلق گريزم من رسوا كه مباد * بينند مرا و ياد روى تو كنند \r\n\r\n[ 94 
  ] [ ميرزا باقر اصفهانى 
  ]\r\nسخن‌طراز نظم‌گستر ، ميرزا باقر كه از احفاد سادات نطنز است و در اصفهان نشو و نما يافته ، اكثر اوقات به خدمات ديوانى سرفرازى داشت . صاحب ديوان است . در اوسط مائة عاشر وفات يافته . اين بيت از اوست :\r\n هيچ مىدانى چه‌ها ، اى سروقامت ! مىكنى * مىكشىّ و زنده مىسازى ، قيامت مىكنى \r\n\r\n[ 95 
  ] [ بيرم خان بدخشانى 
  ]\r\nعنوان صحيفهء سخندانى ، بيرم خان بدخشانى كه از امراى نامدار دولت همايونى و اكبرى است ، پدرش از ملازمين بابر پادشاه بوده . بيرم خان بعد وفات پدر در بلخ رفته ، به تحصيل علم رسمى پرداخته و در عمر شانزده‌سالگى به بارگاه همايون پادشاه رسيد و به نوازشات و مراحم خسروى كامياب گرديد و در عهد اكبرى ترقيات نمايان يافته كه معروف و مشهور است . آخر الأمر به ارادهء زيارت حرمين شريفين از پيشگاه پادشاهى\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 139 ","page_number":139},
  {"content":"\r\n\r\nدستورى حاصل ساخته ، به گجرات رسيده ، به دست ناهنجارى در سنهء ثمان و ستّين و تسعمائه جام شهادت كشيد . تابوت او را به شاه‌جهان‌آباد آورده ، به خاك سپردند ، و بعد چندى برطبق وصيّت به مشهد مقدّس رسانيدند . اين دو بيت از كلام اوست :\r\n حرفى ننوشتى ، دل ما شاد نكردى * ما را به زبان قلمى ياد نكردى\r\nآباد شد از لطف تو صد خانهء ويران * ويرانهء ما بود كه آباد نكردى \r\n\r\n[ 96 
  ] [ ملّا حاجى بهرام بخارايى 
  ]\r\nناظم خوش‌كلام ، ملّا حاجى بهرام كه اصلش از بخاراست ، در فضل و كمال پسنديدهء علماى آن ديار بوده و به فكر رسا و طبع موزون ، برگزيدهء شعراى نامدار و از پيشگاه سلطانى خطاب ملك‌الشّعرايى داشت . اواخر مائة عاشر رهنورد عالم بقا گشته . اين بيت از اوست :\r\n يك‌چشم زدن غافل از آن ماه نباشم * ترسم كه نگاهى كند ، آگاه نباشم \r\n\r\n[ 97 
  ] [ شيخ بهاء الدّين محمّد عاملى بهايى 
  ]\r\nواقف رموز نظم‌آرايى ، شيخ بهاء الدّين محمّد عاملى بهايى كه در صغر سن با پدر خود در ولايت عجم آمده ، به كسب كمالات مشتغل گرديد ، و در فقه و تفسير از خدمت پدر ، و حكمت و كلام از مولانا عبد اللّه يزدى ، و رياضى از ملّا على نامى بهرهء وافى به هم رسانيد و در جميع علوم و فنون استعداد بايسته و مهارت شايسته داشت ؛ و از تصانيف خود در هر فنّ رسائل عديده گذاشت و بعد سياحت بلاد عرب و شام به عراق عجم آمده ؛ شاه‌عباس ماضى صحبت او را غنيمت مىانگاشت . آخر كار در سنهء ثلاثين و ألف رخت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nاقامت از اين جهان برداشت . اين چند بيت از مثنوى نان و حلوا و يك رباعى از او ثبت افتاد :\r\nمثنوى\r\n مرحبا اى پيك فرّخ‌فال من ! * مرحبا اى مايهء اقبال من !\r\nمرحبا اى عندليب خوش‌نوا ! * فارغم كردى ز قيد ما سوا\r\nاى نواهاى تو نار موصده ! * زد به هر بندم هزار آتشكده\r\nمرحبا اى بلبل دستان حى ! * كامدى از جانب بستان حى\r\nبازگو از نجد و از ياران نجد * تا در و ديوارها آيد به وجد\r\nبازگو از مسكن و مأواى ما * بازگو از يار بىپرواى ما\r\nآنكه از ما بىسبب افشاند دست * عهد را ببريد و پيمان را شكست\r\nاز زبان آن نگار تندخو * از پى تسكين دل حرفى بگو\r\nاى خوش آن دوران كه گاهى از كرم * در ره مهر و وفا مىزد قدم\r\nشب كه بودم با هزاران كوه درد * سر به زانوى غمش بنشسته فرد\r\nجان به لب از حسرت گفتار او * دل پر از نوميدى ديدار او\r\nآن قيامت قامت پيمان‌شكن * آفت دوران ، بلاى مرد و زن\r\nفتنهء ايّام و آشوب جهان * خانه‌سوز صد چو من بىخانمان\r\nاز درم ناگه درآمد بىحجاب * از رخ چون مه برافكنده نقاب\r\nكاكل مشكين به دوش انداخته * وز نگاهى كار عالم ساخته\r\nگفت : اى شيدا دل محزون من ! * وى بلاكش عاشق مفتون من !\r\nكيف حال القلب « 1 » فى نار الفراق * گفتمش : و اللّه قلبى لا يطاق\r\nيك دمك ننشست بر بالين من * رفت با خود برد عقل و دين من \r\n\r\n\r\n","description":"","footnote":"\r\n( 1 ) . نسخه : القلبت .\r\n","page_name":" 141 ","page_number":141},
  {"content":"\r\n\r\nرباعى\r\n از خوان فلك قرص جوى بيش مخور * انگشت عسل مخواه و صد نيش مخور\r\nاز نعمت الوان شهان دست بدار * خون دل صد بيوه « 1 » و درويش مخور \r\n\r\n[ 598 
  ] [ باقر خان امير نجم ثانى 
  ]\r\nدلدادهء سخندانى ، باقر خان ، از احفاد امير نجم ثانى كه در عهد سلطنت جهانگير پادشاه به هند برخورد . به منصب عظمى عزّت و اعتبار به هم رسانيد و در اوسط مائة حادى عشر فوت گرديد . اين بيت از او به نظم درآمده :\r\n غالبا در هند زلف او طلسمى بسته‌اند * هر دل آواره كآنجا رفت ، ديگر برنگشت \r\n\r\n[ 99 
  ] [ چندربهان برهمن اكبرآبادى 
  ]\r\nپسنديدهء ارباب سخن ، چندربهان برهمن كه اصلش از اكبرآباد است ، در سلك ملازمين اكبر خان شيرازى كه در سال دويم جلوس شاه جهانى به عهدهء سترك وزارت مباهى گشته ، منسلك بوده و به فيض تربيتش لياقت باريابى آستان شاهى حاصل نموده ؛ پس از آن در سر كار شاهزاده دارا شكوه به عهدهء منشىگرى مأمور گرديد و به چرب زبانى و طاقت لسانى رفته‌رفته رتبهء مصاحبت به هم رسانيد . روزى شاهزاده به عرض اعليحضرت رسانيده كه چندربهان شاعرى خوش‌گو است ، اميدوار است كه در صورت صدور حكم شرف‌اندوزى حضور به عرض شعرى پردازد . پادشاه به احضار وى حكم\r\n\r\n\r\n","description":"","footnote":"\r\n( 1 ) . حاشيه : كلمهء « بيوه » در متن نيست و الحاقى است .\r\n","page_name":" 142 ","page_number":142},
  {"content":"\r\n\r\nفرمود . چون به دولت باريابى ذخيرهء سعادت اندوخته ، اين بيت به عرض رساند :\r\n مرا دلى است به كفر آشنا كه چندين بار * به كعبه بردم و بازش برهمن آوردم \r\nشاه دين‌پناه خيلى برآشفت . افضل خان شيرازى فورا به عرض رسانيد :\r\n خر عيسى اگر به مكّه رود * چون بيايد ، هنوز خر باشد \r\nبارى ، فىالجمله غضب پادشاهى فرونشست . از آنجا كه به وسيلهء جميله شاهزاده روشناس دربار پادشاهى گشته بود ، در سال بيست و نهم شاه‌جهانى به نوكرى سركار شاهى مفتخر و مباهى گرديده و به خطاب رايى و منصب مناسب سرمايهء عزّت و اعتبار به هم رسانيده و بعد اورنگ‌آرايى شاه عالم‌گير مصدر نوازشات فراوان به تقرّر خدمات نمايان گشت . آخر كار از نوكرى استعفا نموده ، در شهر بنارس كه معبد هنود است ، رحل اقامت انداخت و بر رياضت بر وفق راه و رسم فرقهء خود پرداخت ، و در سنهء ثلث و سبعين و ألف برق اجل خرمن حياتش را سوخت . از اشعار اوست :\r\n كنم ز ساده‌دلى سدّ ديده مژگان را * به مشت خس نتوان بست راه طوفان را\r\nجگرفشان شده‌ام باز جاى آن دارد * كه لاله‌زار كنم دامن و گريبان را \r\n* * *\r\n هرگز نكرد نگاهى به‌سوى ما * كس گرم‌تر ز اشك نيامد به روى ما \r\n* * *\r\n هميشه آب گهر با گهر بود دمساز * نشد ز ديدهء ما دور آب ديدهء ما \r\n* * *\r\n آفتاب من چو روى خود نمود آيينه را * آب‌وتاب ديگر از تابش فزود آيينه را \r\n* * *\r\n از هجوم غم ز لب تا سينه دارم كاروان * تنگى جا بر دل تنگم ره فرياد بست \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n كى گرفتار محبّت ميل آزادى كند ؟ * خاصّه آن صيدى كه بر فتراك خود صيّاد بست \r\n* * *\r\n سر از دريچهء صبح اميد كرد برون * كسى كه دامن شب‌هاى انتظار گرفت \r\n* * *\r\n كاروان بگذشت ، بانگى از درايى برنخاست * عالمى گم گشت و از جايى صدايى برنخاست\r\nما به درياى غم افتاديم ، هايى برنخاست * خوش فرورفتيم و دست آشنايى برنخاست\r\nبا دل ديوانه گفتم : كيست همراهى كند ؟ * غير زنجير جنون از كس صدايى برنخاست \r\n* * *\r\n اگر ز ديده رود آب ديده ، منّت دار * كه آب چشم تو از بهر آبرو كافى است \r\n* * *\r\n خيال روى كسى جلوه كرد چون خورشيد * غرور ظلمت شب‌هاى انتظار شكست \r\n* * *\r\n بر آتش غم تو دلم چون كباب سوخت * وز اشك گرم ، مردم چشمم در آب سوخت\r\nدارم دلى شكسته كه بر آتش فراق * چون مو به روى شعله به صد پيچ‌وتاب سوخت \r\n\r\n","description":"","footnote":"","page_name":" 144 ","page_number":144},
  {"content":"\r\n\r\n آن آتش نهفته كه در سينه داشتم * چندان بلند شد « 1 » كه دل آفتاب سوخت \r\n* * *\r\n به سوز عشق ز هر موى من شرر پيداست * شب سياه مرا جلوهء سحر پيداست \r\n* * *\r\n ندارد هيچ باك از تهمت آلوده‌دامانى * كه خون بىگناهان بر زمين بىباك مىريزد \r\n* * *\r\n برآرد همچو برگ تازه روزى سر ز شاخ گل * كسى كو همچو طفل غنچه سر در پيرهن دارد \r\n* * *\r\n چو لاله داغ غم عشق بر جبين دارم * چو گل ز لخت جگرخون در آستين دارم\r\nگهى به عشوه سپارد ، گهى به غمزه دهد * ز فتنه‌ها كه ز چشم تو در كمين دارم \r\n* * *\r\n چاك در سينهء عاشق بود آسايش دل * كافرم گر هوس تار رفويى دارم \r\n\r\n[ 100 
  ] [ آقا مهدى بيانى اصفهانى 
  ]\r\nنوگل گلشن خوش‌بيانى ، آقا مهدى بيانى اصفهانى كه همشيره‌زادهء ابو طالب كليم\r\n\r\n\r\n","description":"","footnote":"\r\n( 1 ) . حاشيه : در متن كلمهء « شد » نيست .\r\n","page_name":" 145 ","page_number":145},
  {"content":"\r\n\r\nاست ، از ولايت خود به كشمير رسيد و بعد چندى به راه درياى شور عازم وطن گرديد .\r\nقضا را به مركب آتش گرفت و سرمايهء حياتش اواخر مائة حادى عشر به تاراج فنا رفت . در نظم‌پردازى طبع خوشى داشته . از اوست :\r\n آنكه كج بهر ستم ساخته شمشير تو را * راست كرده است براى دل ما تير تو را \r\n\r\n[ 101 
  ] [ ميرزا صدرا بنياى گيلانى 
  ]\r\nدقيقه‌سنج صحيفهء نكته‌دانى ، ميرزا صدرا بنياى گيلانى كه مرد خوشخو و صاحب طبع نيكو بوده ، اين رباعى از او به نظر درآمده :\r\n گر مرد رهى ، جز ره بىچون نروى * از جادهء حق به مكر و افسون نروى\r\nزنهار كه همچو دانه‌هاى تسبيح * از حلقهء ذكر دوست بيرون نروى \r\n\r\n[ 102 
  ] [ ميرزا محمّد تقى پردل اندجانى 
  ]\r\nمنتخب ديوان سخن‌دانى ، ميرزا محمّد تقى پردل اندجانى ، كه صاحب طبع سليم و فكر مستقيم بوده و اخلاق حميده و روش پسنديده داشت . اواخر مائة حادى عشر قدم به دار آخرت نهاده . اين دو بيت از او به نظر درآمده :\r\n اى بسا سنگ كه خورديم چو مجنون بر سر * رايگان نيست كه شايستهء زنجير شديم\r\nقصر تن راست چو ويران شدن آخر در پيش * پردلا ! بهر چه وابستهء تعمير شديم \r\n\r\n","description":"","footnote":"","page_name":" 146 ","page_number":146},
  {"content":"\r\n\r\n\r\n[ 103 
  ] [ جعفر بيگ بينش كشميرى 
  ]\r\nرنگ‌بخش گلستان خوش‌تقريرى ، جعفر بيگ بينش كشميرى ، كه لطف سخن از اشعارش پيدا ، و ادابندى مضامين از كلامش هويداست . اواخر مائة حادى عشر جهان گذران را گذاشته . از اشعار آبدار اوست :\r\n بىاختيار ناله ز دل بركشم چو نى * در دست ديگرى است عنان نفس مرا \r\n* * *\r\n دل به زور گريه‌ام آخر به چشم تر رسيد * سيل اين وادى به دريا مىبرد ديوانه را \r\n* * *\r\n ز ابرو چشم مستت ، يار ! مىماند به آن تركى * كه بر بالاى سر بگذارد از شوخى كمانش را \r\n* * *\r\n بىتو گرديد قفس گلشن آزادى ما * خنده چون غنچه گره شد به لب شادى ما \r\n* * *\r\n از فريب چرخ در هر صورتى ايمن مباش * در غلاف ماه نو دارد نهان شمشيرها \r\n* * *\r\n بىتو ما را ز سوز گريه چو شمع * آتش از سر به جاى آب گذشت \r\n* * *\r\n طرح چمنى ريخت ز هر مشت غبارم * عشق تو كه هر روز به رنگ دگرم سوخت \r\n* * *\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n ز رويش خانهء آيينه سامان دگر دارد * پرى در شيشه ، مى در جام ، گلشن در نظر دارد \r\n* * *\r\n تا يك‌سخن توان ز لب دل‌ستان شنيد * از هركسى هزار سخن مىتوان شنيد ! \r\n* * *\r\n بينش ! از هر نگهى عرض تمنّا كرديم * مردم ديدهء ما نيز زبانى دارد \r\n* * *\r\n ياقوت غلام لب خندان تو باشد * الماس كمربستهء مژگان تو باشد \r\n* * *\r\n هرگز نشد به حرف طلب آشنا لبم * از آبروى خويش چو دريا لبالبم\r\nسرو قد تو در نظرم بود جلوه‌گر * روزى كه شد به حرف الف آشنا لبم \r\n* * *\r\n چو آسيا نخورم رزق ديگران ، بينش ! * ز حرص گر همه اعضا شوند دندانم \r\n* * *\r\n به صد تمكين گذشت از من كه استفتاى ناز است اين * شدم خاك رهش من هم كه آيين نياز است اين \r\n* * *\r\n ازبس‌كه جا به ديدهء مردم گرفته‌اى * هركس كه ديد آينه را ، ديد روى تو \r\n* * *\r\n صد بهار آمد و يك گل نزدم بر سر خويش * كه مبادا رسدم سرزنش خار كسى \r\n* * *\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n رشتهء آه به انگشت نفس مىبندم * كه ز يادم نرود زلف گره‌گير كسى \r\n\r\n[ 104 
  ] [ رفيع خان بازل مشهدى 
  ]\r\nسرآمد اقران و اماثل ، رفيع خان بازل كه اصلش از مشهد است . چون ميرزا محمود پدرش وارد هندوستان گشته ، ولادتش در شاه جهان رو داده . رفيع خان از وابستگان دامن دولت عالم‌گيرى است . از پيشگاه پادشاهى به حكومت سركار بانس بريلى مفتخر بوده .\r\nكلامش پخته و رنگين و اشعارش مطاع و دلنشين است . در سنهء ثلث و عشرين و مائة و ألف جهان فانى را گذاشته . از كلام اوست :\r\n امشب چو شمع ريخت ز هر تار موى ما * هر گريه‌اى كه بود گره در گلوى ما \r\n* * *\r\n عشق را با هر دلى نسبت به قدر جوهر است * قطره بر گل شبنم و در قعر دريا گوهر است \r\n* * *\r\n ز زخم سينه‌ام امروز بوى گل آيد * مگر شكفته به دل غنچه‌هاى پيكانش \r\n* * *\r\n صد جگرخون از كجا هر روز صرف غم كنم ؟ * من كه از ملك عدم با خود دلى برداشتم \r\n* * *\r\n تخم اشكى ريختم ، چيدم گل رسوايىاى * دانه‌اى افشانده بودم ، حاصلى برداشتم \r\n* * *\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n چه نشاط باده بخشد به من خراب بىتو * به مه گرفته ماند قدح شراب بىتو\r\nتو چنان رميدى از من كه به خواب هم نيايى * به كدام اميدوارى بروم به خواب بىتو \r\n\r\n[ 105 
  ] [ بهوپت راى بيغم كهترايى 
  ]\r\nعاشق ثابت‌قدم ، بهوپت راى بيغم كه از قوم كهترايى است ، آبا و اجدادش به سرانجام عهدهء قانون‌گويى قصبهء پنهان كه از اعمال سركار جون من مضافات صوبهء پنجاب است ، مىپرداختند . قضا را بيغم به درد عشق هندو پسرى مبتلا شده ، نقد جمعيّت را به قمار محبّتش باخت ، و ترك لباس كرده ، در زمرهء بيراكيان كه از فقراى هنودند ، درآمد . در مبادى حال مشق سخن به خدمت سرخوش مىگذرانيد و به موزونى طبع در نظم‌پردازى فكر خوشى و تلاش نيكو داشت . مثنويّات متعدّده در قصص فقراى قوم هنود به سلك نظم كشيد و ديوان غزل و رباعى قريب شش هزار بيت جمع نموده . آخر الأمر در سنهء اثنين و مائة و ألف راه عدم پيموده . از كلام رندانهء اوست :\r\n در فضاى عشق جانان بوالهوس را بار نيست * هر سرى شايستهء سنگ و سزاى دار نيست \r\n* * *\r\n مرا ابروكمانى مىكشد در بر ، ولى ترسم * كه اين در بر كشيدن‌ها چو ناوك دورم اندازد \r\n* * *\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n همچو صبح از جيب دل خورشيد مىآيد برون * وه چه جام است اين كز او خورشيد مىآيد برون ! \r\n\r\n[ 106 
  ] [ ميرزا عبد القادر بيدل چغتايى 
  ]\r\nسرو بوستان طريقت ، تذرو بيابان حقيقت ، قدوح اكابر و افاضل ، ميرزا عبد القادر بيدل كه اصلش از قوم ارلاس چغتايى است ، ولادتش در بلدهء عظيم‌آباد رو داده ؛ ذات شريفش به كسوت فضائل و كمالات متنوّعه آراسته و طبع همايونش به حليهء فنون عجيبه و غريبه پيراسته . در نظم‌پردازى قدرت تامّ داشت و به انشا طرازى طاقت ما لا كلام .\r\nنسائم النّفاس قدسيّه‌اش گلشن سخن را آب و رنگى تازه بخشيده و مشّاطهء فكر بلندش به كمال لطف و حسن چهره‌آرايى عرائس معانى گرديده ، به صفاى فطرت موصوف و زكاى طينت معروف بوده . در اوايل حال به ملازمت شاهزاده محمّد اعظم بن عالم‌گير پادشاه شتافته و به منصبى شايسته عزّ امتياز يافته . يكى از ندما به حضور شاهزاده به تقريبى لب به توصيف ميرزا گشود . او فرمود كه قصيده‌اى در مدح ما به دولت بگذراند تا به ملاحظهء دستگاهش به افزايش منصب و مرتبت ممتاز فرمايم . ميرزا به مجرّد اصغاى اين خبر ، به نوكرى خير باد گفته در دار الخلافت شاه‌جهان‌آباد به كنج انزوا آرميد و بقيّهء حيات مستعار به كمال توكّل و استغنا به آخر رسانيد .\r\nاز آنجا كه دست خواهش از اهل دنيا كشيده و قطع نظرش اغراض نفسانى به كلّى نموده ، حقّ - سبحانه - به عطاى فرط عزّت و اعتبار امر او اركان سلطنت را مسخّر و منقاد وى فرموده كه هريكى ، لا سيّما ، نوّاب شكر اللّه خان با جميع خويش و اقارب خود آشفتهء محبّت و اعتقاد ميرزا بوده و نوّاب نظام الملك آصف‌جاه در شعر نسبت تلمّذ به ميرزا داشت ؛ و هرگاه كه ميرزا به دولت‌خانهء نوّاب مىرفت به استقبال پيش مىآمد و به\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nنهايت اعزاز و اكرام بر مسند خود مىنشاند . غرض كه از اواخر عهد دولت عالم‌گير پادشاه تا اوايل محمّد شاه اركان هر سلطنت به خدمتش مشرّف مىگشتند .\r\nآخر الأمر در سنهء ثلث و ثلاثين و مائة و ألف به عالم بقا خراميد و در صحن خانهء خود واقع در شاه‌جهان‌آباد مدفون گرديد . مير عبد الولى عزلت گفته كه به تقريب عرس بر سر قبر ميرزا حاضر شدم ، شعراى شاه‌جهان‌آباد جمع بودند . كلّيّات ميرزا را برآورده ، به محفل گذاشتند . من به اين نيّت كه آيا از آمدنم ميرزا خبرى دارد آن را گشادم . سر صفحه اين بيت يافتم :\r\n چه مقدار خون در عدم خورده باشم * كه بر خاكم آيى و من مرده باشم \r\nهمهء ياران ديدند و به كرامت ميرزا معترف گرديدند . اين چند لئالى آبدار از بحر ذخّار طبع والاى اوست :\r\n ستم است اگر هوست كشد كه به گشت سرو و سمن درا * تو ز غنچه كم ندميده‌اى ، در و دل گشا به چمن در را \r\n* * *\r\n بيدل ! از ياد خويش هم رفتم * كه فراموش كرده است مرا \r\n* * *\r\n كيست از راه تو چون خاشاك بردارد مرا * شعله جاروبى كند تا پاك بردارد مرا \r\n* * *\r\n به دل گفتم : كدامين شيوه دشوار است انجامش ؟ * دلم در خون طپيد و گفت : پاس آشنايىها \r\n* * *\r\n هميشه تشنه‌لب خون ما بود ، بيدل ! * چو شيشه هركه به دست آورد دل ما را \r\n* * *\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n به بىسامانيم وقت است گر شور جنون گريد * كه دستى گر كنم پيدا ، نمىيابم گريبان را \r\n* * *\r\n مرده‌ام اما ز آسايش همين بىبهره‌ام * با كف خاكم هنوز آن طفل دارد كارها \r\n* * *\r\n امان خواه از گزند خلق در گرم‌اختلاطىها * كه عقرب بيشتر در فصل تابستان شود پيدا \r\n* * *\r\n به اوج كبريا كز پهلوى عجز است راه آنجا * سر مويى گر اينجا خم شوى ، بشكن كلاه آنجا \r\n* * *\r\n نقّاش ! زحمت خطوخال آن‌قدر مكش * بايد كشيد خاطر او را به‌سوى ما \r\n* * *\r\n چه امكان است گرد غير زين محفل شود پيدا * همان ليلى شود بىپرده گر محمل شود پيدا \r\n* * *\r\n تبسّمى كه كشيده است تيغ بر گلشن * كه خنده بر لب گل نيم‌بسمل افتاده است \r\n* * *\r\n هرچند غبارم همه بر باد فنا رفت * اميد به كوى تو همان خاك‌نشين است \r\n* * *\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n به فكر نسيهء موهوم نقد نيز نماند * مپرس در غم مستقبلم چه حال گذشت \r\n* * *\r\n توان به بىكسى ايمن شد از مضرّت دهر * سموم حادثه را بخت تيره ترياك است \r\n* * *\r\n اوج دولت سفله‌طبعان را دو روزى بيش نيست * خاك اگر امروز بر چرخ است ، فردا زير پاست \r\n* * *\r\n تنم ز بند لباس تكلّف آزاد است * برهنگى به برم خلعت خداداد است \r\n* * *\r\n كينه در طبع علايم نكند نشو و نما * فارغ از جوش غبار است زمينى كه نم است \r\n* * *\r\n گر برآمد از صدف گوهر ، اسير رشته است * خانه و غربت دل‌آگاه را دايم بلاست \r\n* * *\r\n مرده هم فكر قيامت دارد * آرميدن چقدر دشوار است ! \r\n* * *\r\n موج جنون مىزند ، اشك پريشان كيست ؟ * ناله به دل مىخلد ، بسمل مژگان كيست ؟\r\nرشتهء امواج را عقده نگردد حباب * آبله در راه شوق مانع جولان كيست ؟ \r\n* * *\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n برگ و سازم جز هجوم گريهء بىتاب نيست * خانهء چشمى كه من دارم كم از گرداب نيست \r\n* * *\r\n در اين هوس‌كده هركس بضاعتى دارد * دعاست مايهء جمعى كه دست‌شان خاليست \r\n* * *\r\n حسرت زلف توام بود ، شكستم دادند * وصل مىخواستم ، آيينه به دستم دادند \r\n* * *\r\n مطلبى گر بود از هستى ، همين آزار بود * ور نه در كنج عدم آسودگى بسيار بود \r\n* * *\r\n روا دارد چرا بر دختر رز ننگ رسوايى * گر از انصاف پرسى ، محتسب هم دخترى دارد ! \r\n* * *\r\n كسى از التفات چشم خوبان كام بردارد * كه بر هر استخوان صد زخم چون بادام بردارد \r\n* * *\r\n يك‌قدم ناكرده بيدل قطع راه آرزو * منزل آسودگى از ما بسى فرسنگ ماند \r\n* * *\r\n تغافل چه خجلت به خود چيده باشد * كه آن نازنين سوى ما ديده باشد\r\nحنايى است رنگ بهار سرشكم * ندانم به پاى كه غلطيده باشد \r\n* * *\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n من نمىگويم زيان كن يا به فكر سود باش * اى ز فرصت بىخبر ! در هرچه باشى ، زود باش \r\n* * *\r\n سوديم سراپا و به پايى نرسيديم * از خويش گذشتيم و به جايى نرسيديم \r\n* * *\r\n ديدهء انتظار را دام اميد كرده‌ام * اى قدمت به چشم من ! خانه سفيد كرده‌ام \r\n* * *\r\n هيچ‌كس را جز حيا در جلوه‌گاهش بار نيست * چشم مىگردد عرق تا من نگاهى مىكنم \r\n* * *\r\n خاكم به سر كه بىتو به گلشن نسوختم * گل شعله زد ز شش‌جهت و من نسوختم \r\n* * *\r\n اى محبّت ! گداختم ، بس كن * نفسى بود ، باختم ، بس كن \r\n* * *\r\n چنين گشتهء حسرت كيستم من ؟ * كه چون آتش از سوختن زيستم من \r\n* * *\r\n يار رفت و من چو نقش پا به خاك افتاده‌ام * سايه مىگرديد كاش اين نارسا افتادگى ! \r\n* * *\r\n بيدل ! همه تن خاك شدى ، ليك چه حاصل ؟ * در خاك‌نشينى و بر آن در ننشينى \r\n\r\n","description":"","footnote":"","page_name":" 156 ","page_number":156},
  {"content":"\r\n\r\nرباعى\r\n يا رب ز مى شوق اياغى بفرست * در ظلمت اوهام چراغى بفرست\r\nپيرايهء ديده‌ام كن از گوهر اشك * بر خاتم دل نگين داغى بفرست \r\nو له\r\n گيرم كه سريرت ز بلور و يشم است * سنگش دادند هرآن‌كه او را چشم است\r\nوين مسند قاقم و سمند و سنجاب * در ديدهء بوريانشينان پشم است \r\nو له\r\n تا در كف نيستى عنانم دادند * از كشمكش جهان امانم دادند\r\nچون شمع مقام راحتى مىجستم * زير قدم خويش نشانم دادند \r\nو له\r\n هر صبح كه درهاى فلك باز كنند * مردم قانون جستجو ساز كنند\r\nقوّال فلك به دست گيرد دف مهر * دنياطلبان پازدن آغاز كنند \r\n\r\n[ 107 
  ] [ ميرزا باقر صفاهانى 
  ]\r\nعندليب گلزار نازك‌بيانى ، ميرزا باقر صفاهانى ، كه شاعر پسنديده و صاحب طبع سنجيده بوده . اين بيت و رباعى از كلامش به نظر درآمده :\r\n خيال خال او مرغ دلم را قوت مىگردد * تبسّم در لبش چون آب در ياقوت مىگردد \r\n* * *\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n برخيز دلا ! ناله و فريادى كن * وز غفلت خويش داد بيدادى كن\r\nاز ياد خدا نرفته‌اى نيم‌نفس * برخيز تو هم يك‌نفسش يادى كن \r\n\r\n[ 108 
  ] [ بديع سمرقندى 
  ]\r\nشيفتهء ادابندى ، بديع سمرقندى ، كه در علم تاريخ و معمّا و ديگر فنون غريبه مناسبت لايقه داشت ، از وطن خود به ممالك دكن رسيده ، در بلدهء خبير به عزّت و اعتبار تا آخر حيات به سر برد . اين بيت از اوست :\r\n تو را اى گل ! چو خندان صبحدم در بوستان ديدم * ز شبنم غنچه‌ها را آب حسرت در دهان ديدم \r\n\r\n[ 109 
  ] [ مير عظمت اللّه بىخبر بلگرامى 
  ]\r\nزبدهء عالىطبعان نظم‌گستر ، مير عظمت اللّه بىخبر كه خلف ارشد مير لطف اللّه احمدى بلگرامى است ، به فضائل صورى و معنوى آراسته و به خصايل پسنديده پيراسته ؛ به روش اسلاف بر جادهء قناعت ثابت‌قدم و به مذاق توكّل و استغنا راسخ دم بوده ، در نظم‌پردازى طبع رسا و فكر آسمان‌پيما داشت . كلام دلپذيرش دردانگيز است و اشعار بىنظيرش دلاويز . تذكرهء مسمّى به سفنيهء بىخبر از تأليفات اوست . آخر كار در سنهء اثنين و اربعين مائة و ألف بساط هستى پيچيده و در دهلى به جوار روضهء متبرّكهء سلطان المشايخ حضرت نظام الدّين اوليا - قدّس سرّه - مدفون گرديد . از اشعار آبدار اوست :\r\n كس نيست به عالم كه شود هم‌نفس ما * اى بىكسى ! اكنون تو شدى دادرس ما \r\n* * *\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n تا به كى دارى چنين حيران و سرگردان مرا * يك‌دم اى ظالم ! به گرد خويشتن گردان مرا \r\n* * *\r\n نمىگويم بلندى برگزين ، يا سير پستى كن * بلند و پست عالم ديده‌اى ، هموار كن خود را \r\n* * *\r\n حلاوت ريزد از كنج دهانش ، سخت مىترسم * مبادا طوطى خط سر برون آرد از آن لب‌ها \r\n* * *\r\n اين‌قدر هرزه چپ و راست دويدن عبث است * چاك كن سينهء خود را ، سرراهى درياب\r\nكيست كز گردش چشم تو به جايى نرسد * آخر اى شوخ ! مرا هم به نگاهى درياب ! \r\n* * *\r\n گرچه شب در خواب و روزم در قدح‌نوشى گذشت * اين‌قدر شادم كه عمر من به بىهوشى گذشت \r\n* * *\r\n قد خميدهء پيران به عجز مىگويد * كه عمر بار گران گشت و بر سر افتاده است \r\n* * *\r\n رنگ ثبات نيست در اين گلشن دو روز * خوش بلبلى كه آمد و فرياد كرد و رفت \r\n* * *\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n كس نشان دل گم‌گشتهء من هيچ نداد * آه در زلف شكن در شكنش چيزى هست ؟ \r\n* * *\r\n از رميدن بازاستادى و از شوخى هنوز * مىزند چون شمع بر قد خوشت رفتار موج \r\n* * *\r\n آن چشم مىپرست كه تكليف جام كرد * در هر نگاه دور به مجلس تمام كرد \r\n* * *\r\n لب از گفتار بايد بست گر دل صاف مىخواهى * كه اين آيينه را از ترزبانى زنگ مىگيرد \r\n* * *\r\n تا غمزهء تو خنجر بيداد بركشيد * هركس كه سر نكرد فدا ، دردسر كشيد \r\n* * *\r\n كار دنيا در گرفتارى بود همرنگ زلف * واكنى گر عقده‌اى ، بند دگر پيدا كند \r\n* * *\r\n ز هم نمىگسلد رشتهء تماشايم * ز بس‌كه با نگه او نگاه مىپيچم \r\n* * *\r\n از صف مژگان خون‌ريزش نگه آيد برون * چون سوار يكّه‌تازى كز سپاه آيد برون\r\nعالمى ازبس‌كه غمگين رفت در زير زمين * وقت آن آمد كه جاى سبزه آه آيد برون \r\n* * *\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n از دو چشم او نگه مستانه مىآيد برون * همچو مدهوشى كه از ميخانه مىآيد برون \r\n* * *\r\n دوش يار آمد به‌سويم تا كشم در بر ، گذشت * چون كمان حلقه برگرديده ماند آغوش من \r\n* * *\r\n نبستى از سجود عتبهء دل بر جبين رنگى * سرى با كعبه مىدارى ، برو بر سر بزن سنگى \r\n\r\n[ 110 
  ] [ شرف الدّين على پيام اكبرآبادى 
  ]\r\nشاعر عالىمقام ، شرف الدّين على پيام ، كه اصلش از اكبرآباد است ، در فنون شعرى مهارت شايسته و به نغزگويى لياقت بايسته داشت و از تلامذهء خان آرزو بوده . در اقسام نظم ديوانى قريب هفت هزار بيت گذاشت ، و در اوسط عشرة خامس بعد مائة و ألف به پيام اجل رهنورد عالم بقا گشت . اين چند بيت از اوست :\r\n چو آن نسيم كه زو باغچه مىشود گستاخ * به زور بوسه گشايم دهان تنگ تو را \r\n* * *\r\n ناله مىرقصد ، مگر گوشش به فرياد من است * مىتپد دل ، شايد آن بىرحم در ياد من است \r\n* * *\r\n ايّام زندگى همه با اين و آن گذشت * عمر عزيز ما چقدر رايگان گذشت \r\n* * *\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n چمن از جلوهء رنگين تو انداز آموخت * نكهت گل ز خرامت سبق ناز آموخت \r\n* * *\r\n اشك گرمم كه رهش دوش به مژگان افتاد * آتشى بود كه ناگه به نيستان افتاد \r\n* * *\r\n مرا نه از غم مردن به دل‌گرانى بود * كه خصم جانم اگر بود ، زندگانى بود \r\n\r\n[ 111 
  ] [ مكهّن لال بهجت بلگرامى 
  ]\r\nسخن‌طراز خوش‌فكرت ، مكهّن لال بهجت ، كه از قوم كاليت است و اصلش از خطّهء بلگرام ، در مشق سخن از شاگردان عوض راى مسرّت شاه‌جهان‌پورى بوده . شاعر صاف‌گو و كلامش دردانگيز است . اوايل مائة ثالث عشر درگذشت . از اوست :\r\n وفاى وعده از آن بىوفا اميدم نيست * هزار بار مرا گر اميدوار كند\r\nز دست بهجت مسكين دگر چه مىآيد * جز اينكه نقد دل‌وجان نثار يار كند \r\n* * *\r\n به تعظيم رقيبان تا به كى هربار برخيزم ؟ * همان بهتر كه من از بزم او زين عار برخيزم \r\n* * *\r\n گر بود صبر ، رسد درد به درمان روزى * حيف و صد حيف كه من صبر ندارم ، چه كنم ؟ \r\n\r\n[ 112 
  ] [ سيّد مرتضى بينش مدراسى 
  ]\r\nجوهر قابل سخن‌شناس ، سيّد مرتضى بينش از اهل مدراس كه از سادات حسينى\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nاست . يكى از اجداد امجادش از مشهد مقدّس وارد ممالك جنوبيّهء هند گشته . در گلبرگهء شريف رنگ اقامت ريخت . از آن جمله سيّد شاه ابراهيم مصطفى حسينى است كه خال قدوة السّالكين ، خواجهء بنده‌نواز ، سيّد محمّد گيسو دراز - قدّس سرّه - بوده و شاه نور اللّه حسينى از اولادش در زمان حكومت نوّاب سعادة اللّه خان به بلدهء اركات آمده ، رخت سكونت انداخت . پس از آن جدّ حقيقى وى ، سيّد ابراهيم حسينى ، در عهد رياست نوّاب والاجاه جنّت آرامگاه در مدراس بود و باش اختيار كرد و به خوبى و خوش‌اسلوبى به سر برد . ولادت سيّد مرتضى بينش در سنهء ستّ و عشرين و مأتين و ألف همان‌جا رو داده . جوانى است خوش‌خلق و فهميده و نكته‌فهم و سنجيده ، طبع موزون و فكر رسا دارد . اين چند بيت از اوست :\r\n نتوان يافت جز به كوچهء يار * دل از خود رميدهء ما را \r\n* * *\r\n خطّ شعاع نيست كه سرپنجهء جنون * گشته است تارتار گريبان آفتاب \r\n* * *\r\n لخت‌جگر به چشم تر من رسيده است * يا اوفتاده عكس لب يار من در آب\r\nتا جلوه‌گاه حسن پرىطلعتان شود * آيينه‌وار ديدهء من داده تن در آب \r\n* * *\r\n بگفت يار به شوخى : مبين جمال مرا * نهادم از مژه بر چشم اشكبار انگشت\r\nاگر گلى به هوس پيش يار هديه برم * به ناز مىنهد آن شوخ بر عذار انگشت \r\n* * *\r\n عكس زلف افكنده در چشم ترم دل مىكشد * همچو ماهىگير دريا طرفه طرح دام ريخت \r\n* * *\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n از شوق مىپرند ز هر سو نشانه‌ها * اين طرز جاودانهء تير نگاه كيست ؟\r\nحيرانم ازچه‌رو دل‌نازك مكدّر است * آيينه‌ات نفس‌زدهء دود آه كيست ؟ \r\n* * *\r\n چه حرف زد ز لب نازكش صبا به چمن * كه رنگ گل دل بلبل به آب‌وتاب شكست \r\n* * *\r\n چه سرّهاست كه تركان به يك كمند نگاه * هزار رستم و بهرام را اسير كنند \r\n* * *\r\n بزم عشّاق مزن درهم و يك‌دم بنشين * آتش فتنه ز بالاى تو بالا گيرد \r\n* * *\r\n چشم گهر اشك فشاند به قدومش * گر پيك صبا ز آن گل رعنا خبر آرد \r\n* * *\r\n شراب شوق زند جوش در دل ساغر * كه بوسه از لب لعل تو التماس كند \r\n* * *\r\n بس‌كه چشمم ستاره مىريزد * طالع آسمان زمين دارد\r\nبه ملمّع ، دلا ! فريب مخور * سيم‌تن قلب آهنين دارد \r\n* * *\r\n سيه‌مستم از گردش چشم ساقى * اگر دور ساغر نباشد ، نباشد \r\n* * *\r\n پادشاه ملك بىسامانيم از فيض عشق * افسر من پرتو خورشيد ، و پيراهن‌غبار \r\n* * *\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n از وطن آواره گرديد از نظر افتاده ، آه * برق عالم‌سوز حسنش سوخت تا مأواى اشك \r\n* * *\r\n گر خاك شوم ، پاى حنابست تو بوسم * ور سرمه شوم ، چشم سيه‌مست تو بوسم\r\nاز بار غمت خم شدم ، اى ترك جفاجو ! * شايد كه گهى همچون كمان دست تو بوسم\r\nچون بينش دل‌خسته فتادم سر راهت * باشد كه سم اسب سبك جست تو بوسم \r\n* * *\r\n روزافزون حسن تو ، يا ماه يا آزار من ؟ * گرم‌تر خوى تو ، يا خورشيد يا بازار من ؟\r\nتنگ غنچه ، يا دهانت يا دل افسرده‌ام ؟ * گلستان خوش ، يا رخت يا سينهء افگار من ؟\r\nآستينت پرشكن ، يا زلف يا پيشانيم ؟ * دست شه گوهرفشان ، يا ابر يا افكار من ؟ \r\n* * *\r\n تازه گردد از مى ديرينه داغ عاشقان * مىشود روشن از اين روغن چراغ عاشقان \r\n* * *\r\n دلم خالى ز سوز عشق نبود ، گرچه خاموشم * برون نايد ز لب از ناتوانى ناله‌هاى من \r\n* * *\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n هرچند بينش از نظر مردمان فتاد * بر چشم روشن تو بود اتّكاى او \r\n* * *\r\n اى فتنه نازپرور چشم سياه تو ! * ميخانهء فرنگ خراب از نگاه تو ! \r\n* * *\r\n خال مشكين طرف چشم بلاانگيزش * مست افتاده سياهى به در ميكده‌اى \r\n* * *\r\n خون خوردى و آخر دل ناكام شكستى * بدمست از اين مى شدى و جام شكستى \r\n* * *\r\n كفر است زندگانى با بىرخ صنم * بگسسته به جدّ از تو زنّار زندگى\r\nبينش ! به هر دلى كه صفا موج مىزند * ناياب گوهريست به بازار زندگى \r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nحرف التّاء\r\n\r\n[ 113 
  ] [ تدروى ابهرى 
  ]\r\nخوش‌خرام ميدان سخن‌گسترى ، تدروى ابهرى ، كه از اقارب نرگسى است ، در اوايل حال از وطن خود به دار السّلطنه روم رفت . در آنجا عزّت و اعتبار به هم رسانيده ، به هنگام تسلّط بيرم خان ، كه در ابتداى عهد اكبرى به سرانجام مهمّات سلطنت اختيار كلّى داشت ، از روم به هند آمده ، به خدمتش برخورد . به نوازشات بىكرانش حظّى وافر برداشت . هرگاه كه بيرم خان از راه بغاوت يا فوج سلطانى كه سركرده‌اش شمس الدّين خان اتكه بود ، به مقابله درآمده ، مغلوب شد . تدروى دستگير گشته ، مورد عنايات پادشاهى گرديد . در مراتب شعرى طبع خوشى داشته . آخر كار در سنهء خمس و سبعين و تسعمائه از دست دزدان كشته شد و در اكبرآباد مدفون گشت . اين دو بيت از كلام او به ملاحظه درآمده :\r\n گرد هستى رفت بر باد و هنوز از آب چشم * خاكساران ره عشق تو را پا در گل است \r\n* * *\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n شود از بهر قتلم چون علم تيغ جفاى او * تظلّم را بهانه سازم و افتم به پاى او \r\n\r\n[ 114 
  ] [ تقى اوحدى بليانى اصفهانى 
  ]\r\nيكّه‌تاز عرصهء خوش‌بيانى ، تقى اوحدى بليانى ، كه ولادتش در اصفهان رو داده و در كاشان سكونت داشت ، از وطن مألوف وارد نزهت‌كدهء هند گشته و در عهد فرمانروايى جهانگيرى و شاه‌جهانى به خوشوقتى به سر مىبرد . صاحب طبع موزون و خوش‌فكر بوده و از تصانيف خود سرمهء سليمانى در لغت فارسى و تذكرة الشّعرايى ضخيم و ديوانى گذاشته ، و در سنهء اوسط مائة حادى عشر رخت اقامت از اين جهان برداشته . اين چند بيت از كلامش اختيار افتاد :\r\n بىتو بر من شب نخست فراق * چون شب اوّلين گور گذشت \r\n* * *\r\n به نگاهى فروختم خود را * چه كنم بيشتر نمىارزم \r\n* * *\r\n از شوق پاىبوس تو بيمار عشق را * جانى به لب رسيده ، چو تبخاله شد گره \r\n\r\n[ 115 
  ] [ ملّا على رضا تجلّى اردكانى 
  ]\r\nشمع شبستان سخندانى ، ملّا على رضا تجلّى اردكانى كه در ريعان شباب به ذوق تحصيل علم به اصفهان شتافت و به خدمت آقا حسين خوانسارى به كسب كمالات پرداخته ، مراتب تحصيل را به تكميل رسانيد . پس از آن سرى به هند كشيد و به صحبت\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nعلى مردان خان كه از پيشگاه شاه‌جهانى به منصب هزارى و خطاب اميرالامرايى سرفرازى داشت ، آرميد . خان مذكور مراعات فراوان به عمل آورده و به تعليم فرزند خود ابراهيم خان مأمور نمود . چندى به مقتضاى حبّ الوطن به اصفهان مراجعت كرده ، مورد عنايات شاه‌عباس ثانى گرديد و به حصول قريه به طريق انعام از مضافات اردكان طمأنينت خاطر به هم رسانيد و در عهد دولت شاه سليمان صفوى به حضورى مجلس خاصّ اختصاص يافته ، از آن باز در اصفهان اقامت گزيده و اواخر مائة حادى عشر ره‌گراى عالم بقا گرديده . در مراتب نظم‌گسترى طبع بلند و فكر رسا داشت . ديوانى دارد و مثنوى معراج الخيال از تصنيفات اوست . اين چند بيت از كلامش به نظر درآمده :\r\n محبّت شمع فانوس است ، كى پوشيده مىماند ؟ * غم او عاقبت در پرده رسوا مىكند ما را \r\n* * *\r\n بس‌كه در حسرت خموشى آشنايم گشته است * سايهء من سرمهء آواز پايم گشته است \r\n* * *\r\n ز بس در ديده‌ام ياقوت اشك آتشين باشد * نگه در چشم من همچون خط زير نگين باشد \r\n* * *\r\n چكد به دامنم از ديده لخت دل با اشك * به رنگ شعله كه با روغن از چراغ چكد \r\n* * *\r\n فلك را آه گرم عشق‌بازان مضطرب دارد * چو فانوس خيال اين آسيا از دود مىگردد \r\n* * *\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n كند طفل دلم نشو و نما همواره در آتش * كه باشد همچو داغ لاله‌اش گهواره در آتش \r\n* * *\r\n خواهم چو بهله با تو دمى همرهى كنم * دستى بر آن ميان زده ، قالب تهى كنم \r\n* * *\r\n نسبت من به تو ، نسبت عكس است به شخص * با توام ، گر همه در عالم ديگر باشم \r\n* * *\r\n به زير خاك هم در جستجوى ديدن رويت * مرا چون دام مىرويد ز هر تار كفن چشمى \r\n\r\n[ 116 
  ] [ ميرزا محسن تأثير تبريزى 
  ]\r\nصاحب كمال دل‌پذير ، ميرزا محسن تأثير كه اصلش از تبريز است ، در نظم‌پردازى دستگاه وافر داشت و از رموز شعرى نيكو ماهر بوده . از اوست :\r\n هزار شكر كه هنگام رفتن از در تو * چو استخاره نمودم به اشك راه نداد \r\n* * *\r\n گل شكفته به بانگ بلند مىگويد * كه ناخن گره دل لب خموش آمد \r\n* * *\r\n بر ما چه ستم‌ها كه نرفت از تن خاكى * چون ريشه دويديم و به جايى نرسيديم \r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\n[ 117 
  ] [ عبد اللّطيف خان تنهاى شهرستانى 
  ]\r\nنكته‌سنج سخن‌پيرا ، عبد اللّطيف خان تنها ، كه اصلش از شهرستان است ، از اقرباى ميرزا جلال اسير بوده . در عهد عالم‌گير پادشاه به هند رسيده ، از پيشگاه شاهى به منصب مناسب سرفرازى يافته و به اعتبار فراوان به خدمات نمايان قيام داشت . در سخن گويى بلندطبع و خوش‌خيال بود . اواخر مائة حادى عشر راه آخرت پيمود . از اشعار اوست :\r\n هرگز نكرد شكوه دل دردمند ما * چون داغ لاله دود ندارد سپند ما \r\n* * *\r\n يارم به كنج غمكده تنها نشاند و رفت * گفتم كه من غبار تو ، دامن فشاند و رفت \r\n* * *\r\n در بزم بىتو دوش ز تأثير ناله‌ام * چشمى كه تر نگشت همين چشم جام بود \r\n* * *\r\n انيس دردم و با ناله گفتگو دارم * نگاه حسرتم و گريه در گلو دارم \r\n* * *\r\n طرح هم‌چشمى بختم زچه‌رو ريخته‌اى * از تو ، اى سرمه ! بگو پيش كه فرياد كنم ؟ \r\n* * *\r\n هرگه به بزم آن بت بدكيش مىروم * از خود هميشه يك‌دو قدم پيش مىروم \r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\n[ 118 
  ] [ مير تقى مرواريد كاشى 
  ]\r\nشيفتهء نيكو تلاشى ، مير تقى مرواريد كاشى كه به خوش‌نويسى ممتاز عصر بوده ، لهذا ملقّب به مرواريد رقم گرديد . از موطن به بلاد جنوبيّهء هند رسيده ، به اعتبار به سر مىبرد و در سخن‌پيرايى طبع رسا داشت . اين رباعى از او به ملاحظه درآمده :\r\n هرجا سوزى است آشناى دل ماست * هرجا دردى است از براى دل ماست\r\nآن شعله كه برق خرمن مجنون بود * جاروب‌كشى در سراى دل ماست \r\n\r\n[ 119 
  ] [ آقا تعظيماى قمى 
  ]\r\nشاعر خوش‌تكلّم ، آقا تعظيما ساكن قم كه از تلامذهء ميرزا محمّد على صائب است ، از ولايت خود وارد هند گشته ، مدّتى در اينجا به عزّت گذرانيد . در نظم‌پردازى خوش‌تلاش [ بوده 
  ] « 1 » . اواخر مائة حادى عشر بساط هستى پيچيد . از اوست :\r\n دلم از جوش حيرت بس‌كه دم در خويشتن دزدد * به رنگ آهوى تصوير رم در خويشتن دزدد \r\n\r\n[ 120 
  ] [ ميرزا عجم قلى تركمان شيرازى 
  ]\r\nدلدادهء نظم‌پردازى ، ميرزا عجم قلى تركمان شيرازى كه ولادتش در نزهت‌كدهء هند رو داده ، مردى خوش‌خلق و پسنديده‌خو و صاحب فكر رسا و طبع نيكو بوده . اواخر مائة\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 172 ","page_number":172},
  {"content":"\r\n\r\nحادى عشر راه سفر آخرت پيموده . از اشعار آبدار اوست :\r\n دل غم‌گرفتهء ما ز نشاط كى گشايد * نه هواى باغ سازد ، نه فضاى گشت ما را\r\nدل ما و آرزويت همه دم به جستجويت * نبود به غير كويت هوس بهشت ما را \r\n* * *\r\n دل تا نيافت نشئهء عشق تو ، وانشد * نشكفت غنچه تا به نسيم آشنا نشد\r\nدر عشق خويش پاىبه‌گل مانده‌ايم ما * نالد از آن‌كسىكه به كس مبتلا نشد \r\n* * *\r\n نمىگنجد به ظرف جذبهء دل اضطراب من * برون از شيشه باشد موج‌زن جوش شراب من\r\nنگارين شاهد هستى در آغوش طلب باشد * اگر از جلوهء برق فنا سوزد حجاب من\r\nبه‌جز يكرنگى حيرت ز من صورت نمىبندد * بود آيينه‌دار باطن دريا حباب من\r\nدلم در جوش يار تندخو خونابه مىريزد * به عشق بوى آتش گريه‌ها دارد كباب من \r\n* * *\r\n گشته‌ام صيد نگاه دلربايى تازه‌اى * فتنه‌انگيزى ، خردسوزى ، بلايى تازه‌اى\r\nبسته‌ام دل را به زلف سنگدل عاشق‌كشى * دير صلحى ، زودرنجى ، بىوفايى تازه‌اى \r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\n[ 121 
  ] [ ملّا ترابى بلخى 
  ]\r\nپسنديدهء شعراى انتخابى ، ملّا ترابى كه اصلش از بلخ است ، صاحب فكر بلند و طبع متين بوده و به كوچهء سخن‌پردازى خاك‌نشين . گويند مدّة العمر بر سر مزارى به مرقد امير المؤمنين على - كرّم اللّه وجهه - در بلخ شهرت دارد ، قيام داشت ؛ قصيده‌اى در مدح امام قلى خان والى آنجا گذرانيده به صلهء گرانمايه ممتاز گشت و همان‌جا درگذشت . اين بيت كه در تذكرهء آتشكدهء عجم به نام عبد العزيز اوزبك ديده شده ، در خزانهء عامرهء آزاد بلگرامى به نامش به ملاحظه درآمد :\r\n به سنگ رخته شد ازبس گريستم بىتو * ز سنگ سخت‌ترم من كه زيستم بىتو \r\n\r\n[ 122 
  ] [ مولوى رحمت اللّه تمكين كشميرى 
  ]\r\nصاحب طبع رنگين ، مولوى رحمت اللّه تمكين كه اصلش از كشمير است ، در عهد شاه‌جهانى و عالم‌گيرى از علماى نامور بوده و مشق سخن پيش ميرزا عبد الغنى قبول كشميرى مىگذرانيد و در رمل هم مهارتى داشت ، و در اوسط مائة ثانى عشر دار فانى را گذاشت . از اشعار اوست :\r\n هست از روز ازل روشنى اختر ما * چشم آيينه كشد سرمه ز خاكستر ما \r\n* * *\r\n به پيش قدّ او گر سرو مىلافد ، عجب نبود * كه طول قامتش دارد دلالت بر حماقت‌ها \r\n* * *\r\n تمكين ! عروس فكر ز مشّاطه فارغ است * كى ديده است زلف سخن روى شانه را \r\n* * *\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n ز فيض خاكسارى كرده‌ام جا بر سر كويت * رقيبان زين سبب دارند در خاطر غبارم را \r\n* * *\r\n عاشق خونين‌جگر با داغ دل خيزد ز خاك * لاله‌سان با سبزپوشان گرچه محشورش كنند \r\n\r\n[ 123 
  ] [ مولوى محمّد توفيق كشميرى 
  ]\r\nصاحب طبع بريق ، مولوى محمّد توفيق كه اصلش از كشمير است ، با كمالات علميّه در نظم‌پردازى هم مناسبتى شايسته داشت و فكر رسا . گويند كه به ايماى دوستى چند مصاريع ميرزا صائب را مصرع‌ها به هم رسانيده . چون‌كه در ديوان ميرزا ديدند ، بعينه همان مصرع‌ها يافتند . آخر كار در عمر هشتاد و نه‌سالگى در كشمير ، اواخر مائة ثانى عشر رهنورد عالم بقا گشت . از اوست :\r\n مىدهد توفيق داد عاشقان آخر فلك * خاك اگر امروز زير پاست ، فردا بر سر است \r\n* * *\r\n تيرت از سينهء من غم‌زده آيد بيرون * همچو آن‌كس كه ز ماتمكده آيد بيرون \r\n\r\n[ 124 
  ] [ حكيم عظيم الدّين خان تجمّل لكهنوى 
  ]\r\nخوش‌فكر نيكوتخيّل ، حكيم عظيم الدّين خان تجمّل كه اصلش از دارالحكومت لكهنو است ، در سنهء اثنا عشر و مأتين و ألف رخت اقامت در مدراس انداخته و به جناب\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nملك العلماء مولانا عبد العلى محمّد - قدّس سرّه - به تحصيل كمالات پرداخته ؛ بعد چندى به خدمت افتاى داير و ساير ترچناپلى من توابع مدراس مأمور گرديد . حسن اخلاق عامّه داشت و در فنّ طبابت مهارت تامّه . صاحب طبع تيز بوده و كلامش دردانگيز . آخر كار در سنهء عشرين و مأتين و ألف وفات يافته . از اشعار اوست :\r\n بس‌كه لبريز « أنا الحق » بود انديشهء ما * خون منصور تراود ز رگ و ريشهء ما \r\n* * *\r\n دل ته خاك مىطپد ، هم‌نفسان خداى را * تا به مزارم آوريد آن مه دلرباى را\r\nجلوه‌گه سهىقدان محشر فتنه‌ها شود * چون تو به جلوه آورى قامت فتنه زاى را \r\n* * *\r\n شكست رنگ گل ارغوان ز رشك رخت * صبا به روى تو چون گوشهء نقاب شكست \r\n* * *\r\n به سبزهء ذقنش رفته دل ، خداحافظ ! * شب است تيره و ره تنگ و چاره در پيش است \r\n* * *\r\n خواهم كه ساقى پيش من جام مى ناب آورد * ز آن پيش كاين صبح اجل در ديده‌ام خواب آورد \r\n* * *\r\n جگر من به سيخ آه برشت * سينه دوكّانچهء كبابى شد \r\n* * *\r\n تا سر تربت من گر بزنى گامى چند * عوض فاتحه ياد آر به دشنامى چند \r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nحرف الثاء\r\n\r\n[ 125 
  ] [ خواجه حسين ثنايى مشهدى 
  ]\r\nعندليب سخن‌پيرايى ، خواجه حسين ثنايى كه اصلش از مشهد مقدّس است ، به اوصاف حميده موصوف و به دقيقه‌رسى و نكته‌سنجى معروف بوده . در اوايل حال با ابراهيم ميرزاى صفوى متخلّص به « جاهى » كه در عهد شاه‌طهماسب ، عمّ خود ، به حكومت مشهد مقدّس مأمور بود ، به فرط عزّت و اعتبار به سر مىبرد . در آن هنگام حكيم ابو الفتح گيلانى با برادران خود از قزوين وارد مشهد مقدّس گشته ، خواجه حسين حكيم را به ملازمت ميرزا ابراهيم رسانده ، مساعى موفوره به كار نمود . حكيم چندى به مصاحبت گذرانيد ، پس از آنكه به بهارستان هند رسيد و به بارگاه اكبر پادشاه ترقيات نمايان يافت ، خواجه خود را به هند رسانيد و متوقّع مراعاتى كه از حكيم بود ، خلافش به ظهور آمد و به كمال رنجيدگى قصيده‌اى در شكايت به سلك نظم كشيد كه اين بيت از آن است :\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n مناز اى مدّعى گر يك‌دو گامت پايه برتر شد * كه محنت‌خانهء ما هم درى بر آسمان دارد \r\nاواخر مائة عاشر سر راه عقبى گرفت . از كلام اوست :\r\n نكند زلف تو ، كآن راست صد هزار شگفت * به هر شكست دلم را هزار بار شكست \r\n* * *\r\n خراب توست جهان ، بر بلا منه تهمت * كه فتنه‌هاى چنين از بلا نمىآيد \r\n\r\n[ 126 
  ] [ مفاخر حسين ثاقب سهرندى 
  ]\r\nآشفتهء ادابندى ، مفاخر حسين ثاقب سهرندى كه به ذكاوت طبع و رسايى فكر اتّصاف داشت ، كلامش به فصاحت همراز است و اشعارش به لطافت دمساز ، و اواخر مائة حادى عشر ره‌گراى عالم بقا گشته . اين چند بيت از اوست :\r\n نيست پيدا سعى ما از عشق دامن‌گير ما * كم بود آواز پا در نالهء زنجير ما \r\n* * *\r\n ز بس‌كه طاعت آلوده با گناه كنيم * به سجده همچو نگين نامه را سياه كنيم \r\n* * *\r\n چشم بىرحم و نگه بر سر يغما دارى * مىتوان يافت كه كارى به دل ما دارى \r\n\r\n[ 127 
  ] [ مير محمّد افضل ثابت الله‌آبادى 
  ]\r\nجلوه‌افروز بزم سخن ايجادى ، مير محمّد افضل ثابت الله‌آبادى كه برادرزادهء همّت خان\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nو الا بدخشانى است و در الله‌آباد كسوت هستى پوشيد و همان‌جا نهال وجودش برگ و بار نمايان به هم رسانيده ؛ در ريعان شباب توسن همّتش به ميدان تحصيل كمالات جولان نموده و به كسب علوم و فنون منتخب علماى عصر بوده ؛ لا سيّما در فنّ شاعرى عديم المثال و بلندفكرت و خوش‌خيال بود . در اقسام سخن داد نظم‌پردازى داده و رواج سخن طرازى به احسن اساليب در عالم نهاده ؛ در دار الخلافت شاه‌جهان‌آباد رخت اقامت انداخت و در آن آبادى كه مجمع اهل كمال بود ، به فضائل ذاتى نهايت شهرت داشت و با آرايش اصناف نظم علم بلندنامى مىافراشت . بلاغت از كلامش عيان است و فصاحت از اشعارش نمايان . چندى در دار الخلافت بنا بر هم‌رسانى منصب و جاگير سلسله‌جنبان گرديده ، آخر پا به دامن عزلت كشيد ؛ چنانچه گفته :\r\n به خانه‌اى ننشستم به غير خانهء خويش * شدم به رنگ نگين سنگ آستانهء خويش \r\nو در سنهء احدى و خمسين و مائة و ألف به دار جاودانى آرميده . از اشعار آبدار اوست :\r\n تا تماشاى دهانت كرد جبران غنچه را * شاخ گل دستى است در زير زنخدان غنچه را \r\n* * *\r\n به گريبان نمىرسد دستم * آه از دست نارسايىها \r\n* * *\r\n كشد چو صبح وصال تو شمع جان مرا * ببر به مشهد پروانه استخوان مرا \r\n* * *\r\n طفل بىرحمى كه مىبندد پر پروانه را * گرم صحبت كى كند با خود من ديوانه را \r\n* * *\r\n بيهوده چون سپند چرا گرم شيونيم * چشمى نريخت اشك ز دود فغان ما \r\n* * *\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n شد محشر صد زخم تمنّا جگر ما * شمشير تو آورد قيامت به سر ما \r\n* * *\r\n آسمانم خار چشم ناتوان بين مىكند * همچو برگ كاه گر از خاك بردارد مرا \r\n* * *\r\n بر غنچه قباى ناز شد تنگ * هرجا سخنى از آن دهان رفت \r\n* * *\r\n دور از تو ز بس ديدهء ما خاك به سر كرد * مدّ نگه ما الف خطّ غبار است \r\n* * *\r\n به لعلش مىرسد تا آرزوى بوسه‌اى مىزد * خط نارسته گويا زهر « 1 » پنهان در شكر دارد \r\n* * *\r\n خار راه تو گر از نشو و نما مىافتد * عقده در كار من آبله‌پا مىافتد\r\nاز ره ناز به خونم نكنى رنگينش * گرچه در پاى تو دامان قبا مىافتد \r\n* * *\r\n تا در چمن ز عارض او لاله داغ شد * گل‌گل شكفت يار و دلم باغ‌باغ شد \r\n* * *\r\n شفقى جامه آفتابم سوخت * آسمانى است اين بلا ، چه كنم ؟ \r\n* * *\r\n قسم به مصحف گل ، عندليب باغ توام * به مرگ شمع كه پروانهء چراغ توام \r\n* * *\r\n\r\n\r\n","description":"","footnote":"\r\n( 1 ) . حاشيه : در متن كلمهء « زير » است .\r\n","page_name":" 180 ","page_number":180},
  {"content":"\r\n\r\n شمع افروخته را كس نفروشد ، ثابت ! * داغم و گرمى بازار ندانم ، چه كنم ؟ \r\n* * *\r\n از نقش پا گرفتم آيين خاكسارى * شايد كه رفته‌رفته من هم رسم به جايى \r\n* * *\r\n رتبهء بخت سياهم نشود از چه بلند * كرد چون سايه مرا خاك‌نشين سروقدى \r\n\r\n[ 128 
  ] [ مير محمّد عظيم ثبات الله‌آبادى 
  ]\r\nسخن‌سنج پسنديده‌صفات ، مير محمّد عظيم ثبات كه خلف الصّادق مير محمّد افضل ثابت است ، در ايّام حيات والد بزرگوار خود چندان ذوق به شعر و سخن نداشت . بعد وفات پدر مشق سخن به عنوان شايسته به هم رسانيد و برگزيدهء شعراى نامدار گرديد .\r\nطبعش موزون است و كلامش به فصاحت مقرون . ديوانى قريب چهار هزار بيت از تصنيفات خود گذاشته ، و در سنهء اثنين و ستّين و مائة و ألف به دار البقاء رسيده . از افكار اوست :\r\n خواهم به دل‌واپس برم آه به لب آورده را * ترسم كه بيرون افكند راز درون پرده را \r\n* * *\r\n مىكشد خميازه مانند كمان بىاختيار * ياد مىآيد چو زخمم لذّت تير تو را \r\n* * *\r\n گر جنون باز كند قابل زنجير مرا * بسپاريد به آن زلف گره‌گير مرا \r\n* * *\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n چون شمع تا فتاد به بزمت گذر مرا * در اشك و آه زندگى آمد به سر مرا \r\n* * *\r\n چون دانهء عنب كه بچسبد به برگ تاك * از كف نمىدهم من بىباك شيشه را \r\n* * *\r\n دست بىطاقتيم حيف كه از كار افتاد * جيب شد پاره ، ولى حسرت دامن باقى است \r\n* * *\r\n با آنكه همه عمر نرفتم ز در او * پرسد ز من از ناز تو را خانه كدام است ؟ \r\n* * *\r\n به غير از اينكه گريبان صبر پاره كند * كسى ز دست تو ظالم دگر چه چاره كند ؟ \r\n* * *\r\n ديگر چگونه خاطر من واشود كه يار * چون بيندم ز دور گره بر جبين زند \r\n* * *\r\n گفتمش قتل من خسته چسان خواهى كرد ؟ * گفت گاهى به تغافل ، به نگاهى گاهى \r\n\r\n[ 129 
  ] [ شيخ آيت‌اللّه ثناى كشميرى 
  ]\r\nنكته‌سنج پيرا ، شيخ آيت‌اللّه متخلّص به ثنا كه اصلش از كشمير است ، در علوم عربيّه مهارتى داشت و به فكر سخن طبع بالطافتى . اصلاح شعر از شيخ محمّد على حزين مىگرفت . اوسط مائة ثانى عشر به دار عقبى شتافت . از اوست :\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n قضاى آسمانى خواست از ياران جدا افتم * كمان سخت است و بازو چست بينم ، تا كجا افتم ؟ \r\n* * *\r\n كجا از زندگى پرسيدى ، از شب‌هاى تار من ؟ * كه بعد از مرگ من شمعى فروزى بر مزار من \r\n\r\n[ 130 
  ] [ شيخ غلام احسن ثمين بلگرامى 
  ]\r\nشاعر با تمكين ، شيخ غلام احسن ثمين كه همشيره‌زادهء قاضى احسان اللّه بلگرامى است ، مرد خوش‌تلاش بوده و طبع موزون داشت . گاه‌گاه به فكر شعر مىپرداخت و در اصلاح سخن از تلامذهء مير نوازش على فقير بوده . اوسط مائة ثانى عشر ترك لباس هستى نمود . اين بيت از اوست :\r\n ازبس‌كه سودم از سر افسوس كف به هم * دستم رساند آبله‌ها چون صدف به هم \r\n\r\n[ 131 
  ] [ مير مهدى حسينى ثاقب مدراسى 
  ]\r\nزبدهء سادات عالى مناقب ، مير مهدى حسينى متخلّص به ثاقب ، كه احوال اسلافش در ترجمهء سيّد مرتضى بينش ، برادر اعيانى او در « حرف الباء » گذشت ، ولادتش در سنهء ثلث و عشرين و مأتين و ألف جلوهء ظهور يافته . مرد نيك‌طينت و رنگين صحبت است .\r\nتاج لياقت بر سر دارد و كسوت قابليت در بر . چند بار به سياحت بلدهء حيدرآباد پرداخته و به مجالست با شعراى آن ديار در ساخته . در خوشنويسى هفت قلم زيبانگار و به سخن‌سنجى هم از شاعران خوش‌گفتار است . اين چند بيت از كلامش اختيار افتاد :\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n يك‌سخن از رنگ خود پيش لب تو گل نكرد * گرچه باشد صد زبان در پرده پنهان غنچه را\r\nلعل تو خندان شود ، گر خون ببارد چشم من * بشكفاند گريهء ابر بهاران غنچه را\r\nنقد را هركس كه دارد ، باعث اندوه اوست * كرد ، ثاقب ! جمع زر آخر پريشان غنچه را \r\n* * *\r\n از بهر جمع زر چو شود آرزو مرا * افتد به‌سان كيسه رسن در گلو مرا \r\n* * *\r\n ز سوز فرقت آن يار گل‌بدن ، ثاقب * چو عندليب جدا گشته از چمن مىسوخت \r\n* * *\r\n قانع آن‌كس كه به قسمت چو صدف مىباشد * نغمه‌اش چون در يك‌دانه به كف مىباشد \r\n* * *\r\n ز جوش عشق چون منصور بگذشتم ز سر آخر * بلى ، سرپوش بردارد چو مى ، پرزور مىگردد \r\n* * *\r\n تمنّاست يك‌بار تيغ تو بوسم * اگر بر تنم سر نباشد ، نباشد \r\n* * *\r\n بشكست دلم ز آن نگه گرم و صدا نيست * اين شيشهء نازك چو حباب است ، ببينيد \r\n\r\n","description":"","footnote":"","page_name":" 184 ","page_number":184},
  {"content":"\r\n\r\n ز آن دم كه خيال رخ گلگون به دل آمد * هر قطرهء اشكم چو گلاب است ، ببينيد \r\n* * *\r\n سبزه هرچند نرويد به زمين پرشور * خط سبز تو دميده است به ميدان نمك \r\n* * *\r\n طفل را در خردسالى علم‌آموزى خوش است * مىتوان دادن ز آسانى به چوب خام ، خم \r\n* * *\r\n گر تو خواهى كه شوى محو عدم * صحبت مو كمرى پيدا كن \r\n* * *\r\n در خلوت تو گر شودم بار اندكى * از سرگذشت خود كنم اظهار اندكى \r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nحرف الجيم\r\n\r\n[ 132 
  ] [ جلال الدّين محمّد مولاناى رومى 
  ]\r\nكنز المعارف ، معدن العلوم ، جلال الدّين محمّد مشتهر به مولاناى روم كه مريد والد ماجد خود ، بهاء الدّين ولد است كه نبهء « 1 » علاء الدّين محمّد عمّ خوارزم شاه بوده ، و نسب والايش به جناب امير المؤمنين حضرت ابى بكر صدّيق - رضى اللّه عنه - منتهى مىشود .\r\nولادت باسعادتش سنهء ستّمائة در بلخ كه اصل و موطن حضرت ايشان است ، جلوهء ظهور يافته . گويند بر حضرت مولانا كه ولايت وهبى داشت ، در عمر پنج‌سالگى صور روحانى و اشكال ملائكه نمودار مىشدند و به مقتضاى صغر سنّ خايف و هراسان مىگشت .\r\nپدر بزرگوارش به استمالت پرداخته ، مىفرمود كه انديشه نبايد كرد ، اين‌ها ملائكه و رجال‌الغيب‌اند كه به كمال مرحمت بر تو ظاهر مىشوند .\r\nنقل است كه وى در سنّ شش‌سالگى بر بالاخانه‌اى از بالاخانه‌هاى واقع شهر بلخ با\r\n\r\n\r\n","description":"","footnote":"\r\n( 1 ) . حاشيه : صحيح اين كلمه « نوه » است .\r\n","page_name":" 186 ","page_number":186},
  {"content":"\r\n\r\nبعضى اطفال هم عمر اتّفاق داشت . يكى از آنها گفت كه بيا تا از اين بام بر آن بام جست زنيم . او فرمود كه اين حركت از سگ و گربه هم به وقوع مىآيد ؛ بنى نوع انسان را نمىسزد « 1 » كه پيرو حركات حيوانات شوند ، اگر قوّتى داريد بياييد تا سوى آسمان پريم .\r\nبه مجردى كه گفت ، از نظر آن جماعت غايب شد و فغان از اين‌ها برخاست . بعد ساعتى بازآمد ، رنگ مباركش متغير گشته بود . فرمود كه چون با شما در سخن درآمدم ، ديدم كه جماعتى سبزپوش مرا برداشتند و به آسمان برده ، عجايبات ملكوت نمودند ، چون شور و فرياد شما شنيدند ، باز به اين مقام رسانيدند . غرض كه همچون [ اين 
  ] « 2 » كرامات در خردسالى هم اكثر به ظهور رسيده .\r\nشيخ بهاء الدّين ، والد ماجد آن حضرت كه از خلفاى شيخ نجم الدّين كبرى - قدّس سرّه - است به فضائل صورى و معنوى و كمالات ظاهرى و باطنى اشتهار داشت و مرجع خاصّ و عامّ بلخ بوده . عروج مرتبهء كمالش به حدّى رسيد كه در عالم رؤيا از حضرت سيّد المرسلين - صلّى اللّه عليه و آله و اصحابه اجمعين - مبشّر به خطاب سلطان العلماء گرديد . علماى آن عهد مثل فخر الدّين رازى و غير ذلك از راه حسد به اتّهام او به خروج بر سلطان محمّد ، والى بلخ ، پرداختند پس سلطان العلماء عزيمت كعبهء شريفه پيش نهاد خاطر ساخت . در آن ايّام مولانا خردسال بود ، بعد فراغت از حجّ به طرف روم شتافته ، به قونيه رحل اقامت افكند ؛ و پس از وفات سلطان العلماء ، سلطان علاء الدّين كيقباد سلجوقى ، حاكم روم ، با همگى از اكابر و اعيان جمع گشته ، مولانا را به جاى پدر نشاند .\r\nسيّد برهان الدّين محقّق ترمذى كه مريد سلطان العلماء بود ، خبر ارتحال شيخ خود شنيده ، به قونيه رسيد و مولانا تا مدّت نه سال در خدمتش تربيت‌ها يافته ؛ بعد از آن\r\n\r\n\r\n","description":"","footnote":"\r\n( 1 ) . حاشيه : صحيح كلمه « نمىزيد » ( ؟ ) ؛ درست « نمىزيبد » است .\r\n( 2 ) . به قياس افزوده شد .\r\n","page_name":" 187 ","page_number":187},
  {"content":"\r\n\r\nصحبتش با شمس الدّين محمّد بن على بن ملك‌زادهء تبريزى اتّفاق افتاد و فيما بين سررشتهء ارتباط منوط و مربوط گرديد و اخلاص و اتّحاد گرمى پذيرفت و با يكدگر تخمينا قريب چهار سال صحبت‌ها داشتند .\r\nالحاصل ، ذات مجمع البركات ، مولانا قدوهء عارفان كامل و عمدهء عالمان عامل بوده ، به فضائل صورى و معنوى تا حال همچو وى احدى از صوفيّه قدم در ساحت گيتى ننهاده و مثل او فردى ابواب فيوضات نامتناهى بر روى عالم نگشاده . هركه در محفل فيض منزلش جا يافته از هواجس نفسانى و خيالات لايعنى رو تافته . اشعار كرامت آثارش سرتاسر وعظ و پند و كلام فيض نظامش قوّت روح و تسكين دل دردمند . ابيات فصاحت‌آگينش حلاوت‌بخش ارباب شوق و كلمات بلاغت تضمينش سرمايهء بشاشت اصحاب ذوق . كتاب مستطاب مثنوى كه فى الحقيقت تفسير كلام مجيد و حديث نبوى است ، بر شاهراه هدايت شمعى است ساطع و رهروان منازل طريقت را برهانى است قاطع . خرق عادات آن حضرت مثل آفتاب عيان است و شرائف كراماتش محتاج بيان نيست ؛ چنانچه مولانا جامى - رحمة اللّه عليه - در شأن وى گفته :\r\n من چه گويم وصف آن عالىجناب * نيست پيغمبر ، ولى دارد كتاب \r\nپس ديگرى را چه يارا كه لب به تعريفش گشايد و از عهدهء توصيفش برآيد . گويند كه ديوان فيض نشانش كه اكثر در فراق شمس الدّين تبريزى است و نام شريفش را به طريق تخلّص در آن داخل كرده ، قريب سى هزار بيت است و مثنوى شريف چهل و هشت هزار بيت .\r\nآخر كار در سنهء اثنين و سبعين و ستّمائة طاير روح پرفتوحش از قفس عنصرى بال پرواز به رياض رضوان گشاد و جسد مباركش در قونيه آسوده گرديد . اين چند بيت از كلام فيض نظامش تبرّكا در اين اوراق سمت ايراد يافته :\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n اين روح را كه عشق حقيقى شعار نيست * نابود به ، كه بودن او غير عار نيست \r\n* * *\r\n من از عالم تو را تنها گزيدم * روا دارى كه من تنها نشينم ؟ ! \r\n* * *\r\n نه من مانم ، نه دل ماند ، نه عالم * اگر فردا به اين صورت برآيى \r\nرباعيات\r\n در مسلخ عشق جز نكو را نكشند * لاغرصفتان زشت‌خو را نكشند\r\nگر عاشق صادقى ، ز كشتن مگريز * مردار بود هرآنچه او را نكشند \r\nو له\r\n مسكين تن آدمى كه جانش دادند * پنداشت كه ملك جاودانش دادند\r\nچون دست به لقمهء جهان كرد دراز * در اوّل لقمه استخوانش دادند \r\nو له\r\n هركس كه تو را شناخت ، جان را چه كند ؟ * فرزند و عيال و خان‌ومان را چه كند ؟\r\nديوانه كنى هر دوجهانش بخشى * ديوانهء تو هر دوجهان را چه كند ؟ \r\nو له\r\n امروز ندانم به چه دست آمده‌اى * كز اوّل بامداد مست آمده‌اى\r\nگر خون دلم خورى ، ز دستت ندهم * زيراكه به خون دل به دست آمده‌اى \r\n\r\n[ 133 
  ] [ عبد الواسع جبلى غرجستانى 
  ]\r\nصف‌آراى معركهء نكته‌دانى ، عبد الواسع جبلى غرجستانى كه اوايل حال به هرات\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nرفته به كسب كمالات پرداخت و به خدمت بهرام شاه غزنوى رسيده . پس از آن به شرف خدمت سلطان اختصاص و احترام تامّ يافت . وى به قصيده‌گويى در اقران و معاصر ممتاز و به ميدان طرار خانهء خود يكّه‌تاز بود . فصاحت از كلامش پيدا و بلاغت از اشعارش هويداست . اين چند بيت از قصايد و يك رباعى از اوست :\r\nمن القصائد\r\n دارم در انتظار تو ، اى ماه سنگ‌دل ! * دارم ز اشتياق تو ، اى سرو سيم‌بر !\r\nدل گرم و آه سرد و غم افزون و صبر كم * رخ زرد و اشك سرخ و لبان خشك و ديده تر\r\nكه دارد چون تو معشوق و نگار چابك و دلبر * بنفشه‌موى و لاله‌روى و نرگس‌چشم و سيمين‌بر\r\nنباشد چون جبين و زلف و رخسار و لبت هرگز * مه روشن ، شب تيره ، گل سورى ، مى احمر\r\nسزد گر من تو را دايم به طوع و طبع و جان و دل * كنم خدمت ، برم فرمان ، نهم گردن ، شوم چاكر\r\nز بخت و دولت و تأييد و يمن او همىخيزد * ز خارا زر ، ز نى شكّر ، ز كان گوهر ، ز يم عنبر\r\nهميشه تا بود تنگ و فراخ و خرّم و فرخ * دل عاشق ، غم هجران ، شب وصل و رخ دلبر\r\nمبادا بسته و دور و جدا و خاليت هرگز * لب از خنده ، كف از ساغر ، دل از شادى ، سر از افسر \r\n* * *\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n خداوند جهان ، سنجر كه همواره چهار آيت * بود در رايت و راى و جبين و روى او پنهان\r\nيكى بهروزى دولت ، دوم فيروزى ملّت * سه ديگر زينت دنيا ، چهارم نصرت ايمان\r\nبنان اوست در بخشش ، سنان اوست در كوشش * لقاى اوست در مجلس ، لواى اوست در ميدان\r\nيكى ارزاق را باسط ، دوم ارواح را قابض * سعادت را سيم مايه ، چهارم فتح را برهان \r\n* * *\r\n ديار تو از مى طرب‌انگيزتر است * طبع تو ز آتش جفا تيزتر است\r\nچشم تو ز روزگار خون‌ريزتر است * خال تو ز شعر من دلاويزتر است \r\n\r\n[ 134 
  ] [ نور الدّين عبد الرحمن بن احمد جامى 
  ]\r\nسرمست جام عرفان ، سرحلقهء عالمان نامى ، مولانا نور الدّين عبد الرّحمن بن احمد جامى - قدّس سرّه - كه از اولاد عالم ربّانى ، امام محمّد شيبانى بوده ، ذات شريفش در سنهء سبع عشر و ثمانمائه از نهان‌خانهء عدم در عالم شهود پرتو ظهور افكند ؛ و در اوايل حال به تحصيل علوم عقليّه و نقليّه اشتغال ورزيد و به حسن استعداد و رسايى ذهن و ذكا كسب علوم و فنون را به مرتبهء كمال رسانيد و از تصنيفات متكاثره عربيّه و فارسيّه منظومه و منثوره عالمى را بهره‌مند فوائد وافر گردانيد . مدح ذات بركاتش از خير تحرير بيرون است و وصف كمالاتش از اندازهء تسطير افزون ؛ نظم دلگشايش دردانگيز و كلام جانفزايش دل‌آويز . امير على شير ، وزير مهين سلطان حسين ميرزا بايقرا با حضرت\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nايشان خلوص عقيدت مىداشت و به تعظيم و تكريمش قسمى كه بايدوشايد ، نظر مىگماشت .\r\nو مولانا از مريدان نامدار خورشيد سپهر سرورى ، مولانا سعد الدّين النّقشبندى الكاشغرى بوده و سلسلهء ارادتش به سه واسطه به خواجهء بزرگ ، قطب العالم ، سيّد بهاء الدّين نقشبند - قدّس اللّه روحه - مىرسد و از قدوة الابرار ، خواجه عبيد اللّه احرار تربيت يافته و فيض‌ها برداشته ، چنانچه اكثر اوقات حضرت خواجه در شأن وى مىفرمود كه با وصف بودن آفتاب در ملك خراسان مردم چرا بنا بر روشنى چراغ به ماوراءالنهر مىآيند . با وجودى كه همچو مرتبهء عظمى و درجهء عليا داشت ، فأمّا اخفاى مال همه‌وقت پيش نهادهء خاطر مباركش بود كه مادام حيات به اشتغال علوم ظاهرى پرداخته و خود را در لباس شعر و شاعرى مستور ساخته ، و هرچند كه كرامات و خرق عادات اكثر از حضرت ايشان ظاهر مىشد ، ليكن آن‌همه را هيچ انگاشته ، بدان ملتفت نمىشد ؛ و اگر كسى به اظهار آن مىكوشيد ، از وى رنجيده مىگرديد . طبع همايونش كه به دقيقه‌سنجى و نكته‌پردازى در عهد خود عديل نداشته ، لطايف دوست و ظرافت‌پسند هم بوده ، بذله‌هاى نيكو و لطيفه‌هاى رنگين از او شهرت دارند .\r\nگويند ملّا ساغرى دعوى كرد كه شاعران اين زمان معانى را از اشعار من دزديده ، شاعر مىگويانند . چون اين مضمون به سماعت مولانا رسيد ، فىالبديهه اين دو بيت فرمود :\r\n ساغرى مىگفت دزدان معانى برده‌اند * هركجا در شعر من معنىّ خوش را ديده‌اند\r\nديدم اكثر شعرهايش را يكى معنى نداشت * راست مىگفت آنكه معناهاش را دزديده‌اند \r\nبعد از آنكه اين دو بيت شهرت گرفت ملّا ساغرى شنيده ، شكايت به خدمت مولانا\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nآورد ، فرمود كه من گفته‌ام « شاعرى » مىگفت ، فامّا اگر ظريفان شهر به تصحيف « ساغرى » به عين معجمه خوانده باشند ، معذورم .\r\nآخر كار حضرت مولانا به عمر هشتاد و يك‌سالگى در سنهء ثمان و تسعين و ثمانمائه به فردوس برين آرميده ، مرقد شريفش در خيابان هرات متّصل مزار فيض آثار مرشد ايشان واقع گرديده . كلام فصاحت‌آگينش كه يكسر منتخب و پسنديده ، در اينجا بيتى چند از آن به سبيل اختصار ثبت افتاد :\r\n آنكه از حلقهء زر گوش گران است او را * چه غم از نالهء خونين‌جگران است او را \r\n* * *\r\n گر به تيغ تو جدا شد سرم از تن ، چه غم است ؟ * غم از آن است كه از تيغ تو افتاد جدا \r\n* * *\r\n مىنالم از جدايى تو دم‌به‌دم چو نى * وين طرفه‌تر كه از تو نيم يك‌نفس جدا \r\n* * *\r\n عشق يكرنگى تقاضا مىكند ، وين روشن است * ور نه شمع آتش چرا زد همچو خود پروانه را \r\n* * *\r\n گر من نه غرق آتش و آبم ز شوق تو * اين سينه آتش و چشم پرآب چيست ؟ \r\n* * *\r\n مكن در گريه هردم عيب چشمم * كه اين گوهرفشانى ز آن لب آموخت \r\n* * *\r\n باز اين خمار در سرم از چشم مست كيست ؟ * وين ناوكى كه خسته‌دلم را ز شست كيست ؟ \r\n* * *\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n وه كه باز از كف من دامن مقصود برفت * يار دير آمد و از پيش نظر زود برفت \r\n* * *\r\n خواهم از رشك قبا جامهء جان چاك زدن * كه چرا قدّ تو را تنگ در آغوش گرفت \r\n* * *\r\n پرتو شمع رخت عكس بر افلاك انداخت * قرص خورشيد شد و سايه بر اين خاك انداخت \r\n* * *\r\n نكهت گل را چه كنم ، اى نسيم ! * بويى از آن پيرهنم آرزوست\r\nزيستنم با تو ميسّر مباد * بىتو اگر زيستنم آرزوست \r\n* * *\r\n بندهء عشق شدى ، ترك نسب كن ، جامى ! * كه در اين راه فلان ابن فلان چيزى نيست \r\n* * *\r\n شكر فيض تو چمن چون كند ، اى ابر بهار ! * كه اگر خار ، و گر گل همه پروردهء توست \r\n* * *\r\n چرخ را ، جامى ! نگون دان گر مى عشرت تهى است * باده از جام تهى جستن نشان ابلهى است\r\nراه بس باريك و شب تاريك و دزدان در كمين * بىدليلى عزم ره كردن ، دليل بىرهى است \r\n* * *\r\n بيچاره عاشق تو كه با درد انتظار * شد در رهت غبار و هنوزش هواى توست \r\n* * *\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n در همه شهر يكى خانه نبينم كه در او * سر به زانوى غم از دست تو غمناكى نيست \r\n* * *\r\n بر من از دست تو هرچند كه بيداد رود * چون رخ خوب تو بينم ، همه از ياد رود\r\nدل به آن غمزهء خون‌ريز كشد جامى را * صيد را چون اجل آيد ، سوى صيّاد رود \r\n* * *\r\n قدر جامى كه به جان مهر تو ورزد ، بشناس * پيش از آن روز كه بشناسى و سودى نكند \r\n* * *\r\n ديده را تا به زمين فرش نسازم ، مخرام * حيف باشد ز چنين پاى كه بر خاك رود \r\n* * *\r\n مريض عشق به كوى تو تا غبار نشد * ز ضعف تن نتوانست كز زمين خيزد \r\n* * *\r\n كدام پيرهن ناز دوخت شاهد گل * كه در هواى تو چون جيب غنچه چاك نشد ؟ ! \r\n* * *\r\n بىروى تو نالد دل از اين سينهء صد چاك * چون مرغ قفس كز غم گلزار بنالد \r\n* * *\r\n گفتم نكنم ميل جوانان چو شوم پير * فرياد كه چون پير شدم ، حرص فزون شد \r\n* * *\r\n\r\n","description":"","footnote":"","page_name":" 195 ","page_number":195},
  {"content":"\r\n\r\n شب از فسانهء وصلت به روز مىآرم * اگرچه بخت مرا زين فسانه خواب آورد \r\n* * *\r\n مرا ز مايهء سودا اميد سود نماند * كه يار با من شيدا چنان‌كه بود ، نماند \r\n* * *\r\n چه خجسته صبحدمى كزان گل نورسم خبرى رسد * ز شميم جعد معنبرش به مشام جان اثرى رسد\r\nبه خدنگ‌هاى جفاى تو چه بلا خوشم كه هنوز از آن * ز دلم نكرده يكى گذر به قضاى آن دگرى رسد \r\n* * *\r\n اگر هر شب نه در بستر نم از چشم ترم افتد * ز چاك سينه چون آتش جهد در بسترم افتد \r\n* * *\r\n كردم آباد به صد خون جگر خانهء چشم * جا در اين منزل آباد نكردى هرگز \r\n* * *\r\n من و خيال تو شب‌ها و كنج خانهء خويش * سرود بىخودى و آه عاشقانهء خويش\r\nبه خون همىطپم از ناله‌هاى خود همه‌شب * كسى نكرده چو من رقص در ترانهء خويش\r\nخيال خال تو بردم من ضعيف به خاك * چنان‌كه دانه كشد مور سوى خانهء خويش\r\nخوشم به شعلهء اين آه آتشين همه‌شب * مرا چو شمع سرى است با زبانهء خويش \r\n* * *\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n دوستان چند كنم ناله ز بيمارى دل * كس گرفتار مبادا ز گرفتارى دل \r\n* * *\r\n ديدم تو را و رفت ز دست اختيار دل * آرى ز دست ديده خراب است كار دل \r\n* * *\r\n چه گويم كز غمت چون مىطپد دل * چو صيد غرقه در خون مىطپد دل \r\n* * *\r\n ز بس‌كه گشته‌ام از فكر آن ميان‌باريك * ز چشم مردم باريك‌بين نهان شده‌ام\r\nمگو كه پير شدى ، ترك عشق گو ، جامى ! * كه من به عشق تو پيرانه‌سر جوان شده‌ام \r\n* * *\r\n چون نيست محرمى كه زنم پيش او دمى * دمساز اشك و همدم آبى نشسته‌ام \r\n* * *\r\n اللّه اللّه ، كيست مست بادهء ناز اين‌چنين * كرده با خونين‌دلان بدمستى آغاز اين‌چنين\r\nمى ندانم چشم بهبود از كجا دارم كه هست * عشق بدخو ، يار ظالم ، چرخ ناساز اين‌چنين\r\nگر به تيغ عشق جامى كشته شد ، تدبير چيست ؟ * عشق اگر اين است ، خواهد كشت بسيار اين‌چنين \r\n* * *\r\n چو ناى بر دل من تنگ شد فضاى جهان * رسد به عرض نفيرم ز تنگناى جهان \r\n\r\n","description":"","footnote":"","page_name":" 197 ","page_number":197},
  {"content":"\r\n\r\n وفا مجو ز جهان ، هركه بود اهل وفا * به زير خاك شد ، اى خاك بر وفاى جهان ! \r\n* * *\r\n هميشه عادت شاهان بود عمارت ملك * چه حكمت است كه شد ملك دل خراب از تو ؟\r\nعنان صبر شد از كف در اين هوس كه گهى * رسم به دولت پابوس چون ركاب از تو \r\n* * *\r\n ميان ما و تو جز جان و تن نبود حجاب * بيا كه هجر تو برداشت از ميان هر دو\r\nز كار دنيى و عقبى مپرس جامى را * كه كرد در سر كار تو اين و آن ، هر دو \r\n* * *\r\n چون نيست بخت آنكه من گردم دمى همراز تو * با ديگران مىگو سخن تا بشنوم آواز تو \r\n* * *\r\n هر سر مو بر تن من گر زبانى داشتى * از غم عشق تو فرياد و فغانى داشتى\r\nگر به نقد جان توانستى خريدن وصل تو * طالب وصل تو بودى هركه جانى داشتى \r\n* * *\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n بس‌كه در جان فگار و چشم بيدارم تويى * هركه پيدا مىشود از دور ، پندارم تويى \r\nرباعيات\r\n عيبى است بزرگ بركشيدن خود را * وز جملهء خلق برگزيدن خود را\r\nاز مردمك ديده ببايد آموخت * ديدن همه‌كس را و نديدن خود را \r\nو له\r\n اى بلبل جان مست ز ياد تو مرا ! * وى پايهء غم پست ز ياد تو مرا !\r\nلذّات جهان را همه در پا فكند * ذوقى كه دهد دست ز ياد تو مرا \r\nو له\r\n عمرى به شكيب مىستودم خود را * در شيوهء صبر مىنمودم خود را\r\nچون هجر آمد ، كدام صبر و چه شكيب * المنّة للّه آزمودم خود را \r\nو له\r\n يك‌ذرّه ز ذرّات جهان پيدا نيست * كز نور تو لمعه‌اى در آن پيدا نيست\r\nاز غير نشان تو همىجستم دى * امروز ز غير تو نشان پيدا نيست \r\nو له\r\n در ژندهء فقر ، عيب‌پوشى بهتر * در نكتهء عشق ، تيزهوشى بهتر\r\nچون بر رخ مقصود نقاب است سخن * از گفت‌وشنود ما خموشى بهتر \r\n\r\n[ 135 
  ] [ شاه فضل اللّه جمالى كبنويى 
  ]\r\nمردمك ديدهء خوش‌مقالى ، شاه فضل اللّه جمالى ، كه اصلش از كبنو است و نشو و نما در دهلى يافته و در حلقهء ارادت شيخ سماء الدّين چشتى درآمده ، رياضت‌هاى شاقّه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nكشيده ، به مرتبهء كمال و تكميل رسيد ، و در آخر عمر به زيارت حرمين شريفين ذخيره‌اندوز سعادت گشته . وقت مراجعت در عهد دولت سلطان حسين ميرزا به خراسان شتافت و به ادراك صحبت مولانا جامى و ملّا جلال الدّين دوانى و ديگر اكابر و اعاظم آن ديار پرداخته ، باز به هند معاودت كرد . طبع بلندش به نظم‌پردازى استعداد تامّ و طاقت تمام داشت . بيت اوست :\r\n موسى ز هوش رفت به يك پرتو صفات * تو عين ذات مىنگرى ، در تبسّمى \r\nدر نعت آن سرور عالم - صلّى اللّه عليه و آله و سلّم - مشهور است كه به قبوليّت آن مبشّر گشته ، و در سنهء اثنين و اربعين و تسعمائه قدم به راه عقبى گذاشته ، به جوار مزار فيض بار قطب الأقطاب خواجه قطب الدّين - قدّس سرّه - مدفون گرديده . از اشعار آبدار اوست :\r\n ياد لب تو در دل غمگين بود مرا * جان كندن از فراق تو شيرين بود مرا \r\n* * *\r\n چو زندگى همه شرمندگى بود بىيار * بيا ، اجل ! مكن از يار شرمسار مرا \r\n* * *\r\n گويند زنده مىشود اندر نماز دل * محراب ابروى تو مرا در نماز كشت \r\n* * *\r\n خاك كويت خواستم در گريه افشانم به سر * چون كنم كز آب چشم من به كويت خاك نيست ؟ ! \r\n* * *\r\n چون زيد دل‌خسته بيمارى كه صد بار از اميد * چشم بگشاد و تو را يك‌بار بر بالين نديد ؟ ! \r\n* * *\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n چون غنچه كند پيش دهان تو تبسّم * خاكش ز كف باد صبا در دهن افتد \r\n* * *\r\n مىكنم فكرى كه آن زلف دراز آيد به دست * دست كوته دارم ، امّا مىكنم فكر دراز \r\n* * *\r\n ز تيغت سينه‌ام صد چاك شد ، اى واى ! مىترسم * مبادا درد تو بيرون فتد از سينهء چاكم \r\n* * *\r\n عيد قربان است ، لطفى بر من دل‌ريش كن * يعنى اين دل‌ريش را قربان روى خويش كن \r\n* * *\r\n ما را ز خاك كويت پيراهنى است بر تن * آن هم ز آب ديده صد چاك تا به دامن \r\n* * *\r\n هركس كه بيند آن لب مانند قند او * چون نيشكر شكسته شود بندبند او \r\n* * *\r\n وعدهء قتلم كنى هر شب كه فردا مىكشم * با به فرداى دگر ، در انتظارم مىكشى \r\n* * *\r\n شد مرغ دلم ز آتش عشق تو كبابى * بر وى زدم از ديدهء گريان نمك آبى \r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\n[ 136 
  ] [ سلطان ميرزا ابراهيم جاهى 
  ]\r\nبزم‌آراى والادستگاهى ، سلطان ميرزا ابراهيم جاهى ، كه خلف بهرام ميرزاى صفوى است ، در خوشنويسى و نظم‌پردازى وحيد عصر و در شجاعت و سخاوت فريد دهر بوده ، و آخر مائة عاشر كشته شد . اين چند بيت از او به ملاحظه درآمده :\r\n نپندارى كه چشمش رسم عيّارى نمىداند * نمايد آن‌چنان خود را كه پندارى نمىداند\r\nتا كى از وعدهء وصلم دهى ، اى شوخ ! فريب * اين سخن را به كسى گو كه تو را نشناسد \r\n* * *\r\n گر صد جفا كشم ز خط مشك‌بوى تو * حاشا كه آورم سر مويى به روى تو \r\n\r\n[ 137 
  ] [ آصف خان ميرزا جعفر قزوينى 
  ]\r\nطبّاع نظم‌گستر ، آصف خان ميرزا جعفر ، كه خلف ميرزا بديع الزّمان قزوينى است ، در زمان دولت اكبر پادشاه به نزهت‌كدهء هند رسيده ، از پيشگاه شاهى مورد نوازشات فراوان گرديده ، ترقيات نمايان يافت ؛ و اواخر عهد اكبرى به درجهء علياى وزارت پايهء عزّ و اعتبارش افزوده و در عهد جهانگير پادشاه هم چندى به همان منصب بزرگ و عهد سترگ قيام داشته . آخر به مهم دكن مأمور گرديده ، همان‌جا در سنهء احدى و عشرين و ألف رخت به دار بقا كشيده . در نظم‌پردازى بىنظير و كلامش بىبديل است . اين چند بيت از او اختيار افتاد :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n هركسى را برگرفت از خاك ره دامن‌كشان * چون به خاك من رسيد ، از ناز دامن برگفت \r\n* * *\r\n جعفر ره كوى يار دانست * مشكل كه دگر ز پا نشيند \r\n* * *\r\n كسى ز خون حريفان خود شراب نخورد * به رغبتى كه تو خون مىخورى ، كس آب نخورد \r\n* * *\r\n به نگاهى همه احوال نهان مىداند * چشم بد دور ز چشمى كه زبان مىداند \r\n* * *\r\n تو خوش به دشمنى جعفرى ، ولى او هم * به اين خوش است كه همچون تو دشمنى دارد \r\n* * *\r\n بلبلى وقت سحر گشت هم آواز به من * ناله‌اى كرد كه نگذاشت مرا باز به من \r\n\r\n[ 138 
  ] [ نور الدّين محمّد جهانگير پادشاه 
  ]\r\nشهريار و الا بارگاه . نور الدّين محمّد جهانگير پادشاه كوكب ولادتش در سنهء سبع و سبعين و تسعمائه از افق ابّهت و اجلال طلوع يافته ، و در سنّ سى و هشت‌سالگى رونق‌بخش تخت سلطنت هند گرديده ، فيض‌گستر و كامرواى عالم و عالميان گشت . در عهد دولتش عالمى را متاع جمعيّت و كامرانى فرا چنگ و از تيغ صولتش بر خيره‌سران و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمتكبّران قافيه تنگ ، فيض و عطايش بساط نام حاتم طايى را طى نموده ، جود و سخايش دست عطاپرست به بخشايش گشوده ؛ همگى همّت والانهمتش به اجراى احكام شرعيّه مصروف و همواره نيّت حق‌طوئيّتش به راحت‌رسانى و آسايش خلايق مألوف . بازار عدل و داد ، در زمان همايونش به مثابهء گرمى پذيرفته كه علامت و آثار ظلم و تعدّى از عالم كران گرفته و با وصف اشتغال مهمّات ملكى و جهانبانى گاه‌گاه خاطر اشرف را به شعر و سخن هم ملتفت مىساخت و از بيتى يا مصرعى يا رباعى به انشراح گوش مستمعان مىپرداخت . طبع مباركش نكته‌سنج و دقيقه‌رس بوده . گويند روزى شاعرى قصيده‌اى در مدح آن شاه ذوى الاقتدار گفته ، گذرانيد . به مجرّدى كه مصرعهء اولى :\r\n اى تاج دولت بر سرت از ابتدا تا انتها \r\nبه نظر اقدس گذشت ، فرمود كه چيزى از عروض خوانده‌اى . شاعر عذر عدم اطلاعش به عرض رسانيد و چون بيد بر خود لرزيد . بر زبان گوهرفشان راند كه اگر مهارتى از عروض مىداشتى ، گردنت مىزدم . بعد از آن او را نزديك طلبيده ، فرمود كه تقطيع اين مصرعه بدين‌طور مىشود :\r\nاى تاج دو / مستفعلن / لت بر سرت / مستعفلن / از ابتدا / مستعفلن / تا انتها / مستفعلن\r\nو اين سخت عيب است . پس شاعر مادامىكه از عيوب شعرى آگهى نداشته باشد ، جرأت شعر گفتن نكند .\r\nنقل است كه وقت هلال ماه شوّال از فرط نشاط بر زبان فيض ترجمان راند :\r\n هلال عيد بر اوج فلك هويدا شد \r\nنور جهان پادشاه بيگم ، بنت اعتماد الدّولهء ايرانى كه به شرف هم‌صحبتى خديو معدلت پژوه افتخاراندوز بوده و به حسن صورت و لطف سيرت و نظم‌پردازى و سخن‌سنجى و لطيفه‌گويى و شعرفهمى و حاضرجوابى از نسوان زمان گوى سبقت ربوده و به فهم و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nفراست و كمال هوشمندى آن‌چنان در خاطر مبارك پادشاه جا يافته بود كه ما فوق خود ديگرى را از محلّت عاليات در عزّت و احترام بگذاشت ، بديهه به عرض رسانيد :\r\n كليد ميكده گم گشته بود ، پيدا شد \r\nو مورد تحسين و آفرين فراوان گشت . در بياض يكى [ از 
  ] « 1 » ثقات اين چند بيت به نام بيگم موصوفه ديده ، در اينجا نگارش يافته :\r\n از پنجهء من چاك گريبان گله دارد * وز گريهء من گوشهء دامان گله دارد\r\nدامان نگه تنگ گل حسن تو بسيار * گلچين بهار تو ز دامان گله دارد\r\nسنبل به چمن ، نافه به چين ، مشك به تاتار * از نكهت آن زلف پريشان گله دارد\r\nازبس‌كه به زندان غمش دير بماندم * زنجير به تنگ آمد و زندان گله دارد\r\nگه بت‌شكنم ، گاه به مسجد زنم آتش * از مذهب من گبر و مسلمان گله دارد\r\nدر بزم وصال تو به هنگام تماشا * نظّاره ز جنبيدن مژگان گله دارد \r\nآخر كار آن شاه جم‌جاه در سنهء سبع و ثلاثين و ألف در لاهور جان به جهان‌آفرين سپرد . اين چند بيت از طبع عالى اوست :\r\n تر نگردد كام من گر هفت دريا دركشم * شربت ديدار بايد تشنهء ديدار را \r\n* * *\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 205 ","page_number":205},
  {"content":"\r\n\r\n دل بد مكن كه عمر نماند به هيچ‌كس * اين يك‌نفس كه خوش گذرد ، بس غنيمت است \r\n* * *\r\n جام مى را بر رخ گلزار مىبايد كشيد * ابر بسيار است ، مى بسيار مىبايد كشيد \r\n* * *\r\n ما نامه به برگ گل نوشتيم * شايد كه صبا به او رساند \r\nرباعيات\r\n هركس به ضمير خود صفا خواهد داد * آيينهء خويش را جلا خواهد داد\r\nهرجا كه شكسته‌اى بود ، دستش گير * بشنو كه همين كاسه صدا خواهد داد \r\nو له\r\n اى آنكه غم زمانه پاكت خورده ! * اندوه دل وسوسه‌ناكت خورده !\r\nماننده قطرهاى باران به زمين * جا گرم نكرده‌اى كه خاكت خورد \r\n\r\n[ 139 
  ] [ ملّا جعفر تبريزى 
  ]\r\nدلدادهء سخنورى ، ملّا جعفرى كه از شعراى مشهور تبريز است . به طريق صلاح و تواضع و انكسار موصوف و به شيوهء عاشقى معروف بوده . كلامش خوب است و اشعارش مرغوب . اين دو بيت از او به نظر درآمد :\r\n دوش در مجلس حديثى ز آن لب مىگون گذشت * من ز خود رفتم ، ندانستم كه مجلس چون گذشت \r\n* * *\r\n كسى كه از تو ستمگر ستم هوس نكند * به خويشتن ستمى مىكند كه كس نكند \r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\n[ 140 
  ] [ مير عبد الرّحيم جيشى 
  ]\r\nدلباختهء خوش‌عيشى ، مير عبد الرّحيم جيشى كه شاگرد ملّا خيالى است ، در مشق سخن پيش ملّاى مذكور با ميرزا محمّد على ماهر اشتراك داشت و به مهارت شعر و سخن و مناسبت طبع مقبول شعراى عصر بوده . اين بيت از اوست :\r\n كسى كه دل ز تو گيرد ، كجا نگه دارد ؟ * من و دل از تو گرفتن ؟ خدا نگه دارد ! \r\n\r\n[ 141 
  ] [ ميرزا فتح اللّه جناب اصفهانى 
  ]\r\nسخن‌سنج نكته‌ياب ، ميرزا فتح اللّه جناب ، كه اصلش از قريهء خوران من توابع اصفهان است و نسبش به امير نجم ثانى مىرسد ؛ ميرزا در عالم شباب به هندوستان آمده با نيل مرام مراجعت به اصفهان نمود و در زمان شاه‌طهماسب صفوى به منصب عمده سرفرازى يافته و در عهد دولت نادرى ، سنهء سبع و ثلاثين و مائة و ألف در خراسان به خدمتى مأمور بوده . پس از آن حسب الحكم آن پادشاه جبّار ، در سنهء ثمان و اربعين و مائة و ألف ما بين كاشان و رى در صحراى نمك‌زار كشته افتاد . در مراتب نظم طبعش به قصيده‌گويى بيشتر مايل بوده . از كلام اوست :\r\nمن القصائد\r\n اى به رخ چون ماه تابان ! اى به خط چون مشك ناب ! * اى به قد سرو خرامان ! وى به لب لعل مذاب !\r\nلاله از روى تو داغ و نرگس از چشمت خجل * غنچه از لعلت به تنگ و سنبل از زلفت به تاب \r\n\r\n","description":"","footnote":"","page_name":" 207 ","page_number":207},
  {"content":"\r\n\r\n طاق ابروى تو را پيوسته در بازو كمان * چشم جادوى تو را همواره در ساغر شراب\r\nعكس خطّت لعل را فيروزه ريزد در بغل * رشك لعلت افكند ياقوت را آتش در آب\r\nجلوهء ناز تو را دل‌هاى محزون در جلو * حسن طنّاز تو را جان‌هاى شيرين در ركاب\r\nهشت چيزم دارد از درد جدايى هشت چيز « 1 » * تا نهان دارد رخ از من آن مه عنبر نقاب :\r\nدل غم و جان حسرت و تن محنت و خاطر الم * سينه آه و ديده اشك و طبع رنج و بخت خواب \r\n* * *\r\n برآيد از رگ من ناله‌گر بخارم تن * بدان مثابه كه مطرب زند به تار انگشت\r\nبه تلخ‌كامى ايّام شاد باش و مزن * به شهد كاسهء هر سفله زينهار انگشت \r\n\r\n[ 142 
  ] [ مير محمّد هاشم موسوى خان جرأت گيلانى 
  ]\r\nنظم‌پرداز خوش‌فكرت ، مير محمّد هاشم موسوى خان جرأت كه اصلش از گيلان است و مير محمّد شفيع پدر بزرگوارش كه از فضل و كمال بهرهء وافى داشته ، در خجسته بنياد اورنگ‌آباد رنگ سكونت ريخته . سلسلهء نسبش به بيست واسطه به جناب امام موسى كاظم - على جدّه و عليه الصّلوات و السّلام - مىرسد . وى در سنهء ثمان و ثمانين\r\n\r\n\r\n","description":"","footnote":"\r\n( 1 ) . نسخه : خيز ؛ به قياس اصلاح شد .\r\n","page_name":" 208 ","page_number":208},
  {"content":"\r\n\r\nو ألف قدم به عرصهء هستى نهاده و در سنّ چهارسالگى به فيض تربيت والد ماجد خود استعداد لايقه به هم رساند . آخر الأمر دامن دولت امير الامراء سيّد حسين على خان به دست آورد و به قلعه‌دارى دهارور مأمور گشت و بر دقت توجّه امير الامراء به طرف هندوستان كه در سنهء احدى و ثلاثين و مائة و ألف رو داده ، همراه ركاب به گلگشت هند شتافت و به صحبت اكثرى از اهل كمال مثل ميرزا عبد القادر بيدل و مير عبد الجليل بلگرامى در رسيد و پس از برهم‌خورى طبقهء سادات از عمر چهل - پنجاه‌سالگى تا آخر حيات در سر كار آصف‌جاهى به مناسب عمده و خدمت دار الإنشاء سرفرازىها داشته و به خطاب معزّ الدّوله امتياز اندوخته . شاعر پخته‌گو و صاحب طبع نيكو بوده ، فصاحت از كلامش عيان است و بلاغت از اشعارش نمايان ؛ و در سنهء خمس و سبعين و مائة و ألف رهنورد عالم جاودانى گشته . از كلام اوست :\r\n ناتوانى هم عنان بوى گل دارد مرا * از نسيم صبح مىجويم سراغ خويش را \r\n* * *\r\n جان از خيال حسن تو هم‌دوش آفتاب * يادت به دل چو نور در آغوش آفتاب \r\n* * *\r\n از جلوهء تو رنگ به روى فلك نماند * شد تخته پيش حسن تو دكّان آفتاب \r\n* * *\r\n تا شنيدم پند ناصح مىگريزم از شراب * چون گزد كس را سگ ديوانه ، مىترسد ز آب \r\n* * *\r\n توان خدنگ نگاهى به‌سوى ما افكند * هنوز با تن مجروح نيم‌جانى هست \r\n* * *\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n ذرّه‌اى نيست كه سرگرم تمنّاى تو نيست * در جهان كيست كه آشفتهء سوداى تو نيست ؟\r\nاز سر ناز به گلشن چو درآيى ، بخرام * سرو آزاد حريف قد رعناى تو نيست \r\n* * *\r\n طى كرد به يك‌چشم زدن مرحله‌ها را * در راه فنا همّت مردانه شرر داشت \r\n* * *\r\n در ديده‌ام خيال رخ خوب يار ماند * اين نقش بر جريدهء ليل و نهار ماند \r\n* * *\r\n از چشم ترم دوش به ياد لب لعلش * هر قطره كه مىريخت ، عقيق جگرى بود \r\n* * *\r\n جز دل‌آزارى نباشد شيوهء سنگين‌دلان * محتسب پيوسته در فكر شكست شيشه بود \r\n* * *\r\n شب كه در بزم چمن ساز طرب آماده بود * دانهء انگور قنديل چراغ باده بود \r\n* * *\r\n كاش دنيا با جوانمردى سرى پيدا كند * ماده است اين بىوفا ، شايد نرى پيدا كند \r\n* * *\r\n نه بهر آنكه منزل دور و پا لنگ است ، مىنالم * دلم را چون جرس جاى طپش تنگ است ، مىنالم \r\n* * *\r\n\r\n","description":"","footnote":"","page_name":" 210 ","page_number":210},
  {"content":"\r\n\r\n فارغ از هر دوجهان بندهء احسان توام * سرو آزادم و پابند گلستان توام\r\nبسملم كردى و بر مطلبم آزرده مشو * مىكنم رقص كه در ذيل شهيدان توام \r\n* * *\r\n اميدوار بوسم و درماندهء سؤال * چسبيده از حلاوت اين مدّعا لبم \r\n* * *\r\n از جلوه‌ات آباد شود كشور دل‌ها * از بهر خدا جانب ما هم گذرى كن \r\n* * *\r\n خط دميده است ز لعل نمكينش ، عجب است * كز نمكزار نرسته است گياهى ، گاهى \r\n\r\n[ 143 
  ] [ غلام حسين جودت مدراسى 
  ]\r\nسخن‌شناس بلندمرتبت ، غلام حسين جودت ، خلف رشيد محمّد يارخان كه از تيزطبعان مدراس است ، به جودت طبع رسا در عهد خود يگانه و به ذهن ذكاء منتخب زمانه بود . آخر كار در سنهء ثلث و عشر و مأتين و ألف راه آخرت پيموده . از اشعار اوست :\r\n بس‌كه از نازك‌مزاجى بىدماغم كرده‌اند * مىبرد از خويش موج چين پيشانى مرا \r\n* * *\r\n گريه‌ام از دلش كدورت برد * آب پاشيدم و غبار نشست\r\nغم عشق تو در دل جودت * رفت پنهان و آشكار نشست \r\n* * *\r\n از پى درمان ، نشد منّت‌كش ناز طبيب * هر نفس ممنون استغناى آزار خودم \r\n* * *\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n به ياد ابرويى هر صبح سر در زير شمشيرى * خيال كاكلى هر شام بر پا گشت زنجيرى\r\nبه طبع دون نباشد گريه را رنگ اثر ، جودت ! * ثمر كى مىدهد از آبيارى نخل تصويرى \r\n* * *\r\n ناله‌ام فاختهء سرو قباپوش كسى * داغ دل آينهء حسرت آغوش كسى\r\nناله‌ها بىاثر و رحم به دل‌ها كمتر * چه رسد آه به فرياد كسى ، گوش كسى\r\nجودت ! از شوخى تقرير خجالت دارم * نكته‌اى يافته‌ام از لب خاموش كسى \r\n\r\n[ 144 
  ] [ مسمّات جميله اصفهانى 
  ]\r\nشمشاد بوستان نازك‌بيانى ، جميله اصفهانى كه از ولايت وارد هند گشته ، باز مراجعت نمود . طبع خوشى داشته و بس ظريفه بود . اين بيت از اوست :\r\n جز خار غم نرست ز گلزار بخت ما * آن هم خليد در جگر لخت‌لخت ما \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nحرف الحاء\r\n\r\n[ 145 
  ] [ حسين بن العالم الغورى 
  ]\r\nمجمع العلوم و الكمالات ، منبع الفيوض و البركات ، حسين بن العالم الغورى ، معروف به امير سادات ، متخلّص به حسينى كه اعظم مرتبت كمالش از تصانيف شريف او هويدا و علوّ منقبت ذوق و حالش از نظم و نثر وى پيدا .\r\nدر عالم شباب روزى به شكار برآمده ، تيرى بر آهو انداخت . آهو متكلّم گشته ، [ گفت 
  ] « 1 » : « اى سيّد ! تو را براى علم و معرفت و درد و محبّت آفريده‌اند ، نه از بهر سير و شكار » ، و فورا از نظر غيوبت گرفت . به مجرّد سماعت اين قول پرشوق چندان وجد و ذوق بر وى مستولى گشت كه دفعتا از اين و آن درگذشت و به ترك مال و متاعى كه داشت پرداخته و اقوال علماى قيل و قال يكسر از خاطر بدر ساخته ، قدم عزيمت به راه طلب نهاد و آتش شوق سرمايهء قرار و شكيبش را بر باد داد . آخر كار با جمعى از قلندران\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 213 ","page_number":213},
  {"content":"\r\n\r\nرند مشرب به ملتان رسيد و همه‌وقت اين رباعى :\r\n درد دلم از شمار دفتر بگذشت * وين قصّه به هر محفل و محضر بگذشت\r\nاين واقعه در جهان شنيده است كسى ، * من تشنهء آب و آبم از سر بگذشت ؟ \r\nخوانده ، مىناليد ؛ تا شبى معدن الحقائق و المعارف ، حضرت خواجه صدر الدّين عارف بن شيخ بهاء الدّين زكريا - قدّس سرّهما - سرور عالم - صلّى اللّه عليه و آله و سلّم - را به خواب ديد كه مىفرمايد : « اى صدر الدّين ! فرزند مرا از اين جماعت برآورده ، به كارى مشغول كن » . چون از خواب بيدار شد ، در مجمع قلندران درآمده ، پرسيد كه سيّد در ميان شما كيست ؟ آنها اشاره به امير سادات كردند . او دستش گرفته ، پيش والد ماجد خود برده به شرف بيعتش درآورده ، خود به تربيت وى مشغول گرديد ؛ تا به فيض صحبت با بركتش عارج معارج مقامات عاليه گشته ، خرقهء خلافت از دست مباركش پوشيده و بنا بر هدايت خلق به ولايت هرات رخصت يافته ، تا مدّت دراز در آنجا طريقهء ارشاد جارى داشته ، طالبان خدا را به سرمنزل مقصود رسانيد .\r\nاز تصنيفات كرامت آياتش نزهت الأرواح و مثنوى كنز الرّموز و زاد المسافرين به ملاحظه درآمده ، سراسر مملوّ از فصاحت و بلاغت است و يك‌قلم مشحون از پند و موعظت .\r\nگويند كه طرب المجالس و روح الارواح و صراط المستقيم نيز از مصنّفات اوست .\r\nو وى يك‌صد و هفده سال عمر يافته ، آخر كار در سنهء سبع و عشر و سبعمائة به فردوس برين آرميده ؛ قبر شريفش در مصرخ هرات بيرون قبّهء مزار مبارك شيخ عبد اللّه طيّار واقع گشته . كلام دل‌آويزش كه يكسر دردانگيز است ، اين چند بيت و رباعى از آن تبرّكا اختيار افتاد :\r\n اى به وصف زبان ما همه هيچ ! * همه آن تو ، آن ما همه هيچ\r\nبىمن و تو ، تويى چنان‌كه تويى * بىنشانا ! نشان ما همه هيچ\r\nما به كنه حقيقتت نرسيم * اين يقين و گمان ما ، همه هيچ \r\n\r\n","description":"","footnote":"","page_name":" 214 ","page_number":214},
  {"content":"\r\n\r\n هرچه سنجد خيال ما ، همه نقص * هرچه گويد زبان ما ، همه هيچ \r\n* * *\r\n هركه به خود نظر كند ، آن نه ظرافتى بود * بلكه به نزد اهل دين آن نظر آفتى بود \r\n* * *\r\n اى كار همه ز تو فراهم * چون مرهم جمله‌اى ، مرا هم \r\nرباعيات\r\n در عشق تو از دلم سلامت برخاست * بيگانه و خويشم به ملامت برخاست\r\nننشسته هنوز با تو يك‌دم به مراد * كز هر دوجهان شور قيامت برخاست \r\nو له\r\n از دست فراق گر امانى باشد * باشد كه اميد نيم‌جانى باشد\r\nچون شانه همى گرد سرت مىگردم * تا يك سر مو ز تو نشانى باشد \r\nو له\r\n خوش‌خوش غم تو خون دلم پاك بخورد * وز نالهء من نيامدش باك ، بخورد\r\nبيچاره دلم زمين به دندان بگرفت * از دست ستم‌هاى غمت خاك بخورد \r\nو له\r\n اى سايه ! تو مرد صحبت نور نه‌اى * رو ، ماتم خود دار كزين سور نه‌اى\r\nانديشهء وصل آفتابت نرسد * مىساز به اين‌قدر كزو دور نه‌اى \r\nو له\r\n اى نفس ! بلاى اين دل‌ريش تويى * سرمايهء محنت ، اى بدانديش ! تويى\r\nخواهى كه شوى به كام دل همدم دوست * با خود منشين كه دشمن خويش تويى \r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\n[ 146 
  ] [ خواجه امير حسن سنجرى دهلوى 
  ]\r\nمربّع‌نشين چار بالش عزّ و سرورى ، خواجه امير حسن ، ملقّب به نجم الدّين بن علا سنجرى كه مولد و منشاء او دهلى است ، به حسن نيّت و صفاى طينت برگزيدهء دهر و به فضائل ذاتى و كمالات صفاتى پسنديدهء علماى عصر بوده . در لطافت طبع و فهم و فراست معروف و به اخلاق جميله و محامد جزيله موصوف بود . در ابتداى حال ملازمت شاهزاده سلطان محمّد بن غياث الدّين به اتّفاق امير خسرو - رحمه اللّه - اختيار نموده ، پيش سلاطين روزگار عزّت و احترام تمام داشت ؛ و در شعر و سخن نظر به تتبع شيخ سعدى شيرازى مىگماشت . كلامش يكسر جگردوز و سراپا شوق است و ديوان فصاحت نشانش پرسوز و سرتاسر ذوق .\r\nخواجه در عمر پنجاه‌وشش‌سالگى روزى در دهلى به كنار حوض شمسى با ياران همدم گرم صحبت بود . اتّفاقا عبور حضرت سلطان المشايخ نظام الدّين اولياء - قدّس سرّه - از آن راه افتاده . خواجه به معرفت سابقه‌اى كه داشت ، پيش آمد . از آنجا كه وقت انتباه رسيده بود ، نظر اكسير اثر وى به جانش كارگر شد ؛ فورا بر قدم مباركش سر نهاده ، از جميع مناهى تايب گشته ، دست به دامن ارادت زد و ياران او هم توبه كرده ، به حلقهء ارادت درآمدند . از آن زمان ملازم خدمت بابركتش گرديد و به همين تربيتش به مرتبهء كمال و تكميل رسيد .\r\nو از تصنيفات او كتاب فوائد الفؤاد ، ملفوظات سلطان المشايخ ، مقبول مشايخ روزگار است و مرهم سينهء عشّاق دل‌افگار ؛ چنانچه امير خسرو - رحمه اللّه - بارها گفتى :\r\n« كاش تمامى تصانيف من از آن برادرم امير حسن بودى و فوائد الفؤاد از [ آن 
  ] « 1 » من .\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 216 ","page_number":216},
  {"content":"\r\n\r\nو خواجه در دنيا مجرّد زندگانى نمود و بيشتر از مال و متاع دنيوى كه داشته ، بر قدم حضرت شيخ ايثار ساخت . آخر كار بعد ارتحال آن حضرت او را سلطان محمّد تغلق شاه با اكثرى از بزرگان دهلى روانهء ديوگير دولت‌آباد دكن ، كه تختگاه خود قرار داده بود ، ساخته ، خواجه همان‌جا در عمر هفتاد و سه‌سالگى در سنهء ثمان و ثلاثين و سبعمائة به رياض رضوان خراميد و در روضه به جوار مزار شاه برهان الدّين غريب و ديگر بزرگان چشت - قدّس اسرارهم - آسوده گرديد . اين چند بيت از ديوان فصاحت ترجمان اوست :\r\n اينكه مىگويند آتش ره ندارد در بهشت * اى بهشت عاشقان ! اين روى آتشناك چيست ؟ \r\n* * *\r\n از عربده‌هاى ما چه رنجى * ديوانه به حال خويشتن نيست \r\n* * *\r\n دلم ببردى و ننواختى ، هزار افسوس * چنان‌كه دلبريت هست ، دلنوازى نيست \r\n* * *\r\n خال تو بر رخ تو جان‌افروز * هندويى آمد آفتاب‌پرست \r\n* * *\r\n جز رخ و زلف تو را در دل خود نقش نبست * هركه حرفى ز سفيدىّ و سياهى دانست \r\n* * *\r\n كنون كه جاى گرفتى درون جان حسن * ببين كه داغ تو اندر دلم كجاست كه نيست \r\n* * *\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n چشمت سوى من نمىشود باز * جانا « 1 » ! مگر از منت غبار است ؟ \r\n* * *\r\n گشتم ز فرق تا به قدم حلقه چون ركاب * آن شهسوار من قدم از من دريغ داشت \r\n* * *\r\n ساقيا ! مى ده كه ابرى خاست از خاور سپيد * برگ را سرسبزى آمد ، سرو را چادر سپيد\r\nابر چون چشم زليخا ، بهر يوسف ژاله‌بار * ژاله‌ها چون ديدهء يعقوب پيغمبر سپيد \r\n* * *\r\n من بودم و كنجى و حريفى و سرودى * غم را كه نشان داد ، بلا را كه خبر كرد ؟ \r\n* * *\r\n مشكل سروكارى است كه بر وعدهء معشوق * صابر نتوان بود و تقاضا نتوان كرد \r\n* * *\r\n حسن ! دعاى تو گر نيست مستجاب ، مرنج * تو را زبان دگر و دل دگر ، دعا چه كند ؟ \r\n* * *\r\n يك سر مو دلت سپيد نشد * گرچه مويى به تن سياه نماند\r\nاى حسن ! توبه آن گهى كردى * كه تو را طاقت گناه نماند \r\n* * *\r\n\r\n\r\n","description":"","footnote":"\r\n( 1 ) . نسخه : جانان .\r\n","page_name":" 218 ","page_number":218},
  {"content":"\r\n\r\n خون شد دل ديوانه‌ام ، زلفت به بازى همچنان * آخر رسيد « 1 » افسانه‌ام ، شب را درازى همچنان \r\n* * *\r\n اى به عهدت پارسايىها به رسوايى بدل * من يكى ز آن پارسايانم كه رسوا كرده‌اى \r\n* * *\r\n مه من ! چه باشد اگر شبى سوى دوستان گذرى كنى * به مراد ما نفسى زنى ، به نياز ما نظرى كنى ؟\r\nشب من نگر كه چه تيره شد ، متوقّع‌ام ز عنايتت * كه نقاب را فكنى ز رخ ، شب تيره را سحرى كنى \r\nرباعى\r\n دارم دلكى غمين ، بيامرز و مپرس * صد واقعه در كمين ، بيامرز و مپرس\r\nشرمنده شوم اگر بپرسى عملم * اى اكرم اكرمين ! بيامرز و مپرس \r\n\r\n[ 147 
  ] [ خواجه شمس الدّين محمّد حافظ شيراز 
  ]\r\nسرمست صهباى راز و نياز ، خواجه شمس الدّين محمّد حافظ شيراز كه سرآمد قاريان دهر و منتخب خوش‌الحانان عصر بوده ، اكثر شب‌ها به تلاوت كلام مجيد زنده داشتى و بار شدايد فقر و فاقه برداشتى . اشعارش به كمال لطافت و فصاحت دمساز و كلامش كه از تكلّف و تصنّع مبرّاست ، سراسر سوز و گداز . ديوان فيض‌نشانش را اگر دستورالعمل عارفان خوانند ، بجاست ؛ و اگر آن را ترجمان الأسرار دانند ، سزا . خواجه از\r\n\r\n\r\n","description":"","footnote":"\r\n( 1 ) . نسخه : رسد .\r\n","page_name":" 219 ","page_number":219},
  {"content":"\r\n\r\nنشئهء فقر كه در سر داشت ، از حكّام و سلاطين احتراز مىنمود و با درويشان و خاكساران هم‌صحبت مىبود ؛ اگرچه در نفحات مذكور است كه ارادت خواجه به كدام سلسله بوده ، معلوم نمىشود ؛ فامّا در تذكرهء عبد القادر بدوانى از حضرت بندگى نظام الدّين اميتهوى - قدّس سرّه - منقول است كه وى مريد قطب العالم خواجه بهاء الدّين نقشبند - قدّس سرّه - است و سيّد اشرف جهانگير هم كه خرقهء خلافت از آن جناب داشته ، در لطايف اشرفى نگاشته كه حافظ شيراز از فيض‌يافتگان حضرت خواجه است و اين چاشنى كلام و حلاوت سخن به يمن قبوليّت آن حضرت بوده و اين قول حضرت سيّد به سبب اينكه از خلفاى خواجه و هم‌صحبت حافظ است ، مقرون به صحّت معلوم مىشود .\r\nو خواجه حافظ بس خوش‌طبع و لطيفه‌گو بود . گويند در هنگامى كه امير تيمور صاحب‌قران شيراز را به حيطهء تسخير آورد و خواجه به ملازمتش شتافت ، امير فرمود :\r\n« اى خواجه ! ما سمرقند و بخارا را به مجاهدت به ضرب شمشير مسخّر و مفتوح ساختيم ، تو آن را به يك خال هندو مىبخشى ؛ چنان‌كه گفتى :\r\n اگر آن ترك شيرازى به دست آرد دل ما را * به خال هندويش بخشم سمرقند و بخارا را \r\nخواجه در جواب التماس نمود كه به همچنين بخشايش بىدريغانه به اين حال فقر و فاقه مبتلا شده‌ام . امير تيمور متبسّم گشته ، وظيفهء شايسته براى وى مقرّر ساخت .\r\nآخر كار در سنهء اثنين و تسعين و سبعمائة به جنّت المأوى خراميد و در خاك مصلّاى شيراز آسوده گرديد . خواجه به حسب ظاهر رندانه زندگانى مىنمود . بعد رحلت وى بعضى اشخاص به نماز جنازه متأمّل بودند ، تا آنكه ابيات فصاحت سماتش را كه اكثر بر خزف‌ريزه و كاغذ پاره‌ها نوشته در سبوى مىانداخت ، به كودكى اشاره كردند كه از آن برآرد . سردست اين بيت برآمد :\r\n قدم دريغ مدار از جنازهء حافظ * اگرچه غرق گناه است ، مىرود به بهشت \r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبه مجرّد ملاحظهء اين حال همه به نماز درآمدند و از آن روز خواجه به لسان الغيب اشتهار يافت . اشعار آبدارش كه پرشوق و سراپا ذوق است ، بيتى چند از آن به سبيل اختصار در اين اوراق ثبت افتاد :\r\n الا يا ايّها السّاقى ! أدر كأسا و ناولها * كه عشق آسان نمود اوّل ، ولى افتاد مشكل‌ها\r\nمرا در منزل جانان چه امن و عيش چون هردم * جرس فرياد مىدارد كه بربنديد محمل‌ها\r\nشب تاريك و بيم موج گردابى چنين حايل * كجا دانند حال ما سبكباران ساحل‌ها ؟ \r\n* * *\r\n راز درون پرده ز رندان مست پرس * كاين حال نيست زاهد عالىمقام را\r\nعنقا شكار كس نشود ، دام بازچين * كآنجا هميشه باد به دست است دام را \r\n* * *\r\n تعالى اللّه ، چه دولت دارم امشب ! * كه آمد ناگهان دلدارم امشب \r\n* * *\r\n تو و طوبى و ما و قامت يار * فكر هركس به قدر همّت اوست\r\nدور مجنون گذشت و نوبت ماست * هركسى پنج‌روزه نوبت اوست\r\nفقر ظاهر مبين كه حافظ را * سينه گنجينهء محبّت اوست \r\n* * *\r\n سينه‌ام ز آتش دل در غم جانانه بسوخت * آتشى بود در اين خانه كه كاشانه بسوخت \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n هركه زنجير سر زلف پرىروى تو ديد * شد پريشان و دلش بر من ديوانه بسوخت \r\n* * *\r\n ز شرم آنكه به روى تو نسبتش كردند * سمن به دست صبا خاك در دهان انداخت \r\n* * *\r\n مست بگذشتى و از خلوتيان ملكوت * به تماشاى تو آشوب قيامت برخاست \r\n* * *\r\n مصلحت نيست كه از پرده برون افتد راز * ور نه در مجلس رندان خبرى نيست كه نيست \r\n* * *\r\n مبتلايى به غم و محنت و اندوه و فراق * اى دل ! اين ناله و افغان تو بىچيزى نيست \r\n* * *\r\n زلفش هزار دل به يكى تار مو ببست * راه هزار چاره‌گر از چارسو ببست\r\nتا عاشقان به بوى نسيمش دهند جان * بگشود نافه را و در آرزو ببست \r\n* * *\r\n طمع خام بين كه قصّهء فاش * از رقيبان نهفتنم هوس است \r\n* * *\r\n رواق منظر چشم من آشيانهء توست * كرم نما و فرود آ ، كه خانه خانهء توست \r\n* * *\r\n حسنت به اتّفاق ملاحت جهان گرفت * آرى ، به اتّفاق جهان مىتوان گرفت \r\n* * *\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n من از بيگانگان هرگز ننالم * كه با من هرچه كرد ، آن آشنا كرد \r\n* * *\r\n برقى از محمل ليلى بدرخشيد سحر * وه كه با خرمن مجنون دل‌افگار چه كرد ؟ ! \r\n* * *\r\n اگر به هر دوجهان يك‌نفس زنم با دوست * مرا ز هر دوجهان حاصل آن نفس باشد \r\n* * *\r\n ره خلاص كجا باشد آن غريقى را * كه سيل محنت عشقش ز پيش و پس باشد \r\n* * *\r\n تا ز ميخانه و مى نام و نشان خواهد بود * سر ما خاك ره پير مغان خواهد بود\r\nبرو اى زاهد خود بين ! كه ز چشم من و تو * راز اين پرده نهان است و نهان خواهد بود\r\nبر سر تربت ما چون گذرى همّت خواه * كه زيارتگه رندان جهان خواهد بود \r\n* * *\r\n قتل اين خسته به شمشير تو تقدير نبود * ور نه هيچ از دل بىرحم تو تقصير نبود\r\nيا رب ! آيينهء حسن تو چه جوهر دارد ؟ * كه در او آه مرا قوّت تأثير نبود \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n آن كشيدم ز تو ، اى آتش هجران ! كه چو شمع * جز فناى خودم از دست تو تدبير نبود \r\n* * *\r\n نه هركه چهره برافروخت ، دلبرى داند * نه هركه آينه سازد ، سكندرى داند\r\nهزار نكتهء باريك‌تر ز مو اينجاست * نه هركه سر بتراشد « 1 » ، قلندرى داند\r\nتو بندگى چو گدايان به شرط مزد مكن * كه خواجه خود روش بنده‌پرورى داند \r\n* * *\r\n زاهد از حلقهء رندان به سلامت بگذر * تا خرابت نكند صحبت بدنامى چند \r\n* * *\r\n در نمازم خم ابروى تو با « 2 » ياد آمد * حالتى رفت كه محراب به فرياد آمد \r\n* * *\r\n خبر بلبل اين باغ نپرسيد كه من * ناله‌اى مىشنوم كز قفسى مىآيد \r\n* * *\r\n دل بسى خون به كف آورد ، ولى ديده بريخت * اللّه اللّه كه تلف كرد كه اندوخته بود \r\n* * *\r\n\r\n\r\n","description":"","footnote":"\r\n( 1 ) . نسخه : نتراشد .\r\n( 2 ) . نسخه : تا .\r\n","page_name":" 224 ","page_number":224},
  {"content":"\r\n\r\n خوش است مجلس ، اگر يار ، يار من باشد * نه من بسوزم و او شمع انجمن باشد\r\nروا مدار خدايا كه در حريم وصال * رقيب محرم و حرمان نصيب من باشد \r\n* * *\r\n مرا به كشتى باده درافكن ، اى ساقى ! * كه گفته‌اند نكويى كن و در آب انداز \r\n* * *\r\n از خطا گفتم شبى موى تو را مشك ختن * مىزند هر لحظه تيغى مو بر اندامم هنوز\r\nدر ازل داده است ما را ساقى لعل لبت * جرعهء جامى كه من سرگرم آن جامم هنوز \r\n* * *\r\n درد عشقى كشيده‌ام كه مپرس * زهر هجرى چشيده‌ام كه مپرس\r\nآن‌چنان در هواى خاك درش * مىرود آب ديده‌ام كه مپرس \r\n* * *\r\n همچو صبحم يك‌نفس باقى است بىديدار تو * چهره بنما ، دلربا ! تا جان برافشانم چو شمع \r\n* * *\r\n كنون چه چاره كه در بحر غم به گردابى * فتاد زورق صبرم ز بادبان فراق \r\n* * *\r\n به عزم توبه ، سحر گفتم استخاره كنم * بهار توبه‌شكن مىرسد ، چه چاره كنم ؟ \r\n\r\n","description":"","footnote":"","page_name":" 225 ","page_number":225},
  {"content":"\r\n\r\n سخن درست بگويم : نمىتوانم ديد * كه مى خورند حريفان و من نظاره كنم \r\n* * *\r\n ديشب به سيل اشك ره خواب مىزدم * نقشى به ياد خطّ تو بر آب مىزدم \r\n* * *\r\n سايه‌اى بر دل‌ريشم فكن ، اى گنج مراد ! * كه من اين خانه به سوداى تو ويران كردم \r\n* * *\r\n خيال روى تو چون بگذرد به گلشن چشم * دل از پى نظر آيد به‌سوى روزن چشم\r\nبيا كه لعل و گهر در نثار مقدم تو * ز گنج خانهء دل مىكشم به مخزن چشم \r\n* * *\r\n صبح است ، ساقيا ! قدحى پرشراب كن * دور فلك درنگ ندارد ، شتاب كن !\r\nز آن پيشتر كه عالم فانى شود خراب * ما را ز جام بادهء گلگون خراب كن \r\n* * *\r\n كرشمه‌اى كن و بازار ساحرى بشكن * به غمزه رونق ناموس سامرى بشكن \r\n* * *\r\n به زير دلق ملمّع كمندها دارند * درازدستى اين كوته‌آستينان بين \r\n* * *\r\n تاب بنفشه مىدهد طرّهء مشكساى تو * پردهء غنچه مىدرد خندهء دلگشاى تو \r\n* * *\r\n مهر رخت سرشت من ، خاك درت بهشت من * عشق تو سرنوشت من ، راحت من رضاى تو \r\n* * *\r\n\r\n","description":"","footnote":"","page_name":" 226 ","page_number":226},
  {"content":"\r\n\r\n خط عذار يار كه بگرفت ماه از او * خوش حلقه‌اى است ، ليك به در نيست راه از او \r\n* * *\r\n آب و آتش به هم آميخته‌اى از لب لعل * چشم بد دور كه خوش شعبده‌باز آمده‌اى\r\nآفرين بر دل پاك تو كه از بهر ثواب * كشتهء غمزهء خود را به نماز آمده‌اى \r\n* * *\r\n آخر الأمر گل كوزه‌گران خواهى شد * حاليا فكر سبو كن كه پر از باده كنى\r\nتكيه بر جاى بزرگان نتوان زد به گزاف * مگر اسباب بزرگى همه آماده كنى\r\nخاطرت كى رقم فيض پذيرد ، هيهات ! * مگر از نقش پراكنده ، ورق ساده كنى \r\nرباعيات\r\n هر روز دلم به زير بار دگر است * در ديدهء من ز هجر خار دگر است\r\nمن جهد همين كنم ، قضا مىگويد * بيرون ز كفايت تو كار دگر است \r\nو له\r\n امشب ز غمت ميان خون خواهم خفت * وز بستر عافيت برون خواهم خفت\r\nباور نكنى ، خيال خود را بفرست * تا درنگرد كه بىتو چون خواهم خفت \r\nو له\r\n يارى چو نكرد بخت شوريده ، چه سود ؟ * شادى چو نديد اين دل غم‌ديده ، چه سود ؟ \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n آن مردم ديده بود كز ديده برفت * چون مردم ديده رفت ، از ديده چه سود ؟ \r\n\r\n[ 148 
  ] [ مولانا محمّد حسام خوافى 
  ]\r\nسخن‌سنج عالىمقام ، مولانا محمّد حسام كه اصلش از قصبهء خواف من اعمال قهستان است ، بر جادهء قناعت مقيم بود و راه توكّل و استغنا مىپيمود . در شعرگويى و سخن‌فهمى طبعش موزون و اشعارش به فصاحت مشحون است . آخر كار در سنهء خمس و سبعين و ثمانمائه راه عقبى گرفته . صاحب ديوان است . اين چند بيت از آن به نظر درآمد :\r\n اى غرّه به اين مسكن دوروزهء خاكى * بگذار ، كه پيش از تو مقام دگرى بود\r\nاز هركه خبر جستم از اين راز نهانى * فرياد كه او نيز چو من بىخبرى بود \r\n\r\n[ 149 
  ] [ ملّا حيرانى قمى 
  ]\r\nبزم‌آراى خوش‌تكلّمى ، ملّا حيرانى قمى كه بيشتر در همدان قيام‌پذير بوده ، فكر رسا و طبع خوش داشته ، و در سنهء ثلاثين و تسعمائه دار فانى را گذاشته . اين بيت از اوست :\r\n دوش آتشى كه بر سر كويش بلند بود * آتش نبود ، آه من مستمند بود \r\n\r\n[ 150 
  ] [ ملّا حيدر كلوج هراتى 
  ]\r\nشاعر پسنديده‌صفات ، ملّا حيدر كلوج ساكن هرات كه به موزونى طبع و لطف كلام اتّصاف داشته ، به استماع صيت فيّاضى و قدرشناسى ميرزا شاه حسين ، والى سند ، به ملازمتش رسيده ، چندى در آنجا به سر برده ، به سبب عدم توافق به حصول زاد و راحله\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nراهى وطن گشت و تا قصبهء پات قريب سيوستان فايز شده ؛ در سنهء ثمان و اربعين و تسعمائه همان‌جا درگذشت . از تصنيفات خود ديوانى مختصر گذاشته ؛ اين چند بيت از اوست :\r\n گر ميسّر نشود بوسه زدن پايش را * هركجا پا بنهد بوسه زنم جايش را \r\n* * *\r\n ما خسته‌دلان داد دل خود ز كه خواهيم ؟ * چون نيست كسى غير تو فريادرس ما \r\n* * *\r\n نصيحت مىكنم هر شب دل ديوانهء خود را * كه با هركس مگو از بىخودى افسانهء خود را \r\n* * *\r\n زمانه جرعهء غم ريخت در پيالهء ما * نصيب كس نشود آنچه شد حوالهء ما \r\n* * *\r\n يك‌سخن بشنو كه گويم از وفادارى تو را * با كسى منشين كه آموزد جفاكارى تو را \r\n* * *\r\n لطف تو گر حوالهء غير است ، چاره چيست ؟ * درد تو گر نصيب دل ماست يا نصيب ؟ ! \r\n* * *\r\n شديم خاك و نكردى به تربتم گذرى * مگر ز جانب ما خاطرت غبارى داشت ؟ \r\n* * *\r\n بيا كه عمر عزيزم به جستجوى تو رفت * ز دل نرفتى و جانم در آرزوى تو رفت \r\n* * *\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n آيين زهد كار من مىپرست نيست * گر من هزار بار بگويم كه هست ، نيست \r\n* * *\r\n ز هجران بر لب آمد جان و ديدار آرزو دارم * ز عمرم اندكى مانده است و بسيار آرزو دارم \r\n* * *\r\n اى مرا شب ، همه‌شب ، نالهء جان‌كاه از تو * غافل از نالهء شب‌هاى منى ، آه از تو ! \r\n\r\n[ 151 
  ] [ ملّا حيرتى تونى 
  ]\r\nصاحب كلام رنگين و طبع موزون ، ملّا حيرتى از اهالى تون كه به نغزگويى حيرت‌افزايى ارباب سخن و به جوش كلامى فرحت‌پيراى اصحاب اين فنّ بوده . در آغاز شباب از وطن مألوف سرى به عراق كشيد و در مراتب شعرى به طبع بلند به مدارج كمال متصاعد گرديد و به شرف مصاحبت شاه‌طهماسب صفوى اعتبار نمايان به هم رسانيد .\r\nاز آنجا كه شاه در عنفوان جوانى از جميع مناهى تايب گشته ، به اجراى احكام شرعيّه اهتمام تمام مىداشت و به تخريب ميخانه‌ها از ممالك محروسه همّت والانهمت برگماشت . اتّفاقا در آن ايّام ملّا غزلى طرح داده بود ؛ بعضى حاسدان از آن اين بيت :\r\n از حسد امروز زاهد منع ما از باده كرد * ور نه كى آن نامسلمان را غم فرداى ماست ؟ \r\nبه مسامعهء اجلال شاهى رسانيدند . حيرتى به انديشهء بازپرس فورا از آنجا كران گرفته ، خود را به گيلان كه تا آن زمان در تصرّف شاهى نه درآمده بود ، رسانيد . بعد چندى قصيده‌اى در منقبت جناب مرتضوى گفته ، روح مبارك را شفيع جرايم خود گردانيد . شاه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nوالادستگاه از سر غضب درگذشته ، او را طلب ساخت و به افزايش و احترام وى پرداخت . پس از آن به كاشان رفته ، رخت اقامت در آنجا انداخت .\r\nآخر كار در سنهء احدى و ستّين و تسعمائه كه جام حياتش لبريز شده بود ، شبى در عالم مستى از بالاخانه درافتاده ، جان داد . از اشعار آبدار اوست :\r\n حيرتى ناله ز درد دل خود چندان كرد * كه دل يار به درد آمد و اغيار گريست \r\n* * *\r\n گه دل از عشق بتان ، گه جگرم مىسوزد * عشق هر لحظه به داغ دگرم مىسوزد\r\nهمچو پروانه به شمعى سروكار است مرا * كه اگر پيش روم بال‌وپرم مىسوزد \r\n* * *\r\n دل تاب در آن زلف گره‌گير ندارد * ديوانهء ما طاقت زنجير ندارد \r\n* * *\r\n مانده در زلف تو دل ، واى بر آن صيد ضعيف ! * كه به دام افتد و از خاطر صيّاد رود \r\n* * *\r\n نظر مكن سوى من در ميان خلق ، مباد * كه من ز هوش روم ، ديگران نظاره كنند \r\nرباعى\r\n اى آنكه دواى دردمندان از توست ! * ابر از تو به گريه ، غنچه خندان از توست !\r\nهرچند مرا گناه بيش از پيش است * چشم كرمم هزار چندان از توست \r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\n[ 152 
  ] [ ملّا حرفى اصفهانى 
  ]\r\nچهره‌آراى شاهدان معانى ، ملّا حرفى اصفهانى كه خواهرزادهء ملّا نيكى است ، مدّتى در مشهد مقدّس بوده و همان‌جا نشو و نما يافته . كلامش يك حرف موزون است و اشعارش فصاحت مشحون . در علم عروض و قافيه مهارت تامّه داشت و به خوش‌نويسى و انشاپردازى علم شهرت مىافراشت . گويند در قزوين رفته ، هفت‌بند كاشى را جواب گفته ، از پيشگاه شاه‌طهماسب صفوى به عطاى صلهء نمايان سرفرازى يافت ؛ و در مشهد مقدّس سنهء احدى و سبعين و تسعمائه به دار جاودانى شتافت . از كلام اوست :\r\n به هر طرف ز تو آزرده‌اى به فرياد است * هزار داد ز دست تو ، اين چه بيداد است ؟ \r\n* * *\r\n نشسته بر سرم ، گر مردنم خاطر بود شادش * اجل ! بشتاب تا يار از سر من شاد برخيزد \r\n* * *\r\n توان به هجر تو آسان وداع جان كردن * ولى وداع تو آسان نمىتوان كردن \r\n* * *\r\n دوشينه كه رفتى ز برم ، يار كه بودى ؟ * مى با كه زدى ؟ شمع شب تار كه بودى ؟ \r\nرباعى\r\n جانا ! ز تو بر سرم بلا مىآيد * وز تو به دلم تير جفا مىآيد\r\nگفتى سگ خويش خونده‌ام حرفى را * حرفى است كزو بوى وفا مىآيد \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\n[ 153 
  ] [ مولانا تقى الدّين حزنى اصفهانى 
  ]\r\nشمع محفل چرب‌زبانى ، مولانا تقى الدّين حزنى اصفهانى كه از شاعران خوش‌كلام بوده و با اكثر علوم آشنايى ما لا كلام داشت . از فترات هرات عزم بارگاه اكبرى كرد ، فامّا به سرمنزل مقصود نارسيده ، به كمال حزن در موضع رسول‌آباد در سنهء سبع و سبعين و تسعمائه پا به دامن فنا كشيده . از اوست :\r\n مرا بر ساده‌لوحىهاى حزنى خنده مىآيد * كه عاشق گشت و چشم مرحمت از يار مىدارد \r\n* * *\r\n من دانم و غمش ، غم او داند و دلم * ناصح ! تو فكر نيك و بد كار من مكن \r\n* * *\r\n چو برون روم ز بزمت ، غم آن كند هلاكم * كه ز صحبتم مبادا المى كشيده باشى ! \r\n\r\n[ 154 
  ] [ قاسم بيگ حالتى تركمانى 
  ]\r\nمرجع اقاسى و ادانى ، قاسم بيگ حالتى تركمانى كه در بلدهء تهران رشد و ترقّى يافته و در عهد شاه‌طهماسب صفوى در قزوين به درس و تدريس ، تا حالت حيات مشغول بوده ، در مراتب شعرى طبع خوشى و فكر رسا داشت . صاحب ديوان است ؛ اين چند بيت و رباعى از افكار اوست :\r\n حالتى ! سوخت دل خلق ، دگر ناله مكن * يا چنان كن كه كسى نشنود آواز تو را \r\n* * *\r\n آواره‌اى كه بهر تو از خانمان گذشت * از غير بهر خاطر او مىتوان گذشت \r\n* * *\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n چون ننالم كه در اين سينه دل زارى هست * راحتى نيست در آن خانه كه بيمارى هست \r\n* * *\r\n گفتى كه كنم فكر دل حالتى آخر * او جان ز غمت داد ، تو فكر دگرى كن \r\nرباعيات\r\n راضى به غم جداييم خواهى ساخت * بيگانه ز آشناييم خواهى ساخت\r\nجور تو ز حد گذشت ، دانم آخر * مشهور به بىوفاييم خواهى ساخت \r\nو له\r\n جانم به لب از لعل خموش تو رسيد * از لعل خموش باده‌نوش تو رسيد\r\nگوش تو شنيده‌ام كه دردى دارد * درد دل من ، مگر به گوش تو رسيد \r\nو له\r\n دلدار اگر به دام خويشم فكند * از تو نمكى بر دل‌ريشم فكند\r\nترسم به غلط ربوده باشد دل را * بيند چو دل من است ، پيشم فكند \r\nو له\r\n امروز چه شد كه هست جام گله‌اى * سرگرم به دادن پيام گله‌اى\r\nمن چشم هزار عذرخواهى دارم * با من تو هنوز در مقام گله‌اى \r\n\r\n[ 155 
  ] [ حزينى خراسانى 
  ]\r\nكاروان منازل نكته‌رانى ، حزينى خراسانى ، كه مرد تجارت‌پيشه بوده و در مراتب شعرى خوش‌انديشه ، فكر رسا و تلاش نيكو داشت . اين دو بيت از او به نظر درآمده :\r\n كسى كه پيش تو اظهار آشنايى كرد * تو را به دشمنى خويش رهنمايى كرد \r\n\r\n","description":"","footnote":"","page_name":" 234 ","page_number":234},
  {"content":"\r\n\r\n تمام عمر ستم كرد و من همان عاشق * به يك نگه كه در آغاز دلربايى كرد \r\n\r\n[ 156 
  ] [ ميرزا محمّد رضى حزينى 
  ]\r\nمرد ميدان دقيقه‌رسى و باريك‌بينى ، ميرزا محمّد رضى حزينى كه از سادات عظام رضوى است ، به آگهى انواع نظم ممتاز و به عرصهء سخنورى يكّه‌تاز بوده . اين بيت از او به ملاحظه رسيد :\r\n به كويش رفتم و خارى به پاى من شكست آنجا * به حمد اللّه كه تقريبى شد از بهر نشست آنجا \r\n\r\n[ 157 
  ] [ ميرزا سليمان حاجى اصفهانى 
  ]\r\nگوشوارهء افراد انتخابى ، ميرزا سليمان حاجى كه اصلش از قصبهء نطنز من مضافات اصفهان است ، به كمالات ظاهرى آراسته و به فنون شاعرى پيراسته بود . گويند صاحب تذكره است . اين سه بيت از كلام اوست :\r\n چندان الم از بىكسى خويش ندارم * غم‌خوارگى مردم بيگانه مرا كشت \r\n* * *\r\n ز فريب وعده امشب نزديم چشم برهم * كه شب اميدوارى در خانه باز باشد \r\n* * *\r\n به خانه‌اش روم و اين كنم بهانهء خويش * كه مست بودم و كردم خيال خانهء خويش \r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\n[ 158 
  ] [ مير عزيز اللّه حضورى قمى 
  ]\r\nمجمع اوصاف معنوى و صورى ، مير عزيز اللّه حضورى كه از سادات كرام قم است ، به طبع رنگين عزيز دل‌ها و به كلام دل‌نشين مقبول فصحا بوده و به اخلاق پسنديده و خصايل حميده اتّصاف داشت و به شرف حضورى شاه‌طهماسب صفوى بهره‌مند گرديده . آخر كار در نجف اشرف سكونت گزيده ، همان‌جا اواخر سنهء مائة عاشر به دار خاموشان آرميده . از اشعار آبدار اوست :\r\n به بالين آمدى در وقت مردن ناتوانى را * از اين زحمت به مردن ساختى مايل جهانى را \r\n* * *\r\n به جرم آنكه نمردم ز ذوق روز وصال * فراق آنچه به من مىكند ، سزاى من است \r\n* * *\r\n در وقت شكوه ، گريه زبانم ز كار برد * ور نه دل رميدهء من صد خيال داشت \r\n* * *\r\n هركه بر وى از غم عشق تو بيداد رود * حال من بيند و حال خودش از ياد رود \r\n* * *\r\n به روز مرگ فغان بر مزار من مكنيد * زمانه را خبر از جور يار من مكنيد \r\n* * *\r\n به شب فراق منعم مكن از فغان ، حضورى ! * چه كنم ؟ دلى ندارم كه فراق ديده باشد \r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\n[ 159 
  ] [ هيبت اللّه حاتم كاشانى 
  ]\r\nمعركه‌آراى سخنرانى ، هيبت اللّه حاتم كاشانى ، كه در اوايل « هيبت » تخلّص مىكرد و آخر به « حاتم » تغيير نموده ، مرد خوش‌تلاش و نيكوفكر بوده ، بيشتر اوقات به سياحت به سر مىبرد . اين دو بيت از او به نظر درآمد :\r\n فتادم از نظر هركه بود در عالم * هنوز چشم بدانديش در قفاى من است \r\n* * *\r\n به كسى زمان رنجش نكنم حكايت از تو * كه مباد بر زبانم گذرد شكايت از تو \r\n\r\n[ 160 
  ] [ خواجه حاجى محمّد سمرقندى 
  ]\r\nطوطى شكرستان نازك‌پسندى ، خواجه حاجى محمّد سمرقندى ، كه به موزونى طبع و فكر بلند معروف بوده و به اوصاف حميده و اخلاق پسنديده موصوف . اين بيت از اوست :\r\n از شوق نرگس تو كه هستيم مست از او * چندان گريست ديده كه شستيم دست از او \r\n\r\n[ 161 
  ] [ حيدرى تبريزى 
  ]\r\nصاحب گفتار دردانگيز ، حيدرى از اهالى تبريز ، كه نيكوخصال و شاعر نازك‌خيال بوده ؛ به زيارت حرمين شريفين شرف‌اندوز گشته و دو بار از وطن خود به گلگشت هند\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nرسيد و قصايد مدحيّه به امراى عالىمقدار اكبرى گذرانيده ، به حصول صلات نمايان مراجعت ولايت نمود ؛ و در اواخر سنهء مائة عاشر راه عقبى پيمود . اين چند بيت از او به ملاحظه درآمد :\r\n چو ريزم اشك از دل آه دردآلود برخيزد * بلى ، چون آب بر آتش بريزد ، دود برخيزد \r\n* * *\r\n در آتش است ز عشقت تن بلاكش من * به آب تيغ تو خواهم نشيند آتش من \r\n\r\n[ 162 
  ] [ ملّا حياتى گيلانى 
  ]\r\nحيات‌بخش قالب خوش‌بيانى ، ملّا حياتى گيلانى كه شاعرى خوب است و كلامش مرغوب ؛ در اوايل حال به شغل تجارت در كاشان آمدوشد مىنمود و با موزونان آن ديار گرم صحبت مىبود . وقتى در گيلان شاعرى متخلّص به « ميلى » در حالت مستى به ضرب شمشيرش مجروح ساخته و با وجود قدرت انتقام چون آن حركت از او در عالم سكر سر زد ، ميل به پاداش نكرد ، و پس از اندمال جراحت از گيلان به كاشان رفته ، از آنجا رو به نزهت‌كدهء هند نهاد ، و به ظلّ عاطفت حكيم ابو الفتح گيلانى درآمده ، به وسيلهء جميله‌اش در بارگاه اكبر پادشاه و شاهزادگان والاتبار نقد عزّت و اعتبار به كف آورده و ذخيره‌اندوز جمعيّت فراوان گشت ، و اواخر عمر دامن دولت خان خانان گرفت و از دست مرحمتش كامياب نوازشات و انعامات بىكران گرديد ؛ و در سنهء خمس عشر و ألف پا به دامن عدم كشيد . از اوست :\r\n تو را هرگز گريبانى نشد چاك * چه دانى لذّت ديوانگى را ؟ \r\n* * *\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n ازبس‌كه رفو زديم ، شد چاك * اين سينه همه به دوختن رفت \r\n* * *\r\n چو رسد رقيب خندان كشدم طپيدن دل * كه مباد ديده باشد نظر عنايت از تو \r\nرباعى\r\n تا پختن آرزو بود پيشهء تو * جز پاى تو زخمى نزند تيشهء تو\r\nدشمن نكند آنچه تو با خويش كنى * اى خون تو بر گردن انديشهء تو ! \r\n\r\n[ 163 
  ] [ مولانا حياتى كاشى 
  ]\r\nمشغوف نيكوتلاشى ، مولانا حياتى كاشى كه عذوبت از كلام رنگينش ظاهر و فصاحت از اشعار متينش باهر ؛ اتّفاقا به مصاحبت بعضى ملاحده از اهل نقطه درافتاده ، همراه آنها به حكم شاه‌طهماسب صفوى محبوس گشته ، مبتلاى شدايد گرديد . بعد دو سال از آن شكنجه مخلصى يافته ، به شيراز شتافت و چندى در آنجا گذرانيده ، به وطن خود كاشان رفت و خيالات فاسده كه به صحبت آن فرقهء ضالّه در سر داشته ، يكسر بدر ساخت . پس از آن متوجّه ممالك جنوبيّهء هند گشته ، در احمدنگر به سر مىبرد . يكى از مقرّبان بساط فيض مناط جهانگير پادشاه توصيفش به مسامعهء اجلال شاهى رسانيده ، وى حسب الحكم فيض‌شيم به بارگاه شاهى رسيد و مشمول مراحم و نوازشات خسروانه گرديد . در آن ايّام كه پادشاه جم‌جاه را مثنوى امير خسرو مسمّى به تغلق‌نامه پسند خاطر مبارك افتاد ، به سبب فقدان يك مبحث آن كتاب شعراى ملازم ركاب به نظم آن مأمور شدند . هريكى متاع افكار خود پيش‌كشى حضور پادشاهى ساخت . از آن جمله نذر حياتى منظور و مقبول افتاده ، و در جلدوى آن به صلهء گرانمايه سرفرازى يافت . آخر كار در سنهء عشر ثالثهء مائة حادى عشر رشتهء حياتش از هم گسيخت . از افكار اوست :\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n فغان كه رنجش جانان به آن مقام رسيد * كه هركه كرد گنه ، از من انتقام كشيد \r\n* * *\r\n خاك كوى تو به سيل مژه پرنم كرديم * تا غبارى به تو از رهگذر ما نرسد \r\n\r\n[ 164 
  ] [ شاه باقر خان حاصل مشهدى 
  ]\r\nزبدهء سخنوران اهل دل ، شاه باقر ، متخلّص به « حاصل » كه از سادات مشهد مقدّس است ، به خدمتى از خدمات روضهء مطهّرهء حضرت امام على موسى الرّضا « 1 » - عليه السّلام - قيام داشت ؛ و در عهد دولت جهانگيرى به هند آمده ، سرمايهء جمعيّت حاصل ساخته ، به عزّت و اعتبار مىگذرانيد . آخر الأمر در سنهء عشرهء رابعهء مائة حادى عشر [ از 
  ] « 2 » جادهء هستى پيچيد . اين يك بيت و رباعى از اوست :\r\n بايد چو برق خنده‌زنان از جهان گذشت * نتوان چو ابر بر سر دنيا گريستن \r\nرباعى\r\n ماييم كه در بحر فناييم همه * در كشتى عمر ناخداييم همه\r\nتا آمده‌ايم ، رفته‌ايم از عالم * در گوش زمانه چون صداييم همه \r\n\r\n[ 165 
  ] [ حسن خان شاملو 
  ]\r\nناظم خوش‌كلام و پخته‌گو ، حسن خان شاملو كه اصلش از ايل است ، از امراى نامدار\r\n\r\n\r\n","description":"","footnote":"\r\n( 1 ) . نسخه : موسى رضى اللّه .\r\n( 2 ) . به قياس افزوده شد .\r\n","page_name":" 240 ","page_number":240},
  {"content":"\r\n\r\nبوده و اباعن‌جد به مناصب عالى سرفرازىها داشته و مدّتى در عهد شاه‌عبّاس ثانى و شاه سليمان صفوى لواى حكومت هرات افراشته ، در آنجا عمارات نيكو و باغات پاكيزه ساخت ؛ و در نظم‌پردازى فكر بلند و طبع رسا داشت و خطّ نستعليق خوب مىنگاشت .\r\nمشرقى و اوجى و فصيحى بيشتر در صحبتش مىبودند . آخر الأمر در سنهء اوسط مائة حادى عشر به هرات بساط حيات نورديد و در مشهد مقدّس مدفون گرديد . از كلام اوست :\r\n توان ز سير گل و گشت لاله‌زار گذشت * نمىتوان ز تماشاى روى يار گذشت\r\nبه روى لاله و گل خواستم كه مى نوشم * ز شيشه تا به قدح ريختم ، بهار گذشت \r\n* * *\r\n تا گشايم مژه‌اى هر طرفم جيحونى است * حاصلم خرمن اشك از رخ گندم‌گونى است \r\n* * *\r\n اى كه پندارى خموشم در وداع دوستان ! * گر زبان شرم دانى ، هر نگاهم ناله‌اى است \r\n* * *\r\n نگنجد ناله‌ام در زير گردون * مصيبت خانه‌ام بسيار تنگ است \r\n* * *\r\n صد باغ و بزم چشم‌به‌راه من است و من * دست جنون گرفته ، به ويرانه مىروم \r\n\r\n[ 166 
  ] [ مولانا آقا حسين خوانسارى 
  ]\r\nخوگرفتهء نغز گفتارى ، مولانا آقا حسين خوانسارى كه در عهد سلطنت شاه سليمان صفوى سرآمد فضلاى روزگار بوده ، فضائل و كمالات وى از مصنّفاتش ، كه من جمله آن\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nتعليقات بر حاشيه قديمهء علّامه دوانى است ، ظاهر ، و استعدادش در فنون نظم و نثر از تأليفاتش باهر . كلامش مملوّ از بلاغت است و اشعارش مشحون فصاحت . آخر كار در سنهء اوسط مائة حادى عشر راه آخرت پيش گرفت . اين رباعى از طبع موزونش به ملاحظه درآمد :\r\n اى باد صبا ! طرب‌فزا مىآيى * از طوف كدامين كف پا مىآيى\r\nاز كوى كه برخاسته‌اى ؟ راست بگو * اى گرد ! به چشم آشنا مىآيى \r\n\r\n[ 167 
  ] [ حكيم حاذق گيلانى 
  ]\r\nمجمع كمالات انسانى ، حكيم حاذق گيلانى ، كه ولادتش [ در 
  ] « 1 » فتح‌پور سيكرى واقع گشته ، در زمان دولت جهانگير پادشاه به منصبى امتياز داشت و در عهد شاه‌جهانى به روش پدر بزرگوار خود ، حكيم همام كه در زمان اكبر به سفارت عبد اللّه خان ، والى توران ، مأمور گشته بود ، حكيم حاذق هم به همان اعتبار از پيشگاه شاهى به سفارت امام قلى خان ، والى توران رخصت يافت و بعد اداى سفارت به بارگاه پادشاهى رسيده ، به منصب سه‌هزارى و خدمت عرض مكرّر سرمايهء عزّت و افتخار اندوخت . اواخر عمر در مستقر الخلافت اكبرآباد پا به دامن عزلت كشيد و به تقرّر وظيفهء شايسته سرفراز گرديد . آخر الأمر در سنهء سبع و تسعين و ألف در اكبرآباد به دار بقا آرميد . اين چند بيت از كلام رنگين اوست :\r\n بلبل از گل بگذرد گر در چمن بيند مرا * بت‌پرستى كى كند گر برهمن بيند مرا \r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 242 ","page_number":242},
  {"content":"\r\n\r\n در سخن پنهان شدم مانند بو در برگ گل * هركه دارد ميل ديدن در سخن بيند مرا \r\n* * *\r\n بوى گل امشب ز دود شمع مىآيد برون * بلبل اشكى بر سر خاكستر پروانه ريخت \r\n* * *\r\n دلم به هيچ تسلّى نمىشود ، حاذق ! * بهار ديدم و گل ديدم و خزان ديدم \r\n\r\n[ 168 
  ] [ گربخش حضورى ملتانى 
  ]\r\nانجمن‌آراى نكته‌دانى ، گربخش حضورى ملتانى كه اصلش از قوم هنود كبنو است ؛ مشار إليه از مدّتى در مهترا كه به فاصلهء چند فرسخ از شاه‌جهان‌آباد واقع است ، توطّن گرفت . در معرفت اصناف سخن شأنى بلند داشت و به مهارت اقسام اين فنّ فكر لطافت‌پسند . مرد خوش‌اخلاق و باتمكين بود . اوايل حال به خدمت مير محمّد معصوم مشرب مستفيد گشته و با ميرزا بيدل سال‌ها صحبت داشته ، به مشق سخن پخته و پركار برآمد ؛ و مدّتى همراه سيّد قطب الدّين على خان به سررشتهء منشىگرى به وجه قليل قناعت كرد ؛ و در سنهء اوسط مائة ثانى عشر راه باديهء فنا گرفت . از اشعار آبدار اوست :\r\n چشم بهبودى از آن سرو سهى داريم ما * اين عجب كز سرو اميد بهى داريم ما \r\n* * *\r\n به يمن عشق او بر آه و افغان دست‌رس دارم * چه قليان اين دم و دود از طفيل هم‌نفس دارم\r\nشنيدم كاروانى مىرسد از جانب كنعان * نظر بر گرد راه و گوش بر بانگ جرس دارم \r\n* * *\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n رسيد بر سر بام آفتاب من وقتى * كه آفتاب رسيده است بر سر بامم \r\n\r\n[ 169 
  ] [ لاله شيورام داس حياى اكبرآبادى 
  ]\r\nنكته‌سنج سخن‌شناس ، لاله شيورام داس ، كه « حيا » تخلّص مىكند ، اصلش از اكبرآباد است . پدرش لاله بهوكنى مل در متصدّيان عمدهء سركار اسد خان ، وزير اعظم عالم‌گير پادشاه انتظام داشت ؛ بالجمله ، حيا صاحب طبع سليم و فكر مستقيم بود و در مراتب نظم از اقران گوى سبقت ربوده . مشق سخن به خدمت ميرزا بيدل مىگذرانيد و نثرى به طرز چهار عنصر موسوم به گلگشت بهار ارم نگاشت . آخر الأمر در عمر چهل و چندسالگى در اكبرآباد سنهء اربع و اربعين و مائة و ألف درگذشت . از كلام متين اوست :\r\n نبردى سر به جيب و پا برون آوردى از دامن * غلط كردى ره نزديك را از دوربينىها \r\n* * *\r\n به ياد چشم تو داريم مىپرستىها * رسانده‌ايم به گردون دماغ مستىها \r\n* * *\r\n جز سر مجنون و دست گل‌رخان مسكن نداشت * امتيازى بود در ايّام پيشين سنگ را \r\n* * *\r\n از فيض بهار است چمن را طاوس * بلبل عجبى نيست برآرد پر طاوس \r\n* * *\r\n در بيابانى كه ما داريم صبر از تشنگى * سينه مالد بر زمين چون سايه ابر از تشنگى \r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\n[ 170 
  ] [ ميرزا امام قلى حشمت اصفهانى 
  ]\r\nگلدستهء چمنستان رنگين بيانى ، ميرزا امام قلى حشمت اصفهانى ، كه برادر كوچك ميرزا جعفر راهب است ، از ولايت وارد هند گشته . اوايل حال به رفاقت نوّاب برهان الملك سعادت خان آيين به سر برد . پس از چندى به ترك رفاقت پرداخته ، در شاه‌جهان‌آباد اقامت گزيد و به وسيلهء جميله سادات خان و حكيم الملك معصوم على خان شرف‌اندوز حضورى محمّد شاه پادشاه گشته ، به غايت خلعت و خطاب عماد الدّين خان سرفرازى اندوخت ، و به مصاهرت حكيم الملك هم چهرهء اعتبار برافروخت ؛ و در سخن‌سنجى به حسن گفتار مقبول فصحاى روزگار و به اشعار آبدار پسنديدهء بلغاى نامدار بوده . اوسط مائة ثانى عشر راه دار آخرت پيموده . اين چند بيت از اوست :\r\n خرامان ساختى در صحن گلشن سروقامت را * به پا كردى دگر هنگامهء روز قيامت را \r\n* * *\r\n گر نيست عاشق رخ خوبان چو چشم من * از بهر چيست ديدهء نمناك شيشه را ؟ \r\n* * *\r\n خرّم از سبزهء خطّت چمنى نيست كه نيست * روشن از شمع رخت انجمنى نيست كه نيست \r\n* * *\r\n اى جان جهان ! گرچه نهانى ز نظرها * هر سو به تماشاى تو خلقى نگرانند \r\n* * *\r\n اى زلف مشكين تو را خورشيد تابان در بغل ! * وى لعل نوشين تو را صد شكّرستان در بغل ! \r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n[ 171 
  ] [ محتشم على خان حشمت بدخشانى 
  ]\r\nلعل معدن كامرانى ، محتشم على خان حشمت بدخشانى ، كه از سادات عالىدرجات آن ديار است ، يكى از اجداد او وارد هندوستان گرديده ؛ پدرش مير باقى مدّتى به رفاقت محمّد يارخان كه عالم‌گير پادشاه او را در هنگام رونق افروزى دايرهء دولت به ممالك دكن به نظامت شاه‌جهان‌آباد مأمور فرموده بود ، به عزّت و احترام تمام به سر برد . حشمت در شاه‌جهان‌آباد تولّد و نشو و نما يافته ، در فنون نظم از هم‌طرحان افضل ثابت و شيخ عبد الرّضا متين و ديگر فصحاى عصر بوده . جواهر زواهر كلامش آرايش عروس سخن و لئالى آبدار اشعارش آويزهء گوش شاهد اين فنّ . ديوانش قريب هفت هزار بيت است .\r\nآخر الأمر در سنهء ثلث و ستّين و مائة و ألف ره‌گراى عالم بقا گشت . از كلام اوست :\r\n بيا كز رشك سوزانيم با هم بلبل و گل را * تو گل را كن خجل در حسن و من در عشق بلبل را \r\n* * *\r\n كشتند شمع را چو سحر ، اهل بزم گفت * اين روز بود اوّل شب در نظر مرا \r\n* * *\r\n شب چنان بىكسىام سوخت به كويت كه ز درد * دل سنگ آب شد و صورت ديوار گريست \r\n* * *\r\n گر چنين شهر به سوداى تو ديوانه شود * همچو زنجير ز هر كوچه فغان برخيزد \r\n* * *\r\n در آرزوى زخم تو صد سينه چاك شد * تيغ تو در غلاف و جهانى هلاك شد \r\n* * *\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n با رقيبان نكنم سجدهء خاك در دوست * اين نمازيست كه بىشرط جماعت باشد \r\nرباعى\r\n زين پيش كه دل ناله و آهى مىكرد * چشمش به من التفات گاهى مىكرد\r\nگريان‌گريان ز دور مىديدم و او * خندان‌خندان به من نگاهى مىكرد \r\nمستزاد\r\n آيينه به بزم دلگشاى تو رسد * اى جان نگاه !\r\nهم شانه به زلف مشك‌ساى تو رسد * ما را چه گناه ؟\r\nما خاك شويم و سرمه منظور افتد * داغيم ز رشك\r\nدل خون شود و حنا به پاى تو رسد * سبحان اللّه ! \r\n\r\n[ 172 
  ] [ حكيم بيگ خان حاكم لاهورى 
  ]\r\nصاحب كلام پردرد و شور ، حكيم بيگ خان حاكم از اهالى لاهور ، كه از اعيان قوم اوزبك است ، در اوايل عصر محمّد شاه پادشاه به خطاب‌خانى و منصبى شايسته سرفرازى يافته . آخر دست به دامن فقر زد و به گلگشت شاه‌جهان‌آباد و كشمير پرداخته ، عزم زيارت حرمين شريفين نمود ، و بعد احراز سعادت زيارت باز فايز وطن مألوف گشت . در فنون شعرى شاگرد آفرين لاهورى است . طبعش به بلاغت آشنايى داشت و اشعارش به فصاحت هم‌نوايى . تذكرهء مختصرى مسمّى به مردم ديده تأليف نموده ، و در سنهء اثنين و ثمانين مائة و ألف راه آخرت پيموده . از افكار اوست :\r\n از در مران به حرف بدان ، اى نكو ! مرا * ناكرده امتحان مكش ، اى تندخو ! مرا \r\n* * *\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n فلك به اين تن كاهيده اشكبارم ساخت * هزار شكر كه تسبيح ذكر يارم ساخت \r\n* * *\r\n در خموشى گفتگو ، اى شوخ ! و مستى در خمار ؟ ! * نيست كار هيچ‌كس ، اين كار كار چشم توست \r\n* * *\r\n آمدى در بزم و ميناى مى از جوش نشاط * در ميان گريه همچون طفل خنديدن گرفت \r\n* * *\r\n كسى به عجز من زار بر زمين ننشست * نشست نقش قدم ، ليك اين‌چنين ننشست \r\n* * *\r\n ز ابلهى مكن اشعار را وسيلهء رزق * ببين ، زمين سخن قابل زراعت نيست \r\n* * *\r\n تهمت دزدى دل را به كه بندم آخر ؟ * هركه را مىنگرم نام تو را مىگيرد \r\n* * *\r\n چون غنچهء فسرده كه نشكفت در بهار * گفتم به وصل هم دل من واشود ، نشد \r\n* * *\r\n شيخ در عزلت و نظر در خلق * لنگ گرديد ، ليك كور نشد \r\n* * *\r\n دست از جهان نشسته ، به حق در نياز بود * زاهد وضو نكرده ، به فكر نماز بود \r\n* * *\r\n بلبلان چون به چمن زمزمه بنياد كنند * يادى از حسرت مرغان قفس‌زاد كنند \r\n* * *\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n نه به درد آشنايى ، نه به عشق راه دارد * به چه كار آيد اين دل كه كسى نگاه دارد ؟ \r\n* * *\r\n به آن نگار گل از شرم روبه‌رو نشود * هزار رنگ شود ، ليك همچو او نشود \r\n* * *\r\n سبو را گر نبرد از خود اداى چشم مىنوشش * چرا در بزم از ميخانه مىآرند بر دوشش ؟ \r\n* * *\r\n كشيدم ذلّت از هر نيك و بد ، پابوس او كردم * براى اين نماز از آبروى خود وضو كردم \r\n* * *\r\n دهد اهل نظر را زينت ظاهر پريشانى * كه آرد خانهء چشم سپيدى رو به ويرانى \r\n* * *\r\n ظهرگون ز نيرنگ وحدت ذات است * هزار رنگ برآرد گل و بهار يكى \r\n\r\n[ 173 
  ] [ شيخ محمّد على حزين لاهيجى 
  ]\r\nمطلع ديوان سخن‌سنجى ، شيخ محمّد على حزين لاهيجى كه نسب والايش به هجده واسطه به شيخ زاهد گيلانى سهروردى ، مرشد سيّد شاه صفى الدّين اردبيلى ، جدّ سلاطين صفويّه ، مىرسد و ولادتش در سنهء ثلث و مائة و ألف در اصفهان جلوهء ظهور يافته .\r\nدر اوايل حال سرى به سياحت ممالك ايران كشيد و اكثر بلاد خراسان و عراق و فارس و آذربايجان را پى سپر كرد و از فضلاى دهر و علماى عصر به تحصيل علوم عقلى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nپرداخت ؛ در هر فنّى از فنون رياضى و حكمت استعداد تامّه حاصل ساخت .\r\nدر مراتب شعرى ، شاعرى گرانمايه و ناظم بلندپايه بوده كه از طبع سليم و فكر مستقيم گوى سبقت از معاصرين ربوده . اشعار آبدارش تشنگان بوادى سخن را به زلال خوش‌گوار معانى سيراب گردانيد ، و كلام با نظامش شايقان اين فنّ را به فصاحت و بلاغت در نظم‌پردازى رهنمون گرديد . نظم بىنظيرش از تكلّف مبرّا و ابيات دلپذيرش از تصنّع معرّا . الحق داد سخنورى داده و ابواب نظام‌گسترى گشاده .\r\nشيخ در سنهء ثلث و اربعين و مائة و ألف كمر همّت به عزم زيارت حرمين شريفين بربست و عند المراجعت عبورش به بلدهء لار افتاد . در آن ديار از حوادث روزگار كه منشأ آن وجود با مسعود نادر شاه بود توقف مناسب نديده ، خود را به ساحل درياى شور كشيد و از بنادر فارس و كرمان و بندرعباس گذشته ، خود را به بندر شته كه از بنادر ملك سند است ، رسانيد و از آنجا بر سيوستان و ملتان و لاهور عبور كرده ، به منزل مقصود كه عبارت از دار الخلافت شاه‌جهان‌آباد است ، فايز گرديد و مدّتى در آن ديار خلد آثار به سر برد . عمدة الملك امير خان متخلّص به « انجام » سيور عالى سير حاصل بودى ، از سركار محمّد شاه پادشاه دهانيده بود ، در آن فارغ البال به جمعيّت خاطر مىگذرانيد . قضا را هجو اهل هند از زبانش سر زد و شعراى شاه‌جهان‌آباد را به شورش و پرخاش آورده ، طاقت اقامت دهلى در خود نيافته ، متوجّه اكبرآباد گشت و بعد توقّف چندروزه از آنجا به سياحت بنگاله شتافت و از بنارس گذشته تا به عظيم‌آباد رسيده ، باز به رجعت قهقرى خود را به بنارس رسانيد و در آنجا رنگ سكونت ريخته . عاقبت خانه‌اى ترتيب داد و همان‌جا در سنهء ثلث و مائة و ألف رو به منزل آخرت نهاد . اين چند بيت از كلام لطيف اوست :\r\n اين است كه دل‌برده و خون كرده بسى را * بسم اللّه اگر تاب نظر هست كسى را \r\n* * *\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n نبرد جلوهء گل جانب گلزار مرا * مىبرد نالهء مرغان گرفتار مرا \r\n* * *\r\n از ساده‌رخان در تب‌وتاب است دل ما * زين آتش بىدود كباب است دل ما \r\n* * *\r\n تا باد صبا بوى تو را در چمن آورد * برداشته هر شاخ گلى دست دعا را \r\n* * *\r\n به هند گشته زمين‌گير ناتوانى ما * رسيده است به شب روز زندگانى ما \r\n* * *\r\n نهفته‌ام به خموشى خيال روى تو را * مباد كز نفسم بشنوند بوى تو را\r\nاگر به دامن وصل تو دست ما نرسد * كشيده‌ايم در آغوش آرزوى تو را \r\n* * *\r\n كوتاه صفيرم ، قفسم را بگذاريد * جايى كه رسد ناله به فريادرس ما \r\n* * *\r\n پيش چشم تو ز غم گر نگدازيم چو شمع * بر تو روشن نشود محنت جانكاهى ما \r\n* * *\r\n آه تو فاش مىكند عشق نهفته را ، حزين ! * دود دليل مىشود آتش ناپديد را \r\n* * *\r\n ز هجران ديده‌ام حالى كه كافر از اجل بيند * خدا كوتاه سازد عمر ايّام جدايى را \r\n* * *\r\n جنون را كارها باقى است با مشت غبار ما * كه بازيگاه طفلان مىشود خاك مزار ما \r\n* * *\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n نخلم از گريه در آب است و ثمر پيدا نيست * تا فلك آتش آه است و اثر پيدا نيست \r\n* * *\r\n پنهان نگشت در دل صد چاك راز عشق * اين خانهء شكسته هوا را نگه نداشت \r\n* * *\r\n از شوق ز بس چشم‌به‌راه تو نشستم * تار مژه‌ام مدّ نگاهى شد و برخاست \r\n* * *\r\n نخلى شد و بارش همه پيكان بلا شد * هر تخم كه ناز تو به باغ دل ما ريخت \r\n* * *\r\n چيده از دام و قفس طرفه بساطى هر سو * عشق پنداشته ما را پر پروازى هست \r\n* * *\r\n فتنهء روز جزا در قدم جلوهء اوست * با قيامت قد او دست و گريبان برخاست \r\n* * *\r\n عشق مىگويم و چون شمع لبم مىسوزد * راز پنهان من امشب به زبان افتاده است \r\n* * *\r\n بيهوده سينه بر در و بام قفس زديم * صيّاد ما ز حال اسيران خبر نداشت \r\n* * *\r\n دلم به وعده بر آتش فكندى و رفتى * بيا كه سوختن اين كباب نزديك است \r\n* * *\r\n تنگى سينه دلم را به فغان مىآرد * ور نه با ناز تو خاموشى و فرياد يكى است \r\n* * *\r\n زان پيشتر كه چهره به مى ارغوان كنى * داغت چو برگ لاله دلم را كباب ساخت \r\n* * *\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n بىكس‌تر از اين عاشق دل‌خسته كسى نيست * عمرى است كه بيمارم و عيسىنفسى نيست\r\nتا چند توان داد نفس اين‌همه بر باد * چون نى همه فريادم و فريادرسى نيست\r\nهمراه رقيبان مگذر بر سر خاكم * ما را ز وفاى تو جز اين ملتمسى نيست\r\nپوشيد حزين از شب ما صبح رخ خويش * دل با كه نفس راست كند ؟ هم‌نفسى نيست \r\n* * *\r\n شوريدگى برون نرود از دماغ ما * زنجير زلف ، سلسله‌جنبان عاشق است \r\n* * *\r\n تو خود به پرسش من زلف جانفزا بگشا * كه قفل خامشى عشق بر زبان من است \r\n* * *\r\n جان رفت و نكردى گذرى بر سر خاكم * دل‌خون شد و مغرورى ناز تو همان است \r\n* * *\r\n اى واى بر اسيرى كز ياد رفته باشد ! * در دام مانده باشد ، صيّاد رفته باشد\r\nشادم كه از رقيبان دامن‌كشان گذشتى * گو مشت خاك ما هم بر باد رفته باشد \r\n* * *\r\n در دام تو افشاندم و آزاد نشستم * اسباب گرفتارى من مشت پرى بود \r\n* * *\r\n مرا به سبزهء خطّ نرسته پيوند است * و گرنه هر سر موى تو دلبرى داند \r\n\r\n","description":"","footnote":"","page_name":" 253 ","page_number":253},
  {"content":"\r\n\r\n خيال سايه‌نشينان سرو ناز جداست * و گرنه هر شجرى سايه‌گسترى داند \r\n* * *\r\n رهايى كى توان از پنجهء گيراى صيّادى ؟ * كه تيغش خون ما را از چكيدن بازمىدارد \r\n* * *\r\n مژه برهم نزدم آينه‌سان در همه عمر * بس‌كه در ديدهء من ذوق تماشاى تو بود \r\n* * *\r\n شمع بالين من خسته شد ، آن‌گاه رخش * كز ضعيفى نگهم تا سر مژگان نرسد \r\n* * *\r\n يك تبسّم كردى و شور جهان شد آشكار * يك اشارت كردى و صد داستان آمد پديد \r\n* * *\r\n سوداى كريمان همه سود است كه نيسان * گوهر عوض قطره ز دريا نستاند \r\n* * *\r\n با آنكه مىمكم جگر از تشنگى چو شمع * ابر بهارم از مژهء اشكبار خويش\r\nاى مست ! ناز طعن اسيرى مزن به من * از خويش غافلى كه نگشتى شكار خويش \r\n* * *\r\n گردن بزن ، بسوز و بكش ، جسم و جان ز توست * چون شمع فارغيم ز سود و زيان خويش \r\n* * *\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n اى طفل اشك ! پا به ادب نه كه ريخته است * چون شيشهء شكسته مرا در كنار دل \r\n* * *\r\n نشد فغان به اثر تا ره جنون نروم * سخن نبشته نشد تا نفس به خون نزدم \r\n* * *\r\n داد جمعيّت دل‌هاى اسيران بر باد * نكنم شكوه از آن زلف پريشان ، چه كنم ؟ \r\n* * *\r\n ز آواز خوش آن غنچه‌لب تا دور شد گوشم * به خون آغشته‌تر از پنبهء ناسوز شد گوشم \r\n* * *\r\n كوتاه ماند دست تمنّا در آستين * داريم گريه بىتو چو مينا در آستين \r\n* * *\r\n چه خوش است با خيال تو نهفته راز كردن * به زبان بىزبانى سر شكوه باز كردن \r\n* * *\r\n تا ديده‌ام آن طرّهء طرّار پريشان * خاطر شده آشفته و گفتار پريشان\r\nدامن مكش ، اى نخل وفا ! از كف عاشق * گل را نكند همرهى خار پريشان \r\n* * *\r\n شمع را شعله مسلسل ز دل آيد بيرون * آه دل سوختگان متّصل آيد بيرون\r\nزلف مشكين تو هرجا كه شود غاليه‌سا * نكهت از نافهءچين منفعل آيد بيرون \r\n* * *\r\n روى كه جلوه كرد كه حيرانم اين‌چنين * زلف كه ديده‌ام كه پريشانم اين‌چنين \r\n* * *\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n كنون نهى ز قفس منّتم به آزادى * كه آتشم به خس و خار آشيان زده‌اى \r\n* * *\r\n به جلوه‌هاى رسا سرفراز مىآيى * مگر به غارت عمر دراز مىآيى \r\n* * *\r\n نيم به هجر تو تنها ، دو همنشين دارم * دل‌شكسته يكى ، جان بىقرار يكى\r\nبه عندليب چمن نوبت فغان نرسد * حديث جور تو گويم گر از هزار يكى \r\n* * *\r\n كردى ز شكنج قفس امروز برونم * كز بال‌وپرم قوّت پرواز گرفتى \r\n* * *\r\n اى آنكه غم هجر كشيدن نتوانى * ترسم كه رخش بينى و ديدن نتوانى \r\n* * *\r\n رشك محبّتم نگذارد نفس كشم * دل از حديث شوق پر است و زبان تهى \r\n* * *\r\n چو چشم آينه حيرانم از جمال كسى * پرى به شيشهء دل دارم از خيال كسى \r\n* * *\r\n چه عجب گر نگهش داشت سر الفت ما * برق راه است نوازش به گياهى گاهى \r\nرباعى\r\n ساقى ! قدحى كه دور گلزار گذشت * مطرب ! غزلى كه وقت گفتار گذشت\r\nاى هم‌نفس ! از بهر دل زار بگو * افسانهء آن شبى كه با يار گذشت \r\n\r\n[ 174 
  ] [ حاجى شاه عبد الهادى 
  ]\r\nسيّاح بيداى سخن ايجادى ، حاجى شاه عبد الهادى ، كه صاحب طبع متين و خيالات\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nرنگين بوده ؛ پختگى ، از كلامش پيدا و پركارى از اشعارش هويدا . پس از آنكه به طواف مكّهء معظّمه و زيارت مدينهء منوّره سعادت اندوخته ، « حاجى » تخلّص ساخت و بعد اتمام ايّام سفر ، اقامت در مدراس انداخت و اواخر ثانى عشر داعى اجل را لبّيك گفت . اين چند بيت از اوست :\r\n لاله‌سان هر دو به هم دوخته خيّاط ازل * كسوت ماتمى و پيرهن شادى ما \r\n* * *\r\n يافت ذوق بستر افتادگىها را مگر * سايه از روزى كه خوابيده‌ست ، پهلو برنداشت \r\n* * *\r\n مرا مستغنى از اسباب ارباب فنا دارد * ز موج سيل صحن خانهء من بوريا دارد\r\nزند در دشت بىتابى به آهو سيلى وحشت * نمىدانم دل از شوق كه آتش زير پا دارد ؟ \r\n* * *\r\n گره كار فنا بود سر هستى ما * حلّ اين عقده به‌جز ناخن شمشير نشد \r\n* * *\r\n نپندارى به غفلت هم ز كار خويش بىكارم * كه من در عين مستى همچو چشم يار هشيارم \r\n* * *\r\n برون كى مىرود از آتش عشقت ز سرجوشم ؟ * كه بر ديگ گداز خويش چون تبخاله سرپوشم \r\n* * *\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n تمام دشت طلب سبز چون گلستان است * ز آب آبله پايىّ رهروان بىتو \r\n\r\n[ 175 
  ] [ مولوى محمّد حسن على ماهى 
  ]\r\nجامع علوم عقلى و نقلى ، مولوى محمّد حسن على كه جدّ اعلاى او شاه فتح اللّه انصارى در زمان سلطنت شاه تغلق از ولايت وارد دهلى شده ، چندى در آنجا به خوبى به سر برد . پس از آن به طريق سياحت از آنجا معه اهل‌وعيال برآمده ، سرى به بلدهء جونپور كه در آن ايّام دارالحكومت سلاطين شرقيه بود ، كشيد و همان‌جا رحل اقامت افكند و به وعظ و پند خلايق مشغول گشت .\r\nاز آنجا كه اوصاف حميده و روش پسنديده آن بزرگوار شهرت گرفت ، حاكم آنجا بس مشتاق گشته ، روزى در مسجد جامع شرف صحبتش دريافت . از آن باز در هر ماه دو بار به مجلس وعظ رسيده ، به احراز فوائد مىپرداخت . پستر چند موضع از پرگنه ماهل من تعلّقات جونپور بنا بر مصارف اهل‌وعيالش به طريق مدد معاش مقرّر ساخت . از آن زمان اولادش در آنجا سكونت دارند . اكثرى از آن به شغل درس و تدريس و بيشتر به زاويهء توكّل و قناعت به سر بردند و بعضى به نوكرى سلاطين و امرا به عزّت و اعتبار گذرانيدند .\r\nبالجمله ، مولوى ممدوح در هنگام خردسالى از وطن مألوف [ به 
  ] « 1 » بنارس برخورد و به خدمت ملّا محمّد عمر كه نسبت تلمّذ به خان آرزو شيخ على حزين بلاواسطه داشت ، كتب درسى فارسى گذرانيد ، و در عنفوان شباب به تحصيل علوم عربيّهء معقول و منقول به كمال استعداد پيش اساتذهء عصر پرداخت و به ذهن نقّاد در جميع اين فنون\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 258 ","page_number":258},
  {"content":"\r\n\r\nمهارت شايسته و ممارست بايسته حاصل ساخت و در علوم عقليّه و نقليّه به يك واسط نسبت تلمّذ به خدمت مولوى بركت الله‌آبادى كه از اعيان علماى عصر بود ، وارد ، الحال ، بعد تحصيل علوم و فنون عنان توسن عزيمت به كلكته منعطف ساخته ، چندى در آنجا به سر برده . آخر كار حسب الطّلب اهل حكومت وارد مدارس گشته ، رنگ اقامت ريخت ، و چند سال به عهدهء مدرسى مدرسهء كمپنى اشتغال داشته ، به مرور ايّام لواى خدمت افتاى صدر برافروخت و تا حال به عهدهء موصوفه مأمور است و به كمالات ذاتى و صفاتى مشهور ؛ چون‌كه در فنون نظم هم طبع بلند دارد و تلاش ارجمند ، گاه‌گاه به فكر سخن ملتفت مىشود .\r\nبعد اتمام اين كتاب در سنهء ثمان و خمسين و مأتين و ألف مرحله‌پيماى سفر آخرت گشته . از اشعار آبدار اوست :\r\n نزاكت آن‌قدر دارد كف پاى نگارينش * كه برگ گل به جاى خار باشد پاى جانان را \r\n* * *\r\n پر از مشك ختن مىبينم امشب كوه و صحرا را * مگر باد صبا واكرد آن زلف چليپا را \r\n* * *\r\n ازبس‌كه وحشى است دل بىقرار ما * رم مىكند ز سايهء مردم غبار ما \r\n* * *\r\n بر روى زرد ماست روان اشك لاله‌گون * يك جا به هم شده است خزان و بهار ما \r\n* * *\r\n تا ديده است گل به چمن روى يار من * از پنجه‌هاى خار گريبان دريده است \r\n* * *\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n دوش چون بىرحمى ظالم دل من ياد كرد * من جدا فرياد كردم ، دل جدا فرياد كرد \r\n* * *\r\n چشم تو دوست دارم ، اگر مىطپم به‌جاست * بيمار دار از غم بيمار مىطپد \r\n* * *\r\n شايد كه بت ما گذرد بر سر راهى * بر خاك نشينيم به اميد نگاهى \r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\nحرف الخاء\r\n\r\n[ 176 
  ] [ حكيم افضل الدّين بديل خاقانى شروانى 
  ]\r\nحسان العجم ، خلاق المعانى ، حكيم افضل الدّين بديل خاقانى ، كه اصل وى از شروان است و نام اصلى وى ابراهيم بن على ، در خدمت ابو العلاى گنجوى به اكتساب فضائل و كمالات كوشيده ، مقبول طبايع خاصّ و عامّ گرديد و در مجلس خاقان كبير ، مينوچهر شروانشاه سلجوقى تقرّب و اختصاص تمام به هم رسانيد . فاضلى با كمال و شاعرى بلند خيال بوده ، در ساحت سخن يكّه‌تاز است و به فنون نظم‌پردازى ممتاز . در اوايل حال « حقّانى » تخلّص مىكرد . بعد از آن از پيشگاه خاقان مخاطب به « خاقانى » گشت . آخر كار صاحب ترك و تجريد گرديد و به رياضات و مجاهدات بيش از پيش به آرايش باطن همچون ظاهر پرداخت و به سبب انقطاع ملازمت خاقان بار شدايد حبس هفت‌ماهه برداشته ، به اقبال خدمات درنساخت و به زيارت حرمين شريفين سعادت اندوخت .\r\nمولانا عبد الرّحمن جامى - قدّس سرّه - در نفحات الانس نوشته كه خاقانى را ماوراى\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nطريقهء شعرگويى طورى ديگر بوده است كه شعر در مقابل آن قدرى و مقدارى ندارد ؛ چنانچه كلامش بر آن دالّ است و مقالش مخبر ذوق و حال .\r\nآخر الأمر به قول مشهور در سنهء اثنين و ثمانين و خمسمائة و به روايتى در سنهء خمس و تسعين و خمسمائة به خلوتكدهء عدم گراييده ، در سرخاب تبريز آرميده . ديوانش كه يكسر مشحون به انواع نظم و اكثر در مواعظ و حكم است ، از آن بيتى چند در اين اوراق ثبت افتاد :\r\n براى آنكه ز غير تو ديده بردوزم * به جاى هر مژه در چشم سوزنى است مرا \r\n* * *\r\n رخ تو رونق قمر بشكست * لب تو قيمت شكر بشكست\r\nلشكر غمزهء تو بيرون تاخت * صف عقلم به يك نظر بشكست\r\nنيش مژگان چنان زدى بر دل * كه سر نيش در جگر بشكست \r\n* * *\r\n من ندانستم كه عشق اين رنگ داشت * كز جهان با جان من آهنگ داشت\r\nدل بماند از كاروان وصل او * ز آنكه منزل دور و مركب لنگ داشت \r\n* * *\r\n روزم به نيابت شب آمد * جانم به زيارت لب آمد\r\nازبس‌كه شنيد يا ربم چرخ * از يا رب من به يا رب آمد\r\nهمسايه شنيد ناله‌ام گفت * خاقانى را دگر شب آمد \r\n* * *\r\n هركه در طالعش فراق افتاد * سايهء او از او كناره كند \r\n* * *\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n خيّاط روزگار به بالاى هيچ‌كس * پيراهنش ندوخت كه آخر قبا نكرد \r\n* * *\r\n جان بخشمت آن ساعت كز لب شكرم بخشى * دانم كه تو ز آن لب‌ها جان دگرم بخشى \r\nرباعى\r\n مرغى كه نواى درد راند ، عشق است * پيكى كه زبان غيب داند ، عشق است\r\nهستى كه ز نيستيت خواند ، عشق است * آنچه از تو تو را باز رهاند ، عشق است \r\nو له\r\n اى شاه بتان ! بتان چو من بندهء تو * در گريهء تلخم از شكر خندهء تو\r\nتو بادى و من خاك سرافكندهء تو * چو تند شوى ، شوم پراكندهء تو \r\n\r\n[ 177 
  ] [ ابو الحسن يمين الدّين امير خسرو دهلوى 
  ]\r\nمخزن كمالات صورى و معنوى ، ابو الحسن يمين الدّين امير خسرو دهلوى ، كه اصلش از هزارهء بلخ است ؛ پدر بزرگوارش امير سيف الدّين كه از عمايد قبيلهء لاچين بوده ، در عهد چنگيز خان سرى به هند كشيد و در عهد سلطنت شمس الدّين التمش در سلك امرا منسلك گرديد و در قصبه پتيالى كه از توابع دار الخلافت دهلى است ، طرح اقامت انداخته ، دختر عماد الملك را كه از امراى نامدار بود ، به حبالهء نكاح درآورد و امير خسرو از بطن وى در سنهء احدى و خمسين و ستّمائة متولّد گشته . پدرش وى را در جامه پيچيده ، پيش مجذوبى كه به قرب جوار سكونت داشت ، برد . مجذوب به مجرّد ملاحظه فرمود :\r\n« آوردى شخصى را كه دو قدم از خاقانى پيش تواند رفت » .\r\nبالجمله ، در عمر هشت‌سالگى به مقتضاى استعداد فطرى در كمتر مدّتى به كسب\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nكمالات متنوّعه پرداخته ، از پتيالى همراه پدر به اتّفاق دو برادر ديگر به خدمت سلطان المشايخ حضرت نظام الدّين اولياء بدوانى - قدّس سرّه - كه آغاز ظهور آن حضرت بوده ، رسيد ، به شرف ارادت درآمده ، ذخيره‌اندوز سعادت گشت ؛ و چون به عمر نه‌سالگى رسيد ، پدرش كه عمر هفتادساله و به روايتى هشتاد و پنج‌ساله داشت ، در معركهء كفّار به رتبهء شهادت فايز گرديد . امير خسرو در مرثيه گفته :\r\n سيف از سرم گذشت و دل من دونيم ماند * درياى خون روان شد و درّ يتيم ماند \r\nپس از آن جدّ مادرى او عماد الملك در تعليم و تربيت وى كوشيد ، تا آنكه در فضل و كمال ترقّى پذيرفت و در نظم‌پردازى به فصاحت و بلاغت شهرت گرفت .\r\nدر بدايت حال به ملازمت شاهزاده سلطان محمّد ، خلف سلطان غياث الدّين بلبن ملتان شتافت و همان‌جا با خواجه امير حسن دهلوى كه وى هم ملازم شاهزاده بوده ، ملاقى گشته ، فيما بين سررشتهء اتّحاد و ارتباط استحكام و انضباط يافت . امير خسرو پيش ملوك و سلاطين روزگار كمال عزّت و احترام داشت و در ابناى زمان به لياقت نمايان علم تفوّق مىافراشت ؛ و آنچه در صلات قصايد مدح از سلاطين حاصل مىكرد ، همگى به صرف فقراى خانقاه سلطان المشايخ درآوردى و همين عادت مستمرّه بود و خود مجرّد زندگانى مىنمود . روزى قصيده‌اى در مدح حضرت شيخ گفته به نظر مباركش گذرانيد ؛ آن حضرت را خوش آمده ، فرمود كه صله چه مىخواهى ؟ چون در آن ايّام به نظم‌پردازى و سخن‌سنجى خيلى اشتغال داشت ، به عرض رسانيد كه شيرينى كلام مىخواهم . شيخ فرمود طاسى پرشكر كه زير پلنگ « 1 » من است بيار و بر سر خود نثار كن و قدرى از آن به حلق فروبر ، امير حسب الحكم به عمل آورد . لاجرم عذوبت كلام دلپذيرش مذاق جانها\r\n\r\n\r\n","description":"","footnote":"\r\n( 1 ) . حاشيه : تختخواب .\r\n","page_name":" 264 ","page_number":264},
  {"content":"\r\n\r\nرا شيرين گردانيده و تشنگان زلال معانى را به سرچشمهء سيرابى رسانيده ؛ ليكن از اين درخواست تا آخر حيات تأسّف و تحيّر مىنمود كه چرا از شيخ بهتر از اين چيزى نه درخواستم .\r\nالحقّ خسرو ممالك سخن و پيشرو مسالك اين فنّ بود ، صورت سخن را به نقش و نگار تازه جلابخش گرديده و پيكر كلام را به نهايت خوبى و خوش اسلوبى حسن آرايش بخشيده و به ادابندى مضامين و معانى در وادى سخنورى يگانه و به صنايع و بدائع و لطف اطوار در طرق نظم‌گسترى منتخب زمانه است . بر فضل و كمال وى تصنيفات متكاثره‌اش برهان قاطع و بر حسن مقال او تأليفات باهره‌اش حجّتى ساطع .\r\nنقل است كه در عالم شباب شيخ سعدى شيرازى را در دهلى دريافته ؛ چنانچه خود مىفرمايد :\r\n خسرو سرمست اندر ساغر معنى بريخت * شيره از خمخانهء سعدى كه در شيراز بود \r\nو با اين‌همه اشتغال شعر و سخن و مصاحبت سلاطين ز من ، از ارباب درد و ذوق بود و سرمست بادهء شوق . شورش عشق در سر داشت و از سوز درونى خسته‌جگر . سينهء بىكينه‌اش گنجينهء عرفان و دل صفا منزلش آيينهء اهل ايقان . به رياضت شاقّه آشنا و به مجاهدات ما فوق الطّاقه هم‌نوا بوده . چهل سال صائم‌الدّهر بود ، و اداى حج به طريقى طى ارض همراه شيخ نمود و از مقبول‌ترين مريدان حضرت شيخ بوده كه احدى ما فوق او قربى و منزلتى نداشت و همواره طريق اطاعت و محبّت مىپيموده و نظر به پيرپرستى و جان‌نثارى مىگماشت ، و گاه‌بىگاه در خدمت شيخ حاضر مىبود و درخواست ياران بىتكلّف عرض مىنمود . توصيف ذات همايونش لا تعد و لا تحصى است ، و بالاتر از اين چه خواهد بود كه سلطان المشايخ در حق وى فرمودى : « روز قيامت اميدوارم كه مرا به سوز سينهء اين ترك بخشند » ، و همچنين بيشتر كلمات شفقت آيات بر زبان فيض\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nترجمانش گذشته ؛ چنانچه مىفرمايد :\r\n خسرو كه به شاعرى نظيرش كم خاست * در ملك سخنورى شهى خسرو راست\r\nاين خسرو ماست ، ناصرخسرو نيست * زيراكه خداى ناصرخسرو ماست \r\n* * *\r\n گر براى ترك تركم ارّه بر تارك نهند * ترك تارك گيرم و هرگز نگيرم ترك ترك \r\nبر وقت رحلت فرمايى سلطان المشايخ از اين عالم ، امير خسرو به معيّت تغلق شاه در لكهنو بود . بعد مراجعت از سفر پيراهن صد چاك ساخت و خود را بر خاك انداخت و بعد وفات شيخ به كمال بىحلاوتى و تلخ‌كامى شش ماه زيسته ، در سنهء خمس و عشرين و سبعمائة به جوار رحمت ايزدى جا گزيد و پايين مزار مبارك شيخ آسوده گرديد .\r\nدر سبعهء سنابل منقول است كه بعد وفات وى حضرت شيخ ركن الدّين ابو الفتح سهروردى كه در دهلى بوده ، با ياران خود فرمود كه بياييد شريك تجهيز و تكفين امير خسرو شويم و براى وى كه از مدّاحين سلاطين بود ، دعاى مغفرت كنيم . چون در آنجا رسيد ، ديد كه خسرو مرده افتاده است ؛ فورا برخاسته ، بر زبان راند كه من از فضل خدا به دولت شيخ خود آمرزيده شدم ، حالا احتياج استغفار كسى ندارم ؛ و باز همچنان افتاده ، رو به عالم ممات نهاد . گويند اشعار بلاغت‌شعار وى قريب پنج لك « 1 » بيت است . اين چند بيت از ديوان مشهور او به خير ترقيم درآمد :\r\n كه ره نمود ، ندانم ، قباى تنگ مرا ؟ * كه مىكشد به بر آن سرو لاله‌رنگ تو را\r\nخدنگ غمزه از اين ديده بگذران روشن * كنون كه ديده سپر ساختم خدنگ تو را \r\n* * *\r\n\r\n\r\n","description":"","footnote":"\r\n( 1 ) . پنج لك - 500000 .\r\n","page_name":" 266 ","page_number":266},
  {"content":"\r\n\r\n وه كه از سوز درونم خبرى نيست تو را * در غمت مردم و بر من نظرى نيست تو را \r\n* * *\r\n گرچه بربود عقل و دين مرا * بد مگوييد نازنين مرا\r\nگوشش از يار در گران گشته است * نشنود نالهء حزين مرا \r\n* * *\r\n ابر و باران و من و يار ستاده به وداع * من جدا گريه كنم ، ابر جدا ، يار جدا\r\nحسن تو دير نپايد چو ز خسرو رفتى * گل بسى دير نپايد چو شد از خار جدا \r\n* * *\r\n زان غمزه عزم كين مكن ، تركانه قصد دين مكن * تاراج جان تلقين مكن آن هندوى بىباك را\r\nتا شمع حسن افروختى ، پروانه‌وارم سوختى * پرده‌درى آموختى اين دامن صد چاك را \r\n* * *\r\n اى ديده چه ريزى از برون آب ؟ * كاين شعله به جان گرفت ما را \r\n* * *\r\n بشكفت گل در بوستان ، آن غنچهء خندان كجا ؟ * شد وقت عيش دوستان ، آن لالهء بستان كجا ؟ \r\n* * *\r\n اشكم برون مىافكند راز درون پرده را * آرى ، شكايت‌ها بود از خانه بيرون كرده را \r\n* * *\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n در اين هوس كه ببيند به خواب چشم تو را * بخفت نرگس و بيدار گشت و باز نخفت\r\nبه باغ با تو همىكرد سرو پاى دراز * به يك طپانچه كه بادش بزد ، دراز نخفت \r\n* * *\r\n خوشم به دولت خوارى و ملك تنهايى * كه التفات كسى را به روزگارم نيست \r\n* * *\r\n نظّاره هم نكرد گه سوختن مرا * آن‌كس كه آتشم زد و از من كران گرفت\r\nاكنون كه تازيانهء هجران كشيد دل * جان رميده را كه تواند عنان گرفت ؟ \r\n* * *\r\n چه گردها كه برآورده باشد از دل‌ها * كه فرق تا به قدم پرغبار مىآيد \r\n* * *\r\n بهار بىرخ گل‌رنگ تو چه كار آيد ؟ * مرا يك آمدنت به كه صد بهار آيد\r\nغم تو بار گران است ليك چون از توست * دلم گران نشود ، گر هزار بار آيد \r\n* * *\r\n تو شبانه مىنمايى ، به بر كه بودى امشب ؟ * كه هنوز چشم مستت اثر خمار دارد \r\n* * *\r\n رويت از غاليه خط بر رخ گل‌فام كشيد * ماه را طرّهء مشكين تو در دام كشيد \r\n* * *\r\n به لب آمده است جانم ، تو بيا كه زنده مانم * پس از آنكه من نمانم ، به چه كار خواهى آمد ؟ \r\n* * *\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n سرم فداست چو تيغ تو گرد سر گردد * دلم نماند كه تير تو را سپر گردد \r\n* * *\r\n يار پيكان زد و من در هوس آن مردم * كه زنم بوسه بر آن دست كه پيكانم زد\r\nاى اجل ! آن قدرى صبر كن امروز كه من * لذّتى گيرم از آن زخم كه بر جانم زد \r\n* * *\r\n آزرده‌جانى را مكش ، بىخانمانى را مكش * مسكين جوانى را مكش ، آخر جوانى ، اى پسر ! \r\n* * *\r\n اى زده ناوكم به جان يك‌دوسه چار و پنج و شش * كشته چو بنده هر زمان يك‌دوسه چهار و پنج و شش\r\nگفته به وعده گه‌گهى يك شب از آن تو شوم * روز گذشته در ميان ، يك دو سه چهار و پنج و شش\r\nپيش در تو هر نفس از هوس دهان تو * بوسه زنم بر آستان ، يك دو سه چهار و پنج و شش \r\n* * *\r\n دل بستمت به زلف و ندانستم اين‌قدر * كز وى چنين دراز شود گفتگوى دل \r\n* * *\r\n هردم غم خود با دل‌افگار بگويم ؟ * چون طاقت آن نيست كه با يار بگويم\r\nافگار كنم همچو دل خود ، دل آن‌كس * كاو را سخنى زين دل‌افگار بگويم \r\n\r\n","description":"","footnote":"","page_name":" 269 ","page_number":269},
  {"content":"\r\n\r\n دردى است در اين سينه كه بيرون نتوان داد * حيف است كه درد تو به اغيار بگويم \r\n* * *\r\n همسايه مى بسوزد و فرياد مىكند * ز آن ناله‌ها كه من پس ديوار مىكشم\r\nروشن چو روز كرد بر آفاق سوز من * اين شعله كز جگر به شب تار مىكشم \r\n* * *\r\n من كشتهء هجر يار خويشم * درماندهء روزگار خويشم \r\n* * *\r\n ز هر موى تو بر دل بند دارم * دلم خون گشت ، پنهان چند دارم ؟ \r\n* * *\r\n ايوان مراد بس بلند است * دردى به هوس رسيد نتوان\r\nاين شربت عاشقى است ، خسرو ! * بىخون جگر چشيد نتوان \r\n* * *\r\n چه بلاست ز آن دو چشمت نگهى به ناز كردن * مژه را گشاده دادن در فتنه باز كردن\r\nبه جفات سر نهادم ، بكن آنچه مىتوانى * چه كنم ؟ نمىتوانم ز تو احتراز كردن \r\n* * *\r\n افتاده بودم در رهش ، بگذشت و گفتا : كيست اين ؟ * گفتند : بيمار غمت ، گفتا : نخواهد زيست اين \r\n* * *\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n خونى ز چشمم مىرود ، از انتظار كيست اين ؟ * تيرى به جانم مىخلد ، از خار خار كيست اين ؟\r\nدل كز بتان بوالهوس آورده بودم بازپس * بار دگر دزديده كس ، بنگر كه كار كيست اين ؟ \r\n* * *\r\n اى زندگانىبخش من لعل شكرگفتار تو ! * در آرزوى مردنم از حسرت ديدار تو \r\n* * *\r\n اى غمزهء خون‌ريز تو خونم به افسون ريخته * افسون چشم كافرت زين‌گونه صد خون ريخته\r\nاى كرده خسرو را زبون ، حالش نپرسيده كه چون * خون كرده دل را از درون ، وز ديده بيرون ريخته \r\n* * *\r\n به فراغ دل زمانى نظرى به خوبرويى * به از آنكه چتر شاهى ، همه عمر هاىوهويى \r\n* * *\r\n به يك كرشمه كز آن چشم دلربا كردى * چو جان به سينه درون آمدىّ و جا كردى \r\n* * *\r\n روا باشد كه با آن روى چون شمع * شب تاريك ما بىنور دارى ؟ \r\n* * *\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n اى چهرهء زيباى تو رشك بتان آذرى ! * هرچند وصفت مىكنم ، در حسن ز آن بالاترى\r\nخسرو غريب است و گدا ، افتاده در شهر شما * باشد كه از بهر خدا سوى غريبان بنگرى \r\nرباعى\r\n هوشم نه مصاحبان و خويشان بردند * اين كج‌كلهان مو پريشان بردند\r\nگويند چرا دل تو به خوبان دادى ؟ * و اللّه كه من ندادم ، ايشان بردند \r\n\r\n[ 178 
  ] [ مولانا خوارى تبريزى 
  ]\r\nدل‌باختهء خوش‌گفتارى ، مولانا خوارى كه از اشخاص تبريز است ، خوش‌فكر بوده و طبع موزون داشت و در مراتب سخن‌سنجى از تلامذهء لسانى شيرازى است ؛ و در سنهء اربع و سبعين و تسعمائه همان‌جا درگذشت . اين دو بيت از اوست :\r\n من كه انگشت‌نما بودم از آن كو رفتم * تا دگر تير بلا را كه نشان خواهد بود ؟ \r\n* * *\r\n بخت آنم كو كه خواب‌آلوده برخيزى شبى * ناله‌ام نشناسى و گوشى به فريادم كنى ؟ \r\n\r\n[ 179 
  ] [ خارى قلندر اصفهانى 
  ]\r\nشوريدهء نظم‌گستر ، خارى قلندر كه اصلش از اصفهان است و در سمنان سكونت داشته ، اشعارش پردرد و سوز است . بيشتر در خارزار عشق‌بازى درافتاده ، اوقات به\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nعشق و عاشقى به سر مىبرد . اين دو بيت از او به نظر درآمده :\r\n زمانه چون تو ستمكاره‌اى به دست آورد * عجب كه يك دل آسوده در جهان ماند \r\n* * *\r\n نام ليلى به سر تربت مجنون مبريد * بگذاريد كه بيچاره قرارى گيرد \r\n\r\n[ 180 
  ] [ ميرزا محمّد خليل خراسانى 
  ]\r\nسخن‌پردازى بىعديل ، ميرزا محمّد خليل كه اصلش از خراسان است و در بهارستان هند نهال وجودش سرسبز و شادابى يافته ، در بلدهء عظيم‌آباد به خدمت لايقه از سركار عالم‌گير سرفرازى داشت . طبعش متين است و كلامش رنگين . اوايل مائة ثانى عشر نخل حياتش از پا درافتاد . از كلام اوست :\r\n كمر كوه شود خم ز گران‌بارى عشق * بار درد و غم ياقوت‌لبان سنگين است\r\nقدمى سوى من دل‌شده هرگز ننهد * سرو اين باغ دلاويز چه با تمكين است \r\n* * *\r\n دلى پرشور مستى فارغ از دنياى دون دارم * نمىآيم به خود ، جايى از اين عالم برون دارم\r\nرسيدن تا شهادتگاه كوى او ز من نايد * كه پيش ره ز سيل اشك صد درياى خون دارم \r\n\r\n[ 181 
  ] [ سيّد حسين خالص اصفهانى 
  ]\r\nپسنديدهء نظم‌گستران ، سيّد حسين خالص مخاطب به امتياز خان ، كه اصلش از\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاصفهان است و از سادات رضوى بوده . بعد احراز سعادت حجّ در عهد سلطنت عالم‌گير پادشاه به هند فايز گرديد و صبيهء فضائل خان مير سامان و مير منشى سركار شاهى را به حبالهء نكاح خود درآورده ، به حصول منصبى شايسته عزّت و اعتبار به هم رسانيده و به اعانت روح اللّه خان يزدى ميربخشى به تدريج به خدمات عمده سرفرازى اندوخته و در زمان دولت شاه عالم بهادر شاه به خطاب امتياز خان و نيابت صوبه عظيم‌آباد امتيازى عظيم يافته . بعد چندى چنان به خاطرش گذشت كه نوكرى گذاشته ، به ولايت بايد رفت .\r\nپس به مقتضاى برگشتگى طالع از نوكرى و خدمت سترگ مستعفى گشته ، عزم ايران پيش نهاد خاطر ساخت و از راه دهلى و لاهور به ملتان رسيد و از آنجا به بكردار افتاد .\r\nمير عبد الجليل بلگرامى كه در آن ايّام وقايع‌نگار و بخشى آنجا بوده ، از راه اخلاص به امتناع خالص از رفتن پيشتر پرداخته ؛ فأمّا چون‌كه مدّت حيات قريب الإتمام بود ، ممانعت مير فايده نبخشيد . آخر از آنجا برآمده ، به سيوستان منزل گزيد . خدايار خان عبّاسى مرزبان كه حسب‌الايماى خواجه حسين خان كوكلتاش ، ناظم ملتان ، چشم‌به‌راه او بود ، در سنهء اثنين و عشرين و مائة و ألف شبى جمعى را فرستاده ، به طمع مال نظر به مال نكرده ، كارش تمام ساخت . خالص صاحب ذهن و ذكا بوده و فكر بلند و طبع رسا داشت . از افكار اوست :\r\n به هر حالت كسى را همّتم محروم نگذارد * كفم گر بود خالى ، بوسه دادم دست سايل را \r\n* * *\r\n كى شويم آزاد از قيد خودى ، چون عنكبوت * بعد مردن هم به دام خود گرفتاريم ما \r\n* * *\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n شب كه در بزم سخن از رخ خوب تو گذشت * شمع پيش از همه انگشت شهادت برداشت \r\n* * *\r\n كه به شهر آمده كز ديدهء حيران امروز * هر طرف مىنگرم ، آينه بازارى هست ؟ \r\n* * *\r\n در ميكده امروز ز بدمستى ساقى * بشكست چنان شيشه كه خون از دل ما رفت \r\n* * *\r\n يا رب ! غم عالم به كسى تنگ نگيرد * از شهر به صحرا شدم ، آن هم قفسى شد \r\n* * *\r\n نقّاش چون شمايل آن ماه مىكشد * نوبت به زلف او چو رسد ، آه مىكشد \r\n* * *\r\n رقيبا ! من نمىگويم گل و باغ و بهار از من * بهار از تو ، گل از تو ، هر دوعالم از تو ، يار از من\r\nمرا اى باغبان ! از داغ دل برگ و نوا باشد * چمن از تو ، گل از تو ، بلبل از تو ، لاله‌زار از من \r\n\r\n[ 182 
  ] [ امير الامراء صمصام الدّوله خان دوران خان 
  ]\r\nمقدّمة الجيش معركهء سخن‌آرايان ، امير الامراء صمصام الدّوله خان دوران خان ، كه از اعظم امراى محمّد شاهى است ، در ظلّ عاطفت شاهى به كمال حشمت و شوكت زندگانى داشت . آخر كار در سنهء احدى و خمسين و مائة و ألف به محاربهء نادر شاه داد\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nتردّدات نمايان داده ، علف صمصام خون‌آشام گشت . اين دو بيت از طبع بلندش به ملاحظه گذشت :\r\n بر سر بحر پرگهر گرچه بود نشست ما * همچو حباب مفلسم ، ما و هوا به دست ما \r\n* * *\r\n سحر خورشيد لرزان بر سر كوى تو مىآيد * دل آيينه را نازم كه بر روى تو مىآيد \r\n\r\n[ 183 
  ] [ مير خورشيد على بلگرامى 
  ]\r\nفروغ ديدهء خوش‌كلامى ، مير خورشيد على بلگرامى كه از اقارب مير عبد الجليل است ، در سنهء تسع و خمسين و مائة و ألف سر به اوج هستى كشيد ؛ و بعد حصول فهم و تمييز كتب صرف و نحو از مير سيّد محمّد تحصيل نموده و به مقتضاى طبع روشن كه ذوق شعر و سخن به مرتبهء كمال داشت ، قدم به دايرهء اين فنّ نهاد . اوّل « فصاحت » تخلّص مىكرد ؛ بعد از آن « خورشيد » به نام خود برگزيد . مشق سخن به خدمت مير مذكور مىنمود و از صانع بلگرامى به صنايع شعرى آگهى يافت ؛ و تقريب تلاش معاش وارد بنارس گشته ، در آنجا به صحبت شيخ على حزين رسيد ؛ پستر رفاقت مير نور الحسن خان بلگرامى كه از رفقاى راجه شتاب راى ، ناظم عظيم بوده ، به فراغ خاطر مىگذرانيد ؛ و اواخر مائة ثانى عشر رهنورد سفر آخرت گرديد . اين چند بيت از اوست :\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n در عشق بتان آنكه بود پرده‌در ما * آه سحر است و دگر [ اين 
  ] « 1 » چشم تر ما\r\nچون نكهت گل زين چمن آهسته گذشتيم * آگاه نگرديد كسى از اثر ما \r\n* * *\r\n ديده و دانسته بستم دل به سوداى بتان * گرچه مىدانم در اين سودا زيان خويش را \r\n* * *\r\n نگار آمده با ساغر شراب امشب * مه دوهفته به كف دارد آفتاب امشب \r\n* * *\r\n مزن چو شانه در آن زلف دست خود ، اى دل ! * به رنگ آينه رويش ببين و حيران باش \r\n\r\n[ 184 
  ] [ سيّد محمّد خلوص مدراسى 
  ]\r\nنكته‌سنج دقيقه‌شناس ، سيّد محمّد خلوص از اهل مدراس ، كه خلف خواجه حسن چشتى است ، آشناى اساليب نظم و خوش‌فكر بود . در ابتداى حال مشق سخن به خدمت شاه عبد القادر فخر مىنمود . آخر كار اوايل مائة ثالث عشر در هنگامهء ملك جهان عرف دهوپذيه به رتبهء شهادت فايز گرديد . اين سه بيت از او به نظر رسيد :\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 277 ","page_number":277},
  {"content":"\r\n\r\n من و صد آه و افغان ، و نى و صد بوسه بر لعلش * هزاران پيچ‌وتابم داد اين قليان كشيدن‌ها \r\n* * *\r\n خواهم همه تن محو سراپاى تو باشم * چشمى شوم و وقف تماشاى تو باشم \r\n* * *\r\n نمودى ذبح و شد سنجاف تو رنگين ز خون من * همين بود آرزو در دل كه دامان تو مگذارم \r\n\r\n[ 185 
  ] [ مولوى مصطفى عليخان خوش‌دل 
  ]\r\nمجمع الفضائل ، صدر الافاضل ، مولوى مصطفى عليخان خوش‌دل ، كه نام اصلى وى احمد مجتبى و اصلش از گوپامو من مضافات دارالحكومت لكهنو است ، ذات شريفش در سنهء ثلث و سبعين و مائة و ألف از شبستان عدم قدم به عرصهء شهود نهاده . نسبت همايونش به بيست و هشت واسط به ناصر بن عبد اللّه بن امير المؤمنين عمر بن الخطّاب - رضى اللّه تعالى عنه - كه نبهء امام حسن مجتبى - على جدّه و عليه السّلام - است ، منتهى مىشود . جدّ اعلاى او شيخ ابراهيم بن ناصر در بخارا سكونت گزيده و بعد او چند كس از اولادش در آنجا به كمال عزّت و اعتبار به سر بردند . پس از آن شيخ سليمان از احفادش در اوايل ستّين اربعمائة به كابل لواى حكومت افراشته و پسرش فخر الدّين محمود نسيان شاه و نبيره‌اش شهاب الدّين فرّخ شاه بعد او حكمران آنجا بودند . آخر ملك كابل به تسخير سلاطين غزنويه درآمده و تفرقهء تمام در اولادش رو داده ؛ شيخ شعيب از نباير او با اهل‌وعيال سرى به لاهور كشيد و از پيشگاه حاكم دهلى ، قاضى كهنيوال كه قريب بلدهء ملتان است ، گرديد ، و بعد وى ، فرزند رشيدش شيخ سليمان كه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nوالد ماجد قطب العالم فريد الدّين شكرگنج - قدّس سرّه - بوده ، بر آن خدمت مأمور گشت . پستر آن خدمت به برادرش شيخ فخر الدّين كه از اجداد جناب خوش‌دل مغفور است ، مفوّض شد و رفته‌رفته به مرور دهور شيخ نعمت اللّه از احفاد وى در قنّوج رسيد و از آنجا اولادش به گوپامو فايز گشته ، رحل اقامت افكنده . در آنجا با شرفاى ذى اعتبار به هم نسبتى پرداخته ، به خوبى و خوش اسلوبى زندگانى مىنمودند .\r\nالحاصل ، جناب ممدوح كه از نبگان « 1 » قاضى محمّد مبارك ، شارح سلم العلوم است ، بعد فوز بس تميز و انفراغ از تحصيل كتب درسى به اكتساب كمالات به خدمت اساتذهء نامدار ، اعنى مولوى رحيم الدّين گوپاموى و مولوى غلام طيّب بهارى و مولانا حيدر على سنديلى در ساخته و با استعداد تمام عقليّه و نقليّه و ديگر فنون حاصل ساخته ، به فرط شوق همّت عالى به حفظ كلام ربّانى برگماشت ، و به قوّت حافظه در كمتر مدّتى به اتمام آن در ميان حفّاظ عصر علم شهرت افراشت ؛ و در سلك ارادت حضرت سيّد شاه غلام پير بن قطب العارفين و سيد شاه دين بلگرامى - قدّس سرّهما - در سلسلهء قادريّه منسلك گرديد و خرقهء خلافت سلسلهء صفويّه كه مشتمل بر طريقهء علّيهء قادريّه و چشتيّه و سهرورديّه و نقشبنديّه است ، از دست مبارك والانژادش ، حضرت مولوى شاه غلام نصير الدّين سعدى - قدّس سرّه - پوشيد .\r\nاز آنجا كه فكر معاش از لوازمات بشرى است ، در عهد دولت نوّاب والاجاه جنّت آرامگاه كه از بين اعمام او بوده ، در سنهء مأتين و ألف به بندر مدراس برخورده ، شرف‌اندوز ملازمت جناب مستطاب گشت و به لياقت شايسته و فراست بايسته به خاطر مبارك نوّاب جا كرده ، به احترام نمايان و خطاب پدر بزرگوارش كه مولوى مصطفى على خان بود ، در اقران و اماثل ممتاز گرديد .\r\n\r\n\r\n","description":"","footnote":"\r\n( 1 ) . حاشيه : نوگان .\r\n","page_name":" 279 ","page_number":279},
  {"content":"\r\n\r\nبعد چند عرصه به تقرّر عهدهء بزرگ مدرّسى مدرسهء سركارى واقع گوپامو دستورى يافته ، عنان شبديز عزيمت را به وطن مألوف معطوف گردانيد و در آنجا تا مدّت حيات جناب معلّى القاب به درس و تدريس پرداخت و اوقات شريف به همان شغل منيف مصروف ساخت . يمن تعليم و تربيتش اكثرى از طلبهء دولت فراغ حاصل ساختند و كوس نامورى در فضل و كمال نواختند . ذات والاصفاتش به مهارت علوم و فنون منتخب زمانه بوده و به ذهن سليم و فكر مستقيم يگانه . به طبع وقّاد در شعر و شاعرى داد سخنورى داده و كلام فصاحت نظامش پركار و از تكلّف ساده . خوشا بلندخيالى كه به اشعار آبدار تشنگان زلال سخن را سيراب ساخت ، و حبّذا خوش‌مقالى كه به كلام رنگين به انفراح هم‌صحبتان مىپرداخت . مزاج لطايف لطايف‌پسند و ظرايف‌دوست داشت و از بذله‌هاى لطيف غبار كدورتى به دامن خاطر سامعين نمىگذاشت .\r\nبالجمله ، بعد مسندنشينى نوّاب عمدة الامراء بهادر مرحوم باز در سنهء احد عشر و مأتين و ألف وارد مدراس گشته ، پس از بهره‌اندوزى حضورى مورد انواع مراحم و نوازشات نوّاب ممدوح گرديد و بعد چندى نقد رخصت به كف آورده ، خود را به وطن رسانيد و بار ثالث در سنهء ستّ عشر و مأتين و ألف باز به مدراس رسيد و قريب يك سال سكونت ورزيد . به مقتضاى استعداد خداداد به خدمت قضاى داير و ساير ترچناپلى مأمور گرديد و پس از چند سال كه قاضى القضات محمّد مستعد خان مرحوم رخصت به دار آخرت كشيده ، حسب الطّلب ارباب حكومت به مدراس رسيده ، صدرآراى عهدهء سترگ قاضى القضاتى ممالك محروسهء متعلّقهء حكومت مدراس گشت .\r\nذات شريفش كه از منتخبان روزگار و اهل دلان عالىمقدار بوده ، با آن‌همه حشمت و احترام ظاهرى اصلا بدان ملتفت نگشته ، شرائف اوقات بر طريقهء اسلاف منضبط مىداشت ، و نظر بر هوا و هوس نفسانى و خيالات لا يعنى نمىگماشت و با وصف\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nاشتغال كثير به مداومت اوراد معمولى خاندان صوفيّه « 1 » و قيام ليل ثابت‌قدم و مادام حيات در ذكر و فكر راسخ دم بود . پيكر توصيفش از آرايش تكلّف مبرّا و قامت تعريفش از پيرايش تصنّع معرّا .\r\nآخر كار در سنهء اربع و ثلاثين و مأتين و ألف به جنّت المأوى خراميد و در صحن مسجد معمور واقع بندر چناپتن ، در جنب قبر والد ماجد خود آرميد . جناب خوشنود خلف رشيد خوش‌دل مرحوم ، تاريخ وفات وى نيكو يافته . ديوان فصاحت ترجمانش كه يك‌قلم انتخاب است ، به مخافت تطويل به بيتى چند از آن زيبايى اين اوراق بخشيده :\r\n بوسم من بىبرگ و نوا برگ حنا را * تا بوسه به پيغام دهم آن كف پا را \r\n* * *\r\n نفسى همچو حباب است مرا * زندگى نقش بر آب است مرا\r\nسينه آتشكده و ديده پرآب * كار با آتش و آب است مرا \r\n* * *\r\n هميشه محو تماشاى تو به چشم دلم * اگرچه ديدهء ديدار دوختند مرا \r\n* * *\r\n چون نيشكر ز راستى خويش نگذريم * خوبان جدا كنند اگر بندبند ما \r\n* * *\r\n روشن بود ز داغ دل ما مزار ما * اعجاز موسوى است به مشت غبار ما \r\n* * *\r\n غير از زيان نباشد به تو ، اى نگار ! سودا * تو و نقد بىوفايى ، من و صد هزار سودا \r\n* * *\r\n\r\n\r\n","description":"","footnote":"\r\n( 1 ) . نسخه : صفويه .\r\n","page_name":" 281 ","page_number":281},
  {"content":"\r\n\r\n پيچيده هواى تو ز بس در نفس ما * لبريز فغان است چو نى هر نفس ما \r\n* * *\r\n دخت رز خواستيم و رسوايى * پير منع داد در جهيز مرا \r\n* * *\r\n بىرديف آمده در محفل رندان امشب * محتسب را ز خطر قافيه تنگ است اينجا \r\n* * *\r\n دوست مىدارم سرشك لاله‌رنگ خويش را * شسته‌ام زين آب دلق نام و ننگ خويش را\r\nبر سر كوى تو پيدا كرده‌ام شور جنون * كن مقابل با من آن دل همچو سنگ خويش را\r\nدر غم لاغر ميانان هر رگ من تار شد * مىنوازم دم‌به‌دم ز آن تار چنگ خويش را \r\n* * *\r\n غمت ربوده چنان طاقت و توان مرا * كه كرده است گره در گلو فغان مرا\r\nهماى ظلم بتان بس بلندپرواز است * به زير خاك سپاريد استخوان مرا \r\n* * *\r\n سزد كه رخت كشم سوى بوستان تنها * بهار حسن به جوش است و آن جوان تنها\r\nمنم به كوى تو افتاده و بدان مانم * كه ره نديده بماند ز كاروان تنها \r\n* * *\r\n كردم از خون جگر ناوك او را سيراب * اهل دل شاد نمايند دل مهمان را \r\n* * *\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n كم نما آمده خوش دل به جهان گو چه هلال ؟ * چشم بر همّت صاحب‌نظران است او را \r\n* * *\r\n نمىرسد چو به گوش تو آه و نالهء ما * من و طپيدن و اين درد ديرسالهء ما\r\nوداع مى نكنم تا نفس به تن باقى است * حباب‌وار حياتم بود پيالهء ما \r\n* * *\r\n شام و سحر به حال من گريه كنند عرشيان * تا به كجا رسانده‌ام نالهء نارساى را ؟ !\r\nكشتيم ار به تيغ تيز ، داد نخواهم از تو ، ليك * همره نعش من بيا يك‌دو قدم خداى را \r\n* * *\r\n گر نبستى دل بجايى ، زار و رنجورى چرا ؟ * ور نيفتادى ز پا ، آمادهء شورى چرا ؟\r\nگر نزد بر خرمنت برق تجلّاى كسى * شمع‌آسا مىگدازى از تب دورى چرا ؟\r\nپردهء عالم دريدى تا نمودى جلوه‌اى * حيرتى دارم هنوز از شرم مستورى چرا ؟ \r\n* * *\r\n به پاى هركه افتم تنگ مىگيرد در آغوشم * جبينم از نگين آموخت طرز جبهه‌سايىها \r\n* * *\r\n جذبهء عشق بود طرفه بلايى ، يا رب ! * چون نه از چاره برآرد مه كنعانى را \r\n\r\n","description":"","footnote":"","page_name":" 283 ","page_number":283},
  {"content":"\r\n\r\n خوش‌دل از فخر سر خود به فلك مىسايد * فخر شاياست مريد شه جيلانى را \r\n* * *\r\n چو نى از استخوان خود نوايى كرده‌ام پيدا * به جان ناتوان خود بلايى كرده‌ام پيدا\r\nصبا ! خاك مرا آواره از كويش مكن جايى * به خاك آميختم خود را و جايى كرده‌ام پيدا \r\n* * *\r\n اين است كه سرها ز تن انداخت بسى را * باقى است به وى حوصلهء جنگ كسى را\r\nهيهات ! كزان پيش كه رويد پروبالم * آراسته صيّاد برايم قفسى را \r\n* * *\r\n يار بر ناله و آهم همه گوش است امشب * دل به فرياد و فغان طرفه به جوش است امشب\r\nنه فقط ديدهء ساغر شده پرنم به وداع * نالهء نى ز پى رخست هوش است امشب\r\nكشتى صبر عجب نيست كه لنگر شكند * ديدهء زار چو دريا بخروش است امشب\r\nخوش‌دل ! از سوز دل خويش چه گويم با تو * كه زبانم سر و بن آبله‌پوش است امشب \r\n* * *\r\n بىتو ما را خوش نباشد در جهان * گرچه مىدانم تو را بىما خوش است\r\nبىجماعت سجده نتوان بر درش * اين نماز عاشقان تنها خوش است\r\nدل از او خوش‌دل ! چنان من بد كنم * دلبرى دارم كه سرتاپا خوش است \r\n* * *\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n مگر سفينهء صبرم به روى آب شكست * كه جوش ديدهء من رونق سحاب شكست\r\nچگونه روز حساب از تو داد بستانم * خدنگ‌هاى تو در سينه بىحساب شكست \r\n* * *\r\n دمى نشين به سر من كه خواب نزديك است * شكستن نفسم چون حباب نزديك است\r\nبه زير سايهء مژگان پنه « 1 » مجو ، اى دل ! * كمند زلف به صد پيچ‌وتاب نزديك است \r\n* * *\r\n چو شمع اين دل سوزان من به محفل تو * ز تشنگى جگر خود مكيد و هيچ نگفت\r\nرسيد نامه‌بر از كوى او چو ابر بهار * قباى خويش به پيشم دريد و هيچ نگفت\r\nقضا چو خواست پريشان كند مرا ، خوش‌دل ! * فسون عشق به گوشم دميد و هيچ نگفت \r\n* * *\r\n لخت دل من از مژهء اشكبار ريخت * چون ميوهء رسيده كه از شاخسار ريخت\r\nوصف ملاحت لب لعل تو هركه كرد * مشت نمك به زخم دلم آشكار ريخت \r\n* * *\r\n\r\n\r\n","description":"","footnote":"\r\n( 1 ) . حاشيه : پناه .\r\n","page_name":" 285 ","page_number":285},
  {"content":"\r\n\r\n تا چشم تو را دشنهء خونخوار به دست است * خونين‌كفنان را خط زنهار به دست است\r\nچاك دلت ، اى شانه ! رفو چون نپذيرد * از گيسوى خوبان به تو صد تار به دست است \r\n* * *\r\n بست و شكست گرچه ز تدبير زلف توست * مشكين دلى كه بستهء زنجير زلف توست \r\n* * *\r\n به جاى سبزه ز خاكم دمد درخت حنا * از آنكه رنگ حناى كف نگارم سوخت \r\n* * *\r\n همين نه زلف سياهت غرور زنگ شكست * نگاه مست تو ميخانهء فرنگ شكست \r\n* * *\r\n تا منم از من نشود يار يار * نعرهء هستى شكنم آرزوست \r\n* * *\r\n چه ناله‌هاست نهانى به سينه‌ام ، يا رب ! * كه نارسيده به لب شور در جهان انداخت \r\n* * *\r\n بس‌كه نيرنگى اين دهر تماشا كردم * چشم حيرت‌زده‌ام چون پر طاوسى ريخت \r\n* * *\r\n از كه آموخته اين كافر ناقوس‌نواز * شورش عشق كه در پردهء ناقوسى ريخت ؟ \r\n* * *\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n زلفت خوش و رخت خوش و بالاى تو خوش است * خوش آمدى ، بيا كه سراپاى تو خوش است \r\n* * *\r\n عمرى است در اين بتكده چون مهرهء ناقوس * آمادهء فريادم و فريادرسى نيست \r\n* * *\r\n دلم ز جور تو ترسان و ديده محو جمال * ميان ديده و دل طرفه ماجرايى هست \r\n* * *\r\n روم در كوى آن جانانه ، گاهى راست ، گاهى كج * نهد آرى قدم ديوانه ، گاهى راست ، گاهى كج\r\nبگيرد آستينم محتسب بر جرم مىخوارى * برون آيم چو از ميخانه ، گاهى راست ، گاهى كج \r\n* * *\r\n من كشتهء آنم كه قضا را نشناسد * ز آن بت به فغانم كه خدا را نشناسد \r\n* * *\r\n شب چو پيكان دلم آن بت بىدرد كشيد * صبح بر نالهء زارش نفس سرد كشيد \r\n* * *\r\n بر سختى جان من و بىرحمى تركان * زخم دل من خندد و سوفار بنالد \r\n* * *\r\n گرفت خاصيت سرمه جوهر تيغت * كه كشتگان تو از آه و ناله خاموشند \r\n* * *\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n نامهء خود چه سپارم به نسيم سحرى * هرزه‌گردى است كه خود باد به كف مىآيد \r\n* * *\r\n همين نه چشم تو صد فتنه در كمين دارد * نگاه ناز تو خنجر در آستين دارد \r\n* * *\r\n همه تن شمع‌صفت گرچه زبان گرديدم * قصهء درد من افسوس به پايان نرسد \r\n* * *\r\n فريب‌خوردهء شيرين‌لبى بود ، يا رب ! * كه دل به پهلوى من همچو كودكان گريد \r\n* * *\r\n ميفشان آب چشم ، اى نوحه‌گر ! بر خاك جانبازان * كسى كه جان دهد در عاشقى ، مردن نمىداند \r\n* * *\r\n خاكى شدم و گوشهء دامان نگرفتم * ز آوارگيم گرد بيابان گله دارد\r\nخوش‌دل ! ز كجا آمده‌اى ، وين چه جنون است ؟ * كز دست تو هر تار گريبان گله دارد \r\n* * *\r\n از جنونم فلك خبر دارد * بر سر من كه ژاله اندازد\r\nساغر چشم تو اگر بيند * نرگس از كف پياله اندازد \r\n* * *\r\n خوش‌دل از رويش ندارد آرزو جز بوسه‌اى * و آن خط نورسته خط بر آرزويش مىكشد \r\n* * *\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n كاش از حال دل غم‌زدهء من پرسى ! * پيش از آن روز كه پرسىّ و زبانى نبود \r\n* * *\r\n مىآيد آن رشك‌پرى ، سرمست و سرشارش نگر * آلوده دامانش ز مى آشفته اطوارش نگر\r\nخلقى به خاك و خون طپان ، جمعى به كوى او دوان * قومى به حسرت داده جان ، جوش خريدارش نگر \r\n* * *\r\n هم‌دوش غير تا به سر گور من ميا * جنبد مرا ز غيرت عشق استخوان هنوز\r\nجانا ! مبين به چشم حقارت به‌سوى من * پيرم ، ولى به دولت عشقم جوان هنوز \r\n* * *\r\n ديده و دانسته ما را خسته‌اى * گرچه مىگويند نادانى هنوز \r\n* * *\r\n حسن و صد جفا در پيش ، عشق و صد بلا در پس * آه نارسا در پيش ، جان مبتلا در پس\r\nتيره‌بختى مردم مىتوان تماشا كرد * خط كم نما در پيش ، كاكل دوتا در پس \r\n* * *\r\n خانه بر دوشم چو كاكل ، از ديار ما مپرس * همچو زلف آواره‌ام ، از روزگار ما مپرس \r\n* * *\r\n به ديده عارض پرتاب مىزند آتش * بلاست جلوه كه در آب مىزند آتش \r\n* * *\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n روى اثر نديده و ناكرده كار حيف * بر نالهء تو ، اى دل محزون ! هزار حيف \r\n* * *\r\n خسرو ابر سيه زد سكّه بر اقليم برق * همچو شاه زنگيان دارد به سر ديهيم برق \r\n* * *\r\n چون نتوان گفت يقينا كه دهان هم دارى * خال در زير لبت هست عيان نقطهء شك \r\n* * *\r\n به بزم تو از شكوه چون دم زند دل * صدا برنخيزد ، اگر بشكند دل\r\nچه ديده است در پردهء عنكبوتى * كه بر خويشتن خودبه‌خود مىتند دل\r\nكسى عاشق روى خوبان نگردد * اگر راز خود برملا افكند دل \r\n* * *\r\n شب‌ها چو شمع سوخته‌ام من به داغ دل * تا كى به آب ديده فروزم چراغ دل \r\n* * *\r\n چون قباپوش من آيد در چمن هنگام گل * چاك مىگردد قباى غنچه بر اندام گل \r\n* * *\r\n ز گريه‌ام همه آفاق عالم آب است * يكى بيا به تماشاى اشكبارى دل \r\n* * *\r\n با آنكه جلوهء تو ز هر چارسو عيان است * اى نور ديده‌ها ! ز حجاب تو سوختم \r\n* * *\r\n يك‌لحظه ز گردش ندهد چرخ نجاتم * بر پارهء دولاب رقم كرد براتم \r\n* * *\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n به اميدى كه كنم بخيه به تار خورشيد * جيب را چاك زدن از سحر آموخته‌ام\r\nآن ضعيفم كه ز هم وا نشود مژگانم * با چنين حال به‌سوى كه نظر دوخته‌ام ؟ \r\n* * *\r\n لطف حسنش ز خط دو بالا شد * اين خزان و بهار را نازم \r\n* * *\r\n از ملاحت‌هاى خوبان جهان با من مگو * من نمك‌پروردهء لب‌هاى دلدار خودم \r\n* * *\r\n رساند تا به كجا مشق دلربايىها ؟ * هلاك طرز نگاه كرشمه‌ساز توام \r\n* * *\r\n كه مىزند به دلم ناوك تغافل‌ها * كه چون جرس همه جا پرخروش مىآيم\r\nرساند جان به لبم انتظار گل‌رويى * كه چون چراغ سحر گل‌فروش مىآيم \r\n* * *\r\n ز بهر آنكه طفلان را به كف سنگ است ، مىنالم * جنونم را بيابان جهان تنگ است ، مىنالم \r\n* * *\r\n ناله رسواى جهان كرد مرا * آه اين بانگ دهل را چه كنم ؟ \r\n* * *\r\n غم فزون است و صبر كم چه كنم ؟ * آه ، مردم ز دست غم ، چه كنم ؟ \r\n* * *\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n روان اشكم به رنگ لعل و مرجان است از چشمم * سراسر دست مژگان سبحه گردان است از چشمم \r\n* * *\r\n سينه آتشكده و ديدهء جوشان دارم * همه از دولت اين عشوه‌فروشان دارم \r\n* * *\r\n فلك آسوده به كنج لحدم هم نگذاشت * آسمان زير زمين بود ، نمىدانستم \r\n* * *\r\n به غارت برد زلف كافر او نقد ايمانم * خطا كردم كه از راه هوس سوى ختن رفتم \r\n* * *\r\n مرا به شانه نباشد نياز يك سر مو * مدد طلب ز گدايان خوشه‌چين نكنم \r\n* * *\r\n از نالهء نى فقط ره تاب‌وتوان زدم * آتش ز آه گرم به هر استخوان زدم\r\nجانا ! روا مدار كه غلطد به كوى تو * اين سر همان سر است كه بر آستان زدم \r\n* * *\r\n آتش چو طفل پروردم در كنار خويش * چون شمع خوگرفتهء دامان آتشم \r\n* * *\r\n دين و دل پيش‌كش عشوهء يارى كردم * شادم از زندگى خويش كه كارى كردم \r\n* * *\r\n عمر به وحشت گذراندم تمام * منفعل از نسبت انسانيم\r\nليل و نهارم گذرد در سفر * دانهء تسبيح سليمانيم \r\n* * *\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n ديده‌ام لعل و گهر كرد به راه تو نثار * اين گدا دست‌رسى داشت ، نمىدانستم\r\nقطرهء من ره پيوستن دريا چو حباب * از شكست نفسى داشت نمىدانستم \r\n* * *\r\n اى ابر ! سركشى به فلك چند از غرور * وز ديده برده‌اى همه كالاى گريه‌ام \r\n* * *\r\n چون مردمك خراب نمودارى خودم * آواره همچو اشك ز رهوارى خودم\r\nاز بهر آنكه بزم جهان را دهم فروغ * چون شمع گرم رو به تبه‌كارى خودم \r\n* * *\r\n آيينه‌وار غرقهء حيرانى خودم * چون زلف يار مست پريشانى خودم\r\nصد تيغ خورد رشتهء عمرم ، نه در گسست * بسيار منفعل ز گران‌جانى خودم\r\nهر بت كناره مىطلبد از كنار من * بدنام در بتان ز مسلمانى خودم\r\nدورى ز زاد و بوم چو ميراث آدم است * دور از وطن ز دولت انسانى خودم \r\n* * *\r\n در انتظار او سر راهى گرفته‌ايم * دامان رهگذر به نگاهى گرفته‌ايم \r\n* * *\r\n سرم فداى تو ، از بند شهرت آزادم * براى كشتن من انتظار عيد مكن \r\n* * *\r\n گر بد نبرى ، سروقدا ! راست بگويم * آورده قيام تو قيامت به سر من \r\n* * *\r\n ز بس آوارگى شد قسمت مشت غبار من * نگيرد دامن آسودگى خاك مزار من \r\n* * *\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n ناله بر حال اسيران كار زنجير است و من * با كجان هموار بودن پيشهء تير است و من\r\nبا كمال قرب از وى بر كنار افتاده‌ايم * تيره‌بختى قسمت زلف گره‌گير است و من \r\n* * *\r\n جنونم نبرداشت بار گريبان * گسسته ز هم تارتار گريبان \r\n* * *\r\n شاخ چنار چون شنيد مژدهء مقدم تو را * كرده به شوق پاىبوس ، دست فراز بر زمين \r\n* * *\r\n از پنجهء جنون شده صد چاك آستين * من چون نهم به ديدهء نمناك آستين \r\n* * *\r\n گر خيمه نصب مىكنى ، اى جان ! براى غم * از رگ طلب طناب و ز آهم ستان ستون \r\n* * *\r\n از آن ساعت به رود نيل چشمم مىزند پهلو * كه شد تاراج در مصر محبّت كاروان من \r\n* * *\r\n بىتابيم گر افكند از زينه بر زمين * چون سايه تا در تو رسم سينه بر زمين\r\nحسن غيور او نپسندد شريك را * از رشك عكس خود زند آيينه بر زمين \r\n* * *\r\n تا شدم محو تماشاى سراپاى كسى * صفحهء تصوير گرديده است سرتاپاى من\r\nداور محشر كشد خط بر گناه عاشقان * گر به اين صورت بيايد آن بت زيباى من \r\n* * *\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n نياسوده است صيدى بر زمين از تير ناز او * كه شيران را ز پا افكند مژگان دراز او\r\nنداى « ارجعى » تا دررسد ، يا رب ! روانم را * هلاكم مىكند اينجا نگاه عشوه‌ساز او\r\nمگر با شمع‌رويان خوش‌دل من ربطها دارد * چنان دريافتم امشب ز آه جان‌گداز او \r\n* * *\r\n شمع را گفتم كه حال سوز من گويد به تو * گفت : من با خود ندارم جز زبانى سوخته\r\nز آتش عشق تو ، جانان ! جان من تنها نسوخت * آتش بيداد تو يكسر جهانى سوخته \r\n* * *\r\n به چاك سينهء خود گرچه من با شانه همتايم * نمىآرم زدن گستاخ در زلف دوتا دستى \r\n* * *\r\n نه اين نگين عقيق است زيب خاتم من * دل من است كه خود شد در انتظار كسى \r\n* * *\r\n به خون بىگناهى برده‌اى شايد فرودستى * نگارين از حنا نبود تو را ، اى حيله‌جو ! دستى \r\n* * *\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n گذر آن ترك را افتد چو بر خاك مزار من * به صد حسرت برآرم چون چنار از خاكدان دستى \r\nرباعيات\r\n در مى چو نمك فتاد مستى معلوم * برخوان هوس درازدستى معلوم\r\nصبح پيرى دميدن آغاز گرفت * سرمازده را هواپرستى معلوم \r\nو له\r\n اى عاجز مستمند ! ياد تو به خير * وى تحفهء ارجمند ! ياد تو به خير\r\nاز پهلوى من رفتى و آواره شدى * آه ، اى دل دردمند ياد ! تو به خير \r\nو له\r\n پيرى ازبس‌كه جستجو كرد مرا * هول جاسوسيش دو مو كرد مرا\r\nرسوايى من به چشم خوبان مىخواست * نازم به حنا كه سرخ‌رو كرد مرا \r\nقطعه\r\n به خلوت‌سرايم چو خوانى شبى * بده بوسه‌ام ز آن لب لعل خويش\r\nز گفتار سعدى تو هم آگهى * كه مزدور خوش‌دل كند كار بيش \r\n\r\n[ 186 
  ] [ محمّد ارتضا على خان خوشنود 
  ]\r\nگلدستهء بهارستان مظاهر وجود ، افضل العلماء ، محمّد ارتضا على خان خوشنود كه خلف ارشد مولوى مصطفى على خان خوش‌دل است ، در سنهء ثمان و تسعين و مائة و ألف از نهان‌خانهء عدم به منصّهء ظهور قدم نهاده . بعد فوز به سنّ شعور و فراغ از تحصيل كتب ضرورى فارسى در عمر پانزده‌سالگى به اكتساب علم عربى به جناب والد ماجد خود و ديگر علماى گوپامو گراييده ، تا كافيه خواند . بعد از آن به بلدهء لكهنو رسيده ، مدّتى در\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nآنجا به طالب العلمى گذرانيده . پس از آن در سنديله به جناب علّامهء عصر مولانا حيدر على فايز گرديد و به تحصيل بعضى از علوم معقول در آنجا پرداخته ؛ هفت سال كامل در بلگرام اقامت ساخته ، به خدمت مولوى محمّد ابراهيم مليارى كه از مستعدّان عهد بوده ، ما بقىِ كتب درسيّه را به اتمام رسانيد و به حلقهء ارادت جناب قدوة السّالكين و اسوة العارفين ، حضرت مولوى سيّد شاه غلام نصير الدّين سعدى بلگرامى - قدّس اللّه روحه - كه سرچشمهء فضل و كمال بود و در زمان خود عديم المثال ، داخل گرديد و بعد از حصول تلقين و تعليم اذكار و اوراد ضروريه ، خرقهء خلافت سلسلهء صوفيّه « 1 » از دست بابركتش پوشيد ؛ چنانچه خود مىفرمايد :\r\n دستم بگرفت فيض عام سعدى * مستم از جرعه‌اى ز جام سعدى\r\nگمنامم و نيست غير سعدى نامم * ز آن روز كه حرز جان است نام سعدى\r\nازبس‌كه به دل بود هواى سعدى * نايد نظرم به‌جز بقاى سعدى\r\nخوشنود ز فخر سركشيدم به فلك * سودم چو جبين خود به پاى سعدى \r\nپس‌تر اوايل سنهء خمس و عشرين و مأتين و ألف در مدراس به جناب پدر بزرگوارش كه عهدهء قاضى القضاتى داشت ، رسيده ، به اشتغال درس و تدريس كما ينبغى پرداخت .\r\nذات والاصفاتش گنجينهء علوم معقول و مسموع است ، و شرائف اوقاتش مصروف كشف حقايق و دقايق اصول و فروع . در ساحت فضيلت به عقل سليم يكّه‌تاز و به فضل و كمال در علماى عصر ممتاز . به كمالات عجيبه وحيد عصر و فنون غريبه فريد دهر ، مجمع محاسن و مكارم اخلاق و به لطف كلام شهرهء آفاق .\r\nتصنيفات شريفش در اطراف‌واكناف داير و ساير و تأليفات منيفش در مدراس متداول و مشتهر ؛ چنانچه بر صدرا و بر حاشيهء مير زهد رساله و حاشيهء جلاليّه تهذيب و\r\n\r\n\r\n","description":"","footnote":"\r\n( 1 ) . نسخه : صفويه .\r\n","page_name":" 297 ","page_number":297},
  {"content":"\r\n\r\nتعليقات زاهديهء آن در علوم حساب نقود الحساب و در فرائض رسالهء فرائض ارتضائيّه و بر قصيدهء برده شرح فارسى و شرح اسماء الحسنى عربى نگاشتهء او و نيز همچنين اكثر رسائل و تأليفات در علوم ديگر دارد كه ملاحظه‌اش ناظرين را به انشراح مىآرد .\r\nو آخر الأمر در سنهء ثلاثين و مأتين و ألف نوكر سركار فيض آثار ، حضرت نوّاب عظيم الدّوله بهادر رحمت‌مآب شده ، خدمت افتاى محكمهء عاليه داشت و بعد پنج سال به سببى از نوكرى سركار استعفى داده ، به تجويز ارباب حكومت به تقرّر خدمت قضايى داير و ساير به چتور رسيد و پس از چندى به خدمت افتاى صدر مقرّر گشته ، سپس نظر به لياقت نمايان و استعداد فراوان در سنهء اربع و اربعين و مأتين و ألف به عهدهء بزرگ قاضى القضاتى ممالك محروسهء متعلّقهء حكومت مدراس مأمور گرديد ، و بحوله و قوّته إلى آلان به همان خدمت قيام‌پذير است و به حسن خلق و طريقهء پسنديده مقبول برنا و پير . امروز ذات بابركاتش نادر الوجود است به فيوض نامتناهى خزينهء مقصود ؛ الهمّ متّع الطّالبين به طول حياته و افض علينا من حسناته و بركاته .\r\nطبع همايونش كه از به دو فطرت ، ميلان به تواضع و انكسار دارد . اين‌همه مرتبت و اعتبارات دنيوى را به هيچ مىپندارد . با وجود اشغال لاحقه همگى همّت او متوجّه به درس و تدريس است و خاطر مباركش به مطالعهء كتب تصوّف و اقوال صوفيهء گرام انيس .\r\nدل صفا منزلش به اشغال اوراد معمولى سلسلهء صوفيّه « 1 » مصروف ، و به احياى دليل در ذكر و فكر به روش حضرات مرشدين - قدّس اسرارهم - مشغوف . صاحب جمعيّت صورى و معنوى و اهليّت ظاهرى و باطنى است ، و مقتضاى موزونى طبع و فكر رسا كه گاه‌گاه به طريق تفنّن به شعر و سخن مىپردازد ، از چند اشعار آبدارش تزيين اين اوراق مىسازد :\r\n\r\n\r\n","description":"","footnote":"\r\n( 1 ) . نسخه : صفويّه .\r\n","page_name":" 298 ","page_number":298},
  {"content":"\r\n\r\n سوزش دل چه قيامت اثرى پيدا كرد * ريخت اشكى كه ز چشمم شررى پيدا كرد\r\nشد چنان سينه مشبّك ز خدنگ تو كه دل * بهر نظّاره ز هر رخنه درى پيدا كرد\r\nتا تو از ميكده رفتى ، به هوايت ز حباب * مى به مينا همه تن چشم ترى پيدا كرد\r\nقصد صيد دل ما بود كه صيّاد ازل * چون تو نازك‌بدنى ، خوش‌كمرى پيدا كرد\r\nواى بر بىكسى اين دل شوريده كه يار * داشت ربطى كه به او ، با دگرى پيدا كرد\r\nنيست خوشنود سزاوار ملامت ، ناصح ! * دل‌وجان باخت به عشق و هنرى پيدا كرد \r\n* * *\r\n از خستهء خود ياد نيارى عجب از تو ! * كشتى و به خاكش نسپارى ، عجب از تو !\r\nباشى همه‌شب دست به آغوش رقيبان * پا هم به سر من نگذارى ، عجب از تو !\r\nكس نيست كه از دست جفاى تو ننالد * با اين‌همه غوغا به كنارى ، عجب از تو !\r\nبااين‌كه شد از صيد تو صحرا همه پرخون * تا حال تو مفتون شكارى ، عجب از تو ! \r\n\r\n","description":"","footnote":"","page_name":" 299 ","page_number":299},
  {"content":"\r\n\r\n خوشنود ! از آنجا به چه كار آمده بودى * مشغول در اينجا به چه كارى ؟ عجب از تو ! \r\n* * *\r\n از شانه چو آن زلف سيه‌فام شكستى * صد خار بلا بر دل ناكام شكستى \r\n* * *\r\n محو ديدار باش ، تا باشى * نقش ديوار باش ، تا باشى\r\nخاك بر فرق خواب غفلت ريز * چشم بيدار باش ، تا باشى\r\nسنگ راه است كاروبار جهان * فارغ از كار باش ، تا باشى\r\nچرخ زن گرد نقطهء وحدت * همچو پرگار باش ، تا باشى\r\nارتضا ! دل بيار و دست‌به‌كار * دار و هشيار باش ، تا باشى \r\nرباعيات\r\n اى چرخ ز كوى دوست راندى ما را * در زاويهء الم نشاندى ما را\r\nدانسته نبودم آنچه كردى با من * هيهات ! بگو كجا رساندى ما را ؟ \r\nو له\r\n برخيز ز خواب ، مىرود عمر ز دست * برگير حساب ، مىرود عمر ز دست\r\nخوشنود ! دمى به سوگوارى بنشين * با چشم پرآب ، مىرود عمر ز دست \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nحرف الدّال\r\n\r\n[ 187 
  ] [ مولانا ميرزا داود مشهدى 
  ]\r\nسرو جويبار عالم شهود ، مولانا ميرزا داود كه اصلش از مشهد است ، شاعر خوش‌صحبت و مرد مجسّم اخلاق بود و طرق نظم را با حسن اساليب مىپيمود . كلامش دردانگيز است و اشعارش دلاويز . اين چند بيت از اوست :\r\n بىتو آن شعلهء آه دل ديوانهء ما * سيل دودى شد و برخاست ز ويرانهء ما \r\n* * *\r\n مردمك مىجهد از ديدهء آهو چو سپند * نگه گرم كه بر دامن صحرا افتاد ؟ \r\n\r\n[ 188 
  ] [ ديوانهء عشق بغدادى 
  ]\r\nآوارهء دشت نامرادى ، ديوانهء عشق بغدادى كه شور تعشّق در سر داشت و تماشاى مهوشان در نظر . چيزى ديگر از احوالش به ملاحظه نه درآمد . از اوست :\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n قبلهء من سراى آن ترساست * جانم اندر هواى آن ترساست\r\nكافرم در ره مسلمانى * گر مرا كس به جاى آن ترساست \r\nو له\r\n در عشق توام طاقت تنهايى نيست * در هجر توام تاب شكيبايى نيست\r\nتا وسع توان بود ، تحمّل كردم * ديگر چه كنم وسع توانايى نيست ؟ \r\n\r\n[ 189 
  ] [ حكيم عين الملك دوايى گيلانى 
  ]\r\nنبض‌شناس سخن‌پيرايى ، حكيم عين الملك دوايى ، كه اصلش از گيلان است ، به حسن اخلاق و لطافت كلام اتّصاف داشت . از وطن به مكّهء معظّمه شتافت و مدّتى در آنجا احراز خير و بركت نمود و حين مراجعت خان اعظم كوكه اكبر پادشاه از حرمين شريفين ، حكيم هم به معيّت وى خود را به هند رسانيد و در سلك حكماى بارگاه اكبرى منسلك گرديد . به روش پسنديده منظور نظر خاصّ و عامّ بوده و در فنّ كحّالى چون كحل الجواهر به ديدهء مردم جا داشت . آخر الأمر به رسالت راجه عليخان ، والى برهان‌پور ، رخصت يافت و بعد اداى رسالت در موضع هنپديه كه بر لب درياى نربدا واقع است و در جاگيرش مقرّر بوده ، رحل اقامت انداخت و همان‌جا ، در سنهء ثلث و ألف به سفر آخرت پرداخت . اين چند بيت از او به نظر رسيد :\r\n هيچ ويرانى نشد پيدا كه تعميرى نداشت * درد بىدرمان عشق است ، اينكه تدبيرى نداشت \r\n* * *\r\n روشن آن ديده كه ديدن دانست * خرّم آن دل كه طپيدن دانست\r\nدر كنارم ننشيند هرگز * طفل اشكم كه دويدن دانست \r\n\r\n","description":"","footnote":"","page_name":" 302 ","page_number":302},
  {"content":"\r\n\r\n\r\n[ 190 
  ] [ مير رضى دانش مشهدى 
  ]\r\nرونق‌افروز بزم ارباب سخن ، مير رضى دانش مشهدى الوطن كه در فنون نظم مقبول فصحاى روزگار ، و به خوش‌كلامى و نيكو تلاشى منتخب بلغاى نامدار بوده ، بلاغت از كلام متينش عيان است و فصاحت از اشعار رنگينش نمايان . از وطن مألوف به زيارت مكّهء معظّمه شتافته به تقديم مناسك حج پرداخت و پس از سعادت‌اندوزى امكنهء متبرّكه به ذهاب سمت هند و ايران متردّد بوده . از آنجا كه پدر بزرگوارش مير ابو تراب از پيشتر وارد هندوستان شده بود ، سفر هند را اختيار نمود و در عهد شاه‌جهانى به عشرت‌كدهء هند فايز گشته ، به ملازمت پدر ذخيرهء سعادت اندوخت . پستر قصيدهء مدحيّه به عرض پايه سرير شاهى رسانده ، به عطاى دو هزار روپيه صله كامياب گرديد ؛ و چندى به حضور شاهزاده دارا شكوه به كمال عزّت و احترام گذرانيد . شاهزاده را اين بيت او كه :\r\n تاك را سرسبز كن ، اى ابر نيسان ! در بهار * قطره‌اى تا مىتواند شد ، چرا گوهر شود ؟ \r\nنهايت پسند افتاد ، در جايزهء آن لكهه « 1 » روپيه عنايت فرمود . بعده مير چند عرصه در بنگاله با محمّد شجاع خلف شاهجهان پادشاه به سر برد و از آنجا رو به حيدرآباد دكن نهاده ، پيش عبد اللّه قطب شاه والى آنجا رشد تمام به هم رسانيد . پدرش همان‌جا در سنهء ستّين و ألف درگذشت .\r\nآخر كار قطب شاه ميرزا نايب‌الزياره از طرف خود مقرّر كرده ، به مشهد مقدّس روانه نمود تا از جانب سلطان لوازم زيارت در روضهء رضويه به‌جا آرد . دوازده تومان تبريزى سالانه از سركار سلطانى در جلدوى خدمت به وى مىرسد . آخر الأمر در سنهء\r\n\r\n\r\n","description":"","footnote":"\r\n( 1 ) . لكهه - صد هزار روپيه .\r\n","page_name":" 303 ","page_number":303},
  {"content":"\r\n\r\nستّ و سبعين و ألف به دار بقا خراميد . اين چند بيت كه از كلامش به ملاحظه درآمده ، در اين اوراق ثبت افتاد :\r\n همچو بوى گل كه مىبيند در اين بستان مرا * ناتوانى كرده است از ديده‌ها پنهان مرا \r\n* * *\r\n فصل گل است جوش بهار سخن مرا * گل كرد همچو غنچه زبان در دهن مرا\r\nمست نظارهء چمنم مىبرد نسيم * چون بوى گل به دوش در اين انجمن مرا \r\n* * *\r\n نشد كه بوسه به پاى هدف دهم چون تير * گذشت عمر به خميازه چون كمان ما را \r\n* * *\r\n رنگ گل پرتو روى است ، در اين بستان كيست ؟ * در پس پردهء گل‌هاى چمن پنهان كيست ؟ \r\n* * *\r\n شمع در آتش ز تاب روى نورافشان كيست ؟ * در ميان انجمن پروانه سرگردان كيست ؟\r\nكعبه را ديدم ، دلم از درد تنهايى گداخت * مجلس‌آرايى كه ما را خواند خود مهمان كيست ؟ \r\n* * *\r\n گر سرمه لاف نسبت مژگان زند ، بجاست * از خاك برگرفته چشم سياه اوست \r\n* * *\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n سينه‌صافان راست بيش از خود غم محنت‌كشان * آب مىنالد از آن بارى كه بر پشت پل است \r\n* * *\r\n آبروى دودمان تاك هم بر باد رفت * دختر رز را عسس صد بار با مستان گرفت \r\n* * *\r\n ما و بلبل عرض چاك سينه مىكرديم دوش * ناز پرورد گلستان زخم خارى هم نداشت \r\n* * *\r\n ابر اگر در وادى ليلى نبارد ، گو مبار * دامن صحرا هنوز از گريهء مجنون تر است \r\n* * *\r\n چنان بينم كه مى را محتسب بر خاك مىريزد * كه مىلرزد دلم ، برگى اگر از تاك مىريزد \r\n* * *\r\n چگونه بار به منزل برد مسافر اشك * كه رهزنى به كمين همچو آستين دارد \r\n* * *\r\n دگر زلف سياهش در پى تاراج ايمان شد * به فكر رهزنى افتد ، سپاهى چون پريشان شد \r\n* * *\r\n راز پوشيدن نبايد ، دانش ! از بىتاب عشق * در ميان انجمن پروانه خاكستر شود \r\n* * *\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n ما به ذوق گريهء مستى در اين بزم آمديم * مى بده ، ساقى ! به قدر آنكه چشمم تر شود \r\n* * *\r\n چنين مست از شبيخون گلستانى كه مىآيى * كه بوى خون گل از دامن پاك تو مىآيد \r\n* * *\r\n چنان از قيد اين صيّاد آزادى هوس باشد * كه پرواز بلندم تا لب بام قفس باشد \r\n* * *\r\n به پاى گلبنى از آشيان مىافكنم خود را * كه ترسم برگ گل بر خاك ريزد تا پرم رويد \r\n* * *\r\n به دام اضطراب آن ناتوان مرغم كه مىماند * ز من مشت پرى تا بر سرم صيّاد مىآيد \r\n* * *\r\n سوختيم و جوهر ما بر كسى ظاهر نشد * چون چراغان شب مهتاب بىجا سوختيم \r\n* * *\r\n متاب رخ نفسى تا به حال خود باشم * چو عكس آينه ما زنده از نگاه توايم \r\n* * *\r\n روز وصل تو گم كنم خود را * نو به دولت رسيده را مانم \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n\r\n[ 191 
  ] [ دردى سمرقندى 
  ]\r\nآمادهء دردمندى ، دردى سمرقندى كه از ارباب فقر و فنا و اصحاب توكّل و استغنا بوده و طريق شعر و شاعرى هم به نهايت متانت و فصاحت مىپيموده . از كلام اوست :\r\n نهم بر زخم پيكانش دمادم مرهم ديگر * كه بهر تير ديگر زنده باشم تا دم ديگر \r\n* * *\r\n مرغ روح خود از آن در قفس تن دارم * كه به گرد تو بگردانم و آزاد كنم \r\n\r\n[ 192 
  ] [ نوّاب اعز خان ديدهء تركمانى 
  ]\r\nآشفتهء كلام نغز و تلاش پسنديده ، نوّاب اعز خان متخلّص به ديده ، كه اصلش از قوم تركمان است . پدر بزرگوارش در سلك امراى شاه‌جهانى انخراط داشت و در عهد عالم‌گيرى به منصب چهار هزارى افتخار اندوخت و بعد وفاتش اعز خان به همان منصب چهرهء اعتبار برافروخت و در زمان محمّد شاه پادشاه به منصب پنج‌هزارى و به خطاب ترك جنگ سر عزّت برافراخت ، و چندى به نظامت صوبهء كشمير هم پرداخت . خان آرزو اين مصرعهء مشهور را به نامش تضمين كرده :\r\n تو را ديديم و صائب را شنيديم * شنيده كى بود مانند ديده \r\nآخر الأمر در سنهء اوسط مائة ثانى عشر ديده به تماشاى عالم آخرت گشاد ؛ و محمّد عليخان متين كشميرى كه تذكرة الشّعرايى مسمّى به حيات الشعراء به نامش نگاشته ، از آن ، اين چند بيت از افكارش نگارش يافت :\r\n معمورى حسن تو ز ويرانى دل‌ها * جمعيّت زلفت ز پريشانى دل‌ها \r\n* * *\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n شيشهء دل ز اثر ناله شكست * از نسيمى ورق لاله شكست\r\nگر تو ساقى شوى ، اى عهدشكن ! * مىتوان توبهء صدساله شكست \r\n* * *\r\n فرياد من از چشم سياهت به فلك رفت * اين طرفه كه از سرمه شد آواز رساتر \r\n* * *\r\n تا چشم تو زه كرد كمانى به كمينى * يك صيد نياسود زمانى به زمينى \r\n\r\n[ 193 
  ] [ فقيه صاحب دردمند اودگير 
  ]\r\nصاحب طبع بلند ، فقيه صاحب متخلّص به دردمند كه اصلش [ از 
  ] « 1 » اودگير من مضافات محمّدآباد بيدر است ، در خردسالى همراه پدر بزرگوار سنهء ستّ و ثلاثين و مائة و ألف از دكن وارد شاه‌جهان‌آباد گشته ، در سايهء اشفاق شاه ولى اللّه ، نوادهء شاه‌گل متخلّص به « وحدت » سهرندى جا گزيده و به فيض صحبتش كسوت حسن اخلاق و خصايل پسنديده در بركشيد . بعد چندى پدر بزرگوارش را سفر آخرت در پيش آمد ؛ ميرزا مظهر او را در كنار مكرمت خود جا داد و دل فيض منزل به تربيت كما ينبغى او نهاد ؛ بالجمله ، به همين تربيتش نقد كمالات به كف آورد و در نظم‌پردازى هم از منتخبين روزگار گشت ؛ چنانچه ميرزا در حقّ او مىفرمايد :\r\n مظهر ! مباش غافل از احوال دردمند * لعلى است اينكه در گره روزگار نيست \r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 308 ","page_number":308},
  {"content":"\r\n\r\nآخرش به طريق سياحت به بنگاله برخورد و با ناظم آنجا به طمأنينت خاطر به سر مىبرد ؛ و در سنهء اواخر مائة ثانى عشر دل به سفر آخرت نهاد . از كلام پردرد اوست :\r\n اين الم در قفس آورد به فرياد مرا * كه بهار آمد و كس گل نفرستاد مرا \r\n* * *\r\n در هوايت چاك شد ازبس‌كه پيراهن مرا * نيست چون گل از گريبان فرق تا دامن مرا\r\nباغبان با گل‌فروش امسال عهدى بسته است * مصلحت نبود در اين باغ آشيان بستن مرا \r\n* * *\r\n در طريق عاشقى پر بدگمان افتاده‌ام * رشك مىآيد به بزم وصل او از من مرا \r\n* * *\r\n در كوى مىفروش نماند آبرو مرا * لب‌تشنگى فروخت به دست سبو مرا\r\nجان بىكسانه دادم و شادم كه عمرها * بوده است بر مراد تو مرگ آرزو مرا \r\nرباعى\r\n يك‌چند عتاب و ناز ظاهر كردى * وين عمر دوروزه بار خاطر كردى\r\nبعد از مردن ، رهت به خاكم افتاد * اوّل بايست آنچه آخر كردى \r\n\r\n[ 194 
  ] [ خواجه مير درد شاه‌جهان‌آبادى 
  ]\r\nجامع فضل ظاهر و كمال باهر ، خواجه مير درد بن خواجه محمّد ناصر كه از احفاد حضرت خواجه سيّد بهاء الدّين نقشبند - قدّس سرّه - است و مريد و خليفهء والد ماجد خود كه « عندليب » تخلّص مىكند ، بوده ، در شاه‌جهان‌آباد سكونت داشت . ذات\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nشريفش به كسوت فقر و فنا آراسته و به حليهء توكّل و استغنا پيراسته ؛ آشناى بحر حقيقت بود و رهنماى شاهراه طريقت ، و به مهارت فنون نظم هم‌شأنى عظيم دارد و در سخن‌سنجى فكر مستقيم .\r\nاز تصانيف او چند رساله است در تصوّف ، از آن جمله نالهء درد و آه سرد كه مشتمل بر بيان عشق و محبّت است و تبيان طرق معرفت به ملاحظه درآمده .\r\nآخر الأمر در سنهء تسع و تسعين و مائة و ألف به خلد برين آرميد . اين چند بيت و بعضى رباعيات از آن هر دو رساله فراچيده شد :\r\n از خود برد ظهور تو هردم ز بس مرا * رنگ دگر چو صبح بود هر نفس مرا\r\nيادى ز نالهء دل گم‌گشته مىدهد * هرجا رسد به گوش صداى جرس مرا\r\nهركس دچار شد به رخ خود نظر گشاد * گاهى نديد آينه‌سان ، هيچ‌كس مرا \r\n* * *\r\n حضور و غيبت روشن‌دلان بر يك نمط باشد * به رنگ شمع يكسان است حكم پيش و پس اينجا\r\nاگر ، اى درد ! آگاهى ز شخص جلوه‌اش دارى * نباشى غافل از آيينهء دل يك‌نفس اينجا \r\n* * *\r\n غير او در هر دوعالم ، هيچ ننمايد مرا * هركجا من مىروم ، او پيش مىآيد مرا \r\n* * *\r\n از مردن است جان دگر در بدن مرا * باشد به رنگ صبح نفس در كفن مرا\r\nپوشيده‌ام ز خويش نظر درد چون حباب * باشد ز چشم بستهء خود پيرهن مرا \r\n* * *\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n به جام ما سبك‌ساران به زودى مى بده ، ساقى ! * حباب‌آسا هواداران تو بستند محمل‌ها \r\n* * *\r\n بىهيچ دل بيهده‌ام اين‌همه نالد * از ناله به‌جز ناله غرض نيست جرس را \r\n* * *\r\n چون صبح ز بس مطلع انوار صفاييم * آيينه مكدّر نشود از نفس ما \r\n* * *\r\n شمع بزم عاشقى آه شرربار من است * هركجا گل مىكند ، داغى ز گلزار من است \r\n* * *\r\n به راه عشق مرا كار مشكل افتاده‌ست * كه دل‌شكسته‌ام و كار با دل افتاده‌ست \r\n* * *\r\n ناله‌ام تا به فلك رفت ، ولى * تا به گوش تو رسيدن باقى است\r\nغنچه‌سان در دل صدپارهء من * هوس جامه دريدن باقى است\r\nدل ز دست تو سراسر خون شد * مگر از ديده چكيدن باقى است \r\n* * *\r\n حيف ، صد حيف است ، مثل آينه از سادگى * محو ديداريم ، ما را لذّت ديدار نيست \r\n* * *\r\n به خاكسارى خود اين گمان نبود مرا * چو گردباد سر خويش تا كجا برداشت ؟ \r\n* * *\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n آسمان چون كاسه را پر مىكند از شير صبح * پنجهء خورشيد مىگردد گريبان‌گير صبح \r\n* * *\r\n نيم ز پاس نفس درد يك‌نفس غافل * به دست خويش عنانى كه داشتم ، دارم \r\n* * *\r\n سويش عنان ضبط ز كف داده مىروم * مانند سايه در رهش افتاده مىروم \r\n* * *\r\n نگردد خاطر ديگر مكدّر از غبار من * به رنگ سايه بر دوش من افتاده‌ست بار من\r\nشدم خاك و نياسودم كه ميناى فلك هردم * كند زير و زبر چون شيشهء ساعت غبار من\r\nدو بالا مىنمايد شعلهء عشقش بيان من * زبان چون شمع افكنده‌ست اين آتش به جان من \r\n* * *\r\n نورى به جان فزايد خود را گداز كردن * چون شمع بايد اينجا با گريه ساز كردن \r\n* * *\r\n جا كرده بس‌كه در دل عاشق خيال تو * در خويش مثل آينه بيند جمال تو \r\nرباعيات\r\n ازبس‌كه تجرّد است سرمايهء ما * وز زنگ تفرّد است پيرايهء ما\r\nجز ما به جوار ما نباشد شخصى * همسايهء ما بود همين سايهء ما \r\nو له\r\n از حرص گر آستين فشاند دل ما * چون شه چه عجب كه حكم راند دل ما \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n اى درد ! هزار سلطنت مفت بود * جمعيّت اگر به هم رساند دل ما \r\nو له\r\n هرچند كند زمانه كار خود را * از دست مده تو اعتبار خود را\r\nدر پاى فتاده‌ايم چون سايه ، ولى * بر كس نفكنده‌ايم بار خود را \r\nو له\r\n يك‌عمر ز دور مىشنيدم او را * در بر به خيال مىكشيدم او را\r\nاكنون كه چو آيينه رسيدم پيشش * خود را او ديدم و من نديدم او را \r\nو له\r\n گر باد نسيم مست بوى تو گذشت * در فصل بهار محو روى تو گذشت\r\nيا رب ! چقدر به خلق نزديك‌ترى * هركس كه ز خود گذشت سوى تو گذشت \r\nو له\r\n اى درد ! هرآنچه هست اينجا ، هيچ است * هيچ است تمام اين تماشا ، هيچ است\r\nيك‌عمر فريب اهل دنيا خورديم * آخر ديديم اينكه دنيا هيچ است \r\nو له\r\n اين جلوه به ديده يار خواهد گرديد * رازش همه آشكار خواهد گرديد\r\nما آينه‌ايم و خودپرست است نگار * ناچار به ما دوچار خواهد گرديد \r\nو له\r\n اى درد ! تو را نه هم‌نشينى بايد ؟ * نى يار و نديم و نى قرينى بايد ؟ \r\n\r\n","description":"","footnote":"","page_name":" 313 ","page_number":313},
  {"content":"\r\n\r\n اكنون كه نشسته‌اى در اين كلبه تو را * چشم و دل و اشك و آستينى بايد \r\nو له\r\n دردى كه زمانه گر به دردش نرسد * آسيب ز گرم و سردش نرسد\r\nدرياب كه يأس مىرساند دل را * جايى كه رسيدنى به گردش نرسد \r\nو له\r\n در عشق نه مرد خودپرستى بايد * وارسته ز خويش دل به دستى بايد\r\nاى آنكه پرى ز باد دعوى چو حباب ! * البتّه تو را به خود شكستى بايد \r\nو له\r\n اين اهل زمانه دردناكم كردند * بىهيچ عبث ، عبث هلاكم كردند\r\nاز چار طرف غبار دل‌ها چندان * برخاست كه زنده زير خاكم كردند \r\nو له\r\n چون نى همه تن پر از فغان دردم * مىنالم و سربه‌سر بيان دردم\r\nبىدرد ! به حال خويش بگذار مرا * از من درد است و من از آن دردم \r\nو له\r\n اى درد ! اينجا فلك مينافام * يك باده به چند رنگ ريزد بر جام\r\nاز كاسهء خورشيد بريزد گردون * شير است نصيب صبح ، خون قسمت شام \r\nو له\r\n پرمضطربم ، طرفه بيانى دارم * گه مىطپم و گاه فغانى دارم\r\nدر مسلخ دهر همچو بسمل ، اى درد ! * آرام كجاست تا كه جانى دارم \r\n\r\n","description":"","footnote":"","page_name":" 314 ","page_number":314},
  {"content":"\r\n\r\nو له\r\n بايد كه ز فكر زندگانى گذرى * وز حرص و هواى كامرانى گذرى\r\nاى درد ! از انديشهء عالم بگذر * ز آن پيش كه زين جهان فانى گذرى \r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nحرف الذّال\r\n\r\n[ 195 
  ] [ ملّا ذوقى اردستانى 
  ]\r\nآشناى بحر سخندانى ، ملّا ذوقى اردستانى كه از ارباب شوق و اصحاب ذوق بوده ، طبع متين و خيالات رنگين داشت . از كلام اوست :\r\n نه شكوفه و نه برگى ، نه ثمر ، نه سايه دارم * همه حيرتم كه دهقان به چه كار كشت ما را ؟ ! \r\n* * *\r\n هرگز نگهت بر من غمناك نيفتد * تيرى است نگاه تو كه بر خاك نيفتد \r\n* * *\r\n ترسم اين الفت كه دارد با گريبان دست من * در قيامت نيز نگذارد كه گيرم دامنى \r\nرباعى\r\n دوشينه دلم به خانمان آتش زد * بر نيك و بد و سود و زيان آتش زد \r\n\r\n","description":"","footnote":"","page_name":" 316 ","page_number":316},
  {"content":"\r\n\r\n خورشيد نباشد اين ، كه آه سحرم * در پنبهء گوش آسمان آتش زد \r\n\r\n[ 196 
  ] [ محمّد امين ذوقى كاشانى 
  ]\r\nمقبول نظم‌گستران ، محمّد امين ذوقى از طايفهء تركمان كه در كاشان سكونت داشت و در علوم عربيّه از تلامذهء مولانا ميرزا جان شيرازى است ، در فنون نظم طبع نيكو و سليقهء خوشى داشته ، اكثر به سياحت خراسان و عراق و فارس پرداخت . آخر در سنهء تسع و أربعين و تسعمائه در قصبهء لاهيجان به خلوتكدهء عدم منزل ساخته . از اشعار پرذوق اوست :\r\n چه آفتى تو ندانم كه در جهان امروز * محبّت تو دو كس با هم آشنا نگذاشت \r\n* * *\r\n ياد ايّامى كه بهر خاطر من با رقيب * بود او را سرگرانىها كه اكنون با من است \r\n* * *\r\n پس از عمرى كه بهر پرسش من يار مىآيد * غم دل تا نگويم همره اغيار مىآيد \r\n\r\n[ 197 
  ] [ مير اولاد محمّد خان ذكاى بلگرامى 
  ]\r\nصاحب فكر بلند و طبع رسا ، مير اولاد محمّد خان متخلّص به ذكا ، كه برادرزادهء اعيانى مير آزاد بلگرامى است ، ولادتش در سنهء احدى و خمسين و مائة و ألف جلوهء ظهور يافته . بعد تحصيل علوم ضرورى در بلگرام حسب الطّلبهء مير آزاد در عمر بيست و يك‌سالگى به اورنگ‌آباد برخورد و تا به پنج سال به ظلّ عاطفت عمّ بزرگوار خودش بوده ، احراز فيوض نمود و پس از آن حصول رخصت متوجّه وطن مألوف گشت و به توقّف\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nدوساله باز به معيّت سيّد امير حيدر ، نوادهء مير آزاد ، سرى به دكن كشيد و از پيشگاه نوّاب نظام عليخان بهادر به عطاى منصبى و خطاب‌خانى مباهى گرديد و به اعتبار تمام زندگانى مىكرد در سخن‌پردازى ممتاز بود و طريق نظم به خوش اسلوبى مىپيمود .\r\nآخر الأمر در سنهء اوايل مائة ثالث عشر به عالم بقا آرميد . از اوست :\r\n هر شمع كه آمد به نظر چشم ترى داشت * سوز دل پروانه قيامت اثرى داشت \r\n* * *\r\n هزار مرتبه كفّارهء گناه دهد * به سهو گر گذرش بر مقام ما افتد \r\n* * *\r\n گذشت آن تندخو مانند ناوك از كنار من * تهى گرديد آخر چون كمان حلقه آغوشم \r\n\r\n[ 198 
  ] [ ميرزا محمّد سميع ذرّهء اكبرآبادى 
  ]\r\nشايستهء سخن ايجادى ، ميرزا محمّد سميع اكبرآبادى كه ذرّه تخلّص مىكرد ، پدرش حكيم محمّد شفيع مدّتى در لكهنو به سررشتهء نوكرى سركار نوّاب شجاع الدّوله بهادر ناظم صوبهء اود گذرانيده ؛ ذرّه از تلامذهء شمس الدّين فقير دهلوى است . در فنون نظم سليقهء شايسته داشت و در علم طبّ هم كه مورثى است ، دستگاه بايسته . آخر كار در سنهء خمس و تسعين و مائة و ألف از لكهنو مع علايق ، روانهء كربلاى معلّى گشته ، همان‌جا توطّن گرفت و اوايل مائة ثالث عشر درگذشت . از اوست :\r\n آنچه بر جان من رسيد از چشم * در جهان هيچ‌كس نديد از چشم \r\nرباعى\r\n گرما بگذشت و اين دل زار همان * سرما بگذشت و اين دل زار همان\r\nالقصّه هزار گرم و سرد عالم * بر ما بگذشت و اين دل زار همان \r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nحرف الرّاء\r\n\r\n[ 199 
  ] [ استاد ابو الحسن رودكى سمرقندى 
  ]\r\nموجد اساليب سخن ، صاحب زكى ، استاد ابو الحسن رودكى كه اصلش از رودك سمرقند است ، در عمر هشت‌سالگى با وجودى كه ديدهء ظاهربين نداشت ، حفظ كلام مجيد نموده ، و اوّل كسى كه از فصحاى عجم به تدوين سخن پرداخته ، او بوده . سرحلقهء شعراى عصر بود و سرخيل بلغاى دهر . در فنون نظم علم شهرت مىافراشت و در علم موسيقى هم مهارت تامّه داشت و به فيض مصاحبت امير نصر بن اسماعيل سامانى سامان جمعيّت فراوان به هم رسانيد و متاع حشمت و ثروت بىكران فراچند گردانيد و به نظم كتاب كليله و دمنه از پيشگاه امير صلهء نمايان يافته ؛ و اواخر سنهء مائة رابع از اين جهان گذران رو برتافته . اين چند بيت از طبع بلند اوست :\r\n قسم به آن دل آهن‌خورم كه از سختى * هزار طرح نهاده است سنگ خارا را\r\nكه از تو هيچ مروّت طمع نمىدارم * كه كس نديده ز سنگين‌دلان مدارا را\r\nتو رودكى به غلامى اگر قبول كنى * به بندگى نپسندد هزار دارا را \r\n* * *\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n نظر چگونه بدوزم كه بهر ديدن دوست * ز خاك من همه نرگس دهد به جاى گياه \r\nرباعى\r\n چون كار دلم ز زلف او مانده گره * بر هر رگ جان صد آرزو مانده گره\r\nاميد ز گريه بود افسوس افسوس * كآن هم شب وصل در گلو مانده گره \r\n\r\n[ 200 
  ] [ مولانا رشيد الدّين وطواط بلخى 
  ]\r\nصدرآراى مجالس انبساط ، مولانا رشيد الدّين وطواط ، كه اصلش از بلخ است و نامش عبد الجليل ، نسب شريفش به حضرت امير المؤمنين عمر بن الخطاب - رضى اللّه تعالى عنه - مىرسد ؛ چون‌كه كوتاه‌قامت و حقير الجثّه بود ، لهذا به وطواط شهرت يافته ، و در فضل و كمال كوس بلندنامى مىنواخت و در اقران و اماثل لواى خوش‌كلامى مىافراخت و به فرط لياقت در قلوب ملوك و سلاطين جا داشته و به خدمت سلطان خوارزم شاه خيلى مكرّم و محترم بوده و در صلات قصايد مدحيّه فوائد كثيره برداشته و تا آخر حيات سلطان به كمال عزّت و اعتبار به ملازمت و مصاحبت اختصاص داشت و بعد وفاتش با پسر وى ، آلب ارسلان تا هفده سال به عنوان شايسته به سر برد و پس از فوت وى پيش سلطان محمود ، نبيرهء خوارزم شاه هم به حسب استدعا برخورد . كتاب حدائق السّحر در صنايع شعرى از تصنيفات اوست .\r\nآخر كار به عمر نود و هفت‌سالگى در سنهء ثمان و سبعين و خمسمائة مرغ روحش به مرغزار بقا پر پرواز گشود و جسد خاكى در جرجانيهء خوارزم آسود . از طبع نقّاد اوست :\r\n يكى منم كه اگر صد هزار جان بودم * به جان تو كه كنم جمله را به تو تسليم \r\n\r\n","description":"","footnote":"","page_name":" 320 ","page_number":320},
  {"content":"\r\n\r\n ز طلعت تو به خورشيد داده‌اند فروغ * ز طرّهء تو به فردوس برده‌اند نسيم\r\nتو راست حشمت جم در ميان اهل كمال * كه زلف توست چو جيم و دهان توست چو ميم \r\n* * *\r\n من نگويم به ابر مانندى * كه نكو نايد از خردمندى\r\nاو همىبخشد و همىگرديد * تو همىبخشى و همىخندى \r\nرباعى\r\n تا گرد رخت سنبل تر كاشته‌اند * عشّاق دل از مهر تو برداشته‌اند\r\nآن چاه ذقن كه دل در او مىافتاد * تا لب به بنفشهء تر انباشته‌اند \r\n\r\n[ 201 
  ] [ مولانا حكيم روحانى سمرقندى 
  ]\r\nمقتبس انوار معانى ، مولانا حكيم روحانى كه اصلش از سمرقند است ، در عصر خود به فضائل يگانه و به كمالات منتخب زمانه بوده . در اوايل حال به ملازمت بهرام شاه غزنوى شتافت . پس از آن به مصاحبت سلطان خوارزم شاه احترام تمام يافت . پستر در تهلكهء چنگيز خان از بخارا به دهلى رسيد . در سنهء اربع و عشرين و ستّمائة كه سلطان شمس الدّين التمش قلاع تبنور و منپدوه به حيطهء تصرف درآورده ، قصايد غرّا در تهنيت گذرانيد . اين قطعه از او به ملاحظه درآمد :\r\n مرد بايد كه به دنيا نكند ميل دو چيز * تا دل او ز ملامت به سلامت باشد\r\nزن نخواهد اگرش دختر قيصر بدهند * وام نستاند اگر وعده قيامت باشد \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\n[ 202 
  ] [ مير حيدر رفيعى معمايى كاشانى 
  ]\r\nبزم‌آراى نظم‌پيرايى ، مير حيدر رفيعى معمايى كه اصلش از كاشان است ، در سخن‌سنجى و نكته‌پردازى طبع رفيع داشت و در تاريخ معمّاگويى فكر منيع . در عهد دولت اكبرى از وطن مألوف خود را به عتبهء فلك رتبهء شاهى رسانيد و در سلك ملازمين بارگاه سلطنت منسلك شده ، مشمول نوازشات خسروانه گرديد . آخر الأمر اوايل مائة حادى عشر [ و ألف 
  ] « 1 » به دار آخرت شتافته . از اشعار اوست :\r\n غم ز هرجا كه رسد سر زده آيد به دلم * چه كنم خانهء من بر سر راه افتاده است \r\n* * *\r\n اين صيد زبون كيست رفيعى ! كه در اين دام * نزديك به مردن شد و صيّاد نيامد ؟ \r\n* * *\r\n صف محشر خورد برهم كه آيا كيست آن قاتل * كه مىخواهد شهيد تيغ وى عذر گناه او \r\n\r\n[ 203 
  ] [ مير رضى آرتيمانى 
  ]\r\nرنگ‌افروز حديقهء كامرانى ، مير رضى آرتيمانى كه از سادات كرام و نيكوطبعان خوش‌كلام بوده و به مذاق عرفان آشنايى و به مقامات سلوك رسايى داشت . اين چند\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 322 ","page_number":322},
  {"content":"\r\n\r\nبيت از كلامش به نظر رسيد :\r\n اى دل ! ز اضطراب زمانى فرونشين * دستم به زور دامن جانان گرفته است\r\nآن لعل آبدار به تسخير كاينات * خاصيّت نگين سليمان گرفته است \r\n* * *\r\n چند ز دوران چرخ ، چند ز هجران يار * سينه شود شعله‌ريز ، ديده شود اشك‌بار ؟ !\r\nآنچه كشيدم از او من به يكى جرعه مى * ميكده‌ها بايدم از پى دفع خمار\r\nمن همه صحراى عشق ، او همه درياى حسن * من همه شور جنون ، او همه باد بهار \r\n\r\n[ 204 
  ] [ ميرزا عبد الرحيم خان خانان 
  ]\r\nسرآمد امراى رفيع الشّأن ، الامير الجواد الكريم ميرزا عبد الرحيم خان خانان متخلّص به « رحيم » كه در وقت شهادت محمّد بيرام خان ، پدر بزرگوارش ، عمر چهارساله داشت ، او را از گجرات به بارگاه اكبرى رسانيدند و بعد فوز بس تميز و تحصيل كمالات مشمول عواطف پادشاهى گشته ، در كمتر مدّت به خطاب ميرزاخانى سرفرازى يافت و خدمات شايسته و مهمّات بايسته از وى به منصّهء ظهور رسيد ؛ چنانچه اواخر سنهء احدى و تسعين و تسعمائه با پنج هزار سوار ملك گجرات را به تصرّف اولياى دولت قاهره درآورد و در جلدوى اين فتح عظيم به خطاب خان خانان و منصب پنج‌هزارى سرمايهء عزّت و اعتبار اندوخت . پس از آن در سنهء ألف ملك سند و تته مسخّر نمود ؛ سپس با هفتاد هزار سوار به ممالك دكن رفته ، آن را به تردّدات نمايان به حيطهء تصرّف شاهى درآورد و مورد انواع\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمراحم و نوازشات سلطانى گرديد و اكبر پادشاه دخترش را به حبالهء نكاح شاهزاده دانيال درآورده ، پايهء اعتبارش برافزود و بعد رونق افروزى جهانگير پادشاه بر تخت سلطنت به خدمات لايقه مأمور بوده ، به ترقيات عظيمه سر عزّت و اعتبار به اوج افتخار كشيد .\r\nآخر كار در سنهء خمس و ثلاثين و ألف در عمر هفتاد و دوسالگى سفر آخرت گزيد .\r\nخان خانان در فضل و كمال منتخب زمانه بوده ، و از جود و نوال گوى سبقت از هم چشمان ربوده ، مزاج نكته‌سنج و دقيقه‌رس داشت و در تركى و فارسى و هندى تصانيف خود گذاشت . كلامش بىنظير و اشعارش دلپذير است . بيتى چند از آن ثبت افتاد :\r\n شمار شوق ندانسته‌ام كه تا چند است * جز اين‌قدر كه دلم سخت آرزومند است\r\nنه زلف دانم و نى دام ، اين‌قدر دانم * كه پاى تا به سرم هرچه هست ، در بند است \r\n* * *\r\n به جرم عشق توام مىكشند و غوغايى است * تو نيز بر لب بام آ ، كه خوش تماشايى است \r\n* * *\r\n غمت مباد ، چه مىپرسى از حكايت من * دل تو طاقت اين گفتگو كجا دارد ؟ \r\n* * *\r\n بهاى خون من و خون بهاى صد چو من است * كه من به خون طپم و قاتلم نظاره كند \r\n* * *\r\n نيم فضول كه جويم وصال همچو تويى * بس است همچو منى را خيال همچو تويى \r\n\r\n","description":"","footnote":"","page_name":" 324 ","page_number":324},
  {"content":"\r\n\r\nرباعيات\r\n اى دوست ! نه دشمنى ، دل‌آزارى چيست ؟ * خوى تو نه دهر است ، ستمكارى چيست ؟\r\nچشم تو نه بخت ماست ، در خواب چراست ؟ * بخت تو نه چشم ماست ، بيدارى چيست ؟ \r\nو له\r\n سرمايهء عيش جاودانى غم تو * بهتر ز هزار شادمانى غم تو\r\nگفتى كه چنين واله و شيدات كه كرد ؟ * دانى غم تو ، و گر ندانى : غم تو \r\n\r\n[ 205 
  ] [ مولانا رازى شوشترى 
  ]\r\nنوگل گلشن سخنورى ، مولانا رازى شوشترى ، كه در عالم شباب به شيراز رفته و در آنجا اعتبار تمام‌تر گرفته و از آنجا دل‌تنگ شده ، به آذربايجان و عراق آرميده . آخر كار در اصفهان پا به دامن عدم كشيده . اين دو بيت از اوست :\r\n خوش آنكه شب كشى و روز آييم بر سر * كه : آه اين چه كس است و كه كشته است اين را ؟ \r\n* * *\r\n زدى آتشم به جان و ز منت خبر نباشد * خبرت شود زمانى كه ز من اثر نباشد \r\n\r\n[ 206 
  ] [ ميرزا محمّد سعد الدّين راقم مشهدى 
  ]\r\nمجمع محاسن و مكارم ، ميرزا محمّد سعد الدّين راقم كه اصلش از مشهد است ، ورق\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nحالش از رقوم لياقت آراسته و صفحهء احوالش به نقوش متانت پيراسته ، در عهد سلطنت شاه‌جهانى از ولايت به عشرت‌كدهء هند رسيد و از بهارستان دولت اسلام خان مشهدى چمن چمن گل‌هاى مقاصد فراچيد و بعد چندى مراجعت وطن اختيار كرده ، به صفاهان فايز گشت و به وسيلهء جميله محمّد بيك اعتماد الدّوله از پيشگاه شاه سليمان صفوى به وزارت هرات امتياز اندوخت و پس از آن به وزارت همگى ممالك خراسان رايت ايالت افراشت . طبع بلند و فكر ارجمند داشت و همواره به قدرافزايى ارباب سخن نظر مىگماشت . اكثرى از بلغا و فصحا لا سيما ، مقيماى احسان مشهدى و عظيماى نيشاپورى و شوكت بخارى در كنف حمايت و ظلّ عاطفت وى جا داشتند .\r\nآخر كار اواخر حادى عشر رقم حياتش به گزلك ممات محو گشت . اين چند بيت از رقم‌زدهء كلك بلاغت سلك اوست :\r\n سر كوى تو بازيگاه طفلان است ، پندارى * كه تا مژگان گشودى ، طفل اشك من دويد آنجا ! \r\n* * *\r\n نيست دلجويى صيّاد كم از پروازم * وقف دام است ، اگر بال‌وپرى هست مرا \r\n* * *\r\n مىكند وعدهء ديدار به فردا امروز * يار دانسته كه امروز مرا فردا نيست \r\n* * *\r\n نيست ارباب ستم را بهره از رزق حلال * تيغ دايم آب در جو دارد و خون مىخورد \r\n* * *\r\n افتاده كج معامله ، ور نه هزار بار * با تيغ يار وعدهء قتلم به سر رسيد \r\n* * *\r\n\r\n","description":"","footnote":"","page_name":" 326 ","page_number":326},
  {"content":"\r\n\r\n از سفر منع تو كردن نتوانم ، اما * باش چندان‌كه وداع دل بىتاب كنم \r\n* * *\r\n نيم من در شمار بلبلان ، امّا به اين شادم * كه من هم در گلستان قفس مشت پرى دارم \r\n\r\n[ 207 
  ] [ زماناى نقّاش راضى اصفهانى 
  ]\r\nشاعر خوش‌تلاش ، زماناى نقّاش ، متخلّص به راضى كه اصلش از اصفهان است ؛ مصوّر طبعش به نقوش كلام دلنشين ، روكش نگارستان چين است و محرّر فكرش به رقوم اشعار رنگين رشك بهارستان ارم تزيين . اين چند گل شاداب از شاخسار قلم افكار اوست :\r\n يك خنده چو گل نامزدم بود در اين باغ * چيدند مرا غنچه و آن هم ز ميان رفت \r\n* * *\r\n قصد قتلم گر كنى ، بدنامىاى خواهى كشيد * ز آنكه خنجر تا برآرى ، انتظارى مىكشد \r\n* * *\r\n امشب كه رخش بزم‌فروز من و توست * خوش باش ، اى دل ! كه وقت سوز من و توست \r\n\r\n[ 208 
  ] [ ميرزا حسن بيگ رفيع قزوينى 
  ]\r\nصاحب طبع منيع ، ميرزا حسن بيگ رفيع ، كه اصلش از قزوين است ، لكن چون‌كه\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nسال‌ها به سكونت مشهد مقدّس در تحصيل سعادت پرداخته ، بناء عليه به مشهدى شهرت گرفت . ناظم رفيع القدر ، منشى خوش رقم بوده . در اوايل حال سرمايهء نظم‌پردازى و انشاء طرازى فراهم نموده ، به خدمت نذر محمّد خان والى بخارا رسيده ، به عهدهء كتاب‌دارى و دارالانشاى سركار او مأمور گرديد . گويند قبل از آنكه افواج شاه‌جهانى متوجّه تسخير بلخ شود ، خود را به هند رسانيد و به تقبيل آستان دولت نشان شاهى و تقرّر منصب پانصدى سامان عزّت و امتياز حاصل ساخت و به حصول صلات نمايان در جايزهء مثنويّات در هم چشمان سر مفاخرت و اعتبار برافروخت و در عهد عالم‌گير پادشاه به خدمت ديوانى و بيوتاتى كشمير طمأنينت‌پذير گشت ، و در آخر عمر به سبب كبر سنّ از نوكرى مستعفى گشته و در شاه‌جهان‌آباد منزوى گرديد و مادام حيات به وظيفه‌اى كه از سركار شاهى مقرّر شده بود ، اوقات خوش مىگذرانيد ؛ و اواخر مائة حادى عشر بساط هستى پيچيد . اين چند بيت از طبع بلندش به ملاحظه درآمد :\r\n لرزيد دل و داد نشان زان خم ابرو * رسمى است طپيدن نفسى قبله‌نما را \r\n* * *\r\n همچو آتش در درون سنگ اگر باشم نهان * جلوهء آن شوخ آهن دل كند رسوا مرا \r\n* * *\r\n ما قوّت پرواز نداريم و گرنه * عمرى است كه صيّاد شكسته است قفس را \r\n* * *\r\n كسى به زادهء خود خصم نيست ، حيرانم * كه سنگ بهر چه گرديد دشمن مينا \r\n* * *\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n عمر گر خوش گذرد ، زندگى خضر كم است * ور به تلخى گذرد ، نيم‌نفس بسيار است \r\n* * *\r\n به چه اميد تمنّاى خلاصى دارم * من كه دانم قفسم در نظر صيّاد است \r\n* * *\r\n داغ حرمان تو هرگز نرود از دل ما * اين وطن سوخته را حبّ وطن بسيار است \r\n* * *\r\n كم‌همتى نگر كه به اين رتبه آفتاب * تا شد بلند در پى تاراج شبنم است \r\n* * *\r\n يك‌نفس باش كه در سايه‌ات آسوده شوم * كه اميدم به تو ، اى سرو روان ! بسيار است \r\n* * *\r\n دل منه بر الفت دنيا كه تا گرم است آب * گرچه مىجوشد به آتش ، ليك با او دشمن است \r\n* * *\r\n از چمن دامن پرگل همه ياران رفتند * از چه كس مرغ قفس را به خسى ياد نكرد ؟ \r\n* * *\r\n طالع شهرت رسوايى مجنون پيش است * ور نه طشت من و او هر دو ز يك بام افتاد \r\n* * *\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n از وطن يارى نيامد با من شيدا برون * آمدم مانند دست از آستين تنها برون \r\n* * *\r\n جاى در فانوس كى باشد چراغ مرده را * گر دل‌افسرده دارى ، پاى در خلوت منه \r\n* * *\r\n چو غنچه‌اى كه بود در ميان خرمن گل * نشسته‌ام به دل جمع در پريشانى \r\n\r\n[ 209 
  ] [ امير راستى تبريزى 
  ]\r\nصاحب طبع تيز و كلام شورانگيز ، امير راستى از اعيان تبريز كه در خراسان نشو و نما يافته ، مجمع اخلاق حميده و خصايل پسنديده بود و بيشتر اشتغال مهمّات ملكى مىداشت و به صفات ملكى نظر به آسايش خلايق مىگماشت . از اشعار آبدار اوست :\r\n دل مرا كشتهء آن غمزهء پرفنّ مىخواست * للّه الحمد ، چنان شد كه دل من مىخواست \r\nرباعى\r\n شوق تو ز تن برون نخواهد رفتن * تا جان ز بدن برون نخواهد رفتن\r\nگفتى كه برون كن از دلت مهر مرا * اين از دل من برون نخواهد رفتن \r\n\r\n[ 210 
  ] [ مير محمّد راسخ سهرندى 
  ]\r\nصدرآراى ديوان دانشمندى ، مير محمّد راسخ سهرندى كه از سادات كرام و والانژادان عالىمقام است ، در مراتب نظم‌پردازى راسخ دم و در ساحت سخن‌طرازى ثابت‌قدم بوده ، به ادابندى معانى تازه و مضامين رنگين به فصاحت و بلاغت گوى سبقت از\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nمعاصرين ربوده ؛ از ملازمين نامدار و مصاحبين ذى اعتبار شاهزاده محمّد اعظم شاه بن عالم‌گير پادشاه بود و به منصب هفت‌صدى عزّ امتياز داشت . آخر كار در سنهء سبع و مائة و ألف از سهرند به وطن اصلى شتافت . از خيالات متين اوست :\r\n جلوه‌گاه آه گرمم گر شود ميخانه‌ها * خشك گردد مى چو خون نافه در پيمانه‌ها \r\n* * *\r\n ياد چشم سرمه‌آلودش ز خويشم مىبرد * مىكند گرد رم آهو ز خود پنهان مرا \r\n* * *\r\n اثر به نالهء عاشق ز اضطراب خود است * چو برق جوهر تيغم ز پيچ‌وتاب خود است\r\nسرم خوش است به جام شراب تشنه‌لبى * جبين باديه را صندل از سراب خود است \r\n* * *\r\n گل عشرت ز آب تيغ عريان تو مىخيزد * شفق گردى است كز خون شهيدان تو مىخيزد \r\n* * *\r\n خرابىهاى عاشق برفروزد رنگ رخسارش * پريدن‌هاى رنگم آتشش را باد دامان شد \r\n* * *\r\n به هرچه ديده گشاديم ، اى بهار ! تويى * چراغ خرمن بلبل ، چراغ خانهء گل \r\n* * *\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n يادى از شام غم بزم خموشان كرديم * مشتى از سرمه گرفتيم و پريشان كرديم \r\n* * *\r\n گشت خون از درد عشق آخر دل غم‌پيشه‌ام * از مى خويش است چون ياقوت رنگين شيشه‌ام \r\n* * *\r\n دست بر سينه كه در پيش رقيبان كردم * داشتم داغ تو در سينه كه پنهان كردم \r\n* * *\r\n زبان عرض ندارم ز تيره‌بختى خويش * چو سايه خرمن آواز خويشتن شده‌ام \r\n* * *\r\n بلاگردان ناز آورده‌ام مشت نيازى را * شبيخون در گلستان طرح كردى تا حنا بستى \r\n\r\n[ 211 
  ] [ ميرعسكرى عاقل خان راضى خوافى 
  ]\r\nسرچشمهء نكته‌پردازى ، ميرعسكرى عاقل راضى ، كه اصلش از خواف من مضافات خراسان است ، در ايّام شاهزادگى عالم‌گير شرف‌اندوز ملازمت گشته ، به دولت هم بزمى و هم‌كلامى امتياز اندوخت و در هنگامى كه شاهزاده از طرف والد بزرگوار به صوبه‌دارى دكن مأمور بود ، در ركاب بوده ، مورد نوازشات مىگذشت ، و بعد اورنگ آرايى عالم‌گير پادشاه به منصب عمده سرفرازى يافته ، و چندى از بعض وجوه انزوا اختيار كرده ، به مانههء پنجاه هزار روپيه داخل زمرهء دعاپردازان گرديد . از آنجا كه منظور نظر شاهى بود ، در همان ايّام به خدمت داروغگى غسلخانه و پس از آن بخشىگرى دوم اعتبار تازه برگرفت و در زمانى كه رايات سلطانى متوجّه ممالك جنوبيّه گرديد ، به\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمنصب چهار هزارى و صوبه‌دارى دار الخلافت شاه‌جهان‌آباد طبل امارت و حكومت نواخت . مدّتى به اهتمام خدمت موصوفه به كمال استقلال مىپرداخت . آخرش دست به دامن ارادت شيخ برهان برهان‌پورى ملقّب به راز الهى كه مريد شاه عيسى سندى است ، زده ، ملفوظات شيخ را جمع كرده به ثمرات الحيات موسوم ساخت . صاحب ديوان است و مثنوى مهر و ماه از تصنيفات او . آخر كار در سنهء سبع و مائة و ألف به عالم بقا شتافت . از افكار اوست :\r\n عشق از معموره مىخواند به ويرانى مرا * عاشق ويرانه كرد اين گنج پنهانى مرا \r\n* * *\r\n خشك كنم ز سوز دل ديدهء اشكبار را * چند در آب افكنم آينهء نگار را \r\n* * *\r\n سرمست جام نيست دل جرعه نوش ما * مستى ماست از نگه مىفروش ما \r\n* * *\r\n پر كن جگر از داغ كه باغى به از اين نيست * در بند كسى شو كه فراغى به از اين نيست \r\n* * *\r\n هركس از سرو گفت و من ز قدت * سخنم راست بود ، بالا شد \r\n\r\n[ 212 
  ] [ شاه رضا رضايى تهرانى 
  ]\r\nدلباختهء نظم‌پيرايى ، شاه رضا متخلّص به « رضايى » خلف شاه بهاء الدّوله كه اصلش از طهران است و از اكابر اولاد شاه قاسم نوربخش بوده ، به حسن مقال و لطف كلام ، گوى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمسابقت از اقران و اماثل ربوده . اين بيت از او به نظر رسيد :\r\n به روز وصل از آن خاطر حزين دارم * كه دشمنى چو فراق تو در كمين دارم \r\n\r\n[ 213 
  ] [ امير رضايى رضوى 
  ]\r\nشيفتهء سخن‌آرايى ، امير رضايى كه از سادات عالىدرجات رضوى است ، مرد نيك طينت درويش‌سيرت بود ، و به تحصيل علم اوقات عزيز صرف مىنمود و در فنّ شاعرى هم طبعش خوب است و اشعارش مرغوب . اين دو بيت از او به ملاحظه گشت :\r\n كار من دور از مه روى تو غير از آه نيست * بس‌كه دارم ضعف ، آن‌هم گاه هست و گاه نيست \r\n* * *\r\n دلم نيايد از آن زلف پرشكن بيرون * به اختيار نيايد كس از وطن بيرون \r\n\r\n[ 214 
  ] [ شيخ محمّد رضا تته‌اى 
  ]\r\nسخن آشنا ، شيخ محمّد رضا كه اصلش از تته است و در بكر سكونت داشت ، در علوم عربيّه از مستعدّان عصر بود و طريق وادى نظم هم به سليقه مىپيمود و از عهد عالم‌گيرى تا زمان محمّد شاهى اكثر به خدمات فوجدارى و غيرهء بكر اشتغال داشت ؛ و در سنهء ثلث و اربعين و مائة و ألف رخت از دار فانى برداشت . از اوست :\r\n كار ما آخر شد و آخر ز ما كارى نشد * مشت خاك ما غبار كوچهء يارى نشد \r\n\r\n","description":"","footnote":"","page_name":" 334 ","page_number":334},
  {"content":"\r\n\r\n سال‌ها خون جگر در ناف آهو شد گره * مشك شد ، امّا چه حاصل ، خال رخسارى نشد \r\n\r\n[ 215 
  ] [ مولانا امام الدّين رياضى لاهورى 
  ]\r\nصاحب طبع سحرآفرين ، مولانا امام الدّين كه رياضى تخلّص مىكرد ، اصلش از لاهور است . قلعهء ارك شاه‌جهان‌آباد به اهتمام پدرش مولوى لطف اللّه مهندس حسن تعمير يافت . مولانا در فنون رياضى يكتاى عصر بود و به ممارست ديگر علوم منتخب دهر . بر جادهء رياضت و قناعت ثبات‌قدم داشت و به موزونى طبع گاه‌گاه متوجّه شعر و سخن هم مىشد . آخر كار در سنهء خمس و أربعين و مائة و ألف به گلگشت رياض جاودان شتافت . از اوست :\r\n روشن‌دليم و خاك‌نشينى غبار ماست * سيماب‌وار كشته شدن اعتبار ما است \r\n* * *\r\n دريادل است يار و نم از من دريغ داشت * خاك رهش شدم ، قدم از من دريغ داشت \r\n* * * \r\n[ 216 
  ] [ احسن اللّه خان راضى كشميرى 
  ]\r\nپسنديدهء نكته‌سنجان ، احسن اللّه خان كه راضى تخلّص مىنمود ، اصلش از كشمير است و از عشيرهء فاضيخان كشميرى بوده . در عصر محمّد شاه پادشاه به خطاب فصاحت خان متاع جمعيّت و كامرانى اندوخت و در سلك منصب‌داران به مرافقت نوّاب صلابت\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nخان متخلّص به « سيّد » انتظام داشت . در نظم‌پردازى هم خوش‌سليقه بود و مشق سخن پيش ميرزا عبد الغنى قبول مىنمود و قبل از تهلكهء نادرشاهى در عشرهء خامس مائة عشر به عالم بقا گراييد . اين دو بيت از كلام اوست :\r\n به‌سان چشم كه گريد ز درد هر عضوى * غمى به هركه رسد ، مىكند ملول مرا \r\n* * *\r\n صبح نوروز است ، بايد بر غدير خم رسيد * جام نگرفتن ز ساقى كار ابن ملجم است \r\n\r\n[ 217 
  ] [ محمّد بيگ رشكى همدانى 
  ]\r\nسرگشتهء كوى حيرانى ، محمّد بيگ رشكى همدانى ، كه مرد خوش‌طبع و سخن‌دان و در حسن‌پرستى و عشق‌بازى انگشت‌نماى صاحب‌نظران بود . اين چند بيت از كلام دردانگيز اوست :\r\n رفتم و اندوه هجران تو را بردم به خاك * تا ببينم بىتو حال خفتگان خاك چيست ؟ \r\n* * *\r\n قاصد از حال من آن به كه فراموش كند * كان نه حرفى است كه گويند و كسى گوش كند \r\n* * *\r\n شب هجر عاشقى را كه اجل رسيده باشد * به چه درد مرده باشد كه تو را نديده باشد \r\n* * *\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n رشكى آن روز كه مىرفت ز دنيا ، مىگفت * اى فلك ! يار مرا يار كه خواهى كردن ؟ \r\n\r\n[ 218 
  ] [ سيّد جعفر روحى رنبيرپورى 
  ]\r\nرونق‌افروز بزم سرورى ، سيّد جعفر روحى ، ساكن رنبيرپور كه قصبه‌اى است به مسافت پانزده گروهى « 1 » از دارالحكومت لكهنو . سلسلهء نسبش به سيّد نعمت اللّه ولى منتهى مىشود و حاجى سيّد محمود ، يكى از اولادش ، در قصبهء رنبيرپور به تقريب فايز گرديده ، طرح اقامت انداخت .\r\nبالجمله ، سيّد جعفر مرد نيك‌ذات و پسنديده‌صفات بود . روش صوفىمشربان خوش‌كلام و طريقهء خداپرستان عالىمقام داشت . بيشتر به خدمت مير سيّد لطف اللّه بلگرامى بودى و فيض صحبت‌ها ربودى و در عهد شاه عالم بهادر شاه به طريق سياحت به شاه‌جهان‌آباد برخورده ، از بلندطبعان دار الخلافت ، لا سيّما ميرزا عبد القادر بيدل به هم‌صحبتى پرداخت و در اواخر عمر سال‌ها در لكهنو به خلوت انزوا آرميد ، ذكر و فكر خوش گذرانيد .\r\nآخر كار در سنهء اربع و خمسين و مائة و ألف پا به دامن عدم كشيد و در رنبيرپور مدفون گرديد . از كلام روح‌افزاى اوست :\r\n گشت چشم تو ، ولى فتنهء قامت باقى است * نيست آرام به مردن كه قيامت باقى است \r\n* * *\r\n\r\n\r\n","description":"","footnote":"\r\n( 1 ) . حاشيه : گروه مانند فرسنگ است .\r\n","page_name":" 337 ","page_number":337},
  {"content":"\r\n\r\n شكفته جبهه كدام آفتاب مىآيد * كه خنده چون سحر از گرد كاروان پيداست \r\n* * *\r\n باغبان نگذاشت تا بيرون برم گل از چمن * نكهتى دزديدم و آن هم صبا تاراج كرد \r\n* * *\r\n گرم جولان تا به خود چون شمع سرتاپا شديم * خويش را جستيم چندانى كه ناپيدا شديم \r\n* * *\r\n چون گهر موج صبا مىخيزد از اعضاى او * حسن سرتاپا بلاگردان سرتاپاى او \r\n\r\n[ 219 
  ] [ ملّا حسين رفيق اصفهانى 
  ]\r\nصاحب كلام انيق ، ملّا حسين رفيق كه اصلش از اصفهان است ، در فنون مهارت شايسته و به علوم رسمى لياقت بايسته مىداشت . اين چند بيت از او به نظر درآمد :\r\n نكردم در ديار خود چو شكر وصل يار خود * شدم مهجور از يار خود و دور از ديار خود \r\n* * *\r\n به راى مدّعى ترك من ، اى پيمان‌شكن ! كردى * تو را گفتم كه ترك مدّعى كن ، ترك من كردى \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\n[ 220 
  ] [ ميرزا جعفر راهب اصفهانى 
  ]\r\nجلوه‌پيراى محفل سخن‌دانى ، ميرزا جعفر راهب اصفهانى كه ولادتش در سنهء ثمان عشر و مائة و ألف در اصفهان واقع گشته . آباء او از سادات طباطباى نائينىاند و وى نوادهء فاضل نامدار ميرزا رفيعاى نائينى است و از طرف مادر نسبش به خليفه سلطان مىرسد .\r\nراهب در علوم ادبيه كوس تفوّق مىنواخت و در ميدان شاعرى به فصاحت و بلاغت علم يكّه‌تازى مىافراخت . به كمال خوبى و لطافت زندگانى مىساخت و از صحبت رنگين به آرايش محفل ياران مىپرداخت . ميرزا از اقسام سخن غزل و رباعى و قصيده و غيرها دارد ، فأمّا تدوين نيافته . گويند مجموع اشعارش تا چهل پنجاه هزار خواهد بود .\r\nآخر كار در سنهء ستّ و ستّين و مائة و ألف وفات يافت . مدفنش در گورستان آب‌بخشان متعلّقهء محلّهء بيدآباد واقع گرديده . از كلام دلاويز و اشعار دردانگيز اوست :\r\n افكند به پا سلسلهء زلف دوتا را * آراست براى دل ما دام بلا را \r\n* * *\r\n جدا افكند چون نقش قدم ز آن نازنين ما را * زد آخر آسمان بىمروّت بر زمين ما را \r\n* * *\r\n صد لاله شكفت از گل ما * داغ تو نرفت از دل ما \r\n* * *\r\n ز شوق وصل تو بر لب رسيده جانى هست * وصيّتى است ، بيا تا مرا زبانى هست\r\nاگر ز نفع تو بىبهره‌ام ، به اين شادم * كه از خدنگ تو بر دل مرا نشانى هست \r\n\r\n","description":"","footnote":"","page_name":" 339 ","page_number":339},
  {"content":"\r\n\r\n بده به قيمت دل هرچه مىدهى ، كه مرا * نه فكر سود و نه انديشهء زيانى هست\r\nبه احتياط نظر مىكند به گل بلبل * در آن چمن كه چو شبنم نگاهبانى هست\r\nبه شمع نوبت گفتار كى رسد ، راهب ! * به محفلى كه چو من آتشين زبانى هست ؟ \r\n* * *\r\n خستهء لعل تو خونين‌جگرى نيست كه نيست * محو رخسار تو صاحب‌نظرى نيست كه نيست\r\nاز تمنّاى تو خالى نبود هيچ دلى * داغ سوداى تو در هيچ سرى نيست كه نيست\r\nگنه از كوتهى همّت غواص بود * ور نه در بحر حقيقت گهرى نيست كه نيست \r\n* * *\r\n خوشا فراغت مرغى كه آشيان دارد * به گلشنى كه نه گلچين ، نه باغبان دارد \r\n* * *\r\n آسوده خاطران چمن را چه آگهى * از ناله‌اى كه مرغ گرفتار مىكند ؟ \r\n* * *\r\n در چمن چون لب لعل تو گهربار شود * غنچهء گل گره خاطر گلزار شود \r\n* * *\r\n شب ز بىتابى اشك است دلم بىآرام * دايه در رنج بود ، طفل چو بيمار شود \r\n* * *\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n بىنصيبم ز لبش ، گر همه پيمانه شوم * نكنم جا به دلش ، گر همه افسانه شوم \r\n* * *\r\n نجوشد خون مى در خم ، چو من از جوش بنشينم * ننالد در چمن بلبل ، چو من خاموش بنشينم\r\nهم‌آغوش است با گل بلبل و با شمع پروانه * ستم باشد كه من راهب تهى آغوش بنشينم \r\n* * *\r\n در ميكده دور از لب لعل تو كبابم * اين طرفه كه مىسوزم و در عالم آبم \r\n* * *\r\n جان به لب آمد حريفان را ز استغناى تو * شد به ساغر باده خون از حسرت لب‌هاى تو\r\nگر نكردم ديده را فرش رهت ، بىوجه نيست * ترسم از مژگان من خارى خلد در پاى تو\r\nجان حسرت ديدگان را نيست تاب انتظار * مىكشد امروز ما را وعدهء فرداى تو\r\nهمچو راهب بىتكلّف گفتگويى مىكنم * باد سرتاپاى من قربان سرتاپاى تو \r\n* * *\r\n دلى بستم به آن عهدى كه بستى * تو آخر هر دو را درهم شكستى \r\nرباعيات\r\n راهب ! نگهش مست و خرابم دارد * زلف سهيش به پيچ‌وتابم دارد\r\nداغم ز تغافل لب كم‌سخنش * اين آتش خاموش كبابم دارد \r\n\r\n","description":"","footnote":"","page_name":" 341 ","page_number":341},
  {"content":"\r\n\r\nو له\r\n راهب ! به من آن ستيزه‌جو يار نشد * از نالهء من دلش خبردار نشد\r\nآمد به سر رحم پس از مردن من * تا ديده نخفت ، بخت بيدار نشد \r\n\r\n[ 221 
  ] [ ميرزا جان رساى همدانى 
  ]\r\nبلندفكرت نظم‌پيرا ، ميرزا جان رسا ، كه اصلش از همدان است و نسبش به امير سيّد على - قدّس سرّه - منتهى مىشود ، يكى از اجدادش در عهد اكبرى وارد وسعت‌آباد هندوستان گشته ، به عزّ و احترام تمام به سر برد . پدرش مير جان كه در علوم و فنون مهارت كما ينبغى داشت در زمان سلطنت عالم‌گير پادشاه به منصب مناسب سرفرازى اندوخته و به خدمات لايقه مأمور بوده . تولّد ميرزا جان در بلدهء حيدرآباد واقع گشته و در لشكر نوّاب آصف‌جاه رشد بايسته يافته . به مقتضاى جوهر قابليت و استعداد از مجلسيان خاصّ گرديد و در اواخر عهد آصف‌جاهى به عهدهء انشاى سركار والااقتدار قيام‌پذير بود و همراه ركاب نوّاب به سياحت شاه‌جهان‌آباد پرداخت و مصاحبت شعراى آن ديار خلد آثار حاصل ساخت . مرد رنگين صحبت و خوش‌اخلاق بود و به اوصاف حميده مقبول انفس و آفاق . آخر كار در سنهء اربع و سبعين و مائة و ألف رهنورد دار آخرت گرديد . از فكر رساى اوست :\r\n رحم كن ، اى باغبان ! گلدسته پيش من ميار * مجمع ياران رنگين ياد مىآيد مرا \r\n* * *\r\n در سراپردهء دل هر نفس آوازى هست * كه در اين خانه نهان‌خانه براندازى هست \r\n* * *\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n نرسم اگر به بزمش ز هجوم نارسايى * به خيال آستانش من و مشق جبهه‌سايى \r\nاين رباعى در وصف رقّاصى گفته :\r\n در رقص چون آمد آن قيامت ايجاد * چون شعله بلند شد ز دل‌ها فرياد\r\nمىآيد و مىرود ، خدا خير كناد ! * اين برق به خرمن كه خواهد افتاد ؟ \r\n\r\n[ 222 
  ] [ مير ميران سيّد نواز خان راز اصفهانى 
  ]\r\nناظم سخن‌طراز ، مير ميران ، متخلّص به راز ، مخاطب به سيّد نواز خان كه خلف الصّدق على مردان خان اصفهانى است كه از طرف سلطان ميرزا صفوى به عنوان سفارت نزد محمّد فرّخ‌سير وارد هند گشته ، ترقّى عظيمه به هم رساند و در دكن پيش نوّاب آصف‌جاه به كمال عزّ و احترام مىگذرانيد . سيّد نوازش خان راز هم از حضور نوّاب منصب و خطاب و نوازشات نمايان سرفرازى اندوخته و داروغگى تمامى بلدهء اورنگ‌آباد هم به نامش نقش بست ، و بعد رحلت نوّاب منزوى گشت . آخر كار حسب الطّلب نوّاب والاجاه ، ناظم كرناتك عنان توسن عزيمت به طرف اركات منعطف ساخت و به منزل مقصود نرسيد و در سنهء ثمانين و مائة و ألف به مقام اصلى شتافت . نعش او را به اورنگ‌آباد برده ، در باغ خودش مدفون ساختند . از اشعار اوست :\r\n صفحهء آيينه دارد هر نفس نيرنگ‌ها * بس‌كه مىبازد رخ او از نزاكت رنگ‌ها\r\nغافلند از نازكىهاى دل من كودكان * گل بر اين ديوانه باشد سخت‌تر از سنگ‌ها \r\n* * *\r\n\r\n","description":"","footnote":"","page_name":" 343 ","page_number":343},
  {"content":"\r\n\r\n گشادى هست دل وابستگىهاى مرا آخر * كه چون گل خودبه‌خود وا شد تو را بند قبا امشب \r\n\r\n[ 223 
  ] [ جعفر راغب پانىپتى 
  ]\r\nسرو بوستان خوش‌فكرتى ، جعفر راغب پانىپتى ، كه نبيرهء نوّاب شمس الدّوله لطف اللّه خان صادق و نبيرهء نوّاب عزّت الدّوله شيرافكن خان است . نسب آبائى او به خواجه عبد اللّه انصارى هراتى و مادرى به خواجه بهاء الدّين نقش‌بند - قدّس سرّه - مىرسد . پدرش هدايت اللّه خان منصب و جاگير معقول داشت .\r\nجعفر خان در شاه‌جهان‌آباد سنهء سبع و خمسين و مائة و ألف قدم به عرصهء ظهور نهاد و بعد فوز به سنّ شعور تحصيل كتب ضروريّه نمود . هرگاه كه صوبهء لاهور تا سرحد پانىپت به اختيار قوم سكهه درآمد و اهالى آن بلاد جلاى وطن گشتند ، راغب هم از وطن مألوف برآمده ، خود را به لكهنو و از آنجا به عظيم‌آباد رسانيد و همان‌جا سكونت گزيده ، به جاگيرى قليل قناعت كرد و در حين اقامت لكهنو مشق سخن به خدمت ميرزا محمّد فاخر مكين مىكرد . شاعر خوش‌گو است و كلامش نيكو . اواخر مائة ثانى عشر به خلوتكدهء جاويد آرميد . اين دو بيت از اوست :\r\n دى دود روان بود ز خاكستر راغب * امروز چنان سوخت كز آن هم اثرى نيست \r\n* * *\r\n كدام رنج نهان بر سر دل افتاده است * كه دم زدن ز غم خويش مشكل افتاده است \r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\n[ 224 
  ] [ ميرزا محمّد تقى رساى چغتايى 
  ]\r\nصاحب ذهن و ذكا ، ميرزا محمّد تقى رسا ، كه اصلش از قوم چغتايى است و در شاه‌جهان‌آباد نشو و نما يافته ، بعد از آن سرى به دار الحكومت لكهنو كشيد و به لياقت شايسته از پيش حكّام آنجا به خدمات لايقه مأمور گرديد . آخر كار در گوپامو رنگ اقامت ريخته ، به حسن كردارى و نغز گفتارى مقبول قلوب بود و به اخلاق حميده و اوصاف پسنديده خويش و بيگانه را آشفتهء محبّت خود مىنمود . در نظم‌پردازى طبع رنگين داشت و نثر هم پاكيزه مىنگاشت . لا سيّما در شعر هندى منتخب شعراى زمان بوده و به مقتضاى فكر رسا گاه‌گاه به اشعار فارسى هم ميل مىفرموده ؛ و در سنهء ثلث و عشرين و مأتين و ألف از اين جهان رخت اقامت كشيده و در بلدهء فيض‌آباد مدفون گرديد . اين چند بيت كه از كلام متينش در خزينهء حافظهء راقم اين اوراق محفوظ بود ، نگارش يافته :\r\n چشمش ز بس‌كه كرد سيه روزگار ما * چون سرمه گشت قسمت مردم غبار ما \r\n* * *\r\n شبى كه نالهء بىتابيم خروش كند * فلك ز برق سرانگشت خود به گوش كند \r\n* * *\r\n ز كجا به چشم آيد شب هجر خواب بىتو * كه ز درد طرفه دارم به دل اضطراب بىتو \r\n\r\n[ 225 
  ] [ حكيم باقر حسن رايق مدراسى 
  ]\r\nواقف رموز و كاشف دقايق ، حكيم باقر حسن خان رايق ، مؤلف تذكرهء گلدستهء كرناتك ، كه نام اصلى وى غلام على موسى رضا و از اعيان قوم نايطه است ، ذات برگزيده صفاتش\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nدر خطّ دلگشاى مدراس جلوهء ظهور يافته . در اوايل به قصبهء اوده‌گير كه از الكايى « 1 » مدراس است ، مدّتى به خوبى قيام‌پذير گرديد ، و پيش امير الدّين على كه منتخب مدرّسان آن عهد بوده ، كتب متداولهء فارسى گذرانيد . سپس عنان توسن عزيمت به جانب مدراس معطوف ساخت و به خدمت مولوى محمّد باقر آگاه به تحصيل علوم و فنون پرداخته . وى صاحب طبع ارجمند و فكر بلند بود و در شعر و سخن ، گويى مسابقت از معاصرين مىربود . نظم و نثرش در فصاحت و بلاغت به يك ترازو مىتوان سنجيد و گل‌هاى اشعار رنگين از بهارستان طبعش گلچينان يكرنگ خواهند چيد ، و در فنّ طبابت هم مهارت تمام و استعداد ما لا كلام داشت ، و به اوصاف حميده و روش پسنديده علم شهرت مىافراشت ؛ و نظر به قابليّت ذاتى منظور نظر اكسير اثر حضرت نوّاب رضوان مآب اعظم جاه بهادر گشته ، به شرف مصاحبت ذخيره‌اندوز جمعيّت و كامرانى گرديد ، و در هم‌چشمان عزّت و احترام فراوان به هم رسانيد ؛ و در سنهء ثمان و اربعين و مأتين و ألف به عالم جاودان خراميد . از ابكار افكار اوست :\r\n به زارى عرض مطلب كن ، اجابت گر هوس دارى * اثرها در گره باشد دعاى وقت باران را \r\n* * *\r\n كى سبك‌رو جان به سازوبرگ دارد احتياج * نيست در سير و سفر پرواى سامان ، سايه را \r\n* * *\r\n در راه شوق جان به لب آمد ز تشنگى * يك جرعه‌اى ز چاه زنخدانم آرزوست \r\n* * *\r\n\r\n\r\n","description":"","footnote":"\r\n( 1 ) . حاشيه : + توابع .\r\n","page_name":" 346 ","page_number":346},
  {"content":"\r\n\r\n همين اداى تو تنها نه آفت جان است * به پرده چشم تو را فتنه‌هاى پنهان است \r\n* * *\r\n هست آسايش كجا ، يا رب ! كه گرداب فلك * دايم از گردش به فكر زير و بالا كردن است \r\n* * *\r\n از تماشاى جمالت چو بلا جوشد اشك * حشر طفلان شود آنجا كه تماشا باشد \r\n* * *\r\n كرد بىهوش مرا گردش چشم سيهش * من از اين ساغر سرشار سيه‌مست شدم \r\n* * *\r\n زهره سيمايى مگر شد محفل‌آرا بر زمين * دارد از اختر فلك چشم تماشا بر زمين\r\nدر تلاش جلوهء روى تو ، اى صبح بهار ! * مهر در گشت است ، چون گم كرده كالا بر زمين \r\n\r\n[ 226 
  ] [ مير مبارك اللّه خان راغب بلخى 
  ]\r\nصاحب فكر بلند و ذهن ثاقب ، مير مبارك اللّه خان راغب كه اصلش از امام است و آن قصبه‌اى است از متعلّقات بلخ . سيّد معصوم خان ، جدّ بزرگوارش ، داماد سيّد عبد اللّه خان بهادر كه به حسن لياقت به مصاحبت نوّاب آصف‌جاه اختصاص داشت و در هم چشمان لواى عزّت و احترام مىافراشت ، وارد بلدهء حيدرآباد گشته ، به كمال لطف و خوبى زندگانى مىنمود و سيّد عاصم خان بهادر مبارز جنگ ، والد ماجدش ، فايز مدراس شده ، ملازم سركار فيض آثار نوّاب والاجاه جنّت آرامگاه گرديده ؛ در بدايت حال به خدمات\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nفوجدارى تعلّقه‌جات پرداخت . از آنجا كه لياقت نمايان و قابليّت فراوان داشت ، رفته رفته به خدمت عمدهء مدار المهامى سركار والاجاهى كوس شهرت نواخت و به تدريج به عطاى خطاب بهادرى و جنگى و تقرّر جاگير سرمايهء عزّت و مباهات حاصل ساخت .\r\nبالجمله مير مبارك اللّه خان كه در سنهء ثلث و مأتين و ألف قدم به عرصهء هستى نهاد ، طبع سليمش به استكمال علوم و فنون راغب و ارباب سخن و اصحاب اين فنّ را طالب است . به خيالات بلند در ساحت نظم‌گسترى سر برافراخته و به افكار دشوارپسند در عرصهء سخنورى طبل اعتبار نواخته . طاير بلندپرواز فكرش به گلشن فصاحت بال‌وپر گشاده و شهباز خيال متينش به شكار وحشيان مضامين برجستهء وادى بلاغت آماده .\r\nخامهء جادوطرازش به نگارش كلام دلاويز نموذج سحر سامرى ، و قلم سحرپردازش به رقم اشعار دردانگيز سرگرم جادوگرى . ابياتش به لطافت است و اشعارش مشحون فصاحت ؛ و سواى ديوان رنگين دو مثنوى ديگر هم يكى ساقىنامه و ديگرى فراق‌نامهء دردآگين دارد . اين چند بيت از كلام مرغوب اوست :\r\n شبى بهر عيادت بر سرم آن شمع رو آمد * تبم آورد با عذر عرق در گريه اعضا را \r\n* * *\r\n چون گل نرگس نمىآيد به هم مژگان ما * در تلاش كيست ، يا رب ! ديدهء حيران ما ؟\r\nجلوه‌گر از داغ‌هاى سينه شد جانان ما * از بهار باغ ما گل كرد نافرمان ما\r\nآتش عشق كه ، يا رب ! شعله زد در جان ما ؟ * شورها دارد كباب‌آسا دل بريان ما \r\n* * *\r\n كى به‌جز زندان فانوس است جا پروانه را * رشتهء شمع است چون زنجير پا پروانه را \r\n\r\n","description":"","footnote":"","page_name":" 348 ","page_number":348},
  {"content":"\r\n\r\n در هواى آتش خاموش لعلش بس‌كه سوخت * دودآسا برنمىخيزد صدا پروانه را \r\n* * *\r\n صدايى نيست ، يا رب ! نالهء اخگرفشانم را * مگر آتش ز سنگ سرمه باشد كاروانم را \r\n* * *\r\n پيچيده دود آه ز بس در گلو مرا * چون نى به حلق گشته گره گفتگو مرا\r\nگر دل چو دامن مژه صد چاك شد چه غم * از رشتهء نگاه تو گردد رفو مرا \r\n* * *\r\n غافلان را رهروى با راهبر دشوار نيست * قطع ره در خواب و بيدارى است يكسان سايه را \r\n* * *\r\n در چمن كردم چو وصف نكهت گفتار او * با زبان لال شد سردرگريبان غنچه را \r\n* * *\r\n هلال عيد قربان تا ز تيغ ابرويش ديدم * به رنگ نيم‌بسمل مىكنم مشق طپيدن‌ها \r\n* * *\r\n از تب عشقش ز بس كردم فغان و ناله‌ها * شد سرشك گرم من بر روى من تب‌خاله‌ها \r\n* * *\r\n شد خيره چشم ما به خط سبز يار خويش * تاب خط غبار ندارد نگاه ما \r\n* * *\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n ز بس دارم به سر سوداى عشق لاابالى را * رگ برق از طپيدن كرده‌ام تار نهالى را \r\n* * *\r\n تشنه‌كامىهاى من منّت نبرتابد ز كس * از دم شمشير قاتل هست سيرابى مرا \r\n* * *\r\n كى جدا مىشود ز ما ، راغب ! * سايه‌آسا سياه‌بختى ما ؟ \r\n* * *\r\n معذور دار گر ز غم عشق مىطپم * چون نبض جسته در طپشم اختيار نيست\r\nچون شاخ گل پياله به كف باش در بهار * دستى كه بىمى است ، كم از پشت خار نيست \r\n* * *\r\n بگو به خون كه تر كردى ، اى نگار ! انگشت * كه گشت رشك گل و داغ لاله‌زار انگشت\r\nز سوز فرقت او تا نوشته‌ام حرفى * شده است چون رگ ياقوت شعله بار انگشت \r\n* * *\r\n چو وصف حسن گلو سوز يار مىكردم * زبان چو شعلهء فانوس در دهن مىسوخت \r\n* * *\r\n صورت عكس كه ، يا رب ! از كنار بام ريخت ؟ * كز فروغش آب مه از چرخ مينافام ريخت \r\n\r\n","description":"","footnote":"","page_name":" 350 ","page_number":350},
  {"content":"\r\n\r\n راغب ! امروزم مجال لب‌گشايىها نماند * من چه گويم ؟ فكر زلفش سرمه‌ام در كام ريخت \r\n* * *\r\n گردبادآسا به هر سو مىدوم ، راغب ! ز غم * در فراقش همچو من صحرانوردى برنخاست \r\n* * *\r\n مكن بلند خيالى در اين زمان ، راغب ! * كه آسمان سخن بر زمين ز عار شكست \r\n* * *\r\n تا شوخ مرا خنجر خون‌خوار به دست است * خون من بيچاره حنادار به دست است \r\n* * *\r\n زايچه‌ها قضا رقم چون ز خط غبار كرد * عشق خط تو حصّه‌اى راغب خاكسار كرد\r\nكس نكند ز بىكسى وقفه به پهلوى من آه * ناوك او هم از دلم برق صفت گذار كرد\r\nعربده ترك مىكند هركه مريض مىشود * هست عجب كه چنگ‌ها چشم تو در خمار كرد\r\nباعث قرب من نشد حيف ز خاكساريم * خاك مرا جدا ز خود دامن او چو خار كرد\r\nباغ من و بهار من ! آفت روزگار من ! * كن نظرى به كار من ، درد دلم فگار كرد \r\n\r\n","description":"","footnote":"","page_name":" 351 ","page_number":351},
  {"content":"\r\n\r\n وقت كهول ، كرد گل توبه به باغ عمر من * ساغر باده را به خاك اين كف رعشه‌دار كرد \r\n* * *\r\n به بزم مىكشان زاهد چو جا كرد * سرانگشت ندامت را عصا كرد \r\n* * *\r\n در زلفت آهم از دل رنجور شد بلند * چون شعله‌اى كه در شب ديجور شد بلند \r\n* * *\r\n چسان شهيد تو را از طپش امان باشد * تبسّم تو نمك‌پاش زخم جان باشد \r\n* * *\r\n زلف وا كرده يار مىآيد * بوى مشك تتار مىآيد\r\nسوخت دل را ز بس‌كه عشق كسى * اشك من چون شرار مىآيد \r\n* * *\r\n خط به گرد ذقنت ، وه چه تماشا دارد ! * لشكر زنگ به بحر آمده جويان نمك \r\n* * *\r\n كجا داند صدف پيوسته گوهر را نهان كردن ؟ * بريزد اشك آخر چشم گريانى كه من دارم \r\n* * *\r\n بهارى كرده گل از من ، سرت گردم ! تماشا كن * به هجرت از سرشك خونفشان خويش گل‌پوشم\r\nچه گويم بىكسىهاى دم مرگ ، اى كمان‌ابرو ! * كه جز زخم خدنگت نيست دلجويى در آغوشم \r\n\r\n","description":"","footnote":"","page_name":" 352 ","page_number":352},
  {"content":"\r\n\r\n حصار عافيت بر مسند و قالين چه مىجويى ؟ * من از عزلت به نقش بورياى خود زره‌پوشم \r\n* * *\r\n در خاك و خون ز تير نگاهش طپان شدم * از زخم‌ها بهار گل ارغوان شدم\r\nشكل شكوفه تنگ‌دل و پرفغان شدم * اى واى ! گل نگشته ، حريف خزان شدم\r\nسرگشتگى رساند به‌جايم هزار شكر * كز حلق خشك بر دم تيغت فسان شدم\r\nدر راه غم ز قافله‌سالارى جنون * راغب ! به ناله خود جرس كاروان شدم \r\n* * *\r\n به اميدى كه قدم‌بوس تو حاصل گردد * نيم‌بسمل به سر كوى تو غلطان رفتم\r\nطفل اشكم كه ز گهوارهء دل گريه‌كنان * از ره چشم در آغوش گريبان رفتم \r\n* * *\r\n چون غزالان سر به صحرا داده‌ام ، آه از فراق ! * در جهان باشد چو من آشفتهء ناكام كم\r\nآنچه در يك جام صهبا ديده‌ام در بزم يار * سال‌ها بايد كه بيند در طلسم جام جم \r\n* * *\r\n كجا به سايهء زلف تو هست آرامم * چو اهل بيت رسالت مسافر شامم \r\n* * *\r\n مىريزد اشك گرم از اين چشم زار من * شمع است در گداز جگر رشته‌دار من\r\nباقى است كاروبار بهار از غبار من * بيهوده نيست رستن گل از مزار من \r\n* * *\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n ز بس كرده است از خون دل عشّاق بر ناخن * ندارد حاجت رنگ حنا آن شوخ بر ناخن\r\nسر اندازد از دعوى خوبى خال محبوبان * زنى گر نقطه بهر امتحان خامه بر ناخن \r\n* * *\r\n در شرح اشتياق چه حاجت به التماس * اينجا چو خامه است سخن با گريستن\r\nبايد ز شوق لعل لبش از هزار چشم * چون شان انگبين به تمنّا گريستن\r\nاز درد هجر ساقى گلگون قبا مرا * خوناب لازم است چو مينا گريستن \r\n* * *\r\n ز اضطراب خود آرام يافتم ، راغب ! * به‌سان جنبش گهواره شد طپيدن من \r\n* * *\r\n سخت كمانى است ، جان باد به قربان او * تير نگه خوردم از تركش مژگان او\r\nگشت مشبّك چو دام سايهء من بر زمين * بس‌كه تنم را فتاد كار به پيكان او \r\n* * *\r\n شد شب سياه‌پوش ز زلف سياه او * چشم سحر سفيد شد آخر به راه او \r\n* * *\r\n هر زمانى ز دلم شور قيامت خيزد * بر سرم بس‌كه تو هنگامه طراز آمده‌اى\r\nكشتهء چشم تو در حشر نخيزد از جا * بس‌كه با ديدهء مخمور ز ناز آمده‌اى\r\nكرده وا بند قبا سوى چمن وقت سحر * چه قدر مست مى و عربده ساز آمده‌اى \r\n* * *\r\n در ره جان‌گداز عشق چو شمع * گرم‌رفتار باش تا باشى \r\n* * *\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n بىسبب نيست كه دل گشته غبار ره او * جاى خود ساخته در گوشهء دامان كسى \r\n* * *\r\n گشت از مضمون خط روشن مرا * گل‌رخان دارند حسن عارضى \r\n\r\n[ 227 
  ] [ عارف الدّين خان رونق برهانپورى 
  ]\r\nمقبول نظم‌سنجان ، عارف الدّين خان ، متخلّص به رونق ، كه اصلش از برهانپور است .\r\nحافظ محمّد معروف ، پدر بزرگوارش ، در عهد نوّاب والاجاه جنّت آرامگاه وارد مدراس گشته ، رخت اقامت انداخت و به حفظ اوقات ارجمند به تلاوت كلام شريف و ديگر اشغال منيف مىپرداخت . عارف الدّين خان كه عارف مقامات سخن و ماهر دقايق اين فنّ است ، به طبع موزون داد خوش‌تلاشى مىدهد و بناى قصر نظم به احسن اساليب مىنهد . فكر رسايش به ادابندى مضامين رنگين ، رنگ‌افروز گلستان نازك‌خيالى و كلام دلگشايش به حسن تلفّظ و لطف معانى گلدستهء بهارستان خوش‌مقالى . در عالم شباب با تاج الامراء بهادر مغفور سررشتهء ملازمت و مجالست به هم رسانيد . پس از آن در مدراس و اطراف‌واكناف آن به هر كيف سال‌هاى دراز گذرانيد ؛ فامّا جايى كارش رونق نگرفت ، در اين ايّام در بلدهء حيدرآباد قيام دارد و به روش وارستگى و آزاد مشربى مىگذراند . از اشعار آبدار اوست :\r\n صبح بهار موج زند از فناى ما * چون گل شكفتگى است به چاك قباى ما \r\n* * *\r\n سوخت دل شعلهء جدايىها * كرد گل باغ آشنايىها \r\n* * *\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n تا به پاى تو حنا رنگ قدم‌بوسى ريخت * لخت دل خون شد و از چشم ز مأيوسى ريخت \r\n* * *\r\n هر داغ دلم رشك شرارى است ببينيد * دل‌سوختگان ! طرفه بهارى است ببينيد \r\n* * *\r\n بس‌كه بر سنگ زدم از غم عشقت سر خويش * سيل خون يافته‌ام تا به عدم رهبر خويش \r\n* * *\r\n كى به آسانى دهم از دست دامان فراق * بعد از اين دست من و چاك گريبان فراق \r\n* * *\r\n دل پريشان ، چشم پرخون ، سينه داغ انتظار * دوستان ! دارم فراهم طرفه سامان فراق \r\n* * *\r\n گره شود چو طباشير اشك در مژه‌ام * اگر به فرقت آن نىسوار گريه كنم \r\n\r\n[ 228 
  ] [ محمّد حسين قادرى راقم هندوستانى 
  ]\r\nآشفتهء نظم‌گسترى ، محمّد حسين قادرى ، كه راقم تخلّص مىكند ، فرزند نجم الدّين حسن خوش‌نويس ، از احفاد محمّد حسين شهيد عرف امام صاحب مدرّس - قدّس سرّه - است . در سنهء ثلث و عشرين و مأتين و ألف قدم به دايرهء هستى نهاده . بعد فوز به سنّ شعور كتب درسى فارسى پيش عمّين خود شايق على خان شايق و مولوى ميران\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمحيى الدّين واقف گذرانيده ، به تحصيل علوم عربيّه در خدمت مفتى بدر الدّوله بهادر مىپردازد و مشق سخن از سيّد ابو طبيب خان و الا مىسازد . مرد مجسّم اخلاق و پسنديده‌خصال است و شاعر نيكوفكر و خوش‌مقال . اين چند بيت از اوست :\r\n گداخت شعلهء رويت دماغ آينه را * شكست مستى چشمت اياغ آينه را\r\nز گفتگوى بد خصم دل نمىترسد * خطر ز باد نباشد چراغ آينه را\r\nز جور چرخ نرستند خوب‌رويان هم * نگاه كن كلف ماه و داغ آينه را \r\n* * *\r\n عزّت و جاه و حشم وارسته را در كار نيست * سنگ طفلان بهر شهرت بس بود ديوانه را\r\nمىروم از خويشتن در جلوهء روى بتان * نيست پشت شمع غير از ترك خود پروانه را \r\n* * *\r\n بىآينهء رخش نباشد * سيماب‌صفت قرار ما را \r\n* * *\r\n به‌سان خط شعاعى ز ناب مهر رخت * نگه به ديدهء من رعشه‌دار مىگردد\r\nپى زلال صفاجوش بوسه‌اش ، راقم ! * به گرد چاه ذقن باربار مىگردد \r\n* * *\r\n دل چو صداى مقدمش گوش نمود از صبا * پردهء ديده فرش پا در ره انتظار كرد \r\n* * *\r\n به شوق رفتن كويش كنم جاروب مژگان را * براى آب‌پاشى ديدهء نمناك مىخواهم \r\n* * *\r\n\r\n","description":"","footnote":"","page_name":" 357 ","page_number":357},
  {"content":"\r\n\r\n سخت‌تر جانم بود ، يا سنگ خارا ، يا دلش ؟ * پراثر چشمش بود ، يا سحر ، يا گفتار من ؟ \r\n* * *\r\n برو به كوچهء دلدار و آه و ناله بكن * كدورت غم ديرينه را ازاله بكن \r\n\r\n","description":"","footnote":"","page_name":" 358 ","page_number":358},
  {"content":"\r\n\r\n\r\nحرف الزّاء\r\n\r\n[ 229 
  ] [ مولانا زلالى خراسانى 
  ]\r\nلذّت‌بخش شيرين‌بيانى ، مولانا زلالى خراسانى ، كه عذوبت از كلام متينش پيدا و لطافت از اشعار رنگينش هويدا ، صاحب ديوان است و پسنديدهء موزون‌طبعان . آخر كار در سنهء احدى و ثلاثين و تسعمائه در هرات وفات يافته . اين دو بيت از او به ملاحظه درآمد :\r\n نخواهى كرد ياد از خارخار سينهء چاكم * مگر روزى كه گيرد دامنت خار سر خاكم \r\n* * *\r\n چشمى كه بود لايق ديدار ، ندارم * دارم گله از چشم خود ، از يار ندارم \r\n\r\n[ 230 
  ] [ ملّا زمانى يزدى 
  ]\r\nچهره‌آراى عرائس معانى ، ملّا زمانى كه اصلش از يزد است ، و وى از قايلين تناسخ بوده و به زعم باطل خود قرار داد كه روح نظامى گنجوى در جسم خودش حلول نموده ؛\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nچنانچه اين خيال فاسد را به لباس قال درآورد :\r\n در گنجه فروشدم پى ديد * از يزد برآمدم چو خورشيد\r\nهركس كه چو مهر بر سر آيد * هرچند فرورود ، برآيد \r\nو او غزل به غزل در جواب حافظ شيراز درآمده و دم به هم‌نوايى بلبل شيراز مىزد .\r\nديوان خود را پيش شاه‌عباس ماضى گذرانيده ، به عرض رسانيد كه ديوان خواجه را جواب گفته‌ام . شاه فرمود : « خدا را چه جواب خواهى گفت ؟ ! » .\r\nكليّاتش ده هزار بيت است . مؤلف صبح صادق سال وفاتش سنهء احدى و عشرين و ألف نگاشته و ناظم تبريزى در تذكرهء خود سبع عشر و ألف رقم نموده . اين چند بيت از كلام اوست :\r\n زبان حال خموشان كسى نمىداند * و گرنه سوسن آزاد در فسانهء توست \r\n* * *\r\n حكايت از قد آن يار دلنواز كنيد * به اين فسانه مگر عمر ما دراز كنيد \r\n\r\n[ 231 
  ] [ حكيم زلالى خوانسارى 
  ]\r\nشيفته خوش‌گفتارى ، حكيم زلالى خوانسارى كه شاعر عالىمقام و پخته‌گوى خوش‌كلام است ، طبع متينش به اشعار آبدار داد فصاحت در سخن‌گسترى داده ، و فكر رنگينش به كلام بلاغت ابواب بهارستان نظم به روى گل‌چينان سخن گشاده ؛ لا سيّما در مثنوىگويى در عهد خود شهرت دارد ، و از معاصرين علم تفوّق مىافراشت و به كمال انكسار درويشانه زندگانى مىنمود و به لياقت نمايان عزيز دل‌ها بود و به خدمت ميرزا حبيب اللّه صدر و مير باقر داماد نهايت تقرّب و اختصاص داشت ؛ و از تصانيف خود سواى مثنوى محمود و اياز ، شش مثنوى ديگر گذاشته و مجموع را سبعهء سياره ناميده . اين\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nچند بيت از مثنوى محمود و اياز اوست در مناجات :\r\n الهى بر دلم از عشق زن نيش * كه دانم دوست مىدارى دل‌ريش\r\nچنان عصيانم از اندازه شد بيش * كه نازد رحمتت بر وسعت خويش\r\nگريبان كاو ندارد چاك بيداد * به قربان سه‌تا چاك كفن باد\r\nسر بىعشق را بايد بريدن * به دوش اين بار را نتوان كشيدن \r\nدر سراپاى معشوق گويد :\r\n چو چشم از ناتوانى باز مىكرد * نگاهش تكيه‌ها بر ناز مىكرد\r\nنزاكت بستهء موى ميانش * عدم گم‌گشتهء راه دهانش\r\nلبى چون غنچه لبريز تبسّم * دهانى راه خنديدن در او گم\r\nلب او گر نمىشد خنده‌آلود * ملامت تا قيامت بىنمك بود \r\n\r\n[ 232 
  ] [ امير زنده‌دل ساوى 
  ]\r\nوارسته از آلايش آب و گل ، امير زنده‌دل ، كه اصلش از ساوه است ، به روش قلندران بيشتر به سياحت مىگذرانيد و به موزونى طبع فكر به شعر مىگراييد . شاعر خوش‌تلاش است . اين بيت از او به نظر رسيد :\r\n گر خدنگى بر دل آيد ز آن كمان‌ابرو مرا * مونسى باشد به زير خاك در پهلو مرا \r\n\r\n[ 233 
  ] [ مولانا زكى همدانى 
  ]\r\nشمع ايوان نكته‌دانى ، مولانا زكى همدانى ، كه ذهن ذكا و فكر رسا داشت و به نظم رنگين و كلام متين در اقران رايت اعتبار مىافراشت ، لئالى آبدار نازك‌خيالى نكو مىسفت ،\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nو در اقسام سخن ، غزل پاكيزه مىگفت . به خدمت ميرزا ابراهيم همدانى با ملّا شكوهى همدرس بوده . ميرزا طاهر نصرآبادى وفات وى در سنهء ثلاثين و ألف نگارش نموده و ناظم تبريزى مىنويسد كه در سنهء خمس و عشرين و ألف واقع گشته . از كلام دلپذير اوست :\r\n بر دلم از بيم دورى صحبت او تلخ شد * آفت امروز شد انديشهء فردا مرا \r\n* * *\r\n مانده خالى جاى مجنون در بيابان بلا * مىبرد سودا كه بنشاند به جاى او مرا \r\n* * *\r\n غبار مضطرب بر گرد كويش ديدم و مردم * از اين غيرت كه شايد بىقرارى گشت خاك اينجا \r\n* * *\r\n از فغانم صبح محشر جست از خواب و هنوز * بخت خواب‌آلوده‌ام مژگانى از هم برنداشت \r\n* * *\r\n در حريم وصل جانان هيچ‌كس محرم نشد * محرميّت هم در اين محنت‌سرا نامحرم است \r\n* * *\r\n ستم‌كشان محبّت دم از فغان بستند * گره ز جبهه گشادند و بر زبان بستند\r\nنيايدم به نظر ديگرى كه چشم مرا * به روى دوست گشادند و از جهان بستند \r\n* * *\r\n عذر ستمى خواست كه خون در جگرم كرد * مىخواست تلافى كند ، آزرده‌ترم كرد \r\n* * *\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n دلم به حسرت آن مرغ ناتوان ميرد * كه در قفس به تمنّاى گلستان ميرد\r\nچه دور مىكنى از بزم ناتوانى را * كه چون ز بزم برانى ، بر آستان ميرد \r\n* * *\r\n گر دل از عرض تمنّا به مرادى نرسيد * اين‌قدر شد كه تو را بر سر ناز آوردم \r\n* * *\r\n بكش تيغ جفا و هرچه مىخواهى به جانم كن * اگر گويم چرا اين مىكنى ، قطع زبانم كن \r\n* * *\r\n غرض الم بود از زخم ، ور نه فرقى نيست * ميان چاك دلى و شكاف ديوارى \r\n\r\n[ 234 
  ] [ شيخ فاخر زاير الله‌آبادى 
  ]\r\nصاحب طبع نقّاد و غاير ، شيخ فاخر متخلّص به زاير ، كه خلف رشيد شيخ محمّد يحيى است ، و وى نبهء شيخ افضل الله‌آبادى بوده ، نسبتش به سيّدنا عباس - رضى اللّه تعالى عنه - مىرسد . ولادتش در سنهء عشرين و مائة و ألف واقع گشته . از آغاز شعور به خدمت والد ماجد و برادر اكبر خود شيخ محمّد طاهر به تحصيل كمالات كوشيد و صدرآرايى ايوان استادى گرديد ؛ و چون‌كه در خردسالى از جدّ امجد خودش شيخ محمّد افضل شرف بيعت حاصل كرده بود ، لهذا بعد از آن از خدمت پدر بزرگوار فيض تربيت‌ها يافته ، خرقهء خلافت پوشيد و بعد وفات پدر به جادهء طريقت به طريقهء اسلام قدم ثبات گذاشت ، و به متابعت شريعت نظر كما ينبغى مىگماشت و بر تعليم و تربيت طالبين همّت والانهمت مصروف مىداشت ؛ و دومرتبه سرى به سفر حجاز كشيد و به سعادت زيارت امكنهء متبرّكه مشرّف گرديد و به خدمت شيخ محمّد حيات مدنى - قدّس سرّه -\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nسند حديث نمود ، و وقت مراجعت دفعهء ثانى به شاه‌جهان‌آباد عبور كرده ، اكابر آن ديار و علماى نامدار را دريافت . اكثرى مقدمش را گرامى مىداشت و صحبتش مغتنم انگاشتند .\r\nقول ميرزا مظهر جان جانان است كه : بسيارى از مشايخين عظام و صلحاى گرام را ديدم .\r\nبعد از يازده صدسال شخصى را كه كنايت از شيخ محمّد فاخر است ، برطبق كتاب و سنّت دريافتم و با بيشترى از ارباب فضل و كمال صحبت دست داد ؛ فأمّا قسمى كه پيش شيخ ارزان شدم ، جايى اتّفاق نيفتادى . غرض كه در وقت خود جامع فضل و كمالات و مستجمع بركات بوده ؛ و در سنهء اربع و ستّين و مائة و ألف راه آخرت پيموده . از كلام اوست :\r\n دارم دلى كه بردم تيغ است راه او * مژگان چشم يار بود سيرگاه او \r\n* * *\r\n بر ميان برزده دامان ز كجا مىآيى * مرحبا گر به شكار دل ما مىآيى ! \r\nرباعى\r\n تا پيرو چار يار اخيار نه‌اى * از چار اصول دين خبردار نه‌اى\r\nدر طبع تو اين چهار عنصر با هم * تا هست به اعتدال ، بيمار نه‌اى \r\n\r\n[ 235 
  ] [ زيب النّساء بيگم 
  ]\r\nمخدّرهء فرخنده‌شيم ، زيب النّساء بيگم كه بنت عالم‌گير پادشاه ، از بطن دختر شاه‌نواز خان صفوى است ، در سنهء ثمان و اربعين و ألف زيب‌بخش و سادهء هستى گشته ، به مقتضاى ذهن ذكا و طبع رسا در علوم فارسى و عربى بهرهء وافى برداشت . كلام مجيد از بر نمود . خط نستعليق و نسخ و شكسته پاكيزه و درست مىنگاشت ، و از جوهرشناسى رفاه ارباب فضل و كمال پيوسته منظور نظر فيض اثر مىداشت . بيشترى از علما و فصحا\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nو منشيان و خوشنويسان در ظلّ رأفتش جا داشتند و به تصنيف كتب و رسائل به نام عاليه‌اش يادگارها گذاشتند . از آن جمله ميرزا محمّد سعيد اشرف مازندرانى كه سرحلقهء ملازمان آستانش بوده ، قصايد و غزل و مثنويّات متعدّد در مدح او به نظم درآورد . بيگم ممدوحه از كمال بىدماغى و عار همسرى به تزويج نپرداخت و در سنهء ثلث عشر و مائة و ألف كنج بقا را نشيمن ساخت . اين چند بيت از طبع لطيف اوست :\r\n گرچه من ليلى اساسم ، دل چو مجنون در نواست * سر به صحرا مىزنم ، ليكن حيا زنجير پاست \r\n* * *\r\n بشكند دستى كه خم در گردن يارى نشد * كور به چشمى كه لذّت‌گير ديدارى نشد\r\nصد بهار آخر شد و هر گل به فرقى جا گرفت * غنچهء باغ دل ما زيب دستارى نشد \r\n\r\n[ 236 
  ] [ مسمّات زايرى ايرانى 
  ]\r\nپسنديدهء رنگين‌طبعان ، مسمّات زايرى ، از مخدّرات ايران كه فكر رنگينش گلشن سخن را آب‌ورنگ تازه بخشيده و به گل‌هاى هميشه‌بهار معانى تراوت‌بخش ديدهء نظّارگيان گرديده ، حسن كلامش داد فصاحت داده و لطف اشعارش ابواب بلاغت گشاده .\r\nاز ابكار افكار اوست :\r\n خوردن خون دل از چشم تر آموخته‌ام * خون دل خورده‌ام و اين هنر آموخته‌ام \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n كار من بىتو به‌جز خون جگر خوردن نيست * طرفه كارى كه به خون جگر آموخته‌ام\r\nشيوهء عاشقى و رسم نظربازى را * همه از مردم صاحب نظر آموخته‌ام\r\nناصحا ! چند كنى منع از عشق بتان ؟ ! * من ز استاد قضا اين‌قدر آموخته‌ام\r\nزايرى ! بهر طواف حرم كوى كسى * صبح‌خيزى ز نسيم سحر آموخته‌ام \r\n\r\n[ 237 
  ] [ زراتشت پور بهرام پژدو 
  ] « 1 »\r\nزراتشت پور بهرام پژدو از گويندگان خوب سدهء هفتم هجرى است كه به آيين اجداد خويش زرتشتى معتقد بوده و آثار مهمّى از او به ما رسيده است . آثار و اشعار وى در رديف شعراى خوب زبان فارسى است و در بيشتر فرهنگ‌ها ، به خصوص فرهنگ جهانگيرى و انجمن آراء اشعار او را شاهد و مثال آورده‌اند . نام خودش زرتشت و نام پدرش بهرام و نام جدّش پژدو است ؛ چنان‌كه خود در اين اشعار ياد مىكند :\r\n به گيتى و به مينو دار نيكو * دل زرتشت بن بهرام پژدو\r\nكنون زرتشت بن بهرام پژدو ! * بياور شرح و حال و قصّه برگو \r\n* * *\r\n كه زرتشت بهرام بن پژدوام * يكى يادگارى از آن هر دوام \r\n\r\n\r\n","description":"","footnote":"\r\n( 1 ) . مطالبى كه ذيلا دربارهء زراتشت بهرام پژدو مىآيد ، از مؤلف تذكره نيست . گويا افزودهء اردشير خاضع است و با سياق متن متفاوت است .\r\n","page_name":" 366 ","page_number":366},
  {"content":"\r\n\r\nپدرش نيز اديب و شاعر بوده ، ولى از او آثارى در دست نيست ، جز برخى از قطعات كه به عنوان بهاريات در جزو بعضى از نسخه‌هاى ارداويراف‌نامه ثبت است . در فرهنگ انجمن‌آراى او را از امّتان زرتشت و از اهل پژدو ، از قراى اصفهان دانسته است ؛ ولى در محل تولّد شاعر ترديد است ، زيرا او از اهل رى بوده است ؛ گرچه زمان وى به درستى معلوم نيست و چون نام سلطان محمّد خوارزمشاه را در منظومهء داستان شاهزادهء ايرانى و عمر بن خطّاب ذكر مىكند :\r\n محمّد نام او خوارزمشاه است * ز اوّل كينه‌جو و رزم‌خواه است \r\nو او را آخرين پادشاه مسلمان مىخواند و پس از او از بزرگان ايران نامى نمىبرد و اين خود دليل است بر اينكه وى تا اوايل فتنهء مغول مىزيسته است .\r\nدر پايان نسخهء خطّى زرتشت‌نامه كه در موزهء بريتانيا موجود است ، ناسخ كتاب چنين نوشته است : « ناظم كتاب زراتشت‌نامه نيز زراتشت نام داشته و اسم پدرش بهرام و در بلدهء رى ساكن و در سنهء 647 يزدجردى اين كتاب را نظم نموده است » .\r\nبا آنكه همواره زرتشتيان به آثار زرتشت بهرام توجّه و علاقه داشتند ، مع هذا تاكنون كليّات اشعار او در كتابى تدوين نگرديده است . از آثار زرتشت بهرام پژدو آنچه تاكنون به دست ما رسيده ، به قرار زير است :\r\n1 . زراتشت‌نامه : اين يگانه تأليف شاعر است كه تاكنون به وضعى خوب به چاپ رسيده و فردريك روزنبرگ آن را از روى نسخه‌هاى خطّى موجود تصحيح و به فرانسه ترجمه نموده است . زرتشت بهرام اين كتاب را از گفتهء موبدى دانا و آزموده به نام كيكاوس به رشتهء نظم كشيده ؛ چنان‌كه خود گويد :\r\n بگفتم من اين قصّهء باستان * ز گفتار موبد سر راستان\r\nچنين داستان‌هاى چون شير و مى * نگويد كسى جز كه كاوس كى \r\n\r\n","description":"","footnote":"","page_name":" 367 ","page_number":367},
  {"content":"\r\n\r\nزرتشت‌نامه داراى 1570 بيت و تاريخ نظم آن سال 647 يزدجردى است ؛ چنان‌كه خود گويد :\r\n چهل و هفت با ششصد از يزدگرد * همان ماه آبان كه گيتى فرد\r\nمن اين روز آذر گرفتم به دست * به آبان چو بر جشن بوديم مست\r\nشب خور نوشتم من اين را به كام * به دو روز كردم مرور اهتمام \r\n2 . ارداويراف‌نامه : نام منظومهء ديگر زرتشت بهرام پژدو است . خود شاعر در پايان زرتشت‌نامه از آن ياد مىكند :\r\n به گفتار ارادى ويراف رنج * ببردم كه آن بود آگنده گنج \r\nكتاب ارادويراف‌نامه با بيت زير آغاز مىشود :\r\n سردفتر به نام پاك يزدان * نگهدار زمين و چرخ گردان \r\nپس از يك ديباچهء دوصفحه‌اى از ستايش خدا آفرينندهء عالم و آدم فصلى در مناجات دارد كه به اين بيت آغاز مىشود :\r\n بزرگا ! قادرا ! پاكا ! خدايا ! * به گيتى بندگان را رهنمايا ! \r\nو با درخواست تقديس و تبرّك در حيات اخروى به پايان مىرسد :\r\n به گيتىّ و به مينو دار نيكو * دل زرتشت بن بهرام پژدو \r\nاصل داستان با اين بيت شروع مىشود :\r\n شهنشاه اردشير از فرّ دادار * گرفت آن پادشاهى را سزاوار \r\nدر جزو اين كتاب داستان‌هاى ديگرى از شاعر ثبت شده كه هريك منظومه‌اى جداگانه محسوب مىشود .\r\n3 . داستان چنگرنگهاچه : كه نام حكيمى هندى است و مباحثهء او با زرتشت ، پيغمبر ايران ، و محكوميت دانشمند هندى است ؛ چنان‌كه مىگويد :\r\n به هند آن را حكيمى بود خواجه * كه او را نام بد چنگر نگهاچه \r\n\r\n","description":"","footnote":"","page_name":" 368 ","page_number":368},
  {"content":"\r\n\r\nبنا به گفتهء شاعر اين داستان نيز مانند داستان‌هاى سابق از مأخذ پهلوى نقل شده است .\r\n4 . داستان شهزادهء ايران‌زمين با عمر بن خطّاب : اين داستان به قول « وست » دانشمندان اروپايى داراى 473 بيت و در ضمن كتب روايات و يزدگردنامه تأليف خاضع نيز ضبط است و در بعضى از نسخه‌ها شمارهء آن تا 588 ديده شده است . در اين نامه است كه از محمّد خوارزمشاه ، آخرين پادشاه ايرانى ، نام مىبرد :\r\n محمّد نام او خوارزمشاه است * ز اوّل كينه‌جوى و رزم‌خواه است \r\n5 . خمسهء زرتشت : به‌جز آنچه ياد شده است ، مىنويسد كه خمسهء زرتشت بهرام پژدو داراى 929 بيت پارسى است و سرايندهء آن همان زرتشت بهرام پژدو است .\r\nبه‌هرحال زرتشت بهرام پژدو از شعراى خوب سدهء هفتم هجرى است كه به آيين زرتشتى مىزيسته و اشعارش بيشتر در فرهنگ‌هاى جهانگيرى و انجمن‌آرا شاهد لغت آورده‌اند . از خصايص اشعار زراتشت بهرام آنكه كلمات تازى را مانند فردوسى كمتر به كار مىبرده ، جز در موارد لازم از استعمال آن‌ها خوددارى نموده ، و چه بسا كلمات فارسى اصيل را امروز مىتوان در آثار او جستجو كرد ؛ امّا حيف كه تعصّب تذكره‌نويسان نگذاشت كه از او نام و نشانى در كتب خويش براى ما به يادگار گذارند ، تا امروز بتوانيم بهتر از زندگانى او سروسامانى جوييم . اين مختصر هم براى ياد آن شاعر در اين كتاب رقم رفت . از نمونه‌هاى اشعار او :\r\n به اينجا چون رسانيديم گفتار * جهان شد چون بهشت از صنع دادار\r\nعرب را فخر بر شمشير تيز است * ز شمشير خطاشان رستخيز است\r\nهمه پاك است دين ما ز دينان * شدن دور از بدى و مكر و دستان\r\nكم‌آزارى ورا دور است بودن * هميشه بىكژى و كاست بودن\r\nنخستين داد دادن از تن خويش * غم روز پسين را خوردن از پيش \r\n\r\n","description":"","footnote":"","page_name":" 369 ","page_number":369},
  {"content":"\r\n\r\n يكى دانستن ايزد قادر پاك * نهادن پيش او رخساره بر خاك\r\nهمه هستى از او ديدن سراسر * پس از جان مهربان بودن به دو بر\r\nبدىها ناپسنديدن كسان را * هميشه كار سازيدن روان را\r\nنرفتن يك‌قدم بىامر يزدان * قدم بر جاى بودن همچو مردان\r\nنگشتن چون قدم سستان به هر باد * به‌سان كوه بودن سخت‌بنياد\r\nكند قبله بهين جمله گوهر * كه هست از خاك و آب و باد برتر\r\nبكوشد تا بدارد آخش جان را * نكو فرمان و روزىبخش جان را\r\nبه دين به كيومرث گزيده * وز او تا يزدجرد دين رسيده\r\nدر آن ايّامشان بنگر كه چون بود * كه هردم عيش و آبادى فزون بود\r\nبخوان در شاهنامه تا بدانى * كه چون بوده است دوران كيانى\r\nز داد و عدل و خوبىّ و ديانت * ز مهر و شفقت و لطف و امانت\r\nز آبادانى و نيكىّ و شادى * ز جود و بخشش اكرام و شادى\r\nجهان بد چون بهشت آباد زيشان * كنون گشته است چون دوزخ پريشان \r\nنمونه‌هايى از اشعار زراتشت‌نامه در احوال مردم ايران در آن روزگار :\r\n يزشهاى يزدان ندارند ياد * دگرگونه گردد همىدون نهاد\r\nنه نوروز دانند و نه مهرگان * نه جشن و نه رامش ، نه فرورديان\r\nكسى كو كند او به زشتى بسيج * نيايد از او دانش و مزد هيچ\r\nز بهر روان هركه فرمود يشت * پشيمان شد از گفت خود بازگشت\r\nبسى مرد به دين پاكيزه جان * به رسم جد دين روند آن زمان\r\nسپندار مذ برگشايد زبان * برون افكند گنج‌هاى نهان \r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nحرف السّين\r\n\r\n[ 238 
  ] [ ابو المجد مجد الدّين آدم حكيم سنايى غزنوى 
  ]\r\nناصب رايات يكتايى ، ابو المجد مجد الدّين آدم حكيم سنايى ، كه اصلش از غزنين است ، در اوايل حال به ملازمت معزّ الدّوله بهرام شاه غزنوى شتافت و به قصايد مدحيه فوائد كثيره و احترام تمام يافت .\r\nهرگاه كه بهرام شاه به عزم تسخير بعضى از ممالك كفّار از غزنين برآمده ، سنايى هم بنا بر گذرانيدن قصيده كه در مدح گفته بود كمر به مرافقت بست . چون قريب گلخنى رسيد ، در آنجا مجذوبى بود مشهور به لاى خوار كه مدام لاى شراب خوردى . از وى شنيد كه با ساقى خود گفت : « ساغرى پر كن تا به كورى بهرام شاه خورم » . وى گفت :\r\n« بهرام شاه مرد غازى است » . در جواب فرمود : « مردى حريص است ؛ چه به انضباط ملك مقبوضهء خود نكوشيده ، به گرفتن مملكت ديگرى مىرود » . پس ساغر كشيد ، بعد از آن گفت : « پر كن قدحى تا به كوردلى حكيم سنايى كشم » . ساقى گفت : « وى مرد فاضل و نيك‌نهاد است » . در جواب گفت : « كه اگر وى نيك‌نهاد بودى به كارى مشغول شدى و\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nدر پى اين و آن نگشتى . نمىداند كه او را براى كدام كار آفريده‌اند » . حكيم به مجرّد اصغاى اين كلام دلكش از جا رفت و راه سلوك پيش گرفت و احرام عزيمت حرمين شريفين به ميان جان بسته ، سعادت زيارت اندوخت ؛ و پس از مراجعت ، به خراسان رفته ، دست ارادت به دامن خواجه يوسف همدانى - قدّس سرّه - زده ، به مرتبهء ولايت رسيد و از اعاظم شعراى طايفهء صافى صوفيّه گرديد . پيوسته از جمع مال‌ومنال دنيوى متحرّز بودى و همواره از صحبت ارباب دول اعراض نمودى . صاحب كلام لطيف و نظم شريف است و ماوراى حديقة الحقيقة ديوانى پاكيزه و سه مثنوى ديگر دارد ، هريكى در بيان مواعيظ ذوق و مواجيد قلوب اصحاب شوق .\r\nگفته‌اند كه در وقت احتضار چيزى زير لب مىگفت . حاضرين گوش قريب دهانش نهادند ، اين شعر مىخواند :\r\n بازگشتم ز آنچه گفتم ، ز آنكه نيست * در سخن معنى و در معنى سخن \r\nعزيزى به استماع اين بيت گفت : « طرفه حالى است كه به وقت بازگشت از سخن نيز به سخن مشغول بوده است » .\r\nآخر كار در سنهء خمس و عشرين و خمسمائة ترك لباس هستى نموده . از كلمات لطيف اوست :\r\nمن قصيدة\r\n سال‌ها بايد كه تا يك سنگ اصلى ز آفتاب * لعل گردد در بدخشان ، يا عقيق اندر يمن\r\nماه‌ها بايد كه تا يك پنبه‌دانه ز آب و گل * شاهدى را حلّه گردد ، يا شهيدى را كفن\r\nروزها بايد كه تا يك‌مشت پشم از پشت ميش * صوفىاى را خرقه گردد ، يا حمارى را رسن \r\n\r\n","description":"","footnote":"","page_name":" 372 ","page_number":372},
  {"content":"\r\n\r\n روى بنمايند شاهان شريعت مر تو را * چون عروسان طبيعت رخت بندند از بدن\r\nاين جهان و آن جهان را هم به يك‌دم بركشد * چون نهنگ درد دين ناگاه بگشايد دهن \r\nرباعيات\r\n بادى كه درآيى به تنم همچو نفس * نارى كه دلم همىبسوزى به هوس\r\nآبى كه به تو زنده توان بودن و بس * خاكى كه به توست بازگشت همه‌كس \r\nو له\r\n بختى نه كه با دوست بياميزم من * عقلى نه كه از عشق بپرهيزم من\r\nدستى نه كه با قضا درآويزم من * پايى نه كه از ميانه بگريزم من \r\nو له\r\n گشتم ز غم فراق ديبادوزى * چون سوزن و در سينهء سوزان سوزى\r\nباشد كه مرا به قول نيك آموزى * چون سوزن خود به دست گيرد روزى \r\n\r\n[ 239 
  ] [ مولانا سعد الدّين حموى 
  ]\r\nبرگزيدهء بارگاه نبوى ، مولانا سعد الدّين حموى ، كه از اصحاب شيخ نجم الدّين كبرى است - قدّس سرّه - ذات شريفش ملبّس به لباس فضائل و كمالات و محلّى به حلّى مجاهده و رياضات بوده ، به علوم صورى و معنوى شأنى و الا و به مراتب فقر و فنا رتبهء عالى داشت . تصنيفات فيض آياتش كه مشتمل بر كلمات دقيقه و رموز مشكله‌اند ، عقل متوسّط به درك آن قاصر است .\r\nروزى شيخ صدر الدّين قونوى خليفه شيخ اكبر محيى الدّين بن عربى - قدّس سرّه -\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nدر مجلس سماع با مولانا حاضر بود . مولانا در حين سماع روى به صفّه‌اى كه در آن مقام بوده كرده و به كمال خضوع و ادب مدّتى بر پاى ايستاد . پس از آن چشم را بسته شيخ را طلبيده ، ديده به رويش گشاد و گفت كه جناب رسالت‌مآب - صلى اللّه عليه و آله و سلّم - در آن صفّه رونق‌افروز بود . خواستم كه چشمى كه به جمال مبارك آن حضرت مشرّف گشته است ، به روى ديگرى نگشايم .\r\nآخر كار به عمر شصت و سه‌سالگى در سنهء خمسين و ستّمائة به فردوس برين آرميد و در بحرآباد من متعلّقات دمشق مدفون گرديد . از تصانيف طبع شريف اوست :\r\nرباعيات\r\n بر مركب عشق اگر سوار آيد دل * بر جمله مراد كامگار آيد دل\r\nگر دل نبود ، كجا وطن سازد عشق ؟ * ور عشق نباشد ، به چه كار آيد دل ؟ \r\nو له\r\n كافر شوى ار زلف نگارم بينى * مؤمن شوى ار عارض يارم بينى\r\nدر كفر مياويز و در ايمان منگر * تا عزّت يار و افتقارم بينى \r\n\r\n[ 240 
  ] [ شيخ سيف الدّين باخرزى البخارى 
  ]\r\nسرو بوستان والاتبارى ، شيخ سيف الدّين باخزرى البخارى كه از خلفاى شيخ نجم الدّين كبرى است - قدّس اسرارهما - پس از تحصيل كمالات علمى به خدمت حضرت شيخ حاضر گشته ، به مجاهدت شاقّه اشتغال ورزيده ، خلوت گزيد . روزى شيخ بر در خلوتش رسيده ، ندا نمود كه : « اى سيف الدّين » . از خلوت شنيد كه مىگويد :\r\n منم عاشق ، مرا غم سازوار است * تو معشوقى ، تو را با غم چه كار است ؟ \r\nشيخ گفت : « برخيز و برآ » ، و دستش گرفته از خلوت برآورد و به مرتبهء كمال و تكميل\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nرسانيده ، به طرف بخارا رخصت كرد ، و به فيض تربيت و بركت دعاى شيخ كارش به جايى رسيد كه پادشاهان در ركابش مىدويدند .\r\nآخر الأمر در سنهء ثمان و خمسين و ستّمائة به دار جاويدان خراميد . مزار فيض‌بارش در بخاراست . اين دو رباعى از كلام پاكيزهء اوست :\r\n هر شب به مثال پاسبان كويت * مىگردم گرد آستان كويت\r\nباشد كه برآيد ، اى صنم ! روز حساب * نامم ز جريدهء سگان كويت \r\nو له\r\n خواهم كه گهى ز عشق بيگانه شوم * با عافيت آشنا و هم‌خانه شوم\r\nناگاه پرىرخى به من درگذرد * برگردم از آن حديث و ديوانه شوم \r\n\r\n[ 241 
  ] [ شيخ شرف الدّين مصلح بن عبد اللّه سعدى شيرازى 
  ]\r\nمعدن الفيوض ، مقبول جناب بىنيازى ، شيخ شرف الدّين مصلح بن عبد اللّه سعدى شيرازى كه از مجاورين قبّهء شريف شيخ ابو عبد اللّه خفيف كه از اعاظم مشايخين فارس است ، بوده . در اوايل حال به مدرسهء نظاميهء بغداد به كسب كمالات پرداخته و علوم و فنون كما ينبغى حاصل ساخته . بعد از آن به علم سلوك درافتاد و سياحت اختيار نموده ، اكثر اقاليم را پى سپر كرده ، به صحبت بيشترى از مشايخ عظام برخورد . در هنگام مسافرت در حلقهء ارادت شيخ الشيوخ شهاب الدّين سهروردى - قدّس سرّه - درآمده ، هم مركب آن حضرت در سفر درياى مغرب بوده ، فيض صحبت‌ها ربود ؛ چنانچه خود مىفرمايد :\r\n مرا پير داناى مرشد شهاب * دو اندرز فرمود بر روى آب\r\nيكى آنكه بر خويش خودبين مباش * دوم آنكه بر غير بدبين مباش \r\n\r\n","description":"","footnote":"","page_name":" 375 ","page_number":375},
  {"content":"\r\n\r\nدر اكثر سفرهاى حج پياده طى منازل نمود و مدّتى در بيت المقدّس به سقّايى اشتغال ورزيد و به صحبت خضر - عليه السّلام - رسيده ، از لعاب دهن مباركش فيض‌ياب گرديد . ظهور ذات بابركاتش در زمان اتابك سعد بن زنگى ، والى فارس ، است كه به نسبت اسم وى متخلّص به سعدى شده . فضائل و كمالاتش ما فوق البيان است و كالشّمس عيان ؛ چنانچه تصانيف شريفش بر آن حجتى است ساطع و دليلى قاطع . اوّل كسى كه به آرايش عروس غزل پرداخت و بازار تغزّل را مروّج ساخت ، ذات اوست ؛ هرچند كه قبل شيخ هم بعضى قدما نغمه‌سنج غزل گشتند ؛ فأمّا نه به قانونى كه شيخ داد خوش‌نوايى داده ، نمك بر جراحت دردمندان پاشيد ، و نه به اصولى كه لب به خوش‌كلامى گشاده ، سازوبرگ سخن را با حسن اساليب فرا چنگ گردانيد . در فصاحت و بلاغت به قبوليت سخن مرتبهء شيخ بس بلند است و كلام پرسوز و دردانگيزش دلپسند .\r\nدر نفحات الانس مذكور است كه يكى از مشايخين با شيخ انكارى داشت . شبى در واقعه چنان ديد كه درهاى آسمان گشادند و ملائكه با طبقات نور نازل گشتند . به كمال حيرت پرسيد كه اين چيست ؟ گفتند : براى سعدى شيراز است كه به صلهء بيت مقبول او از جانب حقّ - سبحانه تعالى و تقدّس - ارزانى شده ؛ و آن بيت اين است :\r\n برگ درختان سبز در نظر هوشيار * هر ورقى دفترى است ، معرفت كردگار \r\nچون آن عزيز از اين واقعه انتباه يافت ، همان شب به در زاويهء شيخ رسيد ، تا وى را بشارت دهد . ديد كه چراغى افروخته با خود در زمزمه است . چون گوش قريب رسانيد ، همين بيت مىخواند .\r\nانتهى ، آخر كار در سنهء احدى و تسعين و ستّمائة به فردوس برين شتافت و در بقعه‌اى كه در حيات خودش بنا نهاده ، آرام يافت . از كلام مقبول اوست :\r\n گرش ببينى و دست از ترنج بشناسى * روا بود كه ملامت كنى زليخا را \r\n* * *\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n ديده را فايده آن است كه دلبر بيند * ور نبيند چه بود فايده بينايى را ؟ \r\n* * *\r\n ديگرى را در كمند آور كه ما خود بنده‌ايم * ريسمان در پا چه حاجت مرغ دست‌آموز را ؟ \r\n* * *\r\n خبر من برسانيد به مرغان چمن * كه هم‌آواز شما در قفسى افتاده است\r\nپايبند لب شيرين تو جايى نرود * آبگينى است كه در وى مگسى افتاده است \r\n* * *\r\n ز من مپرس كه از دست او دلم چون است * از او بپرس كه انگشتهاش پرخون است \r\n* * *\r\n دى زمانى به تكلّف بر سعدى بنشست * فتنه بنشست ؛ چو برخاست ، قيامت برخاست \r\n* * *\r\n ز ضعف قوّت آهم نماند و مىترسم * گمان برند كه سعدى ز دوست خرسند است \r\n* * *\r\n گر به تيغم بزنى با تو مرا خصمى نيست * خصم آنم كه ميان من و تيغت سپر است \r\n* * *\r\n مردمان گويند : سعدى ! خيمه در گلزار زن * من گلى را دوست مىدارم كه در گلزار نيست \r\n* * *\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n دلى كه عاشق صابر بود مگر سنگ است * ز عشق تا به صبورى هزار فرسنگ است \r\n* * *\r\n دوعالم را به يك‌بار از دل تنگ * برون كرديم تا جاى تو باشد \r\n* * *\r\n نه طريق دوستان است و نه شرط مهربانى * كه ز دوستى بميريم و تو را خبر نباشد \r\n* * *\r\n اى ساروان آهسته رو ، كآرام جانم مىرود * آن دل كه با خود داشتم با دلستانم مىرود\r\nدر رفتن جان از بدن گويند هر نوعى سخن * من خود به چشم خويش ديدم كه جانم مىرود \r\n* * *\r\n در سوخته پنهان نتوان داشتن آتش * ما هيچ نگفتيم حكايت بدر افتاد \r\n* * *\r\n كشته بينندم و قاتل نشناسند كه كيست * كاين خدنگ از نظر خلق نهان مىآيد \r\n* * *\r\n غم زمانه خورم يا فراق يار كشم ؟ * به طاقتى كه ندارم كدام بار كشم ؟ \r\n* * *\r\n در آن نفس كه بميرم در آرزوى تو باشم * به اين اميد دهم جان كه خاك كوى تو باشم \r\n\r\n","description":"","footnote":"","page_name":" 378 ","page_number":378},
  {"content":"\r\n\r\n به وقت صبح قيامت كه سر ز خاك برآرم * به گفتگوى تو خيزم ، به جستجوى تو باشم \r\n* * *\r\n تو هيچ عهد نبستى كه عاقبت نشكستى * مرا بر آتش سوزان نشاندى و ننشستى \r\n* * *\r\n سرو سيمينا ! به صحرا مىروى * سخت بىمهرى كه بىما مىروى\r\nاى تماشاگاه عالم روى تو ! * تو كجا بهر تماشا مىروى ؟\r\nديدهء سعدى و دل همراه توست * تا نپندارى كه تنها مىروى \r\n* * *\r\n بربود دلم در چمنى سرو روانى * زرّين‌كمرى ، سيم‌برى ، موىميانى\r\nخورشيدوشى ، ماه‌رخى ، زهره‌جبينى * ياقوت‌لبى ، سنگ‌دلى ، تنگ‌دهانى \r\n* * *\r\n تنگ شكرينى چو شكر در دل خلقى * شوخى نمكينى ، چو نمك شور جهانى\r\nجادوفكنى ، عشوه‌گرى ، فتنه‌پرستى * آسيب‌دلى ، رنج تنى ، آفت جانى\r\nبيدادگرى ، كج‌كلهى ، عربده‌جويى * لشكرشكنى ، تيرقدى ، سخت‌كمانى\r\nبىزلف و رخ و لعل لب او شده سعدى * آهىّ و سرشكى و غبارىّ و دخانى \r\n\r\n[ 242 
  ] [ خواجه جمال الدّين سلمان ساوجى 
  ]\r\nسرآمد شعراى زمان ، خواجه جمال الدّين سلمان ، كه ساوجى است ، طبع متينش به قصيده‌گويى ممتاز عصر و فكر رنگينش در غزل‌پردازى منتخب دهر . در مراتب شعر و شاعرى ناظم گرانمايه و در فنون سخن‌گسترى شاعر بلندپايه بود . ماهران سخن قايل\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nاستادى اويند و ناظران اين فنّ معترف نقّادى او ؛ چنانچه خواجه حافظ شيرازى در توصيف او مىفرمايد :\r\n سرآمد فضلاى زمانه دانى كيست ؟ * ز راه صدق و يقين ، نى ز راه كذب و گمان\r\nشهنشه فضلا ، پادشاه ملك سخن * جمال ملّت و دين خواجهء جهان سلمان \r\nقريب چهل سال به مدّاحى امير حسن نوبان و دلشاد خاتون وى و سلطان اويس خلف رشيدش به فراغ خاطر گذرانيد و به اعزاز و احترام تمام جمعيّت فراوان و طمأنينت بىكران به هم رسانيد . آخر الأمر نظر به كبر سن از خدمت سلطانى مستعفى گشته ، به حصول سيورغالى اطمينان يافت . شبى در مجلس سلطان اويس حاضر بوده ، وقت رخصت سلطان فرّاشى را فرمود تا شمعى با لگن طلايى برده ، خواجه را به خانه‌اش رساند . فرّاش همچنان به عمل آورده ، فرداى آن به طلب لگن رفت . سلمان اين بيت نوشته ، به سلطان فرستاد :\r\n شمع خود سوخت شب دوش به زارى ، امروز * گر لگن را طلبد شاه ز من ، مىسوزم \r\nپادشاه به ملاحظهء اين بيت متبسّم شده ، فرّاش را از طلب آن بازداشت .\r\nآخر كار در سنهء ثمان و سبعين و سبعمائة رخت به دار آخرت كشيد . از كلام با نظام اوست :\r\nمن قصائد\r\n اى كرده زاغ خال تو بر لاله‌زار جاى * وى برده باغ حسن تو از نوبهار دست\r\nلغزد خرد ز لعل تو چون از شراب پاى * لرزد دلم ز خشم تو چون از خمار دست \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n سودايى است ، ور نه چرا مىكند دراز * زلفت به عهد معدلت شهريار دست ؟\r\nدر معرضى كه موج زند فوج كوكبت * انجم به ديده بازنهد از غبار دست \r\n* * *\r\n سلطان اويس ، داور دين ، كز كمال عدل * در سلطنت قواعد نوشيروان نهاد\r\nعمرى عنان توسن ايّام چرخ داشت * چون پير گشت در كف آن نوجوان نهاد\r\nنصرت كه مرغ بيضهء پولاد تيغ اوست * بر شاخسار رايت او آشيان نهاد \r\n* * *\r\n باد سحر گهى به هواى تو جان دهد * آب حيات را لب لعلت نشان دهد\r\nدر بوستان به ياد دهان تو غنچه را * هردم هزار بوسه صبا بر دهان دهد\r\nتا چند در هواى جمالت ز آب چشم * بر چهره لاله كارم و بر زعفران دهد\r\nچشمت به خنجر مژه عالم خراب كرد * كس خنجر كشيده به مستان چنان دهد \r\nغزليات\r\n كنار از ما چه مىجويى ؟ ميان بگشا دمى بنشين * به اقبالت مگر كارى برآيد زين ميان ما را\r\nقيامت باشد آن روزى كه بر بوى تو چون نرگس * ز خواب خوش برانگيزند مست و سرگران ما را \r\n* * *\r\n يك شب خيال چشم تو ديديم ما به خواب * ز آن شب دگر به چشم نديديم خواب را \r\n* * *\r\n نور چشمى و به مردم نظرى نيست تو را * آفتابى و به خاكم گذرى نيست تو را \r\n* * *\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n درد عشق تو به‌جز جان منش منزل نيست * درد دل مىزند و جز تو كسى در دل نيست \r\n* * *\r\n افتاد دوش دل به خم زلف شاهدى * شب بود و ره دراز ، همان‌جا فروكشيد \r\n* * *\r\n غنچه را پيش دهان تو صبا خندان يافت * آن‌چنان بر دهنش زد كه دهان پرخون شد \r\n* * *\r\n در فراغت مىنويسم نامه و از دست من * خامه خون مىگريد و خط خاك بر سر مىكند\r\nمىكشم خود را ، و ليكن دل به‌سويش مىكشد * موكشان زلفش مرا در خاك كويش مىكشد \r\n* * *\r\n مرا هر زخم شمشيرت نشان دولتى باشد * ندانم عاقبت بر سر چه آرد دولت تيزم \r\n* * *\r\n دامن از من مكش ، اى سرو ! كه چون آب روان * من سرى در قدمت مىنهم و مىگذرم \r\nرباعيات\r\n آمد سحر اين ندا ز ميخانهء ما * كاى رند خراباتى و ديوانهء ما !\r\nبرخيز كه پر كنيم پيمانه ز مى * ز آن پيش كه پر كنند پيمانهء ما \r\n\r\n","description":"","footnote":"","page_name":" 382 ","page_number":382},
  {"content":"\r\n\r\nو له\r\n ازبس‌كه شكسته ، باز بستم توبه * فرياد همىكند ز دستم توبه\r\nديروز به توبه‌اى شكستم ساغر * امروز به ساغرى شكستم توبه \r\n\r\n[ 243 
  ] [ ميرزا نظام الدّين احمد سهيلى چغتايى 
  ]\r\nجامع فنون بىحدّ ، ميرزا نظام الدّين احمد ، متخلّص به سهيلى ، كه اصلش از دودمان عالىشأن الوس چغتايى است و ابا عن جدّ ذى اقتدار بوده ، و رايت حكومت اكثر بلاد برافراخته و خود با وصف مناصب شايان و اعتبارات نمايان به صحبت ارباب فضل و كمال و اصحاب ذوق و حال پرداخته . در فنون نظم مهارت كافى و استعداد وافى داشت . از تصانيفش ديوان تركى و فارسى و مثنوى ليلى و مجنون است . آخر الأمر در سنهء سبعين و تسعمائه سهيل عمرش از اوج هستى به حضيض نيستى درآمد . اين چند بيت از طبع روشن اوست :\r\n دل چو شكسته شد مران عاشق خسته حال را * سنگ جفا چه مىزنى مرغ شكسته‌بال را ؟ \r\n* * *\r\n به عشق چون خودى مشغول كن ، يا رب ! چنان او را * كه جز من هيچ همدردى نباشد در جهان او را \r\n* * *\r\n بىدرد بين كه پنبه داغم كند خيال * مشت نمك كه تازه مرا بر جراحت است \r\n* * *\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n گويند روز حشر به پايان نمىرسد * صد روز آن به يك شب هجران نمىرسد \r\n* * *\r\n طرفه حالى است كه خلق از من ديوانه به تنگ * من ديوانه به تنگ از دل ديوانهء خويش \r\n* * *\r\n به روز بىكسى جز سايهء من نيست يار من * ولى آن هم ندارد طاقت شب‌هاى تار من \r\n\r\n[ 244 
  ] [ سلطان محمّد سلطان قمى 
  ]\r\nناظم دقيقه‌سنج و نكته‌دان ، سلطان محمّد متخلّص به سلطان ، كه پسر رئيس شهاب الدّين قمى معمّايى است ، به جمال صورى و معنوى آراسته و به حسن كردار و لطف گفتار پيراسته بود . از حسن كلام اوست :\r\n خاك كويت دم مردن همه در چشم كشم * تا به مرگم نفشاند دگرى بر سر خويش \r\nرباعى\r\n آن دل كه به عيش سرفرازى مىكرد * بر هجر نظر به تركتازى مىكرد\r\nوى در خم آن دو زلف پرپيچ‌وخمش * ديدم كه به خون خويش بازى مىكرد \r\n\r\n[ 245 
  ] [ ملّا حسن على سوزى ساوى 
  ]\r\nشمع انجمن بهروزى ، ملّا حسن على سوزى ، كه اصلش از ساوه است ، بيشتر در اصفهان مىبود ؛ لهذا بعضى او را اصفهانى نوشته‌اند . در اوّل حال « جفاكش » تخلّص مىكرد . شاعر خوش‌تلاش است و خطّ نستعليق خوب مىنوشت . گويند تا سى هزار\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبيت گفته ؛ و در سنهء اثنين و ألف در اصفهان به زاويهء عدم خفته . از اشعار اوست :\r\n زهر چشمى گر به كار دل‌فكار خود كند * برندارد چشم از او تا زهر كار خود كند \r\n* * *\r\n سوزى ! چه مرگ مىطلبى از خدا كه نيست * آسودگى نصيب تو در زير خاك هم \r\n\r\n[ 246 
  ] [ مولانا سحابى استرآبادى 
  ]\r\nنظارت‌بخش گلشن سخن‌ايجادى ، مولانا سحابى استرآبادى ، كه سحاب دريا بار طريقت است و گوهر خوش‌آب بحر حقيقت ، طبع شريفش در اقسام سخن به فكر رباعى خوش افتاده و مضامين رنگين را به احسن اساليب جلوه داده . سال‌هاى دراز به جاروب‌كشى عتبهء علّيهء نجف اشرف شرف‌اندوز سعادت بوده و از روضهء مطهره به طرفى عزيمت نموده . گويند هفتاد هزار رباعى گفته بود ، من جمله قريب بيست هزار باقى مانده و صاحب مرآة الخيال نوشته كه محرّر اين سطور دوازده هزار رباعى از مولانا در يك جلد ديده .\r\nآخر كار در سنهء عشر و ألف در همان بقعهء مبارك به خلد برين شتافت . اين چند رباعى از طبع شريفش ثبت افتاد :\r\n بشتاب پى ديده گشودن خود را * زنگار ز آينه زدودن خود را\r\nهرچند تو او را نتوانى ديدن * او بتواند به تو نمودن خود را \r\n* * *\r\n عالم چه كنى و عالم‌آرايى را * همراز نگشته يار اسرايى را\r\nدر خانه اگر هزار صورت باشد * درمان نكنند درد تنهايى را \r\n\r\n","description":"","footnote":"","page_name":" 385 ","page_number":385},
  {"content":"\r\n\r\nو له\r\n با ذات به هر صفت گرايند ، خوش است * نغمه به هر آهنگ سرايند ، خوش است\r\nاز بهر خدا هيچ عمل ضايع نيست * در خلد ز هر در كه درآيند ، خوش است \r\nو له\r\n در هركه رسى ، نكو ببين كاو نيكوست * كاو ساخته و خواستهء حضرت اوست\r\nبر بىسروسامانى من عيب مكن * شايد كه مرا دوست چنين دارد دوست \r\nو له\r\n عالم به خروش لا إله الّا هوست * غافل به گمان كه دشمن است اين ، يا دوست\r\nدريا به وجود خويش خطّى دارد * خس پندارد كه اين كشاكش با اوست \r\nو له\r\n مخلص مىباش ، حق‌گذارى اين است * نيكى مىورز ، خير جارى اين است\r\nجز حق مپرست و بر كسى بد مپسند * تفسير كلام رستگارى اين است \r\nو له\r\n آنان كه شراب عاشقى نوش كنند * از هرچه به‌جز اوست ، فراموش كنند\r\nآن را كه زبان دهند ، ديدن ندهند * و آن را كه دهند ديده ، خاموش كنند \r\nو له\r\n هركس كه نه ترك اعتبار خود كرد * او كار خدا نكرد ، كار خود كرد\r\nزارى و نياز و عجز مىخواهد عشق * كس را نتوان به زور يار خود كرد \r\nو له\r\n اى زاهد و عاشق از تو در ناله و آه ! * دور تو و نزديك تو را حال تباه\r\nكس نيست كه از تو جان تواند بردن * آن را به تغافل كشى اين را به نگاه \r\n\r\n","description":"","footnote":"","page_name":" 386 ","page_number":386},
  {"content":"\r\n\r\nاين چند بيت هم از فكر بلندش به نظر درآمده :\r\n زآن‌رو خط مشك سود برخاست * آتش بنشست و دود برخاست \r\n* * *\r\n عاشق كه جمله عشق شود پى به او برد * چون پر شود پياله ، به مى سر فروبرد \r\n* * *\r\n نمود روى تو ، گل‌هاى باغ را چه كنم ؟ * چو آفتاب برآمد ، چراغ را چه كنم ؟ \r\n\r\n[ 247 
  ] [ شاه صفى سام ميرزاى سامى 
  ]\r\nآرايش‌بخش محفل خوش‌كلامى ، شاه صفى سام ميرزا متخلّص به سامى ، كه پسر صفى ميرزاى مقتول است ؛ بعد وفات جدّ بزرگوار خودش شاه‌عباس ماضى در سنهء ثمان و ثلاثين و ألف بر تخت فرمانروايى ايران جلوه‌پيرا گشت . تذكره‌اى مسمّى به تحفهء سامى مشتمل بر اشعار معاصرين نگاشته ، و در فكر نظم تلاش نيكو داشته . اوسط مائة حادى عشر جهان فانى را گذاشته . از افكار اوست :\r\n آزرده شد از چشم من امشب كف پايت * دردا كه كف پاى تو را چشم رسيده \r\nرباعى\r\n خون در جگرم ز لعل جان‌پرور توست * تنگىّ دلم ز حلقهء گوهر توست\r\nهر تار ز كاكلت جدا فتاده گرهى است * حاصل كه تمام فتنه‌ها در سر توست \r\nبيت\r\n معشوق چو عشوهء دلاويز كند * عاشق ز بلا چگونه پرهيز كند \r\nرباعى\r\n سامى ! ز غم زينهار بىغم مىباش * تا محنت و درد عشق همدم مىباش \r\n\r\n","description":"","footnote":"","page_name":" 387 ","page_number":387},
  {"content":"\r\n\r\n چون موجب شادى حقيقى مرگ است * گر مرگ رسد ، تو شاد و خرم مىباش \r\n\r\n[ 248 
  ] [ ميرزا محمّد قلى سليم تهرانى 
  ]\r\nصاحب فكر مستقيم ، ميرزا محمّد قلى سليم كه از طبقهء اتراك است و در طهران سكونت داشته ، به سلامت طبع در سخن‌پردازى يگانه و به متانت كلام در نظم‌طرازى ممتاز زمانه بوده . اشعار دلپذيرش گرم‌ساز بازار سخن و خيالات بىنظيرش مقبول ارباب اين فنّ . اوايل حال با ميرزا عبد اللّه وزير لاهيجان به فرط مصاحبت اختصاص داشت . در آن هنگام مثنوى رنگين در توصيف لاهيجان نگاشت . پس از آنكه در عهد شاه جهان متوجّه بهارستان هند گشت ، به تبدل آن مثنوى پرداخته ، به كشمير نامزد ساخت ؛ و بعد فوز هندوستان يكى از ندماى مير عبد السّلام مشهدى كه اوّل به خطاب اختصاص خانى و بعد از آن به اسلام خانى و پايهء بلند وزارت كلّ امتياز داشت ، گشته ، عزّت و احترام ما لا كلام به هم رسانيد و در مدّح او قصايد غرّا نوشت .\r\nآخر الأمر در سنهء سبع و خمسين و ألف در كشمير از اين جهان فانى درگذشت . اين چند بيت از طبع سليم اوست :\r\nمن قصيدة\r\n مكن به حلقهء آن زلف تابدار انگشت * كه هيچ‌كس نكند در دهان انگشت\r\nگره‌گشايى كار مرا هنوز كم است * به‌سان شانه اگر باشدم هزار انگشت \r\nقطعه‌بند\r\n به معنى سخنم نارسيده ، نيست عجب * نهد به حرف من ار خصم بىوقار انگشت\r\nمقرّر است كه از بهر امتحان اوّل * نهند بر دم شمشير آبدار انگشت\r\nبه اين جهان ز عدم آمدن پشيمانى است * از آن هميشه گزد طفل شيرخوار انگشت \r\n\r\n","description":"","footnote":"","page_name":" 388 ","page_number":388},
  {"content":"\r\n\r\nغزليات\r\n تنگدستى چين نيندازد به پيشانى مرا * زلف معشوقم كه مىزيبد پريشانى مرا \r\n* * *\r\n به صورت تو كسى كمتر آفريده خدا * تو را كشيده و دست از قلم كشيده خدا \r\n* * *\r\n نمىكشد به چمن طبع پرغرور مرا * شراب مىكشد آنجا گهى به زور مرا \r\n* * *\r\n چشم تو ز بيمارى خود بر سر ناز است * مژگان تو همچون شب بيمار دراز است \r\n* * *\r\n نوبهار است و چمن در پى سامان گل است * ابر بر روى هوا دود چراغان گل است \r\n* * *\r\n گلستان را سرو نوخيز قدش آباد كرد * فتنه را شاگردى مژگان او استاد كرد \r\n* * *\r\n آنچه در پردهء گل بود نهان روى تو بود * گره غنچه گشوديم ، در او بوى تو بود \r\n* * *\r\n رشكم ز گفتگوى تو خاموش مىكند * نامت نمىبرم كه دلم گوش مىكند\r\nصورت ببست در دل من كينهء كسى * آيينه هرچه ديد فراموش مىكند \r\n* * *\r\n به فكر وصل تو شد صرف حاصل عمرم * چو مفلسى كه به سوداى كيميا افتد \r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\n[ 249 
  ] [ سعيدى سرمد كاشانى 
  ]\r\nسرمست صهباى عرفانى ، سعيداى سرمد كاشانى كه اصلش از يهود كاشان است ، كه به شرف اسلام مستعدّ گشته ، پيوسته به شغل تجارت مىپرداخت . از آنجا كه استعداد جبلّى داشت ، به تحصيل فنون در ساخت و در عالم سياحت از لوازم اشغال تجارت است ، وارد بلدهء تهته گشته ، مبتلاى عشق هندو پسرى كه از دولتمندان آن ديار بود ، شده ، از سر عقل و هوش درگذشت و آنچه با خود داشت صرف راه معشوق نموده ، محض عريان گرديد ؛ و چون عشق او به مرتبهء كمال عروج گرفته بود ، معشوق را هم به انجذاب محبّت به طرف خود كشيد و آن پسر با آن‌همه ثروت از همه اعراض كرده ، به عاشق همرنگى به هم رسانيد ؛ و بالجمله در عهد شاه جهان به اتّفاق معشوق به دار الخلافت رسيد . شاهزاده محمّد داراشكوه كه به جانب مجاذيب بيشتر مايل بود ، صحبتش با وى درگرفت و چون‌كه مكرّر تذكرهء او در حضور شاهى نمود ، لهذا عنايت خان آشنا از پيش گاه پادشاهى به انكشاف احوالش مأمور گشت و بعد تفحّص به اين بيت به عرض حالش پرداخت :\r\n بر سرمد برهنه كرامات تهمت است * كشفى كه ظاهر است از او ، كشف عورت است \r\nپادشاه دين‌پناه فرمود كه به يك گز كرباس دهن خلق توان دوخت . پس از آنكه در عهد سلطنت عالم‌گير پادشاه داراشكوه بعد اسيرى به قتل رسيد ، پادشاه به ملّا شيخ عبد القوى كه از علماى نامدار بوده و به خطاب اعتماد خانى و منصب پنج‌هزارى امتياز داشته ، فرمود تا سرمد را طلبيده ، تكليف لباس دهد . چون سرمد را حاضر كردند ، ملّا پرسيد : « چرا عريان مىباشى ؟ » . در جواب گفت : « شيطان قوى است » . آخر كار بعد گفتگوى بسيار ملّا به اتّفاق علماى ظاهر فتواى قتل وى نوشت و رأى پادشاه هم بر آن\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nقرار يافت . هرگاه كه او را به مقتل بردند ، اين بيت بر زبان راند :\r\n سر جدا كرد از تنم شوخى كه با ما يار بود * قصّه كوته گشت ، ور نه دردسر بسيار بود \r\nالقصّه ، اين واقعه در سال چهارم جلوس عالم‌گيرى سنهء اثنين و سبعين و ألف رو داده .\r\nمزارش متّصل جامع مسجد شاه‌جهان‌آباد واقع گشته . از كلام پرذوق اوست :\r\n عمرى است كه آوازهء منصور كهن شد * من از سر نو جلوه دهم دار و رسن را \r\n* * *\r\n گرم عتاب چون شود ، ديده بپوشم از رخش * پرده كشند مردمان چون شود آفتاب گرم \r\nرباعيات\r\n جز مهر تو در دل نپذيرد ، چه كند ؟ * دامان تو را اگر نگيرد چه كند ؟\r\nسرمد سگ تو ، بندهء تو ، عاشق تو * گر بر سر كوى تو نميرد ، چه كند ؟ \r\nو له\r\n سرمد ! غم عشق بوالهوس را ندهند * سوز پر پروانه ، مگس را ندهند\r\nعمرى بايد كه يار آيد به كنار * اين دولت سرمد همه‌كس را ندهند \r\nو له\r\n سرمد ! اگرش وفاست ، خود مىآيد * ور آمدنش رواست ، خود مىآيد\r\nبيهوده چرا در طلبش مىگردى * بنشين ، اگر او خداست ، خود مىآيد \r\nو له\r\n سرمد كه ز جام عشق مستش كردند * بالا بردند و باز پستش كردند\r\nمىخواست خداپرستى و هشيارى * مستش كردند و بت‌پرستش كردند \r\nو له\r\n سرمد ! غم دوست را به شادى ندهى * دردى اگرت رسد ، منادى ندهى \r\n\r\n","description":"","footnote":"","page_name":" 391 ","page_number":391},
  {"content":"\r\n\r\n صدگونه مراد گر تو را دست دهد * زينهار ، ز دست نامرادى ندهى \r\n\r\n[ 250 
  ] [ محمّد سعيد قرشى ملتانى 
  ]\r\nنجم سپهر نكته‌دانى ، محمّد سعيد قرشى ملتانى كه در بدايت حال به ملازمت سلطان ميرزابخش ، فرزند چهارمى شاه جهان پادشاه اختصاص داشت . در ايّامى كه سلطان به نظامت احمدآباد گجرات حكمران بوده ، كما تقرّب و اعتبار به هم رسانيده ، محسود اقران گشت ، آخر به سببى ترك ملازمت نموده ، به شاه‌جهان‌آباد شتافت . روزى چند نوكرى سلطان داراشكوه برگزيد و بعد كشته شدن داراشكوه شرف‌اندوز آستان عالم‌گيرى گشته ، در زمرهء منشيان ديوان شاهى مباهى گرديد .\r\nآخر كار حسب الحكم پادشاه به ملتان رفته ، همان‌جا در سنهء سبع و ثمانين و ألف بساط هستى پيچيد . از طبع سعيد اوست :\r\n مشكل بود به كوى تو ديگر نشست ما * پيچيده است زلف تو بهر شكست ما\r\nچون سبزه در ره تو به‌جز پافتادگى * اى سرو من ! بگو كه چه خيزد ز دست ما \r\n\r\n[ 251 
  ] [ بهرام سقاى ماوراءالنّهرى 
  ]\r\nميراب بحر سخنورى ، بهرام سقاى ماوراءالنّهرى ، كه سلسلهء ارادت با شيخ حاجى محمّد جنوشانى داشت ، مرد نيك‌طينت و درويش خوش‌سيرت بوده . در كوچه‌هاى اكبرآباد با چند تلامذه آب فى سبيل اللّه به خلايق مىرسانيد و به فكر شعر و تلاش مضامين تر و تازه مىكوشيد . در زبان تركى و فارسى چند ديوان تأليف نموده . هرگاه كه جذبه بر وى مستولى مىگشت ، آنچه مىگفت آن را مىشست . چون يكى از\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمرشدزادگانش از ولايت وارد هند گرديد ، هرچه با خود داشت پيشكش صاحبزاده كرده ، خود مجرّد قدم به راه سرانديب نهاده و به منزل نارسيده ، به مقام اصلى شتافت . از اشعار آبدار اوست :\r\n اساس پارسايى را شكستم ، تا چه پيش آيد ؟ * سر بازار رسوايى نشستم ، تا چه پيش آيد ؟ \r\n* * *\r\n به خال عارضش در هر نظر حيرانىاى دارم * به دور نقطه چون پرگار سرگردانىاى دارم \r\n\r\n[ 252 
  ] [ مير محمّد على سالك كاشانى 
  ]\r\nعارج معارج نكته‌دانى ، مير محمّد على سالك كاشانى كه ناظم نيكوتلاش و شاعر خوش‌فكر است ، به ادابندى مضامين تازه ممتاز و كلامش با فصاحت دمساز . اين رباعى از او به ملاحظه درآمد :\r\n بىروى تو ، اى مردم كاشانهء چشم ! * پربادهء حسرت است پيمانهء چشم\r\nتو جاى دگر گرفته‌اى خانه و من * بهر تو سپيد كرده‌ام خانهء چشم \r\n\r\n[ 253 
  ] [ ميرزا جلال الدّين سيادت لاهورى 
  ]\r\nگرم‌رو ميدان فصاحت ، ميرزا جلال الدّين سيادت كه در لاهور سكونت داشت ، در مراتب سخن داد خوش‌مقالى داده و به فصاحت و بلاغت ابواب نازك‌خيالى گشاده ؛ و در آخر مائة حادى عشر وفات يافته . از كلام اوست :\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n ما را جدايى تو پس از مرگ هم بلاست * گريان رود چو ابر ز كويت غبار ما \r\n* * *\r\n خالم ز ياد رفت شدم تا اسير زلف * سازد به دام مرغ فراموش دانه را \r\n* * *\r\n بعد از وفات هم نشود كم جنون ما * چون خم به زير خاك زند جوش خون ما \r\n* * *\r\n دل پاره‌پاره گشت و نشد جوش عشق كم * كشتى شكست و بحر همان در تلاطم است \r\n* * *\r\n ز دود آه دل پاره‌پاره پيدا نيست * هوا چو صاف نباشد ، ستاره پيدا نيست \r\n* * *\r\n پاره‌اى برد از دلم هر موج اشك * همچو آن كشتى كه در دريا شكست \r\n* * *\r\n ناخدا ! بنشين كه حق بر مركز خود جا گرفت * كشتى سرگشتگان عشق در گرداب ماند \r\n* * *\r\n فلك از اهل دنيا دادهء خود بازپس گيرد * برات سيل آخر سوى دريا بازمىگردد \r\n* * *\r\n برق چشمك‌زن ز طرف كوهساران مىرسد * ساقيا ! سامان ساغر كن كه باران مىرسد \r\n* * *\r\n ما لذّت حيات ز غفلت نيافتيم * چون نشئهء شراب كه در خواب بگذرد \r\n* * *\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n ز پيكان خدنگش بس‌كه دارد رخنه اعضايم * مشبّك سايهء من بر زمين چون دام مىافتد \r\n* * *\r\n به شاهراه فنا رهنماى خويشتنم * به‌سان شمع در اين ره عصاى خويشتنم \r\nرباعيات\r\n عشق تو كه ديوانه برآورد مرا * از خويش چو بيگانه برآورد مرا\r\nآشفتهء صد راه چو دود مجمر * سوداى تو از خانه برآورد مرا \r\nو له\r\n با خود گلى از باغ سلف نيست تو را * بويى ز بهار « من عرف » نيست تو را\r\nشرمت بادا ! كه از نشان مردان * جز خصيه و آلتى به كف نيست تو را \r\nو له\r\n خوش‌حال نشد خاطر غمناك مرا * درمان نپذيرفت دل چاك مرا\r\nجز غنچهء آن گل كه برآيد ز دلم * كس مشت گلى نريخت بر خاك مرا \r\nو له\r\n زين هستى نيك و بد بهشت دگر است * كار همه در گشاد و بست دگر است\r\nسرگشتگى ستارهء طالع ما * چون شعله حواله‌اى به دست دگر است \r\nو له\r\n گردد اميد كامل از موى سپيد * بسيار شود حرص دل از موى سپيد\r\nچون رشته كه از پنبه برون مىآيد * طول امل است حاصل از موى سپيد \r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\n[ 254 
  ] [ مير سيّد على مشهدى 
  ]\r\nناظم جيّد ، مير سيّد على ، متخلّص به سيّد ، كه اصلش از مشهد مقدّس است ، به نظم‌پردازى طبع بلند داشت و فكر دشوارپسند . در مشق سخن از هم‌طرحان مير معزّ موسوى خان فطرت بود و به كلام متين راه سخن‌سنجى مىپيمود . آخر در اوايل مائة ثانى عشر سفر دار آخرت نمود . از افكار اوست :\r\n نيم غافل كند گر جلوه بر خاكم پس از مردن * جواب از دل طپيدن مىدهم آواز پايش را \r\n* * *\r\n وز بحر وجودش دوجهان نقش‌برآب است * با هستى او هستى ما موج سراب است \r\n* * *\r\n حسن را فتراك گيرايى به دست‌انداز اوست * شوخ‌چشمان را رگ گردن كمند ناز اوست \r\n* * *\r\n چنانم ديده لبريز از خيال آن بدن باشد * كه هر مو بر تن سيمين او مژگان من باشد \r\n\r\n[ 255 
  ] [ حاجى محمّد اسلم كشميرى 
  ]\r\nشاعر پسنديده‌شيم حاجى محمّد اسلم كه سالم تخلّص مىكند ، اصلش از خطّهء دلپذير كشمير است . به كسب كمالات ممتاز عصر و در نظم‌پردازى از هم‌طرحان ميرزا بيدل و مير محمّد زمان راسخ و حكيم حسن شهرت بوده ؛ به لياقت ذاتى از ملازمت\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nشاهزاده محمّد اعظم شاه بهره‌اندوز گشته ، اعتبار تمام به هم رساند و در هنگامى كه شاهزاده از پيشگاه عالم‌گير پادشاه به نظامت گجرات مأمور بود ، رخصت حرمين شريفين گرفت و بعد از فراغت از حجّ باز به دستور سابق در سايهء عاطفت شاهزاده جا يافت و پس از وقوع محاربهء فيما بين بهادر شاه و محمّد اعظم شاه و كشته شدن اعظم شاه تنگدل شده ، دل به عزيمت كشمير نهاد و به تقريب انزوا خدمت وقايع‌نگارى آنجا از حضور شاه عالم بهادر شاه حاصلى نموده ، به كشمير رفت . در همان سال سنهء تسع عشر و مائة و ألف تن به قضا در داد . از اوست :\r\n سالم چو فتد قطره به دريا نتوان يافت * ما گم‌شدگانيم ، كه يابد خبر ما ؟ \r\n* * *\r\n از سياهى مىكند نقش نگين پهلو تهى * برنتابد سايهء مرهم دل صد چاك ما \r\n* * *\r\n ز لكنت نيست گر لطفت به تمكين آشنا گردد * سخن گرد لبت صدبار گردد تا صدا گردد \r\n* * *\r\n غبار كوى او گرديد و درد دل نشد زايل * چو خاكستر هنوز از شوق آتش زير پا دارد \r\n\r\n[ 256 
  ] [ محمّد افضل سرخوش شاه‌جهان‌آبادى 
  ]\r\nصاحب كلام دلكش ، محمّد افضل سرخوش ، كه از متوسّلين سركار عبد اللّه خان زحمتى شاه جهانى است ، ولادتش در سنهء خمسين و ألف به ظهور رسيده . در مراتب سخن شأنى عالى داشت و ذهن رسايش مشعوف بلند خيالى . نزاكت از كلام فصاحت نظامش آشكار و اشعار بلاغت آثارش پسنديدهء فصحاى روزگار . طبع موزونش خوش‌كردهء\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nتناسب الفاظ و لطافت مضامين و فكر متانت مشحونش مشغول به آرايش عرائس معانى رنگين . با صاحب‌طبعان عهد خود گرم صحبت بودى و مشق سخن به خدمت محمّد على ماهر و موسوى خان فطرت مىنمودى ؛ و از ياران شيخ ناصر على است ، چنانچه در مدح او گفته :\r\n با شعر على نمىرسد شعر كسى * ز آن‌سان كه خط كس به خط مير على \r\nو از سركار عالم‌گيرى منصبى مناسب داشت و به خدمت بعض كارخانجات مأمور بوده . اواخر عمر در دار الخلافت شاه‌جهان‌آباد منزوى گشت و به تأهّل پرداخته ، در كنج قناعت نشست . صاحب ديوان است و تذكرهء كلمات الشّعراء از تصنيفات او .\r\nآخر الأمر در سنهء سبع عشرين و مائة و ألف خار به دامن شكست . اين چند بيت از خيالات متينش ثبت افتاد :\r\n تبخاله نيست در شب هجران ز تب مرا * كز فرقت تو خيمه زده جان به لب مرا \r\n* * *\r\n نظرى بر گل شبنم‌زده افتاد مرا * آمد از زخم نمك‌سود جگر ياد مرا \r\n* * *\r\n به جوش آورد پيرى بيشتر در عشق خون ما * قد خم كار ناخن كرد بر داغ جنون ما \r\n* * *\r\n نيست در عالم بهشتى خوش‌تر از خلوت مرا * دوزخى نبود بتر از گرمى صحبت مرا\r\nدولت بيدار عرفان داد حق نعم البدل * كرد گر گردون دون محروم از دولت مرا \r\n* * *\r\n\r\n","description":"","footnote":"","page_name":" 398 ","page_number":398},
  {"content":"\r\n\r\n تيز مىسازد به قتل عاشقان شمشير را * اين‌قدر هم رحم زو بسيار مىدانيم ما \r\n* * *\r\n چنان بگداخت شرم جلوهء حسن تو گلشن را * كه مىگردد رگ گل همچو خس بر روى آب اينجا \r\n* * *\r\n فسون حيرت حسن تو تا مهر خموشى شد * بود از بوى گل يك پرده نازك‌تر فغان ما \r\n* * *\r\n ز پا افتاده پيش خاكساران آبرو دارد * زمين از بهر هر نقش قدم خالى كند جا را \r\n* * *\r\n ملامت خانه‌زاد كوچهء زنجير سودايم * مجو در هند شهر عافيت آرامگاهم را\r\nدمى گر بر سرم آن شاه خوبان بگذرد سرخوش * نمايد سايهء بال هما روز سياهم را\r\nبه مرگ از دست تشويش جهان داريم آرامى * رگ خواب فراغت گشته بر تار كفن ما را \r\n* * *\r\n آوازهء حسنت شده از ناز دو بالا * چون نغمه كه لطفش شود از ساز دو بالا\r\nتمكين تو فرياد مرا داد رسايى * در كوه بود نشئهء آواز دو بالا \r\n* * *\r\n سوزد ز داغ هجر تو سر تا به پاى من * گر حال ما چنين گذرد بىتو ، واى ما \r\n* * *\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n رود گر بر زبان موج حرف شورش عشقم * ز بىتابى نگنجد بحر در آغوش ساحل‌ها \r\n* * *\r\n به راه باد سازم خاك جسم بىقرارم را * رساند تا به دامانش مگر مشت غبارم را \r\n* * *\r\n اى گل حسرت به جيب از شوق حسنت سينه را ! * وى پرى ! در شيشه از عكس رخت آيينه را ! \r\n* * *\r\n تا نمىبينم فروغ حسن ماه خويش را * چون نفس در ديده مىدزدم نگاه خويش را \r\n* * *\r\n ز دست و پا زدن بسمل تو دانستم * كه بعد كشته شدن هم تلاش‌ها باقى است \r\n* * *\r\n بيهوده دل زهدكشان وسوسه‌ناك است * از يك قدح باده حساب همه پاك است\r\nاز خوشهء انگور عيان شد كه در اين باغ * شيرازهء جمعيّت دل‌ها رگ تاك است \r\n* * *\r\n صد شكستم به دل از چنگ خود است * شيشه‌ام همچو غنچه سنگ خود است \r\n* * *\r\n تخم در پيرى چه مىكارى ؟ كه هنگام دروست * داس كشت زندگانى صورت قدّ دوتاست \r\n* * *\r\n رنگ خاموشى اسير عشق را در كام ريخت * سرمه جاى خاك صيّادم مگر بر دام ريخت \r\n\r\n","description":"","footnote":"","page_name":" 400 ","page_number":400},
  {"content":"\r\n\r\n ذرّه‌ذرّه جمع در دل كرده‌ام سوز تو را * خواهم اين مشت شرر در خرمن آرام ريخت \r\n* * *\r\n افزون شود ز شوخى عشقم فروغ حسن * مقراض شمع او پر پروانهء من است \r\n* * *\r\n تا مرا يك پاى ثابت در طريق يار گشت * پاى ديگر گرد آن از شوق چون پرگار گشت \r\n* * *\r\n زمين و آسمان در مى كشى فرمان‌برت گردد * سرت چون گردد از مستى ، جهان گرد سرت گردد \r\n* * *\r\n در عدم هم ز عشق شورى است * گل گريبان‌دريده مىآيد \r\n* * *\r\n كى توانم ديد زاهد جام صهبا بشكند * مىپرد رنگم ، حبابى گر به دريا بشكند \r\n* * *\r\n محال است اينكه بعد از مرگ هم دست از تو بردارم * كه من گر خاك گردم ، گرد دامان تو خواهم شد \r\n* * *\r\n دل پرخون ز بغل در ره يارم افتاد * هى ! بگيريد كه مينا ز كنارم افتاد \r\n* * *\r\n او گريبان چاك بود از مستى و من سينه‌چاك * ياد ايّامى كه درهاى محبّت باز بود \r\n* * *\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n ز بس‌كه عمر جدا از تو بار خاطر شد * نفس چو آينه ما را غبار خاطر شد \r\n* * *\r\n نه تنها گل در اين گلشن هواى كوى او دارد * كه نرگس هم نگاهى زيرچشمى سوى او دارد \r\n* * *\r\n به چشم مست ز هستى گلاب مىپاشد * به روى فتنهء خوابيده آب مىپاشد \r\n* * *\r\n هواى سير گلشن حسن اعجوبش كجا دارد ؟ * كه نرگس صورت چشم است ، از وى هم حيا دارد \r\n* * *\r\n عذارش شعله‌گون ، آه از دلم خيزد ، چه ظلم است اين ؟ * كه آتش جاى ديگر ، دود از جاى دگر خيزد ! \r\n* * *\r\n كى پهلوى من زاهد مغرور نشيند * هشيار ز بدمست جنون دور نشيند \r\n* * *\r\n رزق را روزىرسان مقدار هر پيمانه داد * خوشه را چندين شكم داد و به هريك دانه داد \r\n* * *\r\n غافلان را مالش ايّام هوش‌افزا شود * چشم بىماليدن از خواب گران كى وا شود ؟ \r\n* * *\r\n ما نمىگوييم : ساقى ! مى به جام ما بريز * جرعه‌اى بر خاك گر ريزى به نام ما بريز \r\n* * *\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n يافتم از خاكسارى ره به‌سوى يار خويش * در به رويم وا شد از افتادن ديوار خويش \r\n* * *\r\n ز بيم محتسب كى جام مى را پاك مىريزم * كه مىريزد دلم گر جرعه‌اى بر خاك مىريزم \r\n* * *\r\n ز بس سعى دگر هر گام در راه فنا دارم * چو برق از گرمى رفتار آتش زير پا دارم \r\n* * *\r\n مردم از حسرت ، به پيغامى دلم را شاد كن * اينكه مىگفتى فراموشت نسازم ، ياد كن \r\n* * *\r\n ز آبادى فزايد شور سودا در دماغ من * سواد شهر مشك سوده افشاند به داغ من \r\n* * *\r\n نباشد بىفروغ حسن جسم خاكسار من * به رنگ سرمه نورى هست پنهان در غبار من \r\n* * *\r\n شكفت غنچهء دم در چمن برخيز * گره‌گشايى فيض سحر تماشا كن \r\n* * *\r\n مزاجش تاب شور نعرهء مستان كجا دارد ؟ * كه برهم مىشود از قلقل مينا دماغ او \r\n* * *\r\n چنان بشكست رنگ گل ز حسن دلرباى او * كه مرغان چمن كردند پرواز از صداى او \r\n* * *\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n ندانم از كجا گيرم سراغ جلوه‌گاه او * كه در صددل بود چون رشتهء تسبيح راه او\r\nستم در پردهء راه است شوخىهاى چشمت را * بود چون تير ناوك در حيا پنهان نگاه او \r\n* * *\r\n گهى به كعبه ، گهى در كنشت مىجويى * به خود بجوى ، چه در سنگ و خشت مىجويى ؟ \r\n* * *\r\n حيف ، اى غافل ! به پيرى نادم از عصيان شدى * مىگزى ز افسوس لب اكنون كه بىدندان شدى \r\n* * *\r\n خويش را خاك رهى سازى و بر باد روى * به از آن است كه بر تخت روان شاد روى \r\n\r\n[ 257 
  ] [ مولانا سرآمد كشميرى 
  ]\r\nعندليب گلشن خوش‌تقريرى ، مولانا سرآمد كشميرى كه در لاهور نشو و نما يافته ، و در فنون سخن طرازى از شاگردان آفرين لاهورى است . اوسط مائة ثانى عشر درگذشت .\r\nاين بيت از اوست :\r\n ز عاشق كى دماغت نالهء بىتاب بردارد * شكستن‌هاى رنگ گل تو را از خواب بردارد \r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\n[ 258 
  ] [ ميرزا رفيع سودا شاه‌جهان‌آبادى 
  ]\r\nصاحب طبع رسا ، ميرزا رفيع سودا ، كه اصلش از شاه‌جهان‌آباد است ، در عصر وزير الممالك نوّاب شجاع الدّوله بهادر وارد صوبهء او گشته ، به سركار نوّاب سررشتهء ملازمت به هم رسانيد و به تقرّر مواجب معقول مباهى گرديده ، به عزّت و اعتبار گذرانيد . ميرزا در شعر هندى به عهد خود علم شهرت مىافراخت و كوس ملك‌الشّعرايى مىنواخت و طبع موزون را گاه‌گاه به فكر شعر فارسى هم آشنا مىساخت .\r\nآخر كار در سنهء خمس و تسعين و مائة و ألف به كنج عدم پرداخت . اين چند بيت از كلامش به نظر درآمد :\r\n صد بهار آخر شد و از ساغر گل همچو گل * من به‌جز خون جگر گاهى نخوردم باده را \r\n* * *\r\n از شيشهء فلك مطلب مى كه اين دنى * جامى به ماه مىدهد ، آن هم مدام نيست \r\n* * *\r\n در مجمرهء چرخ نه عوديم ، نه عنبر * اين سفلهء دون بهر چه ما را به هوس سوخت \r\n* * *\r\n رسم ملك عشق را نازم كه در حقّ مريض * از طبيبان بعد مردن فكر درمان مىشود\r\nاز پريشانى در اين گلشن ، دلا ! غمگين مشو * غنچه گل مىگردد اينجا ، گر پريشان مىشود \r\n* * *\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n گردنم را چو به آن تيغ سروكار افتد * اى خوش آن دم كه سرم بر قدم يار افتد ! \r\n* * *\r\n آنان كه به دست تو دل زار فروشند * صبر و خرد و دين همه يك‌بار فروشند \r\n* * *\r\n بستانم از كه زين دو عدو خون‌بهاى جان * دل جرم چشم گويد و چشمم گناه دل \r\n* * *\r\n يك شب اگر به بزم خودم جان دهى چو شمع * روشن شود به جان تو روز سياه‌دل \r\n* * *\r\n سازم به چنين مرگ عوض عمر ابد را * سر را چو دم نزع به زانوى تو بينم \r\n\r\n[ 259 
  ] [ سيّد محمّد اصفهانى 
  ]\r\nسيّاح ممالك سخندانى ، سيّد محمّد اصفهانى ، متخلّص به سخن ، كه از ولايت سرى به مچهلى بندر كشيد و چندى در آنجا سكونت ورزيده ، به مدراس برخورد و به شغل تجارت مىگذرانيد . رفته‌رفته از حضور نوّاب امير الأمرا بهادر مرحوم به خطاب‌خانى اعتبار به هم رسانيد و بعد وفاتش از پيشگاه سركار والاجاهى به خطاب بهادرى و داروغگى ديوان‌خانه امتياز اندوخت . در فكر سخن و مهارت اين فنّ بهرهء شايسته داشت و ديوانى مختصر مشتمل بر قصايد و غزل يادگار خود گذاشت . آخر الأمر در سنهء ستّ عشر و مأتين و ألف بساط هستى پيچيد . اين چند بيت از اوست :\r\n به دل خارى ز عشق دلربايى كرده‌ام پيدا * از اين خوارى به عالم اعتبارى كرده‌ام پيدا \r\n* * *\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n آسمان هرگز دل اهل وفا را خوش نكرد * كار او در بىوفايى چون دل‌آزار من است \r\n* * *\r\n ساقيا ! فصل گل آمد ، عيش در بستان خوش است * مىكشان را روى گل با نغمهء دستان خوش است \r\n* * *\r\n اشك خونين ز سراپردهء دل * مىرسد ، موسم گل‌كارىهاست\r\nدر شب هجر خيال رخ دوست * سرمهء ديدهء بيدارىهاست\r\nيك جهان ناز و هزاران عاشق * روزبازار گرفتارىهاست \r\n* * *\r\n فصل بهار گل مرا بوى ز يار مىدهد * غنچه نشان از لب لعل نگار مىدهد \r\n* * *\r\n حسرت دوريت از ديدهء من خواب ربود * اين‌قدر شد كه به خميازه هم‌آغوشم كرد \r\n* * *\r\n بلبلا ! آنكه تو را نغمه‌سرا كرد ، مرا * در چمن قمرى آن سرو قباپوشم كرد \r\n* * *\r\n ناز را رخصت بيداد مده ، اى طنّاز ! * كه دل سوخته آهنگ رميدن دارد\r\nشكوه از دست تو هرجا نتوانم كردن * زارى من به سر كوى تو ديدن دارد\r\nآنچه خون از غم هجران تو خوردم عمرى * اين زمان از مژه آهنگ چكيدن دارد\r\nدست بر چاك گريبان زدى و دانستم * صبح اميد من امروز دميدن دارد \r\n\r\n[ 260 
  ] [ حكيم صديق سخنور بلگرامى 
  ]\r\nطبّاخ نظم‌گستر ، حكيم صديق سخنور كه اصلش از بلگرام است ، أبا عن جدّ خدمت\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nقضاى بلدهء متعلّق به ذات او بوده . سخنور در خردسالى كلام ربّانى را از بر نموده و بعد سنّ شعور كتب درسى به خدمت مير سيّد محمّد خلف ارشد مير عبد الجليل بلگرامى و ديگر اساتذهء نامى گذرانيد . قامت حال را به كسوت لياقت آرايش بخشيد و تن به مشق سخن در داد و چندى به طىّ اين وادى پرداخته ، به سياحت شاه‌جهان‌آباد درافتاد و با نكته‌سنجان آنجا ملاقى گشت و به خدمت سراج الدّين على خان آرزو كه سرآمد شعراى عصر بوده ، اصلاح شعر برگرفت و در سنهء ثلث و عشرين و مأتين و ألف به رحمت ايزدى پيوست . از اشعار اوست :\r\n در چمن آيد اگر آن غنچه‌لب ، بلبل ز شرم * زير بال خود كند چون بيضه پنهان غنچه را \r\n* * *\r\n به شهر حسن ندانم چه فتنه‌ها برپاست * كه قاصد آمد و آهى كشيد و هيچ نگفت \r\n* * *\r\n نيافتم كه به گوشش چه گفت باد صبا ؟ * كه گل به باغ گريبان دريد و هيچ نگفت \r\n* * *\r\n گر دل به شكارت كشد ، اى ميرشكارى ! * صيد دل ما كن كه شكارى به از اين نيست \r\n* * *\r\n آتش عشق تو را نازم كه بعد از سوختن * از هوا خاكستر من شعله پيدا مىكند \r\n* * *\r\n تا به گلگشت چمن آن سروقامت مىرود * بر سر قمرى چه آشوب قيامت مىرود\r\nمىشود سرمايهء ناز آن سپاهىپيشه را * آنچه از جنس نياز من به غارت مىرود \r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\n[ 261 
  ] [ خديجه سلطان بنت كلب على خان داغستانى 
  ]\r\nشمع شبستان سخندانى ، خديجه سلطان بنت كلب على خان داغستانى ، كه با على قلى خان واله ، ابن عمّ خودش ، منسوب بوده و هر دو از عهد خردسالى در اصفهان به يك مكتب درس مىگرفتند و به حصول استعداد تعشّق فيما بين يكديگر نسبت گل‌وبلبل به هم رسانيدند ، و بعد استيلاى نادر شاه در ممالك ايران على قلى خان چندى به اصفهان منزوى بوده ، پستر « 1 » تاب اقامت آنجا نياورده ، به خوف نادر شاه سرى به دار العافيه هند كشيد و به درد فراق معشوقه به كمال حسرت مادام حيات مىگذرانيد و بعد كشته شدن نادر شاه قاتلش محمّد صالح خان در ايّامى كه خديجه سلطان به عقد نكاح ميرزا احمد وزير ابراهيم شاه بود ، ميرزا شريف نامى را به ولايت روانه نموده تا وى را به هند آرد ، لكن صورت نبست و نقش مراد به كرسى ننشست و خديجه سلطان هم كه واله و شيفته على قلى خان بوده ، شور عشق در سر داشت و با مفارقت مىبرداشت ؛ چنانچه از كلامش ظاهر . در نظم‌پردازى طبعش رنگين است و اشعارش دل‌نشين ؛ از نتايج افكار اوست :\r\n من ساقيم و شراب حاضر * اى عاشق تشنه ! آب حاضر\r\nآب است شراب پيش لعلم * هان لعل من و شراب حاضر\r\nبا حسن من آفتاب ، هيچ است * اينك من و آفتاب حاضر \r\nرباعى\r\n من سستى عهد يار مىدانستم * بىمهرى آن نگار مىدانستم\r\nآخر به خزان هجر خويشم بنشاند * من عادت نوبهار مىدانستم \r\n\r\n\r\n","description":"","footnote":"\r\n( 1 ) . حاشيه : پس از آن .\r\n","page_name":" 409 ","page_number":409},
  {"content":"\r\n\r\n\r\nحرف الشّين\r\n\r\n[ 262 
  ] [ شاه ركن الدّين محمود سنجانى 
  ]\r\nسالك مسالك خدادانى ، شاه ركن الدّين محمود سنجانى ، كه به شرف بيعت خواجه مودود چشتى - قدّس سرّه - درآمده ، از صحبت بابركتش بهره‌اندوز فوائد موفوره گشت . بيشتر در چشت سكونت مىداشت و مادام اقامت آنجا گاهى بىوضو نبودى و به اقتضاى هواى بشرى دور تر از آبادى چشت رفته ، طهارت مىنمودى و فرمودى كه مقام بزرگان چشت معدن فيوض و بركات است ، در اينجا با طهارت بايد بود . گويند كه بيشتر مردم وى را به سبب اينكه مولدش سنجان كه قريه‌اى از متعلّقات خاف بوده ، شيخ سنجان مىگفتند . خواجه او را به لقب شاه ممتاز گردانيد و وى همواره به آن مفاخرت مىكرد و مىنازيد ؛ و در سنهء سبع و تسعين و خمسمائة به عالم بقا خراميد . اين چند رباعى از كلام لطيف اوست :\r\n مردان خدا ميل به هستى نكنند * خودبينى و خويشتن‌پرستى نكنند\r\nآنجا كه مجرّدان حق مىنوشند * خمخانه تهى كنند و مستى نكنند \r\n\r\n","description":"","footnote":"","page_name":" 410 ","page_number":410},
  {"content":"\r\n\r\nو له\r\n در راه چنان رو كه سلامت نكنند * با خلق چنان زى كه قيامت نكنند\r\nدر مسجد اگر روى چنان رو كه تو را * در پيش نخوانند و امامت نكنند \r\nو له\r\n غوّاصى كن ، گرت گهر مىبايد * غوّاصى را چار هنر مىبايد\r\nسررشته به دست يار ، و جان بر كف دست * دم نازدن ، و قدم ز سر مىبايد \r\n\r\n[ 263 
  ] [ شيخ شرف الدّين بو على قلندر عراقى 
  ]\r\nمستجمع كمالات اظهر ، شيخ شرف الدّين بو على قلندر ، كه اصلش از عراق است و در پانىپت كه به مسافت چند روز راه از شاه‌جهان‌آباد واقع است ، سكونت داشته ؛ و وى از مشاهير اولياى هند است ؛ فأمّا نسبت اراداتش كه در كدام سلسله است ، به ثبوت نپيوسته . گويند كه از روح پرفتوح قطب السّلام حضرت خواجه قطب الدّين بختيار اوشى - قدّس سرّه - تربيت يافته و در بدايت حال به تحصيل علوم پرداخته ، تا مدّت سى سال به درس و تدريس مشغول بود و طريق رياضت و مجاهدهء شاقّه مىپيمود و آخر كار چندان جذبه او را درگرفته كه همهء كتب را به آب شست و از ما سوى اللّه چشم بربست .\r\nحضرت مير سيّد محمّد گيسو دراز در جوامع الكلم آورده كه شيخ شرف الدّين پانىپتى تا سى سال طعام و شراب نخورده ؛ و شيخ را مكتوباتى است موسومه از ضياء الدّين كه يكى از مريدان اوست ، مشتمل بر ذوق و شوق و حقايق توحيد و محتوى بر سوز و گداز و اختيار توكّل و تفريد . كراماتش ظاهر است و خرق عاداتش باهر ؛ و اواخر مائة سابع به گلگشت رياض رضوان شتافت . مرقد شريفش در پانىپت زيارتگاه خلايق است . اين رباعى از انفاس قدسيّهء اوست :\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n آوازهء عشق ما به هر خانه رسيد * درد دل ما به خويش و بيگانه رسيد\r\nاز درد غم عشق به هرجا كه رويم * گويند ز ره دور كه ديوانه رسيد \r\n\r\n[ 264 
  ] [ شاه شرف الدّين يحيى منيرى البهارى 
  ]\r\nمقرّب بارگاه حضرت بارى ، شاه شرف الدّين يحيى منيرى البهارى كه در اوايل حال به كسب كمالات جدّوجهد بليغ نموده ، قدم به راه حق‌پرستى و خداطلبى نهاد و رفته رفته به وقفهء دراز كه از جابه‌جا اتّفاق افتاد ، به دهلى رسيد و به سلك ارادت شيخ نجيب الدّين فردوسى كه سلسلهء اراداتش به نجم الدّين كبرى - قدّس سرّه - مىرسد منسلك گرديد و بعد فوز به مرتبهء كمال و حصول خرقهء خلافت از خدمت مرشد دستورى انصراف يافت . شيخ نجيب الدّين حين توديع وصيّت فرمود كه اگر در اثناى راه چيزى شنوى ، بازنگردى . همين‌كه قطع مسافت دوسه‌روزه شده بود ، خبر ارتحال خواجه شنيده خواست كه به رجعت قهقرا پردازد ؛ فأمّا به ياد وصيّت جرأت به مراجعت نكرد ؛ و در عالم مسافرت چون از بنارس برآمد اجازت‌نامه و غيره تبركات به برادر كه همراه بود سپرده ، سرى به وادى و كوهستان بهار كشيد و سال‌ها در آنجا به رياضت شاقّه و مجاهدات ما فوق الطّاقه گذرانيد و تا مدّت دراز از حالش كسى آگاه نشد كه كجا است .\r\nپس از آنكه به مولانا نظام الدّين مولى خليفهء سلطان المشايخ سراغش به هم رسيده ، گاه‌گاه در آن بيابان به ملاقاتش مىرفت پس وى گفت كه شما چرا زحمت آمدوشد مىكشيد . من روز جمعه در مسجد جامع شهر خواهم آمد . پس از آن باز به هر جمعه مىآمد و بعد نماز به خانهء مولانا نظام الدّين به صرف زرخاصّهء خود به اهتمام مجد الملك ، حاكم بهار ، عمارتى پخته به همان خانهء قديم كه گلى بود ، براى شيخ بنا\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nكنايند و به اقامت آنجا باعث گرديد . پستر « 1 » به حكم سلطان تغلق شاه خانقاهى سنگين در آنجا بنا ساختند .\r\nو حضرت شيخ را مكتوبات است : دستورالعمل ارباب عرفان ؛ و ملفوظات است مسمى به معدن المعانى دستاويز اصحاب ايقان و رسالهء ارشاد الطّالبين در وحدت الوجود و شرح آداب المريدين از تصنيفات اوست .\r\nو شيخ عمرى دراز يافته ، در لطايف اشرفى منقول است كه : به آخر حيات در خدمت شيخ عرض داشتند كه به نماز جنازهء شما كدام كس امام شود . فرمود كه فردا سيّد اشرف نامى حافظ كلام مجيد و مرد ميدان توحيد خواهد رسيد ، او را به امامت گزينند . الغرض بعد وفات به تجهيز و تكفين پرداخته ، چشم بر راه بودند . هرگاه كه صبح دميد يكى از خدّام شيخ همين‌كه از شهر برآمده مىرسيد ، اشرف را به كنار شهر ديده ، به منزل شيخ آورد و به موجب وصيّت به عمل آوردند . وفات شيخ در عهد دولت فيروز شاه سنهء اثنين و سبعمائة واقع گشته . اين رباعى از طبع شريف اوست :\r\n چون عود نبود ، چوب بيد آوردم * روى سيه و موى سپيد آوردم\r\nچون خود گفتى كه نااميدى كفر است * فرمان تو بردم و اميد آوردم \r\n\r\n[ 265 
  ] [ مير سيّد شريف جرجانى 
  ]\r\nمورد فيوضات رحمانى ، مير سيّد شريف جرجانى ، كه ارتفاع قصر فضيلتش به اوج كمال سركشيده و تصانيف بىنظيرش از شرق تا غرب رسيده ؛ و وى از ارادتمندان باوقار و خلفاى نامدار خواجه علاء الدّين عطار بود و از سر صدق و اخلاص همواره طريق\r\n\r\n\r\n","description":"","footnote":"\r\n( 1 ) . حاشيه : سپس .\r\n","page_name":" 413 ","page_number":413},
  {"content":"\r\n\r\nخدمت خواجه مىپيمود . بارها مىگفت كه تا من به صحبت زين الدّين على كلاله كه از مشايخ شيراز است ، نرسيدم ، از رفض نرستم و تا به صحبت خواجه نپيوستم خدا را نشناختم ، انتهى ؛ و حضرت خواجه او را به حسب خواهش به صحبت مولانا نظام الدّين خاموش امر فرمود و وى حسب الحكم به عمل آورد و به فيض تربيت خواجه و يمن صحبت مولانا از خاصان بزم طريقت گرديد .\r\nآخر كار به عمر هفتادوشش‌سالگى ، در سنهء ستّ عشر و ثمانمائه به فردوس برين آرميد . اين رباعى از طبع بلند اوست :\r\n اى حسن تو را به هر مقامى نامى * وى از تو به هر دل شده‌اى پيغامى\r\nكس نيست كه نيست بهره‌مند از دلى « 1 » * اندر خود خود به جرعه‌اى يا جامى \r\n\r\n[ 266 
  ] [ شاهپور بن محمّد نيشابورى 
  ]\r\nمعدن فضائل و كمالات مشهور ، شاهپور بن محمّد از اعيان نيشابور ، كه از اولاد حكيم عمر خيّام است ، مرد خوش‌خلقى و كريم النّفس بوده و تحصيل علوم معقول و منقول به خدمت ظهير الدّين فاريابى نموده ، در عهد سلطان محمّد تكش به عهدهء انشاء قيام داشت و چند رساله در انشاء يادگار خود گذاشت . وفاتش در سنهء ستّمائة واقع گرديده و در سرخاب تبريز ، جنب قبر افضل الدّين خاقانى و ظهير الدّين فاريابى آرميده .\r\nاين چند بيت از اشعار دلپذيرش به نظر درآمد :\r\n روزگار آشفته‌تر ، يا زلف تو ، يا كار من ؟ * ذرّه كمتر ، يا دهانت ، يا دل‌افگار من ؟ \r\n\r\n\r\n","description":"","footnote":"\r\n( 1 ) . حاشيه : بايد چنين باشد : بهره‌مند از ساقى .\r\n","page_name":" 414 ","page_number":414},
  {"content":"\r\n\r\n شب سيه‌تر ، يا دلت ، يا حال من ، يا خال تو ؟ * شهد خوش‌تر ، يا لبت ، يا لفظ گوهربار من ؟\r\nنظم پروين خوب‌تر ، يا درّ و يا دندان تو ؟ * قامت تو راست‌تر ، يا سرو يا گفتار من ؟\r\nوصل تو دلجوىتر ، يا شعرهاى نغز من ؟ * هجر تو دل‌سوزتر ، يا ناله‌هاى زار من ؟\r\nمهر و مه رخشنده‌تر ، يا راى من ؟ يا روى تو ؟ * آسمان گردنده‌تر ، يا خوى تو ، يا كار من ؟\r\nچشم تو خونريزتر ، يا چرخ ، يا شمشير شاه ؟ * غمزهء تو تيزتر ، يا تيغ ، يا بازار من ؟ \r\n\r\n[ 267 
  ] [ آقا ملك امير شاهى سرابداليه 
  ]\r\nبزم‌آراى نكته‌سنجى و سخن‌آگاهى ، آقا ملك امير شاهى ، خواهرزادهء خواجه على مؤيّد كه آخر ملوك سرابداليه است ، بوده به طبع نقّاد و نظم‌پردازى منتخب شعراى نامدار و به اوصاف حميده و اخلاق پسنديده ، مقبول طبايع فصحاى روزگار است . بيشتر ارباب فضل و كمال به صحبتش مايل بودند و حكّام و سلاطين عصر تعظيم و تكريمش بسيار مىنمودند . در بدايت حال به ملازمت ميرزا بايسنقر بن ميرزا شاهرخ شتافت و به مصاحبتش در اقران احترام تمام يافت و به حسب استدعاى او از املاك موروثى رقبات سرابداليه كه در سبزوار بود ، به وى عنايت گشت . آخر الأمر جزئى شكر رنجى فيما بين او و ميرزا رو داده ، از اين رهگذر ترك خدمت كرده ، به سبزوار اوقات به خوبى به سر مىبرد . در فنّ موسيقى مهارت تامّه داشت و به خوشنويسى و مصوّرى علم يكتايى\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nمىافراشت . هرگاه كه به امر ميرزا بعد وقوع واقعهء جدّ بزرگوار خودش ، شاهرخ ميرزا ، به سلطنت استرآباد كامران گشت ، و پس از آن بر تخت هرات جلوس فرموده ، فارس را هم به حيطهء تصرّف درآورد ، شاهى را بنا بر تصويركشى كوشك گل‌افشان خود به استرآباد طلبيد و مشمول عواطف پادشاهى گردانيد . اكثر فصحا به حسن كلامش اتّفاق دارند ؛ چنانچه مولانا عبد الرّحمن جامى در بهارستان به توصيفش پرداخته .\r\nوفاتش در سنهء سبع و خمسين و ثمانمائه واقع گشته . تابوتش از استرآباد به سبزوار بردند و به خانقاهى كه ساختهء اجداد خودش بود ، مدفون گرديد . اين چند بيت از كلام اوست :\r\n به دور چشم تو بيمار شد چنان نرگس * كه تكيه زد به عصا و آنگه از زمين برخاست \r\n* * *\r\n دلم رفته است و آهى مانده برجا * از اين آتش به‌جز دودى نمانده‌ست \r\n* * *\r\n تو اى رفيق كه آسوده‌اى ! قدم بردار * كز آب ديده مرا پاى در گل است هنوز \r\nرباعى\r\n شادم كه ز من بر دل كس بارى نيست * كس را ز من و كار من آزارى نيست\r\nگر نيك شمارند و گرم بد گويند * با نيك و بد هيچ‌كسم كارى نيست \r\n\r\n[ 268 
  ] [ مولانا شرف الدّين على يزدى 
  ]\r\nسرمست بادهء سرمدى ، مولانا شرف الدّين على يزدى كه سرآمد علماى زمان و سر خيل فضلاى ايران بوده ، در اكثر علوم تصانيف دارد ؛ خصوصا در علم معمّا يكتاى عهد\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nبود . در هنگامى كه سلطان ابراهيم بن شاهرخ ميرزا از طرف پدر حكومت فارس داشت اكثر با مولانا صحبت داشتى و به اعتقادى تمام پيش آمدى . روزى متصدّع اوقات مولا گشته كه كتابى متضمّن حالات صاحب‌قران امير تيمور گوركان به قيد قلم درآيد . مولانا با وصف استيلاى ضعف كه لازمهء پيرانه‌سرى است ، در عرض چهار سال كتابى لطيف به عبارت پاكيزه نگاشت و آن را به ظفرنامه موسوم گردانيد . چون‌كه به اتفاق فصحا همچون كتابى در فنّ تاريخ تصنيف نگشته ، پسنديدهء خاصّ و عامّ گرديد . آخر الأمر اوسط مائة تاسع به دار عقبى گراييد . از افكار اوست :\r\n صبحدم شاهد گل چهره‌گشايى مىكرد * نفس باد صبا غاليه‌سايى مىكرد\r\nبلبل شيفته در بزم چمن شب همه‌شب * شكوه از محنت ايّام جدايى مىكرد \r\nرباعى\r\n گه شانه‌زن طرّهء ليلى باشى * گه در سر مجنون همه سودا باشى\r\nكه آينهء جمال يوسف گردى * گه آتش خرمن زليخا باشى \r\n\r\n[ 269 
  ] [ مولانا شهيدى قمى 
  ]\r\nعندليب خوش‌ترنّم ، مولانا شهيدى از اهالى قم ، كه در عهد سلطان يعقوب ، والى تبريز ، منصب ملك‌الشّعرايى داشت و به مقتضاى علوّ مرتبت هيچ‌يك از سخن‌سنجان به پايهء اعتبار نمىانگاشت ؛ و بعد وفات سلطان ياراى اقامت آنجا نديده ، رخت به ممالك هند كشيد و در ايّامى كه اسماعيل عادل شاه قلعهء بيدر را به تسخير درآورده ، به‌جز اين سلاطين بهمنيه دست‌يافت ، از گجرات وارد آنجا گشته ، به عنوان شاعرى كمال تقرّب در بارگاه شاهى به هم رسانيد و به عواطف جليله ممتاز گرديد .\r\nروزى شاه سخا بارگاه فرمود كه به خزانه رفته هر قدر زر احمر كه برداشتنش ممكن\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nباشد ، بردارد . مولانا كه از تاب سفر يك‌گونه نحافت داشت ، عرض نمود كه وقتى كه از گجرات متوجّه حضور شاهى شدم ، مضاعف اين حال طاقت داشتم . چه عجب كه بعد چند روز قوّت سابقه عود نمايد و بر اين خدمت جانفزا مأمور شوم . سلطان لب به تبسّم آشنا كرده ، فرمود : نشنيده‌اى :\r\n كه آفتهاست در تأخير و طالب را زيان دارد \r\nبايد كه دومرتبه به خزانه رفته ، از آنچه دسترس باشد برآرى و وقت فرصت مغتنم انگارى . چون اين حكم فيض‌شيم عين مراد مولانا بود ، شادان و فرحان از محفل برخاسته ، دو بار به خزانه رفته ، هميان‌هاى بيست و پنج هزار هون طلا كه لك « 1 » روپيه باشد ، برآورده ؛ چون خازن اين كيفيت به عرض پادشاه رسانيد ، شاه ظرافت‌پسند و همّت‌دوست فرمود : مولانا راست مىگفت كه من طاقت ندارم .\r\nآخر الأمر در سنهء ستّ و ثلاثين و تسعمائه سفر آخرت گزيد و در سر كچ گجرات مدفون گرديد . از اشعار دلاويز اوست :\r\n از سر كويت شهيدى را ، مران ، خونش بريز * دوست را مگذار تا شرمندهء دشمن شود \r\n* * *\r\n چو ابر من به هواى تو از جهان رفتم * گلى نچيدم و گريان ز گلستان رفتم \r\n* * *\r\n رقيب از آتش هجرش من مهجور مىسوزم * نمىسوزى تو از نزديك و من از دور مىسوزم \r\n* * *\r\n\r\n\r\n","description":"","footnote":"\r\n( 1 ) . لك - 100000 .\r\n","page_name":" 418 ","page_number":418},
  {"content":"\r\n\r\n به بىدردان نشينى كه فتد بر ما نگاه از تو * نه قدر حسن مىدانى ، نه درد عشق ، آه از تو ! \r\n* * *\r\n نتابى بر همه يكسان چو خورشيدى كه مىگردد * سراى غير روشن ، خانهء عاشق سياه از تو \r\n\r\n[ 270 
  ] [ مولانا شريف تبريزى 
  ]\r\nصاحب كلام دردانگيز ، مولانا شريف از اعيان تبريز ، كه از تلامذهء لسانى شيرازى است ، در نظم‌پردازى مهارت شايسته و به سخن‌طرازى لياقت بايسته داشته ، فأمّا به شوخى طبع استاد را رنجانيده و از لذّت حيات ذايقه بردار نگرديده ، تا آنكه در عين شباب سنهء ستّ و خمسين و تسعمائه ناكام به مقام اصلى شتافت . از كلام اوست :\r\n كو هم‌نفسى تا كنم اظهار غم دل * ز آن پيش كه بندد غم دل راه نفس را \r\n* * *\r\n آزاد اگر باشد دلى ، زلفت گرفتارش كند * ور خفته باشد فتنه‌اى ، چشم تو بيدارش كند \r\n* * *\r\n مبادا ز سوز و گدازى كه دارم * برون افتد از پرده رازى كه دارم \r\n* * *\r\n دم مرگ هيچ دانى ز چه باز بود چشمم * ز تو بود چشم آنم كه نظر كنى ، نكردى \r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\n[ 271 
  ] [ ميرزا شرف جهان قزوينى 
  ]\r\nسرآمد عالىطبعان ، ميرزا شرف جهان كه خلف قاضى جهان سيفى قزوينى است ، در فضائل و كمالات يگانه و به مراتب نظم ممتاز زمانه بوده . طبعش به فصاحت آشنا و كلامش از تكلّف معرّاست . به لياقت و كاردانى در ضمّت شاه‌طهماسب صفوى بس معزّز و محترم بود و به حسن انصرام امور مرجوعهء سركارى اهتمام تمام به كار مىنمود .\r\nخصوصا به اجراى نهر كربلاى معلّى تحصيل مثوبات اخروى نموده ، خير جارى گذاشت . آخر كار در سنهء اثنين و ستّين و تسعمائه به دار بقا شتافت . از افكار اوست :\r\n هست صد منّت به جان از غيبت بدگو مرا * چون به اين تقريب مىآرد به ياد او مرا \r\n* * *\r\n امشب اين خوارى كه ديدم از كه بايد گشتنم * بر سر كويت ، اگر بيند كسى فردا مرا ؟ \r\n* * *\r\n نيست پاى رفتنم از بزم وصل او مگر * شمع‌سان آرند بيرون كشته از محفل مرا \r\n* * *\r\n آخر شرف به راه سگان تو جان سپرد * رسم وفا به مردم عالم نمود و رفت \r\n* * *\r\n اگر يك حرف با اغيار و با من صد سخن گويد * نيارد تاب و آن يك حرف هم خواهم به من گويد \r\n* * *\r\n تا مرا در نظر مدّعيان خوار كند * هرچه گويم ، به خلاف سخنم كار كند \r\n* * *\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n به پيش او سخن از حال زار من بكنند * به اين بهانه سخن با نگار من بكنند \r\n\r\n[ 272 
  ] [ مولانا شوقى تبريزى 
  ]\r\nصاحب نظم دلاويز ، مولانا شوقى ساكن تبريز ، كه طبع موزون و فكر رسا داشت ، مدّتى به خدمت سام ميرزا به خوبى به سر برد . آخر الأمر به خوف شاه‌طهماسب صفوى طاقت اقامت آنجا نيافته ، به ملازمت امير همايون به هندوستان شتافت و به كابل رسيده .\r\nاوسط مائة عاشر وفات يافت . اين دو رباعى از او به نظر رسيد :\r\n دردا كه فراق ناتوان ساخت مرا ! * بر بستر ناتوانى انداخت مرا\r\nاز ضعف چنان شدم كه شب‌هاى فراق * صد بار اجل آمد و نشناخت مرا \r\nو له\r\n شوقى ! غم عشق دلستانى دارى * گر پير شدى ، غم جوانى دارى\r\nشمشير كشيده قصد جان‌ها دارد * خود را برسان ، تو نيز جانى دارى \r\n\r\n[ 273 
  ] [ عبدى بيگ شرارى همدانى 
  ]\r\nآشفتهء گرم‌گفتارى ، عبدى بيگ شرارى كه خواهرزادهء هلاكى همدانى است ، در عهد دولت اكبرى به هند رسيده ، به نوازشات خسروى كامياب گشت . آخر قدم به راه فقر نهاده ، توجّه به ايران نمود ؛ و اواخر مائة عاشر درگذشت . اين بيت از اوست :\r\n غمگين نشود طبع گل از نالهء بلبل * فرياد گدا رونق بازار كريم است \r\n\r\n","description":"","footnote":"","page_name":" 421 ","page_number":421},
  {"content":"\r\n\r\n\r\n[ 274 
  ] [ شانى تكلّو 
  ]\r\nناظم خوش‌گو ، شانى تكلّو ، كه در نظم‌پردازى ممتاز است و به ميدان سخن يكّه‌تاز ، در حلقهء فصحا شأنى عظيم دارد و به نغزگويى فكر مستقيم ؛ و وى از مدّاحين شاه‌عبّاس ماضى است . به نظر مرحت شاهى به عنايات فراوان و صلات نمايان كامياب گشت و در اواخر عمر به مشهد مقدّس منزوى گرديد و از سر كار پادشاهى وظيفهء دلخواه به وى مىرسيد ؛ و در سنهء ثلث و عشرين و ألف به دار بقا منزل گزيد . اين چند بيت از فكر رساى اوست :\r\n ديگرى را در گرفتارى شريك ما مكن * مدّعا گر شهرت حسن است ، يك رسوا بس است \r\n* * *\r\n هر قاصد آهى كه به‌سوى تو فرستم * همچون نفس بازپسين باز نيايد \r\n* * *\r\n چون مرغ گرفتار به اميد رهايى * هرچند كه پرواز كنم در قفس افتم \r\n* * *\r\n چه خوش است با دو زلفت سر شكوه باز كردن * گله‌هاى روز هجران به شب دراز كردن \r\n\r\n[ 275 
  ] [ محمّد رضا شكيبى صفاهانى 
  ]\r\nمرد ميدان نكته‌سنجى و سخندانى ، محمّد رضا شكيبى صفاهانى ، كه از احفاد خواجه عبد اللّه امامى ، خلف ارجمند خواجه امين الدّين حسن باشد كه خواجه حافظ\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nشيراز او را در كلام فيض نظام خود ياد كرده ؛ چنانچه مىفرمايد :\r\n به رندى شهره شد حافظ پس از چندين ورع ، ليكن * چه غم دارم كه در عالم امين الدّين حسن دارم \r\nبالجمله ، شكيبى در سنهء اربع و ستّين و تسعمائه متولّد گشته و بعد سنّ شعور به تحصيل بعضى علوم در شيراز و برخى در صفاهان كوشيد و دل به سياحت هند نهاد و از صفاهان به هرمز رسيده ، از آنجا به سوارى كشتى بندر جيول به ساحل رسيد و به ارادهء ادراك شرف صحبت خان خانان ، خود را به گجرات رسانيد . اتّفاقا در آن ايّام خان خانان از گجرات به اكبرآباد كوچيده بود . شكيبى هم به اكبرآباد شتافت و فيض ملازمت دريافته ، مورد عنايات بيش از پيش گشت و در سفر هند و دكن در ركاب بود . پس از آن به حصول رخصت در سرونج كه از متعلّقات مالوه است ، برخورد قضا را در آنجا بيمارى سخت كشيد و در حال اشتداد مرض نذر كرد كه بعد حصول صحّت به زيارت حرمين شريفين به احراز سعادت پردازد و به يمن نيّت صدق لويّت در چند روز چهرهء حال به گلگونهء شفاى رنگين يافت و فورا كمر به تهيّهء زيارت امكنهء متبرّكه بربست و ذخيره‌اندوز سعادت گشته ، بعد سه سال مراجعت نمود و در برهانپور به ملازمت خان خانان سرمايهء جمعيّت اندوخت و حسب درخواست به تقرّر سيورغالى و صدارت دهلى از پيشگاه جهانگيرى كامياب گشت ، و بقيّهء عمر به فراغ خاطر همان‌جا گذرانيد . آخر كار در سنهء ثلث و عشرين و ألف به دار جاودان رسيد . از كلام اوست :\r\n شب‌هاى هجر را گذرانديم و زنده‌ايم * ما را به سخت‌جانى خود اين گمان نبود \r\n* * *\r\n درد است متاعم ، نه طرب ، نرخ چه پرسى ؟ * دانم كه تو نستانى و من هم نفروشم \r\n* * *\r\n\r\n","description":"","footnote":"","page_name":" 423 ","page_number":423},
  {"content":"\r\n\r\n تو غنچهء سحر و من چراغ صبحدمم * تو خنده بر لب و من جان در آستين دارم \r\n\r\n[ 276 
  ] [ شرف الدّين حسن حكيم شفايى اصفهانى 
  ]\r\nتركيب‌بخش معاجين نظم‌پيرايى ، شرف الدّين حسن حكيم شفايى ، كه اصلش از صفاهان [ است 
  ] « 1 » ، به ذهن ذكا و فكر رسا در اسرع اوقات به كسب كمالات پرداخته و به مشق طبابت استعداد كما ينبغى حاصل ساخته . در حكمت نظرى و عملى نظير خود نداشت و در فنّ شعر و شاعرى علم تفوّق در معاصرين مىافراشت . كلامش متين و اشعارش دردآگين است .\r\nحكيم پيش شاه‌عباس ماضى به كمال مرتبهء قرب و اختصاص داشته ، تا آنكه روزى در عرض راه شاه را مقابل شد . شاه خواست كه از اسب فرود آيد ، حكيم به امتناع درآمد . فأمّا امرا كه در ركاب شاهى بودند ، براى وى پياده گشتند تا حكيم گذشت .\r\nبااين‌همه مرتبت و كمالات ، هجو به مزاجش غلبه داشت . قول مير باقر داماد است كه شاعرى فضيلت شفايى را پوشيد و هجا حجاب شعرا گرديد .\r\nآخر الأمر در اواخر عمر از اين فعل ناشايسته به توبه گراييد و در سنهء سبع و ثلاثين و ألف راهى عالم بقا گرديد . از تصنيفاتش قرابادين مشهور است و سواى ديوان ، چند مثنوى دارد مثل ديدهء بيدار و نمكدان حقيقت و مهر و محبّت . اين چند بيت از كلام دردانگيز اوست :\r\n كوى عشق است كه خورشيد بود خاك آنجا * گوى بازيچهء طفلان بود افلاك آنجا \r\n* * *\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 424 ","page_number":424},
  {"content":"\r\n\r\n چون مو كه بر آتش نهى نور نظر پيچد به خود * هرگه تماشا مىكنم ، آن روى آتشناك را \r\n* * *\r\n نمىدانم چه گرمى كرده‌اى با دل نهان از من * كه چون غافل شوم از وى ، دوان سوى تو مىآيد\r\nشفايى را تمامى عمر در كوى تو مىبينم * به كويت مىرود ، يا از سر كوى تو مىآيد \r\n* * *\r\n امروز نپرداخت به ما داور محشر * اين قصّهء جانسوز به حشر دگر افتاد \r\n* * *\r\n پرستارى ندارم بر سر بالين ، نه غم‌خوارى * مگر آهم از اين پهلو به آن پهلو بگرداند \r\n* * *\r\n ديدى كه خون ناحق پروانه شمع را * چندان امان نداد كه شب را سحر كند \r\n* * *\r\n من نمىگويم كه بس ، امّا تو خود انصاف كن ! * يك زخم و الماس اين‌همه ، يك جان و آزار اين‌قدر ؟ ! \r\n* * *\r\n هلاك نرگس مخمور و مست ناز توام * ز پا فتادهء شمشاد سرفراز توام \r\n* * *\r\n در دل درآ ، تفرّج دل‌هاى داغ كن * از خانه چون ملول شوى ، سير باغ كن \r\n* * *\r\n نيم در آشنايى كم ز سنگى * كه نالان مىشود دور از فلاخن \r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\n[ 277 
  ] [ مولانا شاپور طهرانى 
  ]\r\nزيب پيراى كاشانهء سخندانى ، مولانا شاپور طهرانى ، كه اوّل « فريبى » تخلّص مىكرد ، بعد از آن به نام خود اختيار نمود . شاعرى خوش‌كلام است و ماهرى عالىمقام . در مراتب نظم كلامش به فصاحت و بلاغت آشنا و در اقسام سخن طبعش به نازك‌خيالى و خوش‌ادايى هم‌نوا . به تقريب تجارت دو بار وارد هندوستان گشته ، به حسن سلوك اعتماد الدّوله جهانگيرى كه با وى قرابت قريب داشت ، با نيل مرام به ولايت خود مراجعت نمود . صاحب ديوان است . خان آرزو نوشته : مثنوى شيرين و فرهاد آغاز كرده بود ، اتمام نپذيرفت ؛ لكن هر قدر كه هست با كيفيت و لطافت است .\r\nآخر كار اوسط مائة حادى عشر رهنورد دار آخرت گشت . اين چند بيت از كلام پاكيزه‌اش ثبت افتاد :\r\n ز خط زايل نگردد جان‌فزايى لعل جانان را * ز خاصيّت نيندازد غبارى آب حيوان را \r\n* * *\r\n شب‌ها پى سراى دل خود چراغ‌ها * در تنگناى سينه فروزم ز داغ‌ها \r\n* * *\r\n چنان ز شمع رخش روشن است محفل ما * كه ماه دام كند روشنى ز منزل ما \r\n* * *\r\n ز حسرت قد او مرد عاقبت شاپور * جز اين نبود ز نخل مراد حاصل ما \r\n* * *\r\n بعد از هزار ناز كه سويم به عشوه ديد * شرمنده ساخت بىخودى از روى او مرا \r\n* * *\r\n به دل درآ ، ز گذرگاه چاك سينهء ما * برون كن از دل خود مهر غير و كينهء ما \r\n* * *\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n به سينه آتش مى تازه ساخت داغ مرا * كجاست گريه كه پرخون كند اياغ مرا \r\n* * *\r\n درون سينه از آن مانده جان خستهء ما * كه عاجز است ز پرواز پر شكستهء ما \r\n* * *\r\n چه طلعت است فروزنده آفتاب مرا * كه بسته راه نظر ديدهء پرآب مرا\r\nمگر وزيد نسيمى به زلف او شاپور * كه همچو شعله فزون ساخت اضطراب مرا \r\n* * *\r\n ز بس پر كردم از عكس بتان آيينهء خود را * برهمن گشتم و بتخانه كردم سينهء خود را \r\n* * *\r\n نه تنها بىرخش دست غمم در گردن است امشب * كه بىاو مرگ با جانم به يك پيراهن است امشب \r\n* * *\r\n غفلت نگر كه آن دل‌نازك خبر نيافت * از ناله‌ام كه گوش كر آسمان پر است \r\n* * *\r\n جانم كه چو پروانه محبّت هنر اوست * در تن نفس سوخته‌ام بال‌وپر اوست \r\n* * *\r\n كوتاه كن اين ناله كه درد دل عاشق * با آنكه به گوشش نرسد ، درد سر اوست \r\n* * *\r\n از سرم تا سايه آن خورشيد تابان برگرفت * سايه‌وارم جسم زار از خاك نتوان برگرفت \r\n* * *\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n اى خوش آن حلقهء زلفى كه در او مرغ دلم * قفسى داشت كه هرگز غم پرواز نداشت \r\n* * *\r\n چو مرغ عاشق يك فصله نيستم ، شاپور ! * سر خزان به سلامت ، اگر بهار گذشت ! \r\n* * *\r\n كى سر زلف تو در دست كسى افتاده است * دل ديوانه عبث در هوسى افتاده است\r\nسينه سوراخ كند نالهء آن مرغ اسير * كه جدا همچو من از هم‌نفسى افتاده است \r\n* * *\r\n دانى ار زنده بمانى دوسه روزى ، شاپور ! * كه سروكار تو را با چه كسى افتاده است ؟ \r\n* * *\r\n ديده با روى تو بار منّت گل برنداشت * با سر زلف تو ناز شاخ سنبل برنداشت\r\nبردم و بر گوشهء دستار نوميدى زدم * غنچهء دل را كه زلف افكند و كاكل برنداشت \r\n* * *\r\n سنبلش كز سايه رنگ عارض گلگون شكست * از سر هر موى نيشى در دل پرخون شكست\r\nگرچه اوّل ليلى از جام محبّت مست شد * كاسهء رسوايى آخر بر سر مجنون شكست \r\n* * *\r\n خط اگرچه همدم لب شكّرفشان اوست * سرگشته‌تر ز من به خيال دهان اوست \r\n* * *\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n چون غنچه وانشد گره آرزو هنوز * با آنكه صد هزار گل از خاك من شكفت \r\n* * *\r\n به شوخى تو سوارى به صدر زين ننشست * تو تا سوار شدى ، فتنه بر زمين ننشست \r\n* * *\r\n صبحدم چهره‌ام اين غوطه كه در خون زده است * گل اشكى است كه بر ديده شبيخون زده است \r\n* * *\r\n عالمى از نكهت زلفى ز پا افتاده است * از كجا اين تحفه در دست صبا افتاده است ؟ \r\n* * *\r\n شاپور ! پاسبان سحر شو كه در جهان * درهاى بسته باز شد از فتح باب صبح \r\n* * *\r\n ز سوز عشق او ، شاپور ! در دل آتشى دارم * كه گر ياقوت گيرم در دهان ، نابود مىگردد \r\n* * *\r\n بود بس پرتو حسن تو عالم را كه در بزمى * اگر يك شمع باشد كار صد پروانه مىسازد \r\n* * *\r\n به محنت خانهء عاشق چه شد گر يك‌نفس ماند * كه گل هم بهر بلبل گاه‌گاهى در قفس ماند\r\nدلم ، شاپور ! ويران شد ز بىپروايى جانان * بلى ، ويران شود ملكى كه بىفريادرس ماند \r\n* * *\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n چه بخت است اينكه از گرد وجودم در خم زلفش * غبارى گر به صد تشويش ماند ، شانه مىريزد \r\n* * *\r\n نيم ، شاپور ! فارغ يك‌نفس از ضبط آه خود * كه گر غافل شوم ، آتش از اين ويرانه مىريزد \r\n* * *\r\n چو اشك حسرت افتادم ز چشم اعتبار خود * شوم گر موج ، طوفانم بگيرد در كنار خود \r\n* * *\r\n ز آه سينه‌سوز آراستم بزم حريفان را * چو شمع روشنم ، امّا نمىآيم به كار خود \r\n* * *\r\n زين شهر دو صد قافله راهى شد و شاپور * پابند متاعى است كه بازار ندارد \r\n* * *\r\n دلم ز تشنه‌لبى زد به تيغ او خود را * كسى فريب چنين هرگز از سراب نخورد \r\n* * *\r\n همنشين از هستيم جز شعله در بستر نديد * آنكه شب ديد آتشم ، امروز خاكستر نديد \r\n* * *\r\n شراب عشرتش در جام و با خود خلوتى دارد * كفش ساقى ، لبش مىكش ، چه بىغش صحبتى دارد\r\nچه بزم است آن ، نمىدانم ، كز آنجا هركه مىآيد * لب پرشكوه مىآرد ، دل پرحسرتى دارد \r\n* * *\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n پى مراد دل از جاى برنمىخيزد * كه بخت خفته سر اندر كنار من دارد \r\n* * *\r\n به دل بردن چه نسبت غمزه را با تار زلف او * كه چشم اين شيوه را صد بار نازك‌تر ز مو دارد \r\n* * *\r\n به قدر كار باشد رتبهء هركس كه در چشمش * هميشه فتنه بر پا است و مژگان صف‌نشين باشد \r\n* * *\r\n اسير آن سر زلفم كه مىدهد بر باد * هزار خانه چو يك تار مو بگرداند \r\n* * *\r\n آرزو خون دلم از حسرت ديدار كرد * عشق اگر اين است ، خواهد آرزو بسيار كرد\r\nهيچ جرمى نيست در عالم ز غمّازى بتر * عشق معذور است گر منصور را بر دار كرد \r\n* * *\r\n امروز به ويرانهء من انجمنى بود * نظّارهء جان كندن خونين‌كفنى بود \r\n* * *\r\n در خواب رخش ديدم و حيرانيم افزود * كاين خواب نه شايستهء بخت چو منى بود \r\n* * *\r\n ز آه سردى كه سحرگه به چمن زد شاپور * بلبل از ناله زبان بست و گل از بوى بماند \r\n* * *\r\n روشن نشد ز آتش ما چشم خانه‌اى * همچون چراغ كور به ويرانه سوختيم\r\nشاپور ! شمع عارض جانان چو برفروخت * پرواى جان نكرده ، چو پروانه سوختيم \r\n* * *\r\n\r\n","description":"","footnote":"","page_name":" 431 ","page_number":431},
  {"content":"\r\n\r\n فرصت عرض تمنّا كو كه در ايّام وصل * يار مستغنىّ و من مستغرق نظّاره‌ام ؟ \r\n* * *\r\n صد چاك به جيب سحر از مردن شمع است * ما سنگ‌دلان ماتم پروانه نداريم \r\n* * *\r\n اگر اين است دل ، زود از نهادم دود برخيزد * كه من از ساده‌لوحىها سمندر در قفس دارم \r\n* * *\r\n نظر ز خجلت عشق تو بر زمين دارم * ز شرم دست تمنّا در آستين دارم \r\n* * *\r\n آتشين ميل شود هر مژه در ديدهء من * از پى خواب چو چشم هوسى گرم كنم \r\n* * *\r\n خود سرگرمى هنگامه ندارم ، شاپور ! * كارم اين است كه بازار كسى گرم كنم \r\n* * *\r\n نه گل چيدم از اين بستان ، نه نام ياسمن بردم * دلى پردرد از غوغاى مرغان چمن بردم \r\n* * *\r\n همدم يار گر فرشته بود * شرط عشق است بدگمان بودن \r\n* * *\r\n از دل چاك‌چاك من ناله به گوش مىرسد * ياد رحيل مىدهد زمزمهء درآى من \r\n* * *\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n نمىگويم درآ در سينه ، يا در ديده مسكن كن * بيا هرجا كه بنشيند دلت ، آنجا نشيمن كن \r\n* * *\r\n تو بدجويى و من زان گونه مشتاق تماشايم * كه از بىطاقتى بر خويش مىپيچد نگاه من \r\n* * *\r\n مىكشم لخت‌جگر از چشم خون پالا برون * همچو صيّادى كه آرد ماهى از دريا برون \r\n* * *\r\n اى عشق ندانم چه بهارى تو ، كه هرگز * جز نخل ملامت نشود بارور از تو \r\nرباعيات\r\n جز غصّه فلك حوالهء ما نكند * جز لخت‌جگر نوالهء ما نكند\r\nيك جرعه به ما نمىدهد ساقى دهر * تا خون به دل پيالهء ما نكند \r\nو له\r\n شب كآتش آه افسرم مىگردد * خونابه‌فشان چشم ترم مىگردد\r\nهر لحظه پى زيارتم پروانه * مىآيد و بر گرد سرم مىگردد \r\nو له\r\n خواهد دل من كه جان فداى تو كند * خود را سپر تير بلاى تو كند\r\nبگشاده دهان خويش و از روى نياز * زخم تو به دست من ، دعاى تو كند \r\n\r\n","description":"","footnote":"","page_name":" 433 ","page_number":433},
  {"content":"\r\n\r\n\r\n[ 278 
  ] [ شيخ شاه نظر قمشه‌اى اصفهانى 
  ]\r\nمرد سخنورى ، شيخ شاه نظر ، كه از مشايخ قمشهء « 1 » اصفهان است ، به توليت مزار شاه رضا واقع ديار مأمور بود و لاابالى زندگانى مىنمود ، و از اصفهان به هند فايز گشته ، با ابو طالب كليم صحبت داشت ، و بعد چندى به ولايت برگشت ، و به ادرارى كه از مزار مذكور مقرر بوده ، اوقات به سر مىبرد ؛ و اوسط مائة حادى عشر ترك لباس هستى كرد . از اشعار اوست :\r\n چرا به آتش سوزان نسوختند مرا * به دست همچو تو كافر فروختند مرا \r\n* * *\r\n به آن بىرحم خواهى گفت از بهر خدا قاصد * كه گاهى ، اى وفا بيگانه ! من هم آشنا بودم \r\n\r\n[ 278 
  ] [ ملّا شيداى فتح‌پورى 
  ]\r\nعندليب چمنستان خوش‌فكرى ، ملّا شيدا متوطّن سكرى كه به فاصله دوازده گروهى از اكبرآباد واقع است و الحال به فتح‌پور شهرت دارد . ملّا از طايفهء تكلّو است .\r\nپدرش از مشهد مقدّس وارد هند گشته .\r\nبالجمله در بدايت حال به وسيلهء جميله خان خانان در زمرهء احديان سركار جهانگير پادشاه داخل گرديد و به رفاقت خان خانان به خوبى مىگذرانيد و بعد انقراض ايّام سلطنت جهانگيرى به سلك ملازمان شاه جهان منسلك گشت . ملّا شيدا در اواخر عهد جهانگيرى و اوايل جلوس شاه جهانى به طبع بلند و فكر دشوارپسند گرم‌رو ميدان\r\n\r\n\r\n","description":"","footnote":"\r\n( 1 ) . حاشيه : قمشه .\r\n","page_name":" 434 ","page_number":434},
  {"content":"\r\n\r\nسخنورى گرديد و به دستيارى ذهن نقّاد و طبع وقّاد گلشن سخن را آب و رنگى تازه بخشيد . در وادى شعر و شاعرى به تلاش رنگين آشنا بوده و به حاضرجوابى و بديهه‌گويى يكتا . از آنجا كه مزاج نكته‌چين و خورده‌بين داشته و همواره به ترفّع و نمايش خود مىكوشيد ، هيچ‌يك از فصحاى معاصرين را به ميزان اعتبار نمىسنجيد ، و اعتراضى كه بر قصيدهء حاجى محمّد جان قدسى كرده و ملّا منير لاهورى جوابش نوشته ، مشهور است . در اينجا به خوف تطويل اعراض به كار رفته .\r\nگويند در هنگامى كه كشمير مخيم سرادقات شاه‌جهانى بود ، حكم شاهى شرف صدور يافت كه شال‌باف كهنه‌اى كه در سر كار است ، چهارم حصّه از آن به تنخواه شاگرد پيشه داده شود . چون برات شيدا هم مسدود بود ، پيش اسلام خان مشهدى ، وزير اعظم ، رسيده تا به اظهار احوال پردازد . به سبب يورش تنخواه‌داران و اهتمام يساولان ، شيدا نيز در گيرودار آمده ، نعره زد كه : « نوّاب سلامت ، عرضى دارم . براى خدا شنيدنى است » .\r\nچون نزديكش بردند ، گفت : « امروز عزّتى كه در ديوان شما يافته‌ام ، شما هم در ديوان من خواهيد يافت . وزير اعظم فورا به اجراى برات وى پرداخت » .\r\nآخر كار از خدمت مستعفى شده به تقرّر مواجبى در كشمير انزوا گزيد ؛ و در سنهء ثمانين و ألف ساغر ممات كشيد . اين چند بيت از طبع متين اوست :\r\n تازه سازم هر سحر چون صبح داغ خويش را * تا قيامت زنده مىخواهم چراغ خويش را\r\nلاله در گلشن سيه‌مست است و نرگس در خمار * تا به كى از مى تهى بينم اياغ خويش را ؟\r\nگر تو را تكليف مى خوردن كنم ، عيبم مكن * باغبان از آب دارد تازه باغ خويش را \r\n* * *\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n از سيه‌بختى من گر خبرت نيست بجاست * آفتابى ، چه خبر از شب ديجور تو را \r\n* * *\r\n در ره همّت نبايد بود ، شيدا ! كم ز شمع * كز براى ديگران سوزد سراپا خويش را \r\n* * *\r\n چو حرف در شكن نامه از سيه‌بختى * سپهر زنده بپيچيد در كفن ما را \r\n* * *\r\n پنجهء اهل سخاوت سوى دامان گدا * وقت رفتن غنچه و هنگام برگشتن گل است \r\n* * *\r\n گر به صحرا مو فشانى ، دشت پرسنبل شود * ور به دريا رو بشويى ، خارماهى گل شود \r\n* * *\r\n از زهد خشك نيست اگر مى نمىخورم * ترسم كه رازم از لب پيمانه گل كند\r\nآگه نشد كسى ز بهار و خزان ما * مانند گلبنى كه به ويرانه گل كند \r\n* * *\r\n زير فلك از شادى وصل تو نگنجم * در بر غم هجر تو اگر تنگ نگيرد \r\n* * *\r\n ز جور مهر رخت صبح داغ مىسوزد * ز رشك زلف تو شب چون چراغ مىسوزد \r\n* * *\r\n كدام مرغ اسير از قفس صفير كشيد * كه بلبلان همه منقار از نوا بستند \r\n* * *\r\n تو را ز سنگدلىها چگونه ننگ بود ؟ * كه كعب گرچه بود محترم ، ز سنگ بود \r\n\r\n","description":"","footnote":"","page_name":" 436 ","page_number":436},
  {"content":"\r\n\r\n حديث شوق به جايى نمىرسد هرگز * زبان به راه تو ما را چو پاى لنگ بود \r\n* * *\r\n اى به روى تو گرو آينه را چشم نياز * شانه را دست دعا در شب زلف تو دراز \r\n* * *\r\n به يك دل كى توان انديشهء دنيا و دين كردن * كه نتوان هر دو دست خويش را در آستين كردن \r\n* * *\r\n بس‌كه بنگاشته اشكم رخ گاهى از خون * مژهء بسته به هم چون پر ماهى از خون \r\n* * *\r\n تو از تمكين ، من از حيرت ، نه ايمايى ، نه تقريرى * بدان ماند كه هم بزم است تصويرى به تصويرى \r\n* * *\r\n به اين حسن توانگر ، زلف چون دلق گدا دارى * كه گاهى سايبان بر سر كنى ، گه بر كمر پيچى\r\nفسون گرداند آن خاكى كه از وى بوى يار آيد * شناسم بوى زلفت را اگر در مشك تر پيچى \r\n\r\n[ 280 
  ] [ محمّد اسحاق شوكت بخارى 
  ]\r\nنقاد بازار خوش‌گفتارى ، محمّد اسحاق شوكت بخارى كه پدرش به شغل صرّافى مىپرداخت . بعد عبور به سرمنزل شعور نقود نازك‌خيالى به بساط خوش‌مقالى فراچيد و به جواهر معانى آبدار عروس سخن را آرايش بخشيد . به طبع در نزاكت كلام و تلاش\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nتازه يگانه و به فكر وقت پسند در فصاحت و بلاغت منتخب زمانه .\r\nدر اوّل حال « نازك » تخلّص مىكرد . بعد از آن « شوكت » اختيار نمود و به روش پدر كسب معاش مىساخت . قضا را چند اوزبكان آمده ، او را رنجانيدند . پس همان وقت ترك وطن كرده ، راه خراسان پيش گرفت و به تقبيل عتبهء روضهء رضويّه سعادت‌اندوز گشت و صحبتش با ميرزا سعد الدّين ، وزير ممالك خراسان ، دست داد و به سبب كمال التفات و محبّت كه ميرزا با وى داشت ، مدّتى در هرات و خراسان به مصاحبتش به سر برد . روزى ميرزا او را طلبيد ؛ از بىدماغى كه در آن زمان داشت به بىاعتنايى جواب داد و ميرزا را از آن يك‌گونه رنجشى به هم رسيد . چون اين حرف شوكت شنيد ، متأثّر گشته ، همان ساعت از همه اعراض نموده ، نمد درويشى در بر كرده ، رو به جانب اصفهان نهاد و تا آخر حيات به زاويهء انزوا آرميد و دامن از مخالطت خلايق كشيد و چون‌كه مذاق عشق و چاشنى درد به مرتبهء كمال داشت بيشتر چشم پرآب مىبود و از فرط نفس‌كشى بعد دوسه روز به لب نانى افطار مىنمود .\r\nآخر الأمر در سنهء سبع و مائة و ألف به طىّ وادى هستى پرداخت و به مقبرهء ميرزا شيخ على بن سهيل كه خارج حصار آن ديار بوده ، مدفون گشت . اين چند بيت از كلام دلپذير اوست :\r\n پياله نقش دگر زد رخ فرنگ تو را * شراب روغن گل شد چراغ رنگ تو را\r\nز سايهء مژهء چشم مور بست قلم * چو مىكشيد مصوّر دهان تنگ تو را \r\n* * *\r\n چون مىكنم به روى عرقناك او نظر * مدّ نگاه تار گهر مىشود مرا \r\n* * *\r\n اميد نكهت رحمى ز بىپروا گلى دارم * كه آواز شكست رنگ پندارد فغانم را \r\n* * *\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n مىتوان از خجلت جانان گل صد عيش چيد * جلوه‌ها در گردش رنگ است اين گلزار را \r\n* * *\r\n شد دل ما عاقبت داغ از بت بدخوى ما * سوخت آخر ز آتش سنگ صنم هندوى ما\r\nبرده است ازبس خيال روى او ما را ز خود * موى سر شد جوهر آيينهء زانوى ما\r\nاز خيال شمع رويش بس‌كه پر گرديده‌ام * همچو فانوس است رنگ او عيان از روى ما \r\n* * *\r\n تا به زلف يار نسبت گشت روحانى مرا * شد رگ جان شاخ سنبل از پريشانى مرا \r\n* * *\r\n لب تو بادهء گلگون اياغ آينه را * رخ تو مرهم كافور داغ آينه را\r\nنمىكشند ز كس صاف‌گوهران منّت * بود فتيلهء جوهر چراغ آينه را \r\n* * *\r\n گريهء حسرت مجو مژگان خودفرسود را * نيست از باران خبر ابر شفق‌آلود را\r\nهيچ‌كس از تيره‌بختىهاى من آگاه نيست * مىكنم از شعلهء ادراك پنهان دود را \r\n* * *\r\n صبح پيرى بردميد از كف بنه پيمانه را * مرهم كافور شد موى تو زخم شانه را \r\n* * *\r\n شراب قطع حيات است بىتو مستان را * مى دوساله كند كار ذو الفقار اينجا \r\n* * *\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n نبود ز نقش باطل انديشه پاك‌بين را * آيينه راست خواند عكس خط نگين را \r\n* * *\r\n موج چون مى مىزند ازبس‌كه رنگ از تن تو را * چون حباب باده گلگون است پيراهن تو را\r\nمىرسى گلگون بياض ديده از سرّ چمن * بس‌كه رنگين شد نگاه از ديدن گلشن تو را \r\n* * *\r\n نشئهء بادهء ايجاد بود هستى ما * عنبر موج شراب است سيه‌مستى ما\r\nسبزه‌زارى است ز ما دامن صحراى جنون * دانهء آبله سبز است ز تردستى ما \r\n* * *\r\n لب تو ساخته جام شراب آينه را * حرارت نگهت كرد آب آينه را \r\n* * *\r\n ز هم نمىگسلد رشتهء نظارهء من * به عمر خود نكنم غير يك نگاه تو را \r\n* * *\r\n مىشود سبز از زمين شعلهء من تخم آه * نيست جز بال سمندر سبزه گشت شعله را\r\nاز پر پروانه ، شوكت ! گر نهى عينك به چشم * در شب تاريك خوانى سرنوشت شعله را \r\n* * *\r\n خدايا گردباد شعله گردان پيكر ما را * غبار آسياى باد كن خاكستر ما را\r\nبناى دير ما از آب و خاك حرص مىباشد * بود طول امل زنّار نفس كافر ما را\r\nز تأثير نم او سبز گردد خرمنم ، آتش * به دوزخ خشك نتوان كرد دامان تر ما را \r\n* * *\r\n\r\n","description":"","footnote":"","page_name":" 440 ","page_number":440},
  {"content":"\r\n\r\n نديدم بس‌كه از شوخى سمند پرشتابش را * خيال حلقهء چشم پرى كردم ركابش را\r\nرخ معشوق و عاشق را پس يك پرده جا باشد * پريدن‌هاى رنگم وا كند بند نقابش را\r\nز گرمىهاى بزم ما كسى آگه نمىگردد * نباشد رنگ چون تار نظر دود كبابش را \r\n* * *\r\n رگ طول امل را قطع كرديم از ندامت‌ها * كف افسوس ما مقراض باشد رشتهء ما را \r\n* * *\r\n در اين صحرا غبارى هم نماند از هيبتم باقى * ز بس پا تا سر من سوده شد از رهنوردىها \r\n* * *\r\n بىتو پيمانهء مى چشمهء خون است مرا * شمع مجلس قلم مشق جنون است مرا \r\n* * *\r\n از تماشاى بهار و باغ ، شوكت ! فارغم * غنچهء صدبرگ مىدانم دل صد لخت را \r\n* * *\r\n مست من از جلوهء كيفيّت به هر راهى كه ريخت * خاك او خاصيّت داروى بيهوشى گرفت\r\nغنچهء عيش كسى خندد كه چون رنگ حنا * دست گل‌پيراهنى بهر هم‌آغوشى گرفت\r\nمىخورم ، شوكت ! به ياد لعل او خون جگر * از دل من غنچه تعليم قدح‌نوشى گرفت \r\n* * *\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n بوسيدم و نگشت صدايى از او بلند * خال لب تو سرمهء آواز بوسه است \r\n* * *\r\n خون جگر شراب اياغ نگاه ماست * چشم سياه پنبهء داغ نگاه ماست\r\nما چون سپند گرم‌رو دشت شعله‌ايم * خاكسترى كه ماند به‌جا ، گرد راه ماست \r\n* * *\r\n ترسم به يك تغافل بىجا خورد شكست * پاس دلم بدار كه بسيار نازك است \r\n* * *\r\n قسمت شوكت مهجور ز چشم سيهش * نگهى باشد و آن نيز به پيغام بود \r\n* * *\r\n از رنگ باده بس‌كه صفا موج مىزند * خورشيد در پيالهء ما موج مىزند\r\nنظّاره چون عرق به رخت آب مىشود * از چهرهء تو بس‌كه حيا موج مىزند \r\n* * *\r\n فلك به رتبهء آن كوى دلنشين نرسد * به گرد خاك‌نشينان او زمين نرسد \r\n* * *\r\n شد از زبان شمع مرا روشن اين سخن * چون شمع مىخورد سر خود هركه سر كشيد \r\n* * *\r\n چند چون مجنون سرم خاك ره سودا بود ؟ * گردباد من غبار دامن صحرا بود\r\nكرده‌ايم از اهل عالم گوشه‌اى را اختيار * چشم ما را سرمه از خاكستر عنقا بود \r\n* * *\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n به صحراى غمش تنها نه من سرگشتگى دارم * كه همچون گردباد اينجا سر افلاك مىگردد \r\n* * *\r\n تن من بس‌كه پيكان‌ها ز زخم تيرها دارد * شكست استخوانم نالهء زنجيرها دارد \r\n* * *\r\n مانى چو نقش آن بت بدمست مىكشد * چون مىرسد به ساعد او ، دست مىكشد \r\n* * *\r\n فغان كه چرخ به بزمش چو شمع كشت مرا * امان نداد كه نظّاره را تمام كنم \r\n* * *\r\n زند موج خموشى آب و خاكم از سيه‌بختى * چو سيل بىصدا از كوهسار سرمه مىآيم \r\n* * *\r\n بس‌كه سرتاپاى من شد محو سرتاپاى تو * همچو فانوسم ز پيراهن نگاه آيد برون \r\n* * *\r\n سوى من گاهى كه مىآرد نسيم آواز او * افكنم از پرده‌هاى گوش پاانداز او \r\n* * *\r\n زلال گوهر از فوّارهء ياقوت مىجوشد * كند از آستين بيرون چو آن گلگون قبا دستى \r\nرباعى\r\n در دهر كسى كه ارجمندى دارد * عيبش مكن ، ار چه خودپسندى دارد\r\nازبس كروى فتاده ايجاد زمين * هركس به مقام خود بلندى دارد \r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\n[ 281 
  ] [ شيخ حسين شهرت شيرازى 
  ]\r\nشيرازهء صحيفهء سخن‌طرازى ، شيخ حسين شهرت شيرازى ، كه اصلش از عرب است و در ايران به عالم ظهور سر برآورده ، همان‌جا به كسب كمالات پرداخت . آخر به هند شتافته در سر كار محمّد اعظم شاه به تقريب طبابت ملازمت حاصل ساخت . در مراتب نظم طبع بلند و به فنون طبابت فكر ارجمند داشت . پس از آن در زمان شاه عالم بهادر شاه به لياقت نمايان عزّت و احترام فراوان به هم رسانيد و در عهد محمّد فرّخ‌سير به خطاب حكيم الممالك معزّز و مباهى گرديد و در وقت محمّد شاه پادشاه به ارادهء حرمين محترمين نقد دستورى به كف آورده ، پس از اداى مناسك باز به بارگاه شاهى رسيد و به منصب چهار هزارى سر مفاخرت به اوج اعتبار كشيد . آخر كار در سنهء تسع و اربعين و مائة و ألف در شاه‌جهان‌آباد وفات يافت . از افكار اوست :\r\n چون خامه‌گر چه توأم خاموشيم ، ولى * ايجاد كرده‌اند براى سخن مرا \r\n* * *\r\n به غير ظلم توقع مدار ، اى ظالم ! * كه نخل شعله اگر بار مىدهد ، شرر است \r\n* * *\r\n پس از عمرى كه كردم همچو قمرى خدمت سروى * براتى دارم و بر عالم بالاست تنخواهش \r\n\r\n[ 282 
  ] [ مير سيّد محمّد شعلهء اصفهانى 
  ]\r\nشمع‌افروز انجمن سخندانى ، مير سيّد محمّد شعلهء اصفهانى ، كه از سادات عظام و فضلاى ذوى الاحترام بود و وادى شعر و سخن به گام فصاحت مىپيمود و در فنّ طبابت\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nهم مناسبت تامّ و مهارت ما لا كلام داشت . آخر الأمر در سنهء خمسين و مائة و ألف دار فانى را گذاشت . اين رباعى از كلامش به نظر درآمد :\r\n زاهد دهدم توبه كه مستى نكنم * با دختر رز درازدستى نكنم\r\nحقّا كه به زير تيغ بنشينم * چون چشم تو مىپرستى نكنم « 1 » \r\n\r\n[ 283 
  ] [ گل‌محمّد معنىياب خان شاعر پنجابى 
  ]\r\nبرگزيدهء عالىطبعان ، گل‌محمّد ، مخاطب به معنىياب خان ، كه « شاعر » تخلّص مىكند ، از شرفاى گل زمين پنجاب است . در عهد شفقت يكى از منكوحات شاه عالم پرورش يافته و در عهد محمّد شاه از عمايد نامدار بود و گذران مثل شاهزاده‌ها مىنمود و به طبع بلند و تلاش شايسته به فكر شعر مىپرداخت و نسبت تلمّذ به خدمت ميرزا بيدل به هم رسانيده و ميرزا او را بسيار دوست و عزيز مىداشت . بعد وفات ميرزا به حسن اعتقاد و كمال رسوخ تقديم خدمت و مواسات متعلّقاتش از اهمّ مهمّات مىدانست . آخر كار در سنهء سبع و خمسين و مائة و ألف بساط حيات درنوشت . اين بيت از اوست :\r\n ز صد ناوك چسان يك صيد وحشى جان نگه دارد ؟ ! * دل ما را خدا از دست آن مژگان نگه دارد \r\n\r\n[ 284 
  ] [ ميرزا محمّد حسين شميم شيرازى 
  ]\r\nصاحب فكر مستقيم ، ميرزا محمّد حسين شميم ، كه اصلش از گلزار شيراز است و گل\r\n\r\n\r\n","description":"","footnote":"\r\n( 1 ) . در وزن اين بيت اختلال است . در حاشيهء نسخه چنين آمده است : « بايد چنين باشد : حقّا كه به زير تيغ به كه بنشينم / چون چشم تو هيچ مىپرستى نكنم » .\r\n","page_name":" 445 ","page_number":445},
  {"content":"\r\n\r\nوجودش در گل زمين اصفهان رنگ و بوى ظهور به هم رسانيده . بعد رسيدن به سن شعور به تحصيل علوم پرداخته . مردى سنجيده بود و اوقات پسنديده داشت . در زمان نادر شاه به منصب قضاى لشكر مأمور گشته و در همان سال سنهء تسع و خمسين و مائة و ألف به حكم پادشاه خيّر كشته شد . اين بيت از كلام او به ملاحظه درآمد :\r\n ز سوز عشق تو آن را كه نيم‌جانى هست * چو شمع تا نفس آخرش زبانى هست \r\n\r\n[ 285 
  ] [ مير سيّد محمّد شاعر بلگرامى 
  ]\r\nجامع علوم و فنون متكاثر ، مير سيّد محمّد ، متخلّص به شاعر ، كه خلف رشيد مير عبد الجليل بلگرامى است ، در سنهء احدى و مائة و ألف قدم به منصّهء شهود نهاده و بعد حصول رشد و تمييز كتب درسى به خدمت مير طفيل محمّد بلگرامى گذرانيد و كمالات موفوره و فوائد نامحصوره از والد ماجد خود حاصل ساخت . ذات همايونش به فضائل متنوّعه آراسته بود و طبع موزونش به فصاحت و بلاغت پيراسته .\r\nبالجمله ، در اواخر دولت محمّد فرّخ‌سير كه پدر بزرگوارش از خدمت وقايع‌نگارى بهگر و سيوستان مستعفى گشت ، او را از وطن طلبيده ، سند خدمت مسطوره از سر كار شاهى به وى دهانيد . آخر الأمر اوسط مائة ثانى عشر ره‌گراى عالم بقا گرديد . از اشعار اوست :\r\n اگرچه از مه نوچرخ ناخنى دارد * ولى گره نتواند گشود كار مرا \r\n* * *\r\n چشم دل چون نيست بينا ، ديدهء ظاهر چه سود ؟ * همچو نرگس در ميان باغ بيدارم عبث \r\n* * *\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n شب كه در بزم وصالش صحبت مستانه بود * دست من در زلف مشكينش به جاى شانه بود \r\n\r\n[ 286 
  ] [ لاله بال مكند شهود مانكپورى 
  ]\r\nصاحب فكر بلند ، لاله‌بال مكند ، كه شهود تخلّص مىكند ، اصلش از سركار مانكپور من مضافات صوبهء الله‌آباد است . عم او راى ياران عالم چند اعتبار تمام به هم رسانيده ، به و الا پايهء ديوانى نوّاب شجاع الدّوله بهادر ، ناظم بنگاله ، سر برافراخت .\r\nبالجمله ، شهود در نظم‌پردازى و نكته‌سنجى طبع خوش و فهم نيكو داشته و از علوم عربيّه هم مناسبتى و مهارتى . در سنهء اوسط مائة ثانى عشر درگذشت . از اوست :\r\n چو شمع كى بود از سوختن فراغ مرا * فروخت عشق نكويان به دست داغ مرا \r\n* * *\r\n بر دل پيران قيامت مىكند ياد شباب * طاق نسيان جوانى كن قد خم‌گشته را \r\n* * *\r\n مكن اشك مرا بىقدر ، اى مژگان تر ، رحمى ! * بر اين طفل غذاپروردهء خوان جگر ، رحمى \r\n\r\n[ 287 
  ] [ مولوى محمّد باقر شهيد طهرانى 
  ]\r\nمعركه‌آراى ميدان سخندانى ، مولوى محمّد باقر شهيد طهرانى ، كه از قوم اتراك است ، يكى از اجدادش در احمدآباد گجرات رنگ توطّن ريخت و شهيد همان‌جا در عرصهء شهود قدم نهاد و بعد رسيدن به سنّ تمييز و تحصيل علم ضرورى ، چندى به\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nشغل نوكرى به سر برد . آخر اعراض از آن نموده ، در اورنگ‌آباد گوشهء عافيت برگزيد .\r\nناظم خوش‌فكر است و شاعر نيكوتلاش و در خط نسخ از خوشنويسان عصر بوده . بعد چندى ، احرام زيارت حرمين محترمين بر ميان جان بست و در اين سفر در بندر تته با شيخ محمّد على حزين ملاقى گشته ، در سخن‌سنجى نسبت شاگردى به او به هم رسانيد .\r\nپس از انفراغ از زيارت امكنهء متبرّكه باز به اورنگ‌آباد رسيده ، پا به دامن انزوا كشيد .\r\nبيشتر از خانه نمىبرآمد و همان‌جا در سنهء ثمان و سبعين و مائة و ألف به دار بقا گراييد . از كلام اوست :\r\n فرصت نيافت جان كه برآيد پى نثار * شد مضمحل نفس ز غمش در گلو مرا\r\nچون آينه ز حيرت خود مىدهم خبر * يك‌بار گر كنند به او روبه‌رو مرا \r\n* * *\r\n هزاران فتنه بر پا مىشود در طرفةالعينى * كند گر آشنا با سرمه چشم نيم‌خوابش را \r\n* * *\r\n با دل سرد ، گرم مىسوزم * شمع كافور كرده‌اند مرا \r\n* * *\r\n كجا غبار ره يار مىتوان گشتن ؟ * هنوز بر سر خود خاك ريختن باقى است \r\n* * *\r\n خيالت از دل سوزان نمىرود بيرون * به حيرتم كه بر آتش چنان سپند نشست \r\n* * *\r\n هزار حيف تو ، اى گل ! نكردى آزادش * ز آه و نالهء بلبل دل قفس مىسوخت \r\n* * *\r\n به خاك تربت من دست را دراز مكن * هنوز آتش آه مرا اثر باقى است \r\n* * *\r\n\r\n","description":"","footnote":"","page_name":" 448 ","page_number":448},
  {"content":"\r\n\r\n طفل اشكم پى دلدار روان گشت ، شهيد ! * آخر اين بىسروپا ، پا و سرى پيدا كرد \r\n* * *\r\n بيهوده دست بر سر خود عمرها زدم * كارى ز دست نامد و دستم ز كار ماند \r\n* * *\r\n مجمر سينه‌ام از شوق تو مىسوخت مدام * مردم ديده سپند رخ نيكوى تو بود \r\n* * *\r\n روا باشد اگر نالد دلم هردم به آهنگى * ز سوز دل نفس در سينهء من سازها دارد \r\n* * *\r\n منم كه كشتهء شمشير اضطراب خودم * چون موج جان به لب از دست پيچ‌وتاب خودم \r\n* * *\r\n در بحر زندگى چه سبك راه مىروم * از خويش چون حباب به يك آه مىروم \r\n* * *\r\n تا شكست رنگ هستى بستر خود كرده‌ام * همچو اخگر تكيه بر خاكستر خود كرده‌ام \r\n* * *\r\n تاجر شهر خطايم ، انفعال آورده‌ام * غير عصيان جنس ديگر نيست در بار الم \r\n\r\n[ 288 
  ] [ لچهمن نارائن شفيق اورنگ‌آبادى 
  ]\r\nآشفتهء سخن ايجادى ، لچهمن نارائن شفيق اورنگ‌آبادى ، كه از قوم كتهرى است و اصلش از لاهور . جدّ او به هواينداس همراه عسكر عالم‌گير وارد دكن گشته ، در اورنگ‌آباد سكونت گزيد و به شغل نوكرى به عزّت و اعتبار به سر برد و به وقت موعود\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nدرگذشت . در حين وفاتش منسارام پدر شفيق دوساله بود . بعد رسيدن به سن شعور و به‌هم‌رسانى لياقت نمايان در عهد نوّاب آصف‌جاه به پيشكارى صدارت شش صوبهء دكن مأمور گشت و قريب چهل سال خدمت مذكوره به خوبى سرانجام داد . پستر « 1 » نوّاب صمصام الدّوله بهادر اورنگ‌آبادى نظر به فرط قابليت و سفارش مير آزاد بلگرامى او را به منصبى نواخت و پيش‌كارى بخشى از ممالك دكن به خدمت سابقه اضافه ساخت .\r\nبالجمله ، شفيق در سنهء ثمان و خمسين و مائة و ألف در اورنگ‌آباد قباى هستى دربر كشيد و بعد فوز به سنّ تمييز به فيض صحبت و يمن تربيت مير ممدوح استعداد شايسته و لياقت بايسته به هم رسانيده ، در سلك ملازمين عالىجاه خلف ارشد نوّاب نظام على خان بهادر منتظم گرديد ؛ و در نظم‌پردازى طبع موزون و فكر رسا داشت . از تأليفاتش دو تذكره به ملاحظه درآمد : يكى موسوم به گل رعنا كه متضمّن بر اشعار شعراى هند است ؛ و ديگرى مسمى به شام غريبان كه غالبا محتوى به كلام فصحاى اهل ولايت است كه وارد هند گشته . آخر كار اوايل مائة ثالث رخت حياتش به آتشكدهء فنا سوخت . اين زر نقد از كيسهء طبع اوست :\r\n گرچه اى دوست ! نديدم چمن روى تو را * دايم از باد صبا مىشنوم بوى تو را\r\nهركه آنجا برود ، بازنگردد هرگز * هست خاصيّت گلزار ارم كوى تو را\r\nبر زمين آمده ، از دور زمين بوس كند * ماه نو گر نگردد گوشهء ابروى تو را\r\nسنبل تازه و تر دود شود در چشمم * گر نبينم به چمن سنبل گيسوى تو را \r\n* * *\r\n دل من سوختهء آتش سودايى هست * لالهء دامن صحراى تمنّايى هست\r\nبا سر زلف تو زنهار تقاضا نكنم * اين‌قدر بس‌كه دل رفتهء من جايى هست \r\n* * *\r\n\r\n\r\n","description":"","footnote":"\r\n( 1 ) . حاشيه : پستر : بعد از آن .\r\n","page_name":" 450 ","page_number":450},
  {"content":"\r\n\r\n گريه مىآيد مرا بر حال خود در فصل گل * آمد آب رفته در جوى و نگارم برنگشت \r\n* * *\r\n دست ماليدن تو سود نبخشيد ، شفيق ! * حيف چون رنگ حنا فصل گل از دست تو رفت \r\n* * *\r\n سوخت ، يا بشكست ، يا خون شد ، نمىدانم چه شد ؟ * شب كه در زلف سياه او دل بىتاب رفت \r\n* * *\r\n شفيق ما به راه نىسوارى داد جان آخر * توان از سر گذشتن ، گه سر راهى چنين باشد \r\n* * *\r\n شانه زخمى كن و آشفته مكن دل‌ها را * جمع گشتند در آن زلف پريشانى چند \r\n* * *\r\n كشد چگونه مصوّر تمام شكل تو را * كه در كشيدن چشم تو مست مىگردد \r\n* * *\r\n من سپند توام ، اى شعلهء جوّالهء حسن * گر تو سرگرم رسى ، رقص‌كنان برخيزم \r\n\r\n[ 289 
  ] [ مولوى غلام غوث شوقى گوپاموى 
  ]\r\nمجمع محاسن صورى و معنوى ، مولوى غلام غوث شوقى گوپاموى ، كه از اولاد بينى\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nاعمام نوّاب انور الدّين خان شهيد و نبگان « 1 » قاضى محمّد مبارك شارح سلم العلوم است ؛ نهال وجودش در سنهء ثلث و مأتين و ألف در خيابان هستى به سرسبزى گراييده و بعد به‌هم‌رسانى برگ و بار رشد و تمييز كتب متداوله فارسى پيش اساتذهء عصر گذرانيده و در كمتر مدّتى به طبع بلند در فنون فارسيّه از نظم و نثر استعداد تامّه به هم رسانيد و به فكر ارجمند از مقبولان ارباب سخن و ماهران اين فنّ گرديد . پس از آن متوجّه علوم عربيّه گشته ، به تحصيل صرف و نحو و ديگر فنون ادبيّه ، مادام اقامت وطن به جانب خشنود - دام افضاله - پرداخت و بعد ذهاب جناب معزّى إليه به مدراس چندى در اطراف و جوانب لكهنو به كسب كمالات درساخت .\r\nاز آنجا كه اهل روزگار را فكر معاش چار و ناچار است ، تاب اقامت وطن در خود نيافته ، دل به سفر نهاد و چون‌كه محبّ جانى راقم اين اوراق بود و مفارقت جسمانى به هيچ‌گونه صورت نمىبست ، به اتّفاق يكدگر به معيّت ديگر اعزّه سرى به جانب كلكته كشيديم و بعد ورود آنجا كه مكرمت نامهء جناب خوش‌دل مغفور و حضرت خوشنود محتوى طلب او رسيده ، دل از اقامت كلكته برداشته ، به سوارى مركب به راه دريا وارد مدراس شديم و از ملاقات اعزّه و اجلّه مالامال مسرّت و جمعيّت گشتيم .\r\nبالجمله ، شوقى كه ذات لطيفش مستغنى از توصيف است و محتاج تعريف نه ، به حسن صورت و سيرت يگانهء عصر و به طبع سنجيده و اخلاق پسنديده ممتاز دهر بود ، و با جناب خوشنود ، ماوراى واسط قرابت قريبه سررشتهء ارتباط و اتّحاد به مرتبهء كمال داشت . در سنين معدود به فيض صحبت و يمن تربيتش به تكميل علوم ما بقىِ كوشيده و پيكر حال را به زيور لياقت شايسته و كمالات بايسته آرايش كما ينبغى بخشيده و به وسيلهء جميلهء جناب خوش‌دل مبرور كه عهدهء قاضى القضاتى مدراس داشته ، به خدمت افتاى\r\n\r\n\r\n","description":"","footnote":"\r\n( 1 ) . حاشيه : نوگان .\r\n","page_name":" 452 ","page_number":452},
  {"content":"\r\n\r\nضلع مأمور گرديد ؛ و راقم اين اوراق به مقتضاى « قيد الماء اشدّ من قيد الحديد » سنگ مفارقتش بر سينه نهاده ، در مدراس ماند ؛ و وى چندى به سرانجام خدمت مأموره در ضلع گنتور اشتغال داشت كه قضا را بيمارى صعب رو نموده و بار زحمت تن نازكش را فرسوده ، مرض آنا فآنا اشتداد گرفت و مزاج به تدبيرى اصلاح نپذيرفت . آخرش راى بر اين قرار يافته كه به بلدهء حيدرآباد كه از آنجا قريب است ، نزد پدر بزرگوارش كه همان‌جا بود رسيده ، به تداوى پردازد . چون‌كه تير قضا را سپرى نيست و دوا و دعا را اثرى نه ، آن نخل تازهء گلشن شباب به فاصلهء چهار گروى از حيدرآباد فايز گشته ، در سنهء اثنين و ثلاثين و مأتين و ألف به تندباد اجل از پا درافتاد ، و داغ مهاجرت به جان احباب نهاد :\r\n گر پير نودساله بميرد ، عجبى نيست * اين ماتم سخت است كه گويند : جوان مرد ! \r\nتابوتش به شهر برده ، آن گنج گرانمايهء خوبى را در تكيهء بودلى خاك سپردند . راقم اوراق مرثيه‌اى كه در مفارقت او گفته ، در اينجا يادداشت مىشود :\r\n از پير فلك جور چه بىوهم و گمان رفت * در چشم زدن از برم آن تازه‌جوان رفت\r\nاز باد حوادث چه بلا چرخ سيه ريخت * كان سرو خرامنده ز گلزار جهان رفت ؟\r\nآن گلبن نوخاستهء گلشن خوبى * از گردش افلاك به تاراج خزان رفت\r\nآن شاه سوارى كه به ميدان سخن بود * از عرصهء گيتى چه قدر گرم عنان رفت\r\nآن نور نظر عاقبت از پيش نگاهم * بنگر كه به يك‌چشم زدن رفت و چسان رفت \r\n\r\n","description":"","footnote":"","page_name":" 453 ","page_number":453},
  {"content":"\r\n\r\n آن روز كه او مرحله‌پيماى عدم شد * آشوب قيامت به سر ماتميان رفت\r\nتا چند به اين ديدهء بيدار بسازم * در مهد لحد يار چو در خواب گران رفت\r\nشد شعله و آتش به دل هم‌نفسان زد * آن حرف كه از سوز درونم به زبان رفت\r\nهركس كه به اين حال تباهم نظرى كرد * زد نعره و از پهلوى من اشك‌فشان رفت\r\nشد زندگيم تلخ ز سرپنجهء الفت * از دهر چو سرحلقهء شيرين‌سخنان رفت\r\nگل كرد از اين سينهء پرداغ گلستان * از گلشن ايّام چو آن غنچه‌دهان رفت\r\nبر خرمن جمعيّت من مشت شرر ريخت * تا از سر من برق صفت جلوه‌كنان رفت\r\nبگذاشت به من اين دل پرحسرت و اندوه * آن مونس جان چون ز جهان گذران رفت\r\nصد تير بلا كرد مشبّك تن زارم * در گوشه چو از چشم من آن سخت‌كمان رفت\r\nدور از تو به صد خون ز دل از ديده طپانم * رفتى و چه‌ها بر من بىتاب‌وتوان رفت !\r\nشد پيكر گلرنگ تو را خاك نشيمن * چون بلبل روح تو به گلگشت جنان رفت \r\n\r\n","description":"","footnote":"","page_name":" 454 ","page_number":454},
  {"content":"\r\n\r\n بين سختى جانم كه نمردم به فراقت * با آنكه جدا از تو چه‌ها بر دل‌وجان رفت\r\nلخت جگرم ريخته با سيل سرشكم * در راه تو چون قافلهء ريگ روان رفت\r\nهرچند كه دور است ز تو قدرت غمگين * كى ياد تو از خاطر ناشاد توان رفت \r\nمسوّدات شوقى چه از نظم رنگين و نثر متين كه تدوين نيافته بوده و تأليف نپذيرفته ، در بلدهء حيدرآباد متفرّق و پراكنده گشت و ورقى از آن به دست اين هيچ مدان نيامد . بيتى چند از كلام دلپذيرش سپردهء گوش جان داشت ، در اين اوراق ثبت افتاد :\r\n سر در بر من آر كه نازى به از اين نيست * گويم سخن بوسه كه رازى به از اين نيست\r\nپروانه نباشم كه به يك‌بار بسوزم * چون شمع گدازم كه گدازى به از اين نيست \r\n* * *\r\n كارم آخر شده از درد و نگشتى آگه * شيشه بشكست و به گوش تو صدايى نرسيد \r\n\r\n[ 290 
  ] [ غلام محيى الدّين شايق على خان 
  ]\r\nبرگزيدهء عالىطبعان ، غلام محيى الدّين شايق على خان ، متخلّص به شايق ، كه از شرفاى نامور و نجباى معتبر است ، نسب شريفش به قدوة العارفين مولانا حبيب اللّه خليفه شاه صبغة اللّه نايب رسول اللّه منتهى مىشود و نسبت يكى از اجداد مادرى او به\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nحضرت سيّد محمّد گيسو دراز - قدّس سرّه - مىرسد . پدر بزرگوار و جدّ امجدش از گلبرگهء شريف در قصبهء اودگير كه از الكاى مدراس است ، وارد گشته ، رنگ اقامت همان‌جا ريختند و ولادتش در همان قصبه به ظهور رسيد .\r\nبالجمله شايق كه در عهد رياست نوّاب رحمت‌مآب فايز مدراس گرديده ، چندى به خدمت مولوى محمّد باقر آگاه به آگاهى علوم فارسيّه چهرهء اعتبار برافروخت و سپس به تكميل آن از خدمت سيّد خير الدّين فايق بهرهء وافر برداشت و در سلسلهء عاليّهء قادريّه انتساب داشت . صاحب طبع موزون و كلام لطافت مشحون است و مرد نيك طينت و صوفى سيرت بود و طريق حسن اخلاق با خويش و بيگانه مىپيمود . اواخر عهد دولت حضرت نوّاب رضوان‌مآب به شرف ملازمات مستعدّ گشته و پس از آن در عهد سعادت مهد سراج الامراء نوّاب عظيم جاه بهادر - دام اقباله - به خطاب‌خانى سرفرازى يافت و به عزّت و اعتبار تمام به سر مىبرد .\r\nآخر كار در سنهء تسع و اربعين و مأتين و ألف رهنورد عالم بقا گشت . از افكار اوست :\r\n ز سودا چون به بازارش دل پرداغ خود بردم * بگفتا : كس نمىگيرد متاغ داغ دار اينجا \r\n* * *\r\n عشق ازبس ز جنون ساخته تخمير مرا * نغمهء چنگ بود نالهء زنجير مرا \r\n* * *\r\n در حجاب زلف كن نظّاره روى يار را * صبح اميد از سواد اين شب يلدا طلب \r\n* * *\r\n به‌سان كاغذ بادى ز رشتهء الفت * دلم كشيده به خود طفل بوالهوس به دو دست \r\n* * *\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n زلف مشكين تو اى يار نه بر پا افتاد * اين بلايى است كه از عالم بالا افتاد \r\n* * *\r\n كباب‌آسا ز سوز آتش عشق تو در جوشم * سرشك از ديده گه ريزم ، گهى با ناله همدوشم \r\n* * *\r\n نمىدانم كدامين شعله رو در سينه جا دارد * كه مىجوشد شرر از چشم گريانى كه من دارم \r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nحرف الصّاد\r\n\r\n[ 291 
  ] [ زين الدّين صاعد جنون‌شانى 
  ]\r\nصاعد مصاعد نكته‌دانى ، زين الدّين صاعد جنون‌شانى ، كه خازن سركار سلطان اسكندر بوده ، در فكر سخن طبع شايسته و فهم و فراست بايسته داشت ؛ و اوسط مائة تاسع در ماوراءالنّهر دار فانى را گذاشت . اين رباعى از كلامش به نظر رسيد :\r\n اين عشق كه اشك سرخ و رخ زرد كند * گرمم بگرفت تا دمم سرد كند\r\nزين بيش ز درد خود حكايت نكنم * ترسم كه ز درد من دلت درد كند \r\n\r\n[ 292 
  ] [ ميرزا محمّد على صائب اصفهانى 
  ]\r\nشهريار اقاليم سخندانى ، ميرزا محمّد على صائب اصفهانى ، كه پدرش از كدخدايان تبارزهء عباس‌آباد اصفهان بوده . ميرزا در دار السّلطنه اصفهانى نشو و نما حاصل ساخت و بعد فوز به سنّ رشد و تمييز به احراز سعادت زيارت حرمين شريفين شتافت و پس از\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nحصول اين نعمت عظمى باز به ايران مراجعت نمود و به ذهن و ذكا در كمتر مدّتى به شهرستان سخن كوس بلندنامى نواخت و به معركهء فصحا و بلغا سر اعتبار افراخت ، و به فكر بلند و نازك‌خيالى صدرآراى ايوان والادستگاهى است و به طبع ارجمند و خوش‌مقالى آشناى بحر دقيقه‌سنجى و رموز آگاهى ، در مراتب نظم به علوّ مرتبت سر به اوج اشتهار كشيده و غلغلهء كلام فصاحت نظامش در چارسوى عالم فرارسيده . به الفاظ متين و مضامين رنگين قالب سخن را جانى از سر نو بخشيده و به تلاش‌هاى تازه و خيالات شگرف سامعه‌افروز مستمعان گرديده . خزينهء اذكارش پر از جواهر زواهر معانى و لئالى اشعار آبدارش منسلك به سلك خوش‌بيانى . اگر او را قطب فلك فصاحت خوانند ، بجا است و مركز دايرهء بلاغت دانند ، سزا . ميرزا در اقسام نظم به خوش‌كلامى ممتاز است ، فأمّا شهپر فكر بىنظيرش در ميدان غزل تيزپرواز . سخن‌سنجان روزگار را به تتبّع كلامش افتخار ، و نكته‌فهمان عصر را به تقليد طرز خاصّه‌اش سرمايهء اعتبار .\r\nبالجمله ، در عالم شباب اواخر عهد جهانگيرى به سياحت هند درافتاد و چون به كابل برخورد به حسن اتّفاق صحبتش با ظفر خان احسن كه به نيابت پدر خودش خواجه ابو الحسن تربيتى ناظم كابل بوده ، درگرفت و مراتب قدرافزايى به عنوان شايسته نسبت به حال خود يافت و قصايد غرّا در مدح او نگاشت ؛ و چون در اوايل جلوس شاه جهان ظفر خان به تقبيل عتبهء شاهى شتافت ، ميرزا نيز كمر به مرافقت بربست و هرگاه كه رايات سلطانى متوجه ممالك دكن گشت ، ميرزا هم با ظفر خان در ركاب لشكر ظفرپيكر سلطانى بوده و در هنگام اقامت برهانپور به استماع مقدم پدر كه بنا بر برونش به وطن از اصفهان سرى به هند كشيد ، قصيده‌اى در مدح خواجه عبد الحسن و ظفر خان محتوى به درخواست رخصت نگاشته ، گذرانيد . اتّفاقا در آن ايّام عنان عزيمت موكب شاهى به جانب اكبرآباد معطوف گشت و رخصت ميرزا در حيّز تعويق درافتاد و بعد يك سال كه حكومت كشمير به نيابت پدر به ظفر خان قرار يافت ، ميرزا نيز هم‌سفر بوده و پس از\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nگلگشت بهارستان كشمير دلپذير نزهت‌كدهء هند را خير باد گفته ، رو به دار السّلطنه اصفهان نهاد ، و همان‌جا رخت اقامت افكند و مورد نوازشات شاه‌عباس ثانى گشته ، به خطاب ملك‌الشّعرايى چهرهء اعتبار برافروخت و مادام حيات از پيشگاه سلاطين صفويّه سرمايهء عزّت و احترام اندوخت ؛ و در سنهء ثمانين و ألف به دار آخرت خراميد و در اصفهان مدفون گرديد . اين چند بيت از كلام فصاحت نظام اوست :\r\n به محفل تو كه خامش كنى سپند آنجا * كه راست زهره كه سازد صدا بلند آنجا\r\nز مكر سبحه‌شماران خدا نگه دارد * كه صد سر است به يك حلقهء كمند آنجا \r\n* * *\r\n ترك چشم مخمورش مست ناتوانىها * سرمه با نگاه او گرم هم‌عنانىها\r\nگه سبو زنم بر سر ، گه به پاى خم افتم * ساقيا ! مرنج از من ، عالم جوانىها \r\n* * *\r\n به آهى مىتوان از خود برآوردن جهانى را * كه يك رهبر به منزل مىرساند كاروانى را \r\n* * *\r\n صبح قيامتش بود پردهء خواب در نظر * هركه به خواب بيند آن نرگس فتنه‌زاى را\r\nصائب آتشين زبان چون سر حرف وا كند * نغمه به لب گره شود بلبل خوش‌نواى را \r\n* * *\r\n حاجت دام و كمندى نيست در تسخير ما * گردش چشمى بود بس حلقهء زنجير ما \r\n* * *\r\n دلم به پاكى دامان غنچه مىلرزد * كه بلبلان همه مستند و باغبان تنها \r\n* * *\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n دل عارف غبارآلودهء كثرت نمىگردد * نيندازد خلل در وحدت آيينه صورت‌ها \r\n* * *\r\n نگاهدار سررشتهء حساب اينجا * كه دم شمرده زند بحر از حباب اينجا \r\n* * *\r\n بىتابى عاشق شود از وصل فزون‌تر * ناسور كند پنبهء مه داغ كتان را \r\n* * *\r\n نيست پرواى فنايى خود دل وارسته را * تيغ خضر راه باشد دست از جان شسته را \r\n* * *\r\n يا رب ! كه دعا كرد كه چون قافلهء موج * آسايش منزل نبود در سفر ما \r\n* * *\r\n غنچه‌سان پرگل اگر خواهى دهان خويش را * پردهء قفل خموشى كن زبان خويش را \r\n* * *\r\n هلاك غيرت آن رهروم كه مىدارد * ز چشم آبله پنهان برهنه‌پايى را \r\n* * *\r\n حريف خضر و رشك آب حيوان نيستم صائب * ز آب تيغ او پر مىكنم پيمانهء خود را \r\n* * *\r\n درخور پروانه‌ام بزم جهان شمعى نداشت * سوختم از گرمى پرواز بال خويش را \r\n* * *\r\n عشق است غمگسار دل دردمند را * آتش گره ز كار گشايد سپند را \r\n* * *\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n در بيابان توكّل منم آن خار يتيم * كه به صد خون جگر آبله پرورد مرا \r\n* * *\r\n چه حاجت است به رهبر كه گوشهء چشمش * كشد چو سرمه به خويش از هزار ميل مرا \r\n* * *\r\n نيست ز آن گوهر ناياب كسى را خبرى * چشم غوّاص تهىتر ز حباب است اينجا \r\n* * *\r\n به ساغر احتياجى نيست چشم نيم‌مستش را * كه مىجوشد مى از پيمانه چشم مىپرستش را \r\n* * *\r\n دايم ز نازكى است دل‌افگار شيشه را * خون مىچكد مدام ز گفتار شيشه را \r\n* * *\r\n چون ميان من و او دست دهد جمعيّت * كه به دست آمدنش مىبرد از دست مرا\r\nگرچه چون آبله بر هر كف پا بوسه زدم * رهروى نيست در اين راه كه نشكست مرا \r\n* * *\r\n گر زند آتش به جان رويش چنين آيينه را * زود خواهد كرد خاكسترنشين آيينه را \r\n* * *\r\n ژاله‌ام ، هرگز ندارم تاب احسان كسى * آب گردم گر كسى از خاك بردارد مرا \r\n* * *\r\n عشقم چنان ربود كه دنيا و آخرت * افتاد چون دو قطرهء اشك از نظر مرا \r\n* * *\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n در اين دوهفته كه مهمان اين چمن شده‌اى * به خنده لب مگشا ، روزگار گلچين است \r\n* * *\r\n بوى گل و باد سحرى هر دو به راه‌اند * گر مىروى از خود به از اين قافله‌اى نيست \r\n* * *\r\n هركه آمد در غم‌آباد جهان ، چون گردباد * روزگارى خاك خورد ، آخر به خود پيچيد و رفت \r\n* * *\r\n چشم مخمورى كه ما را باده در پيمانه ريخت * مىتواند از نگاهى رنگ صد ميخانه ريخت \r\n* * *\r\n روشندلان هميشه سفر در وطن كنند * استاده است شمع و همان گرم رفتن است \r\n* * *\r\n همچو تار سبحه گر هموار سازى خويش را * مىتوان در يك‌دم از صد عقدهء مشكل گذشت \r\n* * *\r\n غرور حسن به خط از دماغ يار نرفت * ز تركتاز خزان زين چمن بهار نرفت \r\n* * *\r\n شب كه در بزم حديث سر زلف تو گذشت * هركه برخاست ز جا ، سلسله بر پا برخاست \r\n* * *\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n خط سبزى كه ز پشت لب جانان برخاست * رگ ابرى است كه از چشمهء حيوان برخاست \r\n* * *\r\n رفتن از عالم پرشور به از آمدن است * غنچه دل‌تنگ به باغ آمد و خندان برخاست \r\n* * *\r\n فروغ روى تو برقى به خرمن گل ريخت * كه جاى نغمه شرر از زبان بلبل ريخت \r\n* * *\r\n غزالان را ز وحشت بازدارد ديدن چشمت * به چرخ آرد زمين را چون فلك گرديدن چشمت \r\n* * *\r\n يوسف از چاه برون آمد و عنقا از قاف * از دل گم‌شدهء ما اثرى پيدا نيست \r\n* * *\r\n ما را دماغ جنگ و سر كارزار نيست * ور نه دل دونيم كم از ذو الفقار نيست \r\n* * *\r\n كدام زهره‌جبين گوشهء نقاب شكست * كه رعشه ساغر زرّين آفتاب شكست \r\n* * *\r\n زبان شكوهء من چشم خونفشان من است * چو طفل بسته‌زبان ، گريه ترجمان من است \r\n* * *\r\n از بوى گل اگرچه سبك‌روح‌تر شدم * در چشم روزگار گرانم چو خواب صبح \r\n* * *\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n حصار خويش كردم سخت‌جانى را ، ندانستم * كه شمشير قضا را جان سخت من نشان باشد \r\n* * *\r\n نام بلبل ز هوادارى عشق است بلند * ور نه پيداست چه از مشت پرى مىخيزد \r\n* * *\r\n اميد صائب از همه‌كس چون بريده شد * شمشير آه را ز نيام كمر كشيد \r\n* * *\r\n چشم پوشيده تماشاى رخش مىكردم * به چه تقصير دو چشم نگرانم دادند \r\n* * *\r\n به حسن ساخته زنهار اعتماد مكن * كه در دوهفته مه چارده هلال شود \r\n* * *\r\n مهيّاى فنا را از علايق نيست پروايى * نينديشد ز خار آن‌كس كه دامن بر كمر دارد \r\n* * *\r\n به آه داشتم اميدها ، ندانستم * كه اين فلك‌زده هم رنگ آسمان دارد \r\n* * *\r\n بىقرارى هركه را پيچد به هم چون گردباد * مىكند هر لحظه جولان در بيابان دگر \r\n* * *\r\n كدام آبله‌پا عزم اين بيابان كرد * كه خارها همه گردن كشيده‌اند امروز \r\n* * *\r\n ز حال دل خبرم نيست ، اين‌قدر دانم * كه دست شانه نگارين برآمد از مويش \r\n* * *\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n چه سود از اينكه بلند است دامن فانوس * چو هيچ‌وقت نيايد به كار گريهء شمع \r\n* * *\r\n نماند در نظر از جوش اشك جاى نگاه * مگر ز رخنهء دل باغ را نظاره كنم \r\n* * *\r\n ز خال گوشهء ابروى يار مىترسم * از اين ستارهء دنباله‌دار مىترسم \r\n* * *\r\n باد نتواند پريشان ساختن وقت مرا * شمع فانوسم كه دارم خلوتى در انجمن \r\n* * *\r\n نيم آگاه از زلف رسايش ، اين‌قدر دانم * كه در دل‌ها ترازو گشت مژگان رساى او \r\n* * *\r\n ليلىوشى كه شورش سوداى من از اوست * يك حلقه است چشم غزال از كمند او\r\nآن آتشين عذار به گلزار چون رود * گل‌ها كنند خوردهء خود را سپند او \r\n* * *\r\n دلربايانه دگر بر سر ناز آمده‌اى * از دل ما چه بجا مانده كه باز آمده‌اى\r\nدر بغل شيشه و در دست قدح ، در بر چنگ * چشم بد دور كه بسيار بساز آمده‌اى\r\nمى بده ، مى بستان ، دست بزن ، پاى بكوب * در خرابات نه از بهر نماز آمده‌اى\r\nآن‌قدر باش كه من از سر جان برخيزم * كه به غم خانه‌ام ، اى بنده‌نواز ! آمده‌اى \r\n* * *\r\n رشته تا دارد گره در چشم سوزن نگذرد * نگذرى تا از سر خود ، عقدهء كار خودى \r\n* * *\r\n از صدف گوهر شهوار نيايد بيرون * به صفايى كه تو از خانه بدر مىآيى \r\n\r\n","description":"","footnote":"","page_name":" 466 ","page_number":466},
  {"content":"\r\n\r\n كشتهء ناز تو بر روى زمين كيست كه نيست * كه چو خورشيد تو با تيغ و سپر مىآيى\r\nوحشت از صحبت عاشق مكن ، اى تازه‌نهال ! * كه ز پيوند نكوتر به شمر مىآيى \r\n* * *\r\n خاك شو خاك ، از آن پيش كه بر باد روى * بندگى پيشهء خود ساز كه آزاد روى \r\n\r\n[ 293 
  ] [ ميرصيدى طهرانى 
  ]\r\nصيّاد وحشيان بيشهء نازك‌بيانى ، ميرصيدى طهرانى ، كه غزالان خيالات رنگين را به دام مىكشيد . در بدايت حال از اصفهان به هند رسيد و شرف ملازمت شاه جهان دريافته ، در صلهء وصيدهء مدحيّه به عطاى هزار روپيه مفتخر و ممتاز گرديد .\r\nخان آرزو در مجمع النّفائس نوشته كه : روزى جهان‌آرا بيگم ، بنت شاه جهان به تماشاى باغى كه در آبادى شاه‌جهان‌آباد ساخته بود ، برآمد . مير در حجره‌اى از حجره‌هاى بيرونى باغ كه مردم به كرايه در آنجا سكونت مىداشتند ، بوده ، به سبب اهتمام سوارى پنهان گشته ، چون فيل‌سوارى خاصّه قريب رسيد ، مير از غرفهء بالاى بام حجرهء خود سر برآورده ، اين بيت خواند :\r\n برقع به رخ افكنده برو ناز به باغش * تا نكهت گل بيخته آيد به دماغش \r\nبيگم به كمال بىدماغى فرمود : « اين كيست ؟ او را كشان‌كشان بايد آورد » . به مجرّد صدور حكم خواجه‌سرايان سوارى رسيده ، همچنان بردند . امر شد كه : چه مىخوانى ؟\r\nباز بخوان ! . مير به تكرار همين بيت پرداخت . بيگم اندرون باغ رونق‌افروز گشته ، فرمود كه پنج هزار روپيه اين را داده ، از شهر اخراج كنند .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nمير صاحب ديوانى است و مثنوى رنگين در توصيف كشمير تأليف نموده . آخر الأمر اواخر مائة حادى عشر شكار نهنگ اجل گرديد . اين چند بيت از كلام اوست :\r\n از باغ رفتى و دل بلبل ز ناله ريخت * گل را شراب رنگ تمام از پياله ريخت \r\n* * *\r\n با آنكه صرف شد همه عمرم در انتظار * آگه نيم هنوز كه چشمم به راه كيست ؟ \r\n* * *\r\n صيّاد ما بناى ستم تازه كرده است * مرغى كه پرشكسته شد ، آزاد مىكند \r\n* * *\r\n رسيده‌ام به گلستان وصل و نوميدم * كه گل به شاخ بلند است و باغبان نزديك \r\n\r\n[ 294 
  ] [ حكيم كاظم مسيح اللّسان صاحب 
  ]\r\nجليس بزم سخن‌سنجان ، حكيم كاظم ، مخاطب به مسيح اللّسان كه صاحب تخلّص مىكند و در فنون شعر دعوى استادى داشت . ديوانى ضخيم و مثنويّات متعدّده ترتيب داده ، فأمّا بيشتر پست و بلند واقع گشته . گويند وقتى ميرصيدى به ملاقاتش رفت ، حكيم در خانه به كارى مشغول بوده ، مير ساعتى نشسته ديوان او را كه به كمال تعظيم به رحال « 1 » نهاده بود ، گشاد و سرسرى يك نظر انداخته ، برخاسته ، رفت . حكيم چون از خانه برآمد به مير سامان خود گفت : كه چرا تا آمدنم او را به مطالعهء ديوان من مشغول نكردى تا محظوظ مىشد ؟ و از فرط غضب چند تازيانه به آن بيچاره زد ، و رفته‌رفته اين خبر به مير رسيد . هرگاه به دربار تلاقى يكديگر دست داد . حكيم بعد پيش آمده ظاهر كرد كه : چرا\r\n\r\n\r\n","description":"","footnote":"\r\n( 1 ) . رحال : دو تخته وصل به هم كه باز و بسته مىشود و كتاب را موقع خواندن روى آن مىگذارند .\r\n","page_name":" 468 ","page_number":468},
  {"content":"\r\n\r\nبه اين زودى برخاستيد ؟ بارى ديوان من در آنجا حاضر بود ، البتّه به نظر گذشته و به مطالعهء آن حظّى برداشته باشند » . مير گفت : « ديدم ، لكن عجب انصاف است كه شعر از شما باشد و صله مير سامان يابد ! » .\r\nآخر الأمر آخر مائة حادى عشر به دار خاموشان گراييد . از كلام اوست :\r\n غافل آمد در برم آن شوخ بىپروا نشست * مىطپد در سينه دل ، ترسم خبردارش كند \r\nرباعيات\r\n عالم چه بود ؟ كفى به روى گرداب * آدم چه بود ؟ عكس چراغى در آب\r\nاز پيچش گرداب نماند آن كف * و آن عكس پريشان شود از جنبش آب \r\nو له\r\n ديوانهء عشقت چه جنون‌ها كه نكرد * و آن غمزهء پرفن چه فسون‌ها كه نكرد\r\nبيدار چه فتنه كز نگاه تو نشد * آن دست حنا بست چه خون‌ها كه نكرد \r\nو له\r\n ميناى دل ما ز صدا مىشكند * مانند حباب از هوا مىشكند\r\nنازك‌دل عشقيم ، به ما سنگ مزن ! * از رنگ گل آيينهء ما مىشكند \r\nو له\r\n اشكم كه به خاك آبرو مىريزد * از حيرت آن چشم نكو مىريزد\r\nصدپارهء دل به سينه چون گل دارم * تا دست نهى ز هم فرومىريزد \r\n\r\n[ 295 
  ] [ حاجى صادق صامت اصفهانى 
  ]\r\nباديه‌پيماى سخندانى ، حاجى صادق صامت اصفهانى ، كه مرد باسليقه و صاحب\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nطبع خوشى بوده ، به تقريب تجارت دو بار به هند آمده ؛ و اواخر مائة حادى عشر درگذشت . اين دو بيت از كلامش به نظر درآمد :\r\n از كشتنم گر آن مژه پرهيز مىكند * خنجر به سنگ سرمه چرا تيز مىكند ؟ \r\n* * *\r\n بس‌كه بر خود دامن افشانديم مانند هلال * از قباى هستى ما يك گريبان‌وار ماند \r\n\r\n[ 296 
  ] [ ملّا صبحى كشميرى 
  ]\r\nسخن‌سنج بىنظير ، ملّا صبحى ساكن كشمير ، كه از مدّاحين سلطان شجاع بن شاه جهان بود ، به طبع بلند يكّه‌تاز ميدان سخنورى و به فكر ارجمند گرم‌ساز بازار نظم‌گسترى . به فضائل و كمالات مقبول قلوب و به حسن گفتار عزيز دل‌ها بود . اواخر مائة حادى عشر صبح اجلش بسررسيد . از افكار اوست :\r\n سر زلف درازى سايه افكنده است در چشمم * به اندازى كه صيّاد افكند قلّاب در دريا \r\n* * *\r\n سرافرازى اگر دارى هوس كسب تواضع كن * به ابرو بين كه جا بر چشم دارد از خميدن‌ها\r\nچو مرغ نيم‌بسمل اضطراب دل تماشا كن * كه گوش همنشينان بست آواز طپيدن‌ها\r\nچه رنگين گريه‌ها از خون دل آورده‌ام ، صبحى ! * كنون از چشم تر دارم تمنّاى چكيدن‌ها \r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\n[ 297 
  ] [ مير روزبهان صبرى اصفهانى 
  ]\r\nدلدادهء نظم‌گسترى ، مير روزبهان صبرى ، كه از اصفهان است ، مرد عاشق‌پيشه بود و شاعر خوش‌انديشه . در اوايل حال « فارس » تخلّص مىكرد و صاحب ديوان است . از اشعار اوست :\r\n منم و دلى كه دايم به دو دست دارم او را * اگرش نگاه‌دارى ، به تو مىسپارم او را \r\n* * *\r\n يا رب ! دل شكستهء من از كجا شنيد * بوى محبّتى كه در آب و گل تو نيست\r\nاين بس جزاى كشتن صبرى كه روز حشر * حسرت نمىكشد كه چرا بسمل تو نيست \r\n\r\n[ 298 
  ] [ ميرزا محمّد ابراهيم صفاى شيرازى 
  ]\r\nصاحب طبع سليم و فكر رسا ، ميرزا محمّد ابراهيم صفا ، كه از عمايد دار العلم شيراز و اكابر سلسلهء سادات دشتكى است ، مرد رنگين‌صحبت و طبع‌لطيف و خوش‌خلق و ظريف بوده . به پختگى كلام مطبوع سخنوران و به ادابندى مضامين دلنشين مقبول نظم‌گستران . اشعار آبدارش دلاويز و صاف و ساده و شورانگيز . در سنهء ستّين و مائة و ألف بساط هستى پيچيد . قطعه‌اى در خطاب به محبوب و محبوب محبوب كه گفته ، در اينجا نگارش رفته :\r\n اى كه بىقدرترين ذرّهء خاك ره عشق * شود از بارقهء حسن تو خورشيد سرير !\r\nچند روز است كه بر صفحهء نظّارهء تو * صورت عجز كند خامهء مژگان تصوير\r\nپيش آيينهء رخسار كه لغزيده كه عشق * بسته بر پاى نگاه تو ز حسرت زنجير ؟ !\r\nكه شبيخون زده بر مردم چشمت به فسون * كه نگاه تو به عجز آمده چون طفل اسير ؟ ! \r\n\r\n","description":"","footnote":"","page_name":" 471 ","page_number":471},
  {"content":"\r\n\r\n گر به من برخورد آن ماه‌لقا دلبر تو * چند بيتى كنم از روى نصيحت تقرير\r\nكاى پرىچهره‌نگارى كه ز اورنگ سپهر * ماه را مىكشد افسون نگاه تو به زير ! \r\n* * *\r\n اين چه ظلم است كه ريزى به لبى ساغر زهر * كه هنوز از ره طفلى بود آلودهء شير\r\nاين چه رحم است كه گريد ز غمت آنكه هنوز * چشم نازش ز شكر خواب نمىگردد سير ؟\r\nنو نياز است ندارد دل او طاقت ناز * سيلى دهر نخورده است ، بر آن سخت مگير !\r\nهرچه فرمايدت از روى رضا ، منّت دار * هرچه گويد سر تسليم بيفكن در زير\r\nبلكه او هم ز تو آيين وفا آموزد * بلكه او هم شود از رسم جفا منع‌پذير\r\nنكشد بر دل مجروح صفا تيغ ستم * صيد پربستهء خود را نكشد بىتقصير\r\nبه سر او كه اگر يك سر مو رنجه شود * خاطرش از تو ، و باشد ز تو يك‌دم دلگير\r\nبند از بند تو چون نى كنم از ناله جدا * سازم از آه ، دلت را هدف ناوك تير \r\n\r\n[ 299 
  ] [ ميرزا محمّد جعفر صافى اصفهانى 
  ]\r\nمستجمع فكر خوش و ذهن وافى ، ميرزا محمّد جعفر صافى ، كه از طبقهء سادات گرام\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nاصفهان است ، جوانى صاف‌طينت و نيك‌سيرت بوده و طريق نظم به كمال فصاحت مىپيموده . آخر الأمر اوسط مائة ثانى عشر رو به دار آخرت نموده . از افكار اوست :\r\n بوى گل خود به چمن راهنمون شد ز نخست * ور نه بلبل چه خبر داشت كه گلزار كجاست ؟ \r\nرباعيات\r\n دردا كه دواى درد پنهانى ما * افسوس كه چارهء پريشانى ما\r\nدر عهدهء جمعى است كه پنداشته‌اند * آبادى خويش را ز ويرانى ما \r\nو له\r\n بازآى و به خون ديده‌ام غرق نگر * غرقم در خون ز پاى تا فرق نگر\r\nاشكم ريزان ز ديده چون باران بين * آهم سوزان به سينه چون برق نگر \r\nو له\r\n گر جان طلبند ، در وفاى تو دهم * ور سر خواهند ، در هواى تو دهم\r\nچيزى كه نمىدهم به غير تو ، دل است * و آن نيز اگر بود رضاى تو ، دهم \r\n\r\n[ 300 
  ] [ آقا محمّد تقى صهباى قمى 
  ]\r\nنكته‌سنج سخن‌پيرا ، آقا محمّد تقى صهبا ، كه جدّ بزرگوارش از ولايت دماوند در قم قيام ورزيده ، صهبا همان‌جا جرعهء هستى چشيده و بعد عروج نشئهء رشد و تمييز تا سى سال در آنجا به سرخوشى به سر برد و پس از آن در مصطبهء اصفهان بزم اقامت آراست .\r\nآقا سرمست بادهء سخنورى و سرخوش صهباى نظم‌گسترى بوده . اوسط مائة ثانى عشر ساغر ممات كشيد . از كلام مستانهء اوست :\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n شادم به اسيرى كه به‌جز كنج قفس نيست * جايى كه توان برد سرى زير پر آنجا \r\n* * *\r\n منشين به خلوتى كه خورى باده با رقيب * چون از خودى تو بىخبر و از خدا رقيب \r\n* * *\r\n يار آمد و لبم به شكايت گشود و رفت * زين آتش نهفته برآورد دود و رفت \r\n* * *\r\n ببين محرومى عاشق كه گل بر شاخ در گلشن * نمىماند به قدر آنكه بلبل آشيان گيرد \r\n* * *\r\n زد به بىرحمى به تيغم يار ، يارى را ببين * ساخت كارم را به زخمى ، زخم كارى را ببين\r\nرفت و بىاو زنده ماندم ، سخت‌جانى را نگر * آمد و مردم ز خجلت ، شرمسارى را ببين \r\nرباعيات\r\n مرغ دل من كه دلنوازش گيرد * در دام سر زلف درازش گيرد\r\nبالش چو گشايد نه پى آزاديست * از بند رها كند كه بارش گيرد \r\nو له\r\n حاشا به كسى حكايتى از تو كنم * يا شكوهء بىنهايتى از تو كنم\r\nآن‌كس كه به داد من رسد غير تو ، كيست ؟ * پيش تو مگر شكايتى از تو كنم \r\n* * *\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nقطعهء تاريخى كه به تقريب تهنيت كدخدايى آذر ، صاحب تذكرهء آتشكدهء عجم ، نوشته :\r\n شمع بزم اهل فكر آذر كه هست * محفل‌افروز سخن چون انورى\r\nآنكه باشد نوعروس طبع او * غيرت‌افزاى بتان آذرى\r\nاز نكو سنجيدن درهاى نظم * هست بازار سخن را جوهرى\r\nآمدش در بر ز دور اختران * دخترى چون زهره در نيك‌اخترى\r\nكلك صهبا بهر تاريخش نوشت : * « زهره آمد در كنار مشترى » \r\n\r\n[ 301 
  ] [ ملّا سليمان صباحى كاشانى 
  ]\r\nآشفتهء خوش‌بيانى ، ملّا سليمان صباحى كاشانى ، كه در ريعان شباب به زيارت حرمين محترمين شتافته ، مردى فهميدهء مجسّم اخلاق و جوانى سنجيدهء سراسر وفاق بوده . در مراتب نظم استعداد شايسته و به اقسام سخن مهارت بايسته داشت . اوسط مائة ثانى عشر صباح حياتش به شام ممات مبدّل گشت . از طبع سليم اوست :\r\n به باغ حسن تو آن گلبنى كه از گل تو * تهى است دامن گلچين و باغبان هر دو \r\nرباعيات\r\n چون روى چمن ز لاله در غازه شود * اوراق گل از بهار شيرازه شود\r\nاز نغمهء مرغان خوش‌الحان چمن * داغ دل مرغان قفس تازه شود \r\nو له\r\n اى شاد ز لطفت دل شاد دگران * با من ستمت ، پى مراد دگران\r\nپيش دگران از تو شكايت نكنم * تا آنكه نيارمت به ياد دگران \r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\n[ 302 
  ] [ مير عبد الحىّ خان صارم اورنگ‌آبادى 
  ]\r\nمرد ميدان سخن ايجادى ، مير عبد الحى خان صارم اورنگ‌آبادى ، كه اصلش از خواف است ، در سنهء اثنين و اربعين و مائة و ألف به بزم شهود جلوه‌پيرا گشت و در ظلّ عاطفت والد ماجدش نوّاب صمصام الدّوله شهيد ، قامت حالش به لباس علوم و فنون شايسته آرايش يافت . اوّل به خطاب صمصام الدّوله ممتاز گرديده . پس از آن از سركار نوّاب نظام على خان بهادر به خطاب صمصام الملكى و ديوانى دكن سرمايهء عزّت و اعتبار اندوخت .\r\nدر مراتب نظم طبع بلند داشت و به تلاش مضامين تازه فكر ارجمند . در بدايت حال « وقار » تخلّص مىكرد . پستر « 1 » قطع نظر از آن گروه « صارم » اختيار نمود ؛ و در آخر مائة ثانى عشر كارش به صمصام اجل انجاميد . تيغ اشعار آبدارش به جوهرنمايى است :\r\n سخن به قدر ضرورت بود بزرگان را * كه جز جواب نگردد صدا ز كوه بلند \r\n* * *\r\n صد شكر جز تو نيست كسى همنشين دل * ما كنده‌ايم نام تو را در نگين دل\r\nبر خاطر تو راز دوعالم شود عيان * پيش نگاه توست اگر دوربين دل \r\n* * *\r\n تا به غفلت بر دل من ناوك‌اندازى كند * بازگشتن‌هاى مژگان تو را فهميده‌ام \r\n* * *\r\n به گلشنى كه تو سرمنشأ طرب باشى * چه لازم است كه چون غنچه بسته‌لب باشى\r\nبه انتظار تو آراستيم خانهء چشم * چه مىشود اگر آيى و چند شب باشى ؟ \r\n\r\n\r\n","description":"","footnote":"\r\n( 1 ) . حاشيه : پس از آن .\r\n","page_name":" 476 ","page_number":476},
  {"content":"\r\n\r\n\r\n[ 303 
  ] [ نظام الدّين احمد صافى بلگرامى 
  ]\r\nطوطى شكرستان خوش‌كلامى ، نظام الدّين احمد صافى بلگرامى ، كه در سنهء تسع و ثلاثين و مائة و ألف به سياحت شهرستان هستى گراييده ؛ از قبيلهء شيوخ عثمانى است . در اوايل حال كلام مجيد از بر نموده و به مشق سخن از مير نوازش على بلگرامى فيض‌ها ربوده . صاحب طبع متين و خيالات رنگين است . اوايل مائة ثالث عشر نقش حياتش را حكّاك اجل محو ساخت . اين چند نقوش از طبع صنّاع اوست :\r\n گشت تا روى عرقناكت دوچار آيينه را * پرگهر شد چو صدف جيب و كنار آيينه را \r\n* * *\r\n ز تو اى خرد نديدم چو گشاد كار خود را * به جنون حواله كردم همه كاروبار خود را \r\n* * *\r\n تيغ ابروى تو را از وسمه آب ديگر است * گرچه از زنگار مىباشد زيان شمشير را \r\n* * *\r\n اگر نيست تير تو دل جو مرا * چرا مىنشيند به پهلو مرا \r\n* * *\r\n هرگز از دور فلك عشرت نصيب ما نشد * سركه شد از شوربختى باده در ميناى ما \r\n* * *\r\n در بهارستان غفلت ايمن از غارتگرم * غنچهء تصويرم و نبود غم گلچين مرا \r\n* * *\r\n مپوش چشم خود از روى نوخطان ، زاهد ! * كسى كه منكر مصحف بود ، مسلمان نيست \r\n* * *\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n باغبان ! از چمن آواره مكن بلبل را * رحم كن ، رحم كه وابستهء دامان گل است \r\n* * *\r\n آه از آن مرغ گرفتار كه در كنج قفس * عمر بگذشت و ندانست كه گلزارى هست \r\n* * *\r\n اين‌قدر بيهده بر تاج زر خويش مناز * همچو شمع سحر از عمر تو يك‌دم باقيست \r\n* * *\r\n نقش روى يار را مانى به پرگارى كشيد * چون نظر بر چشم او افكند ، بيمارى كشيد \r\n* * *\r\n خار خار نوگلى دارم كه شوق جلوه‌اش * بلبل تصوير را در نالهء زار آورد \r\n* * *\r\n كسى كه مهر و وفا از زمانه مىطلبد * چنان بود كه ز مفلس خزانه مىطلبد \r\n* * *\r\n در زندگيم آنكه ز من دور نشيند * كى بعد هلاكم به سر گور نشيند\r\nنامحرمى ، اى شيخ ! تو برخيز ز محفل * بنت العنب از شرم تو مستور نشيند \r\n* * *\r\n زخمى عشقم و صد درد تمنّا دارم * دل به دكّانچهء الماس‌فروشان كشدم \r\n* * *\r\n صانع ! به‌سان شمع به فانوس رفته * دامان به روى خويش كشيدم ، گريستم \r\n* * *\r\n ز دل بيرون رود تا بدگمانىهاى صيّادم * همان بهتر كه در كنج قفس بال‌وپر اندازم \r\n* * *\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n اهل همّت را چه باك از خصمى بدگوهران * سنگ نتواند كسى بر شيشهء گردون زدن \r\n* * *\r\n چه بلاست شوق‌افزا به شب وصال ، يا رب ! * من و در برت كشيدن ، تو و احتراز كردن\r\nچه كنم كه از قبايت نتوان گشود بندى * منم آنكه مىتوانم در خلد باز كردن \r\nرباعى\r\n ضعف پيرى ز بس‌كه بگداخت مرا * هركس كه نظر فكند ، نشناخت مرا\r\nاز صحبت من كنون بتان را ننگ است * اين موى سپيد ، روسيه ساخت مرا \r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nحرف الضّاد\r\n\r\n[ 304 
  ] [ مولانا كمال الدّين حسن ضميرى اصفهانى 
  ]\r\nسرآمد ارباب سخن ، مولانا كمال الدّين حسن ، متخلّص به ضميرى ، كه اصلش از اصفهان است . در كبر سن دل به تحصيل كمالات نهاد و به حلقهء تلامذهء مير غياث الدّين منصور درآمده ، به فنون طبّ و رياضى بهره‌اندوز گشت ، و پس از آن به وادى سخن در افتاد . چون پدرش به معمارى باغ نقش‌جهان اصفهان مأمور بوده ، در اوايل حال « باغبان » تخلّص مىكرد . سپس كه در علم رمل مهارت كافى به هم رسانيد ، حسب الحكم شاه‌طهماسب صفوى متخلّص به « ضميرى » گرديد و همواره مورد نوازشات شاهى بوده .\r\nابكار افكارش طالبان سخن را مرغوب و اشعار آبدارش راغبان اين فنّ را محبوب .\r\nضميرش به رموز شعر و شاعرى نيكو ماهر ، چنانچه از كلام دلاويزش ظاهر . گويند مولانا كثير الكلام است و تخمينا تا لكهه « 1 » بيت گفته و به تبع اكثر فصحاى نامدار دواوين و\r\n\r\n\r\n","description":"","footnote":"\r\n( 1 ) . حاشيه : يك‌صد هزار .\r\n","page_name":" 480 ","page_number":480},
  {"content":"\r\n\r\nمثنويات يادگار خود گذاشته . آخر الأمر اوسط مائة عاشر رخت هستى از دار فانى برداشته .\r\nاين چند بيت از فكر رساى اوست :\r\n گرنه فريب وعدهء روز جزا بود ز تو * سوى بدن كه آورد جان گريز پاى را \r\n* * *\r\n غمت وداع همه كرد و رو به ما آورد * وفا به وعده تو كردى ، غمت به‌جا آورد \r\n* * *\r\n سر در جهان نهاد ، ضميرى ! سرشك تو * ترسم ز جور يار به عالم خبر برد \r\n* * *\r\n چو مىبينم كسى از كوى او دلشاد مىآيد * فريبى كاوّل از وى خورده بودم ، ياد مىآيد \r\n* * *\r\n فرياد از آن لحظه كه درد دلم آن شوخ * پرسد ز من و قوّت گفتار نباشد \r\n* * *\r\n فراموشم ز يادش ، بخت آنم كو كه بدگويى * كند تحريك آزار من و از من دهد يادش \r\n* * *\r\n فرياد كه چون در ره بيداد تو رفتم * از ديده نهان ناشده ، از ياد تو رفتم \r\n* * *\r\n مكن به درد دلم گوش ، ور نه شهرى را * ز اهل درد كند درد دل شنيدن تو \r\n\r\n[ 304 
  ] [ شيخ نظام ضميرى بلگرامى 
  ]\r\nرونق‌افروز بزم دلپذيرى ، شيخ نظام متخلّص به ضميرى ، كه اصلش از بلگرام است .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nدر صغر سن پدرش ره‌گراى عالم بقا گشته ، در مهد شفقت عمّ خودش ، شيخ سليمان ، كه از ملازمين با اعتبار درگاه اكبرى بوده ، تربيت يافت و بعد از تحصيل علوم ضروريه مشق سخن به هم رسانيد و از ماهرين اين فنّ گرديد و به مقتضاى لياقت با امراى عصر به مزيد عزّت صحبت داشت و ايّام زندگانى را به محض تجرّد به انجام رسانيد و در قصبهء سفيدون از متعلّقات دار الخلافت شاه‌جهان‌آباد وارد گشته و همان‌جا در سنهء ثلث و ألف نظام حياتش برهم خورد . صاحب ديوان بوده ؛ اين چند بيت از افكارش به ملاحظه درآمد .\r\n جز آينه در روى تو ديدن كه تواند * جز شانه به زلف تو رسيدن كه تواند\r\nآنجا كه صبا را نبود بار ز تنگى * جان‌بخش كلام تو شنيدن كه تواند\r\nصد تيغ كشيدند ز هر سو به ضميرى * پيوند هواى تو بريدن كه تواند \r\n\r\n[ 305 
  ] [ مير ضياء الدّين شاه‌جهان‌آبادى 
  ]\r\nصاحب طبع متين ، مير ضياء الدّين ، كه اصلش از شاه‌جهان‌آباد است ، شاعر خوش‌فكر و نيكو تلاش بوده و در ميدان سخن‌گوى فصاحت ربوده و از هم‌صحبتان سرخوش است . اواخر مائة حادى عشر رهنورد باديهء عدم گشت . از طبع روشن اوست :\r\n نشسته در طلب دلرباى خويشتنم * چو چشم مىپرم ، امّا به جاى خويشتنم \r\n* * *\r\n گه دهان يار مىبوسم ز مستى گاه چشم * پيش مستان هيچ فرق از پسته و بادام نيست \r\n\r\n[ 306 
  ] [ حافظ سيّد ضياء اللّه بلگرامى 
  ]\r\nناظم دقايق آگاه ، حافظ سيّد ضياء اللّه ، كه اصلش از خطّهء بلگرام است ؛ در اوايل حال\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nكلام شريف را با تجويد از بر نمود . پس از آن در اطراف و جوانب لكهنو به كسب كمالات پرداخت و علماى عصر را دريافت و عقيدت راسخ با جناب سيّد احمد كالپوى - قدّس سرّه - داشت و مدّتى در بلگرام ضيابخش كاشانهء درس و تدريس بوده و عالمى از صحبت بابركتش فيض‌ها ربوده و مدّت حيات به اعزاز و احترام به انجام رسانيد . آخر الأمر در سنهء ثلث و مائة و ألف بساط هستى پيچيد و بر وفق وصيّت پايين مزار خواجه عماد الدّين بلگرامى كه صاحب ولايت آنجا است ، مدفون گرديد . از نتايج طبع شريف اوست :\r\n قطره‌اى مى كه لبم بىتو چشيدن گيرد * به گلو ناشده از چشم چكيدن گيرد \r\n* * *\r\n به راه ديده دورويه درخت‌هاى مژه * نشانده‌ام كه خيال تو راه گم نكند \r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\nحرف الطّاء\r\n\r\n[ 307 
  ] [ شاه طاهر دكهنى 
  ]\r\nفاضل ماهر ، شاه طاهر معروف به دكهنى ، كه از اولاد سلاطين عبيديّه است و محمّد بن عبد اللّه ميمون نوادهء يهودى و پسر مجوسيه كه از اجداد اوست ، به غلطفهمى و دعوى بىمعنى خود را مهدى قرار داده ، از نواحى شام خروج نموده كسب خود به حضرت اسماعيل بن امام جعفر صادق - عليه السّلام - رسانيد و بيشترى از بلاد مغرب و شام و غير ذلك را به قبضهء تصرّف درآورد و در اطراف مغرب شهرى موسوم به مهديه‌آباد ساخته ، تختگاه خودش قرار داد و از آن نابكار و اولاد و اتباع فجارش نوعى كه فسق و فجور سر زده ، موجب عار روزگار است .\r\nآخر كار ، سلطان صلاح الدّين آن نخل باديهء ضلالت را از بيخ بركند و بقيه را چنگيز خان هلاكو نام و نشان نگذاشت ، چنانچه حالات وى و اولادش و نفى نسب آنها از اسماعيل بن جعفر صادق در كتب معتبره مثل تاريخ ابن كثير و ابن جوزى و ابن خلكان و غيرهم به كمال شرح و بسط مذكور است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nبالجمله ، شاه طاهر كه ظهورش در همدان رو نموده و بعد فوز به سن شعور به كسب كمالات گراييد و در مدّت قليل استعداد شايسته در جميع علوم و فنون به هم رسانيد و به فرط شهرت به خدمت شاه اسماعيل صفوى بهره‌اندوز گشته ، به تدريس مأمور گرديد .\r\nآخر الأمر به انديشهء ناخوشى كه شاه را با او روى داده ، جلاى وطن گشته ، عجالتا با اهل‌وعيال به ارادهء دار الأمان هندوستان برآمد و رفته‌رفته به ساحل يكى از بنادر دكن برخورد و به اشتهار كمالات وى برهان نظام شاه ، ولد احمد شاه بحرى مشتاق ملاقات گشته ، او را به احمد نگر طلبيد و به اعزاز و احترام تمام از خاصّان خود گردانيد . چون بعد مرور دهور كارش استقلال گرفت و استحكام تمام پذيرفت ، به اعلان مذهب تشيع كوشيد . آخر كار در سنهء اربع و خمسين و تسعمائه به سفر دار آخرت پرداخت . اين چند بيت از كلام اوست :\r\n جلوهء زلف شاهدى برد دل رميده را * پى به كجا برد كسى مرغ به شب پريده را ؟\r\nوه چه شود اگر شبى بر لب من نهى لبى * تا به لب تو بسپرم جان به لب رسيده را \r\n* * *\r\n در غم او لذّت عيش از دل ناشاد رفت * خو به غم كرديم چندانى كه عيش از ياد رفت \r\n* * *\r\n بيرون ميا كه شهرهء ايّام مىشوى * ما كشته مىشويم ، تو بدنام مىشوى \r\nرباعى\r\n ماييم كه هرگز دم بىغم نزديم * خورديم بسى خون دل و دم نزديم\r\nبىشعلهء آه لب ز هم نگشوديم * بىقطرهء اشك چشم برهم نزديم \r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\n[ 308 
  ] [ طوفى تبريزى 
  ]\r\nصاحب فكر تيز ، طوفى ساكن تبريز ، كه در مراتب نظم طبع خوشى داشته ، كلامش دردانگيز است و اشعارش دلاويز . ديوانى يادگار خود گذاشته . از اوست :\r\n كس بىخبر ز حال دل غافل تو نيست * تو در همه دلى و كسى در دل تو نيست \r\n* * *\r\n جدايى از تو به ناكام در اوايل عشق * چنان بود كه به حسرت كسى جوان ميرد \r\n\r\n[ 309 
  ] [ ملّا طالب آملى كاشى 
  ]\r\nعندليب گلشن خوش تأمّلى ، ملّا طالب آملى ، كه برادر خالاتى حكيم ركناى كاشى بوده ، به طبع نقّاد گرم‌ساز هنگامهء معانى است و به فكر وقّاد رنگ‌بخش گلستان سخندانى ، به خيالات بلند صدرآراى ايوان سخن و به كلام دل‌پسند برگزيدهء ارباب اين فنّ . در عنفوان شباب به وسعت‌آباد هند رسيد و چندى در اينجا بوده ، به خدمت ميرزا غازى وقارى كه از حضور جهانگير پادشاه به نظامت صوبهء قندهار سرفرازى داشت و بيشتر به مراعات و قدرافزايى اهل كمال نظر مىگماشت ، شتافت و به الطاف فراوان و نوازشات نمايان اختصاص يافت و قصيدهء طولانى در مدح ميرزا نگاشت و بعد وفات ميرزا غازى بار ثانى به نزهت‌كدهء هند رسيده سرمايهء جمعيّت و كامرانى اندوخت . چندى با عبد اللّه خان بهادر فيروز جنگ ناظم گجرات به فرط عزّت و اعتبار گذرانيد . پس از آن به وسيلهء جميلهء اعتماد الدّوله كه به پايهء وزارت كامران بوده ، مقتبس انوار حضورى جهانگير پادشاه گشت و به مقتضاى لياقت بايسته كارش به حدّى رونق پذيرفت كه از پيشگاه شاهى به خطاب ملك‌الشّعرايى علم شهرت افراشت . آخر الأمر در عالم شباب سنهء\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nستّ و ثلاثين و ألف اين دار ناپايدار را گذاشت . اين چند بيت از طبع بلند اوست :\r\n به تن بويا كند گل‌هاى تصوير نهالى را * به پا بيدار سازد خفتگان نقش قالى را\r\nمن و انديشهء بوس و كنار او ؟ محال است اين * مگر بينم به خواب اين آرزوهاى خيالى را \r\n* * *\r\n اى آب رخ از نخل قدت جلوه‌گرى را * پرواز ز بال‌وپر حسن تو پرى را \r\n* * *\r\n با همه سوز جگر لب نگشايد دم نزع * از من آموخته آتش روش مردن را \r\n* * *\r\n دست قبول عشق چه غم گر دلم شكست * باشد شكستگى ورق انتخاب را \r\n* * *\r\n با چنين چهره كه امروز تو آراسته‌اى * هركه آيينه به دست تو دهد ، دشمن توست \r\n* * *\r\n ملايمت كن و فارغ شو از ملامت خلق * كه نخل موم ز آسيب تيشه آزاد است \r\n* * *\r\n به قتل اهل وفا نرگست سبك‌دست است * نگه به چشم تو شمشير در كف مست است \r\n* * *\r\n افروختن و سوختن و جامه دريدن * پروانه ز من ، شمع ز من ، گل ز من آموخت \r\n* * *\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n هر عضو تنت ساده‌تر از عضو دگر بود * مويى كه بر اندام تو ديديم ، كمر بود \r\n* * *\r\n خواستم تا سينه بخراشم به ناخن جسم زار * در ميان پنجه‌ام مانند مو در شانه ماند \r\n* * *\r\n هر سنگ كه بر سينه زدم نقش تو بگرفت * آن هم صنمى بهر پرستيدن من شد \r\n* * *\r\n بىنيازانه ز ارباب كرم مىگذرم * چون سيه‌چشم كه بر سرمه‌فروشان گذرد \r\n* * *\r\n آنجا كه ابروى تو نمايد هلال را * چون ناخن گرفته به زير زمين كنند \r\n* * *\r\n آغشته صد هزار كدورت به زير چرخ * مانند درد در ته مينا نشسته‌ايم \r\n\r\n[ 310 
  ] [ ملّا طغراى مشهدى 
  ]\r\nصاحب فكر بهار پيرا ، ملّا طغرا كه اصلش از مشهد مقدّس است ، به طبع رنگين در چمنستان انشاپردازى داد گل‌فشانى داده ، به گل‌هاى آبدار معانى ابواب بهارستان بر روى نظّارگيان گشاده ؛ به كلام رنگينش دامن اميد گلچينان سخن لبريز و عبارت متينش به كمال لطافت ، حلاوت‌بخش و شورانگيز . فقرات دلنشينش از فرط نزاكت رنگ پيراى سحر سامرى و طرز خاصّهء فصاحت‌آگينش چهره‌آراى عرائس جادوگرى . طغراى منشور بلاغتش اگر نامند بجاست و گل رعناى باغ فصاحتش اگر دانند زيبا .\r\nملّا از ولايت به گلگشت هند رسيده ، چندى در ظلّ عاطفت شاهزاده مرادبخش بن\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nشاه جهان به نهايت خوشوقتى سازوبرگ جمعيّت به هم رسانيد و همراه ركاب شاهزاده به سياحت ممالك جنوبيه وقت خوش گذرانيد .\r\nآخر الأمر در كشمير دلپذير به كنج انزوا نشست و همان‌جا اواخر مائة حادى عشر رخت سفر آخرت بربست و متّصل قبر ابو طالب كليم مدفون گرديد . اين چند بيت از طبع رنگين او به نظر رسيد :\r\n اگر چو آينه سر تا قدم شوى هم‌چشم * به‌سوى دوست نگر ، سوى خود نگاه مكن \r\n* * *\r\n بايد چو برق خنده‌زنان از جهان گذشت * نتوان چو ابر بر سر دنيا گريستن \r\n* * *\r\n شايد ببيند آنچه به ما كرد آسمان * از دود آه سرمه به چشم ستاره كن \r\n\r\n[ 311 
  ] [ ميرزا عبد الباقى طبيب موسوى 
  ]\r\nصاحب كلام دل‌فريب ، ميرزا عبد الباقى متخلّص به طبيب ، كه از سادات موسوى است ، به حليهء فضائل و كمالات آراسته بود و به فنون شاعرى پيراسته و به روش جدّ و پدر خود كه به فنّ طبابت به خدمت سلاطين صفويّه عزّ امتياز داشتند ، مدّتى به تقريب طبابت در سر كار نادر شاه مأمور و سرفراز بوده ، آخر الأمر از آن اعراض نموده ؛ و در سنهء اثنين و سبعين و مائة و ألف جادهء آخرت پيموده . از اوست :\r\n در آن گلشن كه گلچين در به روى باغبان بندد * نمىدانم به اميد چه بلبل آشيان بندد ؟ \r\n\r\n","description":"","footnote":"","page_name":" 489 ","page_number":489},
  {"content":"\r\n\r\nرباعى\r\n رفتى تو و رفت زندگانى ، افسوس ! * آمد پيرى و شد جوانى ، افسوس !\r\nبازآ كه گذشت عمر و الحال رسيد * آن روز كه گويى : از فلانى افسوس ! \r\n\r\n[ 312 
  ] [ ميرزا طيّب طوفان مازندرانى 
  ]\r\nپسنديدهء نكته‌سنجان ، ميرزا طيّب متخلّص به طوفان ، كه اصلش از هزار جريب من اعمال مازندران است . جوانى باوقار بوده ، و مردى خوش‌گفتار . اين اشعار آبدار جويبارى طبع اوست :\r\n ز رحم نيست كه از خاكم آسمان برداشت * مرا فتاده به راه تو ديد ، از آن برداشت \r\n* * *\r\n شد از ناليدن دل غمزه‌اش غارتگر جان‌ها * كه از بانگ جرس رهزن به فكر كاروان افتد \r\n* * *\r\n عقدهء مشكل من نيست به غير از دل من * تا دلم خون نشود ، حل نشود مشكل من \r\n\r\n[ 313 
  ] [ مولوى شاه وجيه اللّه طالب عظيم‌آبادى 
  ]\r\nعنوان صحيفهء نيك‌نهادى ، مولوى شاه وجيه اللّه عظيم‌آبادى ، متخلّص به طالب ، كه در ظلّ عاطفت پدر بزرگوار خودش محمّد مجيب اللّه كه از عمايد تجّار بوده ، به تحصيل علوم درسى فراغت يافته ، دست به دامن ارادت شاه منعم دهلوى كه از مشاهير ارباب طريقت بود ، زد ، و قدم به شاهراه سلوك افشرد . بعد وفات والد ماجد دفعتا دل از\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nتعلّقات دنيوى برداشت و آنچه از متروكات پدر مال و متاع داشت ، در راه خدا باخته ، به عزم زيارت حرمين محترمين - زادهما اللّه تعالى شرفا و تعظيما - وارد مدراس گرديده و از آنجا از اتّفاقات قريب دوازده سال گذرانيد . پس از آن راهى منزل مقصود گشته ، بعد فوز به امكنهء متبرّكه و اداى مناسك حجّ و حصول زيارت مدينهء منوّره باز متوجّه مدراس گشت و چندى در ترچناپلى اقامت گزيده ، به همان سال باز قدم به سفر حجاز نهاد و در حرمين شريفين به احراز سعادت مىپرداخت . سپس حسب الطّلب نوّاب رحمت‌مآب به مدراس فايز شده و به انسلاك در سلك ملازمان سركار و تدريس حضرت رضوان‌مآب اختصاص يافت . در نظم‌پردازى هم طبع و فكر بلند [ داشت 
  ] « 1 » . آخر الأمر در سنهء تسع و عشرين بعد مأتين و ألف به دار بقا شتافت . از كلام اوست :\r\n تلخى درد فراقت رود از دل بيرون * گر دهى بوسه از آن لعل شكرريز مرا \r\n* * *\r\n بيهوده به سير گل و گلزار مگرديد * در گلشن دل باغ و بهار است ، ببينيد\r\nعشّاق ! ز خونريزى معشوق نترسند * منصور حريف سر دار است ، ببينيد\r\nبىفايده در گلشن گيتى نبود هيچ * هر سبزه در اين باغ به كار است ، ببينيد \r\n* * *\r\n گم شد حواس صيد ز حيرت ميان دشت * چون گرد شهسوار من از دور شد بلند \r\n* * *\r\n دست از حنا مساز نگارين ، نگار من ! * آتش مزن به جان و دل بىقرار من\r\nبىاختيار مىكشدم دل به‌سوى تو * در عشق تو كجاست به كف اختيار من ؟ \r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 491 ","page_number":491},
  {"content":"\r\n\r\n\r\nحرف الظاء\r\n\r\n[ 314 
  ] [ صدر الحكماء ظهير فاريابى سمرقندى 
  ]\r\nرنگ‌افزاى بهارستان نكته‌يابى ، صدر الحكماء ظهير فاريابى ، كه حكيمى است والامرتبت و فهيمى است عالىفكرت ، در اوايل حال به شاگردى رشيد سمرقندى شتافته ، پس از آن به ذهن ذكا و طبع بلند و فكر رسا سر به استادى برافراخته . فاضلى نامدار بود و ناظم خوش‌گفتار . بلاغت از كلام دلپذيرش عيان و فصاحت از اشعار بىنظيرش نمايان ؛ و وى مدّاح قزل ارسلان بوده و از دولت بىكرانش فيض‌ها ربوده .\r\nآخر الأمر به سبب وقوع يك‌گونه شكررنجى پيش اتابك ابو بكر بن جهان‌پهلوان شتافت و به انواع اعزاز و اكرام اعتبار تمام يافت . ظهير در مدح ركن الدّين سليمان هم كه از سلاجقهء روم و پادشاه انطاكيه بود ، قصيدهء غرّا نوشته فرستاد و به صلهء خاطرخواه كامياب گشت . آخرش از ملازمت سلاطين اعراض كرده ، در تبريز به زاويهء انزوا آرميد و شرائف اوقات به عبادت معبود حقيقى مىگذرانيد ؛ و در سنهء اثنين و تسعين و خمسمائة به دار جاودان خراميد و در سرخاب تبريز به پهلوى قبر خاقانى مدفون گرديد . اين چند\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nبيت از كلام متين او اختيار افتاد :\r\nمن قصيدة\r\n شرح غم تو لذّت شادى به جان دهد * ذكر لب تو طعم شكر در دهان دهد\r\nطاوس جان به جلوه درآيد ز خرّمى * گر طوطى لبت به حديثى زبان دهد\r\nخلقى ز پرتو تو چو خورشيد سوختند * كس نيست كز حقيقت رويت نشان دهد\r\nجز زلف و چهرهء تو ندانم كه هيچ‌كس * خورشيد را ز ظلمت شب سايبان دهد\r\nگر بر رخم به خنده گرايى ، منه سپاس * كاين خاصيت همين رخ چون زعفران دهد\r\nآن طاقت از كجا كه صدايى ز درد دل * در بارگاه خسرو صاحب‌قران دهد\r\nنه كرسى فلك نهد انديشه زير پا * تا بوسه بر ركاب قزل ارسلان دهد\r\nتيفش ز كلّهء سر بىمغز دشمنان * نسرين چرخ را چو هما استخوان دهد\r\nدر برگ‌ريز عمر عدو صرصر اجل * نوروز را طبيعت فصل خزان دهد \r\nرباعيات\r\n باد آمد و گل بر سر مىخواران ريخت * يار آمد و مل در قدح ياران ريخت\r\nاز سنبل تر رونق عطّاران برد * وز نرگس مست خون هشياران ريخت \r\nو له\r\n غم كشت مرا و غم‌گسار آگه نيست * دل خون شد و دلدار ز كار آگه نيست\r\nاين با كه توان گفت كه عمرم بگذشت * در حسرت روى يار و يار آگه نيست ؟ \r\n\r\n[ 315 
  ] [ ملّا ظاهرى اصفهانى 
  ]\r\nگرم‌رو طريق نكته‌دانى ، ملّا ظاهرى اصفهانى ، كه دل به عشق‌بازى مىسوخت و چراغ درد به شاه‌راه تعشّق مىافروخت ، كلامش يكسر سوز و گداز است و اشعارش به\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nكمال نامرادى دمساز . اوايل مائة حادى عشر درگذشت . اين چند بيت از طبع پرسوز او به ملاحظه درآمد :\r\n تا در دلم هواى قدت جا گرفته است * جانم هواى عالم بالا گرفته است\r\nخون شد دلم ز غصه كه آن غنچهء اميد * با ديگران شكفته و با ما گرفته است \r\n* * *\r\n آنكه دايم هوس سوختن ما مىكرد * كاش مىآمد و از دور تماشا مىكرد \r\n\r\n[ 316 
  ] [ مير محمّد طاهر ظهورى ترشيزى 
  ]\r\nصدرآراى بزم كلام دلاويز ، مير محمّد طاهر ظهورى از اهالى ترشيز ، كه ظهور ذات با كمالش بازار سخن را به متاع رنگين رواج بخشيده و اهتزاز نسايم كلام دلگشايش گلشن فصاحت را سرسبز و شاداب گردانيده ، مشّاطهء خيالات بلندش به آرايش عرائس معانى كف گشوده و طرّاح افكار ارجمندش فقرات دلنشين را به تلفّظ شيرين جلوه نموده . نشر بىنظيرش جواهر زواهر گنجينهء معانى و نظم دلپذيرش درر غرر سلك نازك‌بيانى ، رنگ پيراى گلشن خوش‌مقالى است و محفل‌آراى ايوان نازك‌خيالى .\r\nبعد كسب كمالات در ولايت به سياحت عراق و فارس درساخته ، متوجّه ممالك جنوبيّهء هند گشت و به شرف ملازمت ابراهيم على عادل شاه والى بيجاپور برخورده ، به قدرافزايى سربلند و به فوائد كثيره بهره‌مند گرديد و به مدح او كه لئالى آبدار سفته آن را آويزهء گوش مستمعان گردانيد . خوان خليلش به فصاحت چاشنىبخش مذاق جان‌ها است و گلزار ابراهيمش به بلاغت عطرپرور مشام دل‌ها .\r\nساقىنامه‌اى كه به نام برهان نظام شاه والى احمد نگر نگاشته ، فرستاد . نشئهء لطافتش سر به اوج نازك‌ادايى كشيده و به مضامين رنگين و تناسب الفاظ متين ديدهء ناظران را\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nجلاى تازه بخشيده . سرخوش در كلمات الشعراء گويد : « وقتى كه ظهورى ساقىنامه پيش برهان نظام شاه در احمد نگر ارسال داشت ، پادشاه كريم چند زنجير فيل پر از نقد و جنس صلهء آن فرستاد . در قهوه‌خانه نشسته ، تنباكو مىكشيد . فرستاده‌ها قبض الوصول خواستند ، قلم برداشت ، برنگاشت : ، « تسليم كردند ، تسليم كردم ، انتهى » .\r\nملّا ملك قمى نظر به كمالات ذاتى و صفاتى ظهورى فيما بين بناى مؤانست و اتحاد نهاد و دختر خود را به عقد مناكحتش درآورد . سررشتهء ارتباط اين هر دو نظم‌طرازان به نوعى استحكام پذيرفت كه تأليفات به اشتراك جلوهء ظهور گرفت ، چنانچه ظهورى در ديباچهء خوان خليل مىنگارد كه ظهورى قبل از اين در پيرايش گلزار ابراهيم و اكنون در گستردن خوان خليل سهيم و عديل ملك الكلام است .\r\nآخر كار در سنهء خمس و عشرين بعد الالف وفاتش در دكن ظهور يافت . اين چند بيت از طبع رنگين اوست :\r\n هردم هوس نهد سخنى در زبان ما * مهرى به بوسه كاش زنى بر دهان ما \r\n* * *\r\n پروانهء افسرده‌ام ، اميد كه شمعى * با شعله كند دست و بغل بال‌وپرم را \r\n* * *\r\n چه بىكسانه نهاديم سر به بالش خشت * به غير داغ جنون كس نمانده بر سر ما \r\n* * *\r\n عشق‌آباد ! كه مسجود جهانى شده‌ام * قبلهء اهل محبّت شده ، ويرانهء ما \r\n* * *\r\n در شكر و شكايت كه باشم ؟ * ما را كه ز حال خود خبر نيست \r\n* * *\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n با كم‌سخنيش مىتوان ساخت * اين است بلا كه كم نگاه است \r\n* * *\r\n مرگ چو منى اگرچه سهل است * گنجايش لب‌گزيدنى داشت \r\n* * *\r\n بر باد دهيم خاك خود را * بر خاطر او ز ما غبار است \r\n* * *\r\n تغافل پيشهء صيدافكن اين سرزمين باشد * كه دايم بهر تقريب نگاهى در كمين باشد \r\n* * *\r\n اگرچه يار مرا رخصت نشستن نيست * همين بس است كه بر خاطرش گذر دارد \r\n* * *\r\n سعى فرماى كه سيماب شوى از تف شوق * كه اگر كشته شوى ، قدر تو افزون گردد \r\n* * *\r\n به جگر تشنگى خضر دلم مىسوزد * كه ز سرچشمهء تيغى دم آبى نكشد \r\n* * *\r\n در جيب گل به بوى كه اين چاك‌ها افتاد * بر سر سزد كه خاك ز دست صبا كنم \r\n* * *\r\n از نياز من اين‌چنين شده‌اى * چه قدر بر تو ناز مىرسدم \r\n* * *\r\n همچنان طفل‌مزاجيم ، اگر پير شديم * كوچه‌گردى است به‌جا ، گرچه زمين‌گير شديم \r\n* * *\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n ز رشك غير ، ظهورى ! به مرگ نزديكى * بمير زود كه قربان غيرت تو شدم \r\n* * *\r\n مرنج از من اگر در بزم كلفتى دارم * سرت گردم ! چه پنهان از تو ، اندك غيرتى دارم \r\n* * *\r\n از دم تيغ نگه تن به طپيدن دهم * سرمهء حيرت كشم ، ديده به ديدن دهم \r\n* * *\r\n ظهورى اين‌همه ديوانگى كرد * نگفتى هيچ‌گه : ديوانهء من ! \r\nرباعيات\r\n بر تابهء هجر جز طپيدن ، چه كنم ؟ * رم كرده چو صبرم ، آرميدن چه كنم ؟\r\nعيبى است عظيم زندگانى بىتو * دارد خجلم ، اميد ديدن چه كنم ؟ \r\nو له\r\n هر حرف كه هست ، داستان من و اوست * نقد دوجهان جنس دكان من و اوست\r\nدر رشك ز عيش و عشرت يكدگريم * زين ناز و نيازى كه ميان من و اوست \r\n\r\n[ 317 
  ] [ شيخ محمّد ظفر اورنگ‌آبادى 
  ]\r\nطبّاع نظم‌گستر ، شيخ محمّد ظفر ، كه اصلش از اورنگ‌آباد است ، كتب درسى على التّرتيب تحصيل كرده ، استعداد لايقه به هم رسانيده و با كتاب عروض عربى به خدمت مير آزاد بلگرامى پرداخت و اصلاح شعر هم از او مىگرفت . اوّل « بيدار » تخلّص مىكرد .\r\nآخر به ملاحظهء تصحيف پندار « ظفر » اختيار نمود ؛ و اواخر مائة ثانى عشر جان به جان‌آفرين سپرد . از اوست :\r\n\r\n","description":"","footnote":"","page_name":" 497 ","page_number":497},
  {"content":"\r\n\r\n نبود شكوه ز صيّاد دل‌آزار مرا * گر دهد موسم گل رخصت گلزار مرا\r\nشمع در حالت افروختگى گريه كند * مايهء سوز بود عشرت بسيار مرا \r\n* * *\r\n گشته‌ام پير و به زلف تو نيازم باقى است * عمر كوتاه شد و كار درازم باقى است \r\n* * *\r\n مشمر اى دل كه بود زلف بتان تارى چند * برحذر باش كه پيچيده به هم مارى چند \r\nرباعى\r\n از عهد شعور مىپرستم كردند * ديدند ز اهل هوش و مستم كردند\r\nدر گلشن امتياز مثل نرگس * چشمم شده وا ، جام به دستم كردند \r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\nحرف العين\r\n\r\n[ 318 
  ] [ ابو الفضائل عبد اللّه عين القضات همدانى 
  ]\r\nمظهر فيوض رحمانى ، ابو الفضائل عبد اللّه همدانى ، كه در تبريز و سمنان به عين القضات اشتهار داشت ؛ و وى از هم‌صحبتان شيخ محمّد بن حمويه و امام حجت الاسلام محمّد غزالى بوده ، صاحب تصنيفات ظاهر است و تأليفات باهر و بيشتر از وى خوارق عادات مثل احيا و امات جلوهء ظهور يافته ؛ و در سنهء ثلث و ثلاثين و خمسمائة به جوار رحمت ايزدى شتافته . از كلام پاكيزهء اوست :\r\n تا با دل من عشق تو آميخته شد * صد فتنه و آشوب برانگيخته شد\r\nاز خنجر آبدار آتش‌بارت * تا چشم زدم ، خون دلم ريخته شد \r\n\r\n[ 319 
  ] [ شيخ فريد الدّين عطّار نيشابورى 
  ]\r\nگنجينهء اسرار ، شيخ فريد الدّين عطّار ، كه اصلش از نيشابور است ، در سنهء ثلث و عشر\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nو خمسمائة در عهد دولت سلطان سنجر قدم به شاهراه هستى نهاده ، نسب شريفش چند واسط به حضرت اسماعيل بن امام جعفر صادق - عليه و على آبائه الصّلوات و السّلام - منتهى مىشود .\r\nبالجمله ، بعد رسيدن به سنّ رشد و تحصيل علوم ضروريّه ، به روش پدر بزرگوار در شادياخ دكّان عطّارى داشته . روزى درويشى بر او گذشت و « شميا اللّه » گفت . شيخ اصلا به دو التفات نساخت . فقير پرسيد : « اى شيخ تو چگونه خواهى مرد ؟ » در جواب گفت :\r\n« همچنان‌كه تو ميرى ! » . درويش گفت : « هرآينه همچون من نخواهى مرد » ، و به مجرّد صدور اين كلمهء اللّه گفته ، جان به جان‌آفرين سپرد . شيخ به معاينهء اين حال متأثر گشته ، از آنچه كه داشت به راه خدا درباخت . به خدمت ركن الدّين اكّاف كه از عرفاى عهد بود ، بهره‌اندوز گرديد ؛ و پس از آن به حلقهء ارادت شيخ مجد الدّين بغدادى خليفهء حضرت نجم الدّين كبرى - قدّس سرّهما - درآمده ، به كسب كمالات نامتناهى كوشيد و مدّتى به رياضت و مجاهدات بيش از پيش گذرانيد .\r\nمنظوماتش پر از حقايق و دقايق توحيد و مشحون ذوق و شوق و مواجيه است و از منشور آتش تذكرة الأولياء است نورافزاى ديدهء ارباب تحقيق و تفريد . در نفحات مذكور است كه از كلامش مولاناى روم مستفاد مىشود كه نور منصور پس از يك‌صد و پنجاه سال به روح فريد الدّين عطار جلوهء ظهور گرفت و فيض‌ها بخشيد .\r\nگويند در هنگام طفوليّت كه مولانا با پدر بزرگوار خود از بلخ به زيارت حرمين شريفين مىرفت ، به نيشابور عبور كرده ، به صحبت شيخ كه در كبر سنّ بوده فايز گشت و وى رسالهء اسرارنامه را به مولانا داد كه مولانا همواره آن را در مطالعهء خود مىداشت و در اظهار رموز حقايق و عرفان متتبّع او بود ؛ چنانچه در حق او مىفرمايد :\r\n هفت شهر عشق را عطّار گشت * ما هنوز اندر خم يك كوچه‌ايم \r\nبالجمله ، صاحب مقامات و كشف و كرامات بوده و شيخ در عمر يك‌صد و\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nچهارده‌سالگى به هنگام استيلاى چنگيز خان كه قتل عام نيشابور واقع گشته ، در سنهء سبع و عشرين و ستّمائة شربت شهادت چشيد و بيرون شادياخ آسوده گرديد . از نفحات طبع لطيف اوست :\r\n اى بىنشان ! محض نشان از كه جويمت ؟ * گم گشت از تو هر دوجهان ، از كه جويمت ؟ \r\n* * *\r\n ترسا بچه‌اى ناگه قصد دل‌وجانم كرد * سوداى سر زلفش رسواى جهانم كرد \r\nرباعيات\r\n گفتم دل‌وجان در سر كارت كردم * هرچند كه داشتم ، نثارت كردم\r\nگفتا تو كه باشى كه كنى يا نكنى ؟ ! * آن من بودم كه بىقرارت كردم \r\nو له\r\n كو راه‌روى كه رهنوردش گويم ؟ * يا سوخته‌اى كه اهل دردش گويم ؟\r\nهركس كه ميان شغل دنيا نفسى * با او باشد ، هزار مردش گويم \r\n\r\n[ 320 
  ] [ مولانا فخر الدّين عراقى همدانى 
  ]\r\nسرمست صهباى خوش‌مذاقى ، مولانا فخر الدّين عراقى ، كه اصلش از همدان است ، در ايّام خردسالى به حفظ كلام مجيد پرداخته ، به عمر هفده‌سالگى از تحصيل علوم فراغت حاصل ساخته . شرائف اوقات به درس و تدريس مىگذرانيد . قضا را اسير دام محبّت قلندر پسرى گشته ، ترك مدرسه و خانقاه نموده با گروهى از قلندران در ملتان برخورد و شرف ملازمت بابركت حضرت شيخ بهاء الدّين زكريا - قدّس سرّه - حاصل كرد . چون شيخ او را صاحب استعداد ديد ، به جاذبهء ارادات خود كشيده ، بعد توبه به\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nخلوت ذكر نشاند . وى همواره در خلوت اشعار خوانده ، مىگريست . مريدان شيخ اين حال را خلاف عنوان ديده ، شكايتش به حضور شيخ رسانيدند . چون شيخ به در حجره قدم نهاد ، شنيد كه به اين اشعار مشغول نغمه‌سنجى است :\r\n نخستين باده كاندر جام كردند * ز چشم مست ساقى وام كردند\r\nبه عالم هركجا رنج و بلايى است * به هم بردند و عشقش نام كردند\r\nبراى صيد مرغ جان عاشق * ز زلف فتنه خوبان دام كردند\r\nچو خود كردند راز خويشتن فاش * عراقى را چرا بدنام كردند ؟ \r\nشيخ به اصغاى اين نظم فرمود : « از حجره برآ ، كار تو تمام گشت و نقش مطلب بر كرسى نشست » . فورا در حجره گشاد و بىهوش گشته ، سر به قدم شيخ نهاد . شيخ به فرط مراحم و نوازشات او را در بر كشيد و خرقه خلافتش پوشانيد و به شرف داماديش اختصاص بخشيد . چون بعد ارتحال شيخ به جهت اينكه جذبهء عشق بر وى استيلا داشت و بيشتر بر مظاهر جميله نظر مىگماشت ، صحبتش با ديگر خلفا كوك نشد . با جمعى از قلندران از ملتان برآمد و پس از اداى مناسك و زيارت مدينهء منوّره سرى به ملك روم كشيد و چندى در آنجا اقامت گزيده ، به دمشق شام توجّه نمود و به صحبت قدوة العارفين شيخ صدر الدّين قونوى - رحمه اللّه - خليفهء شيخ اكبر محيى الدّين ابن عربى - رضى اللّه عنه - به تحقيق مقامات فصوص الحكم پرداخت و در حين مطالعهء آن ، رسالهء لمعات نگاشت . صاحب ذوق و شوق و وجد و حال بوده ؛ و در سنهء ثمان و ثمانين و ستّمائة به دار آخرت رحلت فرموده و به پهلوى مزار فيض بار شيخ اكبر به صالحيّهء دمشق آسوده . از لطايف طبع شريف اوست :\r\n چه سحر كرده ندانم دو چشم جادويت * كه از نظارگيان نعره و فغان برخاست \r\n\r\n","description":"","footnote":"","page_name":" 502 ","page_number":502},
  {"content":"\r\n\r\n چنين كه من به فراقت ز پا درافتادم * گرم تو دست نگيرى ، كجا توان برخاست ؟\r\nعراقى از دل‌وجان آن زمان بريد اميد * كه چشم مست تو از خواب سرگران برخاست \r\n* * *\r\n مرا مكش كه نياز منت به كار آيد * چو من نباشم ، حسن تو با كه ناز كند ؟ \r\n* * *\r\n او را چه خبر از من و از حال دل من * كاو ديدهء پرخون و دل‌ريش ندارد ؟ \r\n* * *\r\n غمت هر لحظه جانى خواهد از من * چه انصاف است ؟ چندين جان كه دارد ؟ \r\n* * *\r\n ناگاه ز رخسار شبى پرده برانداخت * صد مهر ز هر سو به شب تار برآمد \r\n* * *\r\n رفت دل و نمىرود آرزوى تو از دلم * عمر شد و نمىشود نقش تو از خيال من\r\nبر سر بام وصل تو مرغ صفت پريدمى * آه اگر نسوختى ، آتش هجر بال من \r\n* * *\r\n چه كنم كه دل نسازم به دف خدنگ او من ؟ * به چه عذر جان نبخشم به دو چشم شنگ او من ؟\r\nبه كدام دل توانم كه تن از غمش رهانم * به چه حيله واستانم دل خود ز چنگ او من ؟ \r\n* * *\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n اگر جهان همه زير و زبر شود ز غمت * تو را چه غم ؟ كه تو خو كرده‌اى به تنهايى \r\n* * *\r\n صنما ! ره قلندر سزد ار به من نمايى * كه دراز و دور ديدم ره و رسم پارسايى\r\nبه طواف كعبه رفتم به حرم رهم ندادند * كه برون در چه كردى كه درون خانه آيى ؟ \r\n* * *\r\n عراقى طالب درد است و آن هم * براى آنكه درمانش تو باشى \r\nرباعيات\r\n عالم ز لباس شاديم عريان يافت * با ديدهء پرخون و دل بريان يافت\r\nهر شام كه بگذشت ، مرا غمگين ديد * هر صبح كه خنديد ، مرا گريان يافت \r\nو له\r\n افسوس كه ايّام جوانى بگذشت * سرمايهء عيش جاودانى بگذشت\r\nتشنه به كنار جوى چندان خفتم * كز جوى من آب زندگانى بگذشت \r\nو له\r\n اى كاش بدانمى كه من كيستمى ؟ * در دايرهء وجود بر چيستمى ؟\r\nگر پنبهء غفلتم نبودى در گوش * بر خود به هزار ديده نگريستمى \r\n\r\n[ 321 
  ] [ شيخ علاء الدّولهء سمنانى 
  ]\r\nعارف ربّانى ، شيخ علاء الدّولهء سمنانى كه كنيتش ابو المكارم و اسم مباركش ركن الدّين احمد بن محمّد بيابانى است و نياكانش سلاطين سمنان بوده‌اند ؛ و بعد از آن كه سن شريفش به پانزده‌سالگى رسيد ، به خدمت سلطان وقت اشتغال ورزيد و در يكى از محاربات كه سلطان را با اعدا رو داد ، وى را جذبه‌اى درگرفت و ترك خدمت سلطانى\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nكرده ، در بغداد سنهء سبع و ثمانين و ستّمائة به صحبت شيخ نور الدّين عبد الرّحمن كرتى فايز گشت و بعد دو سال اذن ارشاد يافته ، به مجاهدات شاقّه پرداخت و به خانقاه سكاكيه مدّت شانزده سال مانده ، يك‌صد و چهل اربعين كشيد ؛ و به عمر هفتاد و هفت‌سالگى در سنهء ستّ ثلاثين و سبعمائة در برج احرار صوفىآباد به فردوس برين آرميد و در مقبرهء قطب زمان عماد الدّين عبد الوهّاب مدفون گرديد . اين رباعى از كلام اوست :\r\n صد خانه اگر به طاعت آباد كنى * به ز آن نبود كه خاطرى شاد كنى\r\nگر بنده كنى ز لطف آزادى را * ز آن به كه هزار بنده آزاد كنى \r\n\r\n[ 322 
  ] [ ابو القاسم حسن عنصرى بلخى 
  ]\r\nصدرنشين ايوان سخنورى ، ابو القاسم حسن متخلّص به عنصرى ، كه اصلش از بلخ است ، پيشواى بلغاى فصاحت شعار و مقتداى فصحاى بلاغت آثار بوده ؛ طبع والايش به كلام متين در عصر خود داد سخن‌طرازى داده و به افكار رنگين زبان به نظم‌پردازى گشاده . در زمان يمين الدّوله سلطان محمود عزّت و وقار و ثروت و اعتبار بيش از پيش داشت و در جميع شعرا كه قريب چهارصد به پايتخت سلطانى حاضر بودند ، علم شهرت مىافراشت .\r\nشبى سلطان محمود به باده‌پيمايى مشغول بود . در عالم مستى نگاهش بر زلف اياز افتاد . خواست كه از هم‌آغوش معشوق كام دل بردارد . فأمّا به خشيت الهى از آن اراده درگذشت . از آنجا كه سرمنشأ اين فساد زلف افتاده ، به اياز امر فرمود تا به قطع نيمهء زلف پردازد . اياز حسب الحكم به عمل آورد . هرگاه كه سلطان از حالت مستى به افاقه درآمد ، زلف معشوق را بريده ديد . سخت پريشان‌خاطر و آشفته‌حال گشت تا اينكه احدى از حضّار مجلس را مجال دم زدن نماند . على صاحب ، متوجّه عنصرى گشته ،\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nگفت : توانى كه مزاج سلطان به خوشوقتى گرايد . عنصرى روبه‌رو شده ، اين رباعى بديهه به عرض رسانيد :\r\n گر عيب سر زلف بت از كاستن است * چه جاى به غم نشستن و خاستن است\r\nوقت طرب و نشاط و مى خواستن است * كآراستن سرو ز پيراستن است \r\nسلطان به استماع اين رباعى خيلى شادان و فرحان گشت و آتش حسرت و ندامت كه اشتعال داشت ، فرونشست . فرمود تا سه مرتبه دهان عنصرى را به جواهر گران‌بها پر سازند .\r\nآخر كار در زمان سلطان ابراهيم بن مسعود ، سنهء احدى و ثلاثين و اربعمائة ره‌گراى عالم بقا گرديد . اين چند بيت از قصيدهء اوست :\r\n ار نه مشك است ، از چه معنى شد سر زلفين يار * مشكبوى و مشك‌رنگ و مشكساى و مشكبار ؟\r\nار دل ما را نبست او ، خود چرا در بند شد ؟ * ور قرار از ما نبرد او ، خود چرا شد بىقرار ؟\r\nار نگشت ابروش عاشق ، چند باشد گوژپشت ؟ * ور نه مى خورده‌ست چشمش ، از چه باشد در خمار ؟\r\nاو و من هر دو همىنازيم و ناز من به است * او به حسن خويش نازد ، من به مدح شهريار\r\nخسرو شرق و يمين دولت دنيا و مجد * آفتاب ملك ، امين ملّت و فخر تبار\r\nيا ببندد ، يا گشايد ، يا ستاند ، يا دهد * تا جهان باشد همين مر شاه را اين يادگار \r\n\r\n","description":"","footnote":"","page_name":" 506 ","page_number":506},
  {"content":"\r\n\r\n آنچه بستاند ، ولايت ؛ آنچه بدهد ، خواسته * آنچه بندد ، دست دشمن ؛ آنچه بگشايد ، حصار \r\n\r\n[ 323 
  ] [ حكيم عبد العزيز عسجدى هراتى 
  ]\r\nمهبط فيوض سرمدى ، حكيم عبد العزيز عسجدى ، كه اصلش از هرات است ، و از تلامذهء عنصرى . در مراتب نظم طبع بلند داشت و فكر ارجمند . متانت از قصايد غرّاى او پيدا و بلاغت از كلام فصاحت نظامش هويدا . پيوسته در ركاب ظفرقباب سلطان محمود به كمال عزّت و احترام بوده و در اوسط مائة خامس راه دار آخرت پيموده . اين رباعى از كلام دلپذير به ملاحظه رسيد :\r\n در دور تو عقل كل كنشتى گردد * حسن ابدى شهره به زشتى گردد\r\nخاكستر كشتگانت در دوزخ عشق * پيرايهء حوران بهشتى گردد \r\n\r\n[ 324 
  ] [ حكيم عمر خيّام نيشابورى 
  ]\r\nناظم عالىمقام ، حكيم عمر خيّام ، كه اصلش از نيشابور است ، در سنهء خمس و خمسين و اربعمائة چشم به تفرّج گلشن هستى گشاده و در عمر هفده‌سالگى كتب درسيّه به خدمت ابو المفاخر محمّد بن منصور كه در حديقه ذكرش ايراد يافته ، گذرانيد و در بيست و هفت‌سالگى به فنون حكمت و رياضى و نجوم و غير ذلك استعداد شايسته و مهارت بايسته به هم رسانيد ، تا به حدّى كه نزد حجّت الاسلام امام محمّد غزالى در نيشابور رسيده ، به تحقيق كتب مشهوره حكمت پيش او پرداخت .\r\nو وى به فرط فضل و كمال نزد حكّام و سلاطين روزگار عزّت و وقار ما لا كلام حاصل\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nساخت . وقتى كه به حضور سلطان سنجر رسيدى ، وى را برابر خود بر تخت جا دادى .\r\nدر حبيب السّير مذكور است كه در هنگامى كه خواجه نظام الملك به خدمت امام موفّق به استكمال علوم دينى اشتغال داشت ، عمر خيام و حسن صباح همدرس وى بودند . از آنجا كه اشتهار تمام داشت كه تلامذهء امام موفّق هرآينه بر ثروتى كامياب مىشوند ، فيما بين يكديگر عهد واثق بستند كه هركدام از اين سه تن بهره‌مند گردد ، ديگرى را شريك فتوح گرداند . در زمانى كه خواجه نظام الملك به عهدهء سترك وزارت چهرهء اعتبار برافروخت ، عمر خيّام از نيشابور به ملازمتش شتافت . خواجه به كمال تعظيم و تكريم پيش آمده ، خواست كه برطبق عهد وى را به خدمت سلطان ملك‌شاه برده ، منصب شايسته و خدمت لايقه دهاند . وى اعراض از آن نموده ، مستدعى تقرّر معاش گشت ، تا مطمئن بوده ، مشتغل درس و تدريس باشد . خواجه يك هزار و بيست مثقال طلا سالانه بنا بر معيشت وى بر محاصل نيشابور نوشته ، رخصت معاودت داد و وى مادام حيات وجه مقرّره به فراغ خاطر گذران مىنمود .\r\nنظامى عروضى سمرقندى در ايّامى كه به عزم زيارت حرمين محترمين وارد بلخ گشت و به ملاقات حكيم برخورد ، ديد كه بر كنار مرغزارى نشسته ، مشغول جرعه‌كشى است و اين رباعى مىخواند :\r\n ابر آمد و زار بر سر سبزه گريست * بىبادهء گلرنگ نمىشايد زيست\r\nاين سبزه كه امروز تماشاگه ماست * تا سبزهء خاك ما تماشاگه كيست ؟ \r\nو در عين مكالمه به دو گفت كه وقت مراجعه ما را مستغرق رياحين خواهد ديد . چون نظامى پس از يك سال و چند ماه بعد انفراغ از حج به نيشاپور رسيده ، از مردم مستفسر احوال وى گشت كه آيا حكيم هنوز در بلخ است يا فايز آن ديار گشته ؛ گفتند چند روز است كه فوت شده . به مزارش رفته ديد كه آن‌قدر گل و شكوفه بر مرقدش ريخته‌اند كه اصلا قبر نمايان نيست .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nوفات حكيم در سنهء خمس عشر و ستّمائة واقع گرديد . از اقسام نظم سواى رباعى از كلام متينش به نظر نه درآمد . چند رباعى در اين اوراق اختيار افتاد :\r\n آن خواجه كه خويش را هلاكو مىگفت * و ز كبر سخن به چشم و ابرو مىگفت\r\nبر كنگرهء سراى او فاخته‌اى * ديدم كه نشسته بود و كوكو مىگفت \r\nو له\r\n آنان كه محيط فضل و آداب شدند * در جمع كمال شمع اصحاب شدند\r\nره زين شب تاريك نبردند برون * گفتند فسانه‌اى و در خواب شدند \r\nو له\r\n گر گوهر طاعتت نسفتم هرگز * ور گرد گنه ز رخ نرفتم هرگز\r\nنوميد نيم ز بارگاه كرمت * زيراكه يكى را دو نگفتم هرگز \r\nو له\r\n با نفس هميشه در نبردم ، چه كنم ؟ * وز كردهء خويشتن به دردم ، چه كنم ؟\r\nگيرم كه ز من درگذرانى به كرم * زين شرم كه دانى كه چه كردم ، چه كنم ؟ \r\nو له\r\n برخيز و مخور غم جهان گذران * بنشين و جهان به شادكامى گذران\r\nدر طبع جهان اگر وفايى بودى * نوبت به تو خود نيامدى از دگران \r\nو له\r\n از تن چو رود روان پاك من و تو * خشتى دو نهند بر مغاك من و تو\r\nو آن‌گاه براى خشت گور دگران * در كالبدى كشند خاك من و تو \r\nو له\r\n ناكرده گناه در جهان كيست ؟ بگو * و آن‌كس كه گنه نكرد ، چون زيست ؟ بگو\r\nمن بد كنم و تو بد مكافات دهى * پس فرق ميان من و تو چيست ؟ بگو \r\n\r\n","description":"","footnote":"","page_name":" 509 ","page_number":509},
  {"content":"\r\n\r\nو له\r\n برگير ز خود حساب اگر با خبرى * كاوّل تو چه آوردى و آخر چه برى ؟\r\nگويى نخورم باده كه مىبايد مرد * مىبايد مرد اگر خورى ، ور نخورى \r\n\r\n[ 325 
  ] [ مولانا عماد فقيه كرمانى 
  ]\r\nمفتى محكمهء سخندانى ، مولانا عماد فقيه كرمانى ، كه معاصر خواجه حافظ شيراز است ، به فضل و كمال يگانه و به نظم‌پردازى ممتاز زمانه بوده . شاه شجاع نوادهء امير مظفّر نسبت به ذات شريفش بس اعتقاد داشت و همواره به تعظيم و تكريمش نظر مىگماشت . خانقاهش مرجع خاصّ و عامّ بود و منزل علما و عرفاى عظام .\r\nمولانا گربه‌اى داشت كه وقتى كه خود به نماز مشغول گشتى ، گربه هم كمر به متابعت بستى ؛ چنانچه خواجه شيراز در بيتى از غزل خود اشارت بدان مىفرمايد :\r\n اى كبك خوش‌خرام ! كجا مىروى ؟ بايست * غرّه مشو كه گربهء زاهد نماز كرد \r\nآخر الأمر اواخر مائة ثامن رهنورد منزل جاودانى گشت . اين بيت از كلام دلنشين اوست :\r\n غنچه‌دهان من ! بيا ، تنگ‌دلىّ من ببين * بىتو هنوز زنده‌ام ، سنگ‌دلىّ من ببين \r\n\r\n[ 366 
  ] [ ملّا عهدى باكوى ايرانى 
  ]\r\nدلدادهء نازك‌بيانى ، ملّا عهدى باكوى ايرانى ، كه شاعرى خوش‌تلاش بود و خط نستعليق نيكو مىنگاشت . از ولايت خود به سياحت كابل رسيد و به نوازشات خان احمد خان گيلانى جمعيّت شايسته به هم رسانيد و در سنهء خمس و ستّين و تسعمائه\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nبساط هستى پيچيد . اين بيت از اوست :\r\n زبان از سوز دل شد همچو آتش در دهان من * مكن ، اى مدّعى ! كارى ، كه افتى بر زبان من \r\n\r\n[ 327 
  ] [ شاه اسماعيل ثانى عادلى 
  ]\r\nشهريار اقاليم سخندانى ، شاه اسماعيل ثانى ، كه عادلى تخلّص مىكند ، از اولاد شاه‌طهماسب صفوى است . در زمان پدرش نظر به سرمستى بادهء كبر و نخوت و غرور سلطنت مدّتى در قلعهء قهقه محبوس و پس از وفات پدر ، اگرچه به سبب عدم مساعدت ساعت جلوس تا يك سال بر تخت سلطنت ننشست ؛ فأمّا نظم و نسق همچنان به حال بود و سلاطين اطراف و اكناف از خوف شمشير خون‌چكانش قدم از حدود خود بيرون ننهادند ، و ازبس‌كه سفّاك و مردم‌آزار بود ، ظلم و تعدّى بيش از پيش به خلايق مىنمود . آخرش تير دعاى ستم‌كشيدگان به هدف رسيد و قبل از آنكه به تخت سلطنت نشيند ، به مقتضاى قضا و قدر شبى در سنهء اربع و ثمانين و تسعمائه در قزوين به ابتلاى مرضى گرفتار پنجهء اجل گرديد ؛ و در فكر نظم طبع بلند داشت ؛ اين چند بيت از كلام دل‌پسند اوست :\r\n شادم به خدنگ تو كه ناوك‌فكنان را * سوى هدف خويش نهانى نظرى هست\r\nچون غنچه چه دانى تو كه در خلوت نازى * كز بهر تو چون باد صبا دربه‌درى هست\r\nاز خندهء پنهانى لعل تو توان يافت * كز حال دل گمشده او را خبرى هست \r\n\r\n[ 328 
  ] [ مير سيّد علاء الدّين علاى اودى 
  ]\r\nصدرآراى ديوان عزّ و اعتلا ، مير سيّد علاء الدّين ، متخلّص به علا ، كه اودى است ،\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nصاحب مقامات عليّه و كشف و كرامات سنيّه بود و در فنّ موسيقى هم مهارت كما ينبغى داشت و اكثر براى شهادت مناجات مىكرد . آخر كار در عمر نودسالگى ، سنهء ثمان و تسعين و تسعمائه از دست دزدان شربت شهادت چشيد . گاه‌گاه طبع عالى به شعر و سخن متوجّه مىكرد و ترجيع‌بندى دارد كه بيت ترجيع اين است :\r\n كه به چشمان دل مبين خبر دوست * هرچه بينى بدانكه مظهر اوست \r\nاين چند بيت از كلام لطيفش نگارش يافت :\r\n ندانم آن گل خودرو چه رنگ و بو دارد * كه مرغ هر چمنى گفتگوى او دارد ؟\r\nنشاط باده‌پرستان به انصرام رسيد * هنوز ساقى ما باده در سبو دارد\r\nحديث عشق او تنها نه من كنم تقرير * كه هركه هست از اين‌گونه گفتگو دارد\r\nبده متاع دل خود به دست يار ، علا ! * كه او متاع گرانمايه را نكو دارد \r\n\r\n[ 329 
  ] [ مولانا سيّد محمّد عرفى شيرازى 
  ]\r\nيكّه‌تاز عرصهء سخن‌پردازى ، مولانا سيّد محمّد عرفى شيرازى ، كه شاعرى است گرانمايه و ماهرى است بلندپايه در مراتب نظم گويى سبقت از اقران ربوده و در اقسام سخن به فكر رنگين در معاصرين خود ممتاز بوده ؛ لا سيّما در قصيده‌گويى يد طولى داشت و سر به اوج مفاخرت مىافراشت . از ولايت به ارادهء سياحت هند برآمده ، چون به فتح‌پور سيكرى رسيد ، پيشتر از همه به شيخ فيضى فيّاضى ملاقى گشته ، ارتباط بايسته به هم رسانيد و شيخ هم به وارسى ما يحتاج وى مىپرداخت . آخرش فىمابين يكديگر شكرآبى رو داد و به حكم ابو الفتح گيلانى مربوط گرديده ، به وسيلهء جميله‌اش شرف مصاحبت عبد الرّحيم خان خان خانان و به صلابت نمايان و نوازشات بىكرانش مباهى گشت . امير جوهرشناس كه پيوسته تعظيم و تكريمش منظور مىداشت ، آنا فآنا اعتبارش\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nترقّى گرفت و بازار شعر و سخن وى گرمى پذيرفت . رفته‌رفته به سلك ملازمان خاصّ اكبرى منسلك گرديده ، مورد عنايات سلطانى گشت .\r\nاز مرآة الخيال ، آورده كه چون ابو الفضل و فيضى نمىخواستند كه احدى از اهل كمال به بارگاه پادشاهى پيش آيد ، مذهب تشيّع عرفى معلوم بود ، به خاطر گذرانيدند كه الزامى داده او را از نظر شاهى اندازند . در روز اوّل ملازمت ابو الفضل از وى پرسيد كه :\r\n« در مذهب شما زاغ حلال است يا حرام ؟ » . عرفى به جواب ملتفت نشد . بعد از ساعتى فيضى پرسيد كه : « خوك در مذهب شما حلال است يا حرام ؟ » . باز التفات نساخت . در اين ضمن پادشاه متوجّه گشته ، فرمود : « چرا جواب نمىدهى ؟ » . به عرض رسانيد :\r\n« جواب اين ظاهر است و هركس مىداند كه هر دو گه مىخورند » ، يعنى زاغ و خوك ، كنايه از آن به سائلين بود . شاه نكته‌سنج دقيقه‌رس متبسّم شده ، به انعام درخور حالش سرفرازى بخشيد .\r\nآخر كار در عمر سىوشش‌سالگى سنهء تسع و تسعين و تسعمائه در دار السلطنه لاهور به دار بقا خراميد . وى در قصيدهء ترجمة الشّوق مىگويد :\r\n به كاوش مژه از گور تا نجف بروم * اگر به هند هلاكم كنى ، و گر به تتار \r\nچون اين بيت به جناب ولايت‌مآب - كرّم اللّه وجهه - شرف قبوليّت يافت ، مير صابر اصفهانى در سنهء سبع و عشرين و ألف استخوانش از لاهور به نجف اشرف رسانيد . ملّا رونقى همدانى تاريخ نقل استخوان او گفته :\r\n يگانه گوهر درياى معرفت عرفى * كه آسمان پى پروردنش صدف آمد\r\nچو عمر او به سر آمد ز گردش گردون * شكست بر سر دل‌هاى پرشعف آمد\r\nبه گوش چرخ رسانيد حرف جان‌سوزى * كه عمرم از تو چو در معرض تلف آمد\r\nبه كاوش مژه از گور تا نجف بروم * فكند تير دعايى و بر هدف آمد\r\nرقم زد از پى تاريخ ، رونقى ! كلكم * « به كاوش مژه از هند تا نجف آمد » . \r\n\r\n","description":"","footnote":"","page_name":" 513 ","page_number":513},
  {"content":"\r\n\r\nاين چند بيت از كلام دلپذير عرفى است :\r\n تا تيز كرده به سياست نگاه را * صد منّت است بر سر عاشق گناه را \r\n* * *\r\n گرفتم اينكه شب در خواب كردم پاسبانش را * ادب كى مىگذارد تا ببوسم آستانش را\r\nدلم گم گشت و غم‌هاى جهان ، عرفى ! طلبكارش * به دنبال غم افتم تا مگر يابم نشانش را \r\n* * *\r\n دادم به چشم او دل اندوه‌پيشه را * غافل كه مست مىشكند زود شيشه را \r\n* * *\r\n چرا خجل نكند چشم اشكبار مرا * كه آرزوى دل آورده در كنار مرا \r\n* * *\r\n چنان مرگ رقيب آزرده كرد آن طفل بدخو را * كه غمخواران به مرگ من تسلّى مىدهند او را \r\n* * *\r\n من بلبل آن گل كه گلابش همه خون است * مرغابى آن بحر كه آبش همه خون است \r\n* * *\r\n آتش بال‌وپرم دود برآرد ز قفس * گر بدانم كه مرا رخصت پروازى هست \r\n* * *\r\n گمان مبر كه تو چون بگذرى ، جهان بگذشت * هزار شمع بكشتند و انجمن باقى است \r\n* * *\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n گر نخل وفا بر ندهد ، چشم ترى هست * تا ريشه در آب است ، اميد ثمرى هست \r\n* * *\r\n چگونه گريه نجوشد كه چشم حيرانم * به آفتاب قيامت مقابل افتاده است \r\n* * *\r\n بحر غم جمله كنار است گر از خود گذرى * كشتى اهل فنا منّت ساحل نبرد \r\n* * *\r\n دعاى بىاثرى دارم و هزاران جرم * مگر مرا به تهىدستى دعا بخشند \r\n* * *\r\n هوشم به نگاهى برد ، جانانه چنين بايد * يك جرعه خرابم كرد ، پيمانه چنين بايد \r\n* * *\r\n تمام آتشم و ناله بىاثر ، عرفى ! * فغان ، كه دوزخيان را اثر كجا باشد ؟ \r\n* * *\r\n رهد آن كسى چو عرفى ز كمند آرميدن * كه ز غمزهء تو در خون نفسى طپيده باشد \r\n* * *\r\n چه گرمى است كه در سر شراب مىسوزد * چه آتش است كه در ديده آب مىسوزد \r\n* * *\r\n من از اين درد گرانمايه چه لذّت يابم ؟ * كه به اندازهء آن صبر و ثباتم دادند \r\n* * *\r\n زخمى شوق توام ، سينهء جوشان دارم * خانه در كوچهء الماس‌فروشان دارم \r\n* * *\r\n صد جا به كمند آمده بوديم در اين راه * چون برق ز بند همه جستيم و گذشتيم \r\n* * *\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n تنها نه دلق خود به مى ناب شسته‌ايم * ناموس صد قبيله به اين آب شسته‌ايم \r\n* * *\r\n اى ساقى بلا ! ز شراب تو سوختيم * با آنكه آتشيم ، ز آب تو سوختيم \r\n* * *\r\n مستم ، دگر اين بىخودى از بوى كه دارم ؟ * ديوانگى از غمزهء جادوى كه دارم ؟ \r\n* * *\r\n از در دوست چه گويم ، به چه عنوان رفتم ؟ * همه شوق آمده بودم ، همه حرمان رفتم \r\n* * *\r\n چون زخم تازه‌دوخته از خون لبالبم * اى واى اگر به شكوه شود آشنا لبم \r\n* * *\r\n گر كام دل به گريه ميسّر شود ز دوست * صدسال مىتوان به تمنّا گريستن\r\nعرفى ! حريف ديدهء تر نيستى ، ولى * بسيار گريه آورد اين ناگريستن \r\n* * *\r\n بوستان پژمرده گردد از دل ناشاد من * ياسمين را خنده بر لب سوزد از فرياد من \r\nرباعيات\r\n عرفى ! همه فرياد و فغان آمده‌ام * پرشور به بازار جهان آمده‌ام\r\nناكام سياه‌بخت و دل‌ريش و خراب * آن‌طور كه بايست ، چنان آمده‌ام \r\nو له\r\n اى زلف عروس شادمانى شب تو * آرايش بزم بىغمى مشرب تو\r\nانباشته هجران ز نمك داغ دلم * امّا نه از آن نمك كه دارد لب تو \r\nو له\r\n عرفى ! دم نزع است و همان مستى تو * آخر به چه مايه بار بربستى تو \r\n\r\n","description":"","footnote":"","page_name":" 516 ","page_number":516},
  {"content":"\r\n\r\n فرداست كه دوست نقد فردوس به كف * جوياى متاع است و تهىدستى تو \r\nو له\r\n عرفى ! دم پيرى است قدم ديده بنه * هر گام كه مىنهى ، پسنديده بنه\r\nاز عينك شيشه هيچ نگشايد ، هيچ * لختى ز جگر تراش و بر ديده بنه \r\n\r\n[ 330 
  ] [ آقا على گيلانى 
  ]\r\nجليس بزم كامرانى ، آقا على گيلانى ، كه به حسن اخلاق اتّصاف داشت و گاه‌گاه به فكر شعر هم مىپرداخت . از اوست :\r\n اميد بر دم شمشير قاتل است مرا * خدا نصيب كند آنچه در دل است مرا\r\nنه كعبه دانم و نى دير ، اين‌قدر دانم * به هركجا كه برد شوق منزل است مرا \r\n\r\n[ 331 
  ] [ حسن بيگ تكلّو عتابى 
  ]\r\nشاعر خوش‌گو ، حسن بيگ تكلّو ، متخلّص به عتابى ، كه از ايران دو بار به هند آمد و در سنهء خمس و عشرين و ألف در اجمير به قتل رسيد . اين بيت از كلام اوست :\r\n شهيد جلوهء يارم ، بس اين سعادت من * كه چشم حسرت صد زنده در قفاى من است \r\n\r\n[ 332 
  ] [ مولانا عبد الكريم شاملو 
  ]\r\nصاحب طبع سليم ، مولانا عبد الكريم ، كه برادر انيسى شاملو است ، مرد خليق و فقير\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nمشرب بوده و خط نستعليق نيكو مىنوشت ؛ و در اوسط مائة حادى عشر بساط هستى در نوشت . اين بيت از اشعار آبدار اوست :\r\n تو را در ديده جا كردم كه از مردم نهان باشى * ندانستم كه آنجا هم ميان مردمان باشى \r\n\r\n[ 333 
  ] [ شيخ عبد العزيز عزّت اكبرآبادى 
  ]\r\nشاعر عالىفطرت ، شيخ عبد العزيز عزّت ، كه اصلش از اكبرآباد است ، از ملازمين ذى اعتبار سركار عالمگيرى بوده . نظر به كمالات ذاتى و صفاتى وى ، شاه دين‌پناه مىخواست كه سرش به اوج اعتبار برافرازد ؛ فأمّا زندگانى وفا نكرد و در سنهء تسع و ثمانين و ألف ترك دار فانى نمود . از اشعار اوست :\r\n مگو كه بسمل تيغ تو از رميدن رفت * كه راه صد رم وحشت به يك طپيدن رفت \r\n* * *\r\n سامان صد چمن نه به دامانم آرزوست * آن دست همچو گل به گريبانم آرزوست \r\n* * *\r\n شعلهء آهى كه كوه بىستون را آب ساخت * در دل سنگين شيرين هيچ تأثيرى نكرد \r\n* * *\r\n چون جوان بودم ، فلك اظهار پيرى مىنمود * چون شدم پيرانه‌سر ، با من جوانى مىكند\r\nديو در مازندران با لشكر ايران نكرد * آنچه با من اين بت مازندرانى مىكند \r\n* * *\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n صدايى برنمىخيزد كه بسمل شد ز نخجيرش * مگر زد آن شكارافكن به سنگ سرمه شمشيرش \r\n\r\n[ 334 
  ] [ شيخ ناصر على سهرندى 
  ]\r\nممتاز عصر در ادابندى ، شيخ ناصر على سهرندى ، كه سرآمد فصحاى روزگار و سرحلقهء بلغاى نامدار بوده ، در اصناف نظم به خيالات رنگين داد نازك‌ادايى داده و به افكار متين ابواب خوش‌بيانى بر روى سخن‌سنجان گشاده . غزليّاتش به طرح تازه و لطافت مضامين رونماى سحر سامرى و مثنوياتش به تناسب الفاظ و تناسق معانى جلوه‌پيراى جادوگرى . شبديز قلم در ميدان توصيفش هم‌عنان نارسايى و عندليب رقم در گلستان تعريفش بال‌گشاى بينوايى . فصاحت با اشعار دلپذيرش عهد يكرنگى بسته و بلاغت با گفتار بىنظيرش چون شير با شكر پيوسته . الحق ناظمى عالىمقام است و شاعرى خوش‌كلام .\r\nدر بدايت حال با سيف خان بدخشى صحبتش درگرفت . هر گاهى كه سيف خان را از پيشگاه عالمگيرى نظامت صوبهء الله‌آباد به قبضهء اقتدار درآمد ، همچون تيغ يكرو گشته ، دست از مرافقتش برنمىداشت و به گلگشت آن ديار بهجت آثار كه به لب آب گنگ و جمنا واقع است ، دل‌ودماغ را تازه مىساخت . چون جوهر شمشير حيات سيف خان زنگ ممات به هم رسانيد ، ناصر على به كمال دل‌تنگى از آنجا رخت به سهرند كشيد .\r\nروزى همان‌جا در باغى به باده‌كشى اشتغال داشت . اتّفاقا گذر شيخ احمد سهرندى در آن باغ افتاد . او را به اين حالت ديده ، به نهايت تكدّر پرسيد كه : « اين چيست ؟ » . وى رندانه به جواب پرداخت كه : « اين باده است كه هوش را زياده مىكند و ارواح را به انفراح مىآرد » . شيخ برآشفت و صوفيان و علما به تكفير وى فتوى دادند . مير محمّد زمان راسخ\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nبا اقارب خود مسلّح گشته ، او را از سهرند برآورده ، به سمت شاه‌جهان‌آباد رهنمون گرديد و از داروگير نجات بخشيد .\r\nآخر الأمر او باز به وطن رسيده بر دست شيخ محمّد معصوم به توبه پرداخت و از صحبت بابركتش فوائد طريق باطنى حاصل ساخت و در ايّامى كه عسكر پادشاهى جلوه‌پيراى ممالك دكن بوده ، از سهرند به بيجاپور شتافت و به شرف ملازمت امير الامراء ، ذو الفقار خان بهادر ، خلف الصّدق نوّاب اسد خان وزير اعظم ، بهر وافى يافت و روز ملاقات غزلى گذرانيد كه مطلعش اين است :\r\n اى شأن حيدرى ز جبين تو آشكار * نام تو در نبرد كند كار ذو الفقار \r\nامير فيّاض به مجرد استماع مطلع ، يك زنجير فيل و سى هزار روپيه در صله بخشيد و وى همان ساعت همگى به فقرا تقسيم فرمود ، و به كمال استغنايى كه داشت ، التفاتى بدان ننمود ؛ و چون امير الامراء متوجّه تسخير ملك كرناتك گشته ، فايز اركات شد ، ملازم ركاب وى بوده . در اين ضمن با شاه حميد الدّين مجذوب كه در قصبهء كهنچى سكونت داشته ، رسوخ و اعتقاد تمام پيدا كرده ، فيض‌ها برداشت ؛ چنانچه در مثنوى خود لب به توصيفش مىگشايد :\r\n اينك اينك ساقى شيرين رسيد * نوبت جام حميد الدّين رسيد\r\nحلقهء درگاه بىچون جام او * از زمين تا آسمان در دام او \r\nآخر الأمر از دكن به هندوستان درافتاد و در شاه‌جهان‌آباد به فرط وارستگى و بىنيازى زندگانى مىكرد . سرخوش در كلمات الشعراء آورده كه روزى در اوايل مشق فقير به او گفت كه بعضى مردم مىگويند كه مسوّدهء اشعار ملّا نديم به دست ناصر على افتاده ، آن را به نام خود مىخواند . گفت : « امتحان شاعر طرح غزل است . بياييد غزلى طرح كنيم » . اين غزل در پيش او بود : « آب استاده است . . . آفتاب استاده است » .\r\nاوّل اسب فقير در ميدان تاخت و اين مطلع بديهه گفت :\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n تن ز اشكم تا به گردن غرق آب استاده است * سر به روى او عيان همچون حباب استاده است \r\nناصر على حسن مطلع فىالفور به هم رسانيده جواب مدّعيان به اين عبارت ادا كرد :\r\n اهل همّت را نشايد تكيه بر بازوى كس * خيمهء افلاك بىچوب و طناب استاده است \r\nانتهى كلامه .\r\nآخر كار به عمر شصت‌سالگى در سنهء ثمان و مائة و ألف به سرمنزل اصلى جا گزيد و در جوار مزار مبارك سلطان المشايخ حضرت نظام الدّين - قدّس سرّه - مدفون گرديد .\r\nكلام فصاحت انضمامش در اطراف و اكناف عالم اشتهار دارد . بيتى چند از آن در اين اوراق سمت ايراد يافت :\r\n ندارد حيرت دل تاب حسن بىحجابش را * كه باشد صافى آيينه شبنم آفتابش را\r\nبه محشر حرف بىصوت است فرياد شهيدانش * نمىدانم كه داد اين سرمه چشم نيم‌خوابش را ؟\r\nدر اين صحرا كدامين تشنه‌لب جان داد ؟ حيرانم * كه از صد جا گريبان پاره شد موج سرابش را \r\n* * *\r\n آهوان طرز رميدن ز من آموخته‌اند * گردش چشم سياه كه نظر كرد مرا ؟ \r\n* * *\r\n طبع خاموشان مكدّر مىشود از گفتگو * مىشود باد نفس بر دل غبار آيينه را \r\n* * *\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n ز جوش باده درد ته‌نشين ، بالانشين گردد * ز موج خنده ترسم خط برون آيد از آن لب‌ها \r\n* * *\r\n تو چون ساقى شدى درد تنك ظرفى نمىماند * به قدر بحر باشد وسعت آغوش ساحل‌ها \r\n* * *\r\n دل گر شده افسرده ، نفس را اثرى هست * پنهان ته خاكستر گلخن شررى هست \r\n* * *\r\n در حصار امن دارد فيض بىبرگى مرا * ايمن از صيّاد مرغى بال‌وپر نگشوده است \r\n* * *\r\n كلك قضا نمونهء حسن تو ماه ساخت * چون كرد با رخ تو مقابل سياه ساخت \r\n* * *\r\n بىدرد وا نشد دل غفلت گرفته‌ام * قفلى كه زنگ بست ، شكستن كليد اوست \r\n* * *\r\n پرتوى از شمع رخسار تو تا در خانه داشت * ديدهء آيينه مژگان از پر پروانه داشت \r\n* * *\r\n شب كه از كيفيّت مى برق حسنش تاب داشت * از شكست رنگ گل صحن چمن مهتاب داشت \r\n* * *\r\n ذرّات جهان آينهء جلوهء نازند * يك صيد به صد دام شكار است ، ببينيد \r\n* * *\r\n\r\n","description":"","footnote":"","page_name":" 522 ","page_number":522},
  {"content":"\r\n\r\n عشق ابرى است كه از قالب خاكى جوشيد * حسن برقى است كه از خلوت جان پيدا شد \r\n* * *\r\n ناله هرجا اثر درد به پرواز دهد * چون صدايى كه ز جا خيزد و آواز دهد \r\n* * *\r\n آشيان گم كرده‌اى چون من گرفتارش مباد * سخت بىرحم است ، مىترسم كه آزادم كند \r\n* * *\r\n كدامين مست را امشب سر جنگ است با زاهد * كه مينا هم ز جوش مى زره زير قبا دارد \r\n* * *\r\n عشق از پرده برون آمد و آوازم داد * برد از هر دوجهان دور و به پروازم داد \r\n* * *\r\n وحشتم از دل هر ذرّه نمايان كردند * آن‌قدر جمع نمودم كه پريشان كردند \r\n* * *\r\n توبه‌ها را نفس بازپسين دست رد است * بىخبر ! دير رسيدى ، در منزل بستند \r\n* * *\r\n بس‌كه بىرويت دل محفل‌نشينان تنگ بود * شمع در فانوس پنهان چون شرر در سنگ بود \r\n* * *\r\n مرا ترك طلب سرمايهء صاحب كلاهى شد * چو كشكول گدايى واژگون شد ، تاج شاهى شد \r\n* * *\r\n\r\n","description":"","footnote":"","page_name":" 523 ","page_number":523},
  {"content":"\r\n\r\n به صد زخم جدايى مبتلا گشتم ، ندانستم * كه شهد دوستى در خود نهان زنبورها دارد \r\n* * *\r\n يار از آغوش دل مىجوشد و دورم هنوز * صد تجلّى ساقى بزم است و مخمورم هنوز\r\nروفت گرد سايه از فرش جهان سيلاب صبح * خاك بر سر مىفشاند شام ديجورم هنوز \r\n* * *\r\n كجا دزدم دل خون‌گشته را از ناوك چشمى * كه در آيينه ماند همچو جوهر عكس مژگانش \r\n* * *\r\n زده‌ام غوطه به سرچشمهء بىتابى خويش * شده‌ام محو در آيينهء سيمابى خويش \r\n* * *\r\n على ! از اضطرابم كام دل حاصل نمىگردد * خطا شد بارها از بىقرارىهاى من تيرش \r\n* * *\r\n چسان تقرير حال خود كنم پيش سيه‌چشمى ؟ * كه گردد شمع خاموش از نگاه سرمه‌آلودش \r\n* * *\r\n چه الفت دارد اين صيّاد ، يا رب ! با شكار خود ؟ * نمىگردد جدا چون نقش طاوس از پرم دامش \r\n* * *\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n در تب از كم‌حرفى لعل تنك جوش توام * من كباب آتشم ، بسيار خاموش توام\r\nمىكنى يادم ولى يادت نمىآيد هنوز * مصرعه برجسته از خاطر ، فراموش توام\r\nطوق قمرى شوخى چشم پرى با من كند * اين‌قدر ديوانهء سرو قباپوش توام \r\n* * *\r\n دهان زخم را از ريزهء الماس پر كردم * به اين دندان لب تيغش گزيدن آرزو دارم\r\nبه رنگ شعلهء جوّاله تا كى گرد خود گردم ؟ * چو برق آه خود بالا دويدن آرزو دارم \r\n* * *\r\n هنوز از گرمى شوق تو در دل آتشى دارم * كه رقصد چون شرر سنگ مزار از شيون خويشم \r\n* * *\r\n بلاگردان جولانت دل ديوانه‌اى دارم * به پاى سيل پاانداز نازت خانه‌اى دارم \r\n* * *\r\n دل نداريم كه تا پيش‌كش ناز كنيم * نفسى نيست در اين سينه كه آواز كنيم \r\n* * *\r\n آفتابى ز كمين دل ما جلوه نمود * همچو شبنم همهء غارت ديدار شديم \r\n* * *\r\n بس‌كه هجران تو خون نگذاشت در اعضاى من * سربه‌سر چون خارماهى خشك شد رگ‌هاى من\r\nتا شدم محو تماشايت نديدم ، خويش را * شد نهان در ديده‌ام چون شمع سرتاپاى من \r\n* * *\r\n\r\n","description":"","footnote":"","page_name":" 525 ","page_number":525},
  {"content":"\r\n\r\n چسان بيرون پرد از قيد هستى مرغ جان من ؟ * كه بر پاى قفس شد رشته جسم ناتوان من \r\n* * *\r\n كو نگاهى كه گلستان تو را سير كند ؟ * دوجهان يك گل رعناست ، ز رعنايى تو \r\n* * *\r\n صبح پيرىها دميد از بوستان زندگى * شد عيان بر چهره گرد كاروان زندگى \r\nرباعى\r\n پيش از همه شاهان غيور آمده‌اى * هرچند كه آخر به ظهور آمده‌اى\r\nاى ختم رسول ! قرب تو معلومم شد * دير آمده‌اى ، ز راه دور آمده‌اى \r\n\r\n[ 335 
  ] [ عظيماى نيشابورى 
  ]\r\nناظم فصاحت گنجور ، عظيما از اعيان نيشابور ، كه پسر ملّا قيدى است ، به طبع موزون در نظم‌پردازى استعداد تامّ و به فنون شاعرى مهارت تمام داشت ؛ و در هنگامى كه ميرزا سعد الدّين راقم از پيشگاه شاه سليمان صفوى به وزارت ممالك خراسان مأمور بوده ، عظيما هم به مصاحبت وى اعتبارى عظيم به هم رسانيد ، به جمعيّت خاطر مىگذرانيد ؛ و در سنهء احدى عشر و مائة و ألف راهگراى عالم بقا گرديد . اين چند بيت از كلام اوست :\r\n قاصد آمد ، گفتمش : آن يار سيمين‌بر ، چه گفت ؟ * گفت : با هجرم بسازد ، گفتمش : ديگر چه گفت ؟\r\nگفت : ديگر پا ز حدّ خويش نگذارد برون * گفتمش : جمع است از پا خاطرم ، از سر چه گفت ؟ \r\n\r\n","description":"","footnote":"","page_name":" 526 ","page_number":526},
  {"content":"\r\n\r\n گفت : سر را بايدش از خاك ره كمتر شود * گفتمش : كمتر شمردم ، زين تن لاغر چه گفت ؟\r\nگفت : جسم لاغرش را از غضب خواهيم سوخت * گفتمش : من سوختم ، در باب خاكستر چه گفت ؟\r\nگفت : خاكستر چو گردد خواهمش بر باد داد * گفتمش : بر باد رفتم ، در حق محشر چه گفت ؟\r\nگفت : در محشر به يك‌دم زنده‌اش خواهيم كرد * گفتمش : من زنده گرديدم ، ز خير و شر چه گفت ؟\r\nگفت : خير و شر نباشد عاشقان را در حساب * گفتمش : اين هم حسابى ، با لب كوثر چه گفت ؟\r\nگفت : با ما بر لب كوثر نشيند عاقبت * گفتمش : گر عاقبت اين است ، زين بهتر چه گفت ؟\r\nگفت : ديگر نگذرد در خاطرش ياد عظيم * گفتمش : ديگر بگو ، گفتا : مگو ديگر چه گفت ؟ \r\n\r\n[ 336 
  ] [ ميرزا محمّد عالى شيرازى 
  ]\r\nعارج معارج بلند خيالى ، ميرزا محمّد متخلّص به عالى ، كه اصلش از شيراز است ، اسلافش در آن ديار در فنّ طبابت اشتهار داشتند . پدرش حكيم فتح الدّين وارد هندوستان گشته و ولادت ميرزا محمّد در عشرتكدهء هند جلوهء ظهور يافته . در ايّام خردسالى همراه پدر به شيراز شتافت و پس از تحصيل كمالات باز به هند برخورد . ميرزا به طبع نقّاد در جميع علوم و فنون شأنى عالى داشت و به ذهن وقّاد در مراتب نظم\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nمرتبت متعالى . فكر بلندش به تلاش مضامين برجسته آشنا و طبع ارجمندش به كشف رموز و دقايق هم‌نوا . اشعار آبدارش گلشن سخن را سيراب ساخته و نثر پركارش به آرايش كاشانهء انشا پرداخته . صاحب قدرتى كه در علوم عجيبه يكتاى عصر بود و والافكرتى كه در فنون غريبه ممتاز دهر ؛ فأمّا با اين‌همه علوّ مرتبت هجو را بيشتر در كلام خود جا داده ، وقار طبعتا قدم از دايرهء ادب بيرون نهاده .\r\nبالجمله ، در زمرهء ملازمين عالمگيرى درآمده عزّ امتياز اندوخت . وقتى جيغهء مرصّع در سركار زيب النّساء بيگم عالمگير پادشاه براى فروخت فرستاد ، چون به وصول وجه قيمتش تأخيرى رو داد ، اين رباعى نوشته ، به معرض عرض رسانيد :\r\n از بندگيت سعادت اختر من * در خدمت تو عيان شده جوهر من\r\nگر جيغه خريدنى است ، پس كو زر من ؟ * ور نيست خريدنى ، بزن بر سر من \r\nبيگم پنج هزار روپيه با جيغه عنايت فرمود ؛ و در ايّامى كه بلدهء حيدرآباد به تسخير اولياى دولت قاهره درآمد ، در جلدوى قطعه تاريخ فتح كه به حضور شاهى گذرانيده ، به عنايت خلعت فاخره چهرهء اعتبار افروخت و بعد چندى به تقريب داروغگى باورچىخانه « 1 » از خطاب نعمت خانه سرمايهء كامرانى به هم رسانيد ؛ و اواخر عهد عالمگيرى به خطاب مقرّب‌خانى و داروغگى جواهرخانه محلّى به حلّى نوازشات پادشاهى گرديد و بعد انتقال عالمگير پادشاه و اورنگ‌آراى بهادر شاه بهره‌اندوز بارگاه پادشاهى گشته ، به خطاب دانشمندخانى سرفرازى يافت ، و به تحرير شاهنامه مأمور گشت ؛ لكن اجل رخصت به اتمام آن نداد و در سنهء احدى و عشرين و مائة و ألف قدم به سفر عقبى نهاد .\r\nتصنيفاتش چه نظم و چه نثر داير و ساير عالم است . در ديباچهء ديوان خود نگاشته كه :\r\n\r\n\r\n","description":"","footnote":"\r\n( 1 ) . حاشيه : آشپزخانه .\r\n","page_name":" 528 ","page_number":528},
  {"content":"\r\n\r\nبه اوايل حال به مناسبت شغل طبابت كه موروثى است « حكيم » تخلّص مىكردم ؛ آخر تصحيف « چكنم » به امتناع اختيار تخلّص « حكيم » پرداخته ، و به ايماى استاد خود نوّاب دانشمند خان « عالى » تخلّص نمودم . اين چند بيت از كلام متين اوست :\r\n دست افسوس به هم سودم و شد سود مرا * صدف گوهر مقصود همين بود مرا \r\n* * *\r\n اگر به كوى تو قدرم نشد بلند ، چه غم ؟ * همين بس است كه شد ناله‌ام بلند آنجا\r\nگزند خصم شود حرز نيك‌بختان را * كه هست مردمك چشم بد سپند آنجا \r\n* * *\r\n چو يار محرم بزم شراب كرد مرا * نگاه گرم رقيبان كباب كرد مرا\r\nگذاشت بر سر من نقطه‌اى ز داغ جنون * براى درد تو عشق انتخاب كرد مرا\r\nبه پشت آينه سيماب شد نهان ز سرم * چو شوق روى تو در اضطراب كرد مرا \r\n* * *\r\n شكوهء هجر ز غم گشته فراموش مرا * غنچه‌سان تنگدلى ساخته خاموش مرا \r\n* * *\r\n سير باغ تو بود بىتو ، كم از ماتم نيست * مىكند سايهء هر نخل سيه‌پوش مرا \r\n* * *\r\n ارباب نظر رخصت گفتار ندارند * مانع ز همين وجه شود سرمه صدا را \r\n* * *\r\n كسى ديوانه باشد كز سر كويش رود جايى * دل اينجا ، دولت اينجا ، مدّعا اينجا ، اميد اينجا \r\n* * *\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n حرف به‌جا ز كس نشنيدم ز اهل هند * غير از كسى كه گفت به مطرب بجابجا « 1 » \r\n* * *\r\n رنگ پريده از رخ گل گرد راه كيست ؟ * پنهان ميان ديدهء نرگس نگاه كيست ؟ \r\n* * *\r\n خون دل از ديده‌ام جوشيد و بىتابانه ريخت * آن‌قدر لبريز شد اين مى كه از پيمانه ريخت \r\n* * *\r\n يار را در برگرفتن كى فراموشم شود ؟ * كى رود از ياد كس چيزى كه از بر مىكند ؟ \r\n* * *\r\n افسر عقل چو بر تارك افسانه زدند * گل داغى عوضش بر سر ديوانه زدند \r\n* * *\r\n حرف نشنيدن آن شوخ شنيدن دارد * آن تغافل به ادايى است كه ديدن دارد \r\n* * *\r\n سوختم چون شمع و از شوق تو خندانم هنوز * مىچكد خونابهء حسرت ز مژگانم هنوز \r\n* * *\r\n مىكند باز اين دل شوريده آزار خودش * من چرا منعش كنم ؟ او داند و كار خودش\r\nيار من عالى نمىدانست قدر عاشقان * دل نمود آيينه تا سازد گرفتار خودش \r\n* * *\r\n كوكب سوخته مىكرد گر اندك مددى * همچو آتش به دل سنگ تو جا مىكردم \r\n* * *\r\n\r\n\r\n","description":"","footnote":"\r\n( 1 ) . حاشيه : كلمهء هندى است به معنى زدن چنگ .\r\n","page_name":" 530 ","page_number":530},
  {"content":"\r\n\r\n در جلوه‌گاه شمع رخت ره نمىدهند * اى كاش من به صورت پروانه مىشدم ! \r\n* * *\r\n نمىآيد به هم آيينهء مژگانم از حيرت * همان چشمى كه بر روى تو حيران داشتم ، دارم \r\n* * *\r\n رفيق يارم ، امّا بىقرارم از سيه‌بختى * به رنگ سايه گاهى پيش و گاهى در قفا افتم \r\n* * *\r\n دل سبو ، داغ قدح ، اشك مى و غم ساقى * مطرب ناله ! بيا بزم شرابى دارم \r\n* * *\r\n در شب و صلى كه هم‌صحبت به ماه خود شدم * از كمال رشك دشمن با نگاه خود شدم \r\n* * *\r\n هردم از شوخى مرو چون بوى گل بيرون ز بزم * اندكى بنشين ، تو را بسيار مىخواهد دلم \r\n* * *\r\n به صرم مى نگرم بر رخ تو ، مىترسم * كه اين شراب شود آخر و خمار كشم \r\n* * *\r\n نه خوش از صلح و نه آزرده‌دل از جنگ توام * كشتهء طرز نگاه شفقى رنگ توام \r\n* * *\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n صحبتش با هر خس و خارى چو آتش درگرفت * من به رنگ شعله از غيرت به خود خنجر زدم \r\n* * *\r\n گيرد نگه چشم تو شايد به كمندش * رم‌كرده‌تر از آهوى صحراست دل من \r\n* * *\r\n بياض گردنت از بوسه هرجا نقطه مىخواهد * به دستم ساعتى بسپار سير انتخابم كن \r\n* * *\r\n هركه بپرسد اين سخن : عمر دوباره چون شود ؟ * از بر ما دمى برو ، باز بيا كه همچنين \r\n\r\n[ 337 
  ] [ احمد عبرت شاه‌جهان‌آبادى 
  ]\r\nناظم خوش‌فكرت ، احمد عبرت ، كه در شاه‌جهان‌آباد سكونت داشته ، و به يمن صحبت ميرزا بيدل فيض‌ها برداشته . طبع رنگينش به نازك‌خيالى همرنگ و فكر متينش به خوش‌ادايى هم‌آهنگ ، و در فنون موسيقى هم به صورت دلكش مقامات ترنّم به خوبى طى مىنمود و در رباب‌نوازى نيز تردستى ، خوش‌لهجگى به قانونى دمساز بوده كه پردهء تكدّر از روى سامعين مىگشود . معهذا ، در بازيچهء هستى نرد استغنا مىباخت و بنا بر تمتّعات دنيوى به اهل دول نمىپرداخت . آخر الأمر در سنهء خمس و عشرين و مائة و ألف نغمه‌سنج بزم بقا [ شد 
  ] « 1 » . اين چند بيت از خيالات اوست :\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 532 ","page_number":532},
  {"content":"\r\n\r\n مقام دل كه انداز دويى را نيست راه آنجا * نظر دزديده از خود مىتوان كردن نگاه آنجا \r\n* * *\r\n لب لعل كه آتش مىزند بر سينه‌ام ، عبرت ! * به جاى اشك از چشم ترم مىريزد اخگرها \r\n* * *\r\n گر نگاهش به غلط سوى بيابان افتد * سرمه خون گردد و از چشم غزالان افتد\r\nهمچو سنبل بدمد صددل ز خاك * هركجا سايهء آن زلف پريشان افتد\r\nگر ز شوخى به چمن بند قبا باز كنى * غنچه را آتش سودا به گريبان افتد \r\n* * *\r\n به راه معصيت پر بىخبر افتاده‌ام ، عبرت ! * مگر خجلت فشاند قطرهء آبى به روى من \r\n\r\n[ 338 
  ] [ خواجه باقر عزّت شيرازى 
  ]\r\nگلچين بهارستان سخن‌طرازى ، خواجه باقر عزّت شيرازى ، كه طبع رنگينش به آرايش گلستان سخن پرداخته و فكر متينش به پيرايش اقسام نظم در ساخته . به شغل تجارت اكثر در عشرتكدهء هند آمدوشد مىداشت . صاحب ديوان است . اين چند بيت از افكار اوست :\r\n ز بستى كه به گل كرده‌اند روى تو را * توان ز نالهء بلبل شميد بوى تو را \r\n* * *\r\n من كه پيوسته سر از بال هما مىپيچم * دولتى خوشترم از سايهء ديوار تو نيست \r\n* * *\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n چون شمع ز سوداى تو پرواى سرم نيست * مىسوزم و از سوختن خود خبرى نيست \r\n* * *\r\n هر قصّه‌اى كه بود به عالم ، تمام شد * حرف نزاكت تو بود در ميان هنوز \r\n* * *\r\n بر لب چو نامه مهر خموشى بزن ز داغ * تا چند همچو خامه زبان‌آورى كنى ؟ \r\n\r\n[ 329 
  ] [ مير عبد الجليل الحسينى الواسطى بلگرامى 
  ]\r\nرونق‌افروز ايوان والامقامى ، مير عبد الجليل الحسينى الواسطى بلگرامى ، كه ذات فيض آياتش در سنهء احدى و سبعين و ألف به عرصهء شهود قدم نهاده ، و بعد دستيابى نقد رشد و تمييز ، كتب درسى به خدمت بعضى علماى عصر و فضلاى دهر بود ، تحصيل بقيّهء علوم عقلى و نقلى به استعداد تمام رسانيد و به سند علم حديث در خدمت سيّد مبارك بلگرامى كه از تلامذهء شيخ نور الحقّ خلف ارشد شيخ الهند عبد الحقّ محدّث دهلوى است ، پرداخت و در ديگر علوم عجيبه و غريبهء عربى و فارسى و فنون موسيقى معرفت شايسته و مهارت بايسته حاصل ساخت .\r\nخامه كه به توصيفش سرمهء خاموشى در گلو دارد ، پس چه نگارد و زبان كه به تقريرش معترف به عجز و قصور است ، چگونه حرفى برآرد ؟ الحق در عهد خود به كمالات نمايان برگزيدهء روزگار بوده و به ذهن درّاك بازار علوم و فنون را گرم فرموده . گاه‌گاهى به طريق تفنّن طبع شريف را متوجّه به طرف شعر مىنمود ، به سلك فكر بلند ، لئالى آبدار نظم عربى و فارسى و تركى و هندى منسلك مىفرمود .\r\nدر هنگامى كه عالمگير پادشاه قلعهء ستاره را كه از مشاهير قلاع دكن است ، مفتوح\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nكرد ، ميرزا طبع نقّاد در يك روز از تواريخ متعدّده به السنهء مختلفى به رقم درآورده ، به نظر شاهى گذرانيد و به صلهء خاطرخواه بهره‌مند گرديد . من جمله آن تاريخى است كه از مشكل اصابع اختراع نمود و حقّا كه اين تاريخ مخصوص براى حضرت ايشان بود :\r\n چو شه ابهام زير خنصر آورد * به ورد اسم اعظم در شماره\r\nقلاع كفر شد مفتوح فى الحال * ز تيغ او عدد شد پاره‌پاره\r\nز انگشتان شه بر مدّ ابهام * برابر چار الف كردم نظاره\r\nبه عينه بود شكل سال هجرى * پى تاريخ تسخير ستاره\r\nچنين تاريخ گفتن اختراع است * شد از عبد الجليل اين آشكاره \r\nوفات ذات بابركاتش در سنهء ثمان و ثلاثين و مائة و ألف در شاه‌جهان‌آباد رو داد . نعش مباركش به بلگرام نقل كردند ، آنجا در محمود باغ مدفون گرديد . اين چند بيت از كلام لطيف اوست :\r\n تا حسن تو را مشعل انوار به دست است * مه را همه‌شب كاسه گداوار به دست است \r\n* * *\r\n به‌جز مژگان ندارد چشم بيمار تو غمخوارى * بلاگردانى برگشته مژگانت تماشا كن \r\nرباعى\r\n اولاد على خلاصهء ابرارند * چون والد خويش محرم اسرارند\r\nتحليل مواد فاسد كفر كنند * در منفعت مزاج دين جدّوارند \r\nمن مثنوى امواج الخيال كه در تعريف بلگرام گفته :\r\n آب و گل من كه فيض عام است * از خطّهء پاك بلگرام است\r\nسبحان اللّه چه بلگرامى ! * كوثر مى و آفتاب جامى\r\nخاكش گل نوبهار عشق است * آبش مى بىخمار عشق است \r\n\r\n","description":"","footnote":"","page_name":" 535 ","page_number":535},
  {"content":"\r\n\r\n از عشق سرشته ايزد پاك * از روز ازل خمير اين خاك\r\nهر لاله كزين ديار رويد * تخم دل داغ‌دار رويد\r\nسنبل به چمن بود به صد ناز * زنگى بچهء كمندانداز\r\nاز فيض هواى آن گلستان * سرسبز بود نفس چو ريحان\r\nتا شد چمنش به ديده محسوس * شد پردهء چشم بال طاوس\r\nتابستانش كه عيش يار است * چون گرمى عشق سازگار است\r\nسرما چو در آن مقام آيد * عنقاى هوا به دام آيد\r\nهر دود كه از جگر كند گل * افسرده شود چو شاخ سنبل\r\nچون موسم برشگال « 1 » آيد * حسنش به حد كمال آيد\r\nجولان سحاب شوخ طنّاز * چون خيل پرى بود به پرواز\r\nدرويش هوا بسى نفس سوخت * تا خرقهء رقعه رقعه بردوخت\r\nوز نشئهء ذكر جهر شد مست * تسبيح هزار دانه در دست \r\n\r\n[ 340 
  ] [ عبد الرّحيم عابد تورانى 
  ]\r\nمروّج كالاى سخندانى ، عبد الرّحيم عابد تورانى ، كه بيشتر در شاه‌جهان‌آباد به سر مىبرد ، صاحب ذوق و شوق بوده ، كلامش خالى از نزاكت نيست . از اوست :\r\n از او ناز و عتاب و عشوه و نامهربانىها * ز من عجز و نياز و بندگىّ و جانفشانىها\r\nبه خون ديدهء عاشق كجا آلوده مىسازد * كف پايى كه از رنگ حنا دارد گرانىها ؟ \r\n* * *\r\n\r\n\r\n","description":"","footnote":"\r\n( 1 ) . حاشيه : منظور موسم باريدن باران است .\r\n","page_name":" 536 ","page_number":536},
  {"content":"\r\n\r\n به يك‌پا ايستاده در چمن سرو * به اين آزادگىها بندهء كيست ؟ \r\n\r\n[ 341 
  ] [ شيخ على عظيم سهرندى 
  ]\r\nصاحب ذهن سليم ، شيخ على عظيم ، كه خلف ناصر على سهرندى است ، از طبع موزون به مهارت اقسام سخن دمساز است و كلامش بيشتر پر از سوز و گداز . در عهد سلطنت محمّد شاه پادشاه به فراغ خاطر زندگانى مىنمود و اوسط مائة ثانى عشر راه در بقا پيمود . اين چند بيت از اوست :\r\n به غارت رفت ، يا خون گشت ، يا محو تماشا شد * خدا داند چه پيش آمد دل ديوانهء ما را \r\n* * *\r\n نى دمد جاى گيا از سر خاكم پس مرگ * بس‌كه در دل هوس ناله كشيدن باقى است \r\n* * *\r\n از بيابان عدم تا سر بازار وجود * به تلاش كفنى آمده عريانى چند \r\n* * *\r\n چه دهم شرح ز نيرنگ خودآرايى دل * پر طاوس بود چشم تماشايى دل\r\nهركه شد محو تو از قبله ندارد خبرى * چون گهر شش‌جهت افتاد جبين سايى دل \r\n* * *\r\n برون از شهر وحشت گوشهء ويرانه‌اى دارم * چو مژگان در سواد چشم آهو خانه‌اى دارم \r\n\r\n","description":"","footnote":"","page_name":" 537 ","page_number":537},
  {"content":"\r\n\r\n\r\n[ 342 
  ] [ هنرور خان عاقل شاه‌جهان‌آبادى 
  ]\r\nمقنّن قوانين سخن ايجادى ، هنرور خان عاقل شاه‌جهان‌آبادى ، كه عندليب طبع رسايش در گلستان سخن نغمه‌سنج خوش‌نوايى است و فكر فصاحت پيرايش در شهرستان اين فنّ مشغول نظم‌آرايى ، سال‌ها به غازهء رفاقت نوّاب نظام الملك آصف‌جاه چهرهء حال را آرايش بخشيد و به مدّاحى او بهره‌مند جمعيّت كامرانى گرديد .\r\nاواخر عهد عالمگيرى كه نوّاب به صوبه‌دارى بيجاپور مأمور بود ، عاقل هم در ركاب سعادت بوده و بيشتر به مجلس مشاعره حاضر مىشد و در سال اوّل جلوس محمّد فرّخ‌سير كه نوّاب به صوبه‌دارى اورنگ‌آباد عزّ امتياز يافته ، از شاه‌جهان‌آباد متوجّه اورنگ‌آباد گشت . عاقل نيز كمر به مرافقت بست و به داروغگى نوّاب كه به دار الخلافت شاه‌جهان‌آباد جمع مىشد ، ممتاز فرموده ، رخصت ساخت . آنجا رسيده ، بعد چندى در سنهء اوسط مائة ثانى عشر بساط هستى پيچيد . از كلام اوست :\r\n چراغ خانهء آيينه روشن شد ز خاكستر * تو هم ، اى بىخبر ! يك‌بار آتش زن به سامان‌ها \r\n* * *\r\n در آن گلشن كه رنگ جلوه ريزد خوشخرام من * زمين در خويشتن چون ريشه دزدد سرو موزون را \r\n* * *\r\n هيچ‌كس ، يا رب ! اسير جذبهء الفت مباد * مرغ دست‌آموز در پرواز هم آزاد نيست \r\n* * *\r\n كدام تشنه‌جگر گرم جانفشانى بود * كه آب جدول شمشير در روانى بود \r\n\r\n","description":"","footnote":"","page_name":" 538 ","page_number":538},
  {"content":"\r\n\r\n به پيش آينهء بىغبار شمشيرش * نفس شمارى عاشق چه زندگانى بود \r\n* * *\r\n فيض آب ديده نتوان يافت در آب وضو * كاشكى زاهد به جاى ريش مژگان تر كند \r\n\r\n[ 343 
  ] [ آقا محمّد عاشق اصفهانى 
  ]\r\nجليس بزم نكته‌دانى ، آقا محمّد عاشق اصفهانى ، كه متّصف به اوصاف حميده و متخلّق به اخلاق پسنديده بود ، اشعار آبدارش به فصاحت دمساز است و كلام لطافت انضمامش يك‌قلم سوز و گداز . صاحب فقر و فنا بوده و مقيم بساط انزوا . اوسط مائة ثانى عشر به دار جاودانى شتافت . اين چند بيت از كلام دردانگيز اوست :\r\n گوش صيّاد ستم‌پيشهء بيگانهء ما * آشنا نيست به فرياد غريبانهء ما \r\n* * *\r\n به غلط ز دست دادم سر زلف يار خود را * كه نيازموده بودم دل بىقرار خود را \r\n* * *\r\n بر در هركس روم همچون منى را بار نيست * جز در ميخانه كآنجا هيچ‌كس هشيار نيست \r\n* * *\r\n امّيد نگاهى كه به‌سويم نفكندى * يك‌عمر مرا بر سر كوى تو نگه داشت \r\n* * *\r\n تحمّل چون توان كردن كه بر روى تماشايى * در گلزار بربندند و گلچين در چمن باشد \r\n* * *\r\n\r\n","description":"","footnote":"","page_name":" 539 ","page_number":539},
  {"content":"\r\n\r\n دردا كه دل بيهده ناز از نفس افتاد * وقتى كه مرا چشم به فريادرس افتاد \r\n* * *\r\n كه هواى باغ دارد ، كه ز روى شوق بلبل * نظرى به جانب گل ، نظرى به راه دارد \r\n* * *\r\n فرصتى كو كه كنم فكر پرستارى دل ؟ * آخر عمر من و اوّل بيمارى دل \r\n* * *\r\n كى دل از مهر تو ، اى عهدشكن ! بردارم * كه دل از مهر تو برداشت كه من بردارم ؟ \r\n* * *\r\n از مروّت دور نبود گر به خاكم بگذرى * روزگارى خاك بر سر كرده‌ام در كوى تو \r\n* * *\r\n خوشم كه ذوق شكارم نرفت از دل تو * كه چند بار مرا بستى و رها كردى \r\nرباعى\r\n گردون كه گهى شاد كند ، گه غمناك * از محنت و رنج ما نمىدارد باك\r\nبس گل كه به موسم بهاران در باغ * از خاك برآورد و فروريخت به خاك \r\nو له\r\n سوزى در دل ز دل‌فروزى دارم * رحمى ، رحمى ! كه طرفه‌سوزى دارم\r\nمردم گويند كس به روز تو مباد * مىپندارند بىتو روزى دارم \r\nو له\r\n مىرفت به دست تيغ آن عهدشكن * رفتم ز پيش ، به گردن افكنده كفن\r\nگفت : اين زحمت كه مىكشد ؟ گفتم : تو * گفت : اين منّت كه مىكشد ؟ گفتم : من \r\nو له\r\n اى ساقى گل‌چهرهء زيباى همه ! * وى سرو سهى قامت رعناى همه ! \r\n\r\n","description":"","footnote":"","page_name":" 540 ","page_number":540},
  {"content":"\r\n\r\n پر كن قدحى كه زود خواهى ديدن * خالى به كنار اين چمن جاى همه \r\n\r\n[ 344 
  ] [ عارف الدّين خان عاجز اورنگ‌آبادى 
  ]\r\nعارف رموز سخن ايجادى ، عارف الدّين خان عاجز اورنگ‌آبادى ، كه اصلش از بلخ است . پدرش در زمان عالمگير پادشاه وارد هند گشته ، به وساطت نوّاب فيروز جنگ ، والد ماجد آصف‌جاه ، به حصول منصب شايسته از پيشگاه پادشاهى مفتخر گرديد و پيوسته با نوّاب ممدوح به خوبى مىگذرانيد . عارف الدّين خان در هند تولّد و نشو و نما يافته ، در مبادى حال به پيشهء نوكرى به سر مىبرد . آخر دست به دامن رفاقت سيّد شكر خان زد و به ذريعهء او منصب و جاگير و خطاب‌خانى از سركار آصف‌جاهى حاصل ساخت و بعد فوت سيّد موصوف به جاگيرى قليل قانع گشته ، گذران مىكرد .\r\nتا آنكه در سنهء سبع و سبعين و مائة و ألف مرضى صعب به وى رو نمود و از زندگانى دست شست . به ميرزا معزّ الدّين اصفهانى كه با وى مربوط بود ، گفته فرستاد كه بعد وفات من به فكر تاريخ بايد پرداخت . ميرزا از راه ظرافت با او گفته : اگر چنين است خود كه مورّخ خوبند ، چرا فكر تاريخ كرده ، عازم سفر آخرت نمىشوند ؟ گويند كه به مجرّد اصغاى اين سخن متبسّم شده ، عدد نام خود با تخلّص كه عارف الدّين خان عاجز باشد ، جمع نمود . يك عدد از آن سال زياده برآمد . با خود گفت : چه خوش باشد اگر اجل يك سال مهلت دهد . از آنجا كه سالى از ايّام موعود باقى بوده ، به حكم الهى شفا يافته ، در سنهء ثمان و سبعين و مائة و ألف وفات يافت ، و آن تاريخ برابر شد . اين چند بيت از اوست :\r\n سوخت ياد آن لب مىگون دل بىتاب را * گشت آخر آتش ياقوت اين سيماب را \r\n* * *\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n برق حسنت افكند در دل شرار آيينه را * سايهء حال تو سازد داغ‌دار آيينه را \r\n* * *\r\n شور صور صبح محشر مىرسد ، عاجز ! به گوش * بىلب مىگون يار از قلقل مينا مرا \r\n* * *\r\n نرگس فكنده سر به خيال نگاه كيست ؟ * استاده سرو منتظر گرد راه كيست ؟ \r\n* * *\r\n به زهد خشك نتوان يافت فيض عارفان هرگز * كجا كار شراب از نشئهء ترياك مىآيد ؟ \r\n\r\n[ 345 
  ] [ سيّد محمّد عارف بلگرامى 
  ]\r\nهم‌بزم خوش‌كلامى ، سيّد محمّد عارف بلگرامى ، كه از اولاد حضرت سيّد مخدوم محمّد ركن الدّين است - قدّس سرّه - ذات شريفش در سنهء اثنين و عشرين و مائة و ألف قدم به دايرهء هستى نهاده . بعد رسيدن به سنّ شعور ، به تحصيل كتب درسى فارسى پرداخته ، به تماشاى بهارستان سخن درافتاد و دل به ادابندى مضامين تازه نهاد و در سنهء سبع و ثمانين و مائة و ألف مرحله‌پيماى سفر آخرت گشت . از افكار اوست :\r\n مشو براى كبابى به آتشى محتاج * چو سنگ از جگر خويشتن شرار طلب \r\n* * *\r\n داغيم از آن قوم كه مرغ دل ما را * هر گوشهء بام تو پريدن نگذارند \r\n* * *\r\n چه سود گر به لبش سوده‌ام لب خود را * كه العطش به مكيدن نمىشود آخر \r\n\r\n","description":"","footnote":"","page_name":" 542 ","page_number":542},
  {"content":"\r\n\r\n دلش به زخم دگر شايد آرزومند است * كه بسلم به طپيدن نمىشود آخر \r\nرباعى\r\n اى دل ! كردى چه كار ، ياد تو به خير * رفتى به تلاش يار ، ياد تو به خير\r\nدر حسرت ديدار كسى خاك شدى * اى بسمل انتظار ! ياد تو به خير \r\n\r\n[ 346 
  ] [ مير عبد الولى عزلت سورتى 
  ]\r\nنكته‌سنج بلندفطرت ، مير عبد الولى عزلت ، كه خلف سيّد سعد اللّه سلونى سورتى است ، صاحب طبع موزون و جامع كمالات و فنون بوده و در موسيقى هم به مهارت كما ينبغى يكتاى عصر بوده و به خوش‌آهنگى هوش از دل‌ها مىربود و در مصوّرى نقش بالادستى بر جريده مانى و بهزاد مىبست . كتب درسى پيش والد ماجد خود گذرانيده و در معقولات هم استعداد بايسته به هم رسانيده ، از وطن مألوف سرى به سياحت دار الخلافت شاه‌جهان‌آباد كشيد و سالى چند در آنجا به سر برد و با سراج الدّين على خان آرزو هم‌صحبتى داشت ، و از آنجا به بنگاله شتافت . آخر به حيدرآباد برخورد و به قريه‌اى كه امير الممالك بن نوّاب آصف‌جاه در مدد معاش او مقرّر ساخته ، اوقات به سر مىكرد . مرد خوش‌خلق و پسنديده اطوار بود ؛ و در سنهء تسع و ثمانين و مائة و ألف به خلوتكدهء عدم عزلت نمود . از كلام اوست :\r\n ز فيض خاكسارى مذهب نقش قدم دارم * به فرقم هم كه پا زد ، جا دهم در چشم پايش را \r\n* * *\r\n شدم هرچند خاك راه ، مىرنجد نگار از من * نشيند بر دل او ، هر قدر خيزد غبار از من \r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمستزاد\r\n پيمانه به بوسهء لبان تو رسد * اى عشوهء پناه !\r\nهم پنجه به هله تا ميان تو رسد * دستم كوتاه\r\nخميازه كشم من و كمان هم‌دوشت * از رشك خمم\r\nمن سوزم و قليان به دهان تو رسد * اللّه اللّه \r\n\r\n[ 347 
  ] [ مير قاسم خان عاشق اكبرآبادى 
  ]\r\nشيرازهء صحيفهء نيك نهادى ، مير قاسم خان اكبرآبادى ، كه « عاشق » تخلّص مىكند ، نسبش به مخدوم اعظم كه از مشاهير مشايخ ماوراءالنّهر است ، منتهى مىشود . پدرش خواجه عبيد اللّه خان در زمان محمّد شاه پادشاه ديوان صوبهء مالوه بود . بعد عزل دامن دولت نوّاب آصف‌جاه گرفت و با اعتبار به سر مىبرد . بعد وفاتش مير قاسم خان نيز به ظلّ مكرمت آصف‌جاهى درآمد و چندى به ميرسامانى سركار معزّز بوده و پس از رحلت نوّاب با نظام الدّوله ناصر جنگ شهيد به عزّت مىگذرانيد . پستر در عهد نوّاب امير الممالك از اورنگ‌آباد به شاه‌جهان‌آباد شتافت و همان‌جا رنگ توطّن ريخت ؛ و اواخر مائة ثانى عشر درگذشت . از اوست :\r\n پيش من چون مى نباشد ميرم از درد خمار * شيشه چون خالى شود ، پر مىشود پيمانه‌ام \r\n\r\n[ 348 
  ] [ شيخ فقيه الدّين عزّت لكهنوى 
  ]\r\nناظم با خبرت ، شيخ فقيه الدّين عزّت ، كه از شرفاى پركنه اميتهى ، من متعلّقات دار الحكومت لكهنو است ، مرد باوقار و پسنديده كردار بود و بر جادّهء قناعت قيام داشت .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nاواخر مائة ثانى عشر دار فانى را گذاشت . اين چند بيت از اوست :\r\n نكهت روضهء رضوان و پيام تو يكى است * دم جان‌بخش مسيحا و كلام تو يكى است\r\nناز رفتار تو نزديك به مرگم سازد * رفتن عمر من و طرز خرام تو يكى است\r\nبنشين كز سر ما شور قيامت برخاست * فتنه بر پا شدن حشر و قيام تو يكى است\r\nروز نوروز شود چون تو برآيى بر بام * مطلع صبح بهار و لب بام تو يكى است\r\nهركه احوال مرا ديد گرفتار تو شد * سينهء چاك من و حلقهء دام تو يكى است\r\nكى ز دست تو برد جان به سلامت عزّت ؟ * دست بردن به سر تيغ و سلام تو يكى است \r\n\r\n[ 349 
  ] [ نور الدّين محمّد خان عاصى 
  ]\r\nپسنديدهء ادانى و اقاصى ، نور الدّين محمّد خان ، متخلّص به عاصى ، كه از ملازمين سركار والاجاهى بود و به موزونى طبع مضامين رنگين مىبست و تلاش نيكو داشت ، اواخر مائة ثانى عشر درگذشت . اين دو بيت از كلامش به نظر درآمد :\r\n تا به ميخانه نشت من و توست * دور پيمانه به دست من و توست\r\nجلوهء توست در آيينهء دل * مشكن دل كه شكست من و توست \r\n\r\n","description":"","footnote":"","page_name":" 545 ","page_number":545},
  {"content":"\r\n\r\n\r\n[ 350 
  ] [ ميرزا زين الدّين عشق 
  ]\r\nمرد با تمكين ، ميرزا زين الدّين ، كه « عشق » تخلّص مىكند ، اصلش از جام است ، در عمر هفت‌سالگى وارد هند گشته ، از خدمت شاه محمّد پناه قابل تربيت يافت و سرمايهء قابليّت فراهم آورد . صاحب اوصاف حميده و اخلاق پسنديده بود و طريق نظم به لطافت مىپيمود . اوايل مائة ثالث عشر پا به دامن عدم كشيد . اين بيت از اوست :\r\n دى مىگذشت يار و رقيب از عقب رسيد * گفتم كه عمر مىرود و مرگ در قفاست \r\n\r\n[ 351 
  ] [ اسحاق بيگ عذرى اصفهانى 
  ]\r\nآشفتهء خوش‌فكرى ، اسحاق بيگ عذرى ، كه برادر كهتر مؤلف تذكرهء آتشكده است ، مرد عشق پيشه بود و به سخن طرازى خوش‌انديشه . كلامش دردآگين و اشعارش رنگين . اوايل مائة ثالث عشر قباى هستى را چاك زد . از كلام عاشقانهء اوست :\r\n نشد گر كارگر زخم تو ، اى بيدادگر ! ما را * مخور غم ، مىكشد خود حسرت زخم دگر ما را \r\n* * *\r\n شاد سازيد پس از مرگ دل زار مرا * بر سر تربتم آريد دل‌آزار مرا \r\n* * *\r\n به سينه‌ام كه در آنجا غم تو جا نگذاشت * غم زمانه چو جايى نديد ، پا نگذاشت \r\n* * *\r\n گلى نشكفته بود از شاخسارى كز چمن رفتم * نرفته است از چمن مرغى به اين حسرت كه من رفتم \r\n\r\n","description":"","footnote":"","page_name":" 546 ","page_number":546},
  {"content":"\r\n\r\n\r\n[ 352 
  ] [ مولوى سيّد محمّد عبد الودود نقوى عاشق الله‌آبادى 
  ]\r\nنقّادهء دودمان مرتضوى ، مولوى سيّد محمّد عبد الودود نقوى ، متخلّص به عاشق ، كه اصلش از بلدهء كره من مضافات صوبهء الله‌آباد است ، يكى از اجداد امجادش به تقريب تقرّر جاگير به طريق تمغا در ضلع بردوان كه از توابع بنگاله است ، وارد گشته ، همان‌جا رخت اقامت انداخت و به تعليم احكام دينيه مىپرداخت .\r\nالغرض ، اسلافش صاحب فضل و كمال شده ، آمده‌اند و در خاندان عالىشأن ايشان تا حال سررشتهء درس و تدريس جارى است ؛ چنانچه ، والد ماجد معزّى إليه عهدهء تدريس مدرسهء عاليّهء دار الحكومت كلكته داشت و اكثرى از ذات بابركاتش فيض‌ها برداشتند .\r\nبالجمله ، مولوى ممدوح در مدرسهء كلكته به خدمت مولوى امين اللّه مدرّس به تحصيل كمالات كوشيد و در علوم عقليّه و نقليّه استعداد شايسته به هم رسانيد و از آنجا در زمان قاضى القضاتى مولوى محمّد قاسم مرحوم از وطن مألوف فايز مدراس گشته ، بعد چندى به وساطت مرحوم به افتاى ضلع كتور مأمور گرديد و پس از آن به حسن لياقت به قضاى داير و ساير ترچناپلى مقرّر شده و چند سال همان‌جا به فرط بلندنامى گذرانيد . پستر به مقتضاى كمالات ذاتى و صفاتى قامت شريفش به خلعت عهدهء بزرگ افتاى صدر آرايش يافت ، و إلى يومنا هذا به خدمت موصوفه اشتغال دارد . ذات والاصفاتش به كلّيهء فضل و كمال آراسته است و به زيور اوصاف حميده و روش پسنديده پيراسته ؛ به شميم خلق عميمش دماغ خويش و بيگانه معطّر و به حسن كردار و لطف گفتارش عالمى مسخّر . هرچند شاعرى دون مرتبهء فضل و كمال اوست ، فأمّا گاه‌گاهى بنا بر ضيافت طبع به فكر سخن مىگرايد . بيتى چند از ديوانش در اين صفحه اختيار افتاد :\r\n آتش انتظار سوخت مرا * چه بلاييست آشنايىها \r\n\r\n","description":"","footnote":"","page_name":" 547 ","page_number":547},
  {"content":"\r\n\r\n چون رسانم فسانهء خود را ؟ * كه ندارم به تو رسايىها\r\nتا نگردم اسير غم ، عاشق ! * مىگريزم ز آشنايىها \r\n* * *\r\n كليد قفل مطلب‌ها بود شيرين‌زبان گشتن * كه بلبل مىشود اهل چمن از خوش‌صفيرىها\r\nاز اين چين‌ها كه دارم بر جبين وقت كهن‌سالى * به صد لب مىكنم تفسير رنج ضعف پيرىها \r\n* * *\r\n ز كينه‌جويى دشمن نمىتوان رستن * كجاست جايى كه باشم ز آسمان تنها \r\n* * *\r\n از مساس مصحف رويش گنه ننوشته‌اند * دست از جان شسته ، در عشقش وضو داريم ما \r\n* * *\r\n خجلت زده‌ام ز آنكه نه مردم ز فراقش * بر دعوى ما شاهد ما چهرهء زرد است \r\n* * *\r\n نكند صبر اين دل نادان * كار با سخت جاهل افتاده است \r\n* * *\r\n در دلم تير غم چه مىشمرى ؟ * روز و شب صد هزار مىگذرد \r\n* * *\r\n چون سينهء من كلبهء اخگر شده از عشق * هر ذرّهء آهم چه شرار است ، ببينيد\r\nعاشق شده مجروح ز سرپنجهء خوبان * اين شيردلان را چه شكار است ، ببينيد \r\n* * *\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n سخن را آب‌وتاب از عشق دلسوزى چنان دارم * به گوش هركه مىافتد ، كم از گوهر نمىداند \r\n* * *\r\n بهر بر پا ساختن روز قيامت بر سرم * آفتاب روى يار و قامت چالاك بس \r\n* * *\r\n داغ دل از سينهء صد چاك عاشق خوش ببين * رخنهء ديوار بهر ديدن گلزار بس \r\n* * *\r\n سينه صد چاك و گل داغى به دل داريم ما * سير گلشن مىكنيم از رخنهء ديوار خويش \r\n* * *\r\n شمشير آه من سر خصمم كند جدا * آن بردوانيم كه به دست من است تيغ \r\n* * *\r\n در نسب هستم غلام شاه مردان على * كى برون دهرم كند از حلقهء مردانگى \r\n\r\n[ 353 
  ] [ مسمّات عظمت سمرقندى 
  ]\r\nنوگل حديقهء ارجمندى ، مسمّات عظمت سمرقندى ، كه به طبع موزون با نازنينان سخن آشنايى داشت و به فكر رنگين در گلشن نظم با عنادل خوش‌تلاش هم‌نوايى . اين بيت او به نظر رسيد :\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n مگو رسواى عشق از طعنهء عالم غمى دارد * كه عاشق گشتن و رسوا شدن هم عالمى دارد « 1 » \r\n\r\n\r\n","description":"","footnote":"\r\n( 1 ) . عبارات زير گويا افزودهء كاتب است :\r\nاين يك بيت از اين درويش معروف به سيّد على درويش طهرانى است ، در جزيرهء بمبئى هندوستان ، اوّل ماه صفر 1327 .\r\n سرپنجه قضا و قدر كار خويش كرد * از بيش بيشتر دل ما ريش‌ريش كرد \r\n( بيش : زهرى است كه اگر به شاخ گاوميش بمالند از پستانش خون جارى مىشود ) .\r\n","page_name":" 550 ","page_number":550},
  {"content":"\r\n\r\n\r\nحرف الغين\r\n\r\n[ 354 
  ] [ غوّاصى يزدى 
  ]\r\nآشناى بحر ذوق و وجد ، غوّاصى از اهالى يزد ، كه فكر دقيقش غوّاص درياى سخن بود و به نيروى ذهن رسا لئالى آبدار مضامين هم‌دست مىنمود ، در زمان شاه‌طهماسب صفوى به خوبى زندگانى مىساخت ؛ و اوسط مائة عاشر به سفر آخرت پرداخت . اين گوهر يكتا از صدف طبع اوست :\r\n گرنه هردم ز سر كوى توام اشك برد * عاشقىها كنم آنجا كه فلك رشك برد \r\n\r\n[ 355 
  ] [ مولانا غزالى مشهدى 
  ]\r\nصاحب طبع عالى ، مولانا غزالى ، كه اصلش از مشهد مقدّس است ، در اوايل حال از ولايت سرى به دكن كشيد ، فأمّا در آنجا نقش مرادش كرسىنشين نگشت .\r\nعلى قلى خان زمان كه از اكابر اكبرى بوده و به حكومت جونپور امتياز داشت ، چند\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nرأس اسب و هزار روپيه بنا بر زاد و راحله فرستاد و اين قطعه نگاشت :\r\n اى غزالى ! به حق شاه نجف * كه سوى بندگان بىچون آى\r\nچون‌كه بىقدر گشته‌اى آنجا * سر خود گير و زود بيرون آى \r\nسر غزالى كه غين است ، كنايه به هزار روپيه نموده . بالجمله ، مولانا غزالى از آنجا برآمده به ظلّ عاطفت خان زمان جا گرفت و به مراعات او مخصوص گشته ، اشعار مدحيّه به رقم درآورد ، از آن جمله نظم نقش بديع است كه هزار بيت دارد ، بر هر بيتى از آن يك اشرفى صله حاصل ساخته .\r\nمولانا جامع كمالات و فنون است و كلامش فصاحت مشحون . صيّاد فكر بلندش به شكار غزالان مضامين برجسته در تكاپو و نقّاد طبع ارجمند در بازار سخن جواهر زواهر معانى را سرگرم جستجويش . از آنكه خان زمان به سبب انحراف از جادهء اطاعت شاهى به قتل رسيد ، به تقبيل عتبهء فلك رتبهء اكبرى پرداخته ، به مراحم خسروى متاع كامرانى اندوخت و به خطاب ملك‌الشّعرايى چهرهء اعتبار افروخت ، و در گجرات سنهء ثمان و تسعمائه از دام هستى رهايى يافت . از خيالات برجستهء اوست :\r\n چه مىسوزى به داغ دورى خود ناتوانى را * كه چون فانوس مشت استخوانى در بدن دارد \r\nرباعى\r\n در كعبه اگر دل سوى غير است تو را * طاعت همه فسق و كعبه دير است تو را\r\nدر دل به حق است و ساكن ميكده‌اى * مى نوش كه عاقبت‌به‌خير است تو را \r\n\r\n[ 356 
  ] [ خواجه غياث زرباف يزدى 
  ]\r\nصاحب كلام شسته و صاف ، خواجه غياث زرباف ، كه اصلش از يزد است ؛ وقتى\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nزربفت مشجّرى ساخته بود كه در بعضى اشعارش صورت خرس ظاهر مىشد . آن را به نظر شاه‌عباس ماضى گذرانيد . ابو افراس نامى از حاضرين مجلس فقط به توصيف خرس لب گشاده ، خواجه بديهه به عرض رسانيد :\r\n خواجه در خرس بيش مىبيند * هركسى نقش خويش مىبيند \r\nگويند كه قباى زربفت براى پادشاه طيار « 1 » ساخت و در آن به نقش اين رباعى طبع زاد خود پرداخت :\r\n اى شاه سپهر قدر خورشيد لقا * خواهم ز بقا به قد عمر تو قبا\r\nاين تحفه به نزد چون تو بىعيبى نيست * خواهم كه بپوشى ز كرم عيب مرا \r\nشاه فرمود كه به چشم بپوشم . آخر كار اوسط مائة حادى عشر درگذشت . اين دو بيت از اوست :\r\n بر دلم سبزهء خطّ تو گران مىآيد * اين بهاريست كزان بوى خزان مىآيد\r\nآتشم گر به زبان شعله زند ، باكى نيست * هرچه در دل بود ، آخر به زبان مىآيد \r\n\r\n[ 357 
  ] [ مولانا غزالى هراتى 
  ]\r\nپيرايهء نيكوصفاتى ، مولانا غزالى هراتى ، كه به طبع چالاك به مرغزار سخن مىرسيد و غزالان بلندتراشى را به دام فكر مىكشيد . ذهن تيز دارد و كلام دردانگيز . اين بيت عاشقانه از او به نظر درآمد :\r\n چشمش كه به خونريزى عشّاق سرى داشت * مىكشت يكى را و نظر بر دگرى داشت \r\n\r\n\r\n","description":"","footnote":"\r\n( 1 ) . حاشيه : آماده .\r\n","page_name":" 553 ","page_number":553},
  {"content":"\r\n\r\n\r\n[ 358 
  ] [ ملا محمّد طاهر غنى كشميرى 
  ]\r\nرنگ‌بخش گلشن دلپذيرى ، ملّا محمّد طاهر غنى كشميرى كه گل وجودش بعد به‌هم‌رسانى رنگ و بوى رشد و تمييز ، در بهارستان درس ملّا محسن فانى كشميرى درآمد و در مدّت قليل به طبع سليم چمن چمن استعداد شايسته به هم رسانيد و دامن دامن گل‌هاى لياقت بايسته فرا چنگ گردانيد و در مراتب نظم به فكر رنگين شأنى عظيم پيدا كرد و از معدن طبع متين جواهر نازك‌خيالى به كف آورد . كلامش در تمثيل‌گويى بىنظير است و اشعار آبدارش يكسر دلپذير ، و با وجود بىبرگ و نوايى به كمال استغنا و جمعيّت خاطر مىگذرانيد و تخلّص « غنى » بر نام ناميش زيبا گرديد ؛ و در سنهء تسع و سبعين و ألف پا به دامن فنا كشيد . ديوان فصاحت ترجمانش در اكناف عالم متداول است . بيتى چند از آن در اين اوراق ايراد يافت :\r\n جنونى كو كه از قيد خرد بيرون كشم پا را * كنم زنجير پاى خويشتن دامان صحرا را\r\nبه بزم مىپرستان محتسب خوش عزّتى دارد * كه چون آيد به محفل شيشه خالى مىكند جا را\r\nغنى روز سياه پير كنعان را تماشا كن * كه روشن كرد نور ديده‌اش چشم زليخا را \r\n* * *\r\n چو ميل سرمه برآمد ز چشم جانان گفت * كه سير ميكده شويد غبار خاطرها\r\nبر تواضع‌هاى دشمن تكيه كردن ابلهيست * پاىبوس سيل از پا افكند ديوار را \r\n* * *\r\n\r\n","description":"","footnote":"","page_name":" 554 ","page_number":554},
  {"content":"\r\n\r\n تا سركهء پيشانى دونان نچشيديم * دندان طمع كند نشد در دهن ما\r\nسنگين‌دل است هركه به ظاهر ملايم است * پنهان درون پنبه نگر پنبه‌دانه را \r\n* * *\r\n عشق بر يك فرش بنشاند گدا و شاه را * سيل يكسان مىكند پست و بلند راه را \r\n* * *\r\n ز نقش پاى تو گل‌ها شكفته قالى را * نهال ساخته سرو قدت نهالى را \r\n* * *\r\n كس وقت نزع بر سرم از بىكسى نبود * شرمنده‌ام ز عمر كه آمد به سر مرا \r\n* * *\r\n رفت مانند شيشهء ساعت * عمر من در نفس‌شمارىها \r\n* * *\r\n سعى بهر راحت همسايگان كردن خوش است * بشنود گوش از براى خواب چشم افسانه‌ها \r\n* * *\r\n گلشن حسن را تماشا كن * كه دمد سبزه در خزان اينجا \r\n* * *\r\n تا توانى عاشق معشوق هرجايى مشو * مىكند خورشيد سرگردان گل خورشيد را \r\n* * *\r\n برنداريم ز اشعار كسى مضمون را * طبع نازك سخن كس نتواند برداشت \r\n* * *\r\n\r\n","description":"","footnote":"","page_name":" 555 ","page_number":555},
  {"content":"\r\n\r\n آب بود معنى روشن ، غنى ! * خوب اگر بسته شود گوهر است \r\n* * *\r\n نمىكند به من ناتوان نگه آن شوخ * ز بيم آنكه نگويند ناتوان بين است \r\n* * *\r\n كند در هر قدم خلخال فرياد * كه حسن گلرخان پا در ركاب است \r\n* * *\r\n بىرياضت نشود نشئهء عرفان حاصل * تا كدو خشك نگرديد ، مى ناب نيافت \r\n* * *\r\n رفيق اهل غفلت عاقبت از كار مىماند * چو يك‌پا خفت ، پاى ديگر از رفتار مىماند \r\n* * *\r\n تار نگهم رشتهء گوهر شده از اشك * اين ديده تمنّاى بناگوش كه دارد ؟ \r\n* * *\r\n چون شمع تا مسافر راه عدم شود * هر قطره‌اى ز اشك مرا زاد راه شد \r\n* * *\r\n گويد زبان شيشه نهانى به گوش جام * هركس كه سر كشد به جهان ، سرنگون شود \r\n* * *\r\n مرا چون آستين صد چين ز غيرت بر جبين افتد * اگر آن ساعد سيمين به دست آستين افتد\r\nدهد چون قدسيان را چشم او صهباى مدهوشى * سبوى عرش از دوش ملائك بر زمين افتد \r\n* * *\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n به بزم دردمندان زار ناليدن هوس دارم * چو نى خواهم كه در فرياد باشم تا نفس دارم \r\n* * *\r\n سبزه رنگى به خط سبز مرا كرد اسير * دام همرنگ زمين بود ، گرفتار شدم \r\n* * *\r\n مىشود رشتهء عمرم كوتاه * معنى سال گره فهميدم \r\n* * *\r\n با دامن تر شدم به محشر * گفتند : در آفتاب بنشين \r\n* * *\r\n ممنون دست كوته خويشم كه پيش‌كش * بيرون نكرد سر ز گريبان آستين \r\n* * *\r\n مو گشت سپيد و ريخت دندان * در صبح شود ستاره پنهان \r\nرباعى\r\n اى جامهء فقر زيب پيرايهء تو ! * وى شاه و گدا توانگر از مايهء تو !\r\nاز خامهء صنع سر نزد نقش دو كون * تا صرف نشد سياهى سايهء تو \r\n\r\n[ 359 
  ] [ محمّد اكرم غنيمت پنجابى 
  ]\r\nمغتنم عصر در نكته‌يابى ، محمّد اكرم غنيمت پنجابى ، كه به طبع نقّاد داد خوش‌مقالى داده و به ذهن وقّاد بناى نازك‌خيالى نهاده . كلامش عنوان صحيفهء فصاحت است و اشعارش ديباچهء كتاب بلاغت . لا سيّما مثنوى او نيرنگ عشق كه سرتاسر داستانى است رنگين و يك‌قلم بيانى است نزاكت‌آگين ، شهرت تمام دارد و ديوانى مختصر هم از\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nتأليفات اوست . آخر كار اواخر مائة حادى عشر نقد حياتش به غنيمت دست اجل درآمد .\r\nاز طبع لطيف اوست :\r\n نگردد قطع هرگز جادهء عشق از دويدن‌ها * كه مىبالد به خود اين راه چون تاك از بريدن‌ها\r\nبه ياد داغ‌هاى كهنه دل دارد تماشايى * بود طاوس را سير چمن برگشته ديدن‌ها \r\n* * *\r\n نظر به روى كه شد آشنا كه مىگردد * به گرد خويش چو گرداب ديدهء تر ما \r\n* * *\r\n تو رفتى و نمك خوان ديگران شده‌اى * كباب دل شد از اين ميزبان‌نوازىها \r\n* * *\r\n ازبس خيال من شده لبريز جلوه‌اش * هرجا كه سر به سجده نهم ، نقش پاى اوست \r\n* * *\r\n يار آمد آن زمان بر سر كه در تن جان نماند * بخت شد بيدار هنگامى كه ما را خوب برد \r\n* * *\r\n بوسهء بىادبم آن‌قدر آورد هجوم * كه لب لعل تو را فرصت دشنام نبود \r\nاين چند بيت از مثنوى او ثبت افتاده ، در حمد گويد :\r\n به نام شاهد نازك‌خيالان * عزيز خاطر آشفته‌حالان\r\nز مهرش سينه‌ها جولانگه برق * دل هر ذرّه در جوش أنا الشّرق\r\nجگرسوزى چراغ خانهء او * طپش‌ها شوخى پروانهء او \r\n\r\n","description":"","footnote":"","page_name":" 558 ","page_number":558},
  {"content":"\r\n\r\n به شوقش لخت دل ديوانهء چشم * چراغان ديده شد در خانهء چشم\r\nبه يادش شور بلبل رنگ بسته * نمكدان‌ها به زخم گل شكسته \r\nدر مناجات\r\n الهى ! از غمت خون در جگر كن * سرشك آباد چشم آبادتر كن\r\nدلى چون غنچه الفت خانهء ريش * به رنگ لاله داغ آتش خويش\r\nدلى ده همچو گل در خون نشسته * دلى چون خاطر بلبل شكسته\r\nدلى پروردهء آغوش محشر * قيامت زاده‌هاى آه در بر \r\nدر خاتمهء داستان مكتب‌نشينى شاهد\r\n مرا روزى به دل شوق آشنا شد * كتاب صبر را شيرازه وا شد\r\nبه امّيد تماشاى نگارى * نمودم جانب مكتب گذارى\r\nبرآمد بر در مكتب خروشم * كه من سىپارهء پارهء دل مىفروشم\r\nبه گوش شاهد آمد نالهء من * بغل پروردهء تب‌خالهء من\r\nمرا از مهربانىها درون خواند * خرد از همرهى بيرون درماند\r\nز سر پا كرده رفتم يك‌قدم پيش * بلاگردان لطف طالع خويش\r\nبگفتا : پيشتر آ ، پيش رفتنم * تكلّف بر طرف از خويش رفتم\r\nز دست من به صد اعزاز برداشت * غلط كردم ، به چندين ناز برداشت\r\nبه مهر اوّل غبارش را برافشاند * پس آنگه سورهء اخلاص برخواند\r\nپسندش كرد و گفتا من خريدار * بگفتم : گر شود طالع مددگار\r\nبگفتا : قيمتش ، گفتم : نگاهى * بگفتا : كمترك ، گفتم كه : گاهى\r\nبگفتا : يافتم ، زين پيش مخروش * مبادا بشنود آخوند ، خاموش \r\n\r\n","description":"","footnote":"","page_name":" 559 ","page_number":559},
  {"content":"\r\n\r\n\r\n[ 360 
  ] [ سيّد غلام مصطفى بلگرامى 
  ]\r\nسيّاح ممالك خوش‌كلامى ، سيّد غلام مصطفى بلگرامى ، كه ذات شريفش به كسوت فقر آراسته بود و ظاهر حالش به لباس سپاسگرى پيراسته كه به آن شغل به كسب معاش لابدّى مىپرداخت و نقد عمر عزيز به سير و سياحت باخت و در هنگامى كه به سررشتهء ملازمت نوّاب مبارز الملك سربلند خان وارد شاه‌جهان‌آباد گشته ، به خدمت علّامهء عصر مير عبد الجليل بلگرامى سند مثنوى شريف كرد . در ايّامى كه نوّاب موصوف از پيشگاه پادشاهى به حكومت صوبهء گجرات احمدآباد امتياز اندوخته ، سيّد هم در ركاب شتافت و چون حكومت آنجا از عزل نوّاب به راجه دلى سنگهه ، مرزبان ماروار ، تفويض يافت و فيما بين راجه و نوّاب مخاصمت صورت بست ، در سواد احمدآباد جنگى شديد رو داد .\r\nسيّد هم در آن معركه سنهء ثلث و اربعين و مائة و ألف به رتبهء شهادت فايز گشت . در انشاطرازى لياقت كافى و به نظم‌پردازى مهارت وافى داشت و از اقسام نظم ديوانى در رباعيات دارد . اين چند رباعى از آن است :\r\n جز دوست هرآنچه هست انديشهء ما * چون شعلهء آتش است در بيشهء ما\r\nما جام شراب سخن اقرب زده‌ايم * يعنى همه اوست در رگ و ريشهء ما \r\nو له\r\n هان حال رجال را به بازى مطلب * ناساخته كار ، كارسازى مطلب\r\nاز آتش عشق تا نسوزى يك سر * توحيد حق از سخن‌طرازى مطلب \r\nو له\r\n هركس در خود بهار و باغى دارد * در كلبهء تاريخ يك چراغى دارد\r\nتو غرّه مشو كه ماهى دريايى * غوك لب جويى هم دماغى دارد \r\n\r\n","description":"","footnote":"","page_name":" 560 ","page_number":560},
  {"content":"\r\n\r\nو له\r\n هركس خفاش آفتابش باشد * كى محو جمال بىنقابش باشد\r\nزاهد طلب مقام تنزيه كند * غافل كه همان عين حجابش باشد \r\n\r\n[ 361 
  ] [ مير غلام نبى بلگرامى 
  ]\r\nنقش نگين خوش‌كلامى ، مير غلام نبى بلگرامى ، كه همشيره‌زادهء علّامهء عصر ، مير عبد الجليل است ، در سنهء احدى عشر و مائة و ألف جلوه‌پيراى عرصهء هستى گشته .\r\nبعد اخذ سرمايهء شعور به ذهن و ذكا و طبع رسا كتب درسى عربى و فارسى به استعداد تمام به خدمت مير طفيل محمّد تحصيل نمود و در نظم‌پردازى سليقهء درست به هم رسانيد . لا سيّما ، در شعر هندى ممتاز عصر بوده و در فنّ موسيقى سازوبرگ مهارت شايسته فرا چنگ داشت و به اين‌همه كمالات در ميدان شجاعت قدم دليرانه مىافشرد و اواخر عمر در زمرهء رفقاى نوّاب صفدر جنگ وزير درآمد ؛ و در محاربه‌اى كه نوّاب وزير را با افاغنه رو داد ، مير در معركه مفقود گشت كه اصلا سراغش پيدا نگرديد و اين واقعه در سنهء ثلث و ستّين و مائة و ألف به ظهور رسيده . اين دو بيت از افكار اوست :\r\n آخر از تيرگى بخت نگين كام گرفت * كه ز لعل لب او بوسه به پيغام گرفت \r\n* * *\r\n خط ز زلف تو رخ به زور گرفت * جاى مار اين هجوم مور گرفت \r\n\r\n[ 362 
  ] [ سيّد كريم اللّه غريب بلگرامى 
  ]\r\nصاحب كلام دل‌فريب ، سيّد كريم اللّه متخلّص به غريب ، كه اصلش از خطّهء بلگرام است ، در سنهء خمس و ثلاثين و مائة و ألف قدم به عرصهء هستى نهاد . بعد فوز به سنّ تمييز\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nبه تحصيل علوم ضرورى گراييد و به حلقهء ارادت برادر بزرگ خود مير نوازش على درآمده و فيض تربيت‌ها برداشته ، به روش اسلاف خود ثبات ورزيد . در فنون شعر و شاعرى هم طبع موزون و فكر رسا داشت ؛ و در سنهء تسع و ستّين و مائة و ألف رخت هستى از دار فنا برداشت . از كلام اوست :\r\n كرد ياد نگه شوخ تو بيمار مرا * دارويى نيست به‌جز شربت ديدار مرا\r\nبسمل افتاده‌ام از تيغ فراقش شايد * دل طپيدن برساند به در يار مرا \r\n* * *\r\n نمىدارم خيال هم‌كلامى با لب لعلش * به گوش خويش نام خود شنيدن آرزو دارم \r\n\r\n[ 363 
  ] [ سيد جلال الدّين غالب زيدپورى 
  ]\r\nدقيقه‌سنج رنگين مطالب ، سيّد جلال الدّين متخلّص به غالب ، كه اصلش از زيدپور من متعلّقات دارالحكومت لكهنو است ، مرد خوش‌خلق و رنگين‌مزاج بود و طريق نظم به كمال فصاحت مىپيمود . در علم طبّ مهارت شايسته داشت و ديوانى قريب هشت هزار بيت يادگار خود گذاشت . چندى در سركار نوّاب شجاع الدّوله بهادر ، ناظم صوبهء اود به سررشته نوكرى به خوبى به سر برد . آخر الأمر اواخر مائة ثانى عشر درگذشت . اين بيت از افكار پركارش به نظر درآمد :\r\n به بزم توست نه صهباى ناب در مينا * پرى ز شرم تو گرديد آب در مينا \r\n\r\n[ 364 
  ] [ مير غضنفر حسين بلگرامى 
  ]\r\nپلنگ بيشهء نغز كلامى ، مير غضنفر حسين بلگرامى ، كه از سادات واسطى است ، مرد\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nكريم النّفس و خوش‌اخلاق بود و در روش پسنديده شهرهء آفاق . كتب فارسيّه پيش اساتذهء عصر گذرانيده و در علوم عربيّه هم به قدر ضرورت استعداد به هم رسانيده ، در نظم‌پردازى طبع عالى و فكر نيكو داشت و مشق سخن از شيخ نظام الدّين صانع بلگرامى مىنمود ؛ و در سنهء ثلث و عشرين و مأتين و ألف به عالم بقا خراميد . اين چند بيت از كلام دردانگيز اوست :\r\n بالاى تو هركه ديده باشد * آهى ز جگر كشيده باشد\r\nدر ريز شده‌ست بىتو چشمم * در گوش تو هم رسيده باشد \r\n* * *\r\n چون دود جا به چشم كند ، گريه آورد * تا خطّ عنبرين تو ديدم ، گريستم \r\n* * *\r\n به سينه داغ تو پوشيده مىبرم در خاك * به اين اميد كه شمع مزار خود باشم \r\n* * *\r\n بس همدمان مراست هواى گريستن * مى مىخورم چو شيشه براى گريستن \r\n* * *\r\n به اشكم چو افتاد كار گريبان * رگ لعل شد تارتار گريبان \r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nحرف الفاء\r\n\r\n[ 365 
  ] [ حكيم ابو القاسم فردوسى طوسى 
  ]\r\nمقدمة الجيش معركهء بلاغت ، سرخيل محكمهء فصاحت ، شمع انجمن فيلقوسى ، حكيم ابو القاسم فردوسى طوسى ، كه استعداد فطرى داشت و لياقت خلقى ، همچون وى در عجم ناظمى عالى دستگاه قدم به عرصهء ظهور ننهاده و نقد سخن را به اين خوش اسلوبى در بازار عالم رواج نداده . زور طبع بلندش از شاهنامه مىتوان ديد كه بر علوّ مرتبتش دليلى ساطع است و حجّتى قاطع .\r\nفردوسى به ملازمت سلطان محمود غزنوى شتافت و به نوازشات بىكران سرفرازى يافت و حسب الأمر سلطان به نظم شاهنامه مأمور گشت . چون هزار بيت به نظر سلطانى گذرانيد ، در جلدوى آن هزار دينار سرخ صله حاصل ساخت و در مدّت سى سال به اتمام باقى شاهنامه پرداخت و به دستور سابق در صلهء هر بيت متوقّع دينار سرخ بوده ؛ فأمّا حاسدان پست حوصله به سلطان ذهن‌نشين كردند كه او رافضى است ، استحقاق پنجاه هزار درم نقره دارد . سلطان نظر به كفايت گماشته بيست هزار درم فرستاد . فردوسى آن\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nزر را همان وقت به حمامى داد و هجو سلطان به رقم درآورد كه در عالم اشتهار دارد . اين چند بيت از آن است :\r\n ايا شاه محمود كشورگشاى ! * ز كس گر نترسى ، بترس از خداى\r\nكه بىدين و بدكيش خوانى مرا * منم شير نر ، ميش خوانى مرا\r\nمرا سهم دادى كه در پاى پيل * تنت را بسازم چو درياى نيل\r\nنترسم كه دارم ز روشن‌دلى * به دل مهر آل نبى و على\r\nبسى رنج بردم در اين سال سى * عجم زنده كردم بدين پارسى\r\nجهان كرده‌ام از سخن چون بهشت * كزين پيش تخم سخن كس نكشت\r\nبسى تاج‌داران گردن‌كشان * كه دادم يكايك از ايشان نشان\r\nهمه مرده از روزگار دراز * شد از گفت من نامشان زنده باز\r\nيكى بندگى كردم ، اى شهريار ! * كه ماند ز تو در جهان يادگار\r\nپىافكندم از نظم كاخ بلند * كه از باد و باران نيابد گزند\r\nبدانديش را روى نيكى مباد * سخن‌هاى نيكم به بد كرد ياد\r\nبر پادشه صورت زشت كرد * فروزنده اختر چو انگشت كرد\r\nاگر شاه را شاه بودى پدر * مرا برنهادى به سر تاج زر\r\nدگر مادر شاه‌بانو بدى * مرا سيم و زر تا به زانو بدى\r\nچو اندر تبارش بزرگى نبود * نيارست نام بزرگان شنود\r\nچو سى سال بردم به شهنامه رنج * كه شايد ببخشد به پاداش گنج\r\nمرا زين جهان بىنيازى دهد * ميان يلان سرفرازى دهد\r\nبه پاداش من گنج‌ها برگشاد * به من جز بهاى فقاعى نداد\r\nز بداصل چشم بهى داشتن * بود خاك در ديده انباشتن\r\nجهان را چنين است آيين و ساز * كه سازد فرومايه را سرفراز \r\n\r\n","description":"","footnote":"","page_name":" 565 ","page_number":565},
  {"content":"\r\n\r\n درختى كه تلخ است وى را سرشت * گرش برنشانى به باغ بهشت\r\nور از جوى خلدش به هنگام آب * به بيخ انگبين ريزى و شهد ناب\r\nسرانجام گوهر به كار آورد * همان ميوهء تلخ بار آورد\r\nبه عنبرفروشان اگر بگذرى * شود جامهء تو همه عنبرى\r\nاگر تو شوى نزد انگشت گر * از او جز سياهى نيابى دگر\r\nابر گوهران بد نباشد عجب * نشايد ستردن سياهى ز شب\r\nز ناپاك زاده مداريد اميد * كه زنگى به شستن نگردد سپيد \r\nآخر به كمال تنگى از غزنين برآمده به طوس و آنجا بر ستمدار برخورد . اسپهبد جرجانى كه حكومت آنجا داشت مقدم او را مغتنم انگاشت و از او اشعار هجو سلطان را كه صد بيت بود به صد هزار درم مشترى گشت ، تا از شاهنامه برآرد . به اجابت پرداخت .\r\nامّا سخن تيرى است كه چون از خانهء كمان برجست ، باز ننشيند . القصّه وى در پيرانه سرى باز متوجّه طوس گشته ، مخفى زندگانى مىكرد . وقتى سلطان نامه به حاكم دهلى مىنگاشت ، رو به خواجه احمد ميمندى آورد كه اگر جواب خاطرخواه نيايد ، چه بايد كرد ؟ خواجه اين بيت از شاهنامه خواند :\r\n اگر جز به كام من آيد جواب * من و گرز و ميدان و افراسياب \r\nسلطان به استماع اين بيت دردناك گشته ، فرمود كه در حقّ فردوسى ظلم كردم . پس شصت هزار دينار سرخ با خلعت‌هاى فاخره به طوس روانه كرد ؛ لكن روزى كه آن اموال از يك دروازهء طوس درآمد ، از دروازهء ديگر تابوت فردوسى برآمد . فرستاده‌هاى شاهى آن اموال را پيش دخترش بردند . وى به مقتضاى بلندهمّتى قبول نساخت . آخر الأمر به حكم سلطان از آن زر به تعمير رباطى پرداختند .\r\nوفات او در سنهء احدى عشر و بعضى است عشر و اربعمائة نگاشته‌اند . قبرش در طوس به جنب مزار عبّاسيّه واقع است . نقل است كه شيخ ابو القاسم گرگانى بر جنازهء او\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nنماز نخواند كه از مدّاحين مجوس بوده . همان شب در واقعه ديد كه فردوسى به فردوس برين مقامات عالى دارد . از او پرسيد كه « منشاء اين‌همه مدارج چيست ؟ » . گفت : « صلهء بيتى است كه در توحيد گفتم :\r\n جهان را بلندى و پستى تويى * ندانم چه‌اى ، هرچه هستى ، تويى » \r\nاين چند بيت از كلام بلاغت نظام اوست :\r\n بيا بگوى كه پرويز از زمانه چه خورد ؟ * برو بپرس كه كسرى ز روزگار چه برد ؟\r\nگران گرفت ممالك ، به ديگران بگذاشت * در اين نهاد خزاين به ديگران بسپرد \r\nرباعى\r\n تا چند نهى بر دل خود غصّه و درد * تا جمع كنى سيم سپيد و زر زرد\r\nز آن پيش كه گردد نفس گرم تو سرد * با دوست بخور كه دشمنت بايد خورد \r\nلفّ و نشر مرتّب\r\n به روز نبرد آن يل زورمند * به شمشير و خنجر ، به گرز و كمند\r\nبريد و دريد و شكست و ببست * يلان را سر و سينه و پا و دست \r\nو قصّهء يوسف و زليخايى كه در بحر شاهنامه به نظم درآورد ، اين بيت از آن به نظر رسيد :\r\n به دنبال چشمش يكى خال بود * كه چشم خودش هم به دنبال بود \r\n\r\n[ 366 
  ] [ امير نظام الدّين على شير فانى 
  ]\r\nركن ركين سلطنت و جهانبانى ، امير نظام الدّين على شير ، متخلّص به فانى ، كه به وزارت سلطان حسين ميرزا كه از احفاد امير تيمور گوركانى است ، عزّ امتياز داشت و نظر به رفاه خلايق و انجاح مرام خاصّ و عامّ مىگماشت . ذات والاصفاتش به كسوت فضائل و كمالات آراسته بود و به حليهء اخلاق حميده و اوصاف پسنديده پيراسته . علماى نامدار\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nدر كنف حمايت رأفتش جا داشتند و از خوان نعمتش بهرهء وافى مىبرداشتند . كتب معتبره مثل تفسير حسينى و نفحات الانس و تذكرهء دولت‌شاهى به نام والايش در عرصهء تأليف درآمده ، در چارسوى عالم اشتهار گرفت و از دست جود و سخايش امور حسنهء خيرات زاكيات و تعمير عمارات و رباطات و غير ذلك جلوهء ظهور پذيرفت ؛ و با وصف اشتغال مهمّات كه داشته ، از طبع بلند در تركى و فارسى تأليفات گذاشته ، و در سنهء ستّ و تسعمائه به فردوس برين خراميد . از كلام بانظام اوست :\r\n اى شب غم ! چند دور از روى يارم مىكشى * زنده مىدارم تو را ، بهر چه زارم مىكشى ؟ \r\nاين دو رباعى كه هنگام سفر حجاز و حين مراجعت از مولانا جامى نگاشته :\r\n رفتى كه چو آفتاب يكتا باشى * وز پرتو نور عالم‌آرا باشى\r\nناشاد گروهى كه تو زيشان سيرى * آباد ديارى كه تو آنجا باشى \r\nو له\r\n انصاف بده ، اى فلك مينافام ! * زين هر دو كدام خوب‌تر كرد خرام ؟\r\nخورشيد جهان گرد تو از مطلع صبح ؟ * يا ماه جهان‌تاب من از جانب شام ؟ \r\n\r\n[ 367 
  ] [ بابا فغانى شيرازى 
  ]\r\nعندليب گلستان سخن طرازى ، بابا فغانى شيرازى ، كه در مهارت فنون سخن يگانه ، به جوش كلامى ممتاز زمانه بوده ، صاحب ذوق است و اشعارش سراسر شوق . از شيراز متوجّه تبريز گشته ، به ملازمت سلطان يعقوب بن حسن بيگ رسيد و مورد مراحم خسروى شده ، به خطاب بابايى امتياز اندوخت ، و پس از فوت سلطان يعقوب به خراسان عطف عنان نموده . در ابيوردون كه از بلاد خراسان است ، سكونت گرفت و با\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nحاكم آنجا مصاحبت پذيرفت ؛ و هرگاه كه سلطنت ايران به شاه اسماعيل صفوى قرار يافت ، نسبت به حالش مراعات فرمود . آخر الأمر به مشهد مقدّس رفته ، همان‌جا در سنهء خمس و عشرين و تسعمائه به دار بقا آرميد . از كلام پرسوز اوست :\r\n به هر گلخن كه بينم مبتلايى ، رو نهم آنجا * ز داغت آتشى افروزم و پهلو نهم آنجا \r\n* * *\r\n نسخهء سحر سامرى كاغذ توتيا شود * چون به كرشمه سر دهى نرگس سرمه‌ساى را \r\n* * *\r\n دل از نظّارهء آن گل‌عذارم گلشن است امشب * چراغ از روغن بادام چشمم روشن است امشب \r\n* * *\r\n در خواب عاشق آمدى و پاى نازكت * چندان بديده سود كه رنگ حنا گرفت \r\n* * *\r\n چون شمع تا نسوخت فغانى نيافت وصل * مجلس از آن اوست كه جا گرم داشته است \r\n* * *\r\n قد تو نهاليست كه آتش ثمر اوست * ديوانهء آن باديه‌ام كاين شجر اوست \r\n* * *\r\n وقت گلم تمام به آه و فغان گذشت * چون بگذرد خزان ، كه بهارم چنان گذشت ؟ \r\n* * *\r\n دل به بيداد نهاديم ، عطاى تو كجاست ؟ * ما خود از جور نناليم ، وفاى تو كجاست ؟ \r\n* * *\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n بگو تو بر دل گرم كه دست داشته‌اى * كه داغ تازه‌ات از چاك آستين پيداست ؟\r\nخراب آن كمر نازكم كه چون مه نو * به شيوه‌هاى بلند از ميان زين پيداست \r\n* * *\r\n هزار سوزن الماس بر دل است مرا * از اين حريرقبايان كه دوش بر دوش است \r\n* * *\r\n قسمت نگر كه كشتهء شمشير عشق يافت * مرگى كه زندگان به دعا آرزو كنند ! \r\n* * *\r\n يك چراغ است در اين خانه و از پرتو آن * هركجا مىنگرم ، انجمنى ساخته‌اند \r\n* * *\r\n به دام انتظار او من آن صيد گرفتارم * كه جانم مىرود تا بر سرم صيّاد مىآيد \r\n* * *\r\n ز آب ديده جدا از حريم خاك درت * به چشم خويش فغانى هزار طوفان ديد \r\n* * *\r\n به بستر افتم و مردن كنم بهانهء خويش * به اين بهانه مگر آرمش به خانهء خويش \r\n* * *\r\n زبان در ذكر و دل در نقش زلف يار مىبندم * مسلمانى اگر اين است ، من زنّار مىبندم \r\n* * *\r\n سحر ز ميكده گريان و دردناك شدم * به راه دوست فتادم ، چو اشك و خاك شدم \r\n* * *\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n به بويت صبحدم گريان به گلگشت چمن رفتم * نهادم روى بر روى گل و از خويشتن رفتم \r\n* * *\r\n دلى مىبايد و صبرى كه آرد تاب ديدارى * فغانى ! درد دل دارى ؟ تو باش اينجا كه من رفتم \r\n* * *\r\n مجلس عشق است ، كوته كن ، فغانى ! درد دل * اين حرارت جاى ديگر بر ، كه ما خود اخگريم \r\n\r\n[ 368 
  ] [ سيّد محمّد فكرى مشهدى 
  ]\r\nسالك مسالك سخنورى ، سيّد محمّد متخلّص به فكرى ، كه از سادات عظام مشهد مقدّس است ، به سياحت هندوستان هم پرداخته و در انواع نظم بيشتر به رباعى فكر مىساخت . تا اينكه به « مير رباعى » شهرت گرفت . آخر الأمر در سنهء ثلث و سبعين و تسعمائه به دار عقبى شتافت . اين چند رباعى از اوست :\r\n آن شوخ كه جا در دل ناشاد گرفت * مانند زمانه خو به بيداد گرفت\r\nآتش به جهان زدن ز آهم آموخت * خون ريختن از چشم ترم ياد گرفت \r\nو له\r\n چون گردش چرخ را مدارى نبود * در رفتن و ماندن اختيارى نبود\r\nخواهم كه چنان زيم كه از رفتن من * بر خاطر ماندگان غبارى نبود \r\n\r\n","description":"","footnote":"","page_name":" 571 ","page_number":571},
  {"content":"\r\n\r\n\r\n[ 369 
  ] [ مولانا فدايى لاهيجى 
  ]\r\nدل‌باختهء نكته‌سنجى ، مولانا فدايى لاهيجى ، كه از اكابر طبقهء نوربخشيّه است ، ولادتش در شيراز جلوهء ظهور يافته و همان‌جا به تحصيل كمالات كوشيده و در زمان شاه اسماعيل صفوى اعتبار پيش از بيش به هم رسانيده ؛ و در سنهء سبع و سبعين و تسعمائه جادهء هستى پيچيده . اين چند رباعى از طبع سليم اوست :\r\n گر چشم گشايم به جمال تو ، خوش است * ور ديده ببندم به خيال تو ، خوش است\r\nهيچ از تو به‌جز فراق تو ناخوش نيست * و آن نيز به امّيد وصال تو خوش است \r\nو له\r\n خواهم كه چو پيراهن گل‌فرسايت * در جامهء جان كشم قد رعنايت\r\nگه بوسه زنم چو آستين بر دست * گه سر بنهم چو دامن اندر پايت \r\nو له\r\n بازآى كه در سوز و گدازم بينى * بيدارى شب‌هاى درازم بينى\r\nنىنى غلطم كه خود فراق تو مرا * كى زنده گذارد كه تو بازم بينى ؟ \r\n\r\n[ 370 
  ] [ امير فارغى شيرازى 
  ]\r\nسرگرم نظم‌پردازى ، امير فارغى شيرازى ، كه در علوم عربيّه استعداد شايسته داشت و به علم جفر مهارت بايسته ، دوباره به هند برخورد و به سلك ملازمان اكبر پادشاه سرمايهء عزّت و اعتبار اندوخته ، به فراغ خاطر مىگذرانيد ؛ و اوايل مائة حادى عشر درگذشت . از اوست :\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n اى چشم جهان‌بين مرا نور از تو ! * ايّام مرا ساخته مهجور از تو\r\nدورى ز تو كرده است بيمار مرا * نزديك به مردن شده‌ام دور از تو \r\n\r\n[ 371 
  ] [ شيخ ابو الفيض فيضى اكبرآبادى 
  ]\r\nكامل العيار بازار نقّادى ، شيخ ابو الفيض فيضى اكبرآبادى ، كه در اوايل « فيضى » تخلّص مىكرد ، آخر « فيّاضى » برگزيد . يكى از اسلافش از يمن به كسوت فقر و تجريد برآمده ، قدم همّت به طىّ معمورهء گيتى نهاد و در مائة تاسعة در قصبهء آمل من متعلّقات سيوستان درافتاد و در آنجا بار غربت از دوش افكنده ، به تأويل و توطّن پرداخت .\r\nپس از آن در آغاز مائة عاشر جدّ شيخ عازم سياحت هندوستان گشته ، در بلدهء ناگور رخت اقامت انداخت و همان‌جا در سنهء حادى عشر و تسعمائه شيخ مبارك پدر شيخ زمزمه‌پرداز گلشن هستى گشته ، در ريعان شباب به گلگشت گجرات شتافت و به خدمت علماى آن ديار و مشايخ كبار بهره‌اندوز فوائد كثيره گرديد و در سنهء خمسين و تسعمائه در دار الخلافت اكبرآباد رنگ سكونت ريخت و به درويشى و توكّل زندگانى مىكرد . در زمرهء فضلاى آن ديار به اشتهار درآمد ، بعضى او را به مهدويه نام مىنهادند و برخى به تشيّع نسبت مىدادند ؛ و در عهد محمّد اكبر پادشاه هم علماى عصر بر وى محضرها ساختند ، فأمّا پادشاه ملتفت بدان نشد ، و در سنهء احد و ألف به انقضاى ايّام موعود در لاهور درگذشت .\r\nبالجمله ، شيخ فيضى در سنهء اربع و خمسين و تسعمائه در عرصهء گيتى فيض هستى دريافت و بعد فوز به سن رشد و تمييز در كمتر مدّتى به نيروى بازوى طبع بلند و فكر دقايق پسند معركه‌آراى كمالات گشت . لا سيّما در علوم ادبيّه و فنون حكمت دستگاهى تمام به هم رسانيد و در اقسام سخن به فصاحت و بلاغت ممتاز عصر و منتخب دهر\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nگرديد و به ياورى طالع مصدر عواطف جليلهء اكبرى گشته ، به شرف مصاحبت و تقرّب شاهى امتياز فراوان اندوخت و چهرهء حال به خطاب ملك‌الشّعرايى افروخت . سواطع الالهام تفسير كلام مجيد و موارد الكلم در اخلاق غير منقوط تصنيف نموده . مير حيدر معمايى نيشابورى تاريخ اتمام تفسير در سورهء اخلاص يافته ، به صلهء دو هزار روپيه كامياب گشت . از پيشگاه پادشاهى به نظم خمسهء مأمور گرديد و در عرصهء پنج ماه كتاب نلدمن به اتمام رسانيد و به نظر شاهى گذرانيده ، نقد تحسين و آفرين به كف آورد . به مقابلهء مخزن الأسرار ، مركز ادوار را نظم كرد و آن مسوّده را بعد وفاتش ابو الفضل مبيّضه نمود ؛ و آخر الأمر در سنهء اربع و ألف سمند حياتش گرم عنان ميدان اجل گرديد . اين چند بيت از افكار پركار اوست :\r\n مستانه سخن مىرسد از دل به لب ما * عشق است كه بربسته زبان ادب ما\r\nفرياد كه دوريم ز مطلوب دل خويش * چندان‌كه دراز است زبان طلب ما \r\n* * *\r\n دور جهان تمام شد ، وعده هنوز همچنان * وه چه دراز كرده‌اى سلسلهء هنوز را \r\n* * *\r\n نيست در انجمن ما خبر دور فلك * گردش چرخ همين گردش جام است اينجا \r\n* * *\r\n پيش از سپه‌آرايى ميدان قيامت * حسن تو گرفت از كف خورشيد علم را \r\n* * *\r\n غمزه آموزد به چشمت شيوهء بيداد را * طرفه شاگردى كه مىگويد سبق استاد را \r\n* * *\r\n هر سبز خطى را نرسد پيش تو دعوى * رعنايى طاوس ندادند مگس را \r\n* * *\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n با قامتش سرى است من تيره‌بخت را * مانند هندويى كه پرستد درخت را \r\n* * *\r\n نماند گريه شب وصل بىقراران را * سهيل طلعت آن ماه برد باران را \r\n* * *\r\n تو ، اى كبوتر بام حرم ! چه مىدانى * طپيدن دل مرغان رشته بر پا را ؟ \r\n* * *\r\n تنها نه سينه‌ام ز تف اضطراب سوخت * در دل شكيب خون شد و در ديده خواب سوخت \r\n* * *\r\n آمد جنون و مغز خرد در سرم گداخت * غم در دلم گره شد و دل در برم گداخت \r\n* * *\r\n دل من در كف طفليست كه از بىخبرى * بلبلش مرده به كنج قفسى افتاده است \r\n* * *\r\n مرا به راه محبّت دو شكل افتاده است * كه خون گرفته‌ام و يار قاتل افتاده است \r\n* * *\r\n هركجا باغ عاشقى گل كرد * عقل را خار در جگر بشكست \r\n* * *\r\n اى خون‌گرفتگان ! همه بر تيغ سر نهيد * كآن طفل را سرى به تماشاى بسمل است \r\n* * *\r\n قربان آن تغافل و آن پرسشم كه دوش * فرياد من شنيدى و گفتى : فغان كيست ؟ \r\n* * *\r\n\r\n","description":"","footnote":"","page_name":" 575 ","page_number":575},
  {"content":"\r\n\r\n كو دل كه ز تيغ تو در آن چاك نيفتد * كو سر كه ز شمشير تو بر خاك نيفتد \r\n* * *\r\n فيضى كجا و قطع نظر از بتان هند * از كافر آفتاب‌پرستى نمىرود \r\n* * *\r\n دامان فتنه برزده از بهر قتل من * طفلى كه از حجاب به رخ آستين نهد \r\n* * *\r\n منكر خاك‌نشينان مشو ، اى نكته‌شناس ! * كس نداند كه به هر ذرّه چه‌ها بخشيدند ! \r\n* * *\r\n برآر قاصد شوق از بغل برون كاغذ * كه ديده‌ام به رهت شد سپيد چون كاغذ\r\nفراق‌نامه ز غم مىنويسم ، آن بهتر * كه خون بگريم و رنگين كنم ز خون كاغذ\r\nحديث بلبل و گل كى توان تمام نوشت * اگر ز برگ گلستان شود فزون كاغذ \r\n* * *\r\n روز هجران ز آتش دل مىنهم بر سينه داغ * بس‌كه روزم شد سيه ، روز مىسوزم چراغ \r\n* * *\r\n خوش آن زمان كه يكى بود خانهء من و تو * نبود راه جدايى ميانهء من و تو \r\nرباعيات\r\n عاشق كه غم از جان خرابش نرود * تا جان بود از تن تب و تابش نرود\r\nخاصيّت سيماب بود عاشق را * تا كشته نگردد ، اضطرابش نرود \r\n\r\n","description":"","footnote":"","page_name":" 576 ","page_number":576},
  {"content":"\r\n\r\nو له\r\n آن روز كه كردند شمار من و تو * بردند ز دست اختيار من و تو\r\nفارغ بنشين كه كارساز دوجهان * پيش از من و تو ، ساخته كار من و تو \r\n\r\n[ 372 
  ] [ ابو تراب فرقتى جوشقانى 
  ]\r\nدلدادهء سخن‌دانى ، ابو تراب فرقتى جوشقانى ، كه مولدش كاشان است ، و از بهره‌اندوزان محفل شاه‌عبّاس ماضى بوده و با نكته‌سنجان عصر هم‌داستان . يك قطعه طبع زاد خود به صادقى بيگ نقّاش اصفهانى فرستاده ، التجاى تجويز تخلّص نمود .\r\nصادقى بيگ هم قطعه‌اى در جواب نگاشته ، از چهار تخلّص مجوّزهء خود ايما ساخت . از آن جمله « فرقتى » اختيار كرد . چون در آن چهار تخلّص يكى كليم بوده ، گفتند : چرا كليم تخلّص نكردى ؟ گفت : مبادا كه ظريفان كليم جوشقانى خوانند . آخر الأمر در سنهء ستّ و عشرين و ألف از دار فانى فرقت پسنديد . از اوست :\r\n خون تراوش مىكند از چاك‌هاى سينه‌ام * طفل اشكم باز گم كرده است راه خانه را \r\n* * *\r\n مجنون تو را عار ز عريانى تن نيست * پروانهء پر سوخته محتاج كفن نيست \r\n* * *\r\n سياه‌بختى از آن بيشتر نمىباشد * كه مجلس دگران روشن از چراغ من است \r\n* * *\r\n ز بىتابى بسى شب‌گرد كويت تا سحر گشتم * سحرگه چون دعاى بىاثر نوميد گشتم \r\n\r\n","description":"","footnote":"","page_name":" 577 ","page_number":577},
  {"content":"\r\n\r\n\r\n[ 373 
  ] [ ملّا عبد الرزّاق فيّاض لاهيجى 
  ] « 1 »\r\nمرد كاتب و مرتاض ، ملّا عبد الرزّاق فيّاض ، كه اصلش از لاهنج است و در قم سكونت داشته ، و در تلامذهء حكيم صدراى شيرازى در علوم عقليّه و نقليّه از عالى دستگاهان ذى استعداد بوده ؛ و منصّف كتاب گوهر مراد است . سمند فكرش در ميدان سخن هم گرم عنانى داشت و طبع موزونش به مضامين تازه و تلاش رنگين لياقت خوش‌بيانى . ديوانش مشتمل بر اقسام نظم است و قصايد طولانى متعدّده در مدح حضرات ائمهء عظام ( ع ) و استاد خود حكيم صدراى شيرازى و استاد الاستاد مير باقر داماد ، و در توصيف شاه صفى صفوى و امراى آن روزگار دارد و در عشرهء خامس مائة حادى عشر رخت هستى بربست . [ از اوست 
  ] « 2 » :\r\n قسمت ما زين چمن بار تعلق بود و بس * سرو را نازم كه آزاد آمد و آزاد رفت \r\n* * *\r\n كه را دماغ كه از كوى يار برخيزد * نشسته‌ايم كه از ما غبار برخيزد \r\n\r\n[ 374 
  ] [ فصيحى تبريزى 
  ]\r\nصاحب كلام دلاويز ، فصيحى ساكن تبريز ، كه مرد عاشق‌پيشه بوده و به علوم رسمى هم مناسبتى شايسته داشت و خدمت و مصاحبت فقرا هم مىانگاشت . از اوست :\r\n از سوز محبّت چه خبر اهل هوس را * اين آتش عشق است نسوزد همه‌كس را \r\n* * *\r\n\r\n\r\n","description":"","footnote":"\r\n( 1 ) . لاهيجى : لاهيجى .\r\n( 2 ) . به قياس افزوده شد .\r\n","page_name":" 578 ","page_number":578},
  {"content":"\r\n\r\n كردم به داغ عاشقى ، اى دل ! نشان تو را * كز من چو گم شوى ، بشناسم به آن تو را \r\n* * *\r\n به قدر طاعت خود هر دلى غمى دارد * دل من است كه اندوه عالمى دارد \r\n\r\n[ 375 
  ] [ مولانا فصيحى هراتى 
  ]\r\nمجمع محاسن ذاتى و صفاتى ، مولانا فصيحى هراتى ، كه از سادات عظام آن ديار و شعراى نامدار بوده و خطّ شكسته درست مىنوشت . در بدايت حال به خدمت حسن خان بن حسين خان ، حاكم هرات ، كمال تقرّب و مصاحبت به هم رسانيد و در گلشن سخن نغمه‌سنج قصايد مدحيّه گرديد .\r\nدر آن روزها ورود حكيم شفايى به هرات صورت بست و در محفل حسن خان با ميرزا فصيحى اتّفاق ملاقات افتاد و در مشاعره آخر مكابره رو داد . شفايى از هرات برآمده ، به هجو فصيحى پرداخت و وى به كمال بلند ظرفى به جوابش التفات نساخت و در سنهء احدى و ثلاثين و ألف كه رايت دولت شاه‌عبّاس ماضى پرتوافكن سواد هرات گشته ، ميرزا فصيحى شرف باريابى دريافت و از صحبت رنگين منظور نظر شاه گرديد .\r\nشاه به مصاحبتش گرفته ، به معيّت خود به عراق عجم و مازندران برد و به تربيت و ترقّى او مىپرداخت .\r\nصاحب ديوان است و شاعر خوش‌بيان . در اوسط مائة حادى عشر به دار عقبى شتافت . اين بيت از كلام فصيح اوست :\r\n خار ترم كه تازه ز باغم دروده‌اند * محروم بوستانم و مردود آتشم \r\n\r\n","description":"","footnote":"","page_name":" 579 ","page_number":579},
  {"content":"\r\n\r\n\r\n[ 376 
  ] [ مولانا فراقى سمرقندى 
  ]\r\nگلدستهء خوش‌مذاقى ، مولانا فراقى ، كه اصلش از سمرقند است ، در مهارت فنون نظم طبع بلند داشت و در خدمت سلاطين و امراى عصر معزّز و محترم بوده ؛ و در اواخر سياحت خراسان نموده . اين بيت از طبع رنگين اوست :\r\n منم در اين چمن از بلبلان زار يكى * ولى به زارى من نيست از هزار يكى \r\n\r\n[ 377 
  ] [ ملّا محسن فيض كاشانى 
  ]\r\nمستجمع كمالات انسانى ، ملّا محسن متخلّص به فيض كاشانى ، كه همشيره‌زادهء مولانا ضياء الدّين كاشانى است . نسبت شاگردى به خدمت صدراى شيرازى داشته و از علوم معقول و منقول بهرهء وافى برداشته و پيش شاه‌عبّاس ثانى اعزاز و احترام تمام داشت . در اوسط مائة حادى عشر هستى موهوم را گذاشت . اين رباعى از كلام دلپذير اوست :\r\n با من بودى ، منت نمىدانستم * يا من بودى ، منت نمىدانستم\r\nرفتم چو من از ميان ، تو گشتى پيدا * تا من بودى ، منت نمىدانستم \r\n\r\n[ 378 
  ] [ شيخ محسن فانى كشميرى 
  ]\r\nگنجينهء فنون نكته‌دانى ، شيخ محسن فانى كه از اعيان كشمير است ، و در فضل و كمال بىنظير ، تحصيل علوم و فنون از ملّا يعقوب صرفى كشميرى نمود ؛ و طريق اصناف نظم به خوش‌تلاشى مىپيمود ، و به جوهر ذاتى و صفاتى مستعدّ بارگاه شاه جهان گشته ، به خدمت صدارت صوبهء الله‌آباد چهرهء اعتبار افروخت و به حسن خلق و سجيّهء رضيّه در آن\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nديار مرجع خاصّ و عامّ گرديد و خرقهء خلافت از مولانا شيخ محبّ اللّه الله‌آبادى پوشيد .\r\nآخر به سببى از منصب و خدمت به پايهء عزل درآمده و از مراحم پادشاهى به تقرّر سالانهء معقول كامياب شده ، به كشمير رفت و در آنجا به نهايت عزّت و احترام به سر مىبرد .\r\nحاكم صوبه و اكابر شهر به ملاقاتش مىرفتند . اوقات گرامى پيوسته به شغل درس و تدريس مأمور مىداشت و از علقهء تدريس او اكثرى از اهل كمال مثل ملّا محمّد طاهر غنى و حاجى اسلم سالم علم شهرت برافراشته . آخر الأمر در سنهء احدى و ثمانين و ألف از دار فانى به عالم جاودانى شتافت . اين چند بيت از كلام اوست :\r\n اگرچه آتش عشق تو زنده ساخت مرا * چو شمع بسوخت درون ، از برون گداخت مرا\r\nچنان به فكر دهان تو روشناس شدم * كه هركه تازه رسيد از عدم ، شناخت مرا \r\n* * *\r\n زخم تيغت كى تواند برد سودا از سرم * ماه نو ديوانه را شور جنون افزون كند \r\n* * *\r\n آسمان تيره درون است ، از او مهر مجو * طمع باده كس از شيشهء ساعت نكند \r\n* * *\r\n سر منصور مىگويد به آواز رسا هردم * كه نخل دار هم در موسم خود بار مىآرد \r\n\r\n[ 379 
  ] [ ملّا فرح اللّه شوشترى 
  ]\r\nشمع ايوان سخنورى ، ملّا فرح اللّه شوشترى ، كه سرآمد بلغاى ايّام و فصحاى خوش‌كلام بوده ؛ و ميرزا صائب اكثر در مقاطع لب به توصيفش مىگشايد . از آن جمله است :\r\n\r\n","description":"","footnote":"","page_name":" 581 ","page_number":581},
  {"content":"\r\n\r\n همين ز خاك فرح كامران نشد ، صائب ! * كه فيض هم به ظهورى از اين جناب رسيد \r\nاز ولايت به سياحت ممالك دكن درافتاد و به خدمت سلطان عبد اللّه قطب شاه والى حيدرآباد برخورد و نقد عزّت و اعتبار و ثروت بىشمار به كف آورد ؛ و اواخر مائة حادى عشر رحيل منزل عقبى گشت . از كلام فرح‌بخش اوست :\r\n در هواى بادهء گلرنگ بىتابيم ما * سال‌ها شد كز هواداران اين آبيم ما \r\n* * *\r\n از ره به بانگ هرزه درايان نمىروم * كى مىدهد فريب صداى جرس مرا \r\n* * *\r\n مغان كه دانهء انگور آب مىسازند * ستاره مىشكنند ، آفتاب مىسازند \r\n\r\n[ 380 
  ] [ مير احمد فايق لاهورى 
  ]\r\nكاشف دقايق ، مير احمد فايق ، كه برادر اعيان مير جلال الدّين سيادت لاهورى است ، صاحب طبع بلند و تلاش ارجمند بود و در زمرهء منصب‌داران عالمگيرى امتياز داشت .\r\nديوانى از افكار خود يادگار گذاشت ؛ و اواخر مائة حادى عشر درگذشت . از اوست :\r\n به زندگانى خود دايم از نفس لرزم * كه اين چراغ به راه نسيم مىسوزد \r\n* * *\r\n مرا آسوده دارد نيستىها از پريشانى * غبارم نيست بر جا آن‌قدر كز باد برخيزد \r\n* * *\r\n به آنكه تيغ خويش كشد بر فسان چرخ * با ابرويت هلال برابر نمىشود \r\n* * *\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n چون بلبلان طفيلى گل نيست شور من * صد نوبهار رفت و جنونم خزان نكرد \r\n* * *\r\n هركه را عشق به دل جوش‌وخروش اندازد * خانه بر دوش شود ، بار ز دوش اندازد \r\n\r\n[ 381 
  ] [ آقا ابراهيم فيضان شاه‌جهان‌آبادى 
  ]\r\nمنتخب نكته‌سنجان ، آقا ابراهيم متخلّص به فيضان ، كه شاه‌جهان‌آبادى است ، در نظم و نثر استعداد لايقه داشت و خطّ نستعليق پاكيزه مىنگاشت ، و مشق سخن پيش سالم كشميرى مىگذرانيد ، و در فنّ موسيقى هم مهارت كامل به هم رسانيد . آخر در سنهء اربع و عشرين و مائة و ألف آهنگ مقام اصلى نمود . از نواهاى ساز اذكار اوست :\r\n شد چاك بس‌كه سينه ز زخم هوس مرا * هرجا فتاد سايهء من ، شد قفس مرا \r\n* * *\r\n ز ضبط هر نفس جوياى روح پاك كن خود را * چو اخگر پيشتر از مردن اندك خاك كن خود را \r\n* * *\r\n مىترسم از شكايت اظهار درد دل * رفته است رنگ چهره ، مبادا خبر دهد \r\n* * *\r\n نصيبت گر بود همچون صدف رزق از سما ريزد * چو قسمت نيست ، روزى از دهن چون آسيا ريزد \r\n\r\n[ 382 
  ] [ ملّا محمّد نصير فايض ابهرى 
  ]\r\nرنگ‌افروز گلشن نظم‌گسترى ، ملّا محمّد نصير فايض ابهرى ، كه از شاگردان ميرزا\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nصائب است و دقيقه‌سنجان رنگين مطالب . فىالجمله ، استعداد علمى به هم رسانيده ، در فنّ هيئت و اسطرلاب مهارتى شايسته حاصل كرد . مرد خوش‌صحبت و رنگين مزاج بوده و از ياران شيخ محمّد على حزين است و واله داغستانى هم او را ديده بود . آخر الأمر به عمر نودسالگى ، سنهء اربع و ثلاثين و مائة و ألف مرحله‌پيماى سفر آخرت گشت . از اشعار آبدار اوست :\r\n با ما به گردشى چه كند روزگارها * ما ديده‌ايم گردش چشم تو بارها\r\nدود از بنفشه‌زار برآورده طرّه‌ات * آتش زده است روى تو در لاله‌زارها\r\nآن فرصتم نبود كه خارى ز پا كشم * در پاى من ز گرم روى سوخت خارها \r\n* * *\r\n چشم بگشا اگرت ديدهء بينايى هست * كه نهان از نظر خلق تماشايى هست \r\n* * *\r\n من ارّه‌ام ، نه منّت احسان كس كشم * پايم اگر ز پيش رود ، بازپس كشم \r\nرباعى\r\n گردون در كينه مىزند ، جور نگر * جانان غم دل نمىخورد ، طور نگر\r\nمطرب حرفى نمىزند حال ببين * ساقى قدحى نمىدهد ، دور نگر \r\n\r\n[ 383 
  ] [ سيّد اسد اللّه فرد بلگرامى 
  ]\r\nپسنديدهء سخنوران نامى ، سيّد اسد اللّه متخلّص به فرد بلگرامى ، كه نبه « 1 » و مريد سيّد لطف اللّه احمدى است . به نظم‌پردازى ممتاز و دقيقه‌سنجى دمساز بوده . در سنهء تسع و\r\n\r\n\r\n","description":"","footnote":"\r\n( 1 ) . حاشيه : نوه .\r\n","page_name":" 584 ","page_number":584},
  {"content":"\r\n\r\nاربعين و مائة و ألف در عين جوانى جهان فانى به دروده . اين چند بيت از اوست :\r\n شب كه آن ماه جهان‌افروز رخصت‌خواه شد * آه من تعظيم كرد و اشك من همراه شد \r\n* * *\r\n دهر كه تاج به تارك نهد ، سرى داند * نه هركه خرقه بپوشد ، قلندرى داند\r\nدلاوران صف عشق كشتهء خويش‌اند * نه هركه تيغ ببندد ، سپه‌گرى داند \r\n\r\n[ 384 
  ] [ مير نوازش على فقير بلگرامى 
  ]\r\nعالىطبع روشن‌ضمير ، مير نوازش على متخلّص به فقير ، كه خلف ارشد مير عظمت اللّه بىخبر بلگرامى است ، قامت شريفش به كسوت فقر آراسته و به حليهء لياقت و قابليّت پيراسته . در فنون نظم مهارت فراوان داشت و به تلاش مضامين تازه همّت مىگماشت . صاحب ديوان است . آخر كار در سنهء سبع و ستّين و مائة و ألف به فردوس برين شتافت و به پهلوى مزار جدّ بزرگوار خود سيّد لطف اللّه احمدى جا يافت .\r\nاز كلام اوست :\r\n خاك گرديديم و از ما آه سردى برنخاست * خانهء هستى ز پا افتاد و گردى برنخاست\r\nدر حضور شمع جان بىصرفه مىسازد نثار * از نژاد عشق چون پروانه مردى برنخاست \r\n\r\n[ 385 
  ] [ شمس الدّين فقير شاه‌جهان‌آبادى 
  ]\r\nگنجينهء فنون دلپذير ، شمس الدّين فقير ، كه اصلش از شاه‌جهان‌آباد است ، پيكر\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nلطيفش در سنهء خمس عشر و مائة و ألف همان‌جا قباى هستى پوشيده . سلسلهء نسب آباى او به عبّاس ، عمّ النّبى - صلّى اللّه عليه و آله و سلّم - و از طرف مادر به سادات منتهى مىشود ، و وى از اعيان آن ديار خلدآثار است ، به خدمت علماى وقت به كسب كمالات گراييده ، از ذهن نقّاد استعداد شايسته و دستگاه بايسته به هم رسانيد و در فنون نظم و نثر و معانى و بيان و بديع و عروض و قوافى از منتخبين روزگار گرديد و در آغاز عشرة خامسة بعد مائة ألف ترك عوايق دنيوى كرده ، كسوت فقر در بر كشيد و در همان روزها متوجّه سياحت دكن گشته ، در اورنگ‌آباد رنگ قيام ريخت و پس از پنج سال به معيت قزلباش خان اميد به شاه‌جهان‌آباد مراجعت كرد . امرا و اكابر آن بلدهء فرخنده به تعظيم و تكريمش مىپرداختند . على الخصوص فيما بين وى و على قلى خان ظفر جنگ داغستانى سررشتهء ارتباط و اتّحاد به مرتبهء كمال استحكام يافته بود و لختى به رفاقت نوّاب عماد الملك وزير اين امير الامراء فيروز جنگ بن آصف‌جاه پرداخت . پستر قطع تعلق مرافقت نموده ، در اكبرآباد منزوى گشت .\r\nاز تصنيفات وى ديوان و مثنوى واله سلطان و حدائق البلاغة مشهور است ؛ و آخر عمر به عزم زيارت امكنهء متبرّكه به اورنگ‌آباد برخورد و به توقّف يك هفته سرى به بندر سورت كشيد و از آنجا بعد فوز به منزل مقصود و حصول نقد مراد به بصره رسيده ، به عزيمت هند به مركب درياى شور نشست . قضا را كشتى شكست و سرمايهء حياتش در گرداب فنا درافتاد . اين ماجرا در سنهء ثلث و ثمانين و مائة و ألف رو داد . از كلام بىنظير اوست :\r\n طرف چمن چو برشكست سنبل حلقه‌زاى را * فتنه يكى هزار شد ، نرگس سرمه‌ساى را \r\n* * *\r\n يار نشناخته قدر دل بىكينهء ما * كاش مىديد رخ خويش در آيينهء ما \r\n* * *\r\n\r\n","description":"","footnote":"","page_name":" 586 ","page_number":586},
  {"content":"\r\n\r\n نه نواى چنگ سازد ، نه صداى رود ما را * تو به بزم گر نباشى ، ز طرب چه سود ما را ؟ \r\n* * *\r\n نالهء مرغ قفس مىبرد از كار مرا * كه از اين پيش دلى بود گرفتار مرا \r\n* * *\r\n گذشت دلبرم از پيش و باخبر نشدم * ربود بس‌كه ز خود ذوق انتظار مرا\r\nبه رنگ شمع شبم روز شد ز شعلهء آه * نشاند بىتو به اين روز روزگار مرا \r\n* * *\r\n به پاكبازى من در جهان حريفى نيست * به هركه باخته‌ام عشق ، برده جان مرا \r\n* * *\r\n نيستم آگه ز تاراج پرىرويان چه رفت ؟ * اين‌قدر از خود خبر دارم كه دل در سينه نيست \r\n* * *\r\n گفتى دگر ستم به ضعيفان نمىكنم * دودى كه شد بلند ز مشت گياه كيست ؟ \r\n* * *\r\n نيست ممكن كه به يك شهر دو سلطان باشد * درد دل هركه غم اوست ، غم عالم نيست \r\n* * *\r\n به خرمنى زده آتش چو برق مىدانم * ز من مپوش كز آن روى آتشين پيداست \r\n* * *\r\n به ياد روى تو از صبر ، دل كنار كند * به حيرتم ، چو درآيى ز در چه كار كند ؟ \r\n* * *\r\n\r\n","description":"","footnote":"","page_name":" 587 ","page_number":587},
  {"content":"\r\n\r\n با آنكه حرف درد من از چشم سنگ آب آورد * آن سنگدل يار مرا افسانه‌ام خواب آورد\r\nآتش زند در خرمنم چون پرده از رخ بركشد * تابد رگ جان مرا گر زلف در تاب آورد \r\n* * *\r\n دوش از كوچهء ما يار به صد ناز گذشت * همچو كاكل به قضا داشت پريشانى چند \r\n* * *\r\n آبى نزد بر آتش ما هيچ همدمى * در كوى يار سخت غريبانه سوختيم \r\n* * *\r\n ز بس پيچيده شور عشق در مشت غبار من * به جاى سبزه رويد ناله از خاك مزار من \r\n* * *\r\n گره از زلف مشكين وا نكردى ، كاش مىكردى ! * ز سر اين فتنه را بر پا نكردى ، كاش مىكردى !\r\nفقير ! آخر دل خود را به اين سنگين‌دلان دادى * تو فرق از شيشه و خارا نكردى ، كاش مىكردى ! \r\n\r\n[ 386 
  ] [ مولوى سيّد خير الدّين فايق بلخى 
  ]\r\nصاحب ذهن سليم و طبع رايق ، مولوى سيّد خير الدّين متخلّص به فايق ، كه اصلش از امام است و آن جاى از متعلّقات بلخ . پدر بزرگوارش سيّد معصوم بن سيّد ابو القاسم كه از اقارب مبارز جنگ مرحوم بوده ، رخت اقامت در مدراس انداخت . بالجمله ، سيّد خير الدّين\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nدر سنهء ثمان و ثمانين و مائة و ألف به تماشاى گلشن هستى و بعد رسيدن به سن شعور به فيض تربيت مولوى باقر آگاه به سرمنزل لياقت شعر و شاعرى عبور كرده ، از دقايق علوم و رموز فنون آگاهى يافت ؛ و از صحبت بعضى مستعدّان عصر سرمايهء استعداد بايسته اندوخت . به ذهن و ذكا و فكر رسا طريق نظم به احسن اساليب مىپيمود و به مضامين تازه و تلاش رنگين گوى تفوّق از معاصرين مىربود . آخر الأمر به تلاش معاش عنان توسن عزيمت به حيدرآباد منعطف ساخته ، مادام حيات در آن ديار به خوبى به سر برد ؛ و در سنهء اثنين و اربعين و مأتين و ألف همان‌جا به سفر عقبى گراييد . از افكار اوست :\r\n الهى ! نغمه‌سنجى بخش چون [ بلبل 
  ] « 1 » زبانم را * به رنگ گل بهارآراى محفل كن بيانم را \r\n* * *\r\n كشيدن كى تواند شكل چشم آن پرىرو را * مصوّر مو قلم سازد اگر مژگان آهو را \r\n* * *\r\n عجب نبود اگر فرزند بهتر از پدر باشد * كه عطر صندل افزون‌تر ز صندل مىدهد بو را \r\n* * *\r\n ز كلفت‌هاى دنيا برق‌آسا مىتوان جستن * در اين خرمن بسى آتش كسى حاصل نديد اينجا \r\n* * *\r\n فوج طفلان سرشك است دوان از ره چشم * مگر از سينه برون شد دل ديوانهء ما \r\n* * *\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 589 ","page_number":589},
  {"content":"\r\n\r\n زبان‌آور هميشه سازشى با سوختن دارد * ببين سوز و گداز شمع از آتش‌زبانىها \r\n* * *\r\n كجايى اى بلاگردان خورشيد رخت گردون ! ؟ * كه مىباشد سپند از انتظارت چشم اخترها \r\n* * *\r\n موسم پيرى من صبح اميد است مرا * پنبه داغ گنه موى سپيد است مرا \r\n* * *\r\n پير گشتى ، دست را بردار از طول امل * شد جدا از زلف چون افتاد دندان شانه را \r\n* * *\r\n بىتو حال خانهء چشم خراب ما مپرس * چون حباب از آب كردم فرش اين كاشانه را \r\n* * *\r\n آخر رساند تشنگيم تا به جو مرا * يعنى ز آب تيغ تو تر شد گلو مرا \r\n* * *\r\n هزار حيف به دامان گل‌رخى نرسيد * اگرچه گشت سراپا به رنگ خار انگشت\r\nسياه‌رو شود آن‌كس كه عيب‌بين گردد * چو خامه بر سخن هيچ‌كس مدار انگشت \r\n* * *\r\n گذر گر صبحدم آن گل‌بدن را در چمن افتد * ز حسرت آتشى در پنبه‌زار ياسمن افتد \r\n* * *\r\n سرخى چشم من از گريه نباشد ، فايق ! * آفتابى ز نظر رفت و شفق باقى ماند \r\n* * *\r\n هنوز هم اثر عشق كوه‌كن باقيست * جواب نالهء من از جبال مىآيد \r\n* * *\r\n\r\n","description":"","footnote":"","page_name":" 590 ","page_number":590},
  {"content":"\r\n\r\n مظهر رحمت حق جرم سيه‌كاران است * سر كشد روشنى صبح ز جيب شب تار \r\n* * *\r\n ماجرايى بر دل زارم گذشت از آب اشك * مشت خاكى بود ، آن هم رفت در سيلاب اشك \r\n* * *\r\n من بيچاره در اين راه نيازى دارم * گر تو ، اى زاهد خودبين ! به نماز آمده‌اى\r\nمرحبا ، باد صبا ! بوى خوشى آوردى * مگر از ساحت گلزار حجاز آمده‌اى \r\n* * *\r\n به ياد آتشين‌رويى زدم آهى به افسوسى * درون دل رگ جان سوخت چون شمعى به فانوسى \r\n\r\n[ 387 
  ] [ جميله خانم فصيحهء اصفهانى 
  ]\r\nنوگل حديقهء كامرانى ، جميله خانم فصيحهء اصفهانى ، كه اشعار آبدارش با سيم‌تنان فصاحت هم زانو است و ابكار اذكارش با گل‌بدنان بلاغت كدبانو . اين يك بيت و رباعى از طبع رنگين اوست :\r\n جز خار غم نرست ز گلزار بخت ما * آن هم خليد در جگر لخت‌لخت ما \r\nرباعى\r\n روزى كه به خوان وصل مهمان گشتم * شرمنده ز انتظار هجران گشتم\r\nز آن چشمهء حيوان چو كشيدم آبى * از زندگى خويش پشيمان گشتم \r\n\r\n","description":"","footnote":"","page_name":" 591 ","page_number":591},
  {"content":"\r\n\r\n\r\nحرف القاف\r\n\r\n[ 388 
  ] [ خواجه قطب الدّين بختيار اوشى 
  ]\r\nقدوهء عارفان نامدار ، قطب الاقطاب ، خواجه قطب الدّين بختيار ، كه اصلش از اوش فرغانه است و آن قصبه‌اى است من مضافات انجدان . نسب شريفش به امام محمّد تقى - عليه و على آبائه الصّلاة و السّلام - منتهى مىشود . پدر بزرگوارش سيّد كمال الدّين بن سيد موسى . حضرت ايشان را يك و « 1 » نيم‌ساله گذاشته ، به جوار رحمت ايزدى شتافت و در مهد كنار والدهء ماجده پرورش يافت .\r\nچون سنّ مباركش به پنج‌سالگى رسيده ، والدهء شريفه‌اش يكى از همسايگان را كه مرد صالح بوده ، طلبيده ، همراه كرد تا پيش معلمى بنا بر قرائت كلام مجيد گذارد . ناگاه پيرمردى در اثناى راه دچار گشته ، پرسيد كه اين طفل را كجا مىبرى ؟ وى گفت كه : اين كودك از خاندان اهل تقوى و صلاح است ، به موجب فرمودهء مادر شفيقه‌اش به مكتبى\r\n\r\n\r\n","description":"","footnote":"\r\n( 1 ) . حاشيه : يك‌ساله نيم .\r\n","page_name":" 592 ","page_number":592},
  {"content":"\r\n\r\nمىبرم . پيرمرد گفت : اين طفل را به من سپار تا نزد آخوندى برم كه از بركت او قرائت كلام اللّه بر وى سهل گردد . پس حضرت خواجه را همراه گرفته ، به خدمت مولانا ابو حفص كه به حسن صلاح و كمالات از منتخبين عصر بوده ، سپرد و لب به توصيف حضرت خواجه گشاده ، در تعليمش به مراعات شفقت و مرحمت سفارش فرمود و مولانا به رضاى قلبى قبول نمود و بعد رفتن پيرمرد گفت : اى فرزند ! اين كس كه تو را به من رهنمون گشته ، خواجه خضر - عليه السّلام - بود .\r\nالقصّه ، به يمن صحبت بابركت مولانا ابو حفص ذات شريفش متّصف به اخلاق حميده و خصايل پسنديده گرديد و در اتباع شريعت و طريقت استعداد تامّه به هم رسانيد .\r\nپيوسته به رياضات و مجاهدات به سر مىبردى و در ياد الهى روز را به شب و شب را به روز آوردى ؛ و در عمر بيست‌سالگى حضرت خواجه ، اتّفاقا گذر قطب العالم خواجهء بزرگ معين الحقّ و الدّين ، حسن سنجرى - قدّس سرّه - بر آن سرزمين افتاد . حضرت خواجه به شرف بيعت امتياز اندوخته ، به فيض تربيتش چهرهء كمال و تكميل افروخت و بعد چندى سرى به طرف بغداد كشيد و به صحبت مشايخ كبار آنجا مثل حضرت شيخ الشيوخ شهاب الدّين سهروردى و شيخ اوحد الدّين كرمانى - قدّس سرّهما - و امثال ايشان رسيد ؛ و بعد ايّام معدود تاب محرومى حضورى حضرت خواجهء بزرگ نياورده ، به اتّفاق شيخ جلال الدّين تبريزى كه فيما بين كمال ارتباط شده بود ، متوجّه دهلى گشت و به خطّهء ملتان عبور كرده ، به حضرت شيخ بهاء الدّين زكريا - قدّس سرّه - برخورده ، به تلاقى يكديگر به احتظاظ پرداختند ، و از آنجا شيخ جلال الدّين رخت به جانب غزنين كشيد و حضرت خواجه پس از چند روز داخل دار الخلافت دهلى گرديد . سلطان شمس الدّين التمش مقدم خواجه را عزيز داشته ، به استقبال شتافت و بر رونق‌افروزى اندرون شهر باعث گشت ؛ فأمّا حضرت خواجه نظر به اتّصال آب جمن ، به فناى شهر منزل گزيد و بعد چندى نظر به قرب مكان حضرت شيخ حميد الدّين ناكورى كه از\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمعتقدان و مخلّصان خاصّ بوده و نسبت به حضرت ايشان كمال اختصاص داشت ، به التماس سلطان شمس الدّين قريب شهر متّصل مسجد ملك اعزّ الدّين اقامت اختيار فرمود .\r\nفضائل ذات با بركاتش معروف و مشهور است ، و محامد اوقات و خرق عاداتش در ملفوظات مذكور . ترك و تجريد به مرتبهء كمال داشت و با رياضات شاقّه مىبرداشت .\r\nپيوسته سواى اوقات صلوات مستغرق درياى مشاهدهء معبود حقيقى بودى و استغراق به حدّى بر ذات مباركش مستولى بود كه از آمدوشد اين و آن خبر نداشتى . اگر كسى براى زيارتش آمدى ، بعد افاقهء ساعتى به وى هم‌كلام گشته ، باز به اشتغال خود رخصت خواستى .\r\nوقتى يكى از فرزندان آن حضرت فوت شده ، ناگاه صداى بكاى زوجهء شريفه‌اش به گوش خورد ، از وجه گريه و زارى پرسيد ؛ حاضرين عرض كردند كه بنا بر پسرى است كه امروز وفات يافته . فرمود كه از پيشتر چرا خبر نكردند تا حيات او از حق - جلّ على - خواستمى ؟\r\nو حضرت خواجه صاحب وجد و سماع بود . روزى در خانقاه شيخ على سنجرى - قدّس سرّه - مجلس سماع گرم شده و اصحاب وجد و حال حاضر بودند . قوّال اين بيت خواند :\r\n كشتگان خنجر تسليم را * هر زمان از غيب جانى ديگر است \r\nحال حضرت خواجه متغيّر گشت و از سر هوش درگذشت . حميد الدّين ناكورى و بدر الدّين غزنوى كه در آن مجلس بودند ، خواجه را به خانه آوردند و قوّالان هم همراه بودند ، الغرض سه شبانه‌روز به همين بيت تواجد مىنمود ، به اداى صلوات وقتيه پرداخته ، باز به وجد مىدرآمد .\r\nبالجمله ، در شب چهارم قاضى حميد الدّين ناكورى به عرض رسانيد كه يكى از اصحاب خويش را به خلافت مأمور گردان . فرمود : خرقهء خلافت كه از خواجهء بزرگ\r\n\r\n","description":"","footnote":"","page_name":" 594 ","page_number":594},
  {"content":"\r\n\r\n- قدّس سرّه - يافته‌ام و مصلّاى من و عصا و نعلين چوبين به شيخ فريد الدّين مسعود سپارند فقط ؛ و در سنهء ثلث و ثلاثين و ستّمائة طاير روح پرفتوحش به گلشن قدس آرميد . از كلمات طيّبات اوست :\r\n اى به گرد شمع رويت عالمى پروانه‌اى ! * وز لب شيرين تو شوريست در هر خانه‌اى\r\nمن به چندين آشنايى مىخورم خون جگر * آشنا را حال اين است ، واى بر بيگانه‌اى !\r\nقطب مسكين گر گناهى مىكند ، عيبش مكن * عيب نبود گر گناهى مىكند ديوانه‌اى \r\n\r\n[ 389 
  ] [ سيّد معين الدّين قاسم انوار تبريزى 
  ]\r\nمحرم خلوتكدهء اسرار ، سيّد معين الدّين قاسم انوار ، كه اصلش از تبريز است و نسب شريفش به امام موسى كاظم - عليه و على آبائه الصّلاة و السّلام - مىرسد ؛ و وى در مبادى حال مريد شيخ صدر الدّين موسى ، خلف شاه صفى الدّين اردبيلى بوده و پس از آن صحبت شيخ صدر الدّين على يمنى كه از خلفاى شيخ اوحد الدّين كرمانى بود ، دريافت و به حلقهء ارادتش درآمده ، فيض‌ها يافت و مدّت العمر در اشتغال سلوك به مجاهدات نمايان پرداخت و در عهد شاهرخ ميرزا متوجّه خراسان گشته ، در هرات به ارشاد خلايق مشغول گرديد و در كمتر مدّتى از خاصّ و عامّ آنجا به سلك مريدانش درآمدند ، از آنجا كه سيّد به كمال استغنا با شاه و شاهزادگان پيش مىآيد ، شاهرخ ميرزا يك‌گونه رنجشى به هم رسانيد ، اخراجش از آن ديار پيش نهاد خاطر ساخت و سيّد به ماوراءالنّهر شتافت و چندى در سمرقند به نهايت عزّت و احترام گذرانيد و هنگام\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nمراجعت در قصبهء خبرجرد كه از متعلّقات جام است ، رنگ اقامت ريخت . فرقىاند كه خود را از مريدانش مىشمارند و اكثرى از آن در گرداب اباحت درافتادند ، چون‌كه مستغرق درياى توحيد بود و التفات به حالشان نداشت . شايد همين وجه كج‌روى آن‌ها بوده باشد و دامن ذات شريفش از آلايش اين‌همه مكروهات پاك بود .\r\nآخر الأمر در سنهء سبع و ثلاثين و ثمانمائه به دار آخرت خراميد . ديوان اشعارش متضمّن رموز توحيد و عرفان است . اين چند بيت از آن اختيار افتاد :\r\n ره به بيابان است و شب تاريك و پايم در گل است * عشق و بيمارى و غربت ، مشكل اندر مشكل است\r\nناصح از درد دل ما كى خبر دارد ؟ كه ما * در ميان موج درياييم و او در ساحل است \r\n* * *\r\n سخن بلند شد ، اكنون بلند مىگويم * كه خاطرم به هواى بلندبالايى است \r\nرباعى\r\n روى تو اگرنه در مقابل بودى * كارم ز غم فراق مشكل بودى\r\nدل با تو و ديده از جمالت محروم * اى كاش كه ديده نيز با دل بودى \r\n\r\n[ 390 
  ] [ مير شاه قوام الدّين اصفهانى 
  ]\r\nصاحب طبع متين ، مير شاه قوام الدّين ، كه از سادات اصفهان است ، در عهد دولت شاه اسماعيل صفوى به عهدهء صدارت قيام داشت . در عشرهء خامس بعد مائة تاسع دار فنا را گذاشت . اين بيت از او به نظر رسيد :\r\n\r\n","description":"","footnote":"","page_name":" 596 ","page_number":596},
  {"content":"\r\n\r\n روز اگر با همنشينان غم ز دل بيرون كنم * شب كه غير از غم ندارم همنشينى ، چون كنم ؟ \r\n\r\n[ 391 
  ] [ محمود پهلوان قتّالى خوارزمى 
  ]\r\nپسنديدهء بلندطبعان ، محمود پهلوان ، متخلّص به قتّالى ، كه اصلش از خوارزم است .\r\nصيت قوّت و زورمندى او به اطراف عالم رفته و در عهد او احدى نام تهوّر و دليرى نگرفته ؛ و در فنون نظم هم طاقت شايسته داشت . مثنوى كنز الحقائق « 1 » منسوب به اوست .\r\nآخر الأمر به رياضات شايسته و مجاهدات بايسته مست بادهء عرفان و يكى از اهل ايقان گشت . اين رباعى از اوست :\r\n گر مرد رهى ، نظر به ره بايد داشت * خود را نگه از هزار چه بايد داشت\r\nدر خانهء دوستان چو محرم گشتى * دست و دل و ديده را نگه بايد داشت \r\n\r\n[ 392 
  ] [ ملّا قيدى شيرازى 
  ]\r\nوابستهء سلاسل نظم‌پردازى ، ملّا قيدى شيرازى ، كه به نوازشات شاه اسماعيل صفوى اختصاص داشت . بعد وفاتش به حرمين شتافت و از آنجا به هند درافتاد و به ملازمت اكبر پادشاه عزّ امتياز اندوخته ، در چند روز مرتبهء تقرّب به هم رسانيد و پس از آن به عرض سخنى بىمحابا بر زبان آورده ، ممنوع حضورى گرديد . چندى آوارهء نواحى دهلى بوده ، روانهء فتح‌پور گشت ؛ و همان‌جا در تسعين و تسعمائه از قيد هستى برآمد . از اوست :\r\n\r\n\r\n","description":"","footnote":"\r\n( 1 ) . نسخه : الحقائق .\r\n","page_name":" 597 ","page_number":597},
  {"content":"\r\n\r\n ز بيم دشمنيم ، اى رقيب ! فارغ باش * كه مهر او به دلم جاى كين كس نگذاشت \r\n* * *\r\n تا يافته‌ام وصل تو ، در كينهء خويشم * مشتاق همان حسرت ديرينهء خويشم \r\n* * *\r\n اى قدم ننهاده هرگز از دل تنگم برون * حيرتى دارم كه چون در هر دلى جا كرده‌اى ؟ ! \r\n\r\n[ 393 
  ] [ قاسم خان جوينى 
  ]\r\nصاحب طبع بلند و تلاش رنگين ، قاسم خان از اعيان جوين ، كه ناظمى است عالىمقام و شاعرى است شيرين‌كلام . نظم دلپذيرش گلدستهء گلشن فصاحت است و نثر بىنظيرش سلك جواهر معدن بلاغت . در عهد سلطنت جهانگير پادشاه به منصب تقرّب شاهى سر به اوج عزّت و اعتبار كشيد ، و چون منيجه بيگم ، منكوحهء او ، خواهر حقيقى نورجهان پادشاه بيگم بوده ، به ذريعهء آن يكى از امراى نامدار گرديد و به قاسم خان منيجه شهرت گرفت ؛ و اواخر عهد جهانگيرى به ايالت صوبهء اكبرآباد و حفاظت قلعهء آن ديار مأمور گشت ؛ و در اوايل سلطنت شاه جهان به منصب پنج‌هزارى و پنج هزار سوار و حكومت صوبهء بنگاله امتياز اندوخت ؛ و در سنهء اثنين و اربعين و ألف همان‌جا طبل رحلت از اين دار فانى كوفت . از كلام متين اوست :\r\n اگر به هجر نمردم ، ز سخت‌جانى نيست * كه جان ز ضعف به لب نارسيده برمىگشت \r\n* * *\r\n مردم ز رشك چند ببينم كه جام مى * لب بر لبت گذارد و قالب تهى كند \r\n* * *\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n نه اشك است اينكه گاه ديدنت از ديده مىريزد * نگه در ديده‌ام از شرم رويت آب مىگردد \r\n* * *\r\n دلكش بود به دولت بوى تو بوى گل * بلبل به شوق بوى تو آيد به‌سوى گل \r\n* * *\r\n راه از هجوم گريه بر آواز بسته‌ايم * خون خورده‌ايم تا ره غمّاز بسته‌ايم \r\n* * *\r\n سررشتهء اميد گره بر گره فتاد * ازبس گسسته‌اى تو و ما باز بسته‌ايم \r\n* * *\r\n ز بس شكسته دلم ، لب به شكوه وا نكنم * نمونهء جرس بىدلم ، صدا نكنم \r\n* * *\r\n چنان شدم ز جدايى كه بعد از اين هرگز * به خنده نيز لب از يكدگر جدا نكنم\r\nز آشنايى مردم چنان گريزانم * كه چشم بر رخ آيينه نيز وا نكنم \r\n* * *\r\n بعد از اين در عوض « 1 » اشك ، دل آيد بيرون * آب چون كم شود ، از چشمه گل آيد بيرون\r\nغمش آيد پى دل بردن و در سينه نيافت * دزد از خانهء مفلس خجل آيد بيرون \r\n* * *\r\n بر زبان باده‌نوشان پيچ‌وتاب افكنده‌اى * زلف را گويا به مستى در شراب افكنده‌اى \r\n\r\n\r\n","description":"","footnote":"\r\n( 1 ) . متن : عرض .\r\n","page_name":" 599 ","page_number":599},
  {"content":"\r\n\r\n\r\n[ 394 
  ] [ حاجى محمّد جان قدسى مشهدى 
  ]\r\nمشغوف نكته‌سنجى و دقيقه‌رسى ، حاجى محمّد جان قدسى ، كه اصلش از مشهد مقدّس است . ذات قدسى صفاتش به كشف رموز سخن و حلّ دقايق اين فنّ منتخب زمانه بود و در نظم‌پردازى به طبع متين و ادابندى مضامين رنگين يگانه به ذهن ذكا و فكر رسا . در عالىطبعان عراق و خراسان سر به تفوّق مىافراخت . در آغاز شباب خاطر از وطن برداشته ، دل به عزيمت حرمين محترمين نهاد و بعد از سعادت‌اندوزى زيارت به گلگشت نزهت‌كدهء هند درافتاد و به رهنمونى طالع فيض حضورى شاه جهان پادشاه دريافت و به عنايات شاهى و نوازشات ظلّ الهى به خطاب ملك‌الشّعرايى مفتخر و مباهى گرديد و در جلدوى قصايد مدحيّه از صلات نمايان و انعامات بىكران كامران گشته . آخر كار در سنهء خمسين و ألف راه عالم بقا گرفت . طالب كليم تاريخ وفاتش در اين مصرع يافته : « دور از آن بلبل قدسى چمنم زندان شد » .\r\nاز اشعار آبدار اوست :\r\n زود به كردم من بىصبر داغ خويش را * اوّلين شب مىكشد مفلس چراغ خويش را \r\n* * *\r\n هست حقّ نمكى بر منش از ديدهء شور * آنكه چشم بدش افكند به اين روز مرا \r\n* * *\r\n تا آب ديده خون نشود ، بر زمين مريز * در شيشه واگذار مى نارسيده را \r\n* * *\r\n در مجلسى كه احباب شرب مدام كردند * نوبت به ما چو افتاد ، آتش به جام كردند \r\n\r\n","description":"","footnote":"","page_name":" 600 ","page_number":600},
  {"content":"\r\n\r\n اينجا غم محبّت ، آنجا جزاى عصيان * آسايش دو گيتى بر ما حرام كردند \r\n* * *\r\n مستى حيرت مرا محروم كرد از ذوق وصل * يار در آغوش و من مشتاق پيغامم هنوز \r\n* * *\r\n دارم دلى ، امّا چه دل ؟ صدگونه حرمان در بغل * چشمى و خون در آستين ، اشكى و طوفان در بغل\r\nباد صبا از كوى تو گر بگذرد سوى چمن * گل غنچه گردد تا كند بوى تو پنهان در بغل\r\nقدسى ! ندانم چون شود سوداى بازار جزا * او نقد آمرزش به كف ، من جنس عصيان در بغل \r\n* * *\r\n نگذاشت به خواب عدمم شيون بلبل * گل ريخته بودند مگر بر سر خاكم \r\nرباعى\r\n دنيا مطلوب طالب دين نشود * شيداى آن شيفتهء اين نشود\r\nبار دل عارف نشود جلوهء دهر * آيينه ز عكس كوه سنگين نشود \r\n\r\n[ 395 
  ] [ قاسم بيگ قسمى افشارى 
  ]\r\nدل‌باختهء خوش‌گفتارى ، قاسم بيگ قسمى افشارى ، كه از امراى آزادگان آنجاست .\r\nپيوسته نرد محبّت خوب‌رويان مىباخت و دل به كانون عشق‌بازى مىگداخت .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nاز اوست :\r\n خدا به شكوه زبان من آشنا نكند * من و شكايت آن بىوفا ؟ خدا نكند ! \r\n* * *\r\n باكم از كشته شدن نيست ، از آن مىترسم * كه هنوزم رمقى باشد و قاتل برود \r\n\r\n[ 396 
  ] [ محمّد قاسم مشهور به ديوانهء مشهدى 
  ]\r\nسخن‌سنج فرزانه ، محمّد قاسم ، مشهور به ديوانه ، كه اصلش از مشهد است ، در ريعان شباب به اصفهان رفته به كسب كمال پرداخته و در حلقهء تلامذهء ميرزا صائب درآمده ، در اقران خود سر به اعتبار افراخت . آخر سرى به هند كشيد و در دار الخلافت شاه‌جهان‌آباد اوسط مائة حادى عشر راهى دار جاودانى گرديد . از كلام شورانگيز اوست :\r\n بوى گل در جنبش آرد سرو بالاى تو را * شوخى رنگ حنا خارد كف پاى تو را \r\n* * *\r\n در وادىاى كه كشتهء عشق تو خاك شد * چون ابر هر غبار كه برداشت ، ناله داشت \r\n* * *\r\n در سينهء ما دل ز طپش در تب‌وتاب است * از گرم روى آهوى اين دشت كباب است \r\n* * *\r\n اگر در كوه تابد آتشم ياقوت تر گردد * به دريا گر بريزد ، خاك من آب گهر گردد \r\n* * *\r\n لبش مكيدم و خاموش آرزويم كرد * كبودى لب او سرمه در گلويم كرد \r\n* * *\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n كس نشد خاك ره او كه به دولت نرسيد * گرچه فغفور شد ، كاسهء فغفورى شد \r\n* * *\r\n ز بس با بىقرارىهاست پيوند مزار من * زند دامان وحشت بر رم آهو غبار من \r\n* * *\r\n يوسفى دارم كه پنهان دل برد رخسار او * شمع در فانوس باشد گرمى بازار او \r\n* * *\r\n سوزد از شعلهء حسن تو پر پروانه * شمع گردد همه‌شب گرد سر پروانه \r\n\r\n[ 397 
  ] [ شاهزاده دارا شكوه قادرى 
  ]\r\nشمع ايوان عظمت و سرورى ، شاهزاده دارا شكوه متخلّص به قادرى ، كه پور مهين وليعهد اعليحضرت ، صاحب‌قران ، شاه جهان است ، ذات والايش به حسن اخلاق و علم و عطا شهرهء آفاق بود و با اين‌همه شوكت و رفعت ظاهرى چاشنى فقر هم به مرتبهء كمال ؛ و با عرفاى اهل ذوق و حال صحبت محرمانه داشت و دست ارادت به دامن ملّا شاه خليفه شاه‌مير لاهورى زده ، به ذكر و فكر مىپرداخت و به جناب هدايت انتساب حضرت محبوب سبحانى غوث الثّقلين - على آبائه و عليه الصّلاة و السّلام - به وثوق اعتقاد و فرط رسوخ نسبت تعشّق به هم رسانيده و به همين وجه « قادرى » تخلّص برگزيد .\r\nالقصّه ، چون در سنهء سبع و ستّين و ألف شكايت حبس اشتباه به اعليحضرت لاحق گشته ، طوالت پذيرفت ، عنان رتق و فتق مهمّات جهانبانى و فرمانروايى به قبضهء اقتدار شاهزاده وليعهد درآمد . وى به مقتضاى جلادت نظر به انجام كار نداشته ، امراى كمكى دكن را كه هنوز مقدّمهء بيجاپور به آيين بهين كرسىنشين نگشته بود ، به حضور طلبيد و بودن خان جهان خان در ممالك جنوبيّه كه وثوق اراداتش با شاهزاده اورنگ‌زيب اشتهار\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nتمام داشت ، مناسب وقت نانگاشته ، به حضور طلب داشته ، مهاراجه جسونت را به صوبه‌دارى اجين مأمور ساخت . به وقوع اين فتور الويه عزيمت شاهزاده اورنگ‌زيب ظاهرا به ادراك ملازمت ولىنعمت و باطنا به ارادهء انتزاع سلطنت از برهانپور سمت مستقر الخلافت اكبرآباد سر برافراخت و به مقابلهء مهاراجه جسونت ذو الفقار خان داد تهوّر و دلاورى داده ، او را از پيش برداشت . چون ارادهء شاهزاده ظفر آماده به جانب مستقرّ الخلافت به مسامع اجلال اعليحضرت رسيد ، رأى امراى پادشاهى بر آن قرار گرفت كه خود به دولت به مقابله برآيند . در اين صورت اغلب كه نوبت به جدال و قتال نرسد ، چه آن طرف هم بيشتر از بندهاى پادشاهىاند ، احتمال است كه بر روى ولىنعمت شمشير نكشند . امّا دارا شكوه به مقتضاى خودسرى اين امر را سهل دانسته ، مىخواست كه به ذات خود مرتكب امر جدال شود . به ملاحظهء اين حال امرا سكوت ورزيدند و پس از مقابلهء افواج طرفين كه هنگامهء حرب و ضرب اجانبين گرمى پذيرفت و اكثرى از سرداران لشكر دارا شكوه قدم به باديهء عدم نهادند ، خود راه فرار پيش گرفت .\r\nدر آن زمان ظاهر شد كه مناسب همان تجويز سابق بود ، فأمّا چه فايده . معهذا اعليحضرت پيش خانه برآوردند . بعد از خرابى بصره اگر خود به دولت هم برمىآمدند ، چه سود مىبخشيد . در اين عرصه به كرّات و مرّات از طرف اعليحضرت پيام مصالحت معرفت فاضل خان خان سامان رسيده و هم خواهر كلان اورنگ‌زيب از جانب پدر بزرگوار بنا بر طى اين مقدّمهء پرآشوب قدم‌رنجه فرموده ، اورنگ‌زيب اعراض از آن كرده ، عذر حضوررسى تا انفراغ مقدّمهء دارا شكوه به ميان آورد ؛ و در هنگامى كه ظاهر مستقر الخلافت مخيم عالمگير گشت ، آمدوشد نامه و پيام و درخواست ملاقات و اصرار در طلب از طرف اعليحضرت و اظهار تمنّاى پابوس و ترقيم معذرت‌ها از اين سو پرتو ايضاح انداخت . شاهزادهء فتح نصيب به سبب توهّمات به ادراك شرف ملازمت والد ماجد مىانديشيد . اعليحضرت نظر بر حزم و احتياط به استحكام برج و بارهء قلعه\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nپرداخت و ذو الفقار خان با بهادر خان به حكم شاهزاده به قصد محاصره وقت شب به پاى آن حصن متين رسيده ، پا فشردند و از هر دو طرف نايرهء حرب اشتعال گرفت . اگرچه احشام قلعه به جانفشانى ثبات‌قدم ورزيدند ، لكن امرا و منصب‌داران پادشاهى از رهگذر بزدلى و نمك‌حرامى به راه دريچهء آب دريا برآمده ، داد حق‌گزارى و ناسپاسى دادند . اعليحضرت به ملاحظهء نامساعدت روزگار بار ديگر فاضل خان را فرستاده ، به خط خاص نوشت امرى كه ممتنع الوقوع و خلاف تصوّر بود ، جلوهء ظهور يافت . حالا چشم از حقوق ابوّت و تربيت نپوشيده ، به حفظ انتظام چندين‌ساله بكوشند . شاهزاده در جواب فرمان به عرض پرداخت كه : پيوسته بر صراط اطاعت و ارادت مستقيم بوده‌ام ، لكن به وقوع واقعه كه به مشيّت ايزدى جريان يافته ، متوهّم گشته ، جرأت آن نماند كه به ملازمت شتابم . اگر از راه مريدنوازى حراست مداخل و مخارج قلعه به مردم من قرار يابد ، به طمأنينت خاطر سعادت‌اندوز آستان‌بوسى شوم ؛ هرچند كه اين امر از عاقبت‌انديشى بعيد بود ، امّا به مقتضاى قضا و قدر اعليحضرت قبول ساخت ، شاهزاده سلطان محمّد فرزند اورنگ‌زيب با ذو الفقار خان به قلعه درآمده و ابواب به اختيار درآورده ، به اخراج مردم پادشاهى پرداخت . آن پادشاه دين‌پناه را مجبور محض ساختند ، و چون پس از فتح نمايان موكب عالمگيرى از اكبرآباد به جانب دار الخلافت شاه‌جهان‌آباد كوچيد ، بهادر خان به تعاقب داراشكوه كه به تهيّهء فراهمى اسباب محاربه به لاهور شتافته بود ، نقد رخصت به كف آورد و به كمال چستى و دليرى از آب دشوار گذار ستلج درگذشت .\r\nداراشكوه در لاهور هم ثبات‌قدم نورزيده ، روى آوارگى به طرف بهگر نهاد ، بهادر خان به اتّفاق خليل اللّه خان تا ملتان سررشتهء تعاقب از دست نداد و چون بار ديگر در اجمير صف‌آراى كارزار گشته ، سمت گجرات فرارى گشت . باز بهادر خان به معيّت راجه جينكهه به تعاقب آن شاهزادهء ناكام پاشنه‌كوب شتافت و چون آن آوارهء دشت كربت به ولايت كچهه رفت ، عزم بهگر نمود و از درياى سند عبور كرده ، به نظر سابقهء معرفت كه\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nبا ملك حون داشت ، پيش او رفت و چند روز از تعب دوا دوش برآسوده ، به عزيمت قندهار روانه شد . آن زميندار بدكردار ، خوبى و پيش‌آمد خود در گرفتارى او ديده ، سر راهش گرفته ، دستگير ساخت و به اطّلاع بهادر خان پرداخت . خان مذكور زودازود خود را به آن حدود رسانيده ، نقد مقصود دستياب كرد و به هم‌عنانى راجه جينكهه از راه بهگر به عجلت تمام‌تر روانهء حضور گشته . سال دوّم جلوس به دار الخلافت فايز گرديده ، جبهه‌ساى عتبهء فلك رتبه گرديد . آن روز داراشكوه و پسرش سپهر شكوه را در هودج بىسايه بر ماده فيل نشانده ، از اندرون شهر و بازار به دهلى كهنه برده ، به خضرآباد در جاى محفوظ نظربند ساختند و فردايش كه بيست و يكم ذىالحجّهء سنهء تسع و ستّين و ألف بوده ، به انصرام كارش درآمدند . گويند در آن زمان دارا شكوه بر زبان آورد كه ساعتى مهلت دهند تا دوگانه نماز را ادا نمايد . بارى در دل آن سنگدلان رحم آمد و بعد اداى دو ركعت نماز ، يازده قدم به طرف بغداد شريف رفته ، اين دو بيت خواند :\r\n حضرت غوث ! خوش مدد كردى * كشتى و زندهء ابد كردى\r\nجان دارا فداى همّت توست * من يكى خواستم ، تو صد كردى \r\nآخر كار چون وقت موعود رسيده بود ، آن سفّاكان به انهدام بناى هستيش پرداخته ، در مقبرهء همايون پادشاه مدفون كردند و روز ديگر سپهر شكوه را حسب الحكم به قلعهء گواليار روانه ساختند .\r\nكتاب سفينة الاولياء و سكينة الاولياء و چند رسائل در تصوّف و ديوانى مختصر از شاهزادهء مقتول يادگار ماند . اين چند بيت از كلام عارفانهء اوست :\r\n هر خم و پيچى كه شد ، از تاب زلف يار شد * دام شد ، زنجير شد ، تسبيح شد ، زنّار شد \r\n* * *\r\n خاطر نقّاش در تصوير حسنش جمع بود * چون به زلف او رسيد ، آخر پريشانى كشيد \r\n* * *\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n با دوست رسيديم چو از خويش گذشتيم * از خويش گذشتن چه مبارك سفرى بود \r\n\r\n[ 398 
  ] [ سيد عبد اللّه قابل بلگرامى 
  ]\r\nمجمع كمالات و فضائل ، سيّد عبد اللّه متخلّص به قابل ، كه از سادات بلگرام است ، در علوم معقول و منقول استعداد شايسته داشت و در اقسام سخن مهارت بايسته و به مقتضاى جوهر قابل در خوشنويسى هفت قلم بوده و در فنون سپاهىگرى و اكثر صنايع گوى سبقت ربوده . در رفاقت نوّاب مبارز الملك سربلند خان تونى به كمال عزّت و احترام به سر مىبرد و به خدمت عدالت لشكر مأمور بود و هرگاه كه سربلند خان به نظامهء صوبهء گجرات احمدآباد سر برافراخت ، سيّد به منصب صدارت صدرآراى حكومت گشت .\r\nآخر الأمر در دار الخلافت شاه‌جهان‌آباد برخورد و به ابتلاى عارضهء استسقا از آنجا توجّه به وطن مألوف كرد ، و در سنهء اثنين و ثلاثين و مائة و ألف به وسعت‌آباد عدم منزل گزيد . اين بيت از كلامش به نظر رسيد :\r\n مگر به سرمه اثر كرد ضعف طالع من * كه بىعصا نتواند به چشم يار رسيد \r\n\r\n[ 399 
  ] [ محمّد پناه قابل كشميرى 
  ]\r\nپسنديدهء اقران و اماثل ، محمّد پناه ، متخلّص به قابل كه از خطّهء دلپذير كشمير است .\r\nآثار قابليت از بشرهء او هويدا بود و لمعان لياقت از جبينش پيدا . در فكر سخن طبع خوشى داشت و از ميرزا بيدل وسين فنّ فوائد وافيه برداشت ، مدّتى با اعز خان ديده به عزّت به سر برد . آخر به ترك لباس پرداخته ، در شاه‌جهان‌آباد لاهور مىگذرانيد و در\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nعشرهء سابع بعد مائة و ألف خرقهء فنا پوشيد . از كلام اوست :\r\n نصيب آسمان از سركشى شد بىقرارىها * زمين آرام‌ها دارد ز فيض خاكسارىها \r\n* * *\r\n هركه چون خورشيد بنمايد كمال خويش را * در جهان هر روز مىبيند زوال خويش را \r\n* * *\r\n توان شناخت غبارى كه از دلم برخاست * به صورت خط مشكين به روى يار نشست \r\n* * *\r\n جز بىخودى از نشئهء مى نيست تمنّا * از خويش تهى شو كه اياغى به از اين نيست \r\n\r\n[ 400 
  ] [ محمّد قايم چاندپورى 
  ]\r\nشاعر فصاحت گنجور ، محمّد قايم ساكن چاندپور ، كه در زبان ريخته از شاگردان ميرزا سودا سر به شهرت افراشته و گاه‌گاه فكر شعر فارسى هم مىكرد . اوايل مائة ثالث عشر [ بعد ألف 
  ] « 1 » به خلوتكدهء عدم قيام گرفت . از اوست :\r\n آنان كه با حلاوت درد تو خو كنند * زخمى به دل زنند و نمك آرزو كنند \r\n* * *\r\n شب كه انداز هم‌آغوشى او ياد كنم * خويش را تنگ به بر گيرم و فرياد كنم \r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 608 ","page_number":608},
  {"content":"\r\n\r\n\r\n[ 401 
  ] [ ميرزا محمّد حسن قتيل لاهورى 
  ]\r\nنكته‌سنج بىعديل ، ميرزا محمّد حسن قتيل ، كه اصلش از لاهور است ، در بدايت حال پدرش درگاهى مل از قوم كهترى معه متعلّقان به فيض‌آباد رفته ، استقامت گرفت .\r\nوى در عمر هيجده‌سالگى بر دست ميرزا محمّد باقر شهيد به شرف اسلام مشرّف شده ، تحصيل بعض علوم از خدمت ميرزا نموده ، مذهب تشيّع اختيار كرد . چون‌كه موزونى طبع از خردسالى داشت ، به تجويز استاد متخلّص به « قتيل » گشت . بعد از آن وارد شاه‌جهان‌آباد گشته ، به كسب كمالات كوشيد و به ذهن وقّاد در علوم عربيّه و فارسيّه استعداد كما ينبغى به هم رسانيد . در مهارت فنون سخت شأنى بلند داشت و در عصر خود رايت ملك‌الشّعرايى مىافراشت . طبع شريفش به تلاش معانى بيگانه آشنا و فكر لطيفش با نغمه‌سنجان گلشن فصاحت هم‌نوا . لطافت كلام شيرينش تشنگان وادى سخن را آب حيات و عذوبت گفتار متينش برهم‌زن حلاوت قند و نبات .\r\nديوان غزليات چست و رنگينش از گلستان فصاحت گلدسته و بلبل خيالات دلنشينش در بستان بلاغت آشيان بسته . نظم شسته و آبدارش مطبوع فصحاى بلاغت‌شعار و نثر پخته و پركارش مرغوب منشيان روزگار .\r\nبالجمله ، از شاه‌جهان‌آباد رخت به كالپى كشيد و چندى در آنجا به مصاحبت عماد الملك پسر امير الامراء غازى الدّين خان بهادر فيروز جنگ بن نوّاب آصف‌جاه به كمال خوبى و خرّمى گذرانيد و پس از آن دل به سياحت دار الحكومت لكهنو نهاد و تا آخر حيات همان‌جا به نهايت جمعيّت خاطر به سر برد . نامدار و صغار و كبار آن ديار فرصت آثار صحبتش را عزيز مىداشتند و نقش مهر و محبّتش بر لوح خاطر مىنگاشتند .\r\nبه مقتضاى حسن اخلاق و لطف كلام مقبول قلوب بود و با اين‌همه عزّ و شأن به محض وارستگى و بىتعلّقى زندگانى مىنمود . آخر الأمر ، اوايل عشرهء رابعه مائة ثالث عشر\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nرخت به دار آخرت كشيد . اين چند بيت از كلام دل‌آويز اوست :\r\n صد بار به لب جان حزين آمد و برگشت * يا رب ! كه گرفته است گريبان قضا را ؟ \r\n* * *\r\n يك پهلو و صد خنجر ، يك سينه و صد پيكان * در مقتل مظلومان اين است نشان ما\r\nرفتيم كه از چشمت سازيم نهان خود را * گرداند اجل آخر سوى تو عنان ما \r\n* * *\r\n قتيل ناتوان در خون طپيدن آرزو دارد * اجازت ده به قتلم نرگس مستانهء خود را \r\n* * *\r\n نمىرسد دل بىمهر او به داد كسى * مگر ز بخت من آموخت نارسايى را \r\n* * *\r\n هست عمرى كه به كويش گذرى نيست مرا * از دل گمشدهء خود خبرى نيست مرا \r\n* * *\r\n نه دشمنى سر نعشم ، نه آشنايى هست * غريب واقعه و طرفه ماجرايى هست \r\n* * *\r\n ديدم نشسته بر سر راهى قتيل را * او داند و دلش كه چه ديد و چرا نشست \r\n* * *\r\n آخر عهد جوانى شد نصيبم وصل يار * مى به جامم ريخت ساقى چون بهار از دست رفت \r\n* * *\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n آن پرى روزى كه شد در خانهء زين جلوه‌گر * شهسواران را عنان اختيار از دست رفت \r\n* * *\r\n واى بر بىكسى من كه به روى بستر * جان به لب آمد و عيسىنفسى پيدا نيست\r\nچه بلا آمده شب بر سر مرغان اسير * كه به‌جز مشت پرى در قفسى پيدا نيست ؟ \r\n* * *\r\n شب غير چون به روى تو رنگ نظاره ريخت * از چشم من فرو جگر پاره‌پاره ريخت \r\n* * *\r\n آن طرهء سياه مرا در بلا فكند * خون من آن نگاه نهان آشكاره ريخت \r\n* * *\r\n يك وجب جاى به كوى تو ز خون پاك نبود * كشته بر كشته طپان بود ، دگر خاك نبود \r\n* * *\r\n دور دامان تو گشته است مرا ، ور نه چنين * بر سر من ستم از گردش افلاك نبود \r\n* * *\r\n به از قتيل تو را هست رازدار كسى * كه جان به لب رسد و لب به شكوه وا نكند \r\n* * *\r\n گرچه يكسان شده با خاك پس از مرگ تنم * همچنان ديده به راهت نگران است كه بود \r\n* * *\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n غير دانسته به من يار سرى پيدا كرد * ناله از بىاثرىها اثرى پيدا كرد \r\n* * *\r\n چاك زد گل به قبا ، خاك به سر كرد صبا * آن گل باغ حيا بند قبا را نگشاد \r\n* * *\r\n روزى كه مرا بر گل رويش نظر افتاد * صد لاله به دامان من از چشم تر افتاد\r\nبىروى تو بر بستر گل نيست قرارم * عمريست كه در خرمن عيشم شرر افتاد \r\n* * *\r\n چنان دادم به كوى آن پرى داد طپيدن‌ها * كه بانگ مرحبا در گوشم از افلاك مىآيد \r\n* * *\r\n بيدار شد از غلغلهء طرز خرامت * هر فتنه كه خوابيده در آغوش زمين بود \r\n* * *\r\n جان ز تن رفت و هنوزم نفسى مىآيد * اى اجل ! يك‌دو نفس رو كه كسى مىآيد\r\nياد مىآيدم از درد تو ناليدن دل * در بيابان چو صداى جرسى مىآيد \r\n* * *\r\n هزار چشمهء خون شد روان به روى زمين * سحر كه ديدهء من تن به اشك‌بارى داد \r\n* * *\r\n قطع صد رشتهء عمر از دم شمشير تو شد * ليك عمر شب هجر تو به پايان نرسيد\r\nرازدار دل خويشم كه ز بىتابى شوق * جان به لب آمد و دستم به گريبان نرسيد \r\n* * *\r\n كسى خود را اسير درد دورى تا كجا دارد ؟ * نهادم بر گلو خنجر كه همّت كارها دارد \r\n* * *\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n به زير تيغ جلّادى اگر صد بار بنشينم * از آن بهتر كه در بزم تو با اغيار بنشينم \r\n* * *\r\n خواهم آيينه به بزم تو رسيدن ندهم * رشك بنگر كه تو را سوى تو ديدن ندهم\r\nالفتم بين كه پس از كشته شدن هم به زمين * خون خود از دم تيغ تو چكيدن ندهم \r\n* * *\r\n چه كنم گر نزنم شيشهء طاقت بر سنگ * بادهء عيش به جام دگرى مىبينم \r\n* * *\r\n چسان بر فرش ديبا دور از آن گلگون قبا افتم * كنون آن به كه بر خاك از غمش چون نقش پا افتم\r\nچو آبى كز دل فوّاره در گلشن برون آيد * من بىدست و پا هردم ز جا خيزم ، ز پا افتم \r\n* * *\r\n هجر تو كرده بود سيه روزگار من * عمر اجل دراز ! كه آمد به كار من \r\n* * *\r\n هر صبحدم كه نور ببارد ز آسمان * ياد آيدم گشودن بند قباى تو \r\n* * *\r\n در ره عشق دلم شد هدف تير كسى * زخم من به شدنى نيست ز تدبير كسى\r\nچه كنم ؟ آه ، چسان كشته نگردم ؟ كه خدا * خون من كرد حلال دم شمشير كسى \r\n\r\n","description":"","footnote":"","page_name":" 613 ","page_number":613},
  {"content":"\r\n\r\n با دل غم‌زده هر سو كه روم مىآيد * سايه‌سان از پى من زلف گره‌گير كسى \r\n* * *\r\n كن بر سر تابوتم يك جلوه به رعنايى * اى در لب لعل تو اعجاز مسيحايى ! \r\n\r\n[ 402 
  ] [ محمّد قدرت اللّه گوپاموى 
  ]\r\nآوارهء صحراى غربت ، محمّد قدرت اللّه متخلّص به قدرت ، كه نسبش بيست و سه واسطه به قاسم بن محمّد بن امير المؤمنين ابى بكر صدّيق - رضى اللّه تعالى عنه - كه از فقهاى سبعهء مدينه بوده و سلسلهء نقشبنديّه به ذات شريفش منتهى مىشود ، مىرسد .\r\nاسلاف راقم اوراق از بلاد عرب سرى به ممالك هند كشيدند و رفته‌رفته به بلدهء قنوج رنگ اقامت ريختند و از آنجا يكى از اجداد اين حقير اواخر سلطنت غوريه در گوپامو من متعلّقات دار الحكومت لكهنو مضاف صوبهء اخترنگر اود طرح سكونت انداخت و با شرفاى آنجا به ارتباط و هم‌نسبتى پرداخت . حكام عصر نظر به تقوى و صلاح و ديانت و امانت او را به نيابت صدارت برگزيدند و به تقرّر معاش معقول از پيشگاه سلاطين به اهتمام خدمت مذكور مأمور گردانيدند . پس از آن خواجه پهول نوادهء او كه به اوصاف حميده و روش پسنديده مقبول دل‌ها بوده و به اتباع شريعت و طريقت يكتا و از جناب قطب العالم حضرت شيخ سعد الدّين خيرآبادى - قدّس سرّه - خرقهء خلافت داشت ، به همان وتيره به كمال عزّت و احترام گذرانيد ، و بعد وفاتش پسر اكبرش مولوى شاه عبد الرّحيم كه به حليهء فضائل و كمالات آراسته بود ، چنانچه فتاوى مجمع المسائل از تصانيف اوست ؛ و با وجود ابتلاى خدمت مسطور در زمرهء خلفاى حضرت بندگى نظام الدّين اميتهوى - قدّس سرّه - عزّ امتياز داشته ، به عنوان پدر بزرگوار به اطوار\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nشايسته به فرط بلندنامى ايّام حيات مستعار انصرام رسانيد . پستر ، اولادش يكى بعد ديگرى تا انقراض سلطنت تيموريه و عهد وزير الممالك نوّاب شجاع الدّوله بهادر ناظم صوبهء مرقو الصّدر كه معاش شرفا قايم و جارى بود ، به همان خدمت به سر مىبرد .\r\nبالجمله ، اين فقير در سنهء تسع و تسعين و مائة و ألف خرقهء هستى در بر كشيد و بعد جلوس در حلقهء اهل فهم و تمييز ، كتب درسيّهء فارسيّه به خدمت اساتذهء وقت گذرانيد و پس از آن به مقتضاى شورش طبع به كوچهء سخن درافتاد و دل به هم‌صحبتى اصحاب اين فنّ نهاد و در مشق سخن به تلمّذ جناب خوش‌دل مغفور نقد استعداد اندوخت و به فيض صحبت بابركتش چهرهء اعتبار برافروخت و بعد چندى به رهنمونى طالع به شرف بيعت جناب فيض انتساب عمدة المتّقين ، قدوة العارفين ، حضرت سيّد شاه غلام نصر الدّين سعدى - قدّس سرّه - در سلسلهء عاليّهء قادريّه ممتاز گرديد . ذات مباركش آيهء رحمت بود و سرچشمهء هدايت :\r\n پيرى كه فروغ چشم دين بود * خضر ره منزل يقين بود\r\nپيرى كه ز راه عشق عارف * سروى ز حديقهء معارف\r\nپيرى كه به فيض بىنهايت * آمد به جهان ، پى هدايت\r\nبر هركه فتاد سايهء او * گرديد بلندپايهء او\r\nشيرين‌سخنى ، شكرمقالى * نيكوروشى ، خجسته‌حالى\r\nدر گلشن قدس نغمه‌سنجى * از مخزن انس تازه‌گنجى\r\nگنجينهء عشق سينهء او * جز درد نه در خزينهء او\r\nديباچهء نسخهء طريقت * عنوان صحيفهء حقيقت\r\nبر حشمت و جاه دل نداده * در راه فنا قدم نهاده\r\nبر بستر فقر آرميده * در دامن صبر پا كشيده\r\nشبلى زمان ، جنيد ايّام * آراسته از فضائل تام \r\n\r\n","description":"","footnote":"","page_name":" 615 ","page_number":615},
  {"content":"\r\n\r\n آن شاه سرير عزّ و تمكين * سعدى نصير ملّت و دين\r\nجان و دل من فداى او باد * در خلوت قرب جاى او باد \r\nپستر ، در آغاز عمر بيست و نه‌سالگى به جاذبهء محبّت جناب خوشنود - دام ظلّه - به مدراس برخورد و بقيهء احوالش در ديباچه گذشت ؛ و هرچند كه صعوه مثل باز قوّت پرواز ندارد و قطاة با طوطى خوش‌لهجه هم‌آواز نيست ، لكن چون‌كه در استعداد طيران فىالجمله مجانست و اتّحاد است ، لهذا اين غاشيه بردار چابك‌سواران ميدان سخن و جزوه‌كش دبستان اين فنّ كه مدّتى كمر به خدمت شعر و شاعرى بربسته و نشتر محبّت كلام رنگين برگ جان شكسته ، وحشيان خيال پراختلال خود را با غزالان بيدارى فصاحت رخصت جولانى مىدهد و برخى از افكار حاليّه به ياران عرض مىكند . شايد نظر صاحبدلى بر آن افتد و به پرتو او مس ناقص اين قليل البضاعت طلاى احمر گردد . و هى هذه :\r\n اى از فروغ نور تو روشن چراغ‌ها ! * وز پرتو جمال تو در سينه داغ‌ها ! \r\n* * *\r\n فزود حسن چو از ساغر شراب تو را * سزد از اين دل بريان من كباب تو را\r\nبه حال پيريم ، اى ترك نوجوان ! رحمى * اگرچه منع كند عالم شباب تو را \r\n* * *\r\n گر به گورستان گذر افتد من رنجور را * ناله‌ام بيدار سازد خفتگان گور را \r\n* * *\r\n شمع را آتش به جان بگرفت و اشك گرم ريخت * شب چو گفتم قصّهء سوز و گداز خويش را\r\nگر نصيبم خاكبوسى سر كويش شود * اكتفا بر سجده‌اى سازد نماز خويش را \r\n* * *\r\n\r\n","description":"","footnote":"","page_name":" 616 ","page_number":616},
  {"content":"\r\n\r\n صيّاد رخصت چمنم گر نمىدهد * سير هزار باغ بود در قفس مرا \r\n* * *\r\n آه زين سوز و گدازى كه به دل مىدارم * همه تن سوخته اين آتش خاموش مرا \r\n* * *\r\n بلاست اين خط مشكين به گرد عارض تو * به ملك روم كه ره داد فوج زنگ تو را \r\n* * *\r\n شايد از مقدم جانان خبرى مىآرد * طفل اشكى كه به صد شوق دوان است مرا \r\n* * *\r\n در زير خاك نيز نياسوده‌ام دمى * آخر بسوخت سوز درون در كفن مرا \r\n* * *\r\n خدنگت را بفرما تا فرود آيد به پهلويم * كه از جان دوست مىدارد دل من همچو مهمان را \r\n* * *\r\n چسان در كلبهء احزان من او را گذر باشد * من آن مورم كه از من ننگ مىآيد سليمان را \r\n* * *\r\n وقت سحر چو ، اى گل خندان ! برآمدى * صد چاك كرد صبح گريبان خويش را \r\n* * *\r\n نشد ز روز ازل جز غمت حوالهء ما * بود ز خون جگر باده در پيالهء ما\r\nفغان كه صحبت او بر دلم بلا آورد * شكست آخر از آن سنگ آبگينهء ما \r\n* * *\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n دو چشم مست خود را سرمه‌سان چون مىكنى ظاهر ؟ * كه تيغ تيز كى محتاج مىباشد فسانى را ؟ \r\n* * *\r\n از تلاطم‌هاى بحر چشم من ترسيدنى است * غرق خون روزى كند اين چشم طوفانى مرا \r\n* * *\r\n فارغ به عدم بوده‌ام از فكر جهانى * آورد در اين عهد تماشاى تو ما را \r\n* * *\r\n از غمزهء پرفن دلكى هم نه بجا داشت * چشمت چه قيامت نگه هوش‌ربا داشت \r\n* * *\r\n طرفه جايى كه نشست من و توست * دامن عيش به دست من و توست\r\nمنزلت در دل و دل‌بستهء زلف * زلف مشكن كه شكست من و توست \r\n* * *\r\n رخت چو رونق بازار نوبهار شكست * به چشم بلبل شيدا هزار خار شكست\r\nچكيده بادهء خون جگر ز ساغر چشم * چو شيشهء دلم آن شوخ مىگسار شكست \r\n* * *\r\n بس اشك شرربار كه از چشم ترم ريخت * مژگان زد و چشمم همه تن آبله‌پوش است \r\n* * *\r\n قدرت سرى كه داشت به قربان تيغ او * افكند و خوش نشست كه بارى به دوش داشت \r\n* * *\r\n\r\n","description":"","footnote":"","page_name":" 618 ","page_number":618},
  {"content":"\r\n\r\n شب حديث زلف مشكينت چو در محفل گذشت * من ز خود رفتم ، نمىدانم چه‌ها بر دل گذشت ؟ \r\n* * *\r\n نى همين آتش عشق تو دل‌وجانم سوخت * اشك گرمم چه بلا بود كه مژگانم سوخت ؟ \r\n* * *\r\n قطره‌هاى اشك كز چشم من ناكام ريخت * سرخى آن آبروى بادهء گل‌فام ريخت\r\nپيش از اين صيّاد ظالم را ز قيد من چه حظّ * داشتم مشت پرى كز حلقه‌هاى دام ريخت\r\nمن به كام دل چو از لعلش گرفتم بوسه‌اى * دست حسرت مدعى را زهر اندر كام ريخت \r\n* * *\r\n قدرت كه روز او شده افزون ز شب سياه * يا رب ! شهيد غمزهء چشم سياه كيست ؟ \r\n* * *\r\n ديده را محفوظ دارى ، قدرت ! از سيل سرشك * كاسهء چشم تو سامان گدايىهاى توست \r\n* * *\r\n كشتگان تيغ تو دلدادهء گمنامىاند * كز سر خاك شهيدان تو گردى برنخاست \r\n\r\n","description":"","footnote":"","page_name":" 619 ","page_number":619},
  {"content":"\r\n\r\n زنده كردى نام مجنون را به عشق و عاشقى * از ديار هند ، قدرت ! چون تو مردى برنخاست \r\n* * *\r\n از خاك مزارم شده صد شعله فروزان * اين مژده ته خاك نهانى شررى داشت \r\n* * *\r\n تو آشيان خود ، اى عندليب ! چون بستى * به گلشنى كه گلى گوش بر نواى تو نيست ؟ \r\n* * *\r\n قدرت ! چسان نصيب تو آسودگى شود * يك جان و صد هزار بلا در قفاى اوست \r\n* * *\r\n از قيام تو قيامت به زمين بر پا شد * جلوهء محشر و انداز خرام تو يكى است \r\n* * *\r\n به سر بام برآيى چو به اين حسن و جمال * رونق مطلع مهر و لب بام تو يكى است \r\n* * *\r\n دود حسرت ز دل خويش برآورد رقيب * من گرفتم چو از آن لب نى قليان گستاخ \r\n* * *\r\n كسى ز دست غمت دل كجا نگه دارد ؟ * غمت بلاست ، خدا از بلا نگه دارد \r\n* * *\r\n دل ستم‌زده از وصل يار مىنالد * چو بلبلى كه به فصل بهار مىنالد \r\n* * *\r\n بر باد مكن وفاى ديرين * من خاك شدم ، غبار تا چند ؟ \r\n* * *\r\n\r\n","description":"","footnote":"","page_name":" 620 ","page_number":620},
  {"content":"\r\n\r\n تو را گذر چو سحرگه سوى چمن افتاد * شرر ز رشك تو گل را به پيرهن افتاد \r\n* * *\r\n نمىدارد دلم كز ياد يوسف‌طلعتى ، يا رب ! * چرا واديدهء حسرت به راه كاروان دارد \r\n* * *\r\n پامال مكن خاك مرا بعد هلاكم * شايد كه نهانى شررى داشته باشد \r\n* * *\r\n ناوكش سينهء بىكينه هدف كرد آخر * نقد جانى كه مرا بود ، تلف كرد آخر\r\nشور آوارگيم برده سبق بر مجنون * زنده ديوانهء من نام سلف كرد آخر\r\nاز صفاى رخ زيباى تو افتاد چو عكس * از دم سرد خود آيينه كلف كرد آخر \r\n* * *\r\n من نمىدانم چه آتش امشبم در جان گرفت * كز بن هر مو همىريزد شرارم همچو شمع \r\n* * *\r\n در ياد چشم مست تو ، اى نور ديده‌ها ! * از ديده خون ناب چو صهبا گريستم \r\n* * *\r\n تراوش كرد ازبس در فراقت آب از چشمم * به جاى اشك اكنون مىچكد خوناب از چشمم\r\nچه سازم گر نشد آويزهء گوش بتان ، قدرت ! * برآيد گرچه هردم گوهر ناياب از چشمم \r\n* * *\r\n دل‌خسته و آه سرد دارم * يك جان و هزار درد دارم \r\n\r\n","description":"","footnote":"","page_name":" 621 ","page_number":621},
  {"content":"\r\n\r\n پوشيده چسان كنم غم دل * چشم تر و رنگ زرد دارم \r\n* * *\r\n از وصل تو چون كام نه حاصل شده ما را * من كام دل از خنجر خونخوار گرفتم \r\n* * *\r\n جدا ز لاله‌رخان پا اگر به باغ نهم * ز ديده اشك فشانم ، به سينه داغ نهم\r\nشبى كه من گذرم زين سراى تيره و تنگ * ز شعلهء دل خود پيش ره چراغ نهم \r\n* * *\r\n به صد خوارى چو من از كوى آن گل‌پيرهن رفتم * جهان را تنگ بر خود ديدم و اندر كفن رفتم\r\nنشد با شمع رويى صحبتم روزى از اين حسرت * همه‌شب ز آتش غم سوختم وز انجمن رفتم \r\n* * *\r\n عمرى تباه شد به طلبكارى توام * آخر به باد ساخت هوادارى توام \r\n* * *\r\n در كنج قفس خوش به اسيرى گذرانم * گر كار تو آيد ، اگر اين مشت پر من \r\n* * *\r\n ز آن چهرهء گل‌رنگ كه آتش به هوا زد * افكند پس از مرگ شرر در كفن من \r\n* * *\r\n آن رشك مه به پرده چو رفت از نگاه من * سر بركشيد تا به فلك دود آه من \r\n* * *\r\n شب سيه‌تر ، يا دو زلف عنبرين ، يا بخت من ؟ * برق خوش ، يا جلوه‌ات ، يا آه آتش‌بار من ؟ \r\n\r\n","description":"","footnote":"","page_name":" 622 ","page_number":622},
  {"content":"\r\n\r\n غنچه خندان ، يا دهانت ، يا مرا زخم جگر ؟ * نغمه خوش ، يا صوت تو ، يا ناله‌هاى زار من ؟ \r\n* * *\r\n ساغر مى شبانه با كه زدى ؟ * با رخ لاله‌رنگ آمده‌اى\r\nبرنخيزى ، ز كوى او ، قدرت ! * چقدر پا به سنگ آمده‌اى \r\n* * *\r\n تو را صد بار گفتم احترازى زين سيه‌چشمان * دلا ! آخر شهيد تيغ چشم سرمه‌سا گشتى \r\n* * *\r\n آه صحراى محبّت چه بلا پرخار است * قدرت ! امروز تو هم آبله‌پا مىآيى \r\n* * *\r\n زنهار بوى گل نه تمنّا كند كسى * بند قبا اگر به چمن واكند كسى\r\nتيغ تو ، آه ! سير كجا مىشود اگر * هر روز جان تازه مهيّا كند كسى ؟ \r\n* * *\r\n چو به كام دشمن من قدح شراب كردى * دل من ز غصّه خون شد ، جگرم كباب كردى\r\nدم نزع يارم آمد ، سيرش دمى نديدم * اجل ! از تو شكوه دارم كه چرا شتاب كردى ؟ \r\n* * *\r\n از جلوه‌اى نماند به‌جا هوش در كسى * يا رب ! چسان كند به رخ او نظر كسى ؟ \r\n* * *\r\n\r\n","description":"","footnote":"","page_name":" 623 ","page_number":623},
  {"content":"\r\n\r\n برنمىخيزد صدايى از تو ، اى مجروح عشق ! * كشتهء تيغ نگاه سرمه‌دار كيستى ؟ \r\n* * *\r\n اى نور نظر ! تا كى از خلق نهان باشى ؟ * وامانده به راه تو صد چشم تماشايى \r\n* * *\r\n دگر طرف كله بشكسته ، بىباكانه مىآيى * سرت گردم ، به تاراج كدامين خانه مىآيى ؟ \r\nرباعيات\r\n تا بر سر كوى او مرا جايى هست * روزم به فغان و شب به غوغايى هست\r\nقدرت ! من و ترك عشق ؟ نتوان ، نتوان * تا سر دارم ز عشق سودايى هست \r\nو له\r\n مىخواستمى رخ نكويت بينم * خود را تا كى در آرزويت بينم ؟\r\nحيف است كه بىخودى مرا روز وصال * در خود نگذاشت تا به رويت بينم \r\nو له\r\n ديشب به فريب جان گرفتى از من * امروز دل طپان گرفتى از من\r\nزين خوف كه كس تهمت قتلم نكند * خون ريختى و كران گرفتى از من \r\nو له\r\n اى چرخ ! چنين ذليل و خوارم كردى * آشفته و زار و بىقرارم كردى\r\nمىخواستى از ازل خوارى من * آخر به ستمگرى دوچارم كردى \r\n\r\n","description":"","footnote":"","page_name":" 624 ","page_number":624},
  {"content":"\r\n\r\n\r\nحرف الكاف\r\n\r\n[ 403 
  ] [ كمال الدّين اسماعيل اصفهانى 
  ]\r\nجامع كمالات انسانى كمال الدّين اسماعيل اصفهانى ، كه از صناديد آن ديار و اكابر با عزّ و وقار است ، به طبع بلند و فكر دقّت‌پسند به ادابندى مضامين تازه و نزاكت معانى در عصر خود ممتاز بوده ، اساتذهء نامدار به متانت كلامش اتّفاق دارند ؛ و وى بيشتر به مدح بعضى عظماى صاعديه كه ذى ثروت بودند ، مىپرداخت و صلات فاخره حاصل مىساخت .\r\nاز وى پرسيدند كه : چرا قاضى ركن الدّين مسعود صاعدى را به مدح برگزيدى و به توصيف ملوك و سلاطين نمىپردازى ؟ گفت : او به مغز سخن مىرسد و داد سخن‌شناسى مىدهد و اين را بالاتر از صله مىدانم . گويند : كمال الدّين اسماعيل مرد متموّل بود و به طريق وام عنايت ارباب احتياج مىنمود . بعضى از مردم اصفهان از راه بدمعاملگى با او پيش مىآمدند و وى دل‌تنگ گشته ، اين سه بيت گفت :\r\n اى خداوند هفت سيّاره ! * ظالمى را فرست خونخواره \r\n\r\n","description":"","footnote":"","page_name":" 625 ","page_number":625},
  {"content":"\r\n\r\n تا در و بام را چو دشت كند * جوى خون آورد به جوباره\r\nزحمت « 1 » خلق را بيفزايد * هريكى را كند دو صد \r\nقضا را در همان عرصه لشكر اوكتاى خان از آل چنگيز خان رسيده ، به قتل عام صفاهان پرداخت . چون در آن اوقات كمال الدّين اسماعيل به كسوت فقر خارج شهر منزوى بود ، جمعى از دولتمندان آن ديار اموال خود را در چاهى كه روبه‌روى خانقاه او واقع شده بود ، پنهان ساخته بودند . اتّفاقا انگشترين يكى از مردم لشكر در آن چاه افتاد و وى حين اخراج آن بر آن مقدّمه آگهى يافته ، كمال الدّين اسماعيل را بنا بر اطلاع از ديگر دفاين به شكنجه كشيد و آن‌قدر اذيّت داد كه رشتهء حياتش از هم گسست ، و اين امر در سنهء خمس و ثلاثين و ستّمائة به ظهور رسيد . اين چند بيت از كلام اوست :\r\n برتافته است بخت مرا روزگار دست * زانم نمىرسد به سر زلف يار دست\r\nآرم برون ز هر شكنش صد هزار دل * گر در شود مرا به دو زلف نگار دست \r\nرباعيات\r\n دل‌خون شد و رسم جان‌گدازى اين است * در حضرت تو كمينه‌بازى اين است\r\nبا اين‌همه هيچ مى نيارم گفتن * شايد كه تو را بنده‌نوازى اين است \r\nو له\r\n گر لاف زنم كه يار خوش‌خوست ، نه‌اى * با ما به وفا و عهد نيكوست ، نه‌اى\r\nاين نادره‌تر كه از براى تو مرا * شهرى همه [ دشمن 
  ] « 2 » اند و تو دوست نه‌اى \r\nو له\r\n گر بازآيى دلم به من باز آرى * هوشم به سر و روان به تن باز آرى\r\nجانى كه ز تن رفت ، اگر راى كنى * از نيم رهش به يك‌سخن باز آرى \r\n\r\n\r\n","description":"","footnote":"\r\n( 1 ) . نسخه : مدد را ( ؟ ) ؛ به قياس اصلاح شد .\r\n( 2 ) . به قياس افزوده شد .\r\n","page_name":" 626 ","page_number":626},
  {"content":"\r\n\r\n\r\n[ 404 
  ] [ شيخ كمال الدّين خجندى 
  ]\r\nبزم‌آراى عزّت و ارجمندى ، شيخ كمال الدّين خجندى ، كه از صوفيهء كرام است و اكابر مشايخ عظام ، از وطن مألوف به زيارت حرمين شتافت و پس از شرف‌اندوزى امكنهء متبرّكه به آذربايجان برخورده ، در تبريز رنگ اقامت ريخت ، و در روزگار سلاطين جلاير علم شهرت افراخت . بيشترى از اعيان آن ديار به حلقهء ارادتش درآمدند و در هنگامى كه ميران شاه خلف امير تيمور صاحب‌قران از طرف پدر والااقتدار به حكومت تبريز مأمور گشت ، به خدمت شيخ اعتقاد تمام داشت . روزى بنا بر ملاقات رفت و به تقريبى به سمع شريفش درآمد كه شيخ مقروض ده هزار دينار است . فورا طلبيده در مجلس حاضر ساخت و شيخ را با خواجه حافظ اعتقادى بوده و خواجه هم غايبانه ربطى به وى به هم رسانيده . وقتى شيخ اين غزل را پيش خواجه فرستاد :\r\n گفت : يار از غير ما پوشان نظر ، گفتم : به چشم * و آن گهى دزديده در ما مىنگر ، گفتم : به چشم\r\nگفت : گر يا بى نشان پاى ما بر خاك راه * برفشان آنجا به دامن‌ها گهر ، گفتم : به چشم\r\nگفت : گر گردد لبت خشك از تف سوزان آه * باز مىسازش چو شمع از گريه تر ، گفتم : به چشم\r\nگفت : گر بر آستانم آب خواهى زد ز اشك * هم به مژگانت بروب آن خاك در ، گفتم : به چشم\r\nگفت : گر گردى شبى از روى چون ماهم جدا * تا سحرگاهان ستاره مىشمر ، گفتم : به چشم \r\nخواجه به تواجد درآمد و تحسين‌ها نمود . كلام شيخ با نزاكت همرنگ است و با\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nلطافت و فصاحت همسنگ . در بحر خفيف بيشتر متتبّع امير حسن دهلوى است . گويند وقتى اين مطلع شيخ :\r\n چشم اگر اين است و ابرو اين و ناز و عشوه اين * الوداع اى زهد و تقوى ، الفراق اى عقل و دين ! \r\nبه گوش مولانا محمّد شيرين مغربى برخورد ، گفت شيخ با چنين علوّ مرتبت چرا همچو شعرى گويد كه جز معنى مجاز بوى از گلشن حقيقت به مشام مفهوم نرسد ؟ شيخ مولانا را به دعوت طلبيده ، مطلع مذكور بر زبان رانده ، فرمود كه : چشم ، عين است . پس شايد كه مراد از آن عين ذات قديم باشد و ابرو به معنى حاجب است . كنايت از آن به صفات كه حجاب ذات است ، امكان دارد . مولانا پسنديده ، به انصاف درآمد . در بهارستان آورده كه يكى از عارفان به صحبت شيخ كمال و خواجه حافظ رسيده ، چنين مىفرمود كه صحبت شيخ به از شعر او و شعر حافظ به از صحبت .\r\nوى آخر الأمر در سنهء ثلث و ثمانمائه در تبريز به جنّت المأوى خراميد . بر لوح مرقدش اين بيت نگاشته‌اند :\r\n كمال ! از كعبه رفتى بر در يار * هزارت آفرين مردانه رفتى ! \r\nاين چند بيت از كلام دلپذير اوست :\r\n گر يار مرا بر من مسكين نظرى نيست * ما را گله از بخت خود است ، از دگرى نيست\r\nانديشه ز سر نيست كه شد در سر كارش * انديشه از آن است ، كه با ماش سرى نيست \r\n* * *\r\n روى تو به‌جز آينه ديدن كه تواند * زلف تو به‌جز شانه كشيدن كه تواند ؟ \r\n* * *\r\n\r\n","description":"","footnote":"","page_name":" 628 ","page_number":628},
  {"content":"\r\n\r\n يا دوست گزين ، كمال ! يا جان * يك‌خانه دو ميهمان نگنجد \r\n* * *\r\n هركجا باشد نشان پاى او ، آنجا به چشم * خاك برداريم چندانى كه آب آيد برون \r\n* * *\r\n گر مرا صد سر بود ، هريك پر از سوداى او * چون سر زلفش بيفشانم به خاك پاى او \r\nرباعى\r\n اى باعث ناله و فغانم كه تويى ! * وى راحت دل ، مونس جانم كه تويى !\r\nاكنون كه دمى به پرسشم آمده‌اى * چندان بنشين كه من بدانم كه تويى \r\n\r\n[ 405 
  ] [ محمّد عبد اللّه كاتبى نيشابورى 
  ]\r\nرونق‌افروز بزم سرورى ، محمّد عبد اللّه كاتبى ، ساكن نيشاپور ، كه نهنگ درياى فصاحت است و پلنگ بيدارى بلاغت ، در اقسام سخن طبع اين نقش مهارت تمام داشت و در اصناف نظم فكر دقيقش طاقت ما لا كلام و با اين‌همه لطافت كلام جرعه‌كش مصطبهء ارباب شوق بود و از همنوايان عنادل گلشن اصحاب ذوق . در بدايت حال به خدمت مولانا نسيمى نيشاپورى در خوشنويسى چيره‌دستى نمود و به همين وجه « كاتبى » تخلّص گزيد و در قلمرو كمالات از افراد منتخب برآمد .\r\nبالجمله ، از وطن مألوف رخت به هرات كشيد و به ملازمت بايسنقر ميرزا بهرهء وافر اندوخت و ميرزا او را به جواب قصيدهء كمال الدّين اسماعيل كه رديفش « نرگس » است ، امر فرمود . كاتبى به مشاهدهء عدم التفات ميرزا آزرده گشته ، از آنجا عازم شروان گشت .\r\nامير ابراهيم شروانشاه مقدم او را مغتنم انگاشته ، به نوازشات شايان نواخت و به صلهء ده\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nهزار درم در قصيدهء مدحيّهء رديف گل ، به اندمال جراحت او پرداخت و وى آن را به فقرا و مساكين تقسيم ساخت . پس از آن به تبريز برخورده ، سرى به صفاهان كشيد و به خدمت ضياء الدّين على بركه ، كتب تصوّف گذرانيده ، از اختلاط اهل دنيا به كلّى محترز گرديد .\r\nآخر الأمر در پايان عمر به استرآباد رفته ، طرح سكونت انداخت و همان‌جا در سنهء تسع و ثلاثين و ثمانمائه به شكايت طاعون به دار بقا شتافت . از تصانيف لطيفش ديوان و مثنوى مجمع البحرين شهرت تمام دارد . اين چند بيت از اشعار آبدارش به كتابت درآمد :\r\n شبى كه ماه‌رخش شد چراغ خلوت ما * گداخت شمع و نياورد تاب صحبت ما \r\n* * *\r\n تا نگردد ديگرى عاشق ، مرا صدپاره ساز * بهر عبرت بر سر راهى فكن هر پاره را \r\n* * *\r\n بوديم همچو نافه همه عمر در خطا * موى سپيد بين و درون سياه ما \r\n* * *\r\n مگو ناصح به عاشق بند شيرين * مزاج گرم را حلوا زيان است \r\n* * *\r\n پرىرخى به شكرخند قتل مردم كرد * چو گفتمش كه مرا هم بكش ، تبسّم كرد \r\n* * *\r\n آن‌كس كه مرا كشت به جور و ستمى چند * كاش از پى تابوت من آيد قدمى چند \r\n* * *\r\n چشم تو نرگسى است كز او خواب مىچكد * لعل تو آتش است ، از او آب مىچكد\r\nچون غنچه پاك‌دامنى ، اى نوبهار حسن ! * هرچند از لب تو مى ناب مىچكد \r\n* * *\r\n\r\n","description":"","footnote":"","page_name":" 630 ","page_number":630},
  {"content":"\r\n\r\n تا گفته‌ام در گلستان وصف دهان تنگ تو * يك غنچه از طرف چمن خنده نمىآيد برون \r\n* * *\r\n كاتبى ! چون رسيد مژدهء قتل * باش خندان چو شمع تا كشتن \r\n* * *\r\n بگذشت در هواى تو عمر دراز من * بنگر نياز و سر مكش ، اى سرو ناز من ! \r\n* * *\r\n مردم چو شمع و يك‌نفسم نامدى به سر * بر باد بود اين‌همه سوز و گداز من \r\n* * *\r\n خنجر عشق خون من ريخت به خاك پاى تو * راى تو بود كشتنم ، كشته شدم براى تو \r\n* * *\r\n سحر چنين به كجا مىرسى شراب زده ؟ * كه تاب عارضت آتش به آفتاب زده \r\nقصيدهء التزام شتر و حجره كه گفته ، اين چند بيت از آن است :\r\n مرا غميست شتر بارها به حجرهء تن * شتردلى نكنم ، غم كجا و حجرهء من ؟\r\nچه نقش اسب و شتر بر جدار حجره كشى * شتر مبند كه اين حجره نيست جاى وطن\r\nكجا برى شتر و حجره در دمى كه بود * شتر جنازه ، زمين حجره ، رخت حجره كفن\r\nشتر به هرزه مران ، ياد كن ز حجرهء گور * كه حجره چون شتر مست باز كرده دهن\r\nمبند بر شتر حرص رخت حجرهء جسم * كه رخت حجره گران است و اشتر آبستن \r\n\r\n[ 406 
  ] [ محمّد قاسم كاهى بخارايى 
  ]\r\nنكته‌سنج خوش‌مقالى ، محمّد قاسم كاهى ، از سادات ميان كمال كه خطّه‌اى است ما\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nبين بخارا و سمرقند . در ريعان شباب به خدمت مولانا جامى فايز گشته . وقتى ميرزا عسكرى برادر همايون پادشاه در بدخشان همگى خزانهء خود را كه زر خطير بود ، به او مرحمت نمود و كاهى به مقدار پر كاهش نانگاشته ، فورا تمامى به فقرا ايثار ساخت .\r\nآخرسر به سند كشيد و به شرف صحبت شاه جهانگير كرمانى فيض‌ها ربود و از آنجا به گلگشت هند درافتاد و مورد عنايات اكبر پادشاه گشت و به صلهء غزل التزام لفظ فيل كه مطلعش اين است :\r\n تا به فيلان ميل ديدم دل‌ستان خويش را * صرف راه فيل كردم نقد جان خويش را \r\nصد هزار تن كه حاصل ساخته و حكم پادشاهى عزّ اصدار يافت كه وقتى كه مولانا به حضور رسد ، هزار روپيه به تقرّب پا مزد تسليمش كنند . از آنجا كه كمال استغنا داشت ، بار ديگر به حضور شاهى نرفت . در سخن‌سنجى قدرت‌دانى داشت و به دقيقه‌رسى استعداد كافى ، و با اين‌همه لياقت به محض وارستگى و رند مشربى به سر مىبرد .\r\nآخر كار در اكبرآباد پاى سكونت فشرده ، همان‌جا به عمر صد و ده‌سالگى در سنهء ثمان و ثمانين و تسعمائه سرمست جام ممات گشت . از كلام تروتازهء كاهى است :\r\n نه نرگس است عيان بر سر مزار مرا * سپيد شد به رهت چشم انتظار مرا \r\n* * *\r\n ز عارض برگرفتى زلف و دل بردى به هر مويى * فرونگذاشتى در دلربايى يك سر مو را \r\n* * *\r\n سوار گشت و برافشاند زلف پرچين را * نگارخانهء چين ساخت خانهء زين را \r\n* * *\r\n\r\n","description":"","footnote":"","page_name":" 632 ","page_number":632},
  {"content":"\r\n\r\n سرخوشم از جام عشق و فارغم از محتسب * من نه آن رندم كه باشد از كسى پروا مرا \r\n* * *\r\n كى توانم از تماشاى قد جانان گذشت * راست مىگويم سخن از راستى نتوان گذشت \r\n* * *\r\n چون ز عكس عارضت آيينه برگ گل شود * گر در آن آيينه طوطى بنگرد ، بلبل شود \r\n* * *\r\n كاهى ! به گوش زنده‌دلان نغمه‌اى رسان * ز آن پيشتر كه بانگ برآيد ، فلان نماند \r\n* * *\r\n نپندارى كه عاشق از جفا بر دل غمى دارد * وفا هرچند خوش باشد ، جفا هم عالمى دارد \r\n* * *\r\n بلبل اگر نمرد ز خار جفاى گل * بهر چه شد بنفشه به گلشن كبودپوش \r\n* * *\r\n در ملاحت‌هاى خطوخال آن لب نيست شك * هرچه در كان نمك افتد ، شود آخر نمك \r\n* * *\r\n تا ز مستى چاك كردى در گلستان پيرهن * غنچه را چاك گريبان تا به دامان يافتم \r\n* * *\r\n\r\n","description":"","footnote":"","page_name":" 633 ","page_number":633},
  {"content":"\r\n\r\n در چمن بودم كه باد آورد از زلفت خبر * همچو سنبل خاطر خود را پريشان يافتم \r\n* * *\r\n چون سايه همرهيم به هرجا روان شوى * شايد كه رفته‌رفته به ما مهربان شوى \r\n\r\n[ 407 
  ] [ ابو طالب كليم همدانى 
  ]\r\nصاحب فكر مستقيم ، ابو طالب كليم ، كه اصلش از همدان است و در كاشان اقامت داشته ، رنگ‌بخش گلستان سخن است و عندليب چمنستان اين فنّ . طبع بلندش طالب مضامين رنگين و فكر نزاكت‌پسندش متلاشى خيالات دلنشين . وادى اقسام نظم را به گام فصاحت طىّ نموده و در مراتب سخن به خوش‌كلامى گوى سبقت ربوده . در آغاز شباب به عهد جهانگيرى وارد هندوستان گشته ، با ارتباط شاه نواز خان بن ميرزا رستم صفوى بهره‌اندوز فوائد گرديده ، مراجعت به ايران نمود و زياده از دو سال در ولايت نمانده . باز عنان عزيمت به جانب هند منعطف ساخت و چندى به رفاقت ميرجملهء شهرستانى پرداخت . آخر به ظلّ عاطفت شاه جهان جا گرفت و به نوازشات شاهى كارش ترقّى پذيرفت ؛ و در جلدوى نظم مدحيّه به اوقات مختلفه در تقاريب جشن نوروز و غير ذلك و توصيف تخت طاوسى به ميزان‌سنجى و عطاى صلات نمايان جمعيّت فراوان به هم رسانيد و به عنايات خطاب ملك‌الشّعرايى ممتاز زمان و محسود اقران گرديد ؛ و در اواخر عمر به نظم فتوحات شاه‌جهانى مأمور گشته ، به تقرّر سالانه از پيشگاه شاهى و انزواى در كشمير دلپذير دستورى يافت . وقتى خواندگار روم به اعليحضرت نوشته كه خطاب شاه‌جهانى با وجود سلاطين روزگار صادق نمىآيد . شاه جهان در جواب آن متأمّل بوده ، ابو طالب كليم به عرض رسانيد :\r\n هند و جهان ز روى عدد چون يكى بود * بر شاه ما خطاب ازاين‌رو مبارك است \r\n\r\n","description":"","footnote":"","page_name":" 634 ","page_number":634},
  {"content":"\r\n\r\nپادشاه خوشوقت گشته ، همين بيت را در جواب نگاشت و كليم را به زر سنجيد .\r\nآخر كار در كشمير كه منزوى بود ، در سنهء احدى و ستّين و ألف راهى دار آخرت گرديد و به پهلوى قبر محمّد قلى سليم منزل گزيد . غنى كشميرى تاريخ وفاتش در نيم مصرعه يافته :\r\n « طور معنى بود روشن از كليم » \r\nاز كلام بلاغت نظام اوست :\r\n خدايا رنگ تأثيرى كرامت كن فغانم را * به موج اشك بلبل آب ده تيغ زبانم را \r\n* * *\r\n حديث زلف تو از دل به لب چو مىآيد * به‌سان خامه سيه مىكند زبان مرا \r\n* * *\r\n جز حرف عشق سراسر بيان ما * چون شمع يك‌سخن گذرد بر زبان ما \r\n* * *\r\n بىكسانيم ، گذارى به سر ما كه كند ؟ * مگر از گريه گهى بگذرد آب از سر ما \r\n* * *\r\n ز تيغش چاك شد دل چون نهان سازم غم او را * گريبان پاره شد گل را ، كجا پنهان كند بو را ؟ \r\n* * *\r\n هيچ دلسوزى نداند چارهء كار مرا * شمع بگريزد اگر بيند شب تار مرا \r\n* * *\r\n بر سبزهء نوخيز خطت مىنگرد زلف * ز آن‌سان كه به حسرت نگرد پير ، جوان را \r\n* * *\r\n\r\n","description":"","footnote":"","page_name":" 635 ","page_number":635},
  {"content":"\r\n\r\n تا توانى ناتوانان را به چشم كم مبين * يارى يك‌رشته جمعيّت دهد گلدسته را \r\n* * *\r\n با عارض تو چهره شدن حدّ شمع نيست * گريان ز بزم رفت و سر خويشتن گرفت \r\n* * *\r\n پنجه‌ام را به گريبان كفن بند كنيد * كه هنوزم هوس جامه دريدن باقيست \r\n* * *\r\n تو بىزبانى ما را حريف نه‌اى * به داد ما برس ، اى شوخ ! تا زبانى هست \r\n* * *\r\n لاله داغ است از فغان بلبل و گل بىخبر [ است 
  ] « 1 » * آشنا رحمى نكرد ، امّا دل بيگانه سوخت \r\n* * *\r\n زخم‌ها برداشت تا زلف تو را تسخير كرد * دست سعى هيچ‌كس بالاى دست شانه نيست \r\n* * *\r\n ما را هدف ناوك بيداد نوشتند * آن روز كه ابروى بتان شكل كمان يافت\r\nسرگشته كليم از پى آنم كه در اين راه * هركس به طريق دگر از دوست نشان يافت \r\n* * *\r\n غمزهء او مست ناز ، نرگس او ناتوان * غير پرستار مست بر سر بيمار نيست \r\n* * *\r\n هرگز دل عاشق ز هوس رنگ نگيرد * در كشور ما آينه را زنگ نگيرد \r\n* * *\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 636 ","page_number":636},
  {"content":"\r\n\r\n ز رشك والع تردامنان داغم در اين گلشن * كه شبنم بستر از گل ، بلبل از خار آشيان دارد \r\n* * *\r\n روى تو بر بهار ز بس كار تنگ ساخت * يك غنچه در فضاى چمن وا نمىشود \r\n* * *\r\n صحبتى نيست كه آخر اثرش گل نكند * خنده را غير گل زخم به سوفار نداد \r\n* * *\r\n كليم بوسه چه خواهى به اين تهىدستى * از آن حريف ، كه دشنام رايگان ندهد ؟ \r\n* * *\r\n ز دنيا چون بريدى ، قطع كن پيوند عقبى هم * كه تيغ همّت مردان اين ميدان دودم دارد \r\n* * *\r\n كه دل بر جا تواند داشت پيش چشم شهلايش ؟ * كشد ز آيينه بيرون عكس را مژگان گيرايش \r\n* * *\r\n در راه تو جان بر لب و سر بر كف دستم * شمع سحرم ، حاجت جلّاد ندارم \r\n* * *\r\n نهال سركش و گل بىوفا و لاله دو روز * در اين چمن به چه اميد آشيان بندم \r\n* * *\r\n ز خضر گيرم و بر خاك ريزم آب حيات * به زندگى شده‌ام بس‌كه سرگران بىتو \r\nرباعى\r\n بلبل هوس گلبن با غم نكند * پروانه هم‌آهنگ چراغم نكند \r\n\r\n","description":"","footnote":"","page_name":" 637 ","page_number":637},
  {"content":"\r\n\r\n زين گونه كه روزگار برگشته ز من * گر آب شوم ، تشنه سراغم نكند \r\n\r\n[ 408 
  ] [ عبد الرحيم كم‌گوى كشميرى 
  ]\r\nصاحب طبع نيكو ، عبد الرّحيم كم‌گو ، كه اصلش از كشمير است ، چندى در خدمت محمّد افضل سرخوش به مشق سخن پرداخت و پس از آن دل به سياحت ممالك جنوبيّه نهاد و در آن نواحى اواخر مائة حادى عشر جان به قابض ارواح داد . از اشعار آبدار اوست :\r\n گرفته زخم دلم در دهن خدنگ تو را * به لذّتى كه مكد طفل شيرخوار انگشت \r\n* * *\r\n به زنجيرى كه عشق انداخت در پاى من ، اى قمرى ! * فتاد آخر تو را هم حلقه‌اى در گردن ، اى قمرى ! \r\n\r\n[ 409 
  ] [ مير عبد الرّحمن وزارت خان گرامى خوافى 
  ]\r\nانجمن‌آراى خوش‌كلامى ، مير عبد الرّحمن وزارت خان گرامى ، كه اصلش از خواف است . به اخلاق حميده و اوضاع پسنديده اتّصاف داشت و در مراتب نظم به طبع رنگين و فكر متين سر به نغزگويى مىافراشت . در زمان سلطنت عالمگير پادشاه به لياقت شايسته مصدر خدمات بايسته بود . آخر كار مفلوج گشته ، در سنهء اربع و عشرين و مائة و ألف ، و آخر عهد شاه عالم بهادر شاه مرحله‌پيماى دار آخرت گشت . اين چند بيت از اوست :\r\n شد فصل گل و دامن ساقى نگرفتيم * هنگامهء مستى به بهار دگر افتاد \r\n* * *\r\n صورت يار گر كشد نقّاش * نقش زلفش به پيچ‌وتاب كشد \r\n* * *\r\n\r\n","description":"","footnote":"","page_name":" 638 ","page_number":638},
  {"content":"\r\n\r\n برعكس بود خاصيت زعفران عشق * تا رنگ خود در آينه ديدم ، گريستم \r\n\r\n[ 410 
  ] [ شيخ سعد اللّه گلشن احمدآبادى 
  ]\r\nنضارت‌بخش چمنستان سخن ، شيخ سعد اللّه متخلّص به گلشن ، كه اصلش از احمدآباد گجرات است و نسب شريفش به زبير بن العوام صحابى - رضى اللّه عنه - مىرسد و اسلام كه به وزارت بعض سلاطين گجرات اختصاص يافته از نياكان اوست ؛ و بعد استيلاى اكبر پادشاه بر گجرات يكى از اجدادش به دار السّرور برهانپور توطّن گزيد .\r\nشيخ از آنجا برآمده ، رنگ سكونت به دار الخلافت شاه‌جهان‌آباد ريخت و به حلقهء ارادت شاه‌گل نوادهء شيخ احمد مجد سهرندى درآمده ، فيض‌ها ربود و بر جادهء توكّل و استغنا ثابت‌قدم بود . طبع رنگينش به خوش‌كلامى هم‌آهنگ است و اشعار آبدارش بانزاكت همرنگ . آخر همان‌جا در سنهء احدى و اربعين و مائة و ألف به رياض رضوان شتافت .\r\nجويبار اشعار آبدارش در روانى است :\r\n به چشم خويش نگر ، سحر سامرى اين است * نظر به آينه كن ، شيشه و پرى اين است \r\n* * *\r\n خوش فروافكنده سر در فكر سامان خودم * من كه چون گرداب در چاه از گريبان خودم \r\n* * *\r\n به دقت مىتوان فهميد معنىهاى ناز او * كه شرح حكمت العين است مژگان دراز او \r\nرباعى\r\n در عالم گريه بينواييم چو شمع * در سعى گداختن رساييم چو شمع \r\n\r\n","description":"","footnote":"","page_name":" 639 ","page_number":639},
  {"content":"\r\n\r\n تا از دل من داغ تمنّا گل كرد * در سوختن انگشت‌نماييم چو شمع \r\n\r\n[ 411 
  ] [ ميرزا گرامى كشميرى 
  ]\r\nشاعر نامى ، ميرزا گرامى ، كه اصلش از كشمير است ، به خدمت پدر بزرگوار خود ميرزا عبد الغنى قبول به تلمّذ پرداخته و به طبع موزون لياقت شايسته حاصل ساخته . از شعراى نازك‌خيال است و فصحاى شيرين‌مقال . در شاه‌جهان‌آباد به كمال استغنا قلندرانه گذر اوقات مىنمود و به ادابندى خيالات تازه و مضامين رنگين گوى سبقت مىربود . آخر در سنهء ستّ و خمسين و مائة و ألف به سفر آخرت پرداخت . از طبع گرامى اوست :\r\n همچو آن شمعى كه روشن مىكند صد شمع را * سوختم تا در غم او عالمى را سوختم \r\n\r\n[ 412 
  ] [ شيخ گلشن على جونپورى 
  ]\r\nگل سرسبد سرور ، شيخ گلشن على از خطّهء جونپور ، كه انصارى الاصل است ، يكى از اجدادش از بلاد عرب وارد جونپور گشته ، رنگ توطّن ريخت . ولادت شيخ در سنهء سبع عشر و مائة و ألف گل كرده ، بعد حصول فهم و تمييز كتب فارسى به خدمت پدر خود شيخ عطا اللّه گذرانيده و صرف و نحو از بعضى اساتذهء عصر تحصيل نموده و خطّ نستعليق و شكسته و ثلث درست مىنوشت . پس از آن سرى به شاه‌جهان‌آباد كشيد و به خدمت مير افضل ثابت مشق سخن نمود ؛ و بعد وفاتش از نظر شمس الدّين فقير اشعار خود مىگذرانيد و مدّت دراز به رفاقت نوّاب شيرافكن خان باسطى و سالى چند با نوّاب\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nعلى قلى خان واله به سر برد و از شيخ محمّد على حزين هم فيض‌ها ربود . آخر در قصبهء ماهل كه از پرگنات « 1 » جونپور است ، پا به دامن انزوا كشيده ، اواخر مائة ثانى عشر رخت از دار فانى بربست . اين چند بيت از اوست :\r\n رفتى از بزم و طرب رفت و تمنّا باقيست * باده شد صرف و هوا در دل مينا باقيست\r\nلاله در دست‌نشانىست ز مجنون كه هنوز * داغ‌هاى غم او بر دل صحرا باقيست \r\n* * *\r\n دلم از اختلاط يار با اغيار مىنالد * كه چون بلبل ببيند پهلوى گل خار ، مىنالد \r\n* * *\r\n در چشم فتنه‌ساز تو باشد بلا نگاه * باز آفت نگاه تو دارد خدا نگاه \r\nرباعيات\r\n گر غنچهء گل تنگ‌دهانى دارد * چون لعل تو كى گهرفشانى دارد\r\nهرچند كه سرو مصرعه موزون كرد * چون قامت تو كجا روانى دارد ؟ \r\nو له\r\n شام آن بت مه‌طلعت و خورشيد غلام * آمد به نظارهء مه نو بر بام\r\nاو را به فلك نظر ، مرا بر رويش * آن شوخ هلال ديد و من ماه تمام \r\n\r\n[ 413 
  ] [ محمّد باقر خان گوهر مدراسى 
  ]\r\nپسنديدهء فصحاى نامور ، محمّد باقر خان گوهر ، كه از اكابر مردم مدراس و عمايد قوم\r\n\r\n\r\n","description":"","footnote":"\r\n( 1 ) . حاشيه : من توابع جونپور .\r\n","page_name":" 641 ","page_number":641},
  {"content":"\r\n\r\nنايطه بوده ، نظم آبدارش سلك گوهر بىبها است و جواهر اشعارش به كمال صفوت و جلا . طبع رنگينش به تلاش مضامين تازه ممتاز و فكر متينش به نازك‌خيالى و نغزگويى دمساز . در سر كار والاجاهى عزّت و اعتبار تمام داشت و به صلهء قصيدهء مدحيّه به عطاى قريه به طريق سورغال سر به مفاخرت برافراشت ؛ چنانچه إلى يومنا هذا بر احفادش جارى و به حال است و در هنگامهء حيدر على خان به حكومت تعلّقهء نيلور مأمور گشته ، پس از يك سال حضور طلب گرديد ؛ و اواخر مائة ثانى عشر گوهر هستى را به سلك عدم كشيد . از اشعار آبدار اوست :\r\n سركشد تار نگه از ريشه و رگ‌هاى من * كرد نيرنگى ز حسنش جمله تن بينا مرا \r\n* * *\r\n به ابر ريشه دوانيد سيل زارى ما * نسب به برق رسانيد بىقرارى ما \r\n* * *\r\n سخاوت‌پيشه هنگام عطا منّت نهد بر خود * ز خجلت شيشه ، آرى ، پيش ساغر سرنگون آيد \r\n* * *\r\n هميشه زخم دلم لب به خنده وادارد * كه ناوك تو به دل الفت رسا دارد \r\n* * *\r\n مىتوان رفت به قربان كماندارى او * تير او شيوهء دلجويى ما مىداند \r\n* * *\r\n به چاك سينهء من لعل يار مىخندد * فغان كه بر گل زخمم بهار مىخندد \r\n* * *\r\n\r\n","description":"","footnote":"","page_name":" 642 ","page_number":642},
  {"content":"\r\n\r\n ميان بربست آن شيرين‌ادا در خواهش قتلم * به ذوق تيغ او چون نيشكر من هم گره بندم \r\n* * *\r\n آوارهء عروج و نزولم به راه دوست * چون گردباد سربه‌هوا ، سينه بر زمين \r\n\r\n","description":"","footnote":"","page_name":" 643 ","page_number":643},
  {"content":"\r\n\r\n\r\nحرف اللّام\r\n\r\n[ 414 
  ] [ مولانا لسانى شيرازى 
  ]\r\nگلدستهء چمنستان نظم‌پردازى ، مولانا لسانى شيرازى ، كه در اقسام سخن به فصاحت رطب اللسان و به زلال نظم آبدار عذب البيان . به خوش‌كلامى در عهد خود يگانه و به سخن‌سنجى منتخب زمانه بوده ، از شيراز به تبريز درافتاد و در آنجا به عشق فولاد نامى پسر صرّافى نقد جمعيّت باخت و خود را مصروف رضاى او ساخت و وى به ايماى رقيبان خواهش زرى از مولانا نمود . مولانا قصيده در مدح امير نجم ثانى نوشته ، گذرانيد .\r\nچون اين سه بيت خواند :\r\n پاى تا سر منم آزردهء شمشير جفا * از جفاكارى دور فلك بىسروپا\r\nپاى بىقوّت من باديه‌پيماى عدم * دست بىقدرت من سلسله‌جنبان بلا\r\nمى من صافى و ارباب مروّت بىذوق * زر من بىغش و صرّاف سخن نابينا \r\nامير نجم بر بيت ثالث خيلى برآشفت ؛ فأمّا به مقتضاى مروّت از عطاى صله چشم نپوشيده ، سى تومان تبريزى و يك دست خلعت مرحمت ساخت . آخر الأمر در سنهء\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nاحدى و اربعين و تسعمائه به كنج عدم آرميد و در سرخاب تبريز دفن گرديد . از كلام دردانگيز اوست :\r\n وقت كشتن دامن قاتل به دست آمد مرا * آخر عمر آرزوى دل به دست آمد مرا \r\n* * *\r\n هزار ميوه ز بستان آرزو چيدم * يكى به لذّت پيكان آبدار تو نيست \r\n* * *\r\n جز ناله انيس من بيمار كسى نيست * آن‌هم نفسى هست ز ضعف و نفسى نيست \r\n* * *\r\n شديم پير ز بار غم تو ، رحمى كن * به ما كه رحم نكرديم بر جوانى خويش \r\n* * *\r\n لبم پرآبله و جان‌گداز گشته چو شمع * ز بس‌كه بىتو نفس‌هاى آتشين زده‌ام \r\n* * *\r\n كرده‌ام عهد كه تا صبح قيامت ندمد * از سواد شب گيسوى تو بيرون نروم \r\n* * *\r\n بيا كه گريهء من آن‌قدر زمين نگذاشت * كه در فراق تو خاكى به سر توان كردن \r\n\r\n[ 415 
  ] [ مسمّات لاله خاتون كرمانى 
  ]\r\nچمن‌پيراى رنگين بيانى ، مسمّات لاله خاتون كرمانى ، كه از خواتين معظّمه و مخدّرات محترمه بوده ، مدّتى در ولايت كرمان داد عدل و حكومت داده و مردانه قدم در راه جهانبانى نهاده . صاحب طبع سليم و ذهن مستقيم بود و با ارباب سخن و اصحاب فضل و كمال مراعات مىنمود . از كلام نزاكت انضمام اوست :\r\n\r\n","description":"","footnote":"","page_name":" 645 ","page_number":645},
  {"content":"\r\n\r\n من آن زنم كه همه كار من نكوكاريست * به زير مقنعهء من نشان كله‌داريست\r\nدرون پردهء عصمت كه جايگاه من است * مسافران صبا را گذر به دشواريست\r\nجمال و سايهء خود را دريغ مىدارم * ز آفتاب كه آن شهرگرد و بازاريست\r\nنه هر زنى به دو گز مقنعه است كدبانو * نه هر سرى به كلاهى سزاى سرداريست \r\nرباعى\r\n بس غصّه كه از چشمهء نوش تو رسيد * تا دست من امروز به دوش تو رسيد\r\nدر گوش تو دانه‌هاى در مىبينم * آب چشمم مگر به گوش تو رسيد \r\n\r\n","description":"","footnote":"","page_name":" 646 ","page_number":646},
  {"content":"\r\n\r\n\r\nحرف الميم\r\n\r\n[ 416 
  ] [ امير معزّى نيشابورى 
  ]\r\nمعدن كمالات موفور ، امير معزّى از اكابر نيشاپور ، كه ظهورش در عهد دولت سلطان ابراهيم بن مسعود غزنوى است و در زمان سلجوقيان خصوصا سلطان جلال الدّين ملك‌شاه و سلطان معزّ الدّين سنجر ، ملك‌الشّعرا و امير الامراء بوده . ارباب بلاغت و اصحاب فصاحت ذات شريفش را به استادى قبول و كلام با نظامش را معقول دانسته‌اند و اكثرى از شعراى نامدار نسبت تلمّذ در شاعرى به او مىرسانند و بيشترى از سخنوران فصاحت شعار ، لا سيّما « 1 » حكيم انورى ، زبان به توصيفش گشادند . وى در جلدوى قصايد مدحيّه از پيشگاه سلطان معزّ الدّين سنجر به صلات نمايان كامران گشت و حسب الحكم به نام شاهى به تخلّص « معزّى » اختصاص يافت .\r\nروزى سلطان سنجر به تيراندازى مشغول بود . معزّى به عزم ملازمت مقابل گرديد .\r\n\r\n\r\n","description":"","footnote":"\r\n( 1 ) . حاشيه : از آن جمله .\r\n","page_name":" 647 ","page_number":647},
  {"content":"\r\n\r\nقضا را تير از هدف خطا كرده به معزّى برخورد . بعضى نوشته‌اند كه به همان زخم كارش به هلاكت انجاميد ؛ فأمّا خلاف واقع است ؛ چه ، قصيده‌اى كه در سپاس شفاى خود گفته ، مطلعش اين است :\r\n منّت خداى را كه به فضل خدايگان * اين بنده بىگناه نشد كشته رايگان \r\nوفاتش اواخر دولت سلطان سنجر ، سنهء اثنين و اربعين و خمسمائة در مرو واقع گشته .\r\nاين چند بيت از كلام معزّى إليه است :\r\n به هر صفت كه تو دارى مرا ، روا دارم * ز بهر آنكه من اندر جهان تو را دارم \r\nرباعى\r\n گر نور مه و روشنى شمع تو راست * اين كاهش و اين سوز من از بهر چراست ؟\r\nگر شمع تويى ، مرا چرا بايد سوخت ؟ * ور ماه تويى ، مرا چرا بايد كاست ؟ \r\nاين رباعى متضمن بر حاجب كه عبارت از وقوع رديف بين القافيتين است ، بس نيكو گفته :\r\n اى شاه زمين ! بر آسمان دارى تخت * سست است عدد تا تو كمان دارى سخت\r\nحمله سبك آرى و گران دارى رخت * پيرى تو به تدبير و جوان دارى بخت \r\n\r\n[ 417 
  ] [ شيخ سعد الدّين محمود شبسترى 
  ]\r\nشمع انجمن مهترى ، شيخ سعد الدّين محمود شبسترى ، كه از مريدان نامدار شيخ امين الدّين تبريزى است ، ذات شريفش به كسوت كمال متنوّعه آراسته بود و به حليهء علوم صورى و معنوى پيراسته . اوقات شبانه‌روزى به شغل درس و تدريس و ذكر و فكر مىگذرانيد . آخر روزى در عين تدريس تعشّق ابراهيم نامى او را به دام وحشت دركشيد .\r\nپس درس و تدريس را به يك طرف گذاشته و دل از يار و اغيار برداشته ، به تصوّر\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nمحبوب آرميد . طاعنان زبان به نصايح گشاده ، گفتند كه خود را از اين بلا محفوظ داشته ، به دستور سابق به افاده و استفاده بايد پرداخت ؛ فأمّا وى به مقتضاى غلبهء عشق التفات به گفتارشان نمىساخت . از آنجا كه ملالت به طوالت انجاميد ، به جذبهء الهى از مجاز به حقيقت رميد و عارج معارج مقامات عاليه گرديد .\r\nمثنوى گلشن راز تصنيف لطيفش دردافزاى ارباب سوز و گداز است . آخر الأمر در سنهء عشرين و سبعمائة سفر آخرت گزيد . مزارش در شبستر كه به فاصلهء هفت فرسخ از تبريز است ، واقع گشته . اين دو رباعى از كلام دلپذيرش ثبت افتاد :\r\n جز آتش عشق در دلم سوز مباد * جز عارض او شمع شب‌افروز مباد\r\nروزى كه دلم شاد نباشد ز غمش * در گردش ايّام من آن روز مباد \r\nو له\r\n در دير مغان صراحى و جام نماند * ز آغاز اثر نشان ز انجام نماند\r\nكو پير مغان و زاهد گوشه‌نشين * كز مسجد و ميخانه به‌جز نام نماند \r\n\r\n[ 418 
  ] [ مولانا محمّد شيرين مغربى نائينى 
  ]\r\nصاحب طبع سحرآفرين ، مولانا محمّد شيرين ، معروف به مغربى ، كه اصلش از نائين است ؛ و وى از مريدان شيخ اسماعيل سيسى است كه از ياران شيخ نور الدّين عبد الرّحمن اسفراينى بوده ؛ و بعضى برآنند كه در هنگام سياحت سرى به ديار مغرب كشيد و در آنجا به دست يكى از مشايخ كه از منتسبان شيخ محيى الدّين بن عربى بوده ، خرقهء خلافت پوشيد . غالبا وجه تخلّص به « مغربى » همين بوده باشد .\r\nبالجمله ، صاحب ذوق و شوق و وجد و حال بود و كلام شورانگيزش بر آن دال . آخر كار به عمر شصت‌سالگى در سنهء تسع و ثمانمائه از قيد هستى برآمد . ديوان سرتاسر درد\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nو شوقش دست‌خوش ارباب ذوق است . اين چند بيت از آن فراچيده شد :\r\n بتم با هر سرى هر سو سروكار دگر دارد * غمش با هر دلى سودا و بازارى دگر دارد\r\nتو تنها نيستى بيمار ، چشم شوخ آن دلبر * كه چشمش چون تو در هر گوشه بيمارى دگر دارد\r\nنه تنها مغربى باشد گرفتار سر زلفش * كه زلف او به هر مويى گرفتارى دگر دارد \r\n* * *\r\n يار ما هر ساعتى آيد به بازارى دگر * تا بود حسن و جمالش را خريدارى دگر\r\nكسوت ديگر بپوشد ، جلوهء ديگر كند * مظهر ديگر نمايد ، بهر اظهارى دگر \r\n* * *\r\n تا مهر تو ديديم ، ز ذرّات گذشتيم * زين جمله صفات از پى آن ذات گذشتيم\r\nچون جمله جهان مظهر آيات وجودند * اندر طلب از مظهر و آيات گذشتيم \r\n* * *\r\n مى ز سبوى او طلب ، آب ز جوى او طلب * بحر شود اگر كسى آب خورد ز جوى او \r\n* * *\r\n چو نيست چشم دلت تا جمال او بينى * نگر به صورت خود ، تا مثال او بينى \r\nرباعى\r\n من مست و خراب و مىپرست آمده‌ام * مدهوش ز بادهء الست آمده‌ام\r\nتا ظن نبرى كه باز گردم هشيار * هم مست روم از آنكه مست آمده‌ام \r\n\r\n","description":"","footnote":"","page_name":" 650 ","page_number":650},
  {"content":"\r\n\r\n\r\n[ 419 
  ] [ مولانا موالى تونى 
  ]\r\nآشفتهء خوش‌مقالى ، مولانا موالى ، كه اصلش از قصبهء تون است ، به تحصيل كمالات پرداخته و در شعرگويى هم سليقهء خوشى حاصل ساخته . آخر كار در سنهء تسع و اربعين و تسعمائه وفات يافته . اين بيت از او به نظر درآمده :\r\n به‌سويم يك نظر ناكرده دامن دركشيد از من * نمىدانم چه بد كردم ، نمىگويد چه ديد از من \r\n\r\n[ 420 
  ] [ خواجه حسين مروى 
  ]\r\nصاحب طبع ذكى ، خواجه حسين مروى ، كه در معقولات شاگرد مولانا عصام است و در منقولات نسبت تلمّذ به شيخ ابن حجر هتيمى ، مفتى حرمين محترمين داشت و از ذهن ذكا و فكر رسا در نظم و نثر استعداد شايسته به هم رسانيد . در زمرهء امراى همايونى و اكبرى ممتاز بوده ، در تولّد شاهزاده ميرزا سليم خلف اكبر پادشاه قصيده گذرانيده ، كه از مصراع اوّلين تاريخ جلوس شاهى و از مصراع دويمين تاريخ ولادت شاهزاده مىبرآمد و به صلهء آن دولك تنك كه عبارت از ده هزار روپيهء اكبرى باشد ، يافته ، و از پيشگاه اكبرى رخصت وطن حاصل نمود ؛ و چون به كابل فايز گشته ، همان‌جا در سنهء تسع و سبعين و تسعمائه به حكم قضا و قدر به وطن اصلى شتافت . از كلام اوست :\r\n باز ز دست خويش كن طرّهء مشك ناب را * شانهء زلف شب بساز پنجهء آفتاب را \r\n\r\n[ 421 
  ] [ ميرزا قلى ميلى هراتى 
  ]\r\nصاحب فكر بلند و طبع چالاك ، ميرزا قلى متخلّص به ميلى ، از اتراك ، كه اصلش از\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nهرات است و در مشهد مقدّس نشو و نما يافته ، به حسن خلق و لطف كلام اتّصاف داشت . از ولايت ميل به هندوستان نموده و با نوربك خان به خوبى به سر برد و قصايد لطيف در مدح او انشا كرد . آخر كار در مالوه ، سنهء ثلث و ثمانين و تسعمائه مايل سفر آخرت گشت . استخوانش را به مشهد مقدّس رسانيدند . صاحب ديوان است . اين چند بيت از كلام دردانگيز اوست :\r\n دم آخر است ، دشمن ! به منش گذار يك‌دم * كه به صد هزار حسرت به تو مىگذارم او را \r\n* * *\r\n دلم ز زخم تو آسوده است ، مىنالم * كه غير پى نبرد لذّت خدنگ تو را \r\n* * *\r\n سازد خموش تا من حسرت‌كشيده را * گويد شنيده‌ام سخن ناشنيده را \r\n* * *\r\n با غير رسيدى و ز غيرت جگرم سوخت * صد بار ز ناآمدنت بيشترم سوخت \r\n* * *\r\n شوقم ببين كه با همه غيرت به بزم تو * پيغام غير آمدنم را بهانه شد \r\n* * *\r\n بس‌كه هردم به فريب از ره ديگر گذرى * هيچ‌كس بر سر راه تو دگر ننشيند \r\n* * *\r\n بخت بدبين كه به ميلى نكند غير جفا * خردسالى كه جفا را ز وفا نشناسد \r\n* * *\r\n تا نيايد به ميان راز نهان من و تو * غير در بزم نشيند به ميان من و تو \r\n* * *\r\n بهر تو مانده بر سر زانو هزار سرتاسر * نهاده بر سر زانوى كيستى ؟ \r\n\r\n","description":"","footnote":"","page_name":" 652 ","page_number":652},
  {"content":"\r\n\r\n\r\n[ 422 
  ] [ مولانا مشفقى بخارى 
  ]\r\nدلدادهء خوش‌گفتارى ، مولانا مشفقى بخارى ، كه به ملازمت عبد اللّه خان اوزبك امتياز داشت و در آن ديار به كمال عزّت و اعتبار زندگانى مىنمود . در عهد اكبرى دوباره به سياحت هند پرداخته ، به بخارا شتافت و همان‌جا در سنهء خمس و تسعين و تسعمائه وفات يافت . از كلام اوست :\r\n به كويش رفتم و خارى به پاى من شكست آنجا * به حمد للّه كه تقريبى شد از بهر نشست آنجا \r\n\r\n[ 423 
  ] [ مولانا محتشم كاشى 
  ]\r\nگنجينهء نغز تلاشى ، مولانا محتشم كاشى ، كه از بلغاى روزگار بوده و فصحاى بلاغت شعار ، در كشور اقسام نظم به لياقت شايسته و استعداد بايسته حشمت تامّه داشت و به طبع نقّاد در نكته‌سنجى و سخن‌طرازى در معاصرين رايت شهرت مىافراشت . مثنوى مختصرى محتوى به سفارش شخصى در مدح عبد الرّحيم خان خان خانان از كاشان به هند فرستاد . خان خانان پنجهء التماس او را به حناى اجابت رنگين ساخته ، به انجاح مرام سفارشى پرداخت .\r\nدر تاريخ عالم‌آراى عباسى مذكور است كه مولانا محتشم قصيده‌اى طولانى در مدح شاه‌طهماسب صفوى به انضمام قصيده‌اى كه در وصف پرى خانم صبيّهء شاه والادستگاه از كاشان به اصفهان ارسال داشت و به ذريعهء پرى خانم به نظر شاهى درآمد ، شاه فرمود :\r\n« به رضاى من نيست كه شعرا زبان به مدح من گشايند . احسن آن است كه قصايد در مناقب ائمهء عظام - عليهم الصّلوات و السّلام - گفته ، اول مسئلت صله از ارواح طيّبات\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nحضرات عاليات نموده ، بعد از آن از ما متوقّع باشند » . چون اين كيفيّت به مولانا رسيد ، تركيب‌بند مرثيهء حضرت سيد الشّهداء - عليه و على آبائه الصّلاة و السّلام - نگاشته ، فرستاد و به جايزهء لايقه جمعيّت فراوان اندوخت . اگرچه اكثرى عالىطبعان به فكر مرثيهء آن حضرت پرداختند ، فأمّا اين مرثيه شأنى ديگر و شرف قبوليّتى بالاتر دارد .\r\nآخر كار در سنهء ألف به زاويهء عدم آرميد . اين چند بيت از كلام دلپذير اوست :\r\n ز آهم بر عذار نازكش زلف آن‌چنان لرزد * كه عكس سنبل اندر آب از باد وزان لرزد\r\nز آه سرد من لرزد دل محزون در آن كاكل * چو مرغى كز نسيم صبحدم در آشيان لرزد\r\nنينديشد ز خون مردم آن مژگان ، مگر آن دم * كه رمح موشكاف اندر كف شاه جهان لرزد\r\nشه گيتىستان ، طهماسب خان كز بيم رزم او * تن پيل دمان كاهد ، دل شير ژيان لرزد \r\nمن غزليات\r\n شوم هلاك چو غيرى خورد خدنگ تو را * كه دانم آشتى در قفاست جنگ تو را \r\n* * *\r\n به يك نگاه مرا گرم شوق ساخت ، ولى * در انتظار نگاه دگر گداخت مرا \r\n* * *\r\n چو غافل از اجل صيدى سوى صيّاد مىآيد * نخستين رفتن خويشم به گوشش ياد مىآيد \r\n* * *\r\n\r\n","description":"","footnote":"","page_name":" 654 ","page_number":654},
  {"content":"\r\n\r\n تو كه داغ تيره‌روزى نشمرده‌اى ، چه دانى ؟ * شب تار محتشم را كه ستاره مىشمارد ؟ \r\n* * *\r\n مردم و بر دل من بار غم يار هنوز * جان سبك رفت و من از عشق گران‌بار هنوز \r\n* * *\r\n براى خاطر يارم به صد جفا كشتى * ببين براى كه اى بىوفا كه را كشتى ؟ \r\nمن تركيب‌بند مرثيه\r\n باز اين چه شورش است كه در خلق عالم است ؟ * باز اين چه نوحه و چه عزا و چه ماتم است ؟\r\nباز اين چه رستخيز عظيم است كز زمين * بىنفخ صور خاسته تا عرش اعظم است ؟\r\nگويا طلوع مىكند از مغرب آفتاب * كآشوب در تمامى ذرّات عالم است\r\nگر خوانمش قيامت دنيا بعيد نيست * اين رستخيز عام كه نامش محرّم است\r\nدر بارگاه قدس كه جاى ملال نيست * سرهاى قدسيان همه بر زانوى غم است\r\nجنّ و ملك بر آدميان نوحه مىكنند * گويا عزاى اشرف اولاد آدم است\r\nخورشيد آسمان و زمين نور مشرقين * پروردهء كنار رسول خدا حسين \r\n\r\n","description":"","footnote":"","page_name":" 655 ","page_number":655},
  {"content":"\r\n\r\n كشتى شكست‌خوردهء طوفان كربلا * در خاك و خون فتاده به ميدان كربلا\r\nگر چشم روزگار بر وفاش مىگريست * خون مىگذشت از سر ايوان كربلا\r\nاز آب هم مضايقه كردند كوفيان * خوش داشتند حرمت مهمان كربلا\r\nبودند ديو و دد همه سيراب و مىمكيد * خاتم ز قحط آب سليمان كربلا\r\nآه از دمى كه لشكر اعدا نكرده شرم * كردند رو به خيمهء سلطان كربلا\r\nآن دم فلك بر آتش غيرت سپند شد * كز خوف خصم در حرم افغان بلند شد\r\nكاش آن زمان سرادق گردون نگون شدى * وين خرگه بلند ستون بىستون شدى\r\nكاش آن زمان كه پيكر او شد درون خاك * جان جهانيان همه از تن برون شدى\r\nكاش آن زمان كه كشتى آل نبى شكست * عالم تمام غرقهء درياى خون شدى\r\nاين انتقام گر نفتادى به روز حشر * با اين عمل معاملهء دهر چون شدى ؟\r\nآل نبى چو دست تظلّم برآورند * اركان عرش را به تزلزل درآورند\r\nبر خوان غم چو عالميان را صلا زدند * اوّل صلا به سلسلهء انبيا زدند\r\nنوبت به اوليا چو رسيد ، آسمان طپيد * ز آن ضربتى كه بر سر شير خدا زدند\r\nبس آتشى ز اخگر الماس‌ريزه‌ها * افروختند و بر حسن مجتبى زدند\r\nو آنگه سرادقى كه ملك محرمش نبود * كندند از مدينه و بر كربلا زدند\r\nوز تيشهء ستيزه در آن دشت كوفيان * بس نخل‌ها ز گلشن آل عبا زدند\r\nبس ضربتى كز آن جگر مصطفى دريد * بر حلق تشنهء خلف مرتضى زدند\r\nاهل حرم گريبان دريده ، گشاده موى * فرياد بر در حرم كبريا زدند\r\nروح الامين نهاده به زانو سر حجاب * تاريك شد ز ديدن او چشم آفتاب \r\n\r\n","description":"","footnote":"","page_name":" 656 ","page_number":656},
  {"content":"\r\n\r\n چون خون حلق تشنهء او بر زمين رسيد * جوش از زمين به ذروهء عرش برين رسيد\r\nنخل بلند او چو خسان بر زمين زدند * طوفان به آسمان ز غبار زمين رسيد\r\nباد آن غبار چون به مزار نبى رساند * گرد از مدينه بر فلك هفتمين رسيد\r\nيك‌بار جامه در خم گردون به نيل زد * چون اين خبر به عيسى گردون‌نشين رسيد\r\nپر شد فلك ز غلغله چون نوبت خروش * از انبيا به حضرت روح الامين رسيد\r\nكرد اين خيال وهم غلطكار ، كآن غبار * تا دامن جلال جهان‌آفرين رسيد\r\nهست از ملال گرچه برى ذات ذوالجلال * او در دل است هيچ دلى نيست بىملال\r\nترسم جزاى قاتل او چون رقم زنند * يك‌باره بر جريدهء رحمت قلم زنند\r\nترسم كزين گناه شفيعان روز حشر * دارند شرم كز گنه خلق دم زنند\r\nدست عتاب حق به درآمد ز آستين * چون اهل بيت دست بر اهل ستم زنند\r\nآه از دمى كه با كفن خون‌چكان ز خاك * آل على چو شعلهء آتش علم زنند\r\nفرياد از آن زمان كه جوانان اهل بيت * گلگون كفن به عرصهء محشر قدم زنند\r\nجمعى كه زد به هم صفشان شور كربلا * در حشر صف‌زنان صف محشر به هم زنند\r\nاز صاحب حرم چه توقّع كنند باز * آن ناكسان كه تيغ به صيد حرم زنند\r\nپس بر سنان كنند سرى را كه جبرئيل * شويد غبار گيسويش از آب سلسبيل\r\nبر حرب‌گاه چون ره آن كاروان فتاد * شور نشور واهمه را در كمان فتاد\r\nهم بانگ نوحه غلغله در شش‌جهت فكند * هم گريه در ملائك هفت‌آسمان فتاد\r\nهرجا كه بود آهويى ، از دشت پا كشيد * هرجا كه بود طايرى ، از آشيان فتاد\r\nهرچند بر تن شهدا چشم كار كرد * بر زخم‌هاى كارى تير و سنان فتاد\r\nناگاه چشم دختر زهرا در آن ميان * بر پيكر شريف امام زمان فتاد \r\n\r\n","description":"","footnote":"","page_name":" 657 ","page_number":657},
  {"content":"\r\n\r\n بىاختيار نعرهء « هذا حسين » زد * سر زد چنان‌كه از او در جهان فتاد\r\nپس با زبان پرگله آن بضعته البتول * رو كرد در مدينه كه « يا ايّها الرّسول ! »\r\nاين كشتهء فتاده به هامون حسين توست * اين صيد دست‌وپازده در خون حسين توست\r\nاين نخل تر كز آتش جان‌سوز تشنگى * دود از زمين رساند به گردون ، حسين توست\r\nاين ماهى فتاده به گرداب خون كه هست * زخم از ستاره بر تنش افزون ، حسين توست\r\nاين غرقهء محيط شهادت كه روى دشت * از موج خون او شده جيحون ، حسين توست\r\nاين خشك‌لب فتادهء ممنوع از فرات * كز خون او زمين شده گلگون ، حسين توست\r\nاين شاه كم سپاه كه با خيل اشك و آه * خرگاه اين جهان زده بيرون ، حسين توست\r\nاين قالب طپان كه چنين مانده بر زمين * شاه شهيد ناشده مدفون ، حسين توست\r\nپس رو سوى بقيع و به زهرا خطاب كرد * وحش زمين و مرغ هوا را كباب كرد\r\nكاى مونس شكسته‌دلان ! حال ما ببين * ما را غريب و بىكس و بىآشنا ببين\r\nدر خلد بر حجاب دو كون آستين‌فشان * و اندر جهان مصيبت ما برملا ببين\r\nنىنى ، درآ چون ابر خروشان به كربلا * طغيان سيل فتنه و موج بلا ببين \r\n\r\n","description":"","footnote":"","page_name":" 658 ","page_number":658},
  {"content":"\r\n\r\n تن‌هاى كشتگان همه در خاك و خون نگر * سرهاى سروران همه بر نيزه‌ها ببين\r\nآن سر كه بود بر سر دوش نبى مدام * يك نيزه‌اش ز دوش مخالف جدا ببين\r\nو آن تن كه بود پرورشش در كنار تو * غلطان به خاك معركهء كربلا ببين\r\nيا بضعة الرّسول ز ابن زياد داد * كاو خاك اهل بيت رسالت به باد داد\r\nاى چرخ ! غافلى كه چه بيداد كرده‌اى ؟ * وز كين چه‌ها در اين ستم ايجاد كرده‌اى ؟\r\nاى زادهء زياد ! نكرده است هيچ‌گه * نمرود اين عمل كه تو شدّاد كرده‌اى\r\nكام يزيد داده‌اى از كشتن حسين * بنگر كه را به قتل كه دل‌شاد كرده‌اى ؟ !\r\nبهر خسى كه بار درخت شقاوت است * در باغ دين چه با گل و شمشاد كرده‌اى ؟\r\nبا دشمنان دين نتوان كرد آنچه تو * با مصطفى و حيدر و اولاد كرده‌اى\r\nدر طعنت اين بس است كه با عزّت رسول * بيداد كرده خصم ، تو امداد كرده‌اى\r\nترسم تو را دمى كه به محشر درآورند * از آتش تو دود به محشر برآورند \r\n\r\n[ 424 
  ] [ ملّا مجلسى اصفهانى 
  ]\r\nمحفل‌آراى سخندانى ، ملّا مجلسى اصفهانى ، كه نسبت تلمّذ محتشم كاشى داشت ، آخر به عشق نازنينى مبتلا گشته ، به مقتضاى كشش قلبى او را به دام محبّت خود كشيد و به تعليم و تربيتش اشتغال ورزيد . بعد چندى به معيّت محبوب وارد هند گشت و به دكن اوايل مائة حادى عشر درگذشت . از اوست :\r\n در جهان هرجا بلايى بود ، از ما درگذشت * غير بخت تيره‌گون ، چون سايه در دنبال ماست \r\n\r\n","description":"","footnote":"","page_name":" 659 ","page_number":659},
  {"content":"\r\n\r\n\r\n[ 425 
  ] [ حسن بيگ مقيمى تبريزى 
  ]\r\nصاحب طبع سليم و طبع تيز ، حسن بيگ مقيمى ساكن تبريز ، كه از ايل بهارلو است و توحّد قوميّت با عبد الرّحيم خان خانان داشت . در زمان اكبر پادشاه رخت به هند كشيد و فيض سعادت‌اندوزى عتبهء سلطنت دريافته ، حسب الحكم فيض‌شيم به خدمت خان خانان كه در آن ايّام به مهمّ دكن مأمور بود ، شتافت و به همان‌جا اوايل مائة حادى عشر وفات يافت ؛ و مقيمى « حسن » هم تخلّص مىكرد و شاهد سخن را با حسن اساليب جلوه مىداد . اين چند بيت از كلام اوست :\r\n ز بخت بد تمامى عمر پيش نوگلى خوارم * كه از بستان سراى هر دوعالم چيده‌ام او را \r\n* * *\r\n به خونت تشنه مىبينم ، دلا ! نامهربانى را * كه دشمن كرده‌اى از بهر او با خود جهانى را \r\n* * *\r\n در حيرتم كه بىتو چسان مىبرد به سر * بيچاره‌اى كه خو به وصال تو كرده است ؟ ! \r\n* * *\r\n به فردا وعده زان رو مىدهد يار * كه مىداند شب ما را سحر نيست \r\n\r\n[ 426 
  ] [ ملّا مسعود اصفهانى 
  ]\r\nمشغوف سخندانى ، ملّا مسعود اصفهانى ، كه مرد خوش‌فكر و نيكو تلاش بوده و در تاريخ‌دانى هم مهارت تامّه داشت . از اصفهان سرى به هند كشيد و به علّت نامساعدت طالع ناكام به وطن برگشت . اين دو بيت از افكار اوست :\r\n كاهيده بس‌كه آتش عشق بتان مرا * چون شمع در گلو گره افتاد جان مرا \r\n\r\n","description":"","footnote":"","page_name":" 660 ","page_number":660},
  {"content":"\r\n\r\n از يك نگاه غارت گلشن نمىشود * محروم سير گل مكن ، اى باغبان ! مرا \r\n\r\n[ 427 
  ] [ مير مغيث الدّين محوى همدانى 
  ]\r\nمربّع‌نشين ايوان نكته‌دانى ، مير مغيث الدّين محوى همدانى كه اصلش از اسدآباد است ، بعضى او را نيشاپورى نوشته‌اند ؛ چه مدّتى در نيشاپور سكونت داشته و فى الواقع همدانى است . طبع رسايش بيشتر به فكر رباعى خوش افتاد و مضامين رنگين به خوش اسلوبى عرضه داد . از ولايت به نزهت‌كدهء هند برخورد و از اينجا به زيارت حرمين شريفين شتافت و پس از فراغت باز به هند رسيده ، در ظلّ عاطفت خان خانان درآمد و به صلهء اشعار مدحيّه مشمول عنايات فراوان گشت . آخر الأمر در سنهء عشرين و ألف از دار گذشتنى درگذشت . اين چند رباعى از اوست :\r\n هر فصل دى ز عقب تموزى دارد * هرجا شررى ز عشق سوزى دارد\r\nصبرى ، صبرى ، دلا ! كه اين شام فراق * هرچند شب من است ، روزى دارد \r\nو له\r\n محوى ! به هواى دل نوايى نزنى * در كوچهء كس در سرايى نزنى\r\nبيگانگى تمام عالم ديدى * زنهار كه حرف آشنايى نزنى ! \r\n\r\n[ 428 
  ] [ ملّا ملك قمى 
  ]\r\nزمزمه‌سنج گلشن خوش‌ترنّمى ، ملّا ملك قمى ، كه از مشاهير شعراى نامدار است و سرآمد فصحاى روزگار ، از خردسالى قدم به وادى سخن نهاد و به طبع موزون در تلاش مضامين برجسته درافتاد و در ريعان شباب در زمرهء سخنوران شهرت گرفت و به مقتضاى\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nلياقت شايسته در وقت شاه‌طهماسب صفوى كارش ترقّى پذيرفت . بعد چندى از قم به كاشان درآمد و ايّامى معدود در آنجا به ترويج متاع سخن پرداخته ، به قزوين شتافت و سالى چند در آن ديار با موزونان عصر خوش گذرانيده ، عطف عنان به ملك جنوبيّهء هند نمود و به تحصيل ملازمت نظام شاه ديوانهء والى احمد نگر و پس از آن از برهان شاه فيض‌ها ربود . آخر به ظلّ مكرمت ابراهيم عادل شاه جا گرفت و هنگامهء ترقّياتش گرم پذيرفت و به جوهر كمالات ذاتى و صفاتى از مخصوصان بساط قرب گرديد و از عطاى بىانتهايش سرمايهء جمعيّت بيش از پيش به هم رسانيد و به فرط قابليّت ملّا ظهورى كه كمال شيفتگى داشت ، صبيهء خود را به عقد نكاح او داد .\r\nصاحب تاريخ عالم‌آراى عبّاسى گويد : « مولانا ملك قمى به اتّفاق ملّا ظهورى ترشيزى كتاب نورس را كه نه هزار بيت است ، به نام عادل شاه تمام كرده ، نه هزار هون بالمناصفه صله يافتند » . شيخ فيضى وقتى كه از درگاه اكبرى به سفارت برهان شاه والى احمدنگر مأمور شده ، در عريضهء خود از احمدنگر به اكبر پادشاه مىنويسد كه : در احمدنگر دو شاعر خاكىنهاد صافى مشرب‌اند و در شعر رتبهء عالى دارند : يكى ملك قمى كه به كس كمتر اختلاط مىكند و هميشه مژه تر مىدارد ؛ و ديگر ملّا ظهورى كه به غايت رنگين كلام است و در مكارم اخلاق تمام عزيمت آستان‌بوس دارد .\r\nانتهى ، وفاتش در سنهء اربع و عشرين و ألف واقع گشته . اين چند بيت از كلام با نظام اوست :\r\n صد ستم ديدى ، ملك ! يك‌بار سر كن شكوه‌اى * نيستى شرمندهء لطفى ، زبانت لال نيست \r\n* * *\r\n مده رخصت كه ريزد خون مردم چشم فتّانت * كه ترسم در صف محشر رسد دستى به دامانت \r\n* * *\r\n\r\n","description":"","footnote":"","page_name":" 662 ","page_number":662},
  {"content":"\r\n\r\n از آن به وعدهء وصلم اميدوار كند * كه آنچه هجر نكرده است ، انتظار كند \r\n* * *\r\n دين و دل بردى و صد عربده بر پا كردى * هيچ كافر نكند آنچه تو با ما كردى \r\n\r\n[ 429 
  ] [ ملكى سركانى 
  ]\r\nناظم ملك نكته‌دانى ، ملكى سركانى ، كه مرد خوش‌طينت و نيك‌كردار و پسنديده سيرت و خجسته اطوار بود و در علوم ظاهرى و فنون شاعرى هم منتخب روزگار در عهد اكبرى وارد هند گشته ، به منصبى شايسته سرفرازى اندوخت و چندى به خدمت بخشىگر بنگاله و پس از آن به ديوانى صوبهء كشمير سر برافراخت . آخرش در سنهء اربعين و ألف به سفر دار عقبى پرداخت . از كلام اوست :\r\n گر چون رخش گلى ز گلستان برآمدى * جان‌ها به جاى ناله ز مرغان برآمدى\r\nگر داشتى به قتل كسى تيغ او سرى * هردم هزار سر ز گريبان برآمدى \r\n\r\n[ 430 
  ] [ مئى كلال هندى 
  ]\r\nشاعر خوش‌مقال ، مئى كلال ، كه جرعه‌كش مصطبهء سخن بود و به موزونى طبع طريق نظم به خوش اسلوبى مىپيمود . بيشتر به اكثرى از قوم وى خدمت دربانى سلاطين هندوستان و امراى عظيم الشّأن متعلّق بوده و ماوراى چوبدارى و اهتمام سوارى ، كارى ديگر از دست ايشان نمىآيد . مئى از پيشگاه جهانگيرى به منصب هزار و پانصدى سرفرازى داشت و در اشعار هم مراعات پيشهء خود نمىگذاشت . آخر كار اوسط مائة حادى عشر ساغر ممات كشيد . اين چند بيت از افكار او به نظر رسيد :\r\n\r\n","description":"","footnote":"","page_name":" 663 ","page_number":663},
  {"content":"\r\n\r\n مئى به گريه سرى دارد ، اى نصيحتگر ! * كناره‌گير كه امروز روز طوفان است \r\n* * *\r\n كو رمزشناسى كه كند فهم اشارت * اين دم كه لبم قوّت گفتار ندارد \r\n* * *\r\n تشنهء لعل تو هرگز به شرابى نرسيد * هركه واسوخت از اين شعله ، به آبى نرسيد \r\n* * *\r\n من مىروم و برق‌زنان شعلهء آهم * اى هم‌نفسان ! دور شويد از سر را هم \r\n\r\n[ 431 
  ] [ آقا عبد المولى سنجانى 
  ]\r\nصاحب فكر رسا ، آقا عبد المولى ، كه اصلش از قريهء سنجان ، من اعمال اصفهان است و در زمان شاه سلطان حسين صفوى قدم به دايرهء نظم گذاشته ، در علوم رسمى استعدادى تامّ و در فنون شعر مهارتى ما لا كلام داشت ؛ و در سنهء اثنين و اربعين و ألف جهان فانى را گذاشت . اين بيت از اوست :\r\n شب‌ها « 1 » در آب و آتشم از اشك و آه خويش * درمانده‌ام چو شمع به روز سياه خويش \r\n\r\n[ 432 
  ] [ مير معصوم كاشانى 
  ]\r\nمنتخب افراد انسانى ، مير معصوم كاشانى ، كه خلف رشيد ميرزا رفيع الدّين حيدر\r\n\r\n\r\n","description":"","footnote":"\r\n( 1 ) . نسخه : شهاب .\r\n","page_name":" 664 ","page_number":664},
  {"content":"\r\n\r\nمعمّايى است ، در فكر نظم طبع خوشى داشته و تلاش نيكو . مدّتى به احسن خان شاملو حاكم هرات به عزّت و اعتبار به سر برد و با اوجى و نظرى كه از مضامين حسن خان بودند ، ارتباط بايسته به هم رساند . در عهد شاه‌جهانى به هند درافتاد و چندى در دكن گذرانيده ، به خدمت اعظم خان صوبه‌دار بنگاله فايز گشت و در كنف حمايتش به خوبى زندگانى مىنمود ؛ و از ياران صميم ميرزا صائب و كليم است . آخر كار در سنهء اثنين و خمسين و ألف مرحله‌پيماى سفر آخرت گشت . از كلام اوست :\r\n تو از سنجاف دارى طوق ، من از آهن ، اى قمرى ! * ببين سرو تو بىرحم است ، يا سرو من ، اى قمرى ! ؟ \r\nرباعى\r\n اى خواجه ! تو از عقل به مجنون نرسى * نمرود اگر شوى به گردون نرسى\r\nزنهار ! مرو ، مرو به دنيا كه اگر * صدسال فروروى ، به قارون نرسى \r\n\r\n[ 433 
  ] [ مير منتهى طهرانى 
  ]\r\nدلدادهء نكته‌دانى ، مير منتهى طهرانى ، كه در علوم رياضى مهارت شايسته داشت و به فنون سخن‌پردازى هم لياقت بايسته ، در عصر سلطنت اكبر پادشاه به هند آمد و به ملازمت شاهزاده ميرزا سليم مفتخر و مباهى گشت و در زمان شهريارى او به حكومت بندر لاهرى كه يكى از بنادر بنگاله است ، سرفرازى اندوخت و به جمعيّت فراوان چهرهء اعتبار برافروخت . بعد چندى به عزم وطن رخصت يافت و در اوسط مائة حادى عشر در اثناى راه مقتول گرديد . اين بيت از اوست :\r\n شد زلف را نصيب كه بوسيد پاى تو * عمر دراز بهر چنين روزها خوش است \r\n\r\n","description":"","footnote":"","page_name":" 665 ","page_number":665},
  {"content":"\r\n\r\n\r\n[ 434 
  ] [ ابو البركات ملّا منير ملتانى 
  ]\r\nصاحب طبع روشن و كلام دلپذير ، ابو البركات ملّا منير خلف ملّا عبد المجيد ملتانى كه مولد و مأواش « 1 » لاهور است . مهر منير فلك فصاحت بوده و ناظم بىنظير ممالك بلاغت . نظم آبدارش بالطافت است و نثر پركارش به كمال متانت . در عصر شاه‌جهانى اوايل حال با ميرزا صفى مخاطب به صيف خان كه داماد ميرزا ابو الحسن آصف خان بن ميرزا غياث بيگ اعتماد الدّولهء طهرانى بوده و به نظامت الله‌آباد اختصاص داشت ، به خوبى مىگذرانيد . پس از آن با اعتقاد خان ، پسر خرد اعتماد الدّوله كه به حكومت جونپور مأمور بود ، ربطى به هم رساند و از فيض بىكرانش متمتّع گشت .\r\nآخر كار در سنهء اربع و خمسين و ألف در دار السّلطنه اكبرآباد بساط هستى درنوشت . تابوتش به لاهور بردند و همان‌جا مدفون گرديد . اين چند بيت از طبع منير اوست :\r\n سرنگى كرده آن گل ، رشك گلشن ، خانهء ما را * كه مىپرسند از بلبل ره كاشانهء ما را \r\n* * *\r\n اى ز رنگين چهره‌ات گل در كنار آيينه را * موسم حسنت بود فصل بهار آيينه را \r\n* * *\r\n چون حباب از هستى موهوم در بحر وجود * يك نفس‌وار است از انجام تا آغاز ما \r\n* * *\r\n\r\n\r\n","description":"","footnote":"\r\n( 1 ) . نسخه : مشاواش .\r\n","page_name":" 666 ","page_number":666},
  {"content":"\r\n\r\n چشم دل چون باز شد ، معشوق را در خويش ديد * عين دريا گشت چون بيدارى چشم حباب \r\n* * *\r\n يك‌نفس از سينه‌ام سوز محبّت دور نيست * از دلم سردى مجو ، اين شمع از كافور نيست\r\nتا به كى باشد ز درد انتظارت خون‌چكان * رحم كن ، چشم سپيدم پنبهء ناسور نيست \r\n* * *\r\n پاى چوبين را ره باريك رفتن مشكل است * شانه حيرانم چسان بر تار آن گيسو گذشت \r\n* * *\r\n نكرد آرام هنگام وصالش * شب از خورشيد آتش زير پا داشت \r\n* * *\r\n بس‌كه از شوق نظر بر كمرت دوخته‌ام * شانهء موى ميانت مژهء ديدهء ماست \r\n* * *\r\n در چمن آن سرو رعنا در كنار جو گذشت * آب از رفتار ماند و گل ز رنگ و بو گذشت \r\n* * *\r\n اوج ما خاك‌نشينان نبود جز پستى * كوكب طالع ما آبلهء پا باشد \r\n* * *\r\n به جاى مور شود آشكار جوهر تيغ * در آن زمين كه تن كشتهء تو خاك شود \r\n* * *\r\n\r\n","description":"","footnote":"","page_name":" 667 ","page_number":667},
  {"content":"\r\n\r\n ز شبنم آبله كرده است پاى نازك او * ز بس‌كه گل به ركابش پياده مىگردد \r\n* * *\r\n كس ايمنى از آفت همسايه ندارد * هر شعله كه برخاست ز دل ، در جگر افتاد \r\n* * *\r\n رازدار مىپرستان نغمه‌پرداز است و بس * بادبان كشتى ما پردهء ساز است و بس \r\n* * *\r\n سهىقدان كه گرفتار جلوهء خويش‌اند * چو نخل شمع دوانند ريشه در دل خويش \r\n\r\n[ 435 
  ] [ حكيم ركنا مسيحى كاشى 
  ]\r\nآشفتهء خوش‌تلاشى ، حكيم ركناى كاشى كه مسيح و مسيحا و مسيحى تخلّص مىكند ، صدرآراى ايوان فصاحت است و سخن‌پيراى ديوان بلاغت ، معاجين مضامينش مفرّح القلوب و جواهر كلام رنگينش به روح‌افزايى مرغوب . در فنّ طبابت هم بالادستى داشت و به تشخيص مزاج اين فنّ رايت شهرت مىافراشت .\r\nبالجمله ، در مراتب نظم برگزيدهء فصحاى روزگار بود و پسنديده شعراى بلاغت شعار . ميرزا صائب هم او را به كمال تعظيم ياد مىكند و مىگويد :\r\n اين آن غزل حضرت ركناست كه فرمود : * پاى ملخى پيش سليمان چه نمايد ؟ \r\nحكيم در بدايت حال به منادمت شاه‌عبّاس ماضى عزّت و اعتبار كما ينبغى به هم رسانيده كه شاه مكرّر مسكن او را به شرف مقدم به اوج افتخار رسانيد . آخر مزاج شاهى به اغواى حسّاد انحراف پذيرفت . پس حكيم به ملاحظهء بىاعتنايى شاه ترك ولايت كرده ، راه هند پيش گرفت ؛ چنانچه در اين واردات گويد :\r\n\r\n","description":"","footnote":"","page_name":" 668 ","page_number":668},
  {"content":"\r\n\r\n گر فلك يك صبحدم با من گران باشد سرش * شام بيرون مىروم چون آفتاب از كشورش \r\nآخر به دار العافيه هند رسيده ، ناصيه‌ساى آستان اكبرى گشته ، جمعيّت بايسته به هم رساند و در عهد جهانگيرى هم همدوش كامرانى و بهره‌اندوز بارگاه سلطانى بوده . در اين ضمن به تقريبى سرى به جانب الله‌آباد كشيد و چندى در آنجا متوقّف گشته ، سمند عزيمت را به‌طرف حيدرآباد دكن گرم‌عنان ساخت . بعد فوز آنجا مير محمّد مؤمن استرآبادى وكيل السّلطنه محمّد قلى قطب شاه به ملاقات حكيم تشريف ارزانى داشت .\r\nحكيم به عنوان تواضع شيشهء گلاب انگاشته ، شيشهء شراب بر مير پاشيد . مير آشفت و حكيم غرق عرق ندامت گشته ، از اين حركت بىجا راه بيجاپور گرفت و از آنجا هم به سبب عدم توافق ايّام ناكام ، به اردوى جهانگيرى شتافت و به ملازمت مهابت خان چهرهء اعتبار افروخت . هرگاه كه شاه جهان پادشاه بر تخت سلطنت جلوه‌افروز گشته ، حكيم قطعه تاريخى نگاشته ، به نظر شاهى گذرانيد و به عطاى دوازده هزار روپيه صله شادكام گرديد ؛ اين دو بيت از آن قطعه است :\r\n پادشاه زمانه شاه جهان * خرّم و شاد و كامران باشد\r\nبهر سال جلوس او گفتم : * « در جهان باد تا جهان باشد » \r\nدر سنهء احدى و اربعين و ألف نظر به پيرانه‌سرى به عرض رخصت مشهد مقدّس پرداخت و حين رخصت يك دست خلعت فاخره و پنج هزار روپيه از پيشگاه شاهى حاصل ساخت و به رهنمونى توفيق به زيارت حرمين شريفين شتافت و بعد فراغت از زيارت به مشهد مقدّس دررسيد و پس از تحصيل سعادت زيارت روضهء رضويّه به مقتضاى حبّ الوطن رو به كاشان آورد و بعد توقّف چندروزه به عزم ملازمت شاه صفى كه سام ميرزا نام داشت ، رخت به اصفهان كشيد و شاه را چندان ملتفت نديده ، به شيراز درافتاد و بعد چندى باز به كاشان مراجعت نمود .\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nميرزا ميناى قزوينى ، مؤلّف شاه‌جهان‌نامه مىنگارد كه حكيم ركنا به عراق معاودت نموده ، به دعاى دولت ابد پيوند مشغول گشت و چون در سلك مدحت‌سرايان اين دودمان عليّه انتظام داشت ، در اكثر سنوات از روى مرحمت به انعامى ياد او شاد مىفرمودند . انتهى ، آخر كار در سنهء ستّ و ستّين و ألف ركن قصر حياتش از پا درافتاد .\r\nكلّيّاتش قريب به صد هزار بيت است . از اجزاى نسخهء مركّبهء اوست :\r\n هرگز از ياد نبردم من مدهوش تو را * تو نه آنى كه توان كرد فراموش تو را \r\n* * *\r\n بس‌كه از جورش گره بر جمله اعضاى من است * سايه‌ام پيوسته چون زنجير در پاى من است \r\n* * *\r\n غم‌هاى مرده در دل من زنده كرد عشق * گويا شب فراق تو روز قيامت است \r\n* * *\r\n در من آميخته راز تو ، اثر پيدا نيست * همه شير است در اين كاسه ، شكر پيدا نيست \r\n* * *\r\n تمام زندگيم با مى دوساله گذشت * حباب‌وار مرا عمر در پياله گذشت \r\n* * *\r\n چشم شوخى گر زمانى بر سر ناز ايستد * فتنه‌اى خيزد كه از رفتن فلك بازايستد \r\n* * *\r\n فلك هم با اسيران كينهء آن تندخو دارد * كسى داد از كه خواهد ، آسمان هم خوى او دارد \r\n* * *\r\n\r\n","description":"","footnote":"","page_name":" 670 ","page_number":670},
  {"content":"\r\n\r\n دل جانب گلشنم به بوى تو كشد * گل بيند و آرزوى روى تو كشد\r\nشب با سگ كويت چو هم‌آغوش شوم * من نالم و تهمت سگ كوى تو كشد \r\n\r\n[ 436 
  ] [ مولانا مفيد بلخى 
  ]\r\nطرّاح طرز سديد ، مولانا مفيد ، كه اصلش از بلخ است ، در نظم‌پردازى ممتاز و كلامش به فصاحت دمساز است . به حليهء فنون نكته‌سنجى آراسته بود و از خطّهء توران همچون وى شاعرى كم خاسته . در عهد شاه‌جهانى به هند برخورد و فوائد كثيره برداشت و اوايل جلوس عالمگيرى در ملتان سنهء خمس و ثمانين و ألف تن به قضا در داد . از كلام متين اوست :\r\n ز بس‌كه كرد پريشان غبار خطّ توام * نفس چو نال قلم گشت تار تار مرا \r\n* * *\r\n گويا به راه باديه دامى كشيده‌اند * دارند بس‌كه چشم به راهت غزاله‌ها \r\n* * *\r\n باشد مدار هستى ما بر خروش ما * ما چشمه‌ايم ، آب حيات است جوش ما\r\nاسرار ماست بر همه روشن ز خامشى * آيينه است مهر دهان خموش ما\r\nشكست شيشهء دل از خمار در بر ما * حباب عالم آب است بىتو ساغر ما \r\n* * *\r\n به آن چشم سيه نسبت ندارد * ز سر ما تا به او يك ميل راه است \r\n* * *\r\n رفو زياده كند زخم دردمند تو را * به چاك سينهء من بخيه موج سوهان است \r\n* * *\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n برگ عيش و طربم داغ دل محزون است * غنچهء باغ نشاطم دهن پرخون است \r\n* * *\r\n اهل زمانه را هنرى جز نفاق نيست * غير از دو لب ميان دو كس اتّفاق نيست \r\n* * *\r\n تمام روز و شبم صرف راه غفلت شد * فغان كه عمر چو مخمل مرا به خواب گذشت \r\n* * *\r\n ز دست طالع ناساز خويش رسوايم * سياه‌بختى من همچو مشك بو دارد \r\n* * *\r\n نالهء من همچو نى جانم به لب آورده بود * ياد چشم سرمه‌آلودش به فريادم رسيد \r\n* * *\r\n در اين گلشن به پروازى مرا كى دست‌رس باشد * كه همچون مرغ تصوير آشيان من قفس باشد \r\n* * *\r\n گره از دل گشودن گر ز دست تاك مىآيد * به چندين عقده خود بيرون چرا از خاك مىآيد ؟ \r\n* * *\r\n چو مينا سركش من تا در اين ميخانه مىآيد * ز صهبا جان شيرين بر لب پيمانه مىآيد \r\n* * *\r\n مجرّد تا نگرديدم ، نديدم روى آسايش * تنم از شوق عريانى به پيراهن نمىگنجد \r\n* * *\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n بوى گلاب از نگهش مىتوان شميد * چشمى كه همچو غنچه به روى تو واشود \r\n* * *\r\n آنكه پاس خاطر ما دارد ، آزار است و بس * و آنكه دارد شوق پابوسى ما ، خار است و بس \r\n* * *\r\n دل‌بستهء طراوت گلزار خويش باش * كم نيستى ز غنچه ، گرفتار خويش باش \r\n* * *\r\n هركسى از باغ حسنش گل به دامان كرد و من * زين چمن چون شمع آتش در گريبان ريختم \r\n* * *\r\n به خطّ عارضش ازبس‌كه پيچيدم ز جا رفتم * از اين گلشن غبارآلوده چون باد صبا رفتم \r\n* * *\r\n از هيچ‌كس غبار غمى نيست بر دلم * مانند غنچه خود گره خاطر خودم \r\n* * *\r\n از انتظار ديدن صيّاد خويشتن * داريم همچو دام به ره صد هزار چشم \r\n* * *\r\n به‌جز بخت سيه نامد كسى ديگر به كار من * به رنگ لاله داغ دل بود آيينه‌دار من \r\n\r\n[ 437 
  ] [ ميرزا محمّد على ماهر اكبرآبادى 
  ]\r\nجامع فنون متواتر ميرزا محمّد على ماهر ، كه اصلش از اكبرآباد است ، به مهارت\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nاقسام نظم شأنى عالى داشت و به كلام رنگين و افكار متين علم تفوّق مىافراشت . اشعار آبدارش جواهر زواهر و دوكانچهء معانى است ؛ و نثر شسته و پركارش گلدستهء گلشن خوش‌بيانى ؛ و با كليم و قدسى و ديگر والاطبعان عصر مجلس سخن گرم مىداشت .\r\nشير خان در مرآة الخيال نوشته كه محمّد على در اصل هندو پسرى است كه در اكبرآباد توطّن داشت . پدرش در سر كار ميرزا جعفر معمايى كه از ثقات اهل ايران بوده است ، نوكر بود و همواره با پدر آمدورفت مىكرد . روزى نظر ميرزا جعفر بر وى افتاد و از لوح ناصيه‌اش رقم استعداد خوانده ، خاطرش را از دين آبا بگردانيد و به شرف اسلام مشرّف نموده . چون لا ولد بود ، او را مبتناى خود ساخت و در تربيتش نهايت جهد مبذول داشت ، انتهى ؛ و بعد وفات ميرزا جعفر به دامن دولت شاهزاده دارا شكوه بن شاه جهان جا گرفت و به خطاب مريد خان سر برافراخت و چندى به رفاقت دانشمند خان كه از امراى عظيم الشّأن شاه‌جهانى و هم از امراى عالمگيرى بوده ، به عزّت و اعتبار گذرانيد ؛ و نيز با همّت خان بخشى و ديگر امراى زمان ارتباط تمام داشت .\r\nآخر كار همه را خير باد گفته ، به آرايش خلوتكدهء فقر و قناعت پرداخت و اقليم توكّل و استغنا را مسخّر ساخت . سرخوش در كلمات الشّعرا نوشته : روزى فقير گفت كه نوّاب دانشمند خان ميربخشى و همّت خان تن بخشى هر دو بر حال شما مهربان‌اند ، چرا منصب شايسته نمىگيرند ؟ خنده كرد و گفت : به ترك دنيا مشهور شده‌ام و دم فقيرى مىزنم . اگر الحال باز رغبت دنيا نمايم ، مثل من به آن زن هندو مىماند كه با نعش شوهر خود به ارادهء سوختن رفته باشد و آتش سوزان ديده خواهد كه بگريزد . كنّاسان به چوب‌ها سرش شكسته ، بسوزانند .\r\nالقصّه ، چون به جادهء فقر و فنا قدم ثبات نهاد تا حين حيات دست التجا به احدى نگشاد و به كمال استقلال و جمعيّت خاطر مىگذرانيد ؛ و در سنهء تسع و ثمانين و ألف بساط هستى پيچيد . اين چند بيت از كلام دلپذير اوست :\r\n\r\n","description":"","footnote":"","page_name":" 674 ","page_number":674},
  {"content":"\r\n\r\n در عشق جز به مرگ نباشد فراغ ما * غير از كفن كه پنبه گذارد به داغ ما \r\n* * *\r\n عشق مادرزاد باشد عاشق ديوانه را * نيست تعليم از كسى در سوختن پروانه را \r\n* * *\r\n دلم به حلقهء زلف از تعلّق آزاد است * قفس خلاص كند مرغ رشته بر پا را \r\n* * *\r\n پاك باطن را به دشمن زود گردد سينه صاف * از نفس يك‌دم بود در دل غبار آيينه را \r\n* * *\r\n چون صدف گر قطرهء آبى شود حاصل مرا * از گلو تا بگذرد گردد گره در دل مرا \r\n* * *\r\n دلى كه لب ز جفايت به شكوه وا نكند * اگر به سنگ خورد شيشه‌اش ، صدا نكند \r\n* * *\r\n ز داغ عشق تو حاصل شود سيه‌روزى * چو دوده‌اى كه ز نور چراغ مىگيرند \r\n* * *\r\n چو طوطى از كسى لاف سخن‌سنجى نكو باشد * كه گر تنها بود با عكس خود در گفتگو باشد \r\n* * *\r\n هر دو در بزم تو با هم تا سحر واسوختيم * شمع با ما در رفاقت هيچ كوتاهى نكرد \r\n* * *\r\n واى بر مشتاق ديدارى كه در روز وصال * از هجوم گريه چشمى باز نتوانست كرد \r\n\r\n","description":"","footnote":"","page_name":" 675 ","page_number":675},
  {"content":"\r\n\r\n\r\n[ 438 
  ] [ ملّا معنى كشميرى 
  ]\r\nپيرايهء روشن‌ضميرى ، ملّا معنى كشميرى ، كه قوّت سامعه نداشت ، فأمّا هرچه از انگشت بر صفحهء هوا مىانگاشتند ، دريافته ، فورا به جوابش مىپرداخت . در نظم‌پردازى هم فكر نيكو و طبع نزاكت‌پسند داشته . اين بيت از كلامش به ملاحظه رسيد :\r\n صداى دل طپيدن از شكست رنگ مىآيد * زبان خامشى در پرده رسوا مىكند ما را \r\n\r\n[ 439 
  ] [ مولانا مخفى رشتى لاهيجانى 
  ]\r\nواقف رموز نكته‌سنجى و سخندانى ، مولانا مخفى رشتى لاهيجانى ، كه مرد نحيف و بس حقيرجثّه بود و در سخن‌پيرايى طبع خوشى و قوّت تمام داشت و به مداومت كوكنار مردم او را كوكنارى مىگفتند . در خدمت امام قلى خان حاكم فارس به عزّت و اعتبار تمام‌تر به سر مىبرد و نزد او خيلى جا پيدا كرده بود ؛ حتّى كه در مجلس وى بىتكلّف به شرب كوكنار مىپرداخت . روزى خان موصوف نظر به سخافت او گفت كه كثرت كوكنار چيزى از تو باقى نگذاشت . در جواب گفت : اين حرف بر كوكنار نيست ، دستور است كه اكثر كتّاب روزگار بر عنوان صحايف مىنگارند ، مخفى نماند . پس بااين‌همه ادعيه اگر به اين حال مانده‌ام غنيمت است . اين چند بيت از كلام لطيف اوست :\r\n درون سينه‌ام آتش چنان گرفت قرار * كه آه در جگر و ناله در دهن مىسوخت\r\nشهيد عشق تو را شب به خواب مىديدم * كه همچو شعلهء فانوس در كفن مىسوخت \r\n\r\n","description":"","footnote":"","page_name":" 676 ","page_number":676},
  {"content":"\r\n\r\n حديث شوق تو در نامه ثبت مىكردم * سپندوار نقطه بر سر سخن مىسوخت\r\nز آه نيم‌شب و نالهء سحرگاهى * ستاره بر فلك و غنچه در چمن مىسوخت\r\nز سوز سينهء مخفى شد اين‌قدر معلوم * كه همچو خس مژه‌اش در گريستن مىسوخت \r\n\r\n[ 440 
  ] [ مولانا درويش مقصود هراتى 
  ]\r\nشمع انجمن شهود ، مولانا درويش مقصود ، كه اصلش از هرات است ، در اوايل حال به مشهد مقدّس رفت . به كمال توكّل و استغنا زندگانى مىنمود و به ثبات قدم طريق سلوك مىپيمود . در اصناف نظم به گفتن رباعى توجّه بيشتر مىداشت . درايت خوش‌كلامى و استادى به ميدان شاعرى مىافراشت . آخر الأمر در عمر نودسالگى جهان فانى را گذاشت . اين دو رباعى كلام اوست :\r\n از باد صبا دلم چو بوى تو گرفت * بگذاشت مرا و راه كوى تو گرفت\r\nاكنون ز منش هيچ نمىآيد ياد * بوى تو گرفته بود ، خوى تو گرفت \r\nو له\r\n جانا ! همه از تو تندخويى آيد * وز خوى بد تو فتنه‌جويى آيد\r\nگفتى كه به‌جز جفا نيايد از من * باللّه كه از تو هرچه گويى ، آيد \r\n\r\n[ 441 
  ] [ مخلص كاشانى 
  ]\r\nطراوت‌بخش خيابان معانى ، مخلص كاشانى ، كه از عالىطبعان آن ديار و از فصحاى\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nبلاغت‌شعار بوده . طبع متينش به تلاش مضامين تازه آشنا و كلام رنگينش به لطافت بىاندازه هم‌نوا . اين چند بيت از كلام دلپذيرش به ملاحظه درآمد :\r\n كرد بىجا دلم از طرّهء جانانه جدا * دست مشّاطه الهى شود از شانه جدا \r\n* * *\r\n نظر به نامهء اين خاكسار نيست تو را * دماغ خواندن خطّ غبار نيست تو را \r\n* * *\r\n ز عصيان لب گزيدن در جوانىها نمك دارد * از اين نعمت چه لذّت مىبرى ، چون ريخت دندان‌ها ؟ \r\n\r\n[ 442 
  ] [ معزّ الدّين محمّد موسوى خان 
  ]\r\nسرآمد عالىطبعان ، معزّ الدّين محمّد موسوى خان ، كه از اعاظم سادات رضوى و سلالهء دودمان مرتضوى است و نبهء قدوهء علماى عصر ، مير محمّد زمان مشهدى بود . از آغاز شعور به تحصيل علوم همّت برگماشت و از مختصرات به وطن مألوف بهرهء شايسته برداشت و در عنفوان شباب با پدر خود ميرزا فخر الدّين بخشى به هم رسانده ، رخت به دار السّلطنه اصفهان كشيد و تا دو سال به حلقهء تلمّذ آقا حسين خوانسارى مانده ، اكتساب علوم عقليّه و نقليّه را به كمال قوّت و استعداد به اتمام رسانيد ، اگرچه پايهء شعر و شاعر نظر به علوّ مرتبتش بس كم است ؛ چنانچه خود گويد :\r\n من مرغ خوش‌ترانهء باغ فضيلتم * طبع مرا به زمزمهء شاعرى چه كار ؟ \r\nفأمّا در اصناف نظم از بلندطبعان شيرين مذاق است و كلامش در فصاحت و بلاغت به كمال طمطراق . نظم رنگينش گلشن سخن را آراسته و نثر متينش رونق انجم كاسته .\r\nطبع شريفش به مشّاطگى عرائس نازك‌خيالى كف گشوده و فكر لطيفش به لئالى آبدار\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nاشعار آويزهء گوش نازنينان خوش‌مقالى نموده ، طبع نقّادش قالب سخن را به معانى تازه روح بخشيده و فكر وقّادش بزم نظم را به مضامين برجسته گرم گردانيده . الحقّ فاضلى بلندپايه است و ناظمى گرانمايه .\r\nبالجمله ، در سنهء اثنين و ثمانين و ألف به هندوستان جلوه‌پيرا گشت . شاهدين پناه عالمگير پادشاه نظر به فضائل و كمالات و بلند نسبى او را به مرحمت شايان نواخت و به تزويج دختر شاه نواز خان صفوى به نسبت سلغيت خود سرش به اوج عزّت و اعتبار برافراخت . در مبادى حال به خدمت ديوانى عظيم‌آباد از پيشگاه شاهى دستورى يافت .\r\nامّا موافقتش با بزرگ اميد خان ناظم عظيم‌آباد كه از عظمت خاندان خود نهايت نخوت داشت ، دست نداد و مير هم نظر به فضل و كمال و تقرّب پادشاهى گردن به متابعتش نمىنهاد . رفته‌رفته خبر ناصافى صحبت ايشان به مسامع اجلال شاهى رسيد و مير حضور طلب گشته ، به خطاب موسوى خان ديوانى تن سرفرازى اندوخت و بعد چندى به ديوانى تمامى ممالك دكن چهرهء اعتبار برافروخت . در اوايل حال « فطرت » تخلّص مىكرد و پس از آن « موسوى » اختيار نمود و خطاب هم به همين تخلّص گرفت .\r\nآخر الأمر در سنهء احدى و مائة و ألف از اين دار ناپايدار به عالم جاودان رفت . از كلام پاكيزهء اوست :\r\n سدّ راه معصيت‌ها شد پريشانى مرا * داشت عريانى نگه ز آلوده‌دامانى مرا \r\n* * *\r\n ياد ما بىطاقتان آن آتشين‌خو كى كند ؟ * مىجهد همچون سپند از خاطر او نام ما\r\nزلف مشكين تو ما را كرد ازبس تيره‌روز * همچو خون نافه پنهان شد شفق در شام ما \r\n* * *\r\n\r\n","description":"","footnote":"","page_name":" 679 ","page_number":679},
  {"content":"\r\n\r\n مىكنى بدنام ، اى قاصد ! چرا خوب مرا * صد جواب از پاره كردن داد مكتوب مرا \r\n* * *\r\n مبادا شور محشر در مى عيشم نمك ريزد * عجب بزمى است در كنج لحد مشت غبارم را \r\n* * *\r\n چو شمع از سوختن گردد سيه‌موى سپيد من * كنم پيرانه‌سر از آتش عشقت جوانىها\r\nگر اندك قوّتى مىداشتم ، مىرفتم از يادش * غبار خاطر او گشته‌ام از ناتوانىها \r\n* * *\r\n كجا فارغ توان شد يك‌نفس از سوز عشق تو * كه دامن مىزند بر آتش ما دل طپيدن‌ها \r\n* * *\r\n در هجر تو شد آه سحر دادرس ما * شد بخيهء اين زخم ز تار نفس ما \r\n* * *\r\n تمام غفلتم از بندگى چه سود مرا ؟ * چو مخمل از رگ خواب است تاروپود مرا \r\n* * *\r\n عاجز شد از رفاقت ما رهنمون ما * استاده آب تيغ و روان است خون ما \r\n* * *\r\n بود تا حيرانيم آيينه‌دار روى او * از خراش ناله‌ام زلف سياهش شانه داشت \r\n* * *\r\n\r\n","description":"","footnote":"","page_name":" 680 ","page_number":680},
  {"content":"\r\n\r\n خون به چشم از دل صدپاره آن خودكام ريخت * ساقى ما را شكست شيشه مى در جام ريخت\r\nطاير ما را چه دارى در قفس كاين ناتوان * هر پرى كآورده بود از آشيان ، در دام ريخت\r\nجلوه‌اى كردى كه افتاد آفتاب از طاق چرخ * دستى افشاندى كه مهتاب از كنار بام ريخت \r\n* * *\r\n بىتابى دلم قفس سينه را شكست * ازبس طپيد عكس من ، آيينه را شكست \r\n* * *\r\n رنگ رخسارش مگو از آه اين ديوانه ريخت * بس‌كه پر شد بادهء حسن ، از لب پيمانه ريخت \r\n* * *\r\n جز ترك عشق با تو ستمكار چاره نيست * آخر دل است ، جان من ! اين سنگ خاره نيست \r\n* * *\r\n شب كه گرم از تو سپند دل ناشادم بود * نفس سوخته يك شعلهء فريادم بود\r\nبسملم را نفس بازپسين رفت ز ياد * بس‌كه دل محو كماندارى صيّادم بود \r\n* * *\r\n جوش حسرت چاك‌ها اندر دل آواره كرد * نامه‌ام را بىقرارىهاى مضمون پاره كرد\r\nنازپرور طفل من پرواى بىتابى نداشت * دل طپيدن را خيال جنبش گهواره كرد \r\n* * *\r\n\r\n","description":"","footnote":"","page_name":" 681 ","page_number":681},
  {"content":"\r\n\r\n به خاموشى گذشت ازبس‌كه در غم روزگار من * پس از مردن غبارم سرمهء آواز مىگردد \r\n* * *\r\n در شبستان ازل شمع يكى بيش نبود * بزم را از پر پروانه چراغان كردند \r\n* * *\r\n در قتل ما نكرد كمى انتظار تو * كوتاهىاى كه بود ز عمر دراز تو \r\n* * *\r\n مشك بر داغ دل سوختگان افشاند * سرمه چون از كف مژگان سياهش ريزد \r\n* * *\r\n پيش قاصد چون دلم آغاز بىصبرى كند * نامه را پرواز رنگم كاغذ ابرى كند \r\n* * *\r\n شدم خاك و هنوز از عشق او آتش به جان دارم * در آغوش كفن جسمى چو تب در استخوان دارم \r\n* * *\r\n ز پيچ‌وتاب به نظم رشتهء گلدسته را مانم * ز بس آغشتهء داغ است جسم ناتوان من\r\nز عاجز ناليم بىرحم‌تر گشتى ، ندانستم * كه بخت خفته را افسانه خواهد شد فغان من\r\nخدنگ ناله‌ام برجاست ، گر قامت دوتا گردد * شود زهگير وقت حلقه گرديدن كمان من \r\n* * *\r\n\r\n","description":"","footnote":"","page_name":" 682 ","page_number":682},
  {"content":"\r\n\r\n ندارد آفتى چون غنچه از صرصر چراغ من * به رنگ لاله در آغوش ناخن خفته داغ من \r\n* * *\r\n چراغ تربتم از گريه ويران كرد عالم را * رگ ابر است گويى رشتهء شمع مزار من\r\nز سوز سينه‌ام هر زخم داغى در بغل دارد * نكردى يك‌ره اى بىرحم ! سير لاله‌زار من \r\n* * *\r\n چمن‌پيراى زخمم گشت تيغ ناز مغرورى * نسيم گل نفس دزديده مىآيد به باغ من\r\nچنان بىمهرى ايّام دارد تيره‌احوالم * كه در دامان شب خاموش مىگردد چراغ من \r\n* * *\r\n نه تو تنگدست حسنى ، نه من از نظاره مفلس * ستم است بر نگاهم مژه را نقاب كردن \r\n* * *\r\n شب از پروانه شرح انتهاى درد پرسيدم * كف خاكسترى افشاند بر دامان فانوسى \r\n\r\n[ 443 
  ] [ ميرزا ابو الحسن شيرازى 
  ]\r\nدل‌باخته سخن ، ميرزا ابو الحسن ، كه اصلش از شيراز است ، يكى از اسلافش در هند رخت اقامت انداخت . تولّد ميرزا در شاه‌جهان‌آباد واقع گشته ، در زمان سلطنت بهادر\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nشاه به منصبى و خطاب قابل خان ممتاز گرديد و در ركاب شاهى به لاهور رفته ، با آفرين لاهورى ربطى به هم رسانيد و در عهد جهاندار شاه به پايهء تقرّب جا گرفت و به خدمات لايقه چهرهء اعتبار افروخت و در وقت محمّد شاه پادشاه به رفاقت نوّاب دل دلير خان پانىپتى كمر بست و در هنگام ايالت نوّاب موصوف به صوبه‌دارى تته و كشمير به خدمت بخشىگرى سر برافراخت و بعد فوت او با پسرش همّت دلير خان به سر برد ، و در حين اقامت شاه‌جهان‌آباد از ميرزا مظهر هم ربطى داشت . آخرش در عشرهء سادس مائة ثانى عشر جهان گذران گذاشت . از اوست :\r\n در گريه فغان كردنم ازبس‌كه هوس بود * هر قطره كه از چشم ترم ريخت ، جرس بود \r\n* * *\r\n مرا هم باغبان محتاج سير باغ مىداند * نمىداند كه سامان چمن در آستين دارم \r\n\r\n[ 444 
  ] [ ميرزا لطف اللّه مرشد قلى خان مخمور تبريزى 
  ]\r\nسخن‌سنج نكته‌دان ، ميرزا لطف اللّه مرشد قلى خان ، كه مخمور تخلّص مىكند ، پدرش حاجى شكر اللّه تبريزى از ولايت فايز هند گشته ، در بندر صورت رنگ سكونت ريخت .\r\nميرزا در سنهء خمس و سبعين و ألف به بندر مذكور تولّد يافته و بعد فوز به سنّ تمييز در وطن مألوف به حلقهء درس آقا حبيب اللّه اصفهانى كه از مشاهير فضلا و تلامذهء ذى اعتبار آقا حسين خوانسارى بوده ، درآمده ، به كسب كمالات كوشيد و سرمايهء فضائل به هم رسانيد و پس از وفات پدر به تقريب تجارت به بنگاله شتافت . نوّاب شجاع الدّوله ناظم بنگاله لمعان قابليّت از ناصيهء حالش هويدا يافته ، از مخصوصان خودش گردانيد و دختر خود را در سلك ازدواج او كشيد ، و به التماس نوّاب از پيشگاه سلطانى به منصب عمده و خطاب مرشد قلىخانى شرف‌اندوز و مباهى گشت و مدّتى به نظامت صوبهء اديسه\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nحكمران بود . آخر به انقلاب روزگار و مكر و فريب نوكران ناهنجار از مقام خود درافتاد و در سايهء عاطفت نوّاب آصف‌جاه ناظم دكن درآمد و سال‌ها به خوبى به سر برد .\r\nآخر الأمر در حيدرآباد رحل اقامت انداخت و در سنهء اربع و ستّين و مائة و ألف به سفر آخرت پرداخت . از مصطبهء شاعرى سرمست نشئهء سخندانى بوده و جرعه‌كش ساغر خوش‌بيانى . از كلام پركيف اوست :\r\n تعجّب نيست بدطينت اگر حاجت روا گردد * كه زخم كهنه را خاكستر عقرب دوا گردد\r\nز دونان كى به خود درماندگان را كار بگشايد * گره امكان ندارد باز از انگشت پا گردد \r\n* * *\r\n تسكين دل ز صحبت روشندلان طلب * آيينه بىقرارى سيماب مىبرد \r\n* * *\r\n كو ساغر مى تا دمى از هوش خود افتم * مانند سبو دست در آغوش خود افتم \r\n* * *\r\n مىفريبد نازنينان را به هر صورت كه هست * كاش چون آيينه من هم جوهرى مىداشتم \r\n\r\n[ 445 
  ] [ راى رايان آنندرام مخلص لاهورى 
  ]\r\nشاعر شيرين‌كلام ، راى رايان آنندرام ، كه مخلص تخلّص مىكند ، از قوم چهتريان است كه از قديم الايّام فرقهء ايشان اهل حكومت و رياست در هند شده آمده‌اند . وطن اصلى او سودهره از متعلّقات لاهور است و وى در شاه‌جهان‌آباد مىگذرانيد . دستور هند\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nاست كه در بارگاه سلاطين از طرف امرا ، وكلا مىباشند . مخلص به دربار پادشاهى به وكالت اعتماد الدّوله قمر الدّين خان وزير محمّد شاه پادشاه و سيف الدّوله عبد الصّمد خان ناظم صوبهء لاهور و ملتان مأمور بوده و به خطاب راى رايان سرفرازى داشت . طبع موزونش به ادابندى مضامين تازه دمساز است و كلام دردانگيزش به فصاحت همراز .\r\nخان آرزو در مجمع النفائس نوشته : « باعث بودن فقير در شاه‌جهان‌آباد دهلى اخلاص اوست ؛ از مدّت سى سال تا اليوم سررشتهء كمال محبّت و مودّت را از دست نداده ، در عنفوان جوانى اشعار خود را از نظر ميرزا عبد القادر بيدل مرحوم گذرانيده ، از آن زمان به اين عاجز محشور و مربوط است . الغرض ، در اين جزو زمان از منتخبان روزگار است ، انتهى » .\r\nآخر الأمر مخلص در سنهء اربعين و مائة و ألف بساط اخلاص هستى موهوم پيچيد . اين چند بيت از كلام پردرد اوست :\r\n ميازار ، اى محبّت ! باز چون من ناتوانى را * غريبى ، دردمندى ، بىكسى ، آزرده‌جانى را\r\nز حال بلبل مسكين نداريم اطّلاع ، امّا * به پاى گلبنى ديديم مشت استخوانى را \r\n* * *\r\n برد سوداى سر زلف تو از خويش مرا * سفر دورودراز آمده در پيش مرا\r\nحسن در قيد تماشاى تو افكند مرا * كرد در خانهء آيينه نظر بند مرا \r\n* * *\r\n مسكنم پاى گلى بود از اين پيش و كنون * نيست پروانگى سير چمن ، يا قسمت ! \r\n* * *\r\n گردباد آينهء عبرت احوال تو بس * آرميدن همه گر خاك شوى ، دشوار است \r\n* * *\r\n\r\n","description":"","footnote":"","page_name":" 686 ","page_number":686},
  {"content":"\r\n\r\n رحم كن بر خود ، ميار آزرده‌جانى را به شور * شعلهء آواز بلبل خانهء صيّاد سوخت \r\n* * *\r\n شيشهء ما را ز سنگ سرمه گويا ساختند * دل فتاد از طاق ابرويش ، صدايى برنخاست \r\n* * *\r\n گردن دعوى مكن ، اى شمع ! در محفل بلند * رونق حسن تو آخر تا سحر خواهد شكست \r\n* * *\r\n صفا نماند ميان دو زلف او از خط * در اين دو يار موافق غبار پيدا شد \r\n* * *\r\n به قربان بتان آخر دل‌افگار خود كردم * ز حالم تا كسى واقف شود ، من كار خود كردم \r\n* * *\r\n به كاغذ باد ماند در محبّت كاروبار من * كه باشد در كف طفلان عنان اختيار من \r\n* * *\r\n قيامت بر سرم آورده از شيون ، اى قمرى ! * تو خواهى بعد از اين در باغ بودن يا من ، اى قمرى ! ؟ \r\n\r\n[ 446 
  ] [ مير غلام نبى محبّ بلگرامى 
  ]\r\nفرد منتخب ديوان خوش‌كلامى ، مير غلام نبى محبّ بلگرامى ، كه از آغاز شباب به\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nوادى سخن درافتاد و به ملاحظهء دواوين سخن‌سنجان قديم و جديد دل نهاد . از موزونى طبع به تازه‌گويى آشنايى داشت و به تلاش مضامين برجسته نظر مىگماشت و با خوش‌كلامان عصر مثل شيخ عبد الرّضا متين صفاهانى و آقا عبد العلى مربوط بوده . از آنجا كه شجاعت ارث خاندان او است ، بيشتر در معارك مردانه قدم مىنهاد و طرف مخالف را به نيروى جرأت و دلاورى هزيمت مىداد . در تلاش نوكرى سمت بنگاله شتافت و از عدم مساعدت روزگار از آنجا برگشته ، به سلك ملازمان وزير الممالك نوّاب صفدر جنگ انسلاك يافت و چون نوّاب وزير بار ثالث لشكر ظفرپيكر بر سر افاغنه كشيد و در دامن كوه مداريه نوبت پيكار رسيد ، مير در عين محاربه به سنهء خمس و ستّين و مائة و ألف از زخم تفنگ آهنگ دار آخرت نمود . از افكار اوست :\r\n قدم برون نگذارم ز آستانهء خويش * شدم چو جوهر آيينه نقش خانهء خويش \r\n* * *\r\n به بزم مىپرستى عشرت رندانه شب كردم * نقاب شيشه وا از چهرهء بنت العنب كردم \r\n* * *\r\n امشب ، اى شمع ! در اين بزم به ناز آمده‌اى * آفرين باد كه پروانه‌نواز آمده‌اى\r\nقصّهء شوق مكن در شب هجران كوتاه * اگر اى شانه از آن زلف دراز آمده‌اى \r\n\r\n[ 447 
  ] [ مير سيّد على مشتاق اصفهانى 
  ]\r\nسردفتر ديوان سخندانى ، مير سيّد على مشتاق اصفهانى ، كه از سادات عالىدرجات حسينى است ، به جودت طبع از عهد خردسالى قدم به دايرهء نظم نهاده و به فصاحت و بلاغت داد سخنورى داده . كلام دلپذيرش دردانگيز است و اشعار بىنظيرش دلاويز . در سنهء اوسط مائة ثانى عشر طريق عقبى پيمود . از اشعار عاشقانهء اوست :\r\n\r\n","description":"","footnote":"","page_name":" 688 ","page_number":688},
  {"content":"\r\n\r\n كاش بيرون فتد از سينهء زار مرا * گشت ناليدن اين مرغ گرفتار مرا \r\n* * *\r\n آخرم دوست نگشتى تو و داغم كه چرا * دوستان را به خود از بهر تو دشمن كردم \r\n* * *\r\n نى تاب وصلت در دلم ، نى طاقت هجران تو * وصلت بلا ، هجرت بلا ، اى من بلاگردان تو ! \r\nرباعيات\r\n گردون ستيزه‌كار ديدى كه چه كرد ؟ * ناسازى روزگار ديدى كه چه كرد ؟\r\nاز حرف رقيب عاقبت خونم ريخت * ديدى كه چه كرد يار ، ديدى كه چه كرد ؟ ! \r\nو له\r\n پيدا چو گهر ز قطرهء آب شديم * و آن‌گاه نهان چو درّ ناياب شديم\r\nبوديم به خواب در شبستان عدم * بيدار شديم و باز در خواب شديم \r\nو له\r\n تا چون گلم آرايش دامن بودى * دل‌تنگ‌تر از غنچه به گلشن بودى\r\nرفتى ز بر من و شكفتى اكنون * من بىتو چنانم كه تو با من بودى \r\nو له\r\n تا عشق مرا فاش نمىدانستى * با من ره پرخاش نمىدانستى\r\nدر عاشقى خويش مرا شهرهء شهر * دانستى و اى كاش نمىدانستى ! \r\n\r\n[ 448 
  ] [ ميرزا عبد الرّضا متين نجفى 
  ]\r\nصاحب طبع سحرآفرين ، ميرزا عبد الرّضا متين ، كه اصلش از نجف اشرف است ، پدر\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nبزرگوارش در اصفهان سكونت گرفت و ميرزا همان‌جا در سنهء ثلث و مائة و ألف لباس هستى پوشيد . نسبش به مالك اشتر مىرسد . تا مدّت بيست سال در اصفهان به اكتساب علوم و فنون و ادراك صحبت ارباب فضل و كمال گذرانيد و در مراتب نظم شاعر خوش‌مقال و به اتّباع مشرب صافى صوفيه ، صاحب ذوق و حال بوده . قباى حسن اخلاق و انكسار در بر داشت و تأليف قلوب احباب و اغيار پيش نظر .\r\nدر عهد شاه عالم بهادر شاه وارد عشرتكدهء هند گشت . در بدايت حال با نوّاب برهان الملك سعادت خان نيشاپورى ناظم صوبهء اود به فرط عزّت به سر مىبرد ، و پس از آن رفاقت نوّاب ابو المنصور خان صفدر جنگ اختيار كرد و به تقرّر چند قريه به طريق مدد معاش به فراغ خاطر مىگذرانيد . از آنجا كه شوق خداطلبى در سر داشت و به تلاش فقرا همواره مىكوشيد ، در هنگام ورود لكهنو به خدمت سيّد محمّد عارف نعمت‌اللّهى كه سلسلهء عاليّهء قادريّه داشته ، رسيده ، خرقه از دست مباركش پوشيد و بعد وفات صفدر جنگ خلف رشيدش نوّاب شجاع الدّوله بهادر هم به مراعات وى قسمى كه بايدوشايد پرداخته .\r\nدر هنگامى كه شجاع الدّوله در ركاب شاه عالم به سمت جهانسى شتافت ، راجه « 1 » چه ببينى بهادر كه به عهدهء نيابت مأمور بوده ، از راه ناقدردانى ديهات مدد معاش او را به ضبطى درآورد . ميرزا از آنجا تنگ‌دل گشته ، عنان توسن عزيمت به جانب بنگاله منعطف ساخت و به سابقهء معرفتى كه با نوّاب قاسم عليخان ناظم بنگاله داشت ، با وى برخورد .\r\nقاسم عليخان به كمال تعظيم و تكريم پيش آمد و به نهايت عزّت و احترام او را درگرفت .\r\nبعد چندى در سنهء خمس و سبعين و مائة و ألف راهگراى عالم بقا گرديد . صاحب ديوان است . اين چند بيت از كلام متين اوست :\r\n چون شمع صرفه نبرد كس ز كين ما * آتش زبانه مىكشد از آستين ما \r\n* * *\r\n\r\n\r\n","description":"","footnote":"\r\n( 1 ) . حاشيه : شاهزاده .\r\n","page_name":" 690 ","page_number":690},
  {"content":"\r\n\r\n تدبير عقل مانع دل بردن تو نيست * از پاسبان حذر نبود دزد خانه را \r\n* * *\r\n دست من از لقمهء چرب كسى آلوده نيست * مىخورم چون شمع مغز استخوان خويش را \r\n* * *\r\n اندك ، اى خار ره ! امداد ، كه سرپنجهء من * صرف در چاك گريبان شد و دامن باقى است \r\n* * *\r\n به‌جز گداختن از روى شرم كارش نيست * چو شمع هركه زبانش به اختيارش نيست \r\n* * *\r\n مىكند هرچند تسخير پريزاد آدمى * جان به قربان پرىزادى كه تسخيرم كند \r\n\r\n[ 449 
  ] [ ميرزا معزّ الدّين اصفهانى 
  ]\r\nناظم با تمكين ، ميرزا معزّ الدّين ، كه از تبارزهء عباس‌آباد اصفهان است ، نياكانش از پيشگاه سلاطين صفويّه به مناسب عمده و خدمات لايقه به كمال اعزاز و احترام مىگذرانيدند . ميرزا حين فوت پدرش ، ميرزا حسن ، كه در علوم معقول و منقول استعداد بايسته داشته و در فضل و كمال از منتخبان عصر بود ، عمر شش‌سالگى داشت .\r\nبعد فوز به سنّ تمييز به خدمت ميرزا ابو سعيد كه از سلسلهء مشكيّهء اصفهان بوده ، به تحصيل كمالات و علوم عقلى و نقلى پرداخت ؛ و پس از آن به فيض صحبت آخوند شفيعاى طالقانى در ديگر علوم و فنون دستگاه وافر به هم رسانيد و صحبتش با ابراهيم شاه برادرزادهء نادر شاه درگرفت و در عهد سلطنت ابراهيم شاه بر مزاج وى كمال محيط و\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nمختار كل گرديد و تجويز و تفويض خدمات ممالك عراق و فارس متعلّق به استصواب او بوده و بعد انقراض عصر ابراهيم شاه از اصفهان به شيراز درآمد . ابو الحسن ، حاكم شيراز ، كه مرهون احسانات پيشين او بود ، مقدم او را گرامى داشته مراتب تعظيم و تكريم و تقديم خدمات به عمل آورد و از آنجا كه ميرزا عزم سياحت پيش نهاد خاطر داشت ، از بندر طاهرى به سوارى جهاز « 1 » بعد ملاحظهء نشيب و فراز روزگار و تحمّل حرج‌ومرج بسيار خود را به بندر تته كشيد . محمّد مراد مخاطب به سربلند خان كه به مرزبانى سند مأمور بود و او را نادر شاه به اصفهان برده و مدّتى در آن ديار اقامت داشت و در زمان ابراهيم شاه به مساعى ميرزا از آن مخمصه نجات يافته ، به سند مراجعت نمود . مقدمش را از حصول مراد دلى انگاشته ، خدمات شايسته به‌جا آورد . ميرزا به استدعاى او ايّامى معدود در آنجا آسوده به راه خشكى متوجّه بندر صورت گشت و از اورنگ‌آباد عبور كرده ، به حيدرآباد برخورد . صمصام الدّوله شهيدخوانى به مواسات بيش از پيش ، پيش آمد . پس ميرزا آشفتهء حسن سلوك و صحبت رنگينش گشته ، دست از مرافقت برنداشت و بعد شهادتش در اورنگ‌آباد ، اورنگ‌آراى توكّل و استغنا بود ؛ و در سنهء ثلث و ثمانين و مائة و ألف راه آخرت پيمود . از افكار اوست :\r\n در خيال تو چو از خواب گران برخيزم * همچو آيينه سراپا نگران برخيزم \r\n* * *\r\n شادم ز قرب و بعد كه تا قطره از محيط * دورى نكرد و باز نيامد ، گهر نشد \r\nرباعى\r\n يا راه به كوى وصل محبوبم ده * يا بىزارى ز صورت خوبم ده\r\nيا اين دل ناصبور از من بستان * يا در غم هجر صبر ايّوبم ده \r\n\r\n\r\n","description":"","footnote":"\r\n( 1 ) . حاشيه : كشتى .\r\n","page_name":" 692 ","page_number":692},
  {"content":"\r\n\r\n\r\n[ 450 
  ] [ درويش مجيد طالقانى 
  ]\r\nسالك شاهراه سخندانى ، درويش مجيد طالقانى ، كه از اوايل حال متلبّس به لباس فقر بوده ، در آغاز شباب به اصفهان رسيده ، به كسب كمالات صورى گراييد . در خوشنويسى دستى داشت و در فنون شعر هم صاحب طبع موزون و فهم نيكو بود . در سنهء خمس و ثمانين و مائة و ألف جهان گذران را گذاشت . از اوست :\r\n ظلم است كه بيرون كنيم از قفس اكنون * كز جور توام ريخته شد بال‌وپر آنجا \r\n* * *\r\n به محشر داورىها از تو دارم * اگر شور از تو در محشر نباشد \r\nرباعى\r\n شادى كه دلت شادى عالم با اوست * آگاه از اين نه‌اى كه غم هم با اوست\r\nگفتى كه غم جهان ندارد دل من * دارى دل ما كه يك جهان غم با اوست \r\n\r\n[ 451 
  ] [ مير مقبول قمى 
  ]\r\nشاعر خوش‌تكلّم ، مير مقبول ، از سادات قم ، كه از عهد طفوليت شورش عشق و خيال شعرگويى در سر داشت و اقارب او به اعراض از آن مىكوشيدند . آخر تاب امتناعشان نياورده ، به كاشان شتافت . از آنجا كه شوق رهنمون است ، ذوق طاعت و عبادتش روزافزون شده ؛ آخر كار همان‌جا به قبول ترك هستى پرداخت . اين بيت از كلام مقبول اوست :\r\n پر از خوناب حسرت شد دو چشم اشكبار من * يكى بر روز من گريد ، يكى بر روزگار من \r\n\r\n","description":"","footnote":"","page_name":" 693 ","page_number":693},
  {"content":"\r\n\r\n\r\n[ 452 
  ] [ شيخ غلام قطب الدّين مصيبت الله‌آبادى 
  ]\r\nصاحب طبع رنگين ، شيخ غلام قطب الدّين ، كه مصيّب تخلّص مىكند ، خلف شيخ محمّد فاخر زاير الله‌آبادى است . به تحصيل كمالات در خدمت پدر بزرگوار و ديگر علماى عصر پرداخته منتخب اقران برآمد و دست به دامن ارادت والد ماجد زده ، به روش اسلام قدم ثبات افشرد . در نظم‌پردازى هم طبع بلند داشت .\r\nبالجمله ، از وطن مألوف به ارادهء زيارت حرمين شريفين برآمده ، فايز منزل مقصود گشت و بعد فراغت از حجّ و زيارت در مدينهء منوّره سنهء سبع و ثمانين و مائة و ألف داعى اجل را لبّيك گفت . از كلام اوست :\r\n مرديم و هنوز بر لب من * چون شمع فسرده دود آه است \r\n* * *\r\n ز بلبل باغبان بىمروّت سرگران دارد * كه اين بىخانمان ماتم چرا در گلستان دارد ؟ \r\n* * *\r\n گاه در بتكده ، گاهى به حرم سير كند * يار غارتگر دين است ، خدا خير كند ! \r\n\r\n[ 453 
  ] [ محمّد محفوظ خان بهادر شهامت جنگ 
  ]\r\nاميركبير صدرآراى ايوان دانش و فرهنگ ، محمّد محفوظ خان بهادر شهامت جنگ ، كه فرزند دويمى نوّاب سراج الدّوله انور الدّين خان بهادر شهيد است . ذات والاصفاتش به اوصاف پسنديده موصوف و به مكارم اخلاق معروف بود . كتب درسيّه على سبيل التّرتيب پيش اساتذهء عصر گذرانيده و علوم عقليّه و نقليّه و فنون متنوّعه به استعداد تمام\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nبه اتمام رسانيده . شرائف اوقات به شغل درس و تدريس معمور مىداشت و دقيقه‌اى از دقايق اتّباع شريعت غرّا نامرعى نمىگذاشت . به مقتضاى ذهن نقّاد در سخن‌سنجى هم طبع عالى داشته و به فكر بلند در مراتب نظم خوش‌مقالى قدرافزاى اهل سخن و ارباب فضل و كمال بود ؛ و در اقسام نظم تخلّص به نام نامى خود محفوظ مىنمود . نظر به كمالات ذاتى و صفاتى منظور نظر كيميا اثر نوّاب نظام الملك آصف‌جاه گرديد و نوّاب چشم التفات بيشتر به حال او داشت و والد ماجدش نيز او را عزيز انگاشته ، به دلجويى و بلندنامى او مىكوشيد . فأمّا نقش او خاطرخواه ننشست . نوّاب والاجاه كه بعد شهادت پدر بزرگوار از سركار نوّاب ناصر جنگ شهيد خلف نوّاب آصف‌جاه به عطاى جاگير و خطاب و منصب پدرى و نظامت اركات سر برافراخت ، به حفظ آداب و تقديم خدمات او تا حين حيات قسمى كه بايدوشايد مىپرداخت .\r\nآخر كار در سنهء ثلث و تسعين و مائة و ألف به خلد برين شتافت . از طبع شريف اوست :\r\n خسرو اقليم عشقم ، افسرم از گل كنيد * گوهر تاجم ز اشك ديدهء بلبل كنيد\r\nبر سر هر تار مو مدّ نگه دارم رسا * مه‌جبينان ! از نگاهم شانهء كاكل كنيد \r\n* * *\r\n كناره‌گير به پيرى ز وصل مه‌رويان * كه پرده‌دار حريفان شب جوانى بود \r\n\r\n[ 454 
  ] [ ميرزا مظهر جان جانان 
  ]\r\nسرآمد عرفاى زمان ، ميرزا مظهر جان جانان ، كه مركز دايرهء طريقت است و آشناى محيط حقيقت ، به كمال استقامت پا به دامن فقر و قناعت كشيده و به نهايت استقلال به خلوتكدهء توكّل آرميده ، قباى فقر و غوامض علوم و فنون ، طبع لطيفش درست به تعليم و تربيت خلايق در علوم ظاهرى و باطنى مىكوشيد و شايقان هر فنّ را به سرمنزل مقصود\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nمىرسانيد . در وادى سخن طاير فكر بلندش تيزپرواز است و در ساحت اين فنّ طبع لطافت‌پسندش به يكّه‌تازى مختار . طرز تازه‌اش گلدستهء گلستان نازك‌خيالى و تلاش رنگينش طوطى شكرستان خوش‌مقالى . ترجمهء خود كه به استدعاى مير آزاد بلگرامى رقم فرموده ، آن را بعينه از سرو آزاد تبرّكا در اين اوراق به قيد قلم درآورده ؛ و هى هذا :\r\n« فقير جان جانان ، متخلّص به مظهر ، پسر ميرزا جان جانى تخلّص علوى نسب ، هندى مولد ، حنفى مذهب ، نقشبندى مشرب است . در عشرهء اولى و مائة ثانيه بعد ألف ولادتش اتّفاق افتاد . نشو و نماى ظاهرى در بلدهء اكبرآباد يافته ، تربيت باطنش در محروسهء شاه‌جهان‌آباد از جناب حضرت سيّد نور محمّد بدوانى نقشبندى مجدودى واقع شد .\r\nنسبش بيست و هشت واسطه به توسط محمّد بن حنيف به شير بيشه كبريايى مرتضى - كرّم اللّه وجهه - منتهى مىشود . جدّ اعلاى او امير كمال الدّين در اوايل مائة تاسع از خطّهء طايف به جذب قسمت ، به حدود تركستان رخت اقامت انداخت و به فرمانروايى بعضى از آن ممالك عمر گذرانيده ، اولاد كثير به هم رسانيد . از آنها امير مجنون و امير بابا در حين فتح هندوستان كه بر دست همايون پادشاه اتّفاق افتاد در اين مملكت وارد شدند . از آن باز خدمت و رفاقت سلاطين گوركانيه شعار مردم اين خاندان بود . ميرزا جان مذكور كه در ششم مرتبه از امير بابا و در درجهء دوازدهم از امير كمال الدّين مسطور واقع است ، به عهد عالمگير پادشاه - عليه الرّحمة - به عالىمنصب ترك دنيا سرفراز گرديد ؛ و اين خاكسار از به دو طفلى هواى مال و جاهش در سر نپيچيد . بعد تحصيل ضروريات اين مشت غبار ، خود را به دامن دولت از خود رفتگان رسانيد ، به اميد آنكه چشمى در عالم ديگر باز كند ، چون نقش قدم بر در ايشان نشسته است . ازبس دماغش ضعف قوى دارد ، تاب تدبير و اسباب نمىآرد . تجريد و تفريدى اختيار كرده ، نان بر خوان دونان نخورده و چون كلّ عمر خود را به يك خرقه به سر برده ، به تحريك شور عشقى كه نمك خمير او است ، گاه لبى به فرياد وا مىكند ؛ چون لاله‌اش موزون واقع مىشود ، احباب از راه\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nجوهرشناسى به ميزان اشعارش مىسنجد ؛ و گرنه او از غايت انصاف نظر به بىمايگى خود دكّانى بر سخن نچيده . زياده بر اين نيست كه نظر بزرگان يافته ، حسن قبولى به هم رسانيده است . او - سبحانه - حسن خاتمه هم نصيب كند ، انتهى » .\r\nميرزا كه بيشتر به قيام ليل مىگذرانيد ، چون شبى به تهيهء نماز تهجّد برخاست ، از دست ناهنجارى تير تفنگ به سينهء معرفت گنجينه‌اش رسيد و بعد سه روز به همان جراحت روز عاشورهء سنهء خمس و تسعين و مائة و ألف گلگونهء شهادت بر چهرهء هستى ماليده ، به خلد برين منزل گزيده ، در صحن خانهء خود آسوده گرديد . به تفتيش قاتل بدكردارش هرچند پرداختند ، اصلا سراغش نيافتند . اين چند بيت از خيالات پاكيزهء اوست :\r\n بىكسى مشهور كرد آخر به يكتايى مرا * داد تشريف خدايى فيض تنهايى مرا\r\nصرف عشق خوش‌قدان گرديد نقد اشك من * كرد مفلس عاقبت اين خرج بالايى مرا \r\n* * *\r\n فشار داد نزاكت ز بس‌كه رنگ تو را * تن تو ساخت گلابى قباى تنگ مرا \r\n* * *\r\n يك‌ذرّه نيست همچو حنا اختيار ما * در دست ديگر است خزان و بهار ما \r\n* * *\r\n مانند شمع بر سر مژگان گره شود * از حيرت جمال تو نور نظر مرا \r\n* * *\r\n آبى نزد به روى كز آن خواب بخت ما * با آنكه گريه داد به سيلاب رخت ما \r\n* * *\r\n آبرو پيش كسى نيست كف خاك مرا * شعله هم از نظر انداخته خاشاك مرا \r\n* * *\r\n\r\n","description":"","footnote":"","page_name":" 697 ","page_number":697},
  {"content":"\r\n\r\n مبادا بلبل ديگر پس از من آشيان بندد * توان آويخت از شاخ بلندى استخوانم را \r\n* * *\r\n چو بوى گل به تنم بىتو نيم‌جانى هست * بيا هنوز ز ديوانه‌ات نشانى هست\r\nبه رنگ دود كه از شمع كشته برخيزد * به لب ز جور توام آه ناتوانى هست \r\n* * *\r\n از براى دلم آبى ته چاهى دارى * سبزهء چاه زنخدان تو بىچيزى نيست \r\n* * *\r\n عكس رنگ پان « 1 » نمايان است بر پشت لبت * اين بدخشى از كجا در سبزوار افتاده است ؟ ! \r\n* * *\r\n نقش مظهر چو ز كويت گذرد ، چشم مپوش * آخر اين مرده همان است كه بيمار تو بود \r\n* * *\r\n به كنج باغ ز بيداد ظالمانى چند * فتاده است پرى چند و آشيانى چند \r\n* * *\r\n شب ندانم كه به فرقم كف پايى زده است * كز گل زخم سرم بوى حنا مىآيد \r\n* * *\r\n اشك طوفانى من چشم مرا كرد سپيد * آن‌قدر جوش زد اين بحر كه كف كرد آخر \r\n* * *\r\n\r\n\r\n","description":"","footnote":"\r\n( 1 ) . حاشيه : برگى از درخت مىباشد كه در هند و پاكستان به عنوان تنقّلات در دهان مىگذارند .\r\n","page_name":" 698 ","page_number":698},
  {"content":"\r\n\r\n عشق را گر رخصت شوخى نمىبودى ز حسن * دست كى كردى زليخا سوى پيراهن دراز \r\n* * *\r\n گرفتم نى ز گل رنگى ، نه بويى از چمن بردم * همين سوز جگر چون شعله با خود در كفن بردم \r\n* * *\r\n باغبان رو به من آرد كه ثناخوان توام * چون صبا بارفروش گل و ريحان توام\r\nهمچو سيلاب روم گريه‌كنان جانب دشت * من كه جاروب‌كش گور غريبان توام\r\nخوب گفتى غزل مرثيهء من ، مظهر ! * جان ندارم كه دهم ، كشتهء احسان توام \r\n* * *\r\n باز خواهم گله از جور تو بنياد كنم * زير ديوار تو بنشينم و فرياد كنم\r\nمىطپد در قفس سينه اگر حكم كنى * مرغ در گرد تو گردانم و آزاد كنم \r\n* * *\r\n ما از نى قليان كسى كام گرفتيم * آخر ز لبش بوسه به پيغام گرفتيم \r\n* * *\r\n مظهر ! تو دشمن خودى ، اى خانمان خراب ! * دل مىدهد به دست سپاهى پسر كسى ؟ \r\nمخمّس\r\n عرق افشان كه تو ، اى شوخ پسر ! مىآيى * دست چون بهلهء تركان به كمر مىآيى\r\nجامهء سبز چو شمشاد ببر مىآيى * چهره افروخته چون گل به نظر مىآيى\r\nاز شكار دل گرم كه دگر مىآيى ؟ * جيب ما پاره چو گل پيش تو هرچند شود\r\nنيست ممكن به دلت ريشهء پابند شود \r\n\r\n","description":"","footnote":"","page_name":" 699 ","page_number":699},
  {"content":"\r\n\r\n چون‌كه در خواب ز باغت نتوان گل چيدن * كيست گستاخ كه بر روى تو آرد ديدن ؟\r\nكه عرقناك ز آيينه به در مىآيى * جان پاك از تن ابرار نيايد بيرون\r\nبوى گل از در گلزار نيايد بيرون * حرف مهر از لب دلدار نيايد بيرون\r\nاز صدف گوهر شهسوار نيايد بيرون * به صفايى كه تو از خانه به در مىآيى\r\nبىتو ، اى شمع ! ز من چشم پرآبى مانده است * از طلسمم به هواى تو حبابى مانده است\r\nچون تهى شيشه به لب بوى گلابى مانده است * از حياتم نفسى پا به ركابى مانده است\r\nمىرود وقت ، به بالينم اگر مىآيى * چون كتان خسته‌ات اى ماه‌جبين ! كيست كه نيست ؟\r\nبستهء آن خم زلف ، اى بت چين ! كيست كه نيست ؟ * كافر عشق تو بر روى زمين كيست كه نيست ؟\r\nدر رهت باخته جان و دل و دين كيست كه نيست ؟ * كه چو خورشيد به شمشير و سپر مىآيى\r\nشعلهء خوى تو انداخت به تب صائب را * همچو مظهر مزن آتش ز غصب صائب را\r\nدم چو تبخاله گره شد ز ادب صائب را * جان رسيده است ز شوق تو به لب صائب را\r\nهيچ‌وقتى به از اين نيست اگر مىآيى \r\n\r\n[ 455 
  ] [ مردان عليخان مبتلاى مشهدى 
  ]\r\nنكته‌سنج فصاحت پيرا ، مردان عليخان مبتلا ، كه اصلش از مشهد مقدّس است ، جدّ\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nبزرگوارش ميرزا محمّد به معيّت نوّاب برهان الملك سعادت خان نيشاپورى در عصر محمّد معزّ الدّين جهاندار شاه وارد هند گشت و در زمان محمّد فرّخ‌سير در سلك ملازمان شاهى انسلاك يافت . پس از آن پسرش محمّد عليخان هم در مرافقت برهان الملك و بعد وفات او به خدمت نوّاب ابو المنصور خان صفدر جنگ كه به حكومت صوبهء اود مأمور گشته ، اعتبارى تمام به هم رسانيد ، و به وسيلهء جميله‌اش از پيشگاه احمد شاه به منصب پنج‌هزارى و خطاب بهادرى امتياز اندوخت .\r\nبالجمله ، مردان عليخان كه نام اصلى وى ميرزا كاظم است و ولادتش در لكهنو رو نمود و از نوّاب صفدر جنگ به خطاب مردان عليخان سرفراز گشت و كتب ضرورى به خدمت مولوى وجيه الدّين نظام‌آبادى جونپورى تحصيل نموده ، در نحو و فقه استعداد وافى داشت و خط نستعليق و نسخ خوب مىنگاشت . شاعر خوش‌فكر و نيكوتلاش بود و مشق سخن هم از مولوى موصوف مىنمود و به صحبت اكثرى از شعرا مثل شيخ عبد الرّضا متين و غيره رسيده ، و تذكرة الشّعرايى موسوم به نظم معانى تأليف ساخت ؛ و اواخر مائة ثانى عشر مبتلاى پنجهء اجل گرديد . از اوست :\r\n چرا خجل ز سگ كوى يار مىگشتم * نمىگداخت غم او گر استخوان مرا ؟ \r\n* * *\r\n حيف كه رفت يار من بىسبب از كنار من * دست نمىتوان گرفت عمر گريزپاى را \r\n* * *\r\n آگاه تا شوى ز غم انتظار ما * نرگس دمد به جاى گياه از مزار ما \r\n* * *\r\n باز فرياد كدامين دل شيدا برخاست * كه قيامت پى تعظيم وى از جا برخاست ؟ \r\n* * *\r\n\r\n","description":"","footnote":"","page_name":" 701 ","page_number":701},
  {"content":"\r\n\r\n با آنكه شد غبار من از آسمان بلند * آگاه نيستم كه دلم خاك راه كيست ؟ \r\n* * *\r\n برسانيد به زير قدمش تا ميرم * بر لب از سينه هنوزم نفسى مىآيد\r\nيادم آيد ز اسيرىّ خود و ناله كنم * چون صفيرى شنوم از قفسى مىآيد \r\n\r\n[ 456 
  ] [ بهورى سنگهه مشرب اكبرآبادى 
  ]\r\nانجمن‌آراى طرب ، بهورى سنگهه مشرب ، كه اصلش از اكبرآباد است ، به جودت طبع و ذهن رسا و به فكر شعر و سخن ، استعداد به هم رسانيد و مشق سخن به خدمت محمّد مقيم آزاد كشميرى الاصل كه در اكبرآباد توطّن داشت ، مىگذرانيد و در مراتب نظم مضامين رنگين را به خوبى كرسىنشين مىگردانيد . چندى در ممالك بنگاله به سياحت پرداخت . پستر در ملازمت سركار نوّاب شجاع الدّوله بهادر ناظم صوبهء اود به همراهى ميرزا حيدر بيگ چهرهء اعتبار افروخت ؛ و اواخر مائة ثانى عشر درگذشت . از اشعار اوست :\r\n من بر سياه‌كارى خود تا نظر كنم * چون خامه سر فروبرم و گريه سر كنم\r\nمشرب ! رسيد موسم پيرى ، خوش آنكه من * شغل نظاره ترك چو شمع سحر كنم \r\n* * *\r\n سيه‌بختم كه دل خونابه اندر چشم تر دارم * چو ميل سرمه جا در ديدهء اهل نظر دارم \r\n* * *\r\n گر بعد مردنم گذرى بر مزار من * چون گردباد گرد تو گردد غبار من \r\n\r\n","description":"","footnote":"","page_name":" 702 ","page_number":702},
  {"content":"\r\n\r\n\r\n[ 457 
  ] [ مولوى شاه عبد القادر مهربان فخرى نيشابورى 
  ]\r\nسرو جويبار عزّت و سرورى ، مولوى شاه عبد القادر مهربان فخرى ، كه اصلش از سادات نقويّهء نيشاپور است ، يكى از اسلافش در قصبهء كنتور كه از الكاى دارالحكومت لكهنو است ، وارد گشته ، چند پشت در آنجا گذرانيد . والد ماجدش سيّد شريف الدّين خان كه از علماى نامدار و عرفاى روزگار بود ، در اورنگ‌آباد دكن طرح اقامت انداخت و به قضاى بلدهء روضه اختصاص داشت .\r\nبالجمله ، فخرى در سنهء ثلث و اربعين و مائة و ألف پا به جادّهء هستى نهاد و بعد حصول سرمايهء رشد و تمييز در ايّام طفوليّت كلام مجيد را از بر نموده ، به اكتساب علوم درافتاد و به طبع چالاك و ذهن درّاك به تحصيل كتب درسيّهء فارسيّه ، و كتب عربيّه از علوم عقليّه و نقليّه و غير ذلك به جدّوجهد فراوان پرداخت و به اشتغال درس و تدريس و مطالعهء كتب تفسير و حديث و تصوّف و غيرها همّت والانهمت مصروف ساخت . تا اينكه در جميع علوم و فنون علم تفوّق افراخت ؛ و وى مريد و خليفهء پدر بزرگوار خود كه خلافت از مولانا شاه فخر الدّين دهلوى سهروردى الچشتى داشت ، بوده و هم بلاوساطت پدر خلافت از خال حقيقى خود ، مولاناى ممدوح حاصل نموده و بعد وفات پدر به منصب قضاى روضه مىگذرانيد و به شرف صحبت شاه فخر الدّين اورنگ‌آبادى هم رسيد و بعد رسيدن به مرتبهء كمال و تكميل خرقهء خلافت طريقهء علّيهء قادريّه و ديگر طرق از دست مباركش پوشيد .\r\nو به موزونى طبع لطيف گاه‌گاهى به فكر شعر هم ميل مىفرمود و مشق سخن به خدمت مير آزاد بلگرامى مىنمود و گاهى « مهربان » و گاهى « فخرى » تخلّص مىكرد .\r\nكلام دلگشايش يكسر مملوّ فصاحت است و اشعار آبدارش سرتاسر مشحون بلاغت .\r\nذات والاصفاتش از گلستان فضل و كمال رنگ و بوى تازه داشته و دل عرفان منزلش از\r\n\r\n","description":"","footnote":"","page_name":" 703 ","page_number":703},
  {"content":"\r\n\r\nچمنستان وجد و حال برگ و بار نظارت بىاندازه . مدّتى به وسادهء هدايت و ارشاد نشست و كمر به تعليم و تربيت طالبان بست .\r\nاواخر مائة ثانى عشر پرتو افادت بر مدراس انداخته و سكنهء آن ديار را به علوم ظاهرى و باطنى مستفيض ساخته . نوّاب والاجاه جنّت آرامگاه نظر به علوّ مرتبت او كمال تعظيم و تكريمش مىنمود و به حسن اعتقاد نسبت به ذات شريفش همواره مراعات شايسته مىفرمود . آخر كار در سنهء اربع و مأتين و ألف به جنّت المأوى آرميده و در خانقاه خود واقع در ميلاپور كه از متعلّقات مدراس است ، آسوده گرديد . صاحب ديوان است و تصنيفات كثيره در علم تصوّف دارد . اين چند بيت از كلام پاكيزهء اوست :\r\n خستهء آن گردش چشمم ، مكش زحمت ، طبيب ! * مىتوان كردن شبى گرد سرش قربان مرا\r\nرنگ زردم بعد مردن داد تأثير نشاط * كرد در خواب عدم اين زعفران خندان مرا \r\n* * *\r\n خلل در فضل احمد كى ز تقديم رسل آيد * كه موسم آخر هنگام باران است نيسان را \r\n* * *\r\n پريشان مىشود هركس كه دارد فكر تعبيرش * نمىدانم سر زلف كه را ديدم به خواب امشب ؟ \r\n* * *\r\n وصف رخسار كه ، يا رب ! صفحه را گلزار كرد * كز حرير خامه مىآيد نواى عندليب ؟ \r\n* * *\r\n\r\n","description":"","footnote":"","page_name":" 704 ","page_number":704},
  {"content":"\r\n\r\n خال رخش نشانهء روز تباه كيست ؟ * اين سرمه‌گون ستارهء بخت سياه كيست ؟\r\nشمشاد صحن باغ به يك‌پا ستاده است * در انتظار جلوهء محشر پناه كيست ؟ \r\n* * *\r\n اى محتسب ! ستم اگر از دست تو نرفت * مينا به گريه است ، بگو دادخواه كيست ؟ \r\n* * *\r\n شب كه پيچيدم به سوداى سر زلف كسى * هر نفس كز دل برآمد نالهء زنجير داشت \r\n* * *\r\n دميد صبح و به امّيد وعده جان‌به‌لبم * چو شمع مدّت عمرم در انتظار گذشت \r\n* * *\r\n شرر به پيرهنم ريخت بىتو آتش گل * چو داغ لاله دل از گرمى بهارم سوخت \r\n* * *\r\n هر مدّ نگه رشتهء شمعى است پر از نور * بر شعلهء روى تو مگر دل نظرى داشت ؟ \r\n* * *\r\n لذّتى آينه را نيست ز نظّارهء كس * جلوهء حسن كسى با دل حيران چه كند ؟ \r\n* * *\r\n ناله‌ام مست تغافل به زبان مىغلطد * يا رب ! انداز نگاه كه به يادم آمد ؟\r\nدور جامم به نظر حلقهء ماتم شده است * گردش چشم سياه كه به يادم آمد ؟ \r\n* * *\r\n به عرض مدّعا شد بس‌كه خوگر چشم گريانم * به رنگ آبشار اشكى كه مىريزم ، صدا دارد \r\n* * *\r\n\r\n","description":"","footnote":"","page_name":" 705 ","page_number":705},
  {"content":"\r\n\r\n همچو آن مويى كه آتش پيچ‌وتابش مىدهد * سوخت دل از عشق و خاكستر نمىدانم چه شد ؟ \r\n* * *\r\n به كارى گر گره افتد ، مكن چون غنچه دل‌تنگى * كه من از بستگى چون گل گشود كارها ديدم \r\n* * *\r\n علاج تارهاى ساز از مضراب مىآيد * شكستم ناخنى در دل ، گره از ناله وا كردم \r\n* * *\r\n اى رم آهو هلاك نرگس فتّان تو ! * ديدهء بادام ناوك‌خوردهء مژگان تو ! \r\n\r\n[ 458 
  ] [ محمّد تقى اكبرآبادى 
  ]\r\nصاحب كلام دلپذير ، محمّد تقى متخلّص به مير ، كه خواهرزادهء سراج الدّين عليخان آرزو است . در فنّ ريخته‌گويى در عصر خود نظير نداشت و به كلام شيرين در فصاحت و بلاغت سر به شهرت مىافراشت . بدايت حال به شاه‌جهان‌آباد برخورد و به عزّت و اعتبار تمام زندگانى مىكرد ؛ و پس از آن سرى به لكهنو كشيد و از سركار وزير الممالك نوّاب آصف الدّوله بهادر به حصول ما يحتاج مىگذرانيد . هرچند كه مير را با زبان ريخته « 1 » توغّل بسيار بود ، چنانچه شش ديوان ريخته به اقسام سخن ترتيب داد ، معهذا در فارسى هم دستگاهى بايسته داشته و ديوانى قريب دو هزار بيت يادگار خود گذاشته .\r\nآخر كار اوايل مائة ثالث عشر به وداع دار فانى پرداخت . اين چند بيت از اوست :\r\n\r\n\r\n","description":"","footnote":"\r\n( 1 ) . حاشيه : زبان اردو را گويند كه در آن عربى و فارسى كمتر از هندى باشد .\r\n","page_name":" 706 ","page_number":706},
  {"content":"\r\n\r\n حيف بر حال دل‌خسته نظر نيست تو را * ما به اين حال رسيديم و خبر نيست تو را \r\n* * *\r\n خاك زير قدمت خلق تمنّا دارد * خون اگر بر سر اين خاك شود ، جا دارد \r\n* * *\r\n گفتم : آن آتش سوزان سر طور چه شد ؟ * دل اشارت به جگر كرد كه اينجا افتاد \r\n* * *\r\n گر به اين رنگين‌خرامى بگذرى از طرف باغ * سرو را شوق تماشايت به رفتار آورد \r\n\r\n[ 459 
  ] [ مير قمر الدّين منّت مشهدى 
  ]\r\nناظم عالىفطرت ، مير قمر الدّين منّت ، كه اصلش از مشهد مقدّس است و وى از احفاد سيّد عبد اللّه مشهدى كه به امام ناصر الدّين سونىپتى اشتهار دارد ، بوده ، و در شاه‌جهان‌آباد چشم به تماشاى گلشن هستى گشاده ، بعد عبور به شاهراه عقل و شعور به اكتساب علوم و فنون پرداخت و شرف بيعت از جناب مولانا فخر الدّين - رحمة اللّه عليه - حاصل ساخت . در فكر اصناف سخن به ذهن نقّاد قدرت كما ينبغى داشت و از تصانيف خود قريب يك و نيم هزار بيت گذاشت ؛ و بعد ورود لكهنو در قصايد مدحيّهء امراى آنجا صلات نمايان به كف آورد و به مصاحبت راجه تكيت راى پيشكار مدار المهام سركار نوّاب آصف الدّوله اختصاص يافت و به كلكته رفته در جلدوى توصيف گورنر « 1 » جرنل عصر خطاب ملك‌الشّعرايى حاصل كرد و بعد فوز به حيدرآباد از پيشگاه نوّاب\r\n\r\n\r\n","description":"","footnote":"\r\n( 1 ) . حاشيه : فرماندار .\r\n","page_name":" 707 ","page_number":707},
  {"content":"\r\n\r\nنظام عليخان بهادر به صلهء ده هزار روپيه از نقد و جنس كامياب گشت .\r\nآخر الأمر به تقريبى باز به كلكته برخورد و در عمر چهل و نه‌سالگى ، سنهء ثمان و مأتين و ألف همان‌جا جان به جان‌آفرين سپرد . از كلام اوست :\r\n نقدى به كف نبود به‌جز آبرو مرا * آن هم ز دست ريخت به پاى سبو مرا \r\n* * *\r\n چو ديد از دور آن رنگين قبا را * گلستان گفت : منّت مر خدا را ! \r\n* * *\r\n پر از اسباب كلفت شد جهان ، جايى نمىيابم * كه بار خاطر غم‌ديده را يك‌سو نهم آنجا \r\n* * *\r\n آزرده‌دل مباش اگر بدگمانيم * شب‌ها به خلوت تو نهان آورد مرا \r\n* * *\r\n رسم ديوانگى از حلقهء گيسوى تو خاست * شور محشر ز خرام قد دلجوى تو خاست \r\n\r\n[ 460 
  ] [ امير الملك على حسين خان بهادر تاج‌الامراى ماجد 
  ]\r\nنقّادهء دودمان مجد و اعتلا ؛ امير الملك على حسين خان بهادر تاج الامراء ، متخلّص به ماجد ، كه گاهى « حسين » هم تخلّص مىكند ، خلف نوّاب عمدت الامراء بهادر بن نوّاب والاجاه جنّت آرامگاه است . امير ملك نظم آرايى بود و بدر منير فلك سخن‌پيرايى . طبع بلندش به خوش‌كلامى چيره‌دستى بر معاصرين نموده و فكر ارجمندش به نغزگويى گوى از ميدان فصاحت ربوده . نزاكت خيالات رنگينش رنگ‌بخش گلشن معانى و لطافت كلمات متينش شمع‌افروز انجمن خوش‌بيانى . فصاحت از كلام با نظامش جلوه‌پيرا و\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nبلاغت از اشعار آبدارش چهره‌آرا . تلاش دلپذيرش گنجينهء نازك‌خيالى و تخيّل بىنظيرش عندليب چمنستان خوش‌مقالى . الحقّ همچو او ناظمى سحرآفرين از عمايد مدراس برنخاسته و شاعرى با طبع رنگين بزم شمع را به اين خوش اسلوبى نياراسته .\r\nمقدّمة الجيش معركهء سخنورى بود و حاكم محكمهء نظم‌گسترى ؛ فأمّا ركن حياتش به عروض بعض عوارض در عمر هجده‌سالگى وفات يافته و بالادستى قضا و قدر پنجهء نيروى هستى او را برتافت . اگر دست اجل به اين عجلت گريبانش نمىگرفت ، هرآيينه در نكته‌سنجى و دقيقه‌رسى به مراتب ترقّى مىپذيرفت . آخر الأمر در سنهء ستّ عشر و مأتين و ألف ايّام زندگانى به اتمام رسانيد . از افكار دلپذير اوست :\r\n كسى ز هم نكند فرق صلح و جنگ تو را * كه پر ز موج تبسّم بود خدنگ تو را \r\n* * *\r\n در صفا گوهر كجا آيينهء رويت شود * گوش مىگيرد چو مىبيند بناگوش تو را \r\n* * *\r\n بىاختيار گريهء مستانه مىكنم * در كف به‌سان شيشه نباشد عنان ما \r\n* * *\r\n اگر راحت‌طلب باشى ، اسير رنج خواهى شد * كه خفتن برق باشد خرمن عيش زليخا را\r\nشميم مشك از موج هوا چون نافه مىآيد * پريشان كرد شايد شانه آن زلف سمن‌سا را \r\n* * *\r\n اگرچه خون شده ، ماجد ! دل من از حسرت * ولى نزد چو حنا بوسه آن كف پا را \r\n* * *\r\n\r\n","description":"","footnote":"","page_name":" 709 ","page_number":709},
  {"content":"\r\n\r\n نموده چاك سوداى رخش پيراهن گل را * هواى زلف مشكينش پريشان كرد سنبل را \r\n* * *\r\n چو مينا از رگ سنگ مزارم باده مىريزد * به دل ازبس‌كه دارم عشق آن لب‌هاى مىگون را \r\n* * *\r\n تاب پرواز نمانده است ز ضعفم ، صيّاد ! * عبث از قيد قفس مىكنى آزاد مرا\r\nدست برداشتم از خويش چو شبنم ، ماجد ! * چون به خورشيد رخ او نظر افتاد مرا \r\n* * *\r\n داغم از آتش جدايىها * داد از دست آشنايىها !\r\nآه من در دلش نكرد اثر * خاك بر فرق نارسايىها ! \r\n* * *\r\n چو چشم باز نكردم ز ناتوانىها * گره بر ابروى خود زد ز بدگمانىها \r\n* * *\r\n خوش فتاده است مرا عالم بىهوشىها * بعد از اين دست من و دامن مىنوشىها \r\n* * *\r\n كنون به عشق توام كار مشكل افتاده است * كه مستى و به كفت شيشهء دل افتاده است \r\n* * *\r\n گرنه ماتم‌زده از مردن من گشت حسين * چشمش از سرمه چرا طرح سيه‌پوشى ريخت ؟ \r\n* * *\r\n\r\n","description":"","footnote":"","page_name":" 710 ","page_number":710},
  {"content":"\r\n\r\n كس به تقليد كى بزرگ شود * كوه تصوير را گرانى نيست \r\n* * *\r\n جان من در طپش از درد دل زارى هست * نيست آرام در آن خانه كه بيمارى هست \r\n* * *\r\n در آغوشم قرار آن شوخ را ، يا رب ! چسان باشد ؟ * كه ميل سرمه‌اش مدّ نگاه آهوان باشد \r\n* * *\r\n چه حرف مىزند آن چشم سرمه‌گين ، يا رب ! * كه هركه رفت به بزمش ، خموش مىآيد \r\n* * *\r\n رحم از فلك چگونه دلم آرزو كند ؟ * يارم چه رحم كرد به حالم كه او كند ؟ \r\n* * *\r\n رسيد فصل خزان ، موسم بهار نماند * چه جاى بودن گل در چمن كه خار نماند ؟ \r\n* * *\r\n جاى اشك ، آب عقيق يمنى بارد چشم * تا خيال لب لعل كه به دل دارد چشم ؟ \r\n* * *\r\n ماجد ! نكند كسى پسندم * خود نقطهء انتخاب خويشم \r\n* * *\r\n عمرى گذشت و چشم به بربسته‌ام هنوز * يا رب ! به رنگ آينه حيران كيستم ؟ \r\n* * *\r\n تو را تا ديده‌ام در خويشتن ، ديوانهء خويشم * ندارم كار با كس ، خود مى و ميخانهء خويشم \r\n\r\n","description":"","footnote":"","page_name":" 711 ","page_number":711},
  {"content":"\r\n\r\n به دل تا گشت روشن شمع عشق آتشين‌رويى * به رنگ شعلهء جوّاله خود پروانهء خويشم \r\n* * *\r\n گل‌رخى ، سروقدى ، سيم‌برى پيدا كن * شبنم‌آسا به غمش چشم ترى پيدا كن \r\n* * *\r\n سينه واكرده چو گل سرخوش ناز آمده‌اى * اى منت بنده ! چه خوش بنده‌نواز آمده‌اى !\r\nگرنه آتش به دلت شمع رخى زد ، ماجد ! * از چه امروز به صد سوز و گداز آمده‌اى ؟ \r\n* * *\r\n مىخورده را باده بود چار اندكى * واكردنى است بند قبا ، يار ! اندكى \r\n* * *\r\n پى تسليم از خطّ شعاعى هر سحر ، ماجد ! * گذارد بر زمين خورشيد پيش يار من دستى \r\n* * *\r\n چسان بىگريه واسازم به رويت پنجهء مژگان * نمىبايد زدن جانا ! به مصحف بىوضو دستى \r\n* * *\r\n قبا چاك و پريشان زلف و مخمورانه مىآيى * كجا بودى شب ، اى مه ! از كدامين خانه مىآيى ؟ \r\n* * *\r\n\r\n","description":"","footnote":"","page_name":" 712 ","page_number":712},
  {"content":"\r\n\r\n چون من از چشم نگارم نفتادى ، به چه وجه ؟ * آخر ، اى سرمه ! تو هم بخت سياهى دارى ؟ \r\n* * *\r\n فلك از قوس قزح طوق به گردن دارد * كه بود فاختهء سرو قباپوش كسى \r\n\r\n[ 461 
  ] [ سيف الملك مختار 
  ]\r\nامير عالىتبار ، سيف الملك مختار ، كه فرزند سيومين نوّاب والاجاه است ، قامت شريفش به كسوت لياقت شايسته بود و عروس طبع لطيفش به حليهء ذكاوت بايسته پيراسته ، و با وصف سرمستى مصطبهء امارات نشئهء شوق شعر و سخن در سر داشت و گاه‌گاه به فكر كلام موزون فصاحت مشحون نظر مىگماشت . آخر الأمر در سنهء ثمان عشر و مأتين و ألف جهان گذران را گذاشت . ديوانى مختصر از طبع زاد او به نظر رسيد . اين چند بيت از آن اختيار افتاد :\r\n من نمىدانم چه افسون خوانده‌اى در گوش آب * بحر در فرياد و حيران ديده‌اى گرداب‌ها \r\n* * *\r\n بس‌كه از ياد رخش از خود فراموشيم ما * سربه‌سر چون غنچهء تصوير خاموشيم ما\r\nبرنتابد از جنون عريانى ما بار رخت * كز غبار دامن صحرا قباپوشيم ما \r\n* * *\r\n ازبس گداخت كاهش هجر تو جان ما * بىمغز همچو نى شده هر استخوان ما \r\n* * *\r\n\r\n","description":"","footnote":"","page_name":" 713 ","page_number":713},
  {"content":"\r\n\r\n بس‌كه ضعف و ناتوانى آشنايم گشته است * جاده از بىطاقتى زنجير پايم گشته است\r\nقطع منزل مىكنم راه محبّت را چو شمع * سوختن خضر ره شهر فنايم گشته است \r\n* * *\r\n رموز پيچ‌وتاب زلف او را شانه مىداند * زبان نالهء زنجير را ديوانه مىداند \r\n* * *\r\n دل به غارت رفت و سوداى جنونم كم نشد * جاى او در ديده و مشتاق ديدارم هنوز \r\n* * *\r\n به نيم غمزه توانى كه قتل عام كنى * نعوذ باللّه اگر غمزه را تمام كنى \r\n\r\n[ 462 
  ] [ ميرزا محمّد فاخر مكين شاه‌جهان‌آبادى 
  ]\r\nصاحب طبع بلند و فكر متين ، ميرزا محمّد فاخر مكين ، كه يكى از نياكانش از ولايت رخت به هند كشيد و در شاه‌جهان‌آباد رنگ سكونت ريخت . ميرزا در شاه‌جهان‌آباد تولّد و نشو و نما يافته ؛ از آنجا كه نشئهء فقر در سر داشت به تأمّل نپرداخت . در اقسام سخن نظم عالىدماغ است و شاگرد ميرزا عظيماى اكسير .\r\nبالجمله ، در سنهء ثلث و سبعين و مائة و ألف به سبب ورود عالمگير احمد شاه درانى و پيش‌آمد حوادث عديده ، از شاه‌جهان‌آباد سرى به لكهنو كشيد و از آنجا براى ملاقات شيخ على حزين به بنارس شتافت . آخر باز به لكهنو رسيده ، تا آخر حيات در آنجا با عزّت و اعتبار به سر برد ؛ و در عشر ثالثهء مائة ثالث عشر همان‌جا وفات يافت . از اشعار آبدار اوست :\r\n گه چون سبو به ميكده بر دوش من درآ * گاهى چو مى به شيشه در آغوش من درآ \r\n* * *\r\n\r\n","description":"","footnote":"","page_name":" 714 ","page_number":714},
  {"content":"\r\n\r\n باده آخر شد و زين ميكده رفتيم برون * شيشه تا گشت تهى پر شده پيمانهء ما \r\n* * *\r\n مردم امّا آرزوى وصل يار از دل نرفت * گل ز خاك ما دميد و خار خار از دل نرفت \r\n* * *\r\n دامن‌فشان گذشت و ادا را بهانه ساخت * خاكم به باد داد و صبا را بهانه ساخت\r\nرفتم به مسجدى كه ببينم جمال دوست * بر رو كشيد دست و دعا را بهانه ساخت\r\nدستى به دوش غير نهاد از سر كرم * ما را چو ديد ، لغزش پا را بهانه ساخت \r\n* * *\r\n كه بيمار محبّت را سر و زانو بگرداند ؟ * مگر درد تو زين پهلو به آن پهلو بگرداند \r\n* * *\r\n سرود نالهء دل بود شب جايى كه من بودم * به هر سو رقص بسمل بود ، شب جايى كه من بودم\r\nرقيبان گوش بر آواز و او در ناز و من ترسان * سخن گفتن چه مشكل بود ، شب جايى كه من بودم \r\n* * *\r\n دل چاك‌چاك و ديدهء گريانم اين‌چنين * كشتى هزار رخنه و طوفانم اين‌چنين \r\n* * *\r\n در كوى يار طرفه تماشا بود مكين * رسوا شود كسى و تماشا كند كسى \r\n\r\n[ 463 
  ] [ عوض راى مسرّت شاه‌جهان‌آبادى 
  ]\r\nشاعر خوش‌فكرت ، عوض راى مسرّت ، كه از قوم كايسته است ، در بلدهء شاه\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nجهان‌پور توطّن داشت و در سركار رئيس آن ديار كه از احفاد افاغنهء نامدار بوده ، به مزيد حرمت و اعتبار مىگذرانيد و به تدريس شايقين در كتب درسى فارسى به قوّت و استعداد تمام مىپرداخت و به طبع موزون و فكر رنگين در نظم‌پردازى هم سر به شهرت مىافراخت ؛ و در عشرة ثالثه بعد مأتين و ألف به مقرّ اصلى شتافت . اين چند بيت از اوست :\r\n به وقت لقمه خوردن ، اى مسرت ! گفت لب‌هايم * كه روزى مىكند از هم جدا ياران همدم را \r\n* * *\r\n بىخودى طرفه مقامىّ و عجب جايى هست * يك‌دم از خويش برون آ ، كه تماشايى هست \r\n* * *\r\n بر بلندان ، سخن به‌سوى خود است * تف به روى فلك ، به روى خود است \r\n\r\n[ 464 
  ] [ غلام محيى الدّين معجز مدراسى 
  ]\r\nسخن‌سنج دقيقه‌شناس ، غلام محيى الدّين معجز ، از اعيان مدراس ، كه در سنهء ثلث و سبعين و مائة و ألف در بلدهء محمّدپور عرف اركات به تماشاى جلوه‌گاهى هستى درآمده .\r\nبعد فوز به سنّ رشد و تمييز نظر به تحصيل كمالات برگماشت و به ذكاوت طبع در علوم استعداد شايسته به هم رسانيده ، بهرهء وافى برداشت . پس از آن از وطن مألوف وارد مدراس گشته ، در مبادى حال به خدمت بابركت شهامت جنگ مرحوم رسيده ، به تعارف جدّ بزرگوارش مشمول عواطف گرديد و بعد چندى كه وفاتش رو داده ، تا عرصه به كمال تردد و تشاويش گذرانيد . از آنجا كه جوهر قابليّت و لياقت بايسته داشته ، نوّاب والاجاه امير الامراء بهادر مرحوم ، فرزند دويمى نوّاب والاجاه به حضور طلبيده ، بنا بر تدريس\r\n\r\n","description":"","footnote":"","page_name":" 716 ","page_number":716},
  {"content":"\r\n\r\nكتب فارسيه به فرزند ارجمند خود نوّاب عظيم الدّوله بهادر متعيّن ساخت و تا مدّتى به اين خدمت سترگ مأمور بوده ، به نوازشات فراوان سر برافراخت .\r\nهرگاه كه نوّاب عظيم الدّوله بهادر رحمت‌مآب به مسند رياست جلوه‌پيرا گشت ، نسبت به حالش مراحم جليله مىفرمود و به مدد معاش معقول كامياب نمود . چون‌كه معجز نهايت وارستگى و آزاد مشربى داشته ، بيشتر به انزوا مىپرداخت و به شغل درس و تدريس اوقات گرامى صرف مىكرد و در مراتب نظم هم فكر پاكيزه و طبع مناسب داشت و منظومات خود از نظر مولوى باقر آگاه مىگذرانيد و به ذهن رسا از غوامض و دقايق شعرى آگاهى كما هى به هم رسانيد . آخر الأمر در سنهء تسع و عشرين و مائة و ألف به دار بقا آرميد . از كلام اوست :\r\n كلفت به لوح خاطر عشّاق هرزه نيست * بهر صفاست آينه خاكستر آشنا \r\n* * *\r\n به رنگ نغمه هر تار نفس پيچيدم از عشقت * به‌جز آهى ز آثار وجودم كس نديد اينجا\r\nوصال يار خواهى ، ترك عيش زندگانى كن * كه اين جنس گران بىنقد جان نتوان خريد اينجا \r\n* * *\r\n دل آيينه چون سيماب مىلرزد ز بىتابى * مبادا شعلهء حسنش دهد بر باد آتش را \r\n* * *\r\n گلشن به خون طپيدهء تيغ نگاه كيست ؟ * بلبل ز آه شعله‌فشان دادخواه كيست ؟ \r\n* * *\r\n به هركه مىنگرم جام دل به كف دارد * نگاه مست كه امشب به باده‌پيمايى است ؟ \r\n* * *\r\n\r\n","description":"","footnote":"","page_name":" 717 ","page_number":717},
  {"content":"\r\n\r\n عدم شخص خودنما شدن است * غنچه را گل شدن ، فنا شدن است \r\n* * *\r\n علاج ضعف دل من نكرد هيچ گهى * ز لعل خويش كه گل قند آفتابى بود \r\n* * *\r\n شور بيهوده مكن ، بلبل نالان ! كه بود * نرگس آن گل رعنا به شكر خواب هنوز \r\n* * *\r\n از جگر چاكى عشّاق بتان بىخبرند * خبر چاك كتان از دل مهتاب مپرس \r\n* * *\r\n بيهوده دست و پا چه زنى در ره طلب ؟ * مطلوب توست جلوه‌گر اندر كنار دل\r\nدل رفت و داغ عشق تو در سينه‌ام گذاشت * اين است در فراق توام يادگار دل \r\n* * *\r\n ز پا افتادگىهايم به چشم كم مبين هرگز * كه دارد گرد من بر دامن آن ماه‌رو دستى \r\n\r\n[ 465 
  ] [ غلام همدانى 
  ]\r\nآشفتهء خوش‌بيانى ، غلام همدانى ، كه مصحفى تخلّص مىكند ، اصلش از قصبهء امروهه من متعلّقات مرادآباد است . در ريعان شباب سرى به شاه‌جهان‌آباد كشيد و همان‌جا رنگ سكونت ريخته ، مدّتى به اعتبار تمام‌تر گذرانيد . پستر وارد لكهنو گشته ، در آن ديار به هجّت آثار تا آخر حيات به خوبى به سر برد . در زبان ريخته « 1 » شاعر پرگو و كثير الكلام است و به مهارت فنون نظم در معاصرين خود ممتاز . شش ديوان و دو تذكره در زبان ريخته به اتمام رسانيد و ديوانى و تذكرهء مختصرى در لسان فارسى هم ترتيب داد . آخر كار\r\n\r\n\r\n","description":"","footnote":"\r\n( 1 ) . حاشيه : زبان اردو را گويند كه در آن عربى و فارسى كمتر از هندى باشد .\r\n","page_name":" 718 ","page_number":718},
  {"content":"\r\n\r\nاواخر عشرهء رابعه بعد مأتين و ألف قدم به راه عدم نهاد . اين چند بيت از او به نظر درآمد :\r\n من نه آنم كه به ترك غم جانان گويم * مىزنم دم ز وفا تا نفسى مىآيد \r\n* * *\r\n جانم به لب و وقت‌شمار نفس است اين * بنشين نفسى ، چون نفس بازپس است اين\r\nبر بىكسى كشتهء تيغت نظر افكن * در خاك كنون طعمهء مور و مگس است اين\r\nچون نعش مرا از سر كويش گذر افتاد * انگشت به دندان شد و گفتا : چه كس است اين ؟\r\nپروانه به نيران محبّت سر و پا سوخت * تا شمع نداند كه ز اهل هوس است اين \r\n\r\n[ 466 
  ] [ مسمّات بىبى مهستى گنجوى 
  ]\r\nشمشاد بوستان هستى ، مسمّات بىبى مهستى ، كه از خطّهء گنجه است و بعضى او را نيشاپورى نگاشته‌اند . به هر كيف در اصناف نسوان زنى همچون [ او 
  ] « 1 » قوّت طبع نداشته باشد و در بارگاه سلطان سنجر اعتبار فراوان داشته و به فيض نوازشات سلطانى علم عزّت و شهرت برافراخته .\r\nصاحب تذكرهء آتشكدهء عجم نوشته كه : « مهستى كلمهء مركّب است ؛ چه ، « مه » ( به فتح ميم ) مخفف ماه است و ( به كسر ميم ) به معنى بزرگ ، و « ستى » مخفّف سيّدتى است كه در اين زمان « خانم » گويند ، انتهى » ؛ اين رباعى از كلام اوست :\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 719 ","page_number":719},
  {"content":"\r\n\r\n قصّاب چنان‌كه عادت اوست مرا * افكند و بكشت و گفت اين خوست « 1 » مرا\r\nسرباز به عذر مىنهد بر پايم * دم مىدمدم تا بكند پوست مرا \r\n* * *\r\n افسوس كه اطراف گلت خار گرفت * زاغ آمد و لاله را به منقار گرفت\r\nسيماب زنخدان تو آورد مداد * شنجرف لب لعل تو زنگار گرفت \r\n* * *\r\n شب‌ها كه به ناز با تو خفتم ، همه رفت * درها كه به نوك غمزه سفتم ، همه رفت \r\n* * *\r\n هر شب ز غمت تازه عذابى بينم * در ديده به جاى خواب آبى بينم\r\nو آنگه كه چو نرگس تو خواهم ببرد * آشفته‌تر از زلف تو خوابى بينم \r\n* * *\r\n من عهد تو سخت سست مىدانستم * بشكستن آن درست مىدانستم\r\nهر دشمنى ، اى دوست ! كه با من كردى * آخر كردى ، نخست مىدانستم \r\n\r\n[ 467 
  ] [ مسمّات ماهى جلايرى 
  ]\r\nپسنديدهء قبايل و عشاير ، مسمّات ماهى از طبقهء جلاير كه به حسن و جمال رشك مهوشان بود و به گام نزاكت طريق نظم مىپيمود . اين دو بيت از اوست :\r\n اشكى كه سر ز گوشهء چشمم برون كند * بر روى من نشيند و دعواى خون كند \r\n* * *\r\n\r\n\r\n","description":"","footnote":"\r\n( 1 ) . نسخه : خواست .\r\n","page_name":" 720 ","page_number":720},
  {"content":"\r\n\r\n آه ز آن زلفى كه دارد رشتهء جان تاب از او * واى زان لعلى كه هردم مىخورم خوناب از او \r\n\r\n[ 468 
  ] [ مسمّات مهرى هراتى 
  ]\r\nدل‌باختهء شيرين‌حركات ، مسمّات مهرى از اهل هرات ، كه به شكل دل‌فريب كف به غارت جان‌ها مىكوشد و نقد صبر و شكيب از دست ناظران مىربود ، و با اين‌همه حسن صورت ، سيرت هم نيكو داشت و به لطف كلام و مطايبات رنگين نظر به تفريح خواطر مىگماشت ، و از بهره‌اندوزان سرادقات عاليهء نور جهان پادشاه بيگم بوده .\r\nروزى در حضور بيگم موصوفه بر قصر همايون نشسته بود . ناگاه شوهرش خواجه حكيم كه پير ضعيف بود ، پايين قصر نمودار شد . بيگم مهرى را فرمود كه خواجه را بايد طلبيد . چون خواجه حكيم بر اين اشارهء وافر البشاره آگهى يافت ، به اضطراب و عجلت تمام‌تر مىخواست كه خود را به حضور رساند ، صورت نمىبست ، و هر قدر كه سرعت در رفتن مىكرد در عين روانگى حركات عجيبه از وى جلوهء ظهور مىيافت . بيگم به طرف مهرى متوجّه گشته ، فرمود : « مىتوانى كه اين حال را به نظم درآرى ؟ » . مهرى اين دو بيت فىالبديهه به مقابلهء خواجه حكيم خواند :\r\n مرا با تو سر يارى نمانده * سر مهر و وفادارى نمانده\r\nتو را از ضعف و پيرى قوّت و زور * چنان‌كه پاى بردارى نمانده \r\nبيگم به خنده درآمد و به صلهء لايقه او را نواخت . اين بيت از اوست :\r\n خواستم سوز دل خويش بگويم با شمع * داشت او خود به زبان آنچه مرا در دل بود \r\n\r\n","description":"","footnote":"","page_name":" 721 ","page_number":721},
  {"content":"\r\n\r\n\r\nحرف النون\r\n\r\n[ 469 
  ] [ شيخ نظامى گنجوى 
  ]\r\nكاشف حقايق صورى و معنوى ، شيخ نظامى گنجوى ، كه مريد شيخ اخى فرج « 1 » زنجانى است ، بيشتر عمر گرانمايه به كنج قناعت و توكّل گذرانيده و به خلوتكدهء مجاهده و رياضت آرميده . در علوم ظاهرى هم رتبهء عالى داشت .\r\nاز تأليف شريفش خمسه كه اشتهار تمام دارد ، پنج گنج معانى است و نقد گران‌سنج نكته‌دانى . هر كتابى از آن گنجينهء بلاغت است و هر داستانى سلك لئالى فصاحت . هرچند كه به حسب ظاهر مثنوياتش افسانه است ، فأمّا فى الحقيقة انكشاف حقايق را نشانه ، و اكثرى از آن به استدعاى سلاطين عصر به نظم درآمده تا به اندراج اسم شأن در خطبهء ابقاى نام در صفحهء روزگار باشد ؛ و مخزن الأسرار كه به نام بهرام شاه رومى نوشته ، در صلهء آن پنج هزار دينار سرخ و يك قطار شتر محمولهء اقمشهء نفيسه يافته ؛ و خسرو شيرين\r\n\r\n\r\n","description":"","footnote":"\r\n( 1 ) . نسخه : فرخ .\r\n","page_name":" 722 ","page_number":722},
  {"content":"\r\n\r\nكه به ايماى طغرل ارسلان سلجوقى گفته ، در جلدوى آن چهارده قريه به طريق سيورغال مقرّر گشته و در سنّ وفات شيخ اقوال مختلف به نظر آمدند . اصحّ اين است كه اسكندرنامه در سنهء پانصد و نود و هفت به اتمام رسانيده ؛ چنانچه اين بيت خاتمهء كتاب :\r\n به تاريخ پانصد نود هفت سال * كه خواننده را زو نگيرد ملال \r\nبر آن دالّ است و بعد اتمام آن پنج سال ديگر زيسته ؛ چنانچه در صبح صادق نوشته ، در اين صورت وفات شيخ در سنهء اثنين و ستّمائة واقع گشته ، و اللّه اعلم بحقيقت الحال . اين چند بيت از كلام بركت نظام او ثبت افتاد :\r\n هزار بار به جان آمده است كار مرا * نكشت عشق تو ، الّا يكى هزار مرا \r\n* * *\r\n با تو پديد مىكنم حال تباه خويش را * تا تو نصيحتى كنى چشم سياه خويش را \r\nرباعى\r\n گر آه كنم ، كجاست فريادرسى ؟ * ور صبر كنم ، عمر نمانده است بسى\r\nبر ياد تو مىزنم به هردم نفسى * كس را ندهد خداى سوداى كسى \r\n\r\n[ 470 
  ] [ سيّد شاه نعمت اللّه ولى كرمانى 
  ]\r\nمحرم اسرار خفى و جلى ، سيّد شاه نعمت اللّه ولى ، كه اصلش از بخاراست . لقب مباركش نور الدّين و نسب والايش به امام موسى كاظم - على آبائه و عليه الصّلوات و السّلام - مىرسد ؛ و وى از مريدان امام ابو عبد اللّه يافعى است و از مجاهدات و رياضات شاقّه كار به جايى رسانيد كه از اكابر مشايخ روزگار و عرفاى نامدار گرديد .\r\nكشف و كراماتش ظاهر است و خوارق عاداتش باهر . هرچه از پيش سلاطين و امرا به طريق هديه مىرسيد ، به ما يحتاج فقرا و مساكين صرف مىگرديد .\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nصيت فضائل و كمالاتش اطراف عالم را فراگرفته ، شاهان زمان و حكّام اوان نسبت به ذات شريفش بس اعتقاد مىداشتند و مراعات خدمتش واجب و لازم مىانگاشتند . وقتى در عهد شاهرخ ميرزا به هرات برخورد . از آنجا كه مشرب سيّد عدم احتراز از ضيافت‌هاى اغنيا و امرا بوده ، شاهرخ ميرزا گفت كه : مال اين مردم خالى از شبهه نيست .\r\nپس قبول اين ضيافت‌ها على العموم چه صورت دارد ؟ سيّد فرمود كه : من به‌جز مال حلال نمىخورم . ميرزا در پى امتحان درآمده ، به خوانسالار خود گفت تا گوسفندى به ظلم بستاند و طعامش پخته ، پيش سيّد آرد . وى حسب الحكم از ضعيفه‌اى كه برّهء فربه با خود مىبرد ، به ظلم درگرفت و طعامش تيار ساخته سفره برچيد . شاهرخ ميرزا سيّد را به دعوت طلبيده ، به اتّفاق در تناول طعام مشغول گشت . در ميان تناول ميرزا از سيّد پرسيد كه : قول شما است كه من حلال نمىخورم و حال آنكه اين گوسپند به ظلم آمده است . سيّد فرمود كه : شاها ! پيش از اين به تفتيش بكوش ، شايد اللّه - تعالى - مصلحتى در اين داشته باشد . شاهرخ ميرزا آن پير زال را حاضر كرده ، كيفيّت واقعى پرسيد . وى گفت كه : به استماع خبر نامبارك پسر خود كه بنا بر فروخت گوسپندان به سرخس رفته بود ، غمناك بودم . چون در اين ايّام سيّد نعمت اللّه از كرمان در اين ديار قدم رنجه فرمودند ، نظر به تقدّس و كمالاتش منّت كردم كه اگر پسرم به سلامت رسد فورا يك برّه هديه به خدمت سيّد برم . چون به حكم الهى همان روز پسرم به سلامت برگشت به كمال فرحيّت خود گوسپند برداشته ، مىبردم تا به ايفاى ذمّت پردازم . در اين ضمن خوانسالار شاهى رسيده ، ظلما از من دركشيد . شاهرخ ميرزا به اصغاى اين مضمون به نهايت معذرت پيش آمده ، زياده‌تر از سابق به حلقهء رسوخ و عقيدت سيّد درآمد .\r\nآخر كار به عمر هفتاد و پنج‌سالگى در سنهء اربع و ثلاثين و ثمانمائه به فردوس برين منزل گزيد ؛ كذا فى طبقات شاه‌جهانى . از انفاس قدسيّهء اوست :\r\n دولت عشق به هر بىسروپايى نرسد * پادشاهى دوعالم به گدايى نرسد \r\n* * *\r\n\r\n","description":"","footnote":"","page_name":" 724 ","page_number":724},
  {"content":"\r\n\r\n هركجا خسرويست در عالم * جان شيرين براى او دارد\r\nنعمت اللّه با چنين نعمت * چشم جان بر عطاى او دارد \r\n* * *\r\n آن لحظه كه جان در تتق غيب نهان بود * در ديدهء ما نقش خيال تو عيان بود\r\nبوديم نشان‌كردهء عشق تو در آن حال * هرچند در آن وقت نه نام و نه نشان بود \r\n* * *\r\n دل كشتى خداست به درياى معرفت * لطف خدا سزد كه بود ناخداى دل \r\n* * *\r\n اى جمالت مدام شاهد چشم ! * وى خيالت هميشه منظر دل !\r\nزنده دل كن به بادهء نابم * كز شراب است نور ساغر دل \r\n* * *\r\n عاشق روى نازنين توام * واله زلف عنبرين توام \r\n\r\n[ 471 
  ] [ خواجه نصير الدّين طوسى 
  ]\r\nشايستهء خطاب جالينوسى ، خواجه نصير الدّين طوسى ، كه از مشاهير علماى اماميّه است ، در علوم عقليّه دستگاه بايسته و مهارت تمام داشت و در ديگر علوم و فنون به روزگار خود علم يكتايى مىافراشت . قدرت علميه‌اش از تصانيف مشهورهء او كه در اقطار عالم داير و ساير است ، نيكو ظاهر و زور طبيعتش به انكشاف دقايق مشكله فنون متنوّعه باهر . حكّام و سلاطين عصر به احترام او مىپرداختند و به خدمت چنگيز خان هلاكو اعتبار تمام داشته . آخر الأمر در سنهء احدى و سبعين و ستّمائة دار فانى را گذاشته .\r\nاين رباعى از كلام متين اوست :\r\n\r\n","description":"","footnote":"","page_name":" 725 ","page_number":725},
  {"content":"\r\n\r\n اى بىخبر اين شكل موهّم هيچ است * وين دايرهء سطح مجسّم هيچ است\r\nخوش باش كه در نشيمن كون و فساد * وابستهء يك‌دميم و آن هم هيچ است \r\n\r\n[ 472 
  ] [ مولانا نظام استرآبادى 
  ]\r\nناظم ملك سخن ايجادى ، مولانا نظام استرآبادى ، كه در مبادى حال فكر معمّا مىنمود و بعد از آن طبع بلندش به اقسام نظم خوش افتاد و به تلاش مضامين برجسته و خيالات رنگين داد خوش‌كلامى مىداد . بيشتر به مدح ائمهء عظام - عليهم السّلام - پرداخته و به تحصيل مثنويات اخروى در ساخته . آخر كار در سنهء احدى و عشرين و تسعمائه رهنورد عالم بقا گشت . دخترش در طلب سنگ‌بنا بر قبر او به يكى از ممدوحين وى قطعه‌اى نيكو نوشته :\r\n سرفراز نظام سحر كلام * داشت در جان و دل محبّت تو\r\nازچه‌رو مانده قبر او بىسنگ ؟ * عجبم آيد از مروّت تو\r\nدر زمان حيات چون نكشيد * منّت ديگر آن به دولت تو\r\nدر ته خاك نيز آن بهتر * كه بود زير بار منّت تو \r\nاين دو بيت از كلام با نظام اوست :\r\n كسى ز محنت شب‌هاى ما خبر دارد * كه همچو صبح نهان داغ بر جگر دارد\r\nچو خس فتاده به خاكيم ، لكن آب سرشك * اميد هست كه ما را ز خاك بردارد \r\n\r\n[ 473 
  ] [ ابو المكارم نرگسى ابهرى 
  ]\r\nآشفتهء دقيقه‌رسى ، ابو المكارم نرگسى ، كه اصلش از ابهر است ، در سخن‌پردازى طبع\r\n\r\n","description":"","footnote":"","page_name":" 726 ","page_number":726},
  {"content":"\r\n\r\nخوشى داشت و به فكر كلام بىتكلّف نظر مىگماشت . اكثر اوقات در هرات مىبود .\r\nآخر به قندهار رفت و در سنهء ثمان و ثلاثين و تسعمائه به عمر شصت‌سالگى راه عقبى گرفت . از اوست :\r\n آرميدى به رقيبان و رميدى از ما * ما چه گفتيم و چه كرديم و چه ديدى از ما ؟\r\nاز تو ، اى ناله ! به رشكيم كه از غايت شوق * پيشتر بر سر آن كوى رسيدى از ما\r\nجور گفتيم ، مكن تند ، شدى ، وه چه شود * كه فراموش كنى آنچه شنيدى از ما ؟ \r\n* * *\r\n چند ، اى دل ! فكر درد بىدواى من كنى ؟ * از براى خود چه كردى كز براى من كنى ؟ \r\n\r\n[ 474 
  ] [ مير معصوم خان ترمذى 
  ]\r\nانجمن‌پيراى خوش‌كلامى ، مير معصوم خان متخلّص به نامى ، كه اصلش از سادات ترمذ است . پدرش مير سيد صفايى وارد هند گشته ، در بهگر توطّن اختيار كرد .\r\nمير معصوم خان همان‌جا از نهانخانهء عدم به شبستان وجود درآمد و بعد دستيابى سررشتهء كمالات تقرّب بارگاه اكبر پادشاه او را در سنهء اثنا عشر و ألف به عنوان سفارت پيش شاه‌عبّاس ماضى والى ايران فرستاد . هنگام ورود اصفهان به استصواب حاكم آنجا از فصحاى عصر ، مثل حكيم شفايى و محمّد رضاى فكرى و تقى اوحدى بزم هم‌صحبتى و يكرنگى گرم ساخت و پس از مراجعت از آنجا در سنهء خمس عشر و ألف از پيشگاه جهانگيرى به تقرّب امين الملكى دستورى يافته ، به وطن خود بهگر شتافت ، و در همان\r\n\r\n","description":"","footnote":"","page_name":" 727 ","page_number":727},
  {"content":"\r\n\r\nسال به سفر آخرت پرداخت . اين چند بيت از اوست :\r\n امشب ز سوز سينه خوشم ، مهلت ، اى اجل ! * خاشاك نيم‌سوخته مهمان آتش است \r\n* * *\r\n چون گريهء من ديد نهان كرد تبسّم * پيداست كه اين گريهء من بىاثرى نيست \r\nرباعى\r\n در عشق بتان مشق جنون بايد كرد * جان را به فراق رهنمون بايد كرد\r\nچون شيشه تمام پر ز خون بايد شد * و آنگه ز ره ديده برون بايد كرد \r\n\r\n[ 475 
  ] [ مولانا على احمد نشانى 
  ]\r\nسرمست صهباى معانى ، مولانا على احمد نشانى ، كه پدرش مولانا حسين ، مرد فاضل و استاد شاهزاده جهانگير بود و در مراتب نظم هم طبع خوشى داشته . مولانا نشانى كه مرد نيك طينت و درويش‌سيرت بوده ، در علوم و فنون استعداد شايسته و در اقسام نظم مهارت بايسته داشت ، و به معرفت علم رياضى و طبيعى الهى منتخب عصر بوده و خوشنويسى در اقلام مشهور برگزيدهء دهر و در مهر كنى هم كمال به هم رسانيد .\r\nدر مهارت حال به سررشتهء سپاهگرى در بارگاه اكبرى جا يافته ، به تدريج به مراتب علياى امارت سر برافراخت ، و چون‌كه با شاهزاده جهانگير رابطهء هم مكتبى داشت و منظور نظر و مورد نوازشات او مىبود ، بعد جلوه‌پيرايى جهانگير پادشاه بر تخت سلطنت به جمعيّت و اعتبار بيش از پيش زندگانى مىنمود . آخر كار در سنهء ثمان عشر و ألف راه آخرت پيمود . از افكار اوست :\r\n\r\n","description":"","footnote":"","page_name":" 728 ","page_number":728},
  {"content":"\r\n\r\n محتسب دى خم شكست و آب آتشناك ريخت * خاك من بر باد داد و خون من بر خاك ريخت \r\n* * *\r\n باد از يار خبر بر دل ناشاد آورد * اعتمادى نتوان بر سخن باد آورد \r\n* * *\r\n مرا هر شب چو دزدان خواب گرد چشم تر گردد * دلم را با غمت بيدار بيند ، باز برگردد \r\n\r\n[ 476 
  ] [ ملّا نوعى خبوشانى « 1 » 
  ]\r\nآشناى محيط نكته‌دانى ، ملّا نوعى خبوشانى ، كه گنجينهء انواع فنون بوده و خزينهء كلام فصاحت مشحون . در بدايت حال به شاهزاده دانيال بن اكبر پادشاه توسّل به هم رسانيده و مادام حياتش به جمعيّت خاطر و اعتبار تمام‌تر گذرانيده . پس از آن به ظلّ رأفت خان خانان درآمد و قصايد و ساقىنامه در مدح او به رقم درآورده ، اكثر به صلات خاطرخواه كامران گشت . اين قطعه در ساقىنامهء او بس نيكو واقع گشته :\r\n بده ، ساقى ! آن ارغوانى نبيد * كه دور خرابان به پايان رسيد\r\nبگردان ز ره عمر برگشته را * چو شاه نجف روز شب گشته را \r\nآخر الأمر در برهانپور ، سنهء تسع عشر و ألف قدم به جادهء فنا نهاد . اين چند بيت از كلام اوست :\r\n ما عاشق و جز خانه‌خرابى فن ما نيست * خصم است به خود هركه به جان دشمن ما نيست \r\n* * *\r\n\r\n\r\n","description":"","footnote":"\r\n( 1 ) . نسخه : جنوشانى .\r\n","page_name":" 729 ","page_number":729},
  {"content":"\r\n\r\n بخور مجمره‌سوز آه شعله‌بار من است * شراب شيشه‌شكن اشك بىقرار من است \r\n* * *\r\n ز آن پيش كه صبح از شب امّيد برآيد * بگشا دهن شيشه كه خورشيد برآيد \r\n\r\n[ 477 
  ] [ مولانا نظيرى نيشابورى 
  ]\r\nمستجمع كمالات موفور ، مولانا نظيرى از اعيان نيشاپور ، كه به طبع سحرآفرين ناظم بىنظير است و به نظم رنگين صاحب كلام دلپذير . از وطن به نزهت‌كدهء هند رسيد . به فيض جوهرشناسى نوّاب خان خانان چهرهء اعتبار برافروخت و در صلهء قصايد مدحيّهء او جمعيّت شايسته اندوخت ؛ چنانچه ، در ذخيرة الخوانين مذكور است كه مولا وقتى در تقريبى به حضور خان خانان عرض كرد كه لك روپيه چه مقدار داشته باشد . خان خانان لك روپيه پيش او انبار كرده نمود . مولانا به معاينه آن گفت : الحمد للّه كه به دولت نوّاب اين‌قدر زر ديدم . امير فيّاض همگى زر به او مرحمت كرد . بعد چندى به احراز سعادت زيارت حرمين شريفين دل نهاد و پس از حصول اين نعمت كبرى باز متوجّه هند گشت و در گجرات احمدآباد رحل اقامت افكند و دامن از ملازمت امرا برچيده ، به انزوا مىگذرانيد .\r\nمولانا درويش‌سيرت صوفىمشرب بود . اواخر ايّام زندگانى به طرز صوفيان صافى گفتار به فكر نظم مىپرداخت و به صحبت شيخ محمّد مپندوى صاحب كتاب گلزار ابرار قدرت عبور بر كتب عربيّه به هم رسانيده ، تحصيل علوم دينيه نمود و سند تفسير و حديث از خدمت مولانا حسين جوهرى گرفت . آخر الأمر در سنهء ثلث و عشرين و ألف به خلوتكدهء عدم آرميد . از اشعار آبدار اوست :\r\n نگاه گم‌شده بر راه كوى يار مرا * گسسته عقد گهر گريه در كنار مرا \r\n\r\n","description":"","footnote":"","page_name":" 730 ","page_number":730},
  {"content":"\r\n\r\n خود از محبّت جانان به خود حسد دارم * ز رشك غير كنون برگذشته كار مرا \r\n* * *\r\n شرم مىآيد ز قاصد طفل محجوب مرا * بر سر راهش بيندازيد مكتوب مرا \r\n* * *\r\n دلا ! سيلاب خون را از شكاف سينه بيرون ده * كه امشب سوده‌ام بر ديده خاك آستانش را \r\n* * *\r\n از پى آشوب من در زلف دارد شانه را * شورش زنجير در شور آورد ديوانه را\r\nحسن بنياد محبّت در پريشانى نهاد * تا نشورد خاك را دهقان ، نريزد دانه را\r\nعشق كامل نيست تا در بند مال و مسكنى * آن زمان آتش علم گردد كه سوزد خانه را \r\n* * *\r\n جرم من است پيش تو ، گر قدر من كم است * خود كرده‌ام پسند خريدار خويش را \r\n* * *\r\n ز خار خار محبّت دل تو را چه خبر ؟ * كه گل به جيب نگنجد قباى تنگ تو را \r\n* * *\r\n هركه را دل از درون شاد است ، با بيرون چه كار ؟ * شمع را خلوت نگهبان است و صحرا دشمن است \r\n* * *\r\n تلخ است بىتو عمر نظيرى ، چه زندگى است ؟ * بيمار را كه بر سر بالين چراغ نيست \r\n* * *\r\n\r\n","description":"","footnote":"","page_name":" 731 ","page_number":731},
  {"content":"\r\n\r\n ز فرق تا قدمش هركجا نظر فكنى * كرشمه دامن دل مىكشد كه جا اينجاست \r\n* * *\r\n زين پيش شيشهء دل ما هم ز سنگ بود * بىنسبت آشنا دل ما با دل تو نيست \r\n* * *\r\n در آرزوى نثار قدوم تو همه‌شب * گهرفروش دو چشم مرا دكان باز است \r\n* * *\r\n ز بس‌كه گشته‌ام از درد انتظار ضعيف * نگاه را به رخت قوّت رسيدن نيست \r\n* * *\r\n دوش بر سوز دل خويش براتم دادند * سر چو شمعم ببريدند و حياتم دادند \r\n* * *\r\n كو زخم عاشقانه كه در جلوه‌گاه حسن * صد چاك دل به تار نگاهى رفو كنند \r\n* * *\r\n رسوا منم ، و گرنه تو صد بار در دلم * رفتى و آمدى كه كسى را خبر نشد \r\n* * *\r\n نيازارم ز خود هرگز دلى را * كه مىترسم در آن جاى تو باشد \r\n* * *\r\n من آن صيدم كه هركس را نظر بر حال من افتد * ز بس زخم دلم كارىست ، بر دنبال من افتد \r\n* * *\r\n به بدى در همه جا نام برآرم كه مباد * خون من ريزى و گويند سزاوار نبود \r\n* * *\r\n ز آن شب كه يار كرده نگاهى به‌سوى دل * ديگر به‌سوى خويش نديديم روى دل \r\n\r\n","description":"","footnote":"","page_name":" 732 ","page_number":732},
  {"content":"\r\n\r\n بر من نكرد مرحمتى پير مىفروش * تا بر سر خمش نشكستم سبوى دل \r\n* * *\r\n كنم با باده بدمستى كه سوداى دگر دارم * به ساقى تلخ مىگويم كه دل جاى دگر دارم\r\nنظر گردد حجاب آنجا كه من ديدار مىبينم * نهان از چشم ظاهربين ، تماشاى دگر دارم \r\n* * *\r\n مرا به ساده‌دلىهاى من توان بخشيد * خطا نموده‌ام و چشم آفرين دارم \r\n* * *\r\n حديث دام زلفى مىكنم دزديده دزديده * دلم را خارخارى هست ، ترسم در بلا افتم \r\n* * *\r\n گرم صد بار سوزى باز بر گرد سرت گردم * نيم پروانه كز يك سوختن از دست و پا افتم \r\n* * *\r\n بوى يار من از اين سست‌وفا مىآيد * گلم از دست بگيريد كه از كار شديم \r\n* * *\r\n نه چنان گرفته‌اى جا به ميان جان شيرين * كه توان تو را و جان را ز هم امتياز كردن\r\nتو به خويشتن چه كردى كه به ما كنى ، نظيرى ! ؟ * به خدا كه واجب آمد ز تو احتراز كردن \r\n* * *\r\n به دل فگار دارم گله بىنهايت از تو * به كدام اميدوارى نكنم شكايت از تو \r\n\r\n","description":"","footnote":"","page_name":" 733 ","page_number":733},
  {"content":"\r\n\r\nرباعى\r\n در هجر تو مرگ همنشينم بادا ! * منظور دو ديده آستينم بادا !\r\nگر بىتو به كام دل برآرم نفسى * يا رب ! نفس بازپسينم بادا ! \r\n\r\n[ 478 
  ] [ مولانا فدايى نيشابورى 
  ]\r\nدلدادهء خوش‌ادايى ، مولانا فدايى ، كه اصلش از نيشاپور است ، مدّتى در يزد سكونت داشته و علم فضائل برافراشته . از اوست :\r\n به كوى او چو روى پا منه به خاك آنجا * كه خاك ره شده بسيار خاك پاك آنجا \r\n* * *\r\n من شمع جان‌گدازم ، تو صبح دلگشايى * سوزم گرت نبينم ، ميرم چو رخ نمايى\r\nنزديك آن چنانم ، دورم چنان‌كه گفتم * نى تاب وصل دارم ، نى طاقت جدايى \r\n\r\n[ 479 
  ] [ شيخ على نقى كمره‌اى 
  ]\r\nناظم خوش‌گفتار ، شيخ على نقى ساكن كمره از الكاى خوانسار ، كه در آغاز سنّ تمييز به تحصيل كمالات پرداخت و در علوم عقلى و نقلى استعداد شايسته حاصل ساخت . توسن طبعش در وادى سخن گرم‌عنان بود و در اقسام نظم به احسن اساليب فكر مىنمود . در مدح شاه‌عباس ماضى قصايد طولانى دارد . بيشتر به ثناخوانى حاتم بيگ اعتماد الدّوله گراييده و به تقرر زر كثير سالانه مطمئن گرديد و تا چند سال به متعلّقاتش هم جارى ماند . وفات شيخ در سنهء احدى و ثلاثين و ألف واقع گشته . اين چند بيت از كلام اوست :\r\n\r\n","description":"","footnote":"","page_name":" 734 ","page_number":734},
  {"content":"\r\n\r\n كمتر شراب لطف ، كه پر شد اياغ ما * روغن چنان مريز كه ميرد چراغ ما\r\nكردى سپيد چشم نقى را ز انتظار * اين بود پنبه‌اى كه نهادى به داغ ما \r\n* * *\r\n اى اجل روز فراق آمد و دلسوزى نيست * من اگر كشتنيم ، بهتر از اين روزى نيست \r\n* * *\r\n دست و پايى مىتوان زد ، بند اگر بر دست و پاست * واى بر جان گرفتارى كه بندش بر دل است \r\n* * *\r\n رحمى به حال خويش ، نقى ! كاين شكاريان * وقتى كنند رحم كه تير از كمان گذشت \r\n* * *\r\n نقى ! در گريه آورد اضطراب عشق جانان را * كه زور آتش سوزنده آب از چوب تر گيرد \r\n* * *\r\n نگردى گرد خاك من كه غم بعد از هلاك من * چو مرغ آشيان گردد به گرد گرد و خاك من \r\n\r\n[ 480 
  ] [ نادم گيلانى 
  ]\r\nمشغوف نكته‌دانى ، نادم گيلانى ، كه معركه‌آراى فصاحت است و محكمه‌پيراى بلاغت ، از ولايت رخت به ممالك دكن كشيد . با مولانا نظيرى به اعتقاد تمام پيش آمد .\r\nپس از چندى عنان سمند عزيمت به طرف بنگاله منعطف ساخته و از آنجا به عظيم‌آباد\r\n\r\n","description":"","footnote":"","page_name":" 735 ","page_number":735},
  {"content":"\r\n\r\nوارد گشته ، آخر به اصفهان مراجعت كرد ؛ و اوسط مائة حادى عشر جان به جان‌آفرين سپرد . از كلام اوست :\r\n گشت ز سير گلستان شيفتگى فزون مرا * نالهء عندليب شد زمزمهء جنون مرا \r\n* * *\r\n در كعبه اگر دل به‌سوى يار نباشد * احرام كم از بستن زنّار نباشد \r\n* * *\r\n دلم در وصل از تاب رخ جانانه مىسوزد * فروزد گر چراغ تيره‌بختان ، خانه مىسوزد \r\n* * *\r\n آمد بهار و شورش ديوانه ساز كرد * زنجير را كشاكش مجنون دراز كرد \r\n* * *\r\n در اين چمن چو گل آرامگه ز خس دارم * به خون نشسته‌ام ، آسودگى هوس دارم \r\n\r\n[ 481 
  ] [ مولانا نسبتى تهانيسرى 
  ]\r\nانجمن‌آراى فيض‌گسترى ، مولانا نسبتى تهانيسرى ، كه از سادات عالىدرجات است ، پدر بزرگوارش از ولايت برآمده ، در قصبهء تهانيسر من متعلّقات پنجاب اقامت گزيد . مولانا از ارباب فقر و فنا است و اصحاب توكّل و استغنا . بيرون قصبه تكيه‌اى ساخته ، در آنجا به رياضت به سر مىبرد و اكثر چشم پرآب مىماند و با وجود طلب شاهزاده دارا شكوه قدم از دايرهء انزوا بيرون ننهاده ، اين بيت نوشت :\r\n نمىپرم به پروبال عاريت چون تير * نشسته‌ام چو كمان روز و شب به خانهء خويش \r\n\r\n","description":"","footnote":"","page_name":" 736 ","page_number":736},
  {"content":"\r\n\r\nبا وى به سلوكات معتقدانه پيش مىآمد . خان آرزو در مجمع النّفائس نوشته كه ديوان نسبتى قريب پانزده هزار بيت به ملاحظه درآمده .\r\nآخر كار در سنهء اوسط مائة حادى عشر به دار بقا آرميد . اين چند بيت از كلام اوست :\r\n هم ز دل دزديده صبر و هم دل ديوانه را * دزد ما با خانه مىدزد متاع خانه را \r\n* * *\r\n ديده‌ام در غنچگى چندان جفاى باغبان * بعد گل گشتن نمىدانم چه مىخواهد شكفت ؟ \r\n* * *\r\n اى كه دامن مىزنى از ناز بر شمع سحر * باش تا بال‌وپر پروانه خاكستر شود \r\n* * *\r\n ما را چو خس و خار ، معيّن وطنى نيست * بر هر سر خاكى كه فتاديم ، وطن شد \r\n* * *\r\n نسبتى ! دل به درد معتبر است * لاله با داغ آبرو دارد \r\n\r\n[ 482 
  ] [ مولانا نورى اصفهانى 
  ]\r\nنوربخش بزم سخندانى ، مولانا نورى اصفهانى ، كه صاحب طبع موزون است و فكر متين . كلامش دردانگيز است و اشعارش رنگين . اين دو بيت از اوست :\r\n شب وصل غير چشمم ز خيال باز باشد * كه مباد چون شب من شب او دراز باشد \r\n* * *\r\n چنان كز در درآمد اهل ماتم را سيه‌بختى * فغان از بلبلان برخاست ، چون سوى چمن رفتم \r\n\r\n","description":"","footnote":"","page_name":" 737 ","page_number":737},
  {"content":"\r\n\r\n\r\n[ 483 
  ] [ مولانا زين العابدين مسعود نيكى اصفهان 
  ]\r\nصاحب اوقات محمود ، مولانا زين العابدين مسعود ، متخلّص به نيكى ، كه اصلش از اصفهان است ، در نظم‌پردازى طبع نيكو داشت و مرد مهذّب الاخلاق بود و خوشخو . به شغل تجارت بيشتر به سياحت مىپرداخت . اين دو بيت از كلامش به نظر درآمد :\r\n يار هرجا كه رود ، مىرود از پى نيكى * كس نديده است كه صيد از پى صيّاد رود \r\n* * *\r\n دامن ز بدآموزى دشمن بكش از من * دست من و دامان تو ، دامن مكش از من \r\n\r\n[ 484 
  ] [ مولانا ناظم هراتى 
  ]\r\nجامع كمالات ذاتى و صفاتى ، مولانا ناظم هراتى ، كه نظم ممالك سخن در قبضهء اقتدار داشت و در زمرهء فصحاى عصر كمال اعتبار . در خدمت عباس قلى خان بن حسن خان شاملو تقرّب تمام به هم رسانيده و مردم را به فيوض و حسن سلوك بهره‌مند گردانيد . مثنوى يوسف و زليخا از تصانيف او مشهور است و فصاحت و بلاغت را گنجور .\r\nاواخر مائة حادى عشر دار فانى را وداع كرد . از افكار اوست :\r\n تعمير گرد دامن ويرانى من است * صندل غبار خاطر پيشانى من است \r\n* * *\r\n كنى تا چند خواب ، اى مست غفلت ! ناله را سر كن * سر ميناى دل بگشا ، دماغ ديده را تر كن \r\nاين دو بيت از مثنوى او نگارش يافته :\r\n فرود آمد ز ابلق كج‌كلاهى * چو از چشمم به پشت پا نگاهى \r\n\r\n","description":"","footnote":"","page_name":" 738 ","page_number":738},
  {"content":"\r\n\r\n زليخا چون ز نى خانه بنا كرد * به‌سان ناله در نى خانه جا كرد \r\n\r\n[ 485 
  ] [ ميرزا نظام شيرازى 
  ]\r\nشيفتهء نظم‌پردازى ، ميرزا نظام شيرازى ، كه از سلسلهء سادات گرام دستغيب شيراز است و طبع رسايش به ميدان سخنورى يكّه‌تاز و وجه تسميهء سلسلهء موصوفه به دست غيب شيراز . اينكه شخصى از مخالفين در مقام انكار يكى از ايشان درآمده نسب‌نامه خواسته ؛ گويند دستى از غيب ظاهر گشته ، نسب‌نامه رسانيد و منكر سربه‌گريبان خجالت كشيد ؛ چنان‌كه در تذكرهء آتشكدهء عجم مذكور است . اين دو بيت از كلام او به نظر رسيد :\r\n گر فلك با من هم‌آغوشش نمايد دور نيست * باغبان بر چوب بندد گلبن نوخيز را \r\n* * *\r\n بس‌كه نظاره دشمنى ، منتظرم كه يك‌زمان * ملتفت كسى شوى تا نگرم به‌سوى تو \r\n\r\n[ 486 
  ] [ آقا محمّد حسين ناجى اندجانى 
  ]\r\nنقّاد بازار سخن رواجى ، آقا محمّد حسين ، متخلّص به ناجى ، كه اصلش از اندجان است و مولد و منشأ او شاه‌جهان‌آباد ، در علوم رسمى استعداد شايسته و در نظم و نثر دستگاه بايسته داشت و خط نستعليق نيكو مىنگاشت . در اوايل عهد عالمگيرى در زمرهء منشيان سركار پادشاهى انتظام يافته . پستر به خدمت توليت مزار فيض آثار حضرت خواجه قطب الدّين اوشى - قدّس سرّه - از پيشگاه شاهى مأمور گشت و با اين تقريب از عسكر ظفرپيكر عالمگيرى كه در دكن بود ، به شاه‌جهان‌آباد آمده ، به طمأنينت خاطر مىگذرانيد و در وقت فرّخ‌سير به منصب هفت‌صدى و ديوانى گواليار سرفراز گشت ؛ و\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nبعد چندى به خدمت ميربحرى بنگاله مأمور گرديده ، در آنجا شتافت و همان‌جا در سنهء سادس و عشرين و مائة و ألف زورق حياتش به گرداب فنا درافتاد . از اشعار اوست :\r\n مگر به خواب برد بىتو واشود چشمم * خدا كند كه به خواب آشنا شود چشمم \r\nرباعى\r\n اى آنكه به من همدم و دمساز نه‌اى * من جمله نيازم و تو جز ناز نه‌اى\r\nتا چند به فكر كشتنم خواهى بود * سيماب نيم ، تو كيميا ساز نه‌اى \r\n\r\n[ 487 
  ] [ دلاور خان نصرت سيالكوتى 
  ]\r\nناظم ذى قدرت ، دلاور خان نصرت ، كه نام اصلى وى مير محمّد نعيم است و وطن اجدادش سيالكوت ، من مضافات لاهور . پدرش مير عبد العزيز كه به ملازمت شاهزاده دارا شكوه انتظام داشت ، بعد برهمى نظم و نسق دارا شكوه و اورنگ آرايى عالمگير پادشاه ، به سلك ملازمين شاهى انسلاك يافت و به تدريج به منصب دوهزارى و خطاب دلاورخانى سرمايهء عزّ و اعتبار اندوخت . مير محمّد نعيم با صبيهء عنايت اللّه خان كشميرى كه از امراى عالمگيرى بود ، كدخدا شده ، در زمان شاه عالم بهادر شاه به خطاب پدر سرفرازى يافت و اوايل جلوس محمّد فرّخ‌سير كه صوبه‌دارى دكن به نوّاب نظام الملك مفوّض گرديد ، وى هم كمر به رفاقتش بربست ؛ و هرگاه كه امير الامراء سيّد حسين عليخان به حكومت دكن كامران گشت ، او را به فوجدارى رايچور ، از متعلّقات بيجاپور مأمور فرمود و پس از انهدام قصر دولت سادات بارهه و استقلال نوّاب نظام الملك به ايالت ممالك دكن با نوّاب به فرط تقرّب و احترام مىگذرانيد و در سنهء تسع و ثلاثين و مائة و ألف پا به دامن عدم كشيد . دلاور خان ، دلاور ميدان شاعرى بوده و شناور درياى نظم‌گسترى .\r\nاين چند بيت از طبع زاد اوست :\r\n\r\n","description":"","footnote":"","page_name":" 740 ","page_number":740},
  {"content":"\r\n\r\n جوش دردش كرد فارغ از غم دنيا مرا * دل طپيدن برد تا ساحل از اين دريا مرا \r\n* * *\r\n نيست ممكن كه برد بىتو دمى خواب مرا * مىزند دست به پهلو دل بىتاب مرا \r\n* * *\r\n فكر زاهد پى راحت غم ما بهر رخش * هركسى درخور همّت به تلاش است اينجا \r\n* * *\r\n شهرت نام‌آورى سرمايهء آرام نيست * جز خراش دل نگين را حاصلى از نام نيست\r\nچشم نعمت داشتن از سفرهء گردون غلط * نان خشكى دارد ، آن هم صبح هست و شام نيست \r\n* * *\r\n چشم پوشيده توان كرد سفر * چه قدر راه فنا هموار است\r\nغنچه تا وا شود از هم پاشد * فرصت عيش همين مقدار است \r\n* * *\r\n به باغ دهر دليل قبول بىهنرى است * كه سربلندى سرو سهى ز بىثمرى است \r\n* * *\r\n نصرت ! هلاك مشرب پروانه مىشوم * در بند شمع بزم و چراغ مزار نيست \r\n* * *\r\n دامن از گل كشيده مىآيد * مگر آيينه ديده مىآيد\r\nدر ته خاك نيز راحت نيست « 1 » * سبزه دامن كشيده مىآيد \r\n* * *\r\n\r\n\r\n","description":"","footnote":"\r\n( 1 ) . نسخه : نيز .\r\n","page_name":" 741 ","page_number":741},
  {"content":"\r\n\r\n به محفلى كه به يك درد صد دوا بخشند * چه مىشود دل ما را اگر به ما بخشند \r\n* * *\r\n شيشهء ساعت بود آيينهء دنيا و دين * گر يكى آباد گردد ، ديگرى ويران شود \r\n* * *\r\n طلسم كوى تو از سرمه بسته‌اند مگر * كه هركه مىرود آنجا ، خموش مىآيد \r\n* * *\r\n به آسانى كجا از خاك اهل درد برخيزد * فلك يك‌عمر چرخى مىزند تا مرد برخيزد \r\n* * *\r\n چون خار خشك گرمى بازار آتشم * مردود آب گر شده‌ام ، يار آتشم \r\n* * *\r\n به ذوق خاكسارى هركجا گرم نياز افتم * چو نقش پا نخواهم خاستن ديگر كه باز افتم \r\n\r\n[ 488 
  ] [ نور الدّين نويد شاه‌جهان‌آبادى 
  ]\r\nدل‌باختهء سخن ايجادى ، نور الدّين نويد شاه‌جهان‌آبادى ، كه از آغاز فهم و تمييز در دبستان تحصيل علوم و فنون درافتاد و بعد اكتساب كمالات به ظلّ مكرمت نوّاب عمدت الملك امير خان انجام درآمد و هرگاه كه نوّاب از پيشگاه شاهى به صوبه‌دارى الله‌آباد مأمور گشته ، در ركاب بود و بعد توجّه امير خان به شاه‌جهان‌آباد مراجعت نمود و در نظم‌پردازى و سخن‌فهمى طبع خوشى داشته . اوسط مائة ثانى عشر درگذشت . از اوست :\r\n اگر نيست با عاشقى خو مرا * چرا مىطپد دل به پهلو مرا \r\n\r\n","description":"","footnote":"","page_name":" 742 ","page_number":742},
  {"content":"\r\n\r\n به فكر ميانش ز خود رفته‌ام * خبر نيست از خود سر مو مرا\r\nاز اين غصّه‌ام دل ز جا مىرود * كه جا نيست در خاطر او مرا \r\n\r\n[ 489 
  ] [ لاله حكيم چند ندرت تهانيسرى 
  ]\r\nناظم نزاكت‌پسند ، لاله حكيم چند ، كه ندرت تخلّص مىكند ، اصلش از قوم بيس ، و وى از اولاد لاله هروى رام قانون‌گوى تهانيسر است . در نظم‌پردازى طبع خوشى داشت و فكر نيكو ، و مشق سخن به خدمت سرخوش مىكرد ؛ و اكثر به صحبت فصحاى نامدار مثل ميرزا بيدل و شاه گلشن و خان آرزو رسيده و مدّتى بارياب محفل بخشى الملك امير الامراء صمصام الدّوله بوده ؛ فأمّا با وجود لياقت و قابليت نقش مرادش خاطرخواه نبست ؛ و در سنهء اوسط مائة ثانى عشر خار اجل به پاى حياتش شكست . از اوست :\r\n سوزد به خاك هم ز تب عشق تن مرا * چون صبح آتشىست نهان در كفن مرا \r\n* * *\r\n گلستان مىشود صحرا ، بود گر جام مى بر كف * به رنگ عينك سرخى كه در پيش نظر باشد \r\n\r\n[ 490 
  ] [ آقا محمّد نصيب اصفهانى 
  ]\r\nصاحب كلام دل‌فريب ، آقا محمّد نصيب كه مولد و منشأش اصفهان است ، مرد سخن‌سنج و نكته‌دان و پسنديدهء عالىطبعان بود . اواخر مائة ثانى عشر رخت به دار بقا بست . از اوست :\r\n\r\n","description":"","footnote":"","page_name":" 743 ","page_number":743},
  {"content":"\r\n\r\n تو را از صحبت من عار بود ، از انجمن رفتم * كنون با هركه مىخواهد دلت ، بنشين كه من رفتم \r\n* * *\r\n مپسند كه چون مرغ پروبال شكسته * از كوى تو برخيزم و جاى دگر افتم \r\n\r\n[ 491 
  ] [ آقا محمّد نشاط اصفهانى 
  ]\r\nجليس بزم انبساط ، آقا محمّد نشاط ، كه برادر آقا محمّد تقى صهبا است ، در اصفهان سكونت داشت . مرد خوش‌خلق و صاحب طبع رنگين بود . اواخر مائة ثانى عشر راه عدم پيمود . اين دو بيت از افكارش به ملاحظه درآمد :\r\n نيست در كنج قفس حسرت گلزار مرا * الفتى هست به مرغان گرفتار مرا \r\n* * *\r\n آهسته كشم آه ز جور تو ، مبادا * پيكان تو از سينهء افگار برآيد \r\n\r\n[ 492 
  ] [ مولوى تراب على نامى خيرآبادى 
  ]\r\nصدرنشين ايوان خوش‌كلامى ، حاجى الحرمين ، مولوى تراب على نامى ، كه سلسلهء نسبش به عبد اللّه بن عباس - رضى اللّه عنه - منتهى مىشود . ولادتش در بلدهء خيرآباد كه از مضافات دارالحكومت لكهنو است ، جلوهء ظهور يافته .\r\nبعد عروج به معارج فهم و تمييز كتب درسى فارسى پيش اساتذهء عصر گذرانيده ، به مقتضاى استعداد فطرى به كسب علوم عربيّه گراييده ، به حلقهء تلمّذ جناب مولوى سيّد عبد الواجد و مولوى غلام امام رضوى خيرآبادى كه از علماى نامدار و فضلاى برگزيدهء\r\n\r\n","description":"","footnote":"","page_name":" 744 ","page_number":744},
  {"content":"\r\n\r\nروزگار بودند ، درآمد و به تحصيل كتب متداولهء معقول و منقول از ذهن وقّاد در كمتر مدّتى از اقران و اماثل فايق برآمد ، و چندى مشق سخن پيش ميرزا قتيل كه ملك‌الشّعراى عصر بوده ، نمود ، و به موزونى طبع در فكر نظم هم از خوش‌كلامان بود . از آنجا كه تلاش معاش از جمله ضروريّات است ، قدم ثبات در وطن متزلزل ديده ، رخت به دار الحكومت كلكته كشيد و به رفاقت يكى از انگريزان به سياحت ممالك ايران و عراق عجم پرداخت و در اثناى مسافرت ملاقات اهل كمال آن حدود حاصل ساخت ؛ و پس از آنكه عمر سفر كوتاه گرديد ، باز به كلكته رسيده ، حسب الطّلب ارباب حكومت به مدراس فايز گشت و به عهدهء مدرّسى مدرسهء كمپنى مأمور گرديد . به فيض تعليم و تربيتش اكثرى از طلبا جامهء فضل و كمال بر قامت حال دوختند و به ترقّيات عظيمه كه عبارت از خدمات قضا و افتاى اضلاع ممالك محروسهء مدراس است ، چهرهء اعتبار برافروختند . چون‌كه تمنّاى زيارت حرمين شريفين از مدّتى در سر داشت ، قدم به سفر حجاز نهاد و بعد اداى مناسك حجّ و حصول زيارت نبوى - عليه افضل الصّلاة و التّسليم - باز متوجّه مدراس گشت و در مقام سريرنگ پتن وارد گشته ، به عارضهء اسهال مبتلا گرديد و همان‌جا در سنهء احدى و اربعين و مأتين و ألف به خلد برين خراميد . از آنجا كه مرد پاك‌طينت و نيك‌سيرت بوده ، مادام حيات به كمال نيك‌نامى گذرانيد و پس از شرف‌اندوزى حجّ و زيارت ، دامن به آلايش دنيوى ملوّث نگردانيد . اين چند بيت از طبع متينش در اين اوراق نگارش يافت :\r\n از من ، اى همدم چه پرسى باعث تأخير اشك ؟ * خار مژگان مىشود هر لحظه دامن‌گير اشك\r\nنيست دلسوزى به‌جز شمع مزارم بعد مرگ * تا كه سوزد ساعتى ، سازد دمى تقطير اشك \r\n\r\n","description":"","footnote":"","page_name":" 745 ","page_number":745},
  {"content":"\r\n\r\n مر دعاى طفل نالان را اجابت لازم است * ليك من در حيرتم ، يا رب ! چه شد تأثير اشك ؟ \r\n* * *\r\n از بخت سيه شكوه ندارم كه نشايد * زلف سيه يار بدين روز سياهم \r\n* * *\r\n در طلبت ملال‌ها چند كشم كه سالها * زارى و آه و ناله‌ها كرده‌ام از براى تو ؟ \r\n* * *\r\n سحر از جنبش شمشاد به گلگشت چمن * يادم آمد روش قامت دلجوى كسى\r\nهر زمان دست‌كشان مىبردم جذبهء عشق * از پى سجده به طاق خم ابروى كسى\r\nنيست از بخت بدم چشم اميد آنكه بود * دست در دست و سرم بر سر زانوى كسى \r\n\r\n[ 493 
  ] [ مسمّات نهانى 
  ]\r\nحجله‌نشين خوش‌بيانى ، مسمّات نهانى ، كه از هم‌جليان مادر شاه سليمان صفوى بوده و پدرش در زمرهء امراى شاه سر به امتياز مىافراخت . از آنجا كه صيت حسن و جمال آن پرىتمثال و آوازهء بلندى طبع و لطافت مقال به اطراف و جوانب درگرفت ، عمايد هر قوم خيال خواستگارى او در سر داشتند ؛ وى اين رباعى را گفته ، در چارسوى بازار آويخت تا هركه به جواب آن درآيد يا به ايجاب سؤال او گرايد ، فأمّا هيچ‌يك از موزونان عصر از عهدهء جوابش برنيامد و آن اين است :\r\n از مرد برهنه روى زر مىطلبم * از خانهء عنكبوت پر مىطلبم\r\nمن از دهن مار شكر مىطلبم * وز پشّهء ماده شير نر مىطلبم \r\n\r\n","description":"","footnote":"","page_name":" 746 ","page_number":746},
  {"content":"\r\n\r\nاين دو بيت از افكار اوست :\r\n خواهم كه بر آن سينه نهم سينهء خود را * تا دل به تو گويد غم ديرينهء خود را \r\n* * *\r\n همچو من بر رخ جانان نظرى پاك انداز * هركجا ديدهء آلوده بود خاك انداز \r\n\r\n","description":"","footnote":"","page_name":" 747 ","page_number":747},
  {"content":"\r\n\r\n\r\nحرف الواو\r\n\r\n[ 494 
  ] [ مولانا وحشى بافقى كرمانى 
  ]\r\nغزال بيشهء نكته‌سنجى و سخندانى ، مولانا وحشى بافقى الكرمانى ، كه اكثر اوقات در يزد به سر مىبرد ، لهذا مشهور به يزدى است . در عهد شاه‌طهماسب صفوى در زمرهء فصحاى نامدار سر به اعتبار مىافراشت . اشعار دلاويزش معدن فصاحت است و گفتار شورانگيزش سرتاسر بالطافت . همواره به شغل عشق و عاشقى مىپرداخت و نرد محبّت با نازنينان گل‌اندام مىباخت . از اينجاست كه كلامش چاشنى درد دارد و مستمعان را به تواجد مىآرد .\r\nاز تأليفش مثنوى فرهاد و شيرين مشهور است و ديوانش ابيات عاشقانه را گنجور . آخرش در سنهء احدى و تسعين و تسعمائه طاير روحش را صيّاد اجل به دام كشيد ؛ و بعضى گفته‌اند كه از دست معشوق خود شربت خوشگوار مرگ چشيد . از كلام پردرد اوست :\r\n دلم را بود از آن پيمان‌گسل اميد يارىها * به نوميدى بدل شد آخر آن اميدوارىها \r\n* * *\r\n\r\n","description":"","footnote":"","page_name":" 748 ","page_number":748},
  {"content":"\r\n\r\n اى از تو سرخ گشته به خون رنگ زرد ما * ما را ز درد كشته و فارغ ز درد ما \r\n* * *\r\n خانه پر بود از متاع صبر اين ديوانه را * سوخت عشق خانه‌سوز اوّل متاع خانه را \r\n* * *\r\n خيز و به ناز جلوه ده قامت دلنواز را * چون قد خود بلند كن پايهء قدر ناز را \r\n* * *\r\n تو به من گذار ، وحشى ! كه غم تو را بگويم * كه تو در حجاب عشقى ، ز تو گفتگو نيايد \r\n* * *\r\n دلى كز عشق گردد گرم ، افسردن نمىداند * چراغى را كه اين آتش بود مردن نمىداند \r\n* * *\r\n دعاهاى سحر گويند مىدارد اثر ، آرى * اثر مىدارد امّا كى شب عاشق سحر دارد ؟ \r\n* * *\r\n ز هجران مردم و بر سر نديدم * كسى را غير سنگ تربت خويش \r\n* * *\r\n گرچه كردم ذوق‌ها از آشنايىهاى او * انتقام از من كشيد آخر جدايىهاى او \r\n* * *\r\n مىخواست فلك كه تلخ‌كامم بكشد * ناكرده مى طرب به جامم بكشد\r\nبسپرد به شحنهء فراق تو مرا * تا او به عقوبت تمامم بكشد \r\nمسدّس تركيب\r\n اى گل تازه ! كه بويى ز وفا نيست تو را * خبر از سرزنش خار جفا نيست تو را\r\nرحم بر بلبل بىبرگ و نوا نيست تو را * التفاتى به اسيران بلا نيست تو را \r\n\r\n","description":"","footnote":"","page_name":" 749 ","page_number":749},
  {"content":"\r\n\r\n ما اسير غم و اصلا غم ما نيست تو را * با اسير غم خود رحم چرا نيست تو را\r\nفارغ از عاشق غمناك نمىبايد بود * جان من اين‌همه بىباك نمىبايد بود \r\n*\r\n دگرى جز تو مرا اين‌همه آزار نكرد * جز تو كس در نظر خلق مرا خوار نكرد\r\nآنچه كردى تو به من هيچ ستمكار نكرد * هيچ سنگين‌دل بيدادگر اين كار نكرد\r\nاين ستمها دگرى بر من بيمار نكرد * هيچ‌كس اين‌همه آزار من زار نكرد\r\nگر ز آزردن من هست غرض مردن من * مردم ، آزار مكش از پى آزردن من \r\n*\r\n جان من ! سنگ‌دلى ، دل به تو دادن غلط است * چشم اميد به راه تو گشادن غلط است\r\nرفتن اولىست ، به كوى تو ستادن غلط است * جان شيرين به تمنّاى تو دادن غلط است\r\nتو نه آنى كه غم عاشق زارت باشد * چون شود خاك بر آن خاك گذارت باشد \r\n*\r\n مدّتى شد كه در آزارم و مىدانى تو * به كمند تو گرفتارم و مىدانى تو\r\nاز غم عشق تو بيمارم و مىدانى تو * داغ عشق تو به جان دارم و مىدانى تو\r\nخون دل از مژه مىبارم و مىدانى تو * از براى تو چنين زارم و مىدانى تو\r\nاز زبان تو حديثى نشنودم هرگز * از تو شرمندهء يك حرف نبودم هرگز \r\nمربّع تركيب\r\n دوستان ! شرح پريشانى من گوش كنيد * قصّهء بىسروسامانى من گوش كنيد\r\nداستان غم پنهانى من گوش كنيد * ماجراى من و حيرانى من گوش كنيد \r\n\r\n","description":"","footnote":"","page_name":" 750 ","page_number":750},
  {"content":"\r\n\r\n شرح اين قصّهء جان‌سوز نهفتن تا كى ؟ * سوختم ، سوختم ، اين راز نگفتن تا كى ؟ \r\n*\r\n عشق من خود سبب خوبى و رعنايى او * داد رسوايى من شهرت زيبايى او\r\nبس‌كه كردم همه جا شرح دلارايى او * شهر پر گشت ز غوغاى تماشايى او\r\nاين زمان عاشق سرگشته فراوان دارد * كى سر و برگ من بىسروسامان دارد \r\n*\r\n گرچه از خاطر وحشى هوس روى تو رفت * وز دلش آرزوى قامت دلجوى تو رفت\r\nشد دل‌آزرده و آزرده‌دل از كوى تو رفت * با دل پرگله از ناخوشى خوى تو رفت\r\nحاش للّه كه وفاى تو فراموش كند * سخن مصلحت‌آميز كسان گوش كند \r\n\r\n[ 495 
  ] [ وحشى كاشى 
  ]\r\nآوازهء باديهء خوش‌تلاشى ، وحشى كاشى ، كه مشق سخن به خدمت مولانا محتشم كاشانى نمود و در اقسام نظم به نغزگويى مصروف بود . كلامش عاشقانه است و اشعارش سهام درد را نشانه . از ولايت به هند برخورد و مدّتى در اين گلزمين به سر برد ، و در سنهء ثالث عشر و ألف رخت به زاويهء عدم سپرد . اين بيت از او به نظر درآمد :\r\n شب گذارى به دل بىخور و خوابم كردى * آن‌چنان گرم گذشتى كه كبابم كردى \r\n\r\n[ 496 
  ] [ ولى دشت بياضى قاينى 
  ]\r\nآسودهء گنج مرتاضى ، ولى دشت بياضى ، كه اصلش از قاين است ، در مراتب نظم طبع خوشى داشت و سر به نغزگويى مىافراشت . صاحب ديوان است . اين چند بيت از\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nكلامش به ملاحظه رسيد :\r\n كاش در بزم تو غيرت ندهد راه مرا * تا به حسرت نكشد طعنهء بدخواه مرا \r\n* * *\r\n خوش آنكه با تو دهم شرح مشكل خود را * به گريه افتم و خالى كنم دل خود را \r\n* * *\r\n تهمت زده‌ام كرده به عشق دگر ، اى كاش ! * پرسند كه غير از تو به عالم دگرى كيست ؟ \r\n* * *\r\n از دوستيت بهره‌ام اين است كه در شهر * يك دوست ندارم كه به جان دشمن ما نيست \r\n* * *\r\n درماندهء احوال خودم ، اين چه حجاب است ؟ * فارغ بنشين ، فرصت نظّاره كه دارد ؟\r\nقاصد ز برم رفت كه آرد خبر از يار * بازآمد و اكنون خبر از خويش ندارد \r\n* * *\r\n بهر تو شنيده‌ام سخن‌ها * شايد كه تو هم شنيده باشى\r\nبر سينهء چاك ما نخندى * گر پيرهنى دريده باشى \r\n\r\n[ 497 
  ] [ ميرزا محمّد رفيع واعظ قزوينى 
  ]\r\nصاحب فكر بلند و طبع متين ، ميرزا محمّد رفيع واعظ از اكابر قزوين ، كه نوادهء فتح اللّه واعظ قزوينى است ، به وسادهء تعليم و تربيت شايقين جا داشت و به وعظ و پند خلايق\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nنظر مىگماشت . در نظم‌پردازى از همنوايان ميرزا صائب و طاهر وحيد بود و طريق سخن به تلاش تازه و معانى دلنشين به خوش اسلوبى مىپيمود . مثنوى معركهء شاه‌عباس با بيلم خان اوزبك بس رنگين و نيكو گفته ، و لئالى آبدار مضامين را به رشتهء فصاحت و بلاغت سفته ؛ و اواخر مائة حادى عشر بساط هستى پيچيد . اين چند بيت از افكار اوست :\r\n عرق ناكرده پاك از محفل ما شد نگار ما * در اين گلشن سبك برخاست از شبنم بهار ما \r\n* * *\r\n رسد بر اهل ايمان بيشتر آزار در دنيا * گزندى نيست از دندان جز انگشت شهادت را \r\n* * *\r\n زبان بسته نگهبان راز دل باشد * حصار خانهء ويران ، چراغ خاموش است \r\n* * *\r\n سعى ما گر هست ناقص ، فيض جانان كامل است * دست ما هرچند كوتاه است ، زلف او رساست \r\n* * *\r\n كوه را از خودنمايى روز و شب پا در گل است * جاده از افتادگى سر در كنار منزل است \r\n* * *\r\n دل چو بىعشق شد ، از رحمت حق دور شود * مرده را موجهء دريا به كنار اندازد \r\n* * *\r\n\r\n","description":"","footnote":"","page_name":" 753 ","page_number":753},
  {"content":"\r\n\r\n نتوانم نفسى زنده بمانم بىاو * اگر آن شعله به دورم چو شرر اندازد \r\n* * *\r\n تندخويى مرد را بىقدر در عالم كند * باده از جوشيدن بسيار خود را كم كند \r\n* * *\r\n قرب مىخواهى ، ز حدّ خود قدم مگذار پيش * كز ادب فانوس نور شمع را در بر كشد \r\n* * *\r\n تدبير دلگشايى ما هيچ‌كس نكرد * اين فكر را به دامن صحرا گذاشتم \r\n* * *\r\n دورودراز شد سفر بىخودى مرا * گويا به بوى زلف تو از هوش رفته‌ام \r\n* * *\r\n واعظ از ترك جهان مطلب ما گمنامى است * پوست‌پوشى نه چو طبل از پى آوازه كنم \r\n* * *\r\n امشب گشايشى نبود چشم صبح را * واعظ ! گرفته اوج مگر دود آه تو ؟ \r\n* * *\r\n به هرجا مىفروزى چهره ، آتش‌خانه مىسازى * بهار من ! به هركس مىرسى ، ديوانه مىسازى\r\nندانم آتش سوزنده‌اى يا سيل بارانى * كه هر سو مىخرامى ، عالمى ويرانه مىسازى \r\n\r\n[ 498 
  ] [ شيخ عبد الواحد وحشت تهانيسرى 
  ]\r\nسيّاح بيدارى نظم‌گسترى ، شيخ عبد الواحد وحشت تهانيسرى ، كه از احفاد\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nحجّت الإسلام محمّد غزالى - رحمة اللّه عليه - است . طبع وقت‌پسندش به نازك‌خيالى يكرو و فكر ارجمندش به خوش‌مقالى هم‌پهلو بوده ، در ساحت روزگار آزادانه به كمال بىتعلّقى زندگانى مىنمود و از چمن وارستگى همواره گلچين يكرنگى مىبود . اواخر مائة حادى عشر كنج عدم برگزيد . از كلام اوست :\r\n چشم را خالى كن از ديدن ، تماشا نازك است * آرزو در سينه بشكن ، جلوه‌آرا نازك است\r\nصد بيابان ناله پرداز از خموشى گشته‌ايم * سرمه مىداند كه فرياد دل ما نازك است \r\n\r\n[ 499 
  ] [ ميرزا طاهر وحيد قزوينى 
  ]\r\nيكّه‌تاز عرصهء دقّت‌آفرينى ، ميرزا طاهر وحيد قزوينى ، كه در علوم و فنون از معاصرين خودسر به تفوّق مىافراشت و به تلاش مضامين نزاكت تضمين به تناسب الفاظ دلنشين قدرت شايسته و طاقت بايسته داشت .\r\nبدايت حال در زمرهء توجيهه‌نويسان شاه‌عبّاس ثانى صفوى به ترقيم دفترى از دفاتر توجيهه مأمور گشت . نظر به لياقتش اعتماد الدّوله كه وزير اعظم بوده ، او را به پيشكارى خودش پذيرفت و پس از آنكه اعتماد الدّوله به قتل رسيد و سيّد علاء الدّين مشهور به خليفه سلطان به عهدهء وزارت امتياز گرفت ، ميرزا را خدمت سابقه به حال ماند و به تدريج وقايع‌نگارى مجلس شاهى سر به عزّت برافراخت و در زمان شاه سليمان صفوى چندى به همان خدمت استقلال داشت و به فرط مصاحبت شاهى ، آخر كار به منصب وزارت مباهى گشت و اوايل دولت سلطان حسين ميرزا كه در سنهء خمس و مائة و ألف سريرآراى سلطنت گشته ، به پايهء اعتراضى درآمد ، تا آنكه در همان ايّام از قيد هستى\r\n\r\n","description":"","footnote":"","page_name":" 755 ","page_number":755},
  {"content":"\r\n\r\nبرآمد . اين چند بيت از كلام نزاكت انضمام اوست :\r\n بس‌كه ضعف ناتوانىها فكند از پا مرا * گر پرد از چهره رنگم ، مىبرد از جا مرا \r\n* * *\r\n بر ميوهء رسيده زدن سنگ ، ابلهى است * زنهار از سؤال مرنجان كريم را \r\n* * *\r\n ز فانوس گلى نتوان فروغ شمع را ديدن * چو بنشيند غبار چشم ، نور جان شود پيدا \r\n* * *\r\n وحشتم بست به زنجير و به صيّاد سپرد * نفس صيد چو در سينه بپيچد ، دام است \r\n* * *\r\n آبرو يك قطرهء آب است ، چون از چهره ريخت * پايهء ايوان عزّت را كم از سيلاب نيست \r\n* * *\r\n چو غنچه‌ام لب خونين ز شكوه دوخته است * به رنگ لاله بهارم هميشه سوخته است \r\n* * *\r\n دل درون سينهء من از هجوم غم شكست * شورش مستان بزم اين شيشه را از هم شكست \r\n* * *\r\n مىبرد آخر تو را خواب عدم ، هشيار باش ! * آمدورفت نفس‌ها جنبش گهواره است \r\n* * *\r\n\r\n","description":"","footnote":"","page_name":" 756 ","page_number":756},
  {"content":"\r\n\r\n دوش حرف از ساقى و نقل و مى و ساغر گذشت * ريخت چندان اشك از چشمم كه آب از سر گذشت \r\n* * *\r\n يك شرر از شعلهء شوقم به پيرى كم نشد * تا سحر شمع كسى غير از چراغ ما نسوخت \r\n* * *\r\n چه بلايى تو كه از شوق خراميدن تو * جاده چون رگ به تن خاك طپيدن گيرد \r\n* * *\r\n ز جمع مال ندانم نشاط ممسك چيست ؟ * كه همچو كيسه زر از بهر ديگرى دارد \r\n* * *\r\n نور معشوق ازل در دلم از يار افتاد * عكس خورشيد ز آيينه به ديوار افتاد \r\n* * *\r\n كار بهتر شود آن دم كه بتر مىگردد * سخت چون شد گره قطره ، گهر مىگردد \r\n* * *\r\n به زرپاشى بود مشهور خورشيد جهان ، امّا * زر پاشيده را پيوسته در دامان خود دارد \r\n* * *\r\n چون نماز عصر غربت‌زادگان راه عشق * با وجود ناتمامىها ، قبول درگهند \r\n* * *\r\n كى كسى پنهان تواند شد ز دست‌انداز مرگ * شمع كافوريست در دست اجل موى سپيد \r\n* * *\r\n\r\n","description":"","footnote":"","page_name":" 757 ","page_number":757},
  {"content":"\r\n\r\n نپندارى كه سر زد از دو جانب خطّ دلجويش * كه پيدا گشت عكس آبرو ز آيينهء رويش \r\n* * *\r\n لختى برد از دل ، گذرد هركه ز پيشم * من قاش‌فروش دل صدپارهء خويشم \r\n* * *\r\n بس‌كه زرد و ناتوان از دود آه خود شدم * صندل پيشانى بخت سياه خود شدم \r\n* * *\r\n نرود ياد تو از خاطر افكار برون * بوى گل را نتوان برد ز گلزار برون \r\n* * *\r\n راضى به مهربانى كس نيست خوى من * پرواز رنگ گرد ز روى من \r\n\r\n[ 500 
  ] [ ميرزا شاه تقى واحد اصفهانى 
  ]\r\nعندليب چمنستان خوش‌بيانى ، ميرزا شاه تقى واحد اصفهانى ، كه از سادات عظام آن ديار است و در سخن‌سنجى پسنديدهء فصحاى روزگار . مدّتى به سرانجام مهمّات گيلان و مشهد مقدّس مأمور و به احقاق حق و رفاه خلايق مشهور بوده . اين دو بيت از او به ملاحظه درآمده :\r\n اى نور ديده ! رفتى و بىنور ديده ماند * مژگان چو آشيانهء مرغ پريده ماند \r\n* * *\r\n نهاده‌ام چو سگان سر بر آستانهء تو * فرشته را نگذارم به گرد خانهء تو \r\n\r\n","description":"","footnote":"","page_name":" 758 ","page_number":758},
  {"content":"\r\n\r\n\r\n[ 501 
  ] [ ميرزا حسن واهب اصفهانى 
  ]\r\nمورد مواهب رحمانى ، ميرزا حسن واهب اصفهانى ، كه در اصفهان نشو و نما يافته ، همان‌جا به كسب كمالات پرداخت و آخر كار به منصب وزارت يزد سر برافراخت . در نظم‌پردازى هم طبع موزون داشت و به وقت موعود دار فانى را گذاشت . از اوست :\r\n آتش افسرده‌اى از كاروان وامانده‌ام * همرهان رفتند و خاكسترنشينم كرده‌اند \r\n* * *\r\n دوش در ميخانه يك جام شرابم زنده كرد * ماهىاى بودم به خاك افتاده ، آبم زنده كرد \r\n\r\n[ 502 
  ] [ شيخ عبد الواحد وحدت سهرندى 
  ]\r\nعندليب گلشن توكّل ، شيخ عبد الواحد ، معروف به شاه‌گل ، كه وحدت تخلّص مىكند ، نوادهء مجدد ألف ثانى سهرندى است . بر جادهء فقر و قناعت ثابت‌قدم بود و در شغل ذكر و فكر راسخ‌دم . گاه‌گاه ملتفت به شعر و سخن مىشد و تا آخر حيات به دهلى كهنه گذرانيد ؛ و در سنهء سادس و عشرين و مائة و ألف به دار عقبى آرميد . از طبع رنگين اوست :\r\n جلوه‌گاه شمع رويش دوش اين كاشانه بود * پرده‌هاى ديده فانوس و نگه پروانه بود \r\n* * *\r\n به روز واقعه تابوتم از چنار كنيد * كه برده‌ايم ز باغ جهان تهيدستى \r\nرباعى\r\n آن تيغ كه زندگى از او در خلل است * آتش‌فكن خرمن طول امل است\r\nهم تشنهء خون خلق و هم موج بلاست * هم دست قضا و هم زبان اجل است \r\n\r\n","description":"","footnote":"","page_name":" 759 ","page_number":759},
  {"content":"\r\n\r\n\r\n[ 503 
  ] [ ميرزا مبارك اللّه واضح ساوى 
  ]\r\nناظم عالى دستگاه ، ميرزا مبارك اللّه ، متخلّص به واضح ، كه جدّ بزرگوارش مير محمّد باقر مخاطب به ارادت خان از شرفاى نامدار بلدهء ساوه بوده ، به شرف دامادى ميرزا جعفر آصف خان اختصاص داشت . در عهد جهانگيرى به عهدهء بخشىگرى چهرهء اعتبار برافروخت و در عصر شاه جهانى به بلندپايگى منصب وزارت ترقّى يافته ، در عرصهء قليل به حكومت دكن و خطاب اعظم خان متاع مباهات اندوخت و به دفعات به صوبه‌دارى گجرات و بنگاله و كشمير و الله‌آباد حكمران ماند . آخر پادشاه او را اختيار داد كه حكومت هر صوبه كه خواهى براى تو قرار يابد . وى فوجدارى جونپور پسنديد و همان‌جا رهنورد سفر آخرت گشت و پدرش مير اسحاق ارادت خان هم در زمان عالمگيرى بعد تهلكهء دارا شكوه به ايالت صوبهء اود سرفرازى يافته ، در همان سال از تنگناى دنيا درگذشت .\r\nبالجمله ، ميرزا مبارك اللّه واضح كه مشق سخن به خدمت مير محمّد زمان راسخ نموده و در مراتب نظم‌پردازى شأنى رفيع و فكر بلند داشت و در نكته‌سنجى به نزاكت خيالى طبع دقّت‌پسند از پيشگاه عالمگيرى به خطاب موروثى و ارادت خان سرفراز و به فوجدارى جاكنه و پس از آن به حكومت نواحى اورنگ‌آباد ، سپس به قلعه‌دارى گلبرگه ممتاز گشته و در عهد شاه عالم بهادر شاه به منصب چهار هزارى مفتخر گرديد و در عصر محمّد فرّخ‌سير سنهء ثمان و عشرين و مائة و ألف پا به دامن عدم كشيد . اين چند بيت از افكار اوست :\r\n موجم و وحشت كند محروم از ساحل مرا * در طپيدن رفت از كف دامن قاتل مرا \r\n* * *\r\n\r\n","description":"","footnote":"","page_name":" 760 ","page_number":760},
  {"content":"\r\n\r\n ز مقراض فنا نور است شمع زندگانى را * بود آب دم شمشير صندل سرگرانى را\r\nبه دام افتادم و از ضعف و بىهوشى صفير من * نشد بار دل صيّاد نازم ناتوانى را \r\n* * *\r\n به جيب صبح ز خورشيد گل‌فشانىهاست * به جام پيرى ما بادهء جوانىهاست \r\n* * *\r\n واضح ! به هيچ راه دلم وا نمىشود * اين قفل زنگ بست شكستن كليد اوست \r\n* * *\r\n خيال روى او دل را ز پا مستانه اندازد * نسيم گل شرر در خرمن ديوانه اندازد\r\nپريشانى يك دل مىبرد جمعيّت عالم * شكست شيشهء ما سنگ در ميخانه اندازد \r\n* * *\r\n بوى خون از نفس باد صبا مىآيد * شايد از گلشن داغ دل ما مىآيد \r\nرباعى\r\n يك‌عمر رفيق بزم احباب شديم * يك‌عمر به هجر در تب‌وتاب شديم\r\nخفتند همه آخر و افسانه شدند * ما نيز به آن فسانه در خواب شديم \r\n\r\n[ 504 
  ] [ مير عبد الواحد بلگرامى 
  ]\r\nمشغوف شيرين‌كلامى ، مير عبد الواحد بلگرامى ، كه اصلش از ترمذ است ، به كسوت حسن اخلاق آراسته و به حليهء اوصاف پسنديده پيراسته بود . طبع لطيفش در زبان فارسى و هندى به نظم‌پردازى ممتاز و ذهن سليمش به فكر ارجمند در سخن طرازى دمساز . او را نسخه‌اى است مسمّى به شكرستان خيال ، محتوى بر نظم و نثر كه در توصيف اقسام شيرينىها به رقم درآورده و مذاق مستمعان را ذايقهء قند و نبات بخشيده ؛ و باعث تأليف\r\n\r\n","description":"","footnote":"","page_name":" 761 ","page_number":761},
  {"content":"\r\n\r\nآن رساله مير را كمال ذوق و فرط رغبت به شيرينى نبوده ، بلكه به مقتضاى تفنّن طبع اظهار شيرين‌كلامى در اين لباس نموده و در آنجا ذوق تخلّص مىكند ؛ چنانچه مىگويد :\r\n نه تنها دل ز ذوق برفيم بىتاب مىگردد * كه از ياد زلالى محو پيچ‌وتاب مىگردد \r\n* * *\r\n غرض ز موسم برسات ، اوله و بوندى « 1 » است * و گرنه اين‌همه تمهيد برق و باران چيست ؟ \r\nبالجمله ، در هنگامى كه پدر بزرگوارش سيّد محمّد اشرف به حكومت موضعى از متعلّقات دار السّلطنه لاهور اختصاص داشت و او را با كفرهء آن جوار جنگ در پيش آمد ، مير عبد الواحد كه همراه والد ماجد خودش بود ، در آن معركه سنهء اربع و ثلاثين و مائة و ألف جرعه‌كش جام شهادت گرديد . از اوست :\r\n امروز بر جبين تو چين ديده‌ايم ما * صد رنگ ناز را به كمين ديده‌ايم ما \r\nرباعى\r\n تا كى به هوا و حرص مايل باشى ؟ * ز آن ره كه بريدنى است ، غافل باشى\r\nاكنون كه گذشته را تلافى خواهى * از خنجر انفعال بسمل باشى \r\n\r\n[ 505 
  ] [ مير معصوم وجدان سهرندى 
  ]\r\nسرحلقهء عالىطبعان ، مير معصوم وجدان ، مخاطب به عالىنسب خان ، كه خلف رشيد مير محمّد زمان راسخ سهرندى است ، در اقسام سخن به ايجاد مضامين تازه و تلاش نيكو مىپرداخت و در مراتب نظم به خوش‌بيانى و ايراد الفاظ رنگين سر به\r\n\r\n\r\n","description":"","footnote":"\r\n( 1 ) . حاشيه : باران ، تگرگ ، قطره .\r\n","page_name":" 762 ","page_number":762},
  {"content":"\r\n\r\nشهرت مىافراخت .\r\nديوانى ضخيم قريب بيست هزار بيت جمع نموده و مثنوى و قصايد علاوه بر آن بوده . در لاهور سكونت برگزيد . سال‌ها در رفاقت نوّاب سيف الدّوله عبد الصّمد خان ناظم لاهور و ملتان به سر برد و به مدد خرجى كه نوّاب به او مقرّر نموده ، به فراغ خاطر گذران مىكرد .\r\nنظر به لياقت نمايان نوّاب نوازشات فراوان به حال او مصروف مىداشت ؛ و در محفل مشاعره كه هر روز قبل از عصر منعقد مىشد ، او را سرخيل آن جماعت مىانگاشت . بعد سيف الدّوله ، زكريا خان ، پسرش ، هم آن وظيفه جارى داشته ، فأمّا چون‌كه او را با سخن‌سنجى و شعرفهمى مناسبتى نبود مجلس شعر برهمىپذيرفت . آخر الأمر در عمر هفتادسالگى سنهء ستّين و مائة و ألف ترك لباس هستى گرفت . از كلام لطيف اوست :\r\n دلى بيار و به ميخانهء عاشقانه درآ * بگو كه شيشه‌فروشم ، به اين بهانه درآ \r\n* * *\r\n من از چه پيش مرده‌دلان سر فروبرم * چون سجده بر جنازه نباشد نماز را \r\n* * *\r\n جان حاضر است بستان ، دل مىكنى طلب ، نيست * يك شيشه بود بشكست ، پهلوى من حلب نيست \r\n* * *\r\n نوبهار ديگران آمد ، بهارم برنگشت * ابر برگشت و هوا برگشت و يارم برنگشت \r\n* * *\r\n پس از مردن مرا آن سروقامت بر مزار آمد * قيامت آمد ، امّا بعد چندين انتظار آمد \r\n* * *\r\n\r\n","description":"","footnote":"","page_name":" 763 ","page_number":763},
  {"content":"\r\n\r\n نه من شهرت تمنّا دارم و نى نام مىخواهم * فلك گر واگذارد ، يك‌نفس آرام مىخواهم \r\n* * *\r\n نه در بند فقيرى شو ، نه ميل دولت كى كن * سفر در پيش دارى ، ساعتى بنشين و ره طى كن \r\n* * *\r\n با سفلگان طريقهء تسليم حكمت است * پيش آيدت اگر در پستى ، خميده رو \r\n\r\n[ 506 
  ] [ على قلى خان واله داغستانى 
  ]\r\nناظم شهرستان معانى ، على قلى خان واله داغستانى ، كه نسبش به عبّاس عمّ النّبى - صلّى اللّه عليه و آله و سلّم - منتهى مىشود ؛ چنانچه خود مىگويد :\r\n دارد ز زلف كسوت عبّاسيان به بر * از دودمان ماست رخ دل‌ستان ما \r\nجدّ اعلايش در تهلكهء چنگيزيه به داغستانى درافتاد . فرقهء لزكى كه سكنهء آن خطّه‌اند ، مقدم او را عزيز انگاشته ، به سردارى خود برگرفتند . جدّ سيومين او الخاص ميرزا در زمان شاه صفى صفوى از آنجا به پايتخت سلطنت رسيده ، به عنايت فراوان و خطاب صفى قلى خان سرفراز گشت و از فرزندانش يكى فتح عليخان كه به وزارت سلطان حسين ميرزا مباهى گشته و ديگرى مهر عليخان كه از او چهار پسر به وجود آمده و اصغر آنها محمّد عليخان است كه والد على قلى خان بوده . الغرض ، هريكى از اين‌ها و اولاد الخاص ميرزا ترقّيات عظيمه به هم رسانيده ، به خدمات عمده به فرط اعتبار مىگذرانيدند .\r\nبالجمله ، على قلى خان در اصفهان سنهء اربع و عشرين و مائة و ألف قدم به عرصهء شهود نهاد و چون اعتماد الدّوله فتح عليخان از پاى وزارت درافتاده ، مكحول گرديد . همهء اولاد\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nو اقارب او از خدمات و مناصب معزول گشتند و تفرقهء عظيم در جمعيّت اين قوم رو داد و در سنهء اربع و ثلاثين و مائة و ألف كه محمود خان افغان قندهارى اصفهان را محاصره نموده ، در عرصهء يك سال به حيطهء تصرّف درآورد و سلطان حسين ميرزا به خانهء اصلى فرستاد و قريب هفت سال كه افاغنه در عراق و فارس حكمران بودند ، مردم آن ملك بس خرابىها كشيدند و در سنهء اثنين و اربعين و مائة و ألف كه اصفهان و ديگر ممالك از وجود افاغنه خالى گشت ، شاه‌طهماسب ، خلف الصّدق سلطان حسين ميرزا ، كه در هنگام محاصرهء اصفهان به ايماى والد بنا بر آوردن فوج كمكى به صوبهء آذربايجان رفته بود و در حين حيات پدر در قزوين بر تخت سلطنت جلوس فرمود ، در آن روزها على قلى خان از مقبولان بارگاه شاهى بوده و بعد دو سال كه نادر شاه شاه‌طهماسب را كار ساخته ، خود متكفّل امور سلطنت گرديد . على قلى خان چند عرصه در اصفهان به انزوا پرداخته و به وقوع حادثهء فراق دردانگيز خديجه سلطان بنت العمّ او كه با وى منسوب بود و نادر شاه او را جبرا در ربود و بعد قتل وى به تزويج محمّد صالح خان و پس از وى در عقد نكاح ميرزا احمد وزير ابراهيم شاه درآمد ؛ چنانچه در ترجمهء خديجه سلطان گذشت . به كمال تألّم و تحسّر سرى به دار الأمان هند كشيد و در شاه‌جهان‌آباد بار سفر انداخت . خان واله بس دماغ عالى داشت و همواره سر به علوّ مرتبت مىافراشت . آخر به وسيلهء جميلهء روشن الدّوله و عريضهء سفارشى برهان الملك نوّاب سعادت خان نيشاپورى ، به تحصيل سعادت ملازمت محمّد شاه پادشاه پرداخت و به منصب چهار هزارى و خطاب ظفر جنگى سر عزّت برافراخت و خان بهادر سرمايهء امتياز اندوخت ؛ و در سنهء سبع و ستّين و مائة و ألف به رفاقت صفدر جنگ از شاه‌جهان‌آباد به صوبهء اود شتافت ؛ و در زمان سلطنت عالمگير ثانى بنا بر سرانجام مهمّات نوّاب شجاع الدّوله بن صفدر جنگ به طريق سفارت از اود به شاه‌جهان‌آباد رسيد و به ذريعهء عماد الملك وزير بن امير الامراء فيروز جنگ بن نوّاب آصف‌جاه به منصب هفت هزارى مترقّى گشت و مادام\r\n\r\n","description":"","footnote":"","page_name":" 765 ","page_number":765},
  {"content":"\r\n\r\nحيات در هند صدرآراى امارات بوده و سواى غم مفارقت خديجه سلطان ، معشوقهء خود ، المى نداشت .\r\nدر فنون نظم عارج معارج فصاحت است و سالك مسالك بلاغت . طبع شريفش گنجينهء جواهر معانى و فكر لطيفش خزينهء نقود خوش‌بيانى . منظوماتش به ادابندى مضامين تازه دلپذير است و منشوراتش به ايراد عبارات پاكيزه بىنظير . از آنجا كه كلام فصاحت نظامش بيشتر حاليه واقع گشته ، نمك‌پاش جراحت دردمندان است و گفتار شكربارش روح‌افزاى بلندطبعان .\r\nاز تأليفاتش ديوانى است مضامين رنگين را ترجمان و تذكره‌اى است موسوم به رياض الشّعراء نظارت‌بخش ديدهء سخن‌سنجان . آخر الأمر در شاه‌جهان‌آباد سنهء سبعين و مائة و ألف به دار بقا شتافت . اين چند بيت از كلام دردانگيزش نگارش يافت :\r\n دلدار بىمروّت نامهربان ما * هرگز نداد گوش به آه و فغان ما\r\nواله ! چو آتشى كه بماند ز كاروان * باشد به كوى او دل سوزان نشان ما \r\n* * *\r\n با همه آتش‌زبانىها به بزمش همچو شمع * شكوه‌ها در زير لب داريم و خاموشيم ما \r\n* * *\r\n چو شمع قصّهء شوقم به انتها نرسيد * دميد صبح و مرا با تو گفتگو باقى است\r\nچو گردباد به گرد سرت نگرديدم * شدم غبار و همان در دل آرزو باقى است \r\n* * *\r\n پيش من يك شب نشد آن يار مه‌پيكر سپيد * زان سبب چشمم بود از گريه چون اختر سپيد \r\n\r\n","description":"","footnote":"","page_name":" 766 ","page_number":766},
  {"content":"\r\n\r\n حاجت خنجر ندارد چشم او در قتل من * پيش مژگان سياهش كى بود خنجر سپيد ؟ \r\n* * *\r\n جانان به سر مزارم آمد * آخر مردن به كارم آمد\r\nدر ديده به جاى سرمه بنشست * گردى كه ز كوى يارم آمد \r\n* * *\r\n حال دلم از غمت چه داند * آن‌كس كه تو را نديده باشد ؟ \r\n* * *\r\n توشه از بخت دل و ديدهء تر مىبندد * عاشق از كوى تو چون بار سفر مىبندد \r\n* * *\r\n به پاى خويش هردم شمع زان خاكستر اندازد * كه مىخواهد براى خستهء خود بستر اندازد \r\n* * *\r\n عمر شب زندگى سرآمد * كوتاه نشد فسانهء دل \r\n* * *\r\n همرنگ شعله‌ام ، گهر كان آتشم * آتش بود تن من و من جان آتشم\r\nرمز بيان حسن نفهمد كسى چو من * پروانه طينتم كه زبان‌دان آتشم \r\n* * *\r\n عجبى نيست كه شد پير زليخا در هجر * دورى از يار بلايى است كه من مىدانم \r\n* * *\r\n حسن به هركجا كشد دامن ناز بر زمين * عشق نهد به راه او روى نياز بر زمين \r\n\r\n","description":"","footnote":"","page_name":" 767 ","page_number":767},
  {"content":"\r\n\r\n آن بت مه‌جبين [ من 
  ] « 1 » قبلهء خاكيان شود * آيد از آسمان ملك بهر نماز بر زمين \r\nرباعيات\r\n خيزيد ز راه من كه عاشق شده‌ام * ترسيد ز آه من كه عاشق شده‌ام\r\nدر دوزخ هجر مىگذارم شب و روز * اين است گناه من كه عاشق شده‌ام \r\nو له\r\n آمد خط يار ، جستجويى كردم * مويى ز آن طرّه داشت ، بويى كردم\r\nآخر ز آن مو كه رشتهء جانم بود * پيراهن صبر را رفويى كردم \r\nو له\r\n رحمى ننمود يار بر زارى من * غم داد و نكرد هيچ غمخوارى من\r\nاز تيغ جفا بريخت خونم آخر * اين بود نتيجهء وفادارى من \r\n\r\n[ 507 
  ] [ آقا محمّد امين وفاى اصفهانى 
  ]\r\nصاحب ذهن ذكا ، آقا محمّد امين متخلّص به وفا ، كه اصلش از اصفهان است ؛ پدرش حكيم محمّد تقى خان در عهد عالمگير پادشاه رحل اقامت به نزهت‌كدهء هند افكند و به رفاقت نوّاب آصف‌جاه به تردّدات شايسته و خدمات بايسته به منصب دوهزارى ذات و هفت‌صد سوار سرفرازى اندوخت .\r\nآقا محمّد امين در ايلچپور سنهء عشر و مائة و ألف قدم به جولانگاه هستى نهاده ، در سايهء شفقت پدر تربيت يافت و مشق سخن از شيخ محمود مازندرانى و شيخ غلام مصطفى انسان گرفت و مدّت العمر در فنّ شعر و انشاء به سر برد . در اقسام نظم تلاش\r\n\r\n\r\n","description":"","footnote":"\r\n( 1 ) . به قياس افزوده شد .\r\n","page_name":" 768 ","page_number":768},
  {"content":"\r\n\r\nنيك داشت . آخر الأمر در سنهء ثلث و تسعين و مائة و ألف دار فانى را گذاشت . اين چند بيت از كلام اوست :\r\n سيه‌كارى نمايد سنگدل از عزّ و شان پيدا * نگين را روسياهى گردد از نام و نشان پيدا \r\n* * *\r\n خورد ز خط لب يار پيچ‌تاب دلم * ز دود آتش ياقوت شد كباب دلم \r\n* * *\r\n گر بود مخفى ز ناقص فطرتان قدرم ، بجاست * پيش اين جهل آشنايان معنى بيگانه‌ام \r\n\r\n[ 508 
  ] [ شيخ نور الدّين واقف لاهورى 
  ]\r\nكليد گنجينهء معارف ، شيخ نور الدّين واقف ، كه اصلش از قصبهء بتاله ، من متعلّقات دار السّلطنه لاهور است ، كه به مسافت سى گروهى جانب شرقى واقع گشته ، عهدهء قضاى آن قصبه به اسلافش از قديم الايّام متعلّق بوده . پدر بزرگوارش قاضى امانت اللّه هم به همان خدمت قيام داشته . شيخ در مبادى حال به تحصيل علوم ضروريه پرداخته ، قدم به وادى سخن نهاد و به طبع نقّاد و ذهن وقّاد در مراتب نظم داد خوش‌كلامى داد . اشعار آبدارش قدر لؤلوئى شاهوار را كاسته و خيالات نزاكت آياتش گلشن گفتار را به رنگ تازه آراسته . كلام دلپذيرش يكسر سوز و گداز است و افكار بىنظيرش به فصاحت و بلاغت همراز .\r\nمعهذا ذات برگزيده صفاتش لذّت عرفان بر مذاق قسمى كه بايدوشايد داشت و به روش پسنديده دقيقه‌اى از دقايق حسن اخلاق با خويش و بيگانه نامرعى نمىگذاشت .\r\nفىمابين او و شاه عبد الحكيم حاكم اتّحاد قلبى بود . به اتّفاق يكديگر به عزم سياحت دكن\r\n\r\n","description":"","footnote":"","page_name":" 769 ","page_number":769},
  {"content":"\r\n\r\nاز پنجاب برآمدند و به اورنگ‌آباد رسيده ، بعد چند روز سرى به بندر سورت كشيدند .\r\nحاكم از آنجا به سوارى مركبى به حرمين شريفين شتافت و واقف كه از رهگذر فرط نحافت و كثرت امراض متحمّل صعوبت سفر دريا نبوده ، در سورت متوقّف گشت و از اين محرومى به كمال تحسّر به زبان اعتذار مىگويد :\r\n« به ملاحظهء تلوّث خود از سفر حجاز و زيارت اماكن معلّى كه محلّ تقدّس و تنزّه است ، مقصّر ماندم و اين شعر استاد حسب حال خود يافتم :\r\n گرچه جان بىتو به لب نزديك است * دور بودن به ادب نزديك است \r\nهرچند اكثر عوام و برخى خواصّ تازيانهء طعن بر توسن همّت اين قاصر مىزنند كه در وحل حرمان فروماند ، لكن ادا فهم مىداند كه سررشتهء ادب نگاه داشتم و خود را نالايق محض دانسته ، از دور جواهر اشك نياز نثار هر دو آستان مقدّس كردم ، انتهى » .\r\nو بعد معاودت حاكم از سفر حجاز هر دو به اتّفاق به اورنگ‌آباد رسيده ، بعد چندى عنان سمند عزيمت به سمت هندوستان منعطف ساختند و وى پس از قطع منازل دور و دراز در وطن مألوف فاير گرديد . آخر كار در سنهء خمس و تسعين و مائة و ألف به گلشن قدس آرميد . اين چند بيت از ديوان فصاحت عنوانش فراچيده شد :\r\n چرا در گريه آوردى چو من آزرده‌جانى را * خراب از سيل كردى خانه‌آباد جهانى را\r\nز سوزم رونقى در خاندان عشق پيدا شد * چراغ داغم آخر كرد روشن دودمانى را \r\n* * *\r\n از شكفتن‌ها چه مىپرسى من دلگير را * خنده مىآيد به حالم غنچهء تصوير را \r\n* * *\r\n\r\n","description":"","footnote":"","page_name":" 770 ","page_number":770},
  {"content":"\r\n\r\n بر تو روشن كنم شبى ، اى شمع ! * همچو پروانه جان‌فشانى را \r\n* * *\r\n ديد چون ثابت‌قدم بر جادهء سودا مرا * برندارد يك‌نفس زنجير سر از پا مرا \r\n* * *\r\n نكشد يار از غرور مرا * كشتن خويش شد ضرور مرا \r\n* * *\r\n صاحب‌دلان ز محنت همره فغان كنند * ياد است اين سخن ز زبان جرس مرا \r\n* * *\r\n خواستم كز كوچهء ديوانگى برون روم * تا قدم برداشتم ، زنجير ناليدن گرفت \r\n* * *\r\n اى فلك ! مژدهء عيدم ندهى دور از يار * كه چو شمشير هلال تو مرا خواهد كشت \r\n* * *\r\n با كه گويم درد پنهانى كه شب‌هاى فراق * كس به من هم‌خانه غير از صورت ديوار نيست \r\n* * *\r\n شوق زلف كه به من اين‌همه شيون آموخت ؟ * كه مرا ناله چو زنجير ز صد جا برخاست \r\n* * *\r\n نظر لطف توان كرد به طفل اشكم * كه به خاك سر راه تو يتيمانه نشست \r\n* * *\r\n گاه مشّاطه ، گهى باد صبا ، گاهى دل * دم‌به‌دم زلف تو را سلسله‌جنبانى هست \r\n* * *\r\n\r\n","description":"","footnote":"","page_name":" 771 ","page_number":771},
  {"content":"\r\n\r\n چون نپيچد ز غصّه تاك به خود * دخترش در كشاكش افتاده است \r\n* * *\r\n سود سر بر قدم يار حنا ، يا قسمت ! * سودن دست شده قسمت ما ، يا قسمت ! \r\n* * *\r\n كو استقامتى كه شبى در حريم يار * استاده همچو شمع توان تا سحر گريست \r\n* * *\r\n قطرهء خونى كه نامش در ازل در كرده‌اند * سخت حيرانم كه در پهلوى او سنگ از چه شد ؟\r\nگرنه آتش در جگر افتاد ، دود آه چيست ؟ * ور نه خون گرديد دل ، اشكم به اين رنگ از چه شد ؟ \r\n* * *\r\n با وجود اينكه چشمش چون دهانش تنگ نيست * بر سر يك بوسه ، واقف ! با منش جنگ از چه شد ؟ \r\n* * *\r\n شش‌جهت آينهء جلوهء اوست * خودنمايى به خدا مىزيبد \r\n* * *\r\n خاطر محمل‌نشين من نشد مايل به رحم * ور نه دل همچون جرس تقصير در زارى نكرد \r\n* * *\r\n اين چه ظلم است ؟ ندانم ، كه به اين تشنه‌لبى * تيغ دريادل خوبان دم آبم ندهد \r\n* * *\r\n\r\n","description":"","footnote":"","page_name":" 772 ","page_number":772},
  {"content":"\r\n\r\n ز مشت خاك من گر بعد مردن گرد برخيزد * به رنگ كهربايى سوده از غم زرد برخيزد \r\n* * *\r\n نى همين سررشته كم كرده است آهم زير اشك * همچو تار سبحه پنهان شد نگاهم زير اشك \r\n* * *\r\n روز ازل كه گشت غمت آشناى دل * دل مبتلاى غم شده ، غم مبتلاى دل\r\nهمچون سپند پيش تو ، اى مختصرپسند ! * در ناله‌اى تمام كنم مدّعاى دل \r\n* * *\r\n خواهم كه يك شب گريه‌اى در پاى ديوارش كنم * شورى به عالم افكنم از خواب بيدارش كنم \r\n* * *\r\n از ياد قامت تو چو آب روان به باغ * خود را به پاى سرو كشيدم ، گريستم \r\n* * *\r\n جور كم كن ، محتسب ! نازك‌دلم همچون حباب * شيشه‌ام گر بشكنى ، پر مىشود پيمانه‌ام \r\n* * *\r\n مگر خواهم شدن پابستهء زنجير گيسويى * كه من خود را به خواب امشب گرفتار بلا ديدم \r\n* * *\r\n دهن‌دريدگى زخم و شوخ‌چشمى داغ * شده است موجب رسواييم ، چه چاره كنم ؟ \r\n* * *\r\n\r\n","description":"","footnote":"","page_name":" 773 ","page_number":773},
  {"content":"\r\n\r\n يا رب ! چه چشمه‌ايست محبّت كه من از آن * يك قطره آب خوردم و دريا گريستم \r\n* * *\r\n خيال بوسه مىسازد كبود آن لعل نازك را * چه بىرحمم ، به دندانش گزيدن آرزو دارم \r\n* * *\r\n خاكم غبار گشت و غبارم هوا گرفت * از دل نرفت گرد ملالى كه داشتم \r\n* * *\r\n اى قديمان قفس ! تازه به دام آمده‌ام * ناله در خانهء صيّاد كنم يا نكنم ؟ \r\n* * *\r\n بر بيت ابروش چو نظر باز مىكنم * بر انتخاب خود چه قدر ناز مىكنم ! \r\n* * *\r\n بر سر كوى كسى دوش ز پا افتادم * چشم بد دور كه بسيار بجا افتادم \r\n* * *\r\n ز جا چگونه من دردمند برخيزم * به زور ناله مگر چون سپند برخيزم \r\n* * *\r\n هر گل كه بعد مرگ برويد ز خاك من * باشد نمونه‌اى ز دل چاك‌چاك من \r\n* * *\r\n واقف ! مرا ز سايهء خود هم بود هراس * افتاده بس‌كه بخت سيه در قفاى من \r\n* * *\r\n تو اگرچه خصم جانى ، چو بلاى آسمانى * چه كنم ، نمىتوانم ز تو احتراز كردن ؟ \r\n* * *\r\n\r\n","description":"","footnote":"","page_name":" 774 ","page_number":774},
  {"content":"\r\n\r\n ندارد بهره از هستى سر مو آن كمر ، ور نه * نمىماندى نهان از ديدهء باريك‌بين من \r\n* * *\r\n چو بست غمزهء آن شوخ شست بر دل من * هزار ناوك كارى نشست بر دل من \r\n* * *\r\n صبح چون بىپرده شد ، بر خويشتن لرزد چراغ * ديدنى دارد ز رويت اضطراب چشم من \r\n* * *\r\n يار را از شكوه كردم خصم جان خويشتن * سوختم چون شمع ياران از زبان خويشتن \r\n* * *\r\n هر غنچه بشكفت الّا دل من * اى وا دل من ! اى وا دل من ! \r\n* * *\r\n هرچند كه راندى ، ز حريم تو نرفتم * اى من سگ كوى تو ! وفادارى من بين \r\n* * *\r\n جذبهء حسن قيامت كشش حسن بلاست * مىبرد عاقبت از دست عنان من و تو \r\n* * *\r\n دل من مىرود آن دم كه گرديدم اسير او * گريبان چاك چون سوفار در دنبال تير او \r\n* * *\r\n سايه‌اى بر من فكن ، اى سرو ناز ! * چون مرا با خاك يكسان كرده‌اى \r\n* * *\r\n رفتم ز خويش ، مژدهء وصلت شنيده دوش * چون آمدم به خويش ، شنيدم نيامدى \r\n* * *\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n تو جلوه مفت كجا مىكنى به چشم كسى ؟ * تويى كز آينه هم چشم رونما دارى \r\n* * *\r\n سپردم دل به دست آن نگار از سادگى ، لكن * ندانستم كز آن دست حنايى خون شود روزى\r\nبه طفلى حسن روزافزون او را ديده ، دانستم * كه اين مهپاره از خوبى ز مهر افزون شود روزى \r\n* * *\r\n تويى كه شوخى حسنت نمىدهد آرام * به دل قرار نگيرى ، به ديده جا نكنى \r\n* * *\r\n ميسّر هركسى را كى شود با يار سرگوشى * مگر با آن خدنگ‌افكن كند سوفار سرگوشى\r\nكدامين دودمان را مىزند برهم ، نمىدانم * كه با وى زلف كافر مىكند بسيار سرگوشى\r\nدل پردرد مىخواهم كه همچون شيشه با ساغر * كنم روزى به او با ديدهء خونبار سرگوشى \r\n* * *\r\n يك نگه آيينه ديدى ، مبتلاى خود شدى * اى بلاگردان نازت ! چون بلاى خود شدى ؟ \r\n* * *\r\n صبا با زلف يار من چه كردى ؟ * زدى برهم ، قرار من چه كردى ؟\r\nمكدّر گر نگردى ، با تو گويم * كه با مشت غبار من چه كردى ؟ \r\n* * *\r\n\r\n","description":"","footnote":"","page_name":" 776 ","page_number":776},
  {"content":"\r\n\r\n با شوخى تو ، آه ! چه شد آكند كسى ؟ * فرصت نمىدهد كه گره واكند كسى \r\n* * *\r\n فلك را نيست هرگز بر دل‌افگار ما رحمى * به چاك سينهء گندم ندارد آسيا رحمى \r\nترجيع‌بند\r\n اى زلف تو عنبرين كمندى ! * در عهد تو هر دلى به بندى\r\nاى سروقد ! از كدام باغى ؟ * پست است بر تو هر بلندى\r\nحسن نمكينت ار نبودى * اين شور كه در جهان فكنى ؟\r\nشيرينى و تلخيت چه گويم ؟ * آميخته با گلاب قندى\r\nكرد آنچه غم تو با دل من * گرگى نكند به گوسفندى\r\nگر پيش تو قدر عشق اين است * ان‌شاءالله بعد چندى\r\nبنشينم و ترك عشق گويم * دست از تو به آب ديده شويم\r\nشب نيست كه روز محشرم نيست * هنگامهء درد بر سرم نيست\r\nشمشير مكش مرا مترسان * دل‌باخته‌ام غم سرم نيست\r\nاز من احوال در چه پرسى ؟ * او در بر توست ، در برم نيست\r\nاز تاب غم تو رشته‌آسا * جانى در جسم لاغرم نيست\r\nزارى به تو سيمبر چه حاصل ؟ * زر مىبايد ، ميسّرم نيست\r\nچون دانستم كه بخت گمراه * هرگز سوى وصل رهبرم نيست\r\nبنشينم و ترك عشق گويم * دست از تو به آب ديده شويم\r\nاى آنكه تو را به من صفا نيست ! * قربان شومت ، بگو چرا نيست ؟ \r\n\r\n","description":"","footnote":"","page_name":" 777 ","page_number":777},
  {"content":"\r\n\r\n ناخن به دلم مزن ز شوخى * اين ساز شكسته را صدا نيست\r\nافتاده دو صد گره به كارم * افسوس كه يك گره‌گشا نيست\r\nگفتى به سرت بلا فرستم * بىرحمى تو مگر بلا نيست ؟\r\nكردم بسيار امتحانت * ديدم كه تو را سر وفا نيست\r\nاكنون كه يقين خاطرم شد * كاين دل متحمّل بلا نيست\r\nبنشينم و ترك عشق گويم * دست از تو به آب ديده شويم\r\nاى واى كه روزگار برگشت * امسال بتر ز پار برگشت\r\nآن تيغ كه خون عالمى ريخت * از گردن من ز عار برگشت\r\nفرياد كه كشتى اميدم * صد مرتبه از كنار برگشت\r\nچون خاطر نازك تو بىهيچ * زين بندهء خاكسار برگشت\r\nبنشينم و ترك عشق گويم * دست از تو به آب ديده شويم\r\nبر روى تو كس نظر نينداخت * كآتش به دل و جگر نينداخت\r\nآن كيست كه پيش تيغ جورت * تسليم نگشت و سر نينداخت\r\nآن كشته منم كه قاتل من * بر تربت من گذر نينداخت\r\nكى تيغ تو شد علم كه خورشيد * لرزان‌لرزان سپر نينداخت\r\nعشق تو به روى بستر غم * كس را از من بتر نينداخت\r\nچون چشم سيه‌دل تو گاهى * از لطف به من نظر نينداخت\r\nبنشينم و ترك عشق گويم * دست از تو به آب ديده شويم\r\nدل در هوس تو خانمان سوخت * چون هيچ نماند جسم و جان سوخت \r\n\r\n","description":"","footnote":"","page_name":" 778 ","page_number":778},
  {"content":"\r\n\r\n تو شمع كدام دودمانى * داغ تو هزار دودمان سوخت\r\nعشقت ز در دلم درآيد * اسباب طرب يگان‌يگان سوخت\r\nآبى بفشان بر آتش من * ز آن پيش كه بشنوى فلان سوخت\r\nچون داغ تو ، اى بلاى جان‌ها ! * زين بيش به دل نمىتوان سوخت\r\nبنشينم و ترك عشق گويم * دست از تو به آب ديده شويم\r\nبشتاب ! كه مىرود جوانى * درياب ! كه رفت زندگانى\r\nحال من ناتوان خراب است * تعميرم كن كه مىتوانى\r\nزين پيش سبك نمىتوان شد * از كوى تو مىبرم گرانى\r\nبالاى تو را كند زمين‌بوس * از دور بلاى آسمانى\r\nاز گوشهء چشم زهر پاشى * وز كنج دهن شكرفشانى\r\nچون نيست اميد اينكه با من * بنشينى و آتشم نشانى\r\nبنشينم و ترك عشق گويم * دست تو از آب ديده شويم \r\n\r\n[ 509 
  ] [ شيخ نوازش محيى الدّين وامق بلگرامى 
  ]\r\nعذارى شهرستان رنگين كلامى ، شيخ نوازش محيى الدّين وامق ، كه از شيوخ فاروقى است ، به ذهن رسا در كتب فارسى استعداد لايقه به هم رسانده و در مشق سخن از تلامذهء مير نوازش على فقير است . آخر الأمر اواخر مائة ثانى عشر مرحله‌پيماى سفر آخرت گشت . از اوست :\r\n\r\n","description":"","footnote":"","page_name":" 779 ","page_number":779},
  {"content":"\r\n\r\n دل شوريده از ياد وطن بسيار مىنالد * كه بلبل چون جدا افتاد از گلزار ، مىنالد \r\n* * *\r\n دل عشّاق از بيداد زلف يار مىگريد * كه هركس را گزد مار سيه ، ناچار مىگريد \r\n* * *\r\n گر ببينى تو مرا بر سر راهى گاهى * چه شود گر بنوازى به نگاهى گاهى\r\nبس‌كه واماندهء هجرم ز خدا مىخواهم * وصل هرروزه اگر نيست ، به ماهى گاهى\r\nياد روزى كه گذر داشت به كويت وامق * بود با او نظر لطف تو گاهىگاهى \r\n* * *\r\n جا به سر خلق چو گل يافتى * وامق مسأله اگر مشت زرى داشتى \r\n\r\n[ 510 
  ] [ ميرزا امام وردى بيگ واصلى ايرانى 
  ]\r\nصدرآراى محافل خوشدلى ، ميرزا امام وردى بيگ واصلى ، كه اصلش از ايران است و خودش در شاه‌جهان‌آباد ولادت و نشو و نما يافته ، در سخن‌سنجى طبع موزون و فكر خوشى داشت ؛ و مشق سخن به خدمت شمس الدّين فقير مىگذرانيد و در خوشنويسى و مهارت علم موسيقى و فنّ تيراندازى هم مرد خوش‌سليقه بود و چون‌كه نسبت ارادت به خدمت شاه و اصل داشته ، به همان وجه واصلى تخلّص برگزيد و با نوّاب شيرافكن خان باسطى در لكهنو به خوبى زندگانى مىكرد ؛ و اواخر مائة ثانى عشر و اصل مقام اصلى گشت . اين چند بيت از اوست :\r\n واصلى را دگر آزار دل خود هوس است * كه رساند خبر آن شوخ‌دل آزار مرا \r\n* * *\r\n\r\n","description":"","footnote":"","page_name":" 780 ","page_number":780},
  {"content":"\r\n\r\n خوش آن نشاط كه در پاى خم ز هوش روم * برون ز ميكده همچون سبو به دوش روم \r\n* * *\r\n هزار سال به روى تو گر نظاره كنم * چو يك نظر روى از ديده ، سينه پاره كنم \r\n\r\n[ 511 
  ] [ ميرزا شرف الدّين وفاى قمى 
  ]\r\nصاحب طبع رسا ، ميرزا شرف الدّين وفا ، كه از اجلّهء سادات قم است ، مردى نيك سيرت و پاكيزه‌طينت بوده و در نظم‌پردازى فكر ارجمند و تلاش دلپسند داشت . اواخر دولت نادرى به هند رسيده ، قريب سى سال به خوبى گذرانيد ، و اواخر مائة ثانى عشر بساط هستى پيچيد . اين بيت از او به نظر رسيد :\r\n عارض چون مهش يكى ، سنبل مشك‌فام دو * واى به تيره‌روزيم ، صبح يكى و شام دو \r\n\r\n[ 512 
  ] [ سيّد ابو طيّب خان والاى مدراسى 
  ]\r\nسرآمد سخن‌سنجان نكته‌پيرا ، سيّد ابو طيّب خان و الا ، كه نسب شريفش به بيست و هفت واسطه به جناب سيد الشّهداء - على جدّه و عليه الصّلاة و السّلام - مىرسد . از بنى اعمام سيّد محمّد عاصم خان بهادر مبارز جنگ امامى است ، ولادتش در سنهء تسعين و مائة و ألف در قصبهء رحمت‌آباد كه از الكاى مدراس است ، جلوهء ظهور يافته .\r\nبعد تلبّس به لباس فهم و تمييز و حصول استعداد نوشت و خواند ، مشق خطّ نستعليق و شكسته از خوشنويسان عصر به هم رسانيد ؛ و بعد چندى از قريهء مسكن كه از قديم\r\n\r\n","description":"","footnote":"","page_name":" 781 ","page_number":781},
  {"content":"\r\n\r\nالايّام آل تمغا دارد ، در قصبهء اودگير كه قرب جوار است ، فايز گشته ، كتب درسى فارسى به خدمت امير الدّين على كه از مدرّسين عهد بوده ، گذرانيد . بعد دو سال از آنجا وارد ضلع نيلور گشته ، به خدمت مولوى شاه امين الدّين على به تحصيل مختصرات عربيّه پرداخت و از آنجا به مدراس برخورده ، تكميل كتب فارسيّه و مشق سخن در حلقهء تلمّذ مولوى باقر آگاه حاصل ساخت . از آنجا كه استعداد فطرى داشت در كمتر مدّتى به فنون نظم و نثر عبور كما ينبغى يافته ، در معاصرين خود پخته و پركار برآمد و در سلسلهء ارادت مولوى شاه رفيع الدّين محدث دكهنى ، خليفهء خواجه رحمت اللّه نائب رسول اللّه ، درآمد .\r\nذات شريفش به كسوت اخلاق جميله آراسته است و به حليهء محاسن و مكارم پيراسته .\r\nدر اقسام نظم به خوش‌طرازى ممتاز است و در مراتب نثر به انواع پسنديده دمساز . به ذهن نقّاد از بديهه‌گويى گرم‌ساز بازار سخندانى و به طبع وقّاد در نكته‌سنجى محفل‌آراى الفاظ و معانى . غوّاص تخيّل رسايش از محيط سخن لئالى آبدار مىبرآرد و سيّاح تفكّر والايش در صحراى اين فنّ قدم همّت مىفشارد . سمن افكارش در ميدان فصاحت گرم‌عنان و سلسلهء اشعارش در دامان بلاغت گوهرافشان . نخل‌بند بوستان خوش‌مقالى است و گلدستهء چمنستان نازك‌خيالى .\r\nبالجمله ، به لحوق بعضى عوارض مىخواست كه از مدراس به طرفى رحيل شود ، فأمّا سيد محمّد يحيى خان بهادر اكبر جنگ مرحوم ، خلف رشيد مبارز جنگ ممدوح كه ذات برگزيده صفاتش به خصايل رضيّه و فضائل بهيّه آراسته و پيكر لطيفش به صدق و صفا و جود و سخا پيراسته بود ، مفارقتش روا نداشت ، و به مقتضاى صلهء رحمى و حق‌ّشناسى نظر به دلجويى او برگماشت . بعد چندى به وساطت مخيّر عطر حافظ يار جنگ بهادر كه از عمايد سركار والااقتدار است ، شرف‌اندوز ملازمت سراج الامراء نوّاب عظيم جاه بهادر گشته ، به انخراط در سلك ملازمين سركار و عطاى خطاب پدر بزرگوار مباهى گرديد و به جوهر لياقت ذاتى و صفاتى به احراز سعادت حضورى نوّاب\r\n\r\n","description":"","footnote":"","page_name":" 782 ","page_number":782},
  {"content":"\r\n\r\nعالىجناب اعظم الامراء امير الهند والاجاه به تقريب تدريس سر افتخار به اوج اعتبار رسانيد . والى الآن به همان عهدهء بزرگ و خدمت سترك مأمور است . اين چند بيت از طبع بلندش ثبت افتاد :\r\n مدّ زلف او بود بسم اللّه عنوان ما * هست بيت ابروى او مطلع ديوان ما \r\n* * *\r\n سراپا بدگمان بىرحم‌تر ظالم بتى دارم * كه چون كرد از سر خاكم گذر ، برچيد دامان را \r\n* * *\r\n فشردم آن‌چنان در تنگناى انزوا پا را * كه نتواند اجل هم يافتن نام و نشانم را \r\n* * *\r\n كند بيان كه به پيش تو حال جان مرا * نمىبرد سگ كوى تو استخوان مرا\r\nز خاك ملك جنون است بس‌كه تخميرم * به غير قيس نداند كسى زبان مرا\r\nچو شعله‌اى كه كند شمع كشته را روشن * حيات تازه دهد عشق او روان مرا \r\n* * *\r\n ازبس‌كه سوخت رخت تعلّق غناى من * سر بر زند ز جسم چو اخگر كفن مرا \r\n* * *\r\n هرچند كاست فكر ميانت چو مو مرا * ليكن ز آب تيغ تو باشد نمو مرا \r\n* * *\r\n اقتداى صاف‌طينت مايهء جمعيّت است * هست آرام از پس آيينه‌ها سيماب را \r\n* * *\r\n چسان گويم كه مسطور است حسن بىحجابش را * كه ذرّات جهان آيينه باشد آفتابش را \r\n\r\n","description":"","footnote":"","page_name":" 783 ","page_number":783},
  {"content":"\r\n\r\n ز بس يك دشت مجنون‌اند پامال سمند او * سزد گر حلقهء چشم پرى گويم ركابش را\r\nنمىدانم چه افسون است نيرنگ محبّت را ؟ * دوچار خويش گرديدم چو واكردم نقابش را\r\nنمىدانم كه زد ناخن به دل ، يا رب ! كه مىبينم * خروشان همچو تار ساز موج اضطرابش را \r\n* * *\r\n به سايل از تواضع پيش مىآيد كريم اوّل * مرا اين نكته روشن شد ز خم گرديدن مينا \r\n* * *\r\n كرد تا عشق لب لعل تو مبهوت مرا * همچو ياقوت بود خون جگر قوت مرا \r\n* * *\r\n زلف پيچان كسى چون ياد مىآيد مرا * همچو قليان از دلم فرياد مىآيد مرا \r\n* * *\r\n ز خال پرعرق خونم بود از خط دميدن‌ها * كه تخم سبزه مىرويد ، بلى ، از نم رسيدن‌ها \r\n* * *\r\n كجا آهوى چشم مهوشان رامم شود ، و الا ! ؟ * كه مىگردد ز چشمم چون نگه محو رسيدن‌ها \r\n* * *\r\n مىكند موج تبسّم جلوه بر لعل لبش * همچو آن موجى كه مىگردد هويدا در شراب \r\n* * *\r\n\r\n","description":"","footnote":"","page_name":" 784 ","page_number":784},
  {"content":"\r\n\r\n فكر قتلش كرد شايد دلرباى عندليب * زر به كف دارد براى خون‌بهاى عندليب\r\nعالمى را مىتوان از خلق خوش تسخير كرد * بوى گل زنجير مىگردد به پاى عندليب \r\n* * *\r\n نيست و الا زير بار منّتت ، اى باغبان ! * هر سحر از داغ‌ها در سير گلزار خود است \r\n* * *\r\n چو ديد صفحهء تصوير او گلستان ، گفت * نگارخانهء چينىّ و نقش ارژنگى است \r\n* * *\r\n حيرت‌زدهء روى تو گرديد مگر مهر * از خطّ شعاعى نهد اندر دهن انگشت \r\n* * *\r\n رويد از دانهء هر اشك درختى ز حنا * بس‌كه در راه تو از شوق قدم‌بوسى ريخت \r\n* * *\r\n عالمى از ديدنش مانند بسمل مىطپد * شايد ابرويش هلال عيد قربان بوده است \r\n* * *\r\n چون شرر رفتم به يك چشمك زدن از خويشتن * همچو من در راه شوقت رهنوردى برنخاست\r\nخاك بر سر كرده مىگردد به‌سان گردباد * همچو و الا از در او هرزه‌گردى برنخاست \r\n* * *\r\n نفس بد هنگام پيرى بيشتر غافل شود * مىشود شك مبتلاى خواب سنگين وقت صبح \r\n* * *\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n فزون‌تر قدر مرد از خاكسارى مىشود ، يا رب ! * چو گوهر توتيا شد ، جاى او در چشم‌ها باشد \r\n* * *\r\n چو انجم كم كنم خود را به نور مهر روى او * به گردون محبّت محو ديدار اين‌چنين بايد \r\n* * *\r\n حرفى از شوق رخش چون به بيان مىآيد * شمع‌سان سوز درونم به زبان مىآيد \r\n* * *\r\n ضعف پيرى بس‌كه غالب گشت در اعضاى من * حلقهء قامت كمان‌آسا پى من خانه شد \r\n* * *\r\n هيچ كافر به جهنّم نكشيده است عذاب * آنچه از شعلهء عشق تو دل زار كشيد \r\n* * *\r\n اندر دل من شناخت اكنون * آيينه به دست خويش دارد \r\n* * *\r\n و الا ! به شوق ناوك دزديده ديدنش * چون نى صداى ناله ز ناسور شد بلند \r\n* * *\r\n خط گرد لب لعل نمكينت ، جانا ! * چون غبارىست كه برخاسته از كان نمك \r\n* * *\r\n از گريه غفلت دل بىتاب شسته‌ايم * سرمشق خواب خويش از اين آب شسته‌ايم \r\n* * *\r\n\r\n","description":"","footnote":"","page_name":" 786 ","page_number":786},
  {"content":"\r\n\r\n رنگ مسى بر لبش ابر صفت جلوه‌بار * شعله‌زنان برق سان خندهء پنهان او \r\n* * *\r\n گذرى به‌سوى مستان ، بت بىوفا ! خدا را * كه به چشم كور ماند قدح شراب بىتو \r\n* * *\r\n مشّاطه تا زرافشان بنمود ابروى تو * هركس كه ديد ، گفتا : هذا الهلال و اللّه ! \r\n* * *\r\n حال دل در هر دو زلف آن نگار * چون غلام مشترك باشد تباه \r\n* * *\r\n بينى اگر در آينه ، اى يار ! اندكى * آگه شوى ز لذّت ديدار اندكى \r\n\r\n[ 513 
  ] [ مولوى ميران محيى الدّين واقف 
  ]\r\nصاحب فكر رسا و طبع رنگين ، مولوى ميران محيى الدّين ، متخلّص به واقف ، كه برادر عينى شايق است ، ولادتش در سنهء خمس و مأتين و ألف در اودگير واقع گشته . بعد تحصيل كتب درسى فارسى به اكتساب علوم عربيّه به جناب مولوى علاء الدّين لكهنوى پرداخته و مشق سخن از مولوى خير الدّين فايق حاصل ساخته . واقف رموز نظم‌گسترى است و عارف مقامات شاعرى ؛ و وى دست ارادت به دامن خال خود شاه منصور قادرى زده ، خرقهء خلافت در بر دارد و مراتب آداب سلوك پيش نظر . اين چند بيت از اوست :\r\n پندار هستى تو حجابيست در نظر * ور نه به روى يار كسى پرده‌دار نيست \r\n* * *\r\n در هر نفس فنا و بقا هست چون جناب * واقف ! به موج هستى ما اعتبار نيست \r\n* * *\r\n\r\n","description":"","footnote":"","page_name":" 787 ","page_number":787},
  {"content":"\r\n\r\n شب كه بىروى تو ساقى باده را در جام ريخت * آتش سوزان به كام اين دل ناكام ريخت\r\nخنده‌اى كردى كه صبح صادق از وى رو نمود * زلف عنبرفام بگشادى كه طرح شام ريخت \r\n* * *\r\n خبر سوزش دل ، يار چو پرسد ، قاصد ! * آتش تيز بينداز بر انبان نمك \r\n* * *\r\n به‌سان شمع و خورشيد است طرز يار و حال من * كه او در جلوه سرگرم است و من سوى عدم كوشم \r\n* * *\r\n چون حبابم نيست غير از نشئهء صهباى وصل * مىبرد از خود مرا يك جنبش مستانه‌ام \r\n\r\n","description":"","footnote":"","page_name":" 788 ","page_number":788},
  {"content":"\r\n\r\n\r\nحرف الهاء\r\n\r\n[ 514 
  ] [ امير همايون اسفرارى 
  ]\r\nصاحب طبع موزون ، امير همايون كه از والاتباران اسفار است ، فصاحت از كلام متينش اظهر و عذوبت از اشعار رنگينش جلوه‌گر . با شورش عشق هم‌عنانى داشت و تخم درد و محبّت به مزرعهء خاطر مىكاشت . در آغاز جوانى به تبريز رفته . پستر در قريهء ارمك من اعمال قم رنگ قيام ريخته و همان‌جا در سنهء اثنين و تسعمائه رشتهء عمرش گسيخته . از اشعار دلپذير اوست :\r\n به صد افسانه شب در خواب سازم پاسبانش را * روم آنگه به كام دل ، ببوسم آستانش را\r\nاز آن سر مىكشد بالا سمند او گه جولان * كه نتواند گرفتن دست مظلومان عنانش را \r\n* * *\r\n\r\n","description":"","footnote":"","page_name":" 789 ","page_number":789},
  {"content":"\r\n\r\n روز وصل است ، بكش تيغ و بكش زار مرا * به شب هجر مكن باز گرفتار مرا \r\n* * *\r\n به دست آينه داد آنكه دل‌ستان مرا * يكى دو ساخت ، بلايى كه سوخت جان مرا \r\n* * *\r\n نشستم تا كمر در خون ز اشك لاله‌گون خود * تو چون دشمن شدى ، من هم كمر بستم به خون خود \r\n* * *\r\n ز خراش سينهء من بود آگهى كسى را * كه ز نوگليش خارى به جگر خليده باشد \r\n* * *\r\n به كوى مىفروشان بهر جامى دربه‌در گشتم * چه آب است اين كزو هرچند خوردم ، تشنه‌تر گشتم ؟ \r\n* * *\r\n به زنجيرم چو كرد از بىقرارى دل‌ستان من * دل زنجير شد سوراخ‌سوراخ از فغان من \r\n* * *\r\n ميا بر سر مرا روزى كه ميرم در وفاى تو * كه ترسم زنده گردم باز و افتم در قفاى تو \r\n\r\n[ 515 
  ] [ مولانا عبد اللّه هاتفى جامى 
  ]\r\nناظم بلندطبع عالىمقام ، مولانا عبد اللّه هاتفى از اهالى جام ، كه از فصحاى نامى\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nاست و خواهرزادهء مولانا عبد الرحمن جامى ، از اقسام سخن به نظم مثنوى بيشتر ميلان خاطر داشت . چهار كتاب در جواب خمسهء نظامى موسوم به شيرين و خسرو ، ليلى و مجنون ، و هفت منظر ، و ظفرنامهء تيمورى به كمال پختگى نگاشت ؛ و چون‌كه شاه اسماعيل صفوى خراسان را مفتوح ساخت مولانا هاتفى كه به پايان عمر رسيده بود ، به ملازمتش شتافت و به نظم فتوحات شاهى شرف اختصاص يافت . هزار بيت از آن به سلك نظم كشيده بود كه در سنهء سبع و عشرين و تسعمائه به كنج عدم آسود . گويند كه قبل از آغاز مثنويّات با مولانا جامى تذكرهء اين معنى نموده ، مولانا به طريق امتحان به تتبّع قطعهء فردوسى كه در هجو مشهور است ، ايما فرموده ، او در جواب نگاشت . بعد گذرانيدن آن مورد تحسين مولانا گشته ، به گفتن مثنويّات پرداخت . قطعه اين است :\r\n اگر بيضهء زاغ ظلمت سرشت * نهى زير طاوس باغ بهشت\r\nبه هنگام آن بيضه‌پروردنش * ز انجير جنّت دهى ارزنش\r\nدهى آبش از چشمهء سلسبيل * در آن بيضه دم دردمد جبرئيل\r\nشود عاقبت بيضهء زاغ ، زاغ * برد رنج بيهوده طاوس باغ \r\n\r\n[ 516 
  ] [ مولانا هلالى جغتايى 
  ]\r\nصاحب فكر عالى ، مولانا هلالى ، كه از اتراك چغتايى است ، ولادتش در استرآباد جلوهء ظهور يافته ، در ريعان شباب به هرات رسيد ، به تحصيل علوم و فنون پرداخته ، از ندماى سلطان حسين ميرزا گرديد . در اقسام سخن بساط خوش‌كلامى گسترانيده و به فكر بلند چون هلال سر به اوج نكته‌سنجى كشيده . وقتى كه به ملازمت امير على شير رفت ، اين مطلع خود برخواند :\r\n\r\n","description":"","footnote":"","page_name":" 791 ","page_number":791},
  {"content":"\r\n\r\n چنان از پا فكند امروز آن رفتار و قامت هم * كه فردا برنخيزم ، بلكه فرداى قيامت هم \r\nامير پسنديد و از تخلّص پرسيد . گفت : « هلالى » . گفت : « بدرى بدرى ! »\r\nديوان غزل و مثنوى شاه و درويش و ليلى مجنون و صفات العاشقين از تأليفات او بس دردانگيز و فصاحت‌آميز است . ملّا بقايى در مجمع الفضلا آورده كه چون كتاب شاه و درويش به اتمام رسانيده ، به نظر بديع الزّمان ميرزا بن سلطان حسين ميرزا گذرانيد ، به انعام فراوان و صلات نمايان بهره‌مند گرديد . از آن جمله غلامى بود خوش‌پيكر كه به حسب استدعاى مولانا ارزانى داشت . ملا حيدر كلوچ در اين تقريب اين قطعه نگاشت و به نظر شاهزادهء والامنزلت درآورد :\r\n شها ! كامكارا ! پى خادمانت * فرستاده شد زين دعاگو پيامى\r\nهلالى غلامى طلب كرد ، دادى * مرا هم بده چون هلالى ، غلامى \r\nلطف اين قطعه به رموزشناسان ظاهر است .\r\nدر هنگامى كه عبيد اللّه خان خراسان را به حيطهء تصرّف درآورد ، هلالى را به ملازمت خود برگرفت . حاسدان به عرض رسانيدند كه او رافضى است و هجو خان هم به رقم درآورده . حكم قتل او صدور يافت . وى در معذرت قصيده‌اى به نظم درآورد كه اين دو بيت از آن است :\r\n خراسان سينهء روى زمين از بهر آن آمد * كه جان آمد در او ، يعنى عبيد اللّه خان آمد\r\nسمند تند زرّين‌نعل او خورشيد را ماند * كه از مشرق به مغرب رفت و يك شب در ميان آمد \r\nفأمّا مفيد نيفتاد و در سنهء ستّ و ثلاثين و تسعمائه در چارسوى هرات علف تيغ جلاد گشت . گويند كه پس از آنكه بىجرمى مولانا هلالى و خونريزى ناحق بر عبيد اللّه خان\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nثبوت يافت ، سخت ندامت كشيد ، و روزى به تصوّر همين ، مقدّمهء ديوانش برگشاد ، سر صفحه اين بيت به نظر رسيد :\r\n ما را به جفا كشته ، پشيمان باشى * خون دل ما ريخته ، حيران باشى \r\nاين چند بيت از ديوان فصاحت نشان اوست :\r\n آرزومند توام ، بنماى روى خويش را * ور نه از جانم برون كن آرزوى خويش را\r\nاين نه شبنم بود ريزان وقت صبح از روى گل * گل ز شرمت ريخت بر خاك آبروى خويش را \r\n* * *\r\n گه نمك ريزد به خم ، گه بشكند پيمانه را * محتسب تا چند در شور آورد ميخانه را\r\nقصّهء پنهان من افسانه شد ، اين هم خوش است * پيش او شايد رفيقى گفت اين افسانه را \r\n* * *\r\n غير بدنامى ندارم سودى از سوداى عشق * مايهء بازار رسواييست اين سودا مرا \r\n* * *\r\n بسى چو ابر بهاران گريستيم و هنوز * گلى نرست ز باغ اميدوارى ما \r\n* * *\r\n گه سجده خاك راهش به سرشك مىكنم گل * غرض آنكه دير ماند اثر سجودم آنجا \r\n* * *\r\n\r\n","description":"","footnote":"","page_name":" 793 ","page_number":793},
  {"content":"\r\n\r\n يار ما هرگز نيازارد دل اغيار را * گل سراسر آتش است ، امّا نسوزد خار را \r\n* * *\r\n خاك آدم كه سرشتند ، غرض عشق تو بود * هركه خاك ره عشق تو نشد ، آدم نيست \r\n* * *\r\n مردم چشمم ز آزارت به خون آغشته‌اند * نور چشم من ! بگو اين مردم‌آزارى چه بود ؟ \r\n* * *\r\n هرگه آن قصّاب خنجر بر گلوى من نهد * مىزنم سر بر زمين تا پا به روى من نهد \r\n* * *\r\n ز خواب چشم گشايىّ و فتنه‌انگيزى * تو آفتى ، نگذارى كه فتنه خواب كند \r\n* * *\r\n هلالى ! از پى آن شهسوار تند مرو * كه نارسيده به گردش ، غبار خواهى شد \r\n* * *\r\n لعل جان‌بخشت كه ياد از آب حيوان مىدهد * زنده را جان مىستاند ، مرده را جان مىدهد \r\n* * *\r\n خود را نشان ناوك بدخوى خود كنم * رويش به اين بهانه مگر سوى خود كنم \r\n* * *\r\n در سرم هست كه چون خاك شود قالب من * به هواى لب مىگون تو پيمانه شوم \r\n* * *\r\n\r\n","description":"","footnote":"","page_name":" 794 ","page_number":794},
  {"content":"\r\n\r\n شام عيد آن به كه منزل بر سر راهى كنم * خلق مه جويند و من نظّارهء ماهى كنم \r\n* * *\r\n تو آفتابى و من ذرّه ، ترك مهر مكن * كه در هواى تو من سر بر آسمان شده‌ام \r\n* * *\r\n روزى كه فلك نام مرا كرد هلالى * مىخواست كه من مايل ابروى تو باشم \r\n* * *\r\n گر بار غم اين است كه من مىكشم از تو * و اللّه اگر كوه شوم ، از كمر افتم \r\n* * *\r\n هر شبى گويم كه فردا ترك اين سودا كنم * باز چون فردا شود ، امروز را فردا كنم \r\n* * *\r\n پشت‌وپناه من بود ديوار دلبر من * از گريه بر سر افتاد ، اى خاك بر سر من ! \r\n* * *\r\n دل‌خون شد از اميد و نشد يار يار من * اى واى بر من و دل امّيدوار من \r\n* * *\r\n سازم قدم ز ديده و آيم به‌سوى تو * تا هر قدم به ديده كشم خاك كوى تو \r\n* * *\r\n خواهم فكندن خويش را پيش قد رعناى او * يا بر سر من پا نهد ، يا سر نهم بر پاى او \r\n\r\n[ 517 
  ] [ هلاكى همدانى 
  ]\r\nهلاك خوش‌بيانى ، هلاكى همدانى ، كه از سواد محض بىبهره بود ، فأمّا طبعش به\r\n\r\n","description":"","footnote":"","page_name":" 795 ","page_number":795},
  {"content":"\r\n\r\nسخن‌سنجى بس مناسبت داشت و به آرايش بزم نظم همّت مىگماشت . آشناى نازك خيالى بوده و هم‌نواى خوش‌مقالى . از رهگذر بىسوادى به مردم مكلّف شعرنويسى مىگشت . با سلطان حسين ميرزا بن ابراهيم ميرزا بن شاه اسماعيل ماضى صفوى به سر مىبرد . هرگاه كه شاه اسماعيل ثانى بر تخت فرمانروايى جلوه‌افروز گشت ، قصيدهء مدحيّه گذرانيده ، به صلهء لايقه ممتاز گرديد ؛ و اوايل مائة ثانى عشر به خلوتكدهء عدم انزوا گزيد . از اوست :\r\n گر چو شمعم آن جفاجو سر ز تن سازد جدا * به كه يك ساعت ز بزم خويشتن سازد جدا \r\n* * *\r\n ز بس‌كه حسن فزود و غمش گداخت مرا * نه من شناختم او را ، نه او شناخت مرا \r\n* * *\r\n سيلاب اشك برد هلاكى به كوى يار * چون باغبان كه آب به‌سوى چمن برد \r\n* * *\r\n گذرد روز قيامت به دل اهل حساب * شب هجر آنچه ، هلاكى ! به دل ما گذرد \r\n* * *\r\n تو ناحق كشتگان چون من بسى دارىّ و مىترسم * كه نگذارد كسى با من تو را روز قيامت هم \r\n* * *\r\n نه حدّ ماست ، هلاكى ! اميد لطف ز يار * غنيمت است اگر قابل ستم باشم \r\n\r\n[ 518 
  ] [ سيّد احمد هاتف اصفهانى 
  ]\r\nسيّاح بيداى معانى ، سيّد احمد هاتف اصفهانى ، كه از سادات عالىمرتبت حسينى\r\n\r\n","description":"","footnote":"","page_name":" 796 ","page_number":796},
  {"content":"\r\n\r\nاست ، به تحصيل اكثر كمالات پرداخته و سليقهء نكته‌پردازى و شعرفهمى هم نيكو حاصل ساخته . اواخر مائة ثانى عشر رخت به دار آخرت كشيد . از كلام اوست :\r\n گلشن كويت بهشت خرّم است ، امّا دريغ ! * كز هجوم زاغ يك بلبل در اين گلزار نيست \r\nرباعيات\r\n بازآى و به كنج فرقتم فرد نگر * وز درد فراق چهره‌ام زرد نگر\r\nاز مرگ دواى درد خود مىطلبم * بيمار نگر ، دوا نگر ، درد نگر \r\nو له\r\n دل‌خسته‌ام از ناوك دل‌دوز فراق * جان سوخته از آتش جانسوز فراق\r\nدردا و دريغا ! كه بود عمر مرا * شب‌ها شب هجر و روزها روز فراق \r\n\r\n[ 519 
  ] [ ميرزا ابو على هاتف اصفهانى 
  ]\r\nسرخوش صهباى سخندانى ، ميرزا ابو على هاتف اصفهانى ، كه نوادهء ميرزا اسماعيل ايما است ، به عمر دوسالگى با پدر خود در هند رسيده ، نشو و نما يافت و نقد لياقت شايسته به كف آورد . چون‌كه طبع موزون داشت ، به فكر سخن درافتاد . اوايل اشعار خود از نظر مير افضل ثابت مىگذرانيد . آخرش دست به دامن تلمّذ شمس الدّين فقير زد .\r\nسركار نوّاب شجاع الدّوله بهادر ناظم صوبهء اود در همراهيان مير محمّد نعيم خان سيصد روپيه مشاهره مىيافت ؛ و به عمر هشتادسالگى ، اواخر مائة ثانى عشر به مقرّ اصلى شتافت . از اوست :\r\n فارغ ز بد و نيك جهانم كه خيالش * يك‌دم نگذارد كه به فكر دگر افتم \r\n\r\n","description":"","footnote":"","page_name":" 797 ","page_number":797},
  {"content":"\r\n\r\nرباعى\r\n هاتف ! تو كه جسم ناتوانى دارى * چون شمع به لب رسيده ، جانى دارى\r\nاز داغ غم يار چه آمد به سرت ؟ * تقرير بكن كه هم‌زبانى دارى \r\n\r\n","description":"","footnote":"","page_name":" 798 ","page_number":798},
  {"content":"\r\n\r\n\r\nحرف الياء\r\n\r\n[ 520 
  ] [ قاضى يحيى لاهيجى 
  ]\r\nديباچهء صحيفهء نكته‌سنجى ، قاضى يحيى لاهيجى ، كه از طبقهء مشايخ نوربخشيّه است ، از علوم ظاهرى بهرهء وافى داشته و در فنون نظم مهارت كافى . در دار العافيه هند به عهدهء كتاب‌دارى سركار شاهى مأمور بود . آخر در كاشان رنگ توطّن ريخت و همان‌جا در سنهء اثنين و خمسين و تسعمائه رشتهء حياتش گسيخت . از اشعار اوست :\r\n به يك كرشمه پرىپيكرى ربود مرا * چه صورت عجب است اينكه رو نمود مرا \r\n* * *\r\n بگذشت بهار و وانشد دل * اين غنچه مگر شكفتنى نيست \r\n* * *\r\n آخرسر خود در رهت ، اى ماه ! نهاديم * اوّل قدم است اينكه در اين راه نهاديم \r\n* * *\r\n\r\n","description":"","footnote":"","page_name":" 799 ","page_number":799},
  {"content":"\r\n\r\n خوش آن دم كز كمال آشنايىها مرا گفتى * كه بگذر پيش مردم بعد از اين بيگانه‌وار از من \r\n\r\n[ 521 
  ] [ مير يحيى كاشى 
  ]\r\nدمساز سخن تلاشى ، مير يحيى كاشى ، كه اصلش از شيراز است ، پدرش در كاشان رحل اقامت افكند . مير در مراتب نظم دستگاه عالى داشت و استعداد خوش‌مقالى . در زمان شاه جهان پادشاه از ولايت به عشرتكدهء هند شتافت و در زمرهء مدّاحين بارگاه پادشاهى اختصاص يافت و تا حين حيات به جمعيّت خاطر و اعتبار تمام‌تر گذرانيد ؛ و در سنهء اربع و ستّين و ألف در شاه‌جهان‌آباد به شبستان عدم آرميد . از كلام اوست :\r\n باد ما را به كوى يار نبرد * خاك بر فرق خاكسارى ما \r\n* * *\r\n حرف تو مىبرد ز دل ذوق مى شبانه را * لب بگشا و باز كن قفل شراب‌خانه را\r\nمن كه فراخ روزيم از غم تنگى قفس * عمر شد و نيافتم لذّت آب و دانه را \r\n* * *\r\n غمزه‌اى هست به دنبال نگاه * آخر صحبت مستان جنگ است \r\n* * *\r\n سرمه را تا خانه‌زاد چشم مستش يافتم * آن‌قدر از رشك ناليدم كه آوازم گرفت \r\n\r\n[ 522 
  ] [ احمد يارخان يكتا 
  ]\r\nنظم‌پيراى بىهمتا ، احمد يارخان يكتا ، كه از قوم برلاش است ، اجدادش در قصبهء\r\n\r\n","description":"","footnote":"","page_name":" 800 ","page_number":800},
  {"content":"\r\n\r\nخوشاب ، از متعلّقات لاهور ، سكونت گرفتند . والد ماجد او ، الله‌يار يارخان ، به نظامت لاهور و تته و ملتان سر به اوج افتخار كشيده و آخر به فوجدارى غزنان مدّتى قناعت گزيده .\r\nاحمد يارخان اواخر عهد عالمگير به صوبه‌دارى تته عزّ امتياز گرفت و به مقتضاى لياقت و كاردانى بازار اعتبارش گرمى پذيرفت . در علوم و فنون رايت يكتايى مىافراشت و در اصناف سخن قدرت بايسته داشت . شاعر بىنظير بود و منشى خوش‌تحرير ، و از تردستى به حسن سليقه در مصوّرى هم خطّ بر كارنامهء مانى مىكشيد . آخر الأمر در سنهء سبع و اربعين و مائة و ألف مرحله‌پيماى سفر آخرت گرديد .\r\nدر سرو آزاد مذكور است كه وقتى محمّد عاقل يكتايى لاهورى با احمد يارخان منازعت كرد كه يكتا تخلّص من است ، تخلّص مرا به من گذاريد . احمد يارخان گفت : « يكتا نشديم ، بلكه دوتا شديم » . آخر راى بر اين قرار گرفت كه زمانى و مكانى مقرّر ساخته و به احضار عالىطبعان لاهور پرداخته ، با هم غزلى طرح كرده شود . هركه بهتر گويد ، تخلّص از آن او باشد . الغرض مجلس فصحا منعقد گشته ، خان مذكور غزلى كه بداهتا طرح نموده ، بر ياران عرضه داد . از هر سو صداى آفرين و بارك اللّه برخاست . محمّد عاقل غزل خود را به آن مرتبه نيافته ، با وصف تكليف ياران لب به تكلّم آشنا نكرد . احمد يارخان محضرى طيار كرده ، مهر و دست‌خط حضّار مجلس بر آن ثبت كنانيد . آفرين لاهورى بعد تحسين ، اين بيت دست‌خط كرد :\r\n بر اين معنى گواهيم آفرين ما * كه احمد يارخان يكتاست يكتا \r\n* * * و ديگرى اين مصرع نگاشت : « گوهر يكتاست احمد يارخان » .\r\nاين چند بيت از آن غزل طرحى و از ديگر اشعار آبدار اوست :\r\n\r\n","description":"","footnote":"","page_name":" 801 ","page_number":801},
  {"content":"\r\n\r\n خاك شد جبهه و در راه قدم‌بوسى ريخت * . . . « 1 »\r\nسرمه‌آلود نگاهى كه به يادم آمد * كه سرشك شفقى از مژه‌ام طوسى ريخت\r\n « لَنْ تَرانِي »  كه جواب آمده از پردهء غيب * نمكى بود كه بر زخم دل موسى ريخت\r\nبر در بتكده از نالهء زارم ناقوس * همه تن اشك شد و در بر ناقوسى ريخت\r\nشمع از اشك رخش بوقلمون سوخت به بزم * جاى اشكش همه خاكستر طاوسى ريخت \r\n* * *\r\n ازبس‌كه سراپا ز غم عشق تو داغم * چون كاغذ آتش‌زده يك شهر چراغم \r\n* * *\r\n سروسامان چه مىپرسى ؟ مرا عمرى است چون كاكل * سيه‌بختم ، پريشان‌روزگارم ، خانه بر دوشم \r\n\r\n[ 523 
  ] [ ملّا محمود يتيم يزدجردى 
  ]\r\nصاحب ذهن سليم ، ملّا محمود يتيم ، كه يزدجردى است ، من مضافات همدان ، از وطن به هند برخورد و سال‌ها در اينجا به سر برد . در نظم‌پردازى طبع خوشى داشت .\r\n\r\n\r\n","description":"","footnote":"\r\n( 1 ) . اين مصرع در متن نسخه نيست .\r\n","page_name":" 802 ","page_number":802},
  {"content":"\r\n\r\nآخرش به اصفهان رسيده ، همان‌جا درگذشت . اين بيت از او در نظر رسيد :\r\n كوه غم بر دل نشست و آه سردى برنخاست * آسمانى بر زمين افتاد و گردى برنخاست \r\n\r\n[ 524 
  ] [ ملّا يمينى سمنانى 
  ]\r\nدلدادهء نكته‌دانى ، ملّا يمينى سمنانى ، كه اصلش از شيراز است و كلامش به فصاحت دمساز . اين چند بيت از اوست :\r\n آهى نزد كه آتش از آن خانه برنخاست « 1 » \r\n* * *\r\n صيدش طپان ز بهر خلاصى ز بند اوست * مىرقصد از نشاط كه صيد كمند اوست \r\n* * *\r\n هزار پاره اگر دل ز تيغ يار شود * به يار ميل دل ما يكى هزار شود \r\n* * *\r\n به هر خدنگ تو خواهم به سينه راه دگر * كه دل كند به تو از هر درى نگاه دگر \r\n\r\n[ 525 
  ] [ شيخ جمال الدّين يقينى خلخالى 
  ]\r\nمشّاطهء عروس خوش‌مقالى ، شيخ جمال الدّين يقينى خلخالى ، كه در فنون نظم سليقهء شايسته و مناسبتى بايسته داشت . اين دو بيت از او به ملاحظه رسيد :\r\n\r\n\r\n","description":"","footnote":"\r\n( 1 ) . حاشيه : در متن هم مصرع نخست اين بيت وجود نداشت .\r\n","page_name":" 803 ","page_number":803},
  {"content":"\r\n\r\n سر كويش كه بر بادم دهد هر لحظه آه آنجا * فغان كز آه نتوان داشتن خود را نگاه آنجا \r\n* * *\r\n با خودم هر لحظه ياد او به گفتار آورد * آرى ، آرى ، عاشقى ديوانگى بار آورد \r\n\r\n[ 526 
  ] [ محمّد اشرف يكتاى كشميرى 
  ]\r\nپسنديدهء فصحا ، محمّد اشرف يكتا ، كه اصلش از كشمير است ، مرد خوش‌فكر بود و طبع موزون داشت . در عهد محمّد شاه پادشاه به خوبى مىگذرانيد ؛ و در سنهء اوسط مائة ثانى عشر به عالم بقا گراييد . از اوست :\r\n جانب ميخانه‌ها پيوسته باشد رو مرا * پشت خم شد در سيه‌كارى چو آن ابرو مرا \r\n* * *\r\n كى ترك سجده سوى بت دلربا كنم ؟ * كارى كه كافرى نكند ، من چرا كنم ؟ \r\n\r\n[ 527 
  ] [ شيخ محمّد انور يكدل مرادآبادى 
  ]\r\nچراغ دودمان نيك‌نهادى ، شيخ محمّد انور مرادآبادى ، كه يكدل تخلّص مىكند ، مرد خوش‌رويه و مجسّم اخلاق بود و در شعر و سخن هم صاحب مذاق . پدرش شيخ محمّد خان در هنگامى كه نوّاب آصف‌جاه در مرادآباد حكمران بوده ، به داروغگى كچهرى و چندى به نيابت ديوانى سرفرازى داشت . شيخ محمّد انور هم از لياقت ذاتى به تقرّب نوّاب و داروغگى باورچى خانه « 1 » امتياز اندوخته و هرگاه كه نوّاب حسب الطّلب\r\n\r\n\r\n","description":"","footnote":"\r\n( 1 ) . حاشيه : مطبخ .\r\n","page_name":" 804 ","page_number":804},
  {"content":"\r\n\r\nمحمّد شاه از دكن متوجّه شاه‌جهان‌آباد گشت ، شيخ در ركاب بود و همان‌جا در سنهء احدى و خمسين و مائة و ألف راه آخرت پيمود . از افكار اوست :\r\n روى تو هركه ديد به مصحف شبيه گفت * هركس شنيد « ذلك لا ريب فيه » گفت\r\nعابد ز كعبه گفت سخن ، عارف از رخش * قربان او شويم كه وجه وجيه گفت \r\n\r\n[ 528 
  ] [ مير يوسف بلگرامى 
  ]\r\nحكمران مصر خوش‌كلامى ، مير يوسف بلگرامى ، كه در سنهء ستّ عشر و مائة و ألف قدم به عرصهء شهود نهاد . نبهء مير عبد الجليل است . بعد به‌هم‌رسانى سرمايهء عقل و تمييز به اكتساب علوم و فنون كوشيده ، كتب درسيّه به خدمت مير طفيل محمّد گذرانيده و لغت و حديث به جناب جدّ بزرگوار خود به سند رسانيده و در عروض و قافيه و ديگر فنون ادبيّه از خدمت مير سيّد محمّد مهارت حاصل نمود و در هنگام تحصيل از بدايت تا نهايت همدرس مير آزاد بلگرامى بود و در ايّامى كه وارد شاه‌جهان‌آباد گشته ، علوم رياضى و هيئت و هندسه و حساب از فضلاى عصر به اكتساب پرداخته و در آن فنون استعداد تامّه حاصل ساخته .\r\nبالجمله ، مير در فضل و كمال شأنى عالى داشت و در اقسام نظم هم طبع رسا و فكر متعالى . كلام دلپذيرش نمونهء فصاحت است و اشعار بىنظيرش . از كلام اوست :\r\n به رنگ نقش نگين از فروتنى آخر * چه نام‌ها كه برآورده است پستى ما\r\nهمين‌كه چشم گشوديم صبح ، چون شبنم * ز آفتاب رخت رنگ باخت هستى ما \r\n* * *\r\n اى گل ! خبر از بلبل بيچاره چه پرسى ؟ * افتاده به كنج قفسى بال‌وپرى هست \r\n* * *\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n در راه شوق تا سر كوى تو عمرهاست * بىدست و پا چو جادهء افتاده مىروم \r\nرباعى\r\n گر مهر رخ تو جلوه‌پيرا نشدى * يك‌ذرّه ز كائنات پيدا نشدى\r\nور نقطهء نور تو نگشتى مركز * نه دايرهء فلك هويدا نشدى \r\n* * * به يمن افضال ايزد متعال اين تذكره اواخر سال گذشته كسوت مسوّده پوشيده بود .\r\nامروز كه تاريخ بيست و يكم شعبان سنهء ثمان و خمسين و مأتين و ألف است ، خلعت مبيّضه در بر كشيد و شبديز قلم كه در ساحت رقم گرم عنانى داشت ، به سرمنزل اختتام قيام ورزيد .\r\n\r\n","description":"","footnote":"","page_name":" 806 ","page_number":806},
  {"content":"\r\n\r\n\r\nتواريخ اتمام كتاب\r\n\r\nمن افضل العلماء ، محمّد ارتضا عليخان بهادر خوشنود\r\n به حمد اللّه كه شد اتمام اين مجموعهء رنگين * گل مقصد ز گلزار معانى در كنار آمد\r\nنويد سال تاريخش رسيد از بلبل فكرم * « خزان از باغ قدرت شد برون ، آنجا بهار آمد » \r\n\r\nمن مير مبارك اللّه خان بهادر راغب\r\n تذكره‌اى رقم نمود قدرت ناقد كلام * آنكه به معنى بلند هست غنىتر از بيان\r\nبلبل آملى خيال ، طوطى هند خوش‌مقال * ناظم صاحب كمال ، رونق بزم شاعران\r\nسرخوش بادهء سخن ، ماهر و اوستاد فنّ * واقف هر نو و كهن ، اوست وحيد اين زمان\r\nمظهر نور وحدت است ، رنگ بهار جودت است * حاكم ملك فطرت است ، راغب هر گهرفشان \r\n\r\n","description":"","footnote":"","page_name":" 807 ","page_number":807},
  {"content":"\r\n\r\n در سن اين عروس بكر ، دل شده در نقاب فكر * هاتف غيب كرد ذكر ، « نور دل سخنوران » \r\nو له\r\n رقم كلك قدرت چو كرد اين كتاب * كه در صفحهء دهر از ندرت است\r\nز راغب شنو سال تاريخ آن * كه « نيرنگ‌پردازى قدرت » است \r\n\r\nمن سيّد مهدى الحسينى ثاقب\r\n چون تذكره‌اى نوشت كلك قدرت * گرديد قبول خاطر اهل كمال\r\nسال اتمام آن به گوش ثاقب * فرمود سروش : « نوگلستان خيال » \r\n\r\nمن سيّد مرتضى الحسينى بينش\r\n صد شكر كه كلك قدرت آراست * اين تذكرهء سخن‌طرازان\r\nهاتف تاريخ آن ز بينش * فرمود كه « تحفهء سخن‌دان » \r\n\r\nمن مولوى سيّد محمّد حسين تمنّا\r\n قدرت شاعر خوش‌فكر به آيين بهين * كرد تأليف چو اين تذكرهء اهل سخن\r\nسر نهادم پى تاريخ به زانوى خيال * « شمع كاشانهء عشّاق » بگفتا دل من \r\n\r\nمن حافظ غلام محيى الدّين مايل\r\n چون‌كه تأليف كرد تذكره‌اى * قدرت برگزيدهء فصحا\r\nاز سر جهد يافته مايل * سال تاريخ « دفتر شعرا » \r\n\r\n","description":"","footnote":"","page_name":" 808 ","page_number":808},
  {"content":"\r\n\r\n\r\nمن المؤلّف\r\n فكر سال نتائج الأفكار * هريكى كرد و درّ معنى سفت\r\nعقل چون حرف بد نديد در آن * « هديهء بارگاه اعظم » گفت \r\n\r\nمن مولوى محمّد حسين راقم\r\n از گلشن عالم خيال ، قدرت * بشكفت گلى چو از مقال ، قدرت\r\nكلك راقم بداهتا كرد رقم * تاريخ « نتايج كمال قدرت » « 1 » \r\n\r\n\r\n","description":"","footnote":"\r\n( 1 ) . تواريخ يادشده مساوى است با 1257 و 1258 كه تاريخ تأليف و تسويد كتاب است . موارد ذيل افزودهء كاتب است كه در پاورقى آورده شد :\r\n« اين ابيات هم از اين فقير ، سيّد على درويش ، مشهور به طهرانى است . تاريخ سوم ماه صفر 1377 هجرى قمرى ، در جزيرهء بمبئى هندوستان :\r\n اين رشته كه مىبينى صد عقد به يك تار است * در صومعه شد سبحه ، در ميكده زنّار است\r\nچون شد متمثّل حق بر مريم عمرانى * عيساى مسيحا شد ، بر گنبد دوّار است\r\nمنصور « أنا الحق » گو ، حلاج نبود ، بد او * مرتد به مثل او را منزل به سر دار است\r\nسرگشته جدا از تن گفتا كه خدايم من * مرتاض كهن‌پيرى مشهور به عطّار است \r\n[ تاريخ نشر كتاب از آقاى حكيم سيّد ممتاز على اثر دهلوى 
  ]\r\n رفت ظلمات ، روشنى آورد * كاين نتايج ز فكر انسان است\r\nفكر تاريخ نشر چون كردم * در ربودم كه « سلك سخن‌دان » است \r\nچاپ‌كننده و ناشر اين تذكرهء شعرا ، موسوم به نتائج الأفكار اردشير بن شاهى فرزند خدارحم مرزبان الله‌آبادى يزد مقيم بمبئى تخلّص خاضع كه مدّت 25 سال است كه در بمبئى به خدمات فرهنگى و ترويج زبان فارسى مشغولم و در اين مدّت كتاب‌هاى چاپ ايران به هند وارد و به دوستداران زبان و ادبيات فارسى رسانيدم و در ترويج آن به حدّ امكان كوشيدم و در ضمن هم چندين كتاب طبع و نشر نمودم كه به قرار زير است :\r\n1 ) شاهنامه فردوسى 2 ) سام‌نامهء خواجوى كرمانى ( در دو جلد ) 3 ) جهانگيرنامه 4 ) تجديد چاپ نسيم شمال اشرف الدّين رشتى ( در دو جلد ) 5 ) مينوى خرد و پندنامهء ملّا فيروز بن ملّا كاوس 6 ) و مكررا چاپ كتاب اوستا 7 ) جلد اول و دوم ديوان خاضع و رباعيات خاضع 8 ) و يزدگردنامه در بحر تقارب كه خود به نظم آوردم و كتاب گذشتگان ، كه اين كتاب آثارى از شعراى زرتشتيان در بردارد . اينك چند نمونه از اثر طبع ناچيزم در اين كتاب\r\n","page_name":" 809 ","page_number":809},
  {"content":"\r\n\r\n\r\n\r\n","description":"","footnote":"\r\nآورده مىشود :\r\n مرا دل چو آتشكده شد فروز * چو خورشيد تابان گه نيمروز\r\nمقدّس‌ترين آتشم در دل است * بر اين تنگدل شعله‌اش منزل است\r\nكشد گه مرا سوى دير مغان * برد گه مرا سوى هفت آسمان\r\nبه جاى شرر گه خمار آورد * برد گه قرار و قرار آورد\r\nگهى غرق درياى فكرم كند * گهى مست و گوياى ذكرم كند\r\nبسوزد گهى جسم و جانم همى * فروزان نمايد روانم همى\r\nگهم دلخوش و شاد دارد مرا * گهم باغم انباز دارد مرا\r\nگه از غيب آرد به‌سويم خبر * شوم من ز آينده يا بى پكر\r\nگهم در گشايد ، ببندد گهى * گهم غم زدايد ، فزايد گهى\r\nدل من كنون جاى آن اخگر است * كه آرنده زرتشت پيغمبر است\r\nمرا دل شده روشن از نور او * شده مست صهباى آيين او\r\nببخشايدم دانش و هوش و دير * نيالوده گردم در اين داروگير\r\nنخواهم كه خاموش گردد گهى * كه تا زنده‌ام دل فروزد همى\r\nنميرد چنين آتش اندر دلم * كه حل گردد از وى همه مشكلم\r\nبرد خاضع از نور او سودها * كه تا هست اين تار و اين پودها \r\nغزل\r\n شب به تنهايى ز هجرت خفتمى * با دل خونين خود آشفتمى\r\nدر به روى خويش مىبستم چنان * خانه را با موى مژگان رفتمى\r\nبىتو هر شب با دل خود در ستيز * بودم و با آه و افغان جفتمى\r\nاز مژه صد جوى خون كردم روان * دل ز وصل ديگران برشستمى\r\nآرزوها كشته شد اندر دلم * ور نه با ديگر قرارى بستمى\r\nبىتو اندر كنج خلوت روز و شب * با دل خود رازها مىگفتمى\r\nجز من و دل اندر آنجا كس نبود * با چنين درّى كه بهرت سفتمى\r\nچشم دل دارم به راهت انتظار * چشم سر در انتظار آشفتمى\r\nخاضع گردد شادمان از ديدنت * خام‌ها اندر خيالت پختمى \r\nرباعيات\r\n گر جوانمردى از ميان خيزد * حسّ نامردمى برانگيزد\r\nدر ميان فتنه و فساد آيد * داد و نيك از ميانه بگريزد \r\n","page_name":" 810 ","page_number":810},
  {"content":"\r\n\r\n\r\n\r\n","description":"","footnote":"\r\nو له\r\n زشت باشد كه مرد ، نامردى * بنمايد به كار هر فردى\r\nاين سخن را خرد بنپذيرد * كه رسد زو به ديگرى گردى \r\nو له\r\n چشم دل بيند تو را در هر مكان * كعبه و دير و كليسا غير آن\r\nمسجد و مهراب و هم آتشكده * هركجا گردم ، تو بينم اندر آن \r\nو له\r\n جهان هيچ است و پابند هيچيم * هميشه در ره پرتاب و پيچيم\r\nمثال كرم خاكى در زمينى * به غفلت بگذرانيم ، هيچ هيچيم \r\nپايان يافت نتائج الأفكار به تاريخ اوّل دىماه 1336 » .\r\n","page_name":" 811 ","page_number":811},
  {"content":"\r\n . \r\n","description":"","footnote":"","page_name":" 812 ","page_number":812},
  {"content":"\r\n\r\n\r\nفهرست مطالب\r\nمقدمهء مصحح 5\r\nمحمّد قدرت اللّه گوپاموى و خاندان او 6\r\nاستادان قدرت 21\r\nممدوحان قدرت 21\r\nتذكرهء نتائج الأفكار و اهميّت آن 22\r\nمنابع مورد استفادهء قدرت 23\r\nشيوهء كار 23\r\n\r\nنتائج الافكار\r\nتصوير صفحهء اول « تذكرهء نتائج الافكار » - چاپ سنگى 25\r\nتصوير صفحهء آخر « تذكرهء نتائج الافكار » - چاپ سنگى 26\r\nمقدمهء مؤلّف 27\r\n\r\nحرف الألف 133 - 41\r\nميرالهى اسدآبادى 41\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nشيخ الاسلام ابو النّصر احمد جام 42\r\nابو الحسن على بن جعفر الخرقانى 43\r\nشيخ ابو سعيد فضل اللّه بن ابى الخير 44\r\nابو اسماعيل عبد اللّه الهروى الانصارى 45\r\nشيخ اوحد الدّين كرمانى 46\r\nشيخ اوحدى اصفهانى 47\r\nشيخ الرئيس ابو على سينا 48\r\nحكيم اوحد الدّين انورى 49\r\nمعين الدّين اشرفى سمرقندى 50\r\nافضل الدّين كاشانى 51\r\nابن حسام خوافى 53\r\nحكيم جمال الدّين ابو اسحاق شيرازى 54\r\nشيخ نور الدّين آذرى اسفراينى 55\r\nاهلى خراسانى 57\r\nخان احمد خان 60\r\nامام قلى خان بخارى 62\r\nآصفى قهستانى 62\r\nمولانا آهى 63\r\nاميدى طهرانى 64\r\nابراهيم امّتى 65\r\nاهلى شيرازى 66\r\nادهم كاشى 68\r\nاشكى قمى 68\r\nميراسرى قزوينى 69\r\nالقاص ميرزا 69\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nمولانا الفتى 70\r\nحكيم ابو الفتح گيلانى 70\r\nيلقلى بيك انيسى شاملو 71\r\nجلال الدّين محمّد اكبر پادشاه 71\r\nمير محمّد مؤمن ادايى 72\r\nمير محمّد باقر داماد اشراق 73\r\nملّا اجرى 74\r\nملّا اوجى نظيرى 74\r\nميرزا امان اللّه امانى 75\r\nميرزا جلال اسير 75\r\nاحمد بيگ اصفهانى 78\r\nمحمّد قلى آصف قمى 78\r\nظفر خان احسن 78\r\nميرزا محمّد طاهر خان آشنا 79\r\nحسن بيك انسى ايلى 80\r\nملّا اسيرى شيرازى 80\r\nادهم بيگ قزوينى 81\r\nميرزا احمد قزوينى 81\r\nخواجه محمّد امين كوسج كاشانى 81\r\nخواجه آقايى همدانى 82\r\nمولانا اخترى يزدى 82\r\nملّا حسين آشوب مازندرانى 82\r\nميرزا شريف الهام اصفهانى 83\r\nملّا مقيما احسان مشهدى 83\r\nمحمّد ابراهيم انصاف خراسانى 83\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nملّا محمّد سعيد اشرف 84\r\nمحمّد سعيد اعجاز 86\r\nاثر شفيعاى شيرازى 88\r\nنوّاب برهان الملك سعادت خان آيين نيشابورى 89\r\nشيخ حفيظ اللّه آثم اكبرآبادى 90\r\nفقير اللّه آفرين 90\r\nامير خان انجام يزدى 92\r\nقزلباش خان اميد همدانى 93\r\nملّا اعلاى تورانى 101\r\nاخلاص اچلاداس شاه‌جهان‌آبادى 101\r\nشاه مير ايمان همدانى 101\r\nاكبر صفاهانى 101\r\nقاضى اسد قهپايه 102\r\nافضل پانىپتى 102\r\nنوّاب نظام الملك آصف‌جاه 103\r\nشيخ محمّد ناصر افضلى 107\r\nنظام الدّوله بهادر ناصر جنگ آفتاب 108\r\nملّا آثار بخارى 112\r\nسراج الدّين عليخان آرزو اكبرآبادى 112\r\nمحمّد امين اسرائيلى 116\r\nسيد لطف اللّه احمدى بلگرامى 117\r\nشيخ غلامحسين امداد برهانپورى 117\r\nسيّد على رضا آگاه بلگرامى 118\r\nميرزا على نقى ايجاد همدانى 118\r\nمير محسن امتياز كرناتكى 119\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nميرزا على نقى خان انصاف 120\r\nحاجى لطف على آذر اصفهانى 120\r\nمير غلام على آزاد بلگرامى 122\r\nنور الدّين محمّد خان بهادر انور 127\r\nمولوى محمّد باقر آگاه نايطى المدراسى 129\r\nميرمحمّدى خان مدراسى 132\r\nمير امداد على بلگرامى 132\r\nمسمّاة آقا بيگه خراسانى 132\r\nمسمّاة تونى آتون 133\r\nمسمّاة آرزوى سمرقندى 133\r\n\r\nحرف الباء 166 - 134\r\nبايزيد بسطامى 134\r\nمولانا كمال الدّين بنايى هراتى 135\r\nخواجه شهاب الدّين عبد اللّه بيانى كرمانى 136\r\nابو الفتح بهرام ميرزا خلف صفوى 137\r\nمولانا عبد الباقى تبريزى 137\r\nمولانا عبد الباقى قزوينى 138\r\nخواجه غياث الدّين محمّد بزمى استرآبادى 138\r\nميرزا باقر اصفهانى 139\r\nبيرم خان بدخشانى 139\r\nملّا حاجى بهرام بخارايى 140\r\nشيخ بهاء الدّين محمّد عاملى بهايى 140\r\nباقر خان امير نجم ثانى 142\r\nچندربهان برهمن اكبرآبادى 142\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nآقا مهدى بيانى اصفهانى 145\r\nميرزا صدرا بنياى گيلانى 146\r\nميرزا محمّد تقى پردل اندجانى 146\r\nجعفر بيگ بينش كشميرى 147\r\nرفيع خان بازل مشهدى 149\r\nبهوپت راى بيغم كهترايى 150\r\nميرزا عبد القادر بيدل چغتايى 151\r\nميرزا باقر صفاهانى 157\r\nبديع سمرقندى 158\r\nمير عظمت اللّه بىخبر بلگرامى 158\r\nشرف الدّين على پيام اكبرآبادى 161\r\nمكهّن لال بهجت بلگرامى 162\r\nسيّد مرتضى بينش مدراسى 162\r\n\r\nحرف التاء 176 - 167\r\nتدروى ابهرى 167\r\nتقى اوحدى بليانى اصفهانى 168\r\nملّا على رضا تجلّى اردكانى 168\r\nميرزا محسن تأثير تبريزى 170\r\nعبد اللّطيف خان تنهاى شهرستانى 171\r\nمير تقى مرواريد كاشى 172\r\nآقا تعظيماى قمى 172\r\nميرزا عجم قلى تركمان شيرازى 172\r\nملّا ترابى بلخى 174\r\nمولوى رحمت اللّه تمكين كشميرى 174\r\n\r\n","description":"","footnote":"","page_name":" 818 ","page_number":818},
  {"content":"\r\n\r\nمولوى محمّد توفيق كشميرى 175\r\nحكيم عظيم الدّين خان تجمّل لكهنوى 175\r\n\r\nحرف الثاء 185 - 177\r\nخواجه حسين ثنايى مشهدى 177\r\nمفاخر حسين ثاقب سهرندى 178\r\nمير محمّد افضل ثابت الله‌آبادى 178\r\nمير محمّد عظيم ثبات الله‌آبادى 181\r\nشيخ آيت‌اللّه ثناى كشميرى 182\r\nشيخ غلام احسن ثمين بلگرامى 183\r\nمير مهدى حسينى ثاقب مدراسى 183\r\n\r\nحرف الجيم 212 - 186\r\nجلال الدّين محمّد مولاناى رومى 186\r\nعبد الواسع جبلى غرجستانى 189\r\nنور الدّين عبد الرحمن بن احمد جامى 191\r\nشاه فضل اللّه جمالى كبنويى 199\r\nسلطان ميرزا ابراهيم جاهى 202\r\nآصف خان ميرزا جعفر قزوينى 202\r\nنور الدّين محمّد جهانگير پادشاه 203\r\nملّا جعفرى تبريزى 206\r\nمير عبد الرّحيم جيشى 207\r\nميرزا فتح اللّه جناب اصفهانى 207\r\nمير محمّد هاشم موسوى خان جرأت گيلانى 208\r\nغلام حسين جودت مدراسى 211\r\n\r\n","description":"","footnote":"","page_name":" 819 ","page_number":819},
  {"content":"\r\n\r\nمسمّات جميله اصفهانى 212\r\n\r\nحرف الحاء 260 - 213\r\nحسين بن العالم الغورى 213\r\nخواجه امير حسن سنجرى دهلوى 216\r\nخواجه شمس الدّين محمّد حافظ شيراز 219\r\nمولانا محمّد حسام خوافى 228\r\nملّا حيرانى قمى 228\r\nملّا حيدر كلوج هراتى 228\r\nملّا حيرتى تونى 230\r\nملّا حرفى اصفهانى 232\r\nمولانا تقى الدّين حزنى اصفهانى 233\r\nقاسم بيگ حالتى تركمانى 233\r\nحزينى خراسانى 234\r\nميرزا محمّد رضى حزينى 235\r\nميرزا سليمان حاجى اصفهانى 235\r\nمير عزيز اللّه حضورى قمى 236\r\nهيبت اللّه حاتم كاشانى 237\r\nخواجه حاجى محمّد سمرقندى 237\r\nحيدرى تبريزى 237\r\nملّا حياتى گيلانى 238\r\nمولانا حياتى كاشى 239\r\nشاه باقر خان حاصل مشهدى 240\r\nحسن خان شاملو 240\r\nمولانا آقا حسين خوانسارى 241\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nحكيم حاذق گيلانى 242\r\nگربخش حضورى ملتانى 243\r\nلاله شيورام داس حياى اكبرآبادى 244\r\nميرزا امام قلى حشمت اصفهانى 245\r\nمحتشم على خان حشمت بدخشانى 246\r\nحكيم بيگ خان حاكم لاهورى 247\r\nشيخ محمّد على حزين لاهيجى 249\r\nحاجى شاه عبد الهادى 256\r\nمولوى محمّد حسن على ماهى 258\r\n\r\nحرف الخاء 300 - 261\r\nحكيم افضل الدّين بديل خاقانى شروانى 261\r\nابو الحسن يمين الدّين امير خسرو دهلوى 263\r\nمولانا خوارى تبريزى 272\r\nخارى قلندر اصفهانى 272\r\nميرزا محمّد خليل خراسانى 273\r\nسيّد حسين خالص اصفهانى 273\r\nامير الامراء صمصام الدّوله خان دوران خان 275\r\nمير خورشيد على بلگرامى 276\r\nسيّد محمّد خلوص مدراسى 277\r\nمولوى مصطفى عليخان خوش‌دل 278\r\nمحمّد ارتضا على خان خوشنود 296\r\n\r\nحرف الدال 315 - 301\r\nمولانا ميرزا داود مشهدى 301\r\n\r\n","description":"","footnote":"","page_name":" 821 ","page_number":821},
  {"content":"\r\n\r\nديوانهء عشق بغدادى 301\r\nحكيم عين الملك دوايى گيلانى 302\r\nمير رضى دانش مشهدى 303\r\nدردى سمرقندى 307\r\nنوّاب اعز خان ديدهء تركمانى 307\r\nفقيه صاحب دردمند اودگير 308\r\nخواجه مير درد شاه‌جهان‌آبادى 309\r\n\r\nحرف الذال 318 - 316\r\nملّا ذوقى اردستانى 316\r\nمحمّد امين ذوقى كاشانى 317\r\nمير اولاد محمّد خان ذكاى بلگرامى 317\r\nميرزا محمّد سميع ذرّهء اكبرآبادى 318\r\n\r\nحرف الراء 358 - 319\r\nاستاد ابو الحسن رودكى سمرقندى 319\r\nمولانا رشيد الدّين وطواط بلخى 320\r\nمولانا حكيم روحانى سمرقندى 321\r\nمير حيدر رفيعى معمايى كاشانى 322\r\nمير رضى آرتيمانى 322\r\nميرزا عبد الرحيم خان خانان 323\r\nمولانا رازى شوشترى 325\r\nميرزا محمّد سعد الدّين راقم مشهدى 325\r\nزماناى نقّاش راضى اصفهانى 327\r\nميرزا حسن بيگ رفيع قزوينى 327\r\n\r\n","description":"","footnote":"","page_name":" 822 ","page_number":822},
  {"content":"\r\n\r\nامير راستى تبريزى 330\r\nمير محمّد راسخ سهرندى 330\r\nميرعسكرى عاقل خان راضى خوافى 332\r\nشاه رضا رضايى تهرانى 333\r\nامير رضايى رضوى 334\r\nشيخ محمّد رضا تته‌اى 334\r\nمولانا امام الدّين رياضى لاهورى 335\r\nاحسن اللّه خان راضى كشميرى 335\r\nمحمّد بيگ رشكى همدانى 336\r\nسيّد جعفر روحى رنبيرپورى 337\r\nملّا حسين رفيق اصفهانى 338\r\nميرزا جعفر راهب اصفهانى 339\r\nميرزا جان رساى همدانى 342\r\nمير ميران سيّد نواز خان راز اصفهانى 343\r\nجعفر راغب پانىپتى 344\r\nميرزا محمّد تقى رساى چغتايى 345\r\nحكيم باقر حسن رايق مدراسى 345\r\nمير مبارك اللّه خان راغب بلخى 347\r\nعارف الدّين خان رونق برهانپورى 355\r\nمحمّد حسين قادرى راقم هندوستانى 356\r\n\r\nحرف الزاء 370 - 359\r\nمولانا زلالى خراسانى 359\r\nملّا زمانى يزدى 359\r\nحكيم زلالى خوانسارى 360\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nامير زنده‌دل ساوى 361\r\nمولانا زكى همدانى 361\r\nشيخ فاخر زاير الله‌آبادى 363\r\nزيب النّساء بيگم 364\r\nمسمّات زايرى ايرانى 365\r\nزراتشت پور بهرام پژدو 366\r\n\r\nحرف السين 409 - 371\r\nابو المجد مجد الدّين آدم حكيم سنايى غزنوى 371\r\nمولانا سعد الدّين حموى 373\r\nشيخ سيف الدّين باخرزى البخارى 374\r\nشيخ شرف الدّين مصلح بن عبد اللّه سعدى شيرازى 375\r\nخواجه جمال الدّين سلمان ساوجى 379\r\nميرزا نظام الدّين احمد سهيلى چغتايى 383\r\nسلطان محمّد سلطان قمى 384\r\nملّا حسن على سوزى ساوى 384\r\nمولانا سحابى استرآبادى 385\r\nشاه صفى سام ميرزاى سامى 387\r\nميرزا محمّد قلى سليم تهرانى 388\r\nسعيدى سرمد كاشانى 390\r\nمحمّد سعيد قرشى ملتانى 392\r\nبهرام سقاى ماوراءالنّهرى 392\r\nمير محمّد على سالك كاشانى 393\r\nميرزا جلال الدّين سيادت لاهورى 393\r\nمير سيّد على مشهدى 396\r\n\r\n","description":"","footnote":"","page_name":" 824 ","page_number":824},
  {"content":"\r\n\r\nحاجى محمّد اسلم كشميرى 396\r\nمحمّد افضل سرخوش شاه‌جهان‌آبادى 397\r\nمولانا سرآمد كشميرى 404\r\nميرزا رفيع سودا شاه‌جهان‌آبادى 405\r\nسيّد محمّد اصفهانى 406\r\nحكيم صديق سخنور بلگرامى 407\r\nخديجه سلطان بنت كلب على خان داغستانى 409\r\n\r\nحرف الشين 457 - 410\r\nشاه ركن الدّين محمود سنجانى 410\r\nشيخ شرف الدّين بو على قلندر عراقى 411\r\nشاه شرف الدّين يحيى منيرى البهارى 412\r\nمير سيّد شريف جرجانى 413\r\nشاهپور بن محمّد نيشابورى 414\r\nآقا ملك امير شاهى سرابداليه 415\r\nمولانا شرف الدّين على يزدى 416\r\nمولانا شهيدى قمى 417\r\nمولانا شريف تبريزى 419\r\nميرزا شرف جهان قزوينى 420\r\nمولانا شوقى تبريزى 421\r\nعبدى بيگ شرارى همدانى 421\r\nشانى تكلّو 422\r\nمحمّد رضا شكيبى صفاهانى 422\r\nشرف الدّين حسن حكيم شفايى اصفهانى 424\r\nمولانا شاپور طهرانى 426\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nشيخ شاه نظر قمشه‌اى اصفهانى 434\r\nملّا شيداى فتح‌پورى 434\r\nمحمّد اسحاق شوكت بخارى 437\r\nشيخ حسين شهرت شيرازى 444\r\nمير سيّد محمّد شعلهء اصفهانى 444\r\nگل‌محمّد معنىياب خان شاعر پنجابى 445\r\nميرزا محمّد حسين شميم شيرازى 445\r\nمير سيّد محمّد شاعر بلگرامى 446\r\nلاله بال مكند شهود سركار مانكپورى 447\r\nمولوى محمّد باقر شهيد طهرانى 447\r\nلچهمن نارائن شفيق اورنگ‌آبادى 449\r\nمولوى غلام غوث شوقى گوپاموى 451\r\nغلام محيى الدّين شايق على خان 455\r\n\r\nحرف الصاد 479 - 458\r\nزين الدّين صاعد جنون‌شانى 458\r\nميرزا محمّد على صائب اصفهانى 458\r\nميرصيدى طهرانى 467\r\nحكيم كاظم مسيح اللّسان صاحب 468\r\nحاجى صادق صامت اصفهانى 469\r\nملّا صبحى كشميرى 470\r\nمير روزبهان صبرى اصفهانى 471\r\nميرزا محمّد ابراهيم صفاى شيرازى 471\r\nميرزا محمّد جعفر صافى اصفهانى 472\r\nآقا محمّد تقى صهباى قمى 473\r\n\r\n","description":"","footnote":"","page_name":" 826 ","page_number":826},
  {"content":"\r\n\r\nملّا سليمان صباحى كاشانى 475\r\nمير عبد الحىّ خان صارم اورنگ‌آبادى 476\r\nنظام الدّين احمد صافى بلگرامى 477\r\n\r\nحرف الضاد 483 - 480\r\nمولانا كمال الدّين حسن ضميرى اصفهانى 480\r\nشيخ نظام ضميرى بلگرامى 482\r\nمير ضياء الدّين شاه‌جهان‌آبادى 482\r\nحافظ سيّد ضياء اللّه بلگرامى 484\r\n\r\nحرف الطاء 491 - 484\r\nشاه طاهر دكهنى 484\r\nطوفى تبريزى 486\r\nملّا طالب آملى كاشى 486\r\nملّا طغراى مشهدى 488\r\nميرزا عبد الباقى طبيب موسوى 489\r\nميرزا طيّب طوفان مازندرانى 490\r\nمولوى شاه وجيه اللّه طالب عظيم‌آبادى 490\r\n\r\nحرف الظاء 498 - 492\r\nصدر الحكماء ظهير فاريابى سمرقندى 492\r\nملّا ظاهرى اصفهانى 493\r\nمير محمّد طاهر ظهورى ترشيزى 494\r\nشيخ محمّد ظفر اورنگ‌آبادى 497\r\n\r\n","description":"","footnote":"","page_name":" 827 ","page_number":827},
  {"content":"\r\n\r\n\r\nحرف العين 550 - 499\r\nابو الفضائل عبد اللّه عين القضات همدانى 499\r\nشيخ فريد الدّين عطّار نيشابورى 499\r\nمولانا فخر الدّين عراقى همدانى 501\r\nشيخ علاء الدّولهء سمنانى 504\r\nابو القاسم حسن عنصرى بلخى 505\r\nحكيم عبد العزيز عسجدى هراتى 507\r\nحكيم عمر خيّام نيشابورى 507\r\nمولانا عماد فقيه كرمانى 510\r\nملّا عهدى باكوى ايرانى 510\r\nشاه اسماعيل ثانى عادلى 511\r\nمير سيّد علاء الدّين علاى اودى 511\r\nمولانا سيّد محمّد عرفى شيرازى 512\r\nآقا على گيلانى 517\r\nحسن بيگ تكلّو عتابى 517\r\nمولانا عبد الكريم شاملو 517\r\nشيخ عبد العزيز عزّت اكبرآبادى 518\r\nشيخ ناصر على سهرندى 519\r\nعظيماى نيشابورى 526\r\nميرزا محمّد عالى شيرازى 527\r\nاحمد عبرت شاه‌جهان‌آبادى 532\r\nخواجه باقر عزّت شيرازى 533\r\nمير عبد الجليل الحسينى الواسطى بلگرامى 534\r\nعبد الرّحيم عابد تورانى 536\r\n\r\n","description":"","footnote":"","page_name":" 828 ","page_number":828},
  {"content":"\r\n\r\nشيخ على عظيم سهرندى 537\r\nهنرور خان عاقل شاه‌جهان‌آبادى 538\r\nآقا محمّد عاشق اصفهانى 539\r\nعارف الدّين خان عاجز اورنگ‌آبادى 541\r\nسيّد محمّد عارف بلگرامى 542\r\nمير عبد الولى عزلت سورتى 543\r\nمير قاسم خان عاشق اكبرآبادى 544\r\nشيخ فقيه الدّين عزّت لكهنوى 544\r\nنور الدّين محمّد خان عاصى 545\r\nميرزا زين الدّين عشق 546\r\nاسحاق بيگ عذرى اصفهانى 546\r\nمولوى سيّد محمّد عبد الودود نقوى عاشق الله‌آبادى 547\r\nمسمّات عظمت سمرقندى 549\r\n\r\nحرف الغين 563 - 551\r\nغوّاصى يزدى 551\r\nمولانا غزالى مشهدى 551\r\nخواجه غياث زرباف يزدى 552\r\nمولانا غزالى هراتى 553\r\nملا محمّد طاهر غنى كشميرى 554\r\nمحمّد اكرم غنيمت پنجابى 557\r\nسيّد غلام مصطفى بلگرامى 560\r\nمير غلام نبى بلگرامى 561\r\nسيّد كريم اللّه غريب بلگرامى 561\r\nسيد جلال الدّين غالب زيدپورى 562\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nمير غضنفر حسين بلگرامى 562\r\n\r\nحرف الفاء 591 - 564\r\nحكيم ابو القاسم فردوسى طوسى 564\r\nامير نظام الدّين على شير فانى 567\r\nبابا فغانى شيرازى 568\r\nسيّد محمّد فكرى مشهدى 571\r\nمولانا فدايى لاهيجى 572\r\nامير فارغى شيرازى 572\r\nشيخ ابو الفيض فيضى اكبرآبادى 573\r\nابو تراب فرقتى جوشقانى 577\r\nملّا عبد الرزّاق فيّاض لاهيجى 578\r\nفصيحى تبريزى 578\r\nمولانا فصيحى هراتى 579\r\nمولانا فراقى سمرقندى 580\r\nملّا محسن فيض كاشانى 580\r\nشيخ محسن فانى كشميرى 580\r\nملّا فرح اللّه شوشترى 581\r\nمير احمد فايق لاهورى 582\r\nآقا ابراهيم فيضان شاه‌جهان‌آبادى 583\r\nملّا محمّد نصير فايض ابهرى 583\r\nسيّد اسد اللّه فرد بلگرامى 583\r\nمير نوازش على فقير بلگرامى 585\r\nشمس الدّين فقير شاه‌جهان‌آبادى 585\r\nمولوى سيّد خير الدّين فايق بلخى 588\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nجميله خانم فصيحهء اصفهانى 591\r\n\r\nحرف القاف 624 - 592\r\nخواجه قطب الدّين بختيار اوشى 592\r\nسيّد معين الدّين قاسم انوار تبريزى 595\r\nمير شاه قوام الدّين اصفهانى 596\r\nمحمود پهلوان قتّالى خوارزمى 597\r\nملّا قيدى شيرازى 597\r\nقاسم خان جوينى 598\r\nحاجى محمّد جان قدسى مشهدى 600\r\nقاسم بيگ قسمى افشارى 601\r\nمحمّد قاسم مشهور به ديوانه مشهدى 602\r\nشاهزاده داراشكوه قادرى 603\r\nسيد عبد اللّه قابل بلگرامى 607\r\nمحمّد پناه قابل كشميرى 607\r\nمحمّد قايم چاندپورى 608\r\nميرزا محمّد حسن قتيل لاهورى 609\r\nمحمّد قدرت اللّه گوپاموى 614\r\n\r\nحرف الكاف 643 - 625\r\nكمال الدّين اسماعيل اصفهانى 625\r\nشيخ كمال الدّين خجندى 627\r\nمحمّد عبد اللّه كاتبى نيشابورى 629\r\nمحمّد قاسم كاهى بخارايى 631\r\nابو طالب كليم همدانى 634\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nعبد الرحيم كم‌گوى كشميرى 638\r\nمير عبد الرّحمن وزارت خان گرامى خوافى 638\r\nشيخ سعد اللّه گلشن احمدآبادى 639\r\nميرزا گرامى كشميرى 640\r\nشيخ گلشن على جونپورى 640\r\nمحمّد باقر خان گوهر مدراسى 641\r\n\r\nحرف اللّام 646 - 644\r\nمولانا لسانى شيرازى 644\r\nمسمّات لاله خاتون كرمانى 645\r\n\r\nحرف الميم 721 - 647\r\nامير معزّى نيشابورى 647\r\nشيخ سعد الدّين محمود شبسترى 648\r\nمولانا محمّد شيرين مغربى نائينى 649\r\nمولانا موالى تونى 651\r\nخواجه حسين مروى 651\r\nميرزا قلى ميلى هراتى 651\r\nمولانا مشفقى بخارى 653\r\nمولانا محتشم كاشى 653\r\nملّا مجلسى اصفهانى 659\r\nحسن بيگ مقيمى تبريزى 660\r\nملّا مسعود اصفهانى 660\r\nمير مغيث الدّين محوى همدانى 661\r\nملّا ملك قمى 661\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nملكى سركانى 663\r\nمئى كلال هندى 663\r\nآقا عبد المولى سنجانى 664\r\nمير معصوم كاشانى 664\r\nمير منتهى طهرانى 665\r\nابو البركات ملّا منير ملتانى 666\r\nحكيم ركنا مسيحى كاشى 668\r\nمولانا مفيد بلخى 671\r\nميرزا محمّد على ماهر اكبرآبادى 673\r\nملّا معنى كشميرى 676\r\nمولانا مخفى رشتى لاهيجانى 676\r\nمولانا درويش مقصود هراتى 677\r\nمخلص كاشانى 677\r\nمعزّ الدّين محمّد موسوى خان 678\r\nميرزا ابو الحسن شيرازى 683\r\nميرزا لطف اللّه مرشد قلى خان مخمور تبريزى 684\r\nراى رايان آنندرام مخلص لاهورى 685\r\nمير غلام نبى محبّ بلگرامى 687\r\nمير سيّد على مشتاق اصفهانى 688\r\nميرزا عبد الرّضا متين نجفى 689\r\nميرزا معزّ الدّين اصفهانى 691\r\nدرويش مجيد طالقانى 693\r\nمير مقبول قمى 693\r\nشيخ غلام قطب الدّين مصيبت الله‌آبادى 694\r\nمحمّد محفوظ خان بهادر شهامت جنگ 694\r\n\r\n","description":"","footnote":"","page_name":" 833 ","page_number":833},
  {"content":"\r\n\r\nميرزا مظهر جان جانان 695\r\nمردان عليخان مبتلاى مشهدى 700\r\nبهورى سنگهه مشرب اكبرآبادى 702\r\nمولوى شاه عبد القادر مهربان فخرى نيشابورى 703\r\nمحمّد تقى اكبرآبادى 706\r\nمير قمر الدّين منّت مشهدى 707\r\nامير الملك على حسين خان بهادر تاج‌الامراى ماجد 708\r\nسيف الملك مختار 713\r\nميرزا محمّد فاخر مكين شاه‌جهان‌آبادى 714\r\nعوض راى مسرّت شاه‌جهان‌آبادى 715\r\nغلام محيى الدّين معجز مدراسى 716\r\nغلام همدانى 718\r\nمسمّات بىبى مهستى گنجوى 719\r\nمسمّات ماهى جلايرى 720\r\nمسمّات مهرى هراتى 721\r\n\r\nحرف النون 747 - 722\r\nشيخ نظامى گنجوى 722\r\nسيّد شاه نعمت اللّه ولى كرمانى 723\r\nخواجه نصير الدّين طوسى 725\r\nمولانا نظام استرآبادى 726\r\nابو المكارم نرگسى ابهرى 726\r\nمير معصوم خان ترمذى 727\r\nمولانا على احمد نشانى 728\r\nملّا نوعى خبوشانى 729\r\n\r\n","description":"","footnote":"","page_name":" 834 ","page_number":834},
  {"content":"\r\n\r\nمولانا نظيرى نيشابورى 730\r\nمولانا فدايى نيشابورى 734\r\nشيخ على نقى كمره‌اى 734\r\nنادم گيلانى 735\r\nمولانا نسبتى تهانيسرى 736\r\nمولانا نورى اصفهانى 737\r\nمولانا زين العابدين مسعود نيكى اصفهان 738\r\nمولانا ناظم هراتى 738\r\nميرزا نظام شيرازى 739\r\nآقا محمّد حسين ناجى اندجانى 739\r\nدلاور خان نصرت سيالكوتى 740\r\nنور الدّين نويد شاه‌جهان‌آبادى 742\r\nلاله حكيم چند ندرت تهانيسرى 743\r\nآقا محمّد نصيب اصفهانى 743\r\nآقا محمّد نشاط اصفهانى 744\r\nمولوى تراب على نامى خيرآبادى 744\r\nمسمّات نهانى 746\r\n\r\nحرف الواو 788 - 748\r\nمولانا وحشى بافقى كرمانى 748\r\nوحشى كاشى 751\r\nولى دشت بياضى قاينى 751\r\nميرزا محمّد رفيع واعظ قزوينى 752\r\nشيخ عبد الواحد وحشت تهانيسرى 754\r\nميرزا طاهر وحيد قزوينى 755\r\n\r\n","description":"","footnote":"","page_name":" 835 ","page_number":835},
  {"content":"\r\n\r\nميرزا شاه تقى واحد اصفهانى 758\r\nميرزا حسن واهب اصفهانى 759\r\nشيخ عبد الواحد وحدت سهرندى 759\r\nميرزا مبارك اللّه واضح ساوى 760\r\nمير عبد الواحد بلگرامى 761\r\nمير معصوم وجدان سهرندى 762\r\nعلى قلى خان واله داغستانى 764\r\nآقا محمّد امين وفاى اصفهانى 768\r\nشيخ نور الدّين واقف لاهورى 769\r\nشيخ نوازش محيى الدّين وامق بلگرامى 779\r\nميرزا امام وردى بيگ واصلى ايرانى 780\r\nميرزا شرف الدّين وفاى قمى 781\r\nسيّد ابو طيّب خان والاى مدراسى 781\r\nمولوى ميران محيى الدّين واقف 787\r\n\r\nحرف الهاء 798 - 789\r\nامير همايون اسفرارى 789\r\nمولانا عبد اللّه هاتفى جامى 790\r\nمولانا هلالى جغتايى 791\r\nهلاكى همدانى 795\r\nسيّد احمد هاتف اصفهانى 796\r\nميرزا ابو على هاتف اصفهانى 797\r\n\r\nحرف الياء 806 - 799\r\nقاضى يحيى لاهيجى 799\r\n\r\n","description":"","footnote":"","page_name":" 836 ","page_number":836},
  {"content":"\r\n\r\nمير يحيى كاشى 800\r\nاحمد يارخان يكتا 800\r\nملّا محمود يتيم يزدجردى 802\r\nملّا يمينى سمنانى 803\r\nشيخ جمال الدّين يقينى خلخالى 803\r\nمحمّد اشرف يكتاى كشميرى 804\r\nشيخ محمّد انور يكدل مرادآبادى 804\r\nمير يوسف بلگرامى 805\r\n\r\nتواريخ اتمام كتاب 811 - 807\r\nمن افضل العلماء ، محمّد ارتضا عليخان بهادر خوشنود 807\r\nمن مير مبارك اللّه خان بهادر راغب 807\r\nمن سيّد مهدى الحسينى ثاقب 808\r\nمن سيّد مرتضى الحسينى بينش 808\r\nمن مولوى سيّد محمّد حسين تمنّا 808\r\nمن حافظ غلام محيى الدّين مايل 808\r\nمن المؤلّف 809\r\nمن مولوى محمّد حسين راقم 809\r\nفهرست مطالب 813\r\n\r\n","description":"","footnote":"","page_name":" 837 ","page_number":837},
  {"content":"\r\n . \r\n","description":"","footnote":"","page_name":" 838 ","page_number":838},
  {"content":"\r\n . \r\n","description":"","footnote":"","page_name":" 839 ","page_number":839},
  {"content":"\r\n . \r\n","description":"","footnote":"","page_name":" 840 ","page_number":840},
  {"content":"\r\n . \r\n","description":"","footnote":"","page_name":" 841 ","page_number":841},
  {"content":"\r\n . \r\n","description":"","footnote":"","page_name":" 842 ","page_number":842},
  {"content":"\r\n . \r\n","description":"","footnote":"","page_name":" 843 ","page_number":843},
  {"content":"\r\n . \r\n","description":"","footnote":"","page_name":" 844 ","page_number":844},
  {"content":"\r\n . \r\n","description":"","footnote":"","page_name":" 845 ","page_number":845},
  {"content":"\r\n . \r\n\r\n","description":"","footnote":"","page_name":" 846 ","page_number":846}
  ]