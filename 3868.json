[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\n\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nاوصاف الاشراف\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n","description":"","footnote":"","page_name":" تعريف الكتاب 4 ","page_number":4},
  {"content":"\r\nاوصاف الاشراف\r\nتصنيف :\r\nخواجه نصير الدين طوسى ( ره )\r\n( متوفى 672 )\r\nتصحيح و تنظيم و تحقيق از :\r\nسيد مهدى شمس الدّين\r\n","description":"","footnote":"","page_name":" تعريف الكتاب 5 ","page_number":5},
  {"content":"\r\nسازمان چاپ و انتشارات وزارت فرهنگ و ارشاد اسلامى\r\nاوصاف الاشراف\r\nخواجه نصير الدين طوسى\r\nباهتمام : سيد مهدى شمس الدين\r\nچاپ اوّل : تابستان 1369\r\nتعداد : 3000 نسخه\r\nتوزيع : تهران - خيابان آيت الله طالقانى - تقاطع بهار - شماره 517\r\nتلفن : 755576 - 7650001 - ص . ب 1311 / 15815\r\n","description":"","footnote":"","page_name":" تعريف الكتاب 6 ","page_number":6},
  {"content":"\r\n\r\nمقدمهء محقّق\r\nبسم اللَّه الرحمن الرحيم حمد و سپاس خداوندى را كه به ما هستى بخشيد و از نعمت بزرگ هدايت برخوردار ساخت .\r\nتسبيح و تقديس پروردگارى را كه طريق معرفت و كمال را به ما شناساند و بر سعادت دنيا و آخرت راهنمائى نمود .\r\nاخلاص و بندگى معبودى را كه تمام وسائل ترقى و تكامل را در اختيار ما نهاد و ما را مختار در انتخاب راه قرار داد و « انا هديناه السبيل إمّا شاكرا و إمّا كفورا » 76 : 3 ( 1 )  فرمود .\r\nسلام و صلوات بىپايان بر پيامبران بزرگ الهى ، و معلَّمان آگاه بشريت و مخصوصا بر خاتم آنان حضرت ختمى مرتبت محمد مصطفى « صلوات اللَّه عليه و آله » درود و سلام خالصانه نثار امامان معصوم و رهبران دلسوز و جانشينان بر حق خاتم المرسلين ، سيّما خاتم الاوصياء حضرت بقية اللَّه الاعظم عليه السلام و منّ اللَّه علينا بظهوره .\r\nامّا بعد ، ترديدى نيست كه غرض از خلقت عالم ، تكامل و\r\n","description":"","footnote":" ( 1 ) انسان - 3 . ","page_name":" مقدمة المحقق 7 ","page_number":7},
  {"content":"\r\nترقى موجود برتر آفرينش يعنى انسان مىباشد ، و آيه شريفه « و ما خلقت الجن و الانس الا ليعبدون » 51 : 56 ( 1 )  را در تفسير فرموده‌اند كه « اى ليعرفون » و غايت كمال انسانى نيز همان عرفان است و سير و سلوك راه وصول به آن ، و كتاب حاضر چنين طريقى را به شيفتگان و طالبان مىآموزد .\r\nبنده حقير را بضاعت مزجاة است و صلاحيت براى سخن گفتن در اين زمينه مفقود ، و خمير مايه نظر عميق در وادى نور و كمال و عرفان غير موجود ، و تنها آنچه ممكن است بر گرفتن خوشه‌اى از اين خرمن پر فيض و برداشتن ره توشه‌اى براى اين حركت إلى اللَّه مىباشد ، و لذا جز تنظيم و آماده سازى مباحث ، و تحقيق و يافتن آيات و روايات مورد استناد در اين كتاب و درج آنها در پاورقى ، و قرار دادن فهرست بر آن ، و مقابله با نسخ خطى قدمى بر نداشتيم ، باشد كه مورد توجه مولايمان حضرت مهدى ارواحنا فداه قرار گيرد .\r\nشخصيت نويسنده :\r\nاوصاف اين يگانه مرد عجيب نه بدان حدّ است كه در حيّز احصا آيد ، اما به حكم ( ما لا يدرك كلَّه لا يترك كله ) آنچه را تمام نتوان دريافت از اصل ترك نبايد كرد گوئيم : او مردى است كه همه طوائف و فرق اسلام به عظمت و بزرگى او گواهى دادند ، قاضى نور اللَّه فرمايد : فيلسوفى كه روان افلاطون و ارسطو به وجود او مفاخرت و مباهات جويند ، و زبان حال أبو على سينا شكر مساعى جميله او گويد ، عقل فعال در اشراق طفل راه او است ، و مشكلات ارباب\r\n","description":"","footnote":" ( 1 ) ذاريات - 56 . . ","page_name":" مقدمة المحقق 8 ","page_number":8},
  {"content":"\r\nكمال موقوف به يك نگاه او است . ( 1 )  او در جمادى الاولى سال 597 در طوس ( از استان خراسان ) به دنيا آمد ، نام پدرش محمد بن الحسن طوسى بود . نامش محمد ( 2 )  ، كنيه اش أبو جعفر ، و ملقب به نصير الدين بود .\r\nدر عقليات شاگرد فريد الدين داماد ( 3 )  و در شرعيات شاگرد پدر بزرگوار خود ( 4 )  ، و در رياضيات شاگرد كمال الدين يونس موصلى بود ، و در كليه علوم زمان به درجات عالى نائل آمد .\r\nاو مدتى بخاطر آنكه مورد خشم و غضب ناصر الدين عبد الرحيم بن أبي منصور ، حاكم قهستان كه از امراى اسماعيليه بود قرار گرفته و در قلاع اسماعيليه محبوس بود ، و در آن ايام بود كه بيشتر تحريرات رياضى او و شرح اشارات و اساس الاقتباس نوشته شد ، و بالاخره در حدود سال 654 با پيروزى هلاكوخان بر اسماعيليان و فتح قلاع اسماعيليه ، خواجه نجات پيدا كرد ( 5 )  ، اما گرفتار دربار هلاكوخان مغول شد ولى از آن فرصت به خوبى استفاده كرد ، آنان را نصيحت و هدايت مىفرمود و شر آنان را از شيعه بازداشت ، و خود به ترويج دين شيعه و شرح كتب فلسفى و رياضى پرداخت ، آنگاه رصدخانه در مراغه مرتب ساخت ( 6 )  . و در همان محل كتابخانه‌اى كه مشتمل بر چهار صد نسخه كتاب بود فراهم كرد ( 7 )  .\r\nاو در آخرين سفرى كه در سال 672 با جمعى از شاگردانش به بغداد رفت بيمار شد و در همانجا درگذشت ، و طبق وصيت خودش\r\n","description":"","footnote":" ( 1 ) شرح تجريد شعرانى - 14 . .  ( 2 ) - پدرش نام خود را بر خواجه گذاشت .  ( 3 ) - كه او با چهار واسطه شاگرد بوعلى سينا بود . .  ( 4 ) - كه او با يك واسطه شاگرد سيد مرتضى علم الهدى بود . .  ( 5 ) - اساس الاقتباس - مقدمه - 15 . .  ( 6 ) - شرح تجريد شعرانى - 15 . .  ( 7 ) - اساس الاقتباس مقدمه - ص 18 . . ","page_name":" مقدمة المحقق 9 ","page_number":9},
  {"content":"\r\nدر كاظمين پائين پاى دو امام بزرگوار به خاك سپرده شد .\r\nدر تاريخ فوت او گفته‌اند :\r\nنصير ملت و دين پادشاه كشور فضل * يگانه‌اى كه چو او مادر زمانه نزاد\r\nبسال ششصد و هفتاد و دو بذى الحجه * بروز هيجدهم در گذشت در بغداد ( 1 ) \r\nآثار نويسنده :\r\nنوشته ها و آثار بسيارى براى اين محقق بزرگ ذكر شده كه در يك جمله مىتوان گفت كه آن تأليفات بيش از يكصد و بيست جلد ( 2 )  و بنابر نقلى بيش از يكصد و هشتاد جلد مىباشد ( 3 )  و از آن جمله است :\r\nآداب المتعلمين ، اثبات بقاء النفس الانسانية ، اثبات الواجب تعالى ، اخلاق ناصرى ، اساس الاقتباس ، الامامة ، اوصاف الاشراف ، تجريد الكلام ، تجريد المنطق ، تحرير اصول الهندسة و الحساب ، تحرير ظاهرات الفلك ، تحرير الكتب السبعة ، تحرير المجسطى ، ديوان ، كشف القناع عن اسرار القطاع ، مبدأ و معاد ، المقنعة في العقائد ، و . . . در مقدمه كتاب اساس الاقتباس بطور تفصيل پيرامون آثار متعدد خواجه نصير الدين بحث شده و گفته شده كه بعضى از آثار او به زبانهاى لاتينى ، روسى و تركى ترجمه شده است ( 4 )  .\r\n","description":"","footnote":" ( 1 ) اساس الاقتباس - مقدمه - ص 18 . .  ( 2 ) - معجم مؤلفى الشيعة - 263 .  ( 3 ) - اساس الاقتباس - مقدمه ص 18 . .  ( 4 ) اساس الاقتباس - 18 . . ","page_name":" مقدمة المحقق 10 ","page_number":10},
  {"content":"\r\nجايگاه كتاب حاضر در « الذريعة » :\r\n« اوصاف الاشراف في السير و السلوك ، فارسى ، لسلطان الحكماء المحقق الطوسى نصير الدين محمد بن الحسن المتوفى سنة ( 672 ) اوله ( سپاس بىقياس بارخداى را كه عقل را قوهء اطلاع ) . الَّفه بعد الاخلاق الناصرى ، باشارة محمد بن بهاء الدين محمد الجوينى ، مرتبا له على ستّة ابواب :\r\n1 - فى بداية الحركة و لوازمها 2 - فى قطع عوائقها و موانعها 3 - فى نفس الحركة و السير 4 - فى الاحوال الَّتى تعرض في اثناء السير 5 - فى ما يعرض بعد السير 6 - فى نهاية الحركة و السير طبع بايران ، و عندنا منه نسخة به خط جدى المولى محمد رضا بن الحاج محسن بن الحاج محمد بن المولى على اكبر بن الحاج باقر الطهرانى المتوفى بها سنة 1275 و المحمول طريا إلى وادى السلام » ( 1 ) \r\nمقابله با نسخ خطى و چاپى :\r\n1 - يك نسخه خطى كه مورد مقابله قرار گرفته ، نسخه موجود در كتابخانه آيت اللَّه العظمى نجفى مرعشى - مد ظله العالى - است كه ظاهرا در تاريخ ( 16 رجب 1064 ) نوشته شده است و ما آن\r\n","description":"","footnote":" ( 1 ) الذريعة 2 - 477 . . ","page_name":" مقدمة المحقق 11 ","page_number":11},
  {"content":"\r\nرا با رمز ( ن ) مشخص كرده‌ايم .\r\n2 - نسخه عكسى كه در سال ( 1306 ش دولتى آلمان در برلين به چاپ رسيده است و به عنوان اساس كار قرار گرفت ( 1 )  .\r\n3 - نسخه خطى موجود در كتابخانه آيت اللَّه العظمى گلپايگانى ( مد ظله العالى ) كه تاريخ كتابت آن معلوم نيست و آن را با رمز ( گ ) مشخص نموديم .\r\n4 - نسخه‌اى كه در حدود سال 1345 شمسى توسط كتابفروشى اسلاميه چاپ عكسى شده كه متن عربى هم به همراه دارد ( 2 )  ، و ظاهرا اين نسخه تفاوت چندانى با نسخه دوم ندارد و احتمالا از روى همان نسخه افست شده است .\r\nدر اينجا بر خود لازم مىدانم از بذل عنايات مسئولين محترم كتابخانه هاى فوق و مخصوصا از آيت اللَّه زاده هاى محترم گلپايگانى و نجفى مرعشى كه بدون هيچگونه تكلفى نسخ خطى فوق را در اختيارم قرار دادند صميمانه سپاسگزارى كرده و اجر و پاداش اخروى براى آن بزرگواران از خداوند متعال خواستار باشم .\r\nاز خداى بزرگ مىخواهيم توفيق گام برداشتن در اين راه سخت و دشوار ، امّا پر فايده و سرنوشت ساز به همه ما عنايت كند و ما را از بندگان شايسته خود قرار دهد و توفيق درك حضور پر فيض امام زمان حضرت بقية اللَّه - ارواحناه فداه - را كرامت فرمايد .\r\nبهار 1368 سيد مهدى شمس الدين\r\n","description":"","footnote":" ( 1 ) چاپ مجددى از روى همين نسخه در سال 1336 نيز شده كه آن هم مورد مقابله قرار گرفت و در اين نسخه مقدمه‌اى از آقاى كيوان سميعى درج شده است . .  ( 2 ) اين نسخه با مقدمه آقاى محمد مدرسى چاپ شده است . . ","page_name":" مقدمة المحقق 12 ","page_number":12},
  {"content":"\r\nصفحهء اول از نسخهء شماره ( 1 )\r\n","description":"","footnote":"","page_name":" مقدمة المحقق 13 ","page_number":13},
  {"content":"\r\nصفحه اول از نسخهء شماره ( 2 )\r\n","description":"","footnote":"","page_name":" مقدمة المحقق 14 ","page_number":14},
  {"content":"\r\nصفحه اوّل از نسخه شماره ( 3 )\r\n","description":"","footnote":"","page_name":" مقدمة المحقق 15 ","page_number":15},
  {"content":"\r\n\r\n","description":"","footnote":"","page_name":" 1 ","page_number":16},
  {"content":"\r\n\r\n","description":"","footnote":"","page_name":" 2 ","page_number":17},
  {"content":"\r\n\r\nمقدمهء مؤلف\r\nبسم اللَّه الرحمن الرحيم سپاس بىقياس بارخدائى را كه به سبب آنكه هيچ عقل را قوّت اطلاع بر حقيقت او نيست ، و هيچ فكر و دانش را وسع احاطت بكنه معرفت او نه ، هر عبارت كه در نعت او ايراد كنند و هر بيان كه در وصف او بر زبان رانند اگر ثبوتى باشد از شائبهء تشبيه معرا در تصوّر نيايد ، و اگر غير ثبوتى بود از غائلة تعطيل مبرّا در توهّم نيفتد ( 1 )  ، از اين جهت پيشواى اصفيا و مقتداى اوليا و خاتم انبياء محمّد مصطفى ( صلَّى اللَّه عليه و إله و سلم ) گفت : « لا احصى ثناء عليك ، انت كما اثنيت على نفسك ، و أنت فوق ما يقول القائلون . » ( 2 ) \r\nو هزاران درود و صلوات و آفرين و تحيّات بر روح مقدّس او و ارواح پاكان دودمان او ، خصوصا ائمهء معصومين و برگزيدگان ياران او ( 3 )  باد ، بحقّ الحق .\r\nاما بعد ، محور اين رسالت و مقرر اين مقالت « محمد الطوسى » ( 4 )  را بعد از تحرير كتابى كه موسوم است به « اخلاق\r\n","description":"","footnote":" ( 1 ) ن : نيايد . .  ( 2 ) - سنن ابن ماجه 2 - 1262 ( حديث 3841 ) . .  ( 3 ) - ن و گ : دودمان و گزيدگان ياران او باد . .  ( 4 ) - گ : محمد بن محمد بن الحسن الطوسى . . ","page_name":" 3 ","page_number":18},
  {"content":"\r\nناصرى » و مشتمل است بر بيان اخلاق كريمه و سياسات مرضيه ، بر طريقه حكما ، انديشه مند ( 1 )  بود كه مختصرى در بيان سير اولياء و روش اهل بينش بر قاعده سالكان طريقت ، و طالبان حقيقت ، مبنى بر قوانين عقلى و سمعى ، و مبنى از دقايق نظرى و عملى كه به منزلهء لبّ آن صناعت و خلاصهء آن فن باشد مرتب كرده‌اند ، و اشتغال ( 2 )  بدان مهم از كثرت شواغل بىاندازه و موانع بىفايده ميسّر نمىشد ، و اخراج آنچه در ضمير بود از قوّه به فعل دست نمىداد ، تا در اين وقت كه اشاره نافذ خداوند صاحب اعظم نظام ، و دستور عالم والى السّيف و القلم ، قدوة اكابر العرب و العجم ، شمس الحقّ و الدين ، بهاء الاسلام و المسلمين ، ملك الوزراء في العالمين ، صاحب ديوان الممالك ، مفخر الاشراف و الاعيان ، مظهر العدل و الاحسان ، افضل و اكمل جهان ، ملجأ و مرجع ايران ، محبّ الاولياء ، صاحب السعيد محمد بن الجوينى ( 3 )  اعزّ اللَّه انصاره ، و ضاعف اقتداره ، با تمام آن انديشه نفاذ يافت بر نوعى كه فرصت دست داد ، و وقت و حال اقتضا كرد ، با وجود عوايق و وفور علايق آنچه خاطر به ايراد آن مساعدت نمود در تقرير آن موانع مسامحت كرد ، از جهت انقياد امر آن بزرگوار و امتثال فرمان مطاع او ، چند باب مشتمل بر شرح آن حقايق و ذكر آن دقايق در اين مختصر وضع كرد ، و در هر باب آيتى از تنزيل مجيد كه « لا يأتيه الباطل من بين يديه و لا من خلفه » 41 : 42 كه ( 4 )  به استشهاد وارد بود ايراد كرد ، و اگر در اشاره به مقصود مصرّح نيافت بر آنچه به آن نزديك بود اقتصار كرد ، و آن را « اوصاف الاشراف » نام نهاد ، اگر\r\n","description":"","footnote":" ( 1 ) ن و گ : انديشه بود . .  ( 2 ) - ن : اشعار . .  ( 3 ) - خ ل : محمد بن صاحب السعيد بهاء الدّين محمد الجوينى . .  ( 4 ) - گ : بدون كلمه « كه » . . ","page_name":" 4 ","page_number":19},
  {"content":"\r\nپسنديدهء نظر اشرف گردد مقصود حاصل شود ، و الا چون تمهيد معذرت تقديم يافته است مكارم اخلاق و محاسن شيم ذات شريف او اثر ( 1 )  اين هفوات را به ذيل مغفرت پوشيده گرداند ايزد سبحانه و تعالى ، همچنانكه او را در عالم مجازى به مرتبهء سرورى و فرماندهى مخصوص گردانيده است ، در عالم حقيقى نيز به رأفت يزدانى و دولت جاودانى مؤيد و موصوف گرداند ، انّه اللطيف المجيب\r\nآغاز سخن\r\nو ذكر آنچه اين مختصر مشتمل بر آن خواهد بود :\r\nشبهه نيست كه هر كسى چون در خود و افعال ( 2 )  خود نگرد خويشتن را به غير خويش محتاج داند و محتاج به غير ناقص باشد به خود ، و چون از نقص خود خبردار شود در باطن او شوقى كه باعث او باشد بر طلب كمال پديد آيد ، پس به حركتى محتاج شود در طلب كمال و اهل طريقت اين حركت را سلوك خوانند ، و كسى كه به اين حركت رغبت كند شش چيز لازم حال او شود :\r\nاوّل : هدايت حركت و آنچه از او ( 3 )  چاره نباشد تا حركت ميّسر گردد ، كه آن به منزلهء زاد و راحله است در حركت ظاهر .\r\nدوّم : ازالهء عوايق و قطع موانع كه او را از حركت و سلوك باز دارند .\r\nسوّم : حركتى كه به واسطهء آن از مبدء به مقصد رسند ، و آن سير و سلوك باشد و احوال سالك در آن حال .\r\nچهارم : حالهائى كه در اثناى سير و سلوك از مبدء حركت تا\r\n","description":"","footnote":" ( 1 ) ن و گ : بدون كلمهء « اثر » . .  ( 2 ) - ن و گ : احوال . .  ( 3 ) - ن و گ : آن . . ","page_name":" 5 ","page_number":20},
  {"content":"\r\nوصول به مقصد بر او گذرد .\r\nپنجم : حالهائى كه بعد از سلوك اهل وصول را سانح شود .\r\nششم : نهايت حركت و عدم او ، و انقطاع سلوك ، كه آن را در اين موضع فناى در توحيد خوانند .\r\nو هر يك از اين معانى مشتمل بود بر چند امر ، الا نهايت حركت كه در آن تعدّد نبود ، و ما اين شش معنى را در شش باب ايراد كنيم ، هر بابى مشتمل بر شش فصل الا باب آخر كه قابل تكثير ( 1 )  نبود .\r\nو ببايد دانست همچنانكه در حركت ، حصول هر جزوى مسبوق باشد به جزوى ديگر ، و مستعقب جزوى ديگر الا جزو آخر ، و هر حالى از اين احوال واسطه باشد ميان فقدانى ( 2 )  سابق و مقارنتى ( 3 )  لا حق ، تا در حال فقدان سابق آن حال مطلوب باشد و در حال مقارنت ( 4 )  لاحق مهروب عنه شود ، پس حصول هر حال به قياس به آنچه پيش از آن باشد كمال ( 5 )  بود و مقام در آن حال در وقتى كه توجه به جايى بعد از آن مطلوب باشد نقصان ( 6 )  ، كما ( 7 )  قال النبى ( صلَّى اللَّه عليه و إله ) : « من استوى يوماه فهو مغبون » ( 8 ) \r\nو بدين موجب گفته‌اند : « حسنات الابرار سيّئات المقرّبين » ( 9 ) \r\nو اين معنا در فصول اين مختصر روشن گردد .\r\nچون اين مقدمه روشن شد ، شروع در ابواب و فصول اين مختصر كرده آيد بتوفيق اللَّه و عونه .\r\n","description":"","footnote":" ( 1 ) ن و گ : تكثّر . .  ( 2 ) - ن و گ : فقدان . .  ( 3 ) - ن و گ : مفارقت . .  ( 4 ) - ن و گ : مفارقت . .  ( 5 ) - ن و گ : كمالى . .  ( 6 ) - ن و گ : نقصانى . .  ( 7 ) - ن و گ : وجود ندارد . .  ( 8 ) - عوالى اللئالى 1 - 284 . .  ( 9 ) - محجة البيضاء : 7 - 89 ( عن الصادق ع ) . . ","page_name":" 6 ","page_number":21},
  {"content":"\r\n\r\nباب اوّل در مبدء حركت و آنچه از آن چاره نباشد تا حركت مسير شود .\r\nو آن مشتمل بر شش چيز است ، و ما در هر يكى فصلى ايراد كنيم به اين تفصيل :\r\nفصل اول - در ايمان فصل دوم - در ثبات فصل سوّم - در نيت فصل چهارم - در صدق فصل پنجم - در انابت فصل ششم - در اخلاص\r\n","description":"","footnote":"","page_name":" 7 ","page_number":22},
  {"content":"\r\n\r\n","description":"","footnote":"","page_name":" 8 ","page_number":23},
  {"content":"\r\n\r\nفصل اول ( در ايمان )\r\nقال اللَّه تعالى : « الذين آمنوا و لم يلبسوا إيمانهم بظلم أولئك لهم الأمن و هم مهتدون . » 6 : 82 ( 1 )  ايمان در لغت تصديق باشد ، يعنى باور داشتن . و در عرف اهل تحقيق ، تصديقى خاص باشد ، و آن تصديق بود به آنچه علم قطعى ( 2 )  به آن حاصل است و پيغمبر ( عليه السلام ) فرموده است ، و معرفت پيغمبر منفك نباشد از معرفت پروردگار قادر عالم حىّ مدرك سميع بصير مريد متكلَّم ، كه پيغمبران را فرستاده است ، و قرآن ( 3 )  به محمد مصطفى ( صلَّى اللَّه عليه و آله ) فرستاده ، و احكام فرائض و سنن و حلال و حرام بر وجهى كه همهء امت را بر آن اجماع باشد بيان فرموده است .\r\nپس ايمان مشتمل بر اين امور باشد ، و اين قدر قابل زياده و نقصان نباشد ، چه اگر كمتر از اين باشد ايمان نباشد ، و اگر زيادت از اين باشد آن زيادت كمال ايمان بود مقارن ايمان و نشان باور\r\n","description":"","footnote":" ( 1 ) انعام - 82 . .  ( 2 ) - ن : و آن تصديق به آنچه علم قطعى حاصل بود كه كتاب به پيغمبر عليه السلام آمده است . .  ( 3 ) - گ : قرآن را . . ","page_name":" 9 ","page_number":24},
  {"content":"\r\nداشتن آن باشد كه آنچه دانستنى و گفتنى و كردنى باشد بداند و بگويد و بكند ، و آنچه از آن احتراز فرموده باشند احتراز كند ، و اين جمله از باب عمل صالح باشد و قابل زيادت و نقصان بود و لازم تصديق مذكور باشد .\r\nو از اين جهت ذكر ايمان با عمل صالح فرموده‌اند در همه مواضع ، كما قال « الذين آمنوا و عملوا الصالحات » 2 : 82 ( 1 )  .\r\nو بايد دانست كه ايمان را مراتب است ، از همه كمتر ايمان به زبان است كه « يا ايّها الَّذين آمنوا آمنوا باللَّه و رسوله و الكتاب الَّذى نزل على رسوله » 4 : 136 ( 2 )  عبارت از آن است ، و امر « و قالت الاعراب آمنّا قل لم تؤمنوا و لكن قولوا اسلمنا و لمّا يدخل الايمان في قلوبكم » 49 : 14 ( 3 )  اشاره به همان است .\r\nو بالاى آن ، ايمان به تقليد است ، و آن تصديق جازم باشد به آنچه تصديق بايد . و امّا زوالش ممكن بود چون تصديق جازم حاصل شود هر آينه آن تصديق مستلزم عمل صالح باشد « انّما المؤمنون الَّذين آمنوا باللَّه و رسوله ثمّ لم يرتابوا و جاهدوا » 49 : 15 ( 4 )  .\r\nو از آن بهتر ايمان به غيب است كه « يؤمنون بالغيب » 2 : 3 ( 5 )  و آن مقارن به عبارتى باشد در باطن مقتضى ثبوت ( 6 )  ايمانى كانّه من وراء حجاب ، و از اين جهت مقرون به غيب باشد .\r\nو از اين كاملتر ، ايمان آنهايى كه در حق ايشان فرموده است « انّما المؤمنون الَّذين إذا ذكر اللَّه وجلت قلوبهم و اذا تليت عليهم آياته زادتهم ايمانا 8 : 2 - تا آنجا كه - أولئك هم المؤمنون حقّا » 8 : 4 ( 7 )  و\r\n","description":"","footnote":" ( 1 ) بقره - 25 . .  ( 2 ) - نساء - 136 . .  ( 3 ) - حجرات - 14 . .  ( 4 ) - حجرات - 15 .  ( 5 ) - بقره - 3 . .  ( 6 ) - ن و گ : ثبوت تصديق . .  ( 7 ) - انفال - 2 . . ","page_name":" 10 ","page_number":25},
  {"content":"\r\nاين مرتبهء ايمان به كمال است .\r\nو متصل باشد با اين ( 1 )  ايمان يقينى ، كه شرح آن بعد از اين گفته آيد ، و آن منتهاى مراتب ايمان باشد .\r\nو آنچه در سلوك كمتر از آن نشايد ايمان به تقليد است و ايمان به غيب ، چه ايمان به زبان تنها به حقيقت ايمان نباشد ، « و ما يؤمن اكثرهم باللَّه الا و هم مشركون » 12 : 106 ( 2 )  اشارت به آن است ، و هرگاه اعتقاد جزمى حاصل باشد به آنكه كاملى مطلق يعنى آفريدگارى هست ، با سكون نفس سلوك ممكن باشد ، و حصول آن به غايت آسان باشد و به اندك سعى حاصل شود .\r\n","description":"","footnote":" ( 1 ) ن و گ : به اين . .  ( 2 ) - يوسف - 106 . . ","page_name":" 11 ","page_number":26},
  {"content":"\r\n\r\n","description":"","footnote":"","page_name":" 12 ","page_number":27},
  {"content":"\r\n\r\nفصل دوّم ( در ثبات )\r\nقال اللَّه سبحانه و تعالى : « يثبّت اللَّه الَّذين آمنوا بالقول الثابت فى الحيوة الدّنيا و في الآخرة » . ( 1 )  ثبات حالتى است كه تا با ايمان مقارن نشود طمأنينه نفس كه طلب كمال مشروط به آن است ميسّر نگردد ، چه هر كس كه در معتقد خويش متزلزل باشد طالب كمال نتواند بود ، و ثبات ايمان عبارت از حصول جزم ( 2 )  است به آنكه كاملى و كمالى هست ، و تا اين جزم ( 3 )  نباشد طلب كمال صورت نبندد ، و عزم طلب كمال و ثبات در عزم تا حاصل نشود سلوك ممكن نباشد ، و صاحب عزم بىثبات « كالذى استهوته الشياطين في الارض حيران » 6 : 71 ( 4 )  باشد ، بل متحيّر را خود عزم نباشد ، و تا جازم يك جهت معيّن نشود ( 5 )  حركت و سير و سلوك از او واقع نگردد ، و اگر حركتى كند اضطرابى و ترددى بىحاصل باشد كه آن را فايده و ثمر نباشد .\r\nو علَّت ثبات ، بصيرت باطن باشد به حقيقت معتقد خويش ،\r\n","description":"","footnote":" ( 1 ) إبراهيم - 27 . .  ( 2 ) - ن و گ : عزم . .  ( 3 ) - ن و گ : عزم . .  ( 4 ) - انعام - 71 .  ( 5 ) - ن و گ : چه تا يك جهت معيّن نشود . . ","page_name":" 13 ","page_number":28},
  {"content":"\r\nو وجدان لذّت اصابت ، و ملكه شدن آن حالت باطن را بر وجهى كه زوال نپذيرد ، و به اين سبب صدور اعمال صالحه از اصحاب آن ثبات ، دايم و ضرورى باشد .\r\n","description":"","footnote":"","page_name":" 14 ","page_number":29},
  {"content":"\r\n\r\nفصل سوم ( در نيت )\r\nقال اللَّه تعالى : « قل انّ صلاتى و نسكى و محياى و مماتى للَّه ربّ العالمين » 6 : 162 ( 1 )  .\r\nنيت را معنى قصد است ، و قصد واسطه است ميان علم و عمل ، چه اوّل تا نداند كه كارى كردنى است ثابت قصد كردن آن كار نكند ، و تا قصد نكند آن كار از وى حاصل نشود ، و مبدء سير و سلوك قصد است ، و در سير و سلوك بايد كه قصد مقصد معيّنى كند ، و چون مقصد حصول كمال باشد از كامل مطلق ، پس نيت بايد كه مشتمل باشد بر طلب قربت به حقتعالى كه اوست كامل مطلق .\r\nو چون چنين باشد نيت تنها از عمل تنها بهتر باشد كه « نيّة المؤمن خير من عمله » ( 2 ) \r\nچه نيت به مثابه جان است و عمل به مثابه تن و « الاعمال بالنّيات » ( 3 ) \r\nيعنى زندگى تن به جان است .\r\nو « لكلّ امرء ما نوى و من كان هجرته إلى اللَّه و رسوله فهجرته الى اللَّه و رسوله و من كانت هجرته إلى الدّنيا يصيبها أو امرأة تزوّجها\r\n","description":"","footnote":" ( 1 ) انعام - 162 . .  ( 2 ) - اصول كافى ( چاپ بيروت ) 2 - 84 . .  ( 3 ) - اصول كافى 2 - 211 . . ","page_name":" 15 ","page_number":30},
  {"content":"\r\nفهجرته إلى ما هاجر إليه . » ( 1 ) \r\nو عمل خيرى كه مقارن نيت مقرون به طلب قربت باشد هر آينه مقتضى حصول كمال باشد به حسب آن ، كما قال اللَّه تعالى :\r\n« لا خير في كثير من نجويهم الا من أمر بصدقة أو معروف أو اصلاح بين الناس و من يفعل ذلك ابتغاء مرضات اللَّه فسوف نؤتيه أجرا عظيما . » 4 : 114 ( 2 ) \r\n","description":"","footnote":" ( 1 ) سنن ابن ماجه 2 - 1413 ( باب 26 - حديث 4227 ) .  ( 2 ) - نساء - 114 . . ","page_name":" 16 ","page_number":31},
  {"content":"\r\n\r\nفصل چهارم ( در صدق )\r\nقال سبحانه : « يا أيها الذين آمنوا اتّقوا اللَّه و كونوا مع الصّادقين » 9 : 119 . ( 1 )  صدق در لغت ، راست گفتن و راست كردن وعده باشد ، و در اين موضع مراد راستى است هم در گفتن ، و هم در نيت و عزم ، و هم در وفاى به آنچه زبان داده باشد و وعده كرده باشد ، و هم در تمامى حالها كه پيش آيد او را .\r\nو صديق كسى است كه در اين همه او را راستى پيشه و ملكه بود ، و البته خلاف آنچه باشد در هر باب از او نتوان يافت نه به عين ، نه به اثر .\r\nو علما گفته‌اند كه هر كس چنين باشد خوابهاى او نيز همه راست بود و راست آيد ، و « رجال صدقوا ما عاهدوا اللَّه عليه » 33 : 23 ( 2 )  در شأن ايشان آمده است ، و صديقان را با پيغمبران و شهيدان در يك سلك آورده‌اند ، قال اللَّه تعالى : « فاولئك مع الذين انعم اللَّه عليهم من النبيّين و الصدّيقين و الشهداء و الصالحين » 4 : 69 ( 3 )  ، و پيغمبران بزرگ را مانند إبراهيم و ادريس به صدّيقى وصف كرده‌اند « انّه كان صدّيقا نبيّا » 19 : 41 ( 4 ) \r\n","description":"","footnote":" ( 1 ) توبه - 119 . .  ( 2 ) - احزاب - 23 . .  ( 3 ) - نساء - 69 . .  ( 4 ) - مريم - 41 و 56 . . ","page_name":" 17 ","page_number":32},
  {"content":"\r\nو ديگران را فرموده‌اند : « و جعلنا لهم لسان صدق عليّا » 19 : 50 ( 1 )  و چون راه راست نزديكترين راهى باشد به مقصد آن كسى ( 2 )  را كه ( 3 )  به طريق مستقيم سلوك كند اميدوارترين كس به وصول به مقصد باشد إن شاء اللَّه تعالى .\r\n","description":"","footnote":" ( 1 ) مريم - 50 . .  ( 2 ) به مقصد وصول به مقصد از كسى كه بر طريق ( ن ) .  ( 3 ) به وصول به مقصد از كسى ( گ ) . . ","page_name":" 18 ","page_number":33},
  {"content":"\r\n\r\nفصل پنجم ( در انابت )\r\nقال اللَّه تعالى سبحانه : « و انيبوا إلى ربّكم و اسلموا له » 39 : 54 ( 1 )  انابت با خداى گشتن و بر او اقبال كردن باشد ، و آن به سه چيز است :\r\nيكى به باطن ، كه هميشه متوجه به جانب خداى تعالى باشد ، و در افكار و عزايم طلب قربت او كند « و جاء بقلب منيب . » 50 : 33 ( 2 )  و ديگر به قول ، كه در عموم اوقات به ذكر او و ذكر نعم و ذكر كسانى كه به حضرت او نزديكتر باشند مشغول باشد « و ما يتذكَّر الا من ينيب » 40 : 13 ( 3 )  .\r\nسيّم ( 4 )  از اعمال ظاهره ، كه هميشه بر طاعات و عبادات كه مقرون ( 5 )  به نيّت قربت باشد مواظبت كنند ، مانند صلاة فرض و سنتى ( 6 )  و نوافل ، و وقوف بمواقف بزرگان دين ، و بذل صدقات ، و احسان با خلق خدا به رسانيدن اسباب نفع به ايشان و باز داشتن\r\n","description":"","footnote":" ( 1 ) زمر - 54 . .  ( 2 ) - ق - 33 . .  ( 3 ) - غافر - 13 . .  ( 4 ) - ن و گ : به . .  ( 5 ) - ن و گ : عبادات مقرون . .  ( 6 ) - ن و گ : صلوات فرايض و نوافل . . ","page_name":" 19 ","page_number":34},
  {"content":"\r\nموجبات ضرر ايشان ، و راستى نگاه داشتن در معاملات ، و انصاف از خود و اهل خود به دادن ، و بر جمله التزام احكام شرع تقربا إلى اللَّه تعالى و طلبا لمرضاته ، فانه تعالى قال :\r\n« ازلفت الجنّة للمتقين غير بعيد . هذا ما توعدون لكل اواب حفيظ . من خشى الرحمن بالغيب و جاء بقلب منيب . ادخلوها بسلام ذلك يوم الخلود . و لهم ما يشاؤن فيها و لدينا مزيد » 50 : 31 - 35 . ( 1 ) \r\n","description":"","footnote":" ( 1 ) ق - 31 - 35 ( و ازلفت الجنة 50 : 31 . . . ) . . ","page_name":" 20 ","page_number":35},
  {"content":"\r\n\r\nفصل ششم ( در اخلاص )\r\nقال الله سبحانه و تعالى : و ما امروا الا ليعبدوا اللَّه مخلصين له الدّين 98 : 5 ( 1 )  .\r\nپارسى اخلاص ، ويژه كردن باشد ، يعنى پاك كردن چيزى از هر چيزى كه غير او باشد و با او در آميخته باشد ، و اينجا به اخلاص آن مىخواهند كه هر چه گويد و كند ، قربت ( 2 )  به خداى تعالى بود و خاص خالص به سوى او كند كه هيچ غرضى ديگر از دنيوى و اخروى ( 3 )  با آن نياميزد « الا للَّه الدين الخالص » 39 : 3 . ( 4 )  و مقابل اخلاص آن بود كه غرض ديگر با آن در آميزد ، مانند حب جاه و مال ، يا طلب نيكنامى ، يا طمع ثواب آخرت ، يا از جهت نجات و رستگارى از عذاب دوزخ ، و اين همه از باب شرك باشد .\r\nو شرك دو نوع بود : جلى و خفى . امّا شرك جلى آن بتپرستى بود ، و باقى همه شرك خفى باشد .\r\nقال صلَّى اللَّه عليه و آله : « نيّة الشّرك في امّتى اخفى من\r\n","description":"","footnote":" ( 1 ) بينه - 5 . .  ( 2 ) - ن : طلب قربت . .  ( 3 ) - ن : نه دنياوى و نه آخرتى . .  ( 4 ) - زمر - 3 . . ","page_name":" 21 ","page_number":36},
  {"content":"\r\nدبيب النمّلة السّوداء على الصّخرة الصّماء في اللَّيلة الظَّلماء » ( 1 )  .\r\nو طالب كمال را شرك تباه ترين مانعى باشد در سلوك « فمن كان يرجو لقاء ربّه فليعمل عملا صالحا و لا يشرك بعبادة ربّه احدا » 18 : 110 ( 2 )  .\r\nو چون مانع شرك خفى بر طرف ( 3 )  شود ، سلوك و وصول به آسانى دست دهد ، « من اخلص للَّه اربعين صباحا ظهرت ينابيع الحكمة من قلبه على لسانه » ( 4 ) \r\nو باللَّه العصمة .\r\n","description":"","footnote":" ( 1 ) بحار الانوار ( چاپ بيروت ) 69 - 93 . .  ( 2 ) - كهف - 110 . .  ( 3 ) - ن : مرتفع . .  ( 4 ) - بحار الانوار ( چاپ بيروت ) 67 - 242 . . ","page_name":" 22 ","page_number":37},
  {"content":"\r\n\r\nباب دوّم در ازالت عوايق و قطع موانع از سير و سلوك .\r\nو آن مشتمل بر شش فصل است :\r\nفصل اول - در توبه فصل دوم - در زهد فصل سيّم - در فقر فصل چهارم - در رياضت فصل پنجم - در محاسبت و مراقبت فصل ششم - در تقوى\r\n","description":"","footnote":"","page_name":" 23 ","page_number":38},
  {"content":"\r\n\r\n","description":"","footnote":"","page_name":" 24 ","page_number":39},
  {"content":"\r\n\r\nفصل اول ( در توبه )\r\nقال اللَّه تبارك و تعالى : توبوا إلى اللَّه جميعا ايّها المؤمنون لعلَّكم تفلحون 24 : 31 . ( 1 )  معنى توبه رجوع از گناه باشد ، و اول ببايد دانست كه گناه چه باشد تا از او رجوع كنند ، و بايد دانند كه افعال بندگان بر پنج قسم باشد :\r\nاوّل : فعلى كه ببايد كرد و نشايد كه نكند .\r\nدويّم : فعلى كه نبايد كرد و نشايد كه كند .\r\nسيّم : فعلى كه كردن آن از ناكردن بهتر باشد .\r\nچهارم : فعلى كه ناكردن از كردن بهتر بود .\r\nپنجم : فعلى كه كردن و ناكردن او يكسان بود .\r\nو گناه ناكردن فعلى بود كه از قسم اوّل باشد و كردن فعلى كه از قسم دويّم باشد ، و از آن همه عاقلان را توبه واجب باشد .\r\nو اينجا نه اقوال و افعال جوارح ( 2 )  تنها مىخواهيم ، بل جميع افكار و اقوال و افعال مىخواهيم كه تابع قدرت و ارادت هر عاقلى باشد .\r\n","description":"","footnote":" ( 1 ) نور - 31 . .  ( 2 ) - ن : و اينجا به افعال نه افعال و جوارح تنها مىخواهيم . . ","page_name":" 25 ","page_number":40},
  {"content":"\r\nامّا ناكردن فعلى كه از قسم سيّم باشد ، و كردن فعلى كه از قسم چهارم باشد ترك اولى باشد ، و از معصومان ترك اولى ناپسنديده باشد و توبهء ايشان از ترك اولى باشد ، و اهل سلوك را التفات به غير حقتعالى كه مقصد ايشان است گناه باشد ايشان را ، و از آن توبه بايد كرد .\r\nپس توبه سه نوع است :\r\nتوبه عام همه بندگان را و توبه خاص معصومان را و توبه اخص اهل سلوك را و توبهء عصاة امت از قسم اوّل است ، و توبه آدم ( ع ) و ديگر انبياء از قسم دوّم بود ، و توبه پيغمبر ما ( ص ) آنجا كه گفت : « و انّه ليغان على قلبى و انّى لاستغفر اللَّه في اليوم سبعين مرّة » ( 1 ) \r\nاز قسم سيّم .\r\nامّا توبه عام موقف ( 2 )  بود بر دو شرط :\r\nشرط اوّل - علم به اقسام افعال كه كدام فعل از افعال رساننده به كمال بود ، و كمال به حسب اشخاص متعدد بود ، بعضى را نجات از عذاب بود ، و بعضى را حصول ثواب ، و بعضى را رضاى آفريدگار تعالى و قربت به او . و كدام فعل رساننده به نقصان بود ، و آن هم به ازاى كمال متعدد بود يا استحقاق عقاب باشد ، يا حرمان از ثواب باشد ، و يا سخط آفريدگار و بعد از آنكه ( 3 )  لعنت عبارت از او ( 4 )  باشد .\r\n","description":"","footnote":" ( 1 ) صحيح مسلم 4 - 2075 . .  ( 2 ) - ن و گ : مشروط . .  ( 3 ) - ن : از او كه . .  ( 4 ) - ن : از آن است . . ","page_name":" 26 ","page_number":41},
  {"content":"\r\nشرط دويّم - وقوف بر فايدهء حصول كمال رضاى او تعالى باشد و بر خلل حصول نقصان و سخط او تعالى .\r\nپس هر عاقل كه اين دو شرط او را حاصل باشد البته گناه نكند ، و اگر كرده باشد آن را به توبه تدارك كند .\r\nو توبه مشتمل بود بر سه چيز ( 1 )  : يكى به قياس با زمان ماضى ، و يكى به قياس با زمان حاضر ، و سيّم به قياس با زمان مستقبل .\r\nامّا آنچه به قياس با زمان ماضى باشد به دو قسم مىشود :\r\nيكى پشيمانى بر آن گناه كه در زمان ماضى از او صادر شده باشد ، و تأسّف بر آن تأسّفى هر چه تمامتر ، و اين قسم مستلزم قسم ( 2 )  ديگر باشد ، و به اين سبب گفته‌اند : « النّدم توبة . » ( 3 ) \r\nو قسم دوّم تلافى آنچه واقع شده باشد در زمان ماضى ، و آن قياس با سه كس باشد :\r\nيكى به قياس با خداى تعالى كه نافرمانى او كرده است . دوّم به قياس با نفس خود كه نفس خود را در معرض نقصان و سخط خداى تعالى آورده است . سيّم به قياس با غيرى كه مضرّت قولى يا فعلى به او رسانيده است ، و تا آن غير را با حق خود نرساند تدارك صورت نبندد ، و در رسانيدن با حق او در قول يا به اعتذار بود ، يا به انقياد مكافات را ، و بر جمله به آنچه مقتضى رضاى او باشد ، و در فعل به ردّ حقّ او يا عوض حقّ او باشد با او يا با كسى كه قايم مقام او باشد ، و با انقياد مكافات را از او يا از كسى كه قايم مقام او باشد ، يعنى از قبل او باشد و تحمّل عذابى كه بر آن گناه معيّن كرده باشد .\r\nو اگر آن غير ، مقتول باشد تحصيل رضاى اولياى او هم شرط باشد ،\r\n","description":"","footnote":" ( 1 ) ن : و اگر كرده باشد بر سه چيز يكى به قياس . . . .  ( 2 ) - ن : دو قسم . .  ( 3 ) - بحار الانوار 74 - 159 . . ","page_name":" 27 ","page_number":42},
  {"content":"\r\nچه تحصيل رضاى او محال باشد ، و يمكن ( 1 )  چون ديگر شرائط توبه حاصل باشد اميدوار باشد كه در آخرت خداى تعالى جانب او مرضى و مرعى دارد به رحمت واسعهء خويش . و امّا حق نفس او به انقياد فرمان تحمل عقوبت دنياوى يا دينى كه واجب باشد تلافى بايد كرد .\r\nو امّا جانب الهى به تضرع و زارى و رجوع با حضرت او ، و عبادت او ، و رياضت بعد از حصول رضاى مجنّى عليه و اداى حق نفس خود اميد باشد كه مرعى شود .\r\nو امّا آنچه از توبه بر آن مشتمل باشد به قياس با زمان حاضر دو چيز بود : يكى ترك گناهى كه در حال مباشر آن گناه باشد قربة الى اللَّه . دوم ايمن گردانيدن كسى كه آن گناه بر او متعدّى بوده ، و تلافى نقصان كه راجع به آن كس بوده باشد .\r\nو امّا آنچه به قياس با زمان مستقبل بوده باشد هم دو چيز باشد : يكى عزم جزم كردن بر آنكه بدان گناه معاودت نكند ، و اگر او را بكشند يا بسوزند ، نه به اختيار نه به اجبار راضى نشود بدانكه ديگر مثل آن گناه كند . دوم آنكه عزم كند بر ثبات در آن باب ، و باشد كه عازم بر خود ايمن نباشد به وثيقهء نذرى يا كفّارتى يا نوعى ديگر از انواع موانع عود به آن گناه آن عزم را با خود ثابت گرداند ، و ما دام كه متردّد باشد يا در نيت او عود را مجال امكان باشد آن ثبات حاصل نباشد .\r\nو بايد كه در اين جمله نيّت تقرّب به خدا كند و از جهت امتثال فرمان او ، تا در آن جماعت داخل شود كه « التّائب من الذّنب كمن لا ذنب له » ( 2 )  .\r\nاين جمله شرائط توبه عام است از معاصى . و در حق اين\r\n","description":"","footnote":" ( 1 ) ن و گ : لكن . .  ( 2 ) - اصول كافى 2 - 435 . . ","page_name":" 28 ","page_number":43},
  {"content":"\r\nجماعت فرموده است :\r\n« يا ايّها الذين آمنوا توبوا إلى اللَّه توبة نصوحا عسى ربّكم ان يكفّر عنكم سيّئاتكم » 66 : 8 . ( 1 )  و نيز فرموده است :\r\n« انّما التّوبة على اللَّه للذين يعملون السّوء بجهالة ثم يتوبون من قريب فاولئك يتوب اللَّه عليهم » 4 : 17 ( 2 )  .\r\nو امّا توبه خاص كه از ترك اولى باشد شرائط آن از اين ( 3 )  معنا كه ياد كرده شده مفهوم ( 4 )  مىشود ، و در اين باب فرموده است : « لقد تاب اللَّه على النّبى و المهاجرين و الانصار الذين اتّبعوه في ساعة العسرة » 9 : 117 . ( 5 )  و امّا توبه اخصّ از دو چيز بود : يكى از التفات سالك به غير مطلوب ، و به اين سبب گفته‌اند : « اليمين و الشّمال مضلَّتان » . ( 6 ) \r\nو دوم از عود به مرتبه‌اى كه از آن مرتبه ترقى بايد كرد ( 7 )  به التفات بدان مرتبه بر وجه رضا به اقامت در آنچه اين جمله ايشان را گناه باشد ، و به اين سبب گفته‌اند : « حسنات الابرار سيئات المقرّبين »\r\nو ايشان را از آن گناه به توبه و استغفار و ترك اصرار و ندامت بر فوات گذشته ، و تضرع به حضرت آفريدگار تعالى و تقدس پاك بايد باشد .\r\nمن تاب و اخلص سرّه للَّه فاللَّه له « انّ اللَّه يحب التّوابين و يحبّ المتطهرين » 2 : 222 ( 8 ) \r\n","description":"","footnote":" ( 1 ) تحريم - 8 . .  ( 2 ) - نساء - 17 . .  ( 3 ) - ن : معانى . .  ( 4 ) - ن و گ : معلوم . .  ( 5 ) - توبه - 117 . .  ( 6 ) - نهج البلاغه عبده - خطبه 16 - ص 50 . .  ( 7 ) - ن : و دوم از عود به مرتبه‌اى كه از آن مرتبه ترقى كرده باشد ، يا التفات به آن مرتبه بر وجه رضا به اقامت در آن مرتبه ، يا خود نفس اقامت در مرتبه‌اى كه از آن مرتبه ترقى بايد كرد ، چه اين جمله ايشان را گناه باشد . .  ( 8 ) - بقره - 222 . ","page_name":" 29 ","page_number":44},
  {"content":"\r\n\r\n","description":"","footnote":"","page_name":" 30 ","page_number":45},
  {"content":"\r\n\r\nفصل دوم ( در زهد )\r\nقال للَّه تعالى : و لا تمدّنّ عينيك إلى ما متّعنا به ازواجا منهم زهرة الحيوة الدنيا لنفتنهم فيه و رزق ربّك خير و ابقى 20 : 131 ( 1 )  .\r\nزهد عدم ( 2 )  رغبت است ، و زاهد كسى باشد كه او را بدانچه تعلق به دنيا دارد مانند مآكل و مشارب و ملابس و مساكن و مشتهيات و مستلذات ( 3 )  ديگر ( 4 )  ، و مال و جاه و ذكر خير و قربت ملوك و نفاذ امر و حصول هر مطلب كه به مرگ از او جدا تواند بود رغبت نبود ، نه از سر عجز يا از راه جهل به آن ، و نه از جهت غرضى يا عوضى كه به او راجع باشد ، و هر كس كه موصوف به اين صفت باشد زاهد باشد بر وجه مذكور ( 5 )  .\r\nامّا زاهد حقيقى كسى باشد كه به زهد مذكور ، طمع نجات از عقوبت دوزخ و ثواب بهشت هم ندارد ، بلكه صرف نفس از آن جمله كه بر شمرديم بعد از آنكه فوايد و تبعات هر يك دانسته باشد ، او را ملكه باشد و مشوب نباشد با طمعى يا اميدى يا غرضى از اغراض\r\n","description":"","footnote":" ( 1 ) طه - 131 . .  ( 2 ) - خ ل : نقيض . ن : ضد . .  ( 3 ) - ن : ملذات . .  ( 4 ) - ن : مسكن . .  ( 5 ) - ن : مشهور . . ","page_name":" 31 ","page_number":46},
  {"content":"\r\nنه در دنيا و نه در آخرت ، و ملكه گردانيدن اين صفت نفس را ، به زجر باشد از طلب مشتهيات او و رياضت دادن او به امور شاقّه تا ترك غرض در وى راسخ شود .\r\nدر حكايات زهّاد آمده است كه شخصى سى سال سر گوسفند پخته و پالوده فروخت و از هيچكدام چاشنى ( 1 )  نگرفت ، از او سبب اين رياضت پرسيدند ، گفت : وقتى نفس من آرزوى اين دو طعام كرد او را به مباشرت اتخاذ ( 2 )  اين دو طعام با عدم وصول به آن آرزو مالش دادم تا ديگر ميل به هيچ مشتهى نكند .\r\nو مثل كسى كه در دنيا زهد اختيار كند جهت طمع نجاتى يا ثوابى در آخرت ، مثل كسى باشد كه از دنائت طبع و پستى به همّت ( 3 )  روزها تناول طعام نكند با وفور احتياج ، تا در ضيافتى متوقع ، طعام بسيار تواند خورد ، يا كسى كه در تجارت متاعى بدهد و بستاند ( 4 )  كه بدان سود كند .\r\nو در سلوك راه حقيقت منفعت زهد رفع شواغل باشد تا سالك به چيزى مشغول نگردد و از وصول به مقصد باز نماند .\r\n","description":"","footnote":" ( 1 ) ن : به هيچ وقت . .  ( 2 ) - ن و گ : اتحاد . .  ( 3 ) - ن : از دنائت همت . .  ( 4 ) - ن و گ : و متاعى بستاند . . ","page_name":" 32 ","page_number":47},
  {"content":"\r\n\r\nفصل سوم ( در فقر )\r\nقال اللَّه تعالى : ليس على الضّعفاء و لا على المرضى و لا على الَّذين لا يجدون ما ينفقون حرج 9 : 91 ( 1 )  .\r\nفقير كسى را گويند كه مالش نباشد ، يا اگر باشد كمتر از كفاف او باشد ، و در اين موضع فقير كسى را گويند كه رغبت به مال و مقتضيات دنيوى ندارد ، و اگر مال به دست آرد به محافظت او اهتمام نكند ، نه از نادانى يا عجز يا از زجر يا از غفلت ، يا سبب طمعى مانند حصول مشتهيات ، يا سبب جاه و ذكر خير و ايثار سخاوت ، و يا از جهت خوف از عقاب دوزخ ، يا طلب ثواب آخرت ، بلكه از جهت قلت التفاتى كه لازم اقبال بر سلوك راه حقيقت و اشتغال به مراقبت جانب الهى باشد تا غير حقتعالى حجاب او نشود ، و به حقيقت اين فقر شعبه‌اى باشد از زهد .\r\nقال النبى ( صلَّى اللَّه عليه و إله ) : ألا أخبركم بملوك اهل الجنّة ؟ قالوا : بلى :\r\nقال : كلّ ضعيف مستضعف اغبر اشعث ذى طمرين لا يعبؤ ( 2 ) \r\n","description":"","footnote":" ( 1 ) توبه - 91 . .  ( 2 ) - لا يؤبه له . . ","page_name":" 33 ","page_number":48},
  {"content":"\r\nبه لو أقسم على اللَّه لأبرّه ( 1 )  .\r\nو چون گفتند : اگر خواهى بطحا و مكَّه پر از زر به تو دهيم گفت : لا بل أجوع يوما فأسألك و أشبع يوما فأشكرك .\r\n","description":"","footnote":" ( 1 ) سنن ابن ماجه ( 2 ) - 1378 - مسند احمد بن حنبل 5 - 407 ( با تفاوت بسيار كم ) . . ","page_name":" 34 ","page_number":49},
  {"content":"\r\n\r\nفصل چهارم ( در رياضت )\r\nقال اللَّه تعالى سبحانه : و أمّا من خاف مقام ربّه و نهى النفس عن الهوى فانّ الجنّة هي المأوى 79 : 40 - 41 ( 1 )  .\r\nرياضت رام كردن ستور باشد به منع او از آنچه قصد كند از حركات غير مطلوب ، و ملكه گردانيدن او را اطاعت صاحب خويش در آنچه او را بر آن دارد و از مطالب خويش ، و در اين موضع هم مراد از رياضت ، منع نفس حيوانى بود از انقياد و مطاوعت قوهء شهوى و غضبى و آنچه بدان دو تعلَّق دارد ، و منع نفس ناطقه از مطاوعت قواى حيوانى و از رذائل اخلاق و اعمال ، مانند حرص بر جمع مال و اقتناء جاه و توابع آن از حيلت و مكر و خديعت و غيبت و تعصّب و غضب و حقد و حسد و فجور و آنها كه در شرور و غير آن حادث شود ، و ملكه گردانيدن نفس انسانى را به طاعت و عمل ( 2 )  بر وجهى كه رسانندهء او باشد به كمالى كه او را ممكن باشد .\r\nو نفسى را كه متابعت قوهء شهوى كند ، بهيمى گويند . و آن را كه متابعت قوهء غضبى كند ، سبعى خوانند . و آن را كه رذائل\r\n","description":"","footnote":" ( 1 ) نازعات - 40 . .  ( 2 ) - ن : به طاعت عقل عملى . . ","page_name":" 35 ","page_number":50},
  {"content":"\r\nاخلاق ملكه كند ، شيطانى ، و در تنزيل اين جمله نفس امارّه آمده است يعنى « امّارة بالسوء » اگر اين رذائل در وى ثابت باشد .\r\nامّا اگر در وى ثابت نباشد ، يا وقتى ميل به شركند و وقتى ميل به خير ، و چون ميل به خير كند از ميل به شر پشيمان شود و خويشتن را ملامت كند مر آن نفس را لوّامه خوانده‌اند .\r\nو نفسى را كه منقاد عقل باشد و طلب خير او را ملكه شده او را نفس مطمئنّه ناميده است .\r\nو غرض از رياضت سه چيز است :\r\nيكى رفع موانع از وصول به حق ، از شواغل ظاهره و باطنه .\r\nدوم مطيع گردانيدن نفس حيوانى مر عقل عملى را كه باعث باشد بر طلب كمال .\r\nو سوم ملكه گردانيدن نفس انسانى را به ثبات بر آنچه معدّ او باشد قبول فيض حقتعالى را تا به كمالى كه او را ممكن باشد برسد .\r\n","description":"","footnote":"","page_name":" 36 ","page_number":51},
  {"content":"\r\n\r\nفصل پنجم ( در محاسبت و مراقبت )\r\nقال اللَّه تعالى : و ان تبدوا ما في انفسكم او تخفوه يحاسبكم به اللَّه 2 : 284 ( 1 )  .\r\nمحاسبت با كسى حساب و مراقبت نگاهداشتن بود . و مراد از محاسبت آن است كه طاعات و معاصى را با خود حساب كند تا كدام بيشتر است ، اگر طاعت بيشتر باشد باز بيند كه در فضل طاعات بر معاصى با نعمتهائى كه حقتعالى در حق او كرامت كرده است چه نسبت دارد ، اوّل وجود او و چندين حكمتها در آفرينش اعضاى او كه علماى تشريح چندين كتب در شرح آن ( 2 )  قدر كه فهم ايشان به آن رسيده است ساخته‌اند با آنكه از آنچه هست از دريائى قطره‌اى فهم نكرده‌اند ، و چندين فوائد كه در قوتهاى نباتى و حيوانى در او موجود است پيدا كرده است ، و چندين دقايق صنع در نفس او كه مدرك علوم و معقولات است بذات خود و مدرك محسوسات و مدبّر قوى و اعضا به آلات ايجاد كرده است و روزى او كه از ابتداى خلقت تقدير كرده است و اسباب پرورش او از علويّات و سفليات ساخته .\r\n","description":"","footnote":" ( 1 ) بقره - 284 . .  ( 2 ) - ن : در شرح آن آنقدر كه . . ","page_name":" 37 ","page_number":52},
  {"content":"\r\nپس اگر فضل طاعات او به اين نعمتها و ديگر نعمتها كه بر نتوان شمرد ، چنان كه فرموده است : « و إن تعدّوا نعمة اللَّه لا تحصوها » 16 : 18 ( 1 )  موازنه كند بر تقصير خود در همه احوال واقف شود .\r\nو امّا اگر طاعات و معاصى او مساوى باشد بداند كه به ازاى اين نعمتها به هيچ بندگى قيام نكرده است و تقصير خويش واضحتر يابد .\r\nو اگر معاصى راجحتر باشد ، فويل له ثمّ ويل له .\r\nپس هرگاه طالب كمال اين حساب با خود كرده باشد از او جز طاعت در وجود نيايد و خويشتن را با آنكه جز طاعت نكند مقصّر داند ، و از اين جهت فرموده‌اند : « حاسبوا انفسكم قبل ان تحاسبوا » . ( 2 ) \r\nو اگر حساب خود نكند و در معصيت تمادى نمايد به وقت آنكه به مقتضاى « ان كان مثقال حبّة من خردل اتينا بها و كفى بنا حاسبين » 21 : 47 ( 3 )  حساب او كنند و در عذاب اليم و خسران عظيم افتد ، و حينئذ لا يؤخذ منها عدل و لا يقبل منه شفاعة ( 4 )  ، اعاذنا اللَّه من ذلك .\r\nو اما مراقبت آنست كه هميشه ظاهر و باطن خود نگاه دارد تا از وى چيزى در وجود نيايد كه حسناتى كه كرده باطل گرداند ، يعنى ملاحظت احوال خود دايم بكند تا بر معصيتى اقدام ننمايد ، نه در آشكار و نه در پنهان ، و شاغلى او را از سلوك راه حق باز ندارد ، نه قوى و نه ضعيف ، و اين معنا هميشه پيش خاطر خود بدارد : « و اعلموا انّ اللَّه يعلم ما في انفسكم فاحذروه » 2 : 235 ( 5 )  تا آنگاه كه به مرتبهء وصول به مطلب ( 6 )  رسد ، و اللَّه يوفق من يشاء من عباده انّه هو اللطيف الخبير .\r\n","description":"","footnote":" ( 1 ) إبراهيم - 34 . .  ( 2 ) - بحار الانوار 67 - 73 . .  ( 3 ) - انبياء - 47 . .  ( 4 ) - اشاره به آيه « و لا يقبل منها شفاعة و لا يؤخذ منها عدل » بقره - 48 . .  ( 5 ) - بقره - 235 . .  ( 6 ) - ن : مطلوب . . ","page_name":" 38 ","page_number":53},
  {"content":"\r\n\r\nفصل ششم ( در تقوى )\r\nقال اللَّه سبحانه و تعالى : انّ اكرمكم عند اللَّه اتقيكم 49 : 13 ( 1 )  .\r\nتقوى پرهيز باشد از معاصى از بيم خشم خداى تعالى و دورى از او ، همچنانكه بيمار را كه طالب صحت باشد از تناول آنچه در آن مضرّت باشد و آنچه را اقدامش مقتضى مزيد بيمارى او باشد پرهيز بايد كرد تا علاج او دست دهد و درمان بيمارى او منجح آيد .\r\nهمچنين ناقصانى را كه طالب كمال باشند از هر چه منافى كمال باشد ، يا مانع حصول آن ، يا سالك را شاغل از سير و سلوك در طريق طلب كمال پرهيز بايد كرد تا آنچه مقتضى وصول باشد يا معاون در سلوك بود ، مفيد و مؤثر باشد .\r\n« و من يتق اللَّه يجعل له مخرجا و يرزقه من حيث لا يحتسب » 65 : 2 - 3 ( 2 )  .\r\nو به حقيقت ، تقوى مركب از سه چيز است :\r\nيكى خوف و ديگر تحاشى از معاصى\r\n","description":"","footnote":" ( 1 ) حجرات - 13 . .  ( 2 ) - طلاق - 3 . . ","page_name":" 39 ","page_number":54},
  {"content":"\r\nو سيّم طلب قربت و شرح هر يك از اين سه به تمام در اين رسالهء مختصر به جاى خود بيان خواهد شد ، و در تنزيل و احاديث ذكر تقوى و ثناى متقيان بيشتر از آن آمده است كه در اين مختصر ذكر توان نمود ، و غايت همهء غايات محبت باريتعالى باشد :\r\n« بلى من اوفى به عهده و اتّقى فانّ اللَّه يحبّ المتّقين » 3 : 76 . ( 1 ) \r\n","description":"","footnote":" ( 1 ) آل عمران - 76 . . ","page_name":" 40 ","page_number":55},
  {"content":"\r\n\r\nباب سوّم در سير و سلوك در طلب كمال و بيان احوال سالك .\r\nو آن مشتمل بر شش فصل است :\r\nفصل اول - در خلوت فصل دويم - در تفكَّر فصل سيّم - در خوف فصل چهارم - در رجاء فصل پنجم - در صبر فصل ششم - در شكر\r\n","description":"","footnote":"","page_name":" 41 ","page_number":56},
  {"content":"\r\n\r\n","description":"","footnote":"","page_name":" 42 ","page_number":57},
  {"content":"\r\n\r\nفصل اول ( در خلوت )\r\nقال اللَّه تعالى : و ذر الَّذين اتّخذوا دينهم هزوا و لعبا و لهوا و غرّتهم الحيوة الدّنيا 6 : 70 ( 1 )  .\r\nدر علوم حقيقى مقرر شده است كه هر ذات كه مستعد قبول فيض الهى باشد با وجود استعداد و عدم موانع از حصول آن فيض محروم نتواند بود ، و طلب فيض از كسى ممكن باشد كه او را دو چيز معلوم بود : يكى آنكه وجود آن فيض به يقين و بىشك تجويز داند ، و ديگر آنكه داند كه وجود آن فيض در هر ذات كه باشد مقتضى كمال آن ذات بود ، و اين هر دو علم مقارن استعداد قبول آن فيض باشد در همهء احوال .\r\nو چون اين مقدمه معلوم شد و تقدير داده آمد ، گوئيم : طالب كمال را بعد از حصول استعداد ، رفع ( 2 )  موانع واجب باشد ، و معظم موانع مشاغل مجازى باشد كه نفس را به التفات به ما سوى اللَّه مشغول دارند و از اقبال كلَّى بر وصول به مقصد حقيقى باز دارند و شواغل حواس ظاهره و باطنه باشند ، يا ديگر قواى حيوانى يا افكار مجازى .\r\n","description":"","footnote":" ( 1 ) انعام - 70 . .  ( 2 ) - ن : ازالت . . ","page_name":" 43 ","page_number":58},
  {"content":"\r\nامّا حواس ظاهره شاغل باشند به ديدن صورتهائى كه بيننده را به مشاهدت او رغبت افتد ، و شنيدن صوتهاى مناسب ( 1 )  ، و همچنين در بوىها و طعمها و ملموسات .\r\nامّا حواس باطنه شاغل باشند به تخييل ( 2 )  صورتها و حالتها كه خاطر بدان ملتفت باشد ، يا به توهم محبتى يا مبغضتى ، يا تعظيم مسرّتى ( 3 )  يا تحقير مضرتى ( 4 )  ، يا انتظامى يا عدم انتظامى ( 5 )  ، يا به تذكر حال گذشته ، يا به تفكر در امورى كه طالب حصول آن امور باشد مانند مال و جاه .\r\nامّا قواى حيوانى شاغل به سبب حزنى ، يا خوفى ، يا غضبى ، يا شهوتى ، يا خيانتى ، يا خجلتى ، يا غيرتى ، يا انتظار لذتى ( 6 )  ، يا اميد قهر بر عدوى ، يا حذر از مولمى باشد .\r\nامّا افكار مجازى شاغل تفكر در امرى غير مهم يا علمى غير نافع باشد .\r\nو بالجمله هر چه به اشتغال بدان ، از مطلوب محجوب شود .\r\nو خلوت عبارت ( 7 )  است از ازالت اين جمله موانع ، پس صاحب خلوت بايد كه موضعى اختيار كند كه همى ( 8 )  از محسوسات ظاهر و باطن شاغلى نباشد و قواى حيوانى را مرتاض گرداند تا او را جذب به آنچه ملايم آن قوى باشد ، و دفع از آنچه غير ملايم بود تحريك نكند ، و از افكار مجازى به كلَّى اعراض كند ، و آن فكرهائى بود كه غايات آن راجع با مصالح معاش فانى باشد ( 9 )  .\r\nاما مصالح معاد امورى باشد كه غايات آن حصول لذّات\r\n","description":"","footnote":" ( 1 ) ن : مقغّا و مناسب . .  ( 2 ) - ن و گ : تخيّل . .  ( 3 ) - ن : چيزى . .  ( 4 ) ن : چيزى . .  ( 5 ) - ن : نظامى . .  ( 6 ) - ن : لذيذى . .  ( 7 ) - ن : اشارت . .  ( 8 ) - ن و گ : با مصالح معاش و معاد باشد ، اما مصالح معاش امور فانى باشد . .  ( 9 ) - اما مصالح معاش امور فانى باشد ( ن - گ ) . . ","page_name":" 44 ","page_number":59},
  {"content":"\r\nباقى باشد نفس طالب را ، و بعد از زوال موانع ظاهره و خالى كردن باطن از اشتغال به ما سوى اللَّه بايد كه به همگى همّت و جوامع نيّت اقبال كند بر ترصّد سوانح غيبى و ترقّب واردات حقيقى ، و آن را تفكر خوانند و آن در فصلى مفرد ايراد كرده شود ، و آن اين است :\r\n","description":"","footnote":"","page_name":" 45 ","page_number":60},
  {"content":"\r\n\r\n","description":"","footnote":"","page_name":" 46 ","page_number":61},
  {"content":"\r\n\r\nفصل دوّم ( در تفكَّر )\r\nقال اللَّه تعالى سبحانه : ا و لم يتفكروا في انفسهم ما خلق اللَّه السموات و الارض و ما بينهما إلا بالحق 30 : 8 . ( 1 )  هر چند در معنى تفكر وجوه بسيار گفته‌اند ، خلاصه همهء وجوه آن است كه تفكر سير باطن انسانيت از مبادى به مقاصد ، و نظر را همين معنى گفته‌اند در اصطلاح علما ، و هيچكس از مرتبهء نقصان به مرتبهء كمال نتواند رسيد الا به سيرى ، و به اين سبب گفته‌اند اوّل واجبات تفكَّر و نظر است ، و در تنزيل حثّ بر تفكَّر زياده از آن است كه بر توان شمرد :\r\n« إن في ذلك لايات لقوم يتفكَّرون » 45 : 13 . ( 2 )  و در حديث آمده است :\r\n« تفكَّر ساعة خير من عبادة سبعين سنة » ( 3 ) \r\nو ببايد دانست كه مبادى سير كه از آنجا آغاز حركت بايد كرد ، آفاق و انفس است ، و سير استدلال است از آيات هر دو ، يعنى از حكمتهائى كه در هر ذرّه از ذرات است هر يكى از اين دو كون يافته\r\n","description":"","footnote":" ( 1 ) روم - 8 . .  ( 2 ) - رعد - 3 . .  ( 3 ) - بحار الانوار 68 - 327 . . ","page_name":" 47 ","page_number":62},
  {"content":"\r\nشود بر عظمت و كمال مبدع هر دو تا مشاهدهء نور ابداع او در هر ذرّه كرده شود « سنريهم آياتنا في الآفاق و في انفسهم حتّى يتبيّن لهم انّه الحقّ » 41 : 53 . ( 1 )  و بعد از آن استشهاد از حضرت جلال او بر هر چه جز اوست بر مبدعات « أ و لم يكف بربّك انّه على كلّ شيء شهيد » 41 : 53 ( 2 )  تا در هر ذرّه از ذرّات تجلَّى ظهور او مكشوف گردد .\r\nو امّا آيات آفاق از معرفت موجوداتى كه سوى اللَّه باشد چنان كه هست ، و حكمت در وجود هر يكى به قدر استطاعت انسانى حاصل شود مانند علم هيئت افلاك و كواكب و حركت ، و اوضاع هر يك و مقادير اجرام و ابعاد و تأثيرات آن ، و هيئت عالم سفلى و ترتيب عناصر و تفاعل ايشان به حسب صور و كيفيّات ، و حصول امزجه و تركيب مركَّبات معدنى و نباتى و حيوانى و نفوس ( 3 )  سماوى و ارضى ، و مبادى حركت هر يك و آنچه از ايشان و در ايشان واقع باشد ، از مبانيات و مخالفات و خواص و مشاركات ، و آنچه بدينجهت تعلَّق دارد از علوم اعداد و مقادير و لواحق آن .\r\nو امّا آيات انفس ، و آن معرفت ابدان و انفس است ، و آن معلوم مىشود به علم تشريح اعضاى مفرده از عظام و عضلات و اعصاب و عروق و منافع هر يك ، و مركَّبه چون اعضاى رئيسه و خادمه و آلات هر يك ، و جوارح و معرفت قوى و افعال هر يك ، و احوال مانند صحت و مرض ، و معرفت نفوس و كيفيّت ارتباط آن بر ابدان و افعال و انفعالات هر دو از يكديگر ، و اسباب نقصان و كمال در هر يك ، و مقتضى سعادت و شقاوت عاجل و آجل و آنچه بدان\r\n","description":"","footnote":" ( 1 ) فصلت - 53 . .  ( 2 ) - فصلت - 53 . .  ( 3 ) - ن : معرفت قوى و نفوس . . ","page_name":" 48 ","page_number":63},
  {"content":"\r\nتعلَّق دارد ، اين جمله مبادى سير است كه تفكَّر عبادت از آن است .\r\nو امّا مقاصد و آنچه منتهاى سير باشد ، در آخر فصول و ابواب معلوم شود و آن وصول باشد به نهايت مراتب كمال .\r\n","description":"","footnote":"","page_name":" 49 ","page_number":64},
  {"content":"\r\n\r\n","description":"","footnote":"","page_name":" 50 ","page_number":65},
  {"content":"\r\n\r\nفصل سوم ( در خوف و حزن )\r\nقال اللَّه سبحانه و تعالى : و خافون ان كنتم مؤمنين 3 : 175 ( 1 )  علما گفته‌اند « الحزن على ما فات و الخوف ممّا لم يأت » .\r\nپس حزن عبارت باشد از تألَّم باطن به سبب وقوع مكروهى كه دفع آن متعذّر باشد ، يا فوات فرصتى ، يا امرى مرغوب فيه كه تلافى آن متعذّر باشد .\r\nو خوف عبارت بود از تألَّم باطن به سبب توقّع مكروهى كه اسباب حصول آن ممكن الوقوع باشد ، يا توقع فوات مطلوبى و مرغوبى كه تلافى آن متعذّر بود .\r\nپس اگر اسباب حصول معلوم الوقوع باشد يا مظنون به ظنّى غالب ، آن را انتظار مكروه نيز خوانند و تألَّم زيادت باشد ، و اگر تعذّر وقوع اسباب معلوم باشد و تألَّم حاصل آن را خوفى خوانند كه سبب آن ماليخوليا باشد .\r\nو خوف و حزن ارباب سلوك از فايدتى خالى نباشد ، چه حزن اگر به سبب ارتكاب معاصى باشد ، يا به سبب فوات مدّت\r\n","description":"","footnote":" ( 1 ) آل عمران - 175 . . ","page_name":" 51 ","page_number":66},
  {"content":"\r\nگذشته در عطلت از عبادت ، يا در ترك سير در طريق كمال مقتضى تصميم عزم توبه باشد .\r\nو خوف اگر از سبب ارتكاب گناه و نقصان و نا رسيدن به درجهء ابرار باشد ، موجب جهد نمودن در اكتساب خيرات و مبادرت در سلوك طريق كمال باشد ، « ذلك يخوّف اللَّه به عباده » 39 : 16 ( 1 )  و كسى كه در اين مقام از خوف و حزن خالى باشد از اهل قساوت باشد « فويل للقاسية قلوبهم من ذكر اللَّه أولئك في ضلال مبين » 39 : 22 ( 2 )  ، و هر امن كه در اين مقام به سبب زوال اين خوف بود مقتضى هلاك باشد « ا فأمنوا مكر اللَّه فلا يأمن مكر اللَّه إلا القوم الخاسرون » 7 : 99 . ( 3 )  امّا اهل كمال از اين خوف و حزن مبرّا باشند : « ألا انّ اولياء اللَّه لا خوف عليهم و لا هم يحزنون . » 10 : 62 ( 4 )  و هر چند به حسب لغت ، خوف و خشيت به يك معنى است ، در عرف اين طايفه ميان هر دو فرق است كه خشيت به علماء خاص است كه « انّما يخشى اللَّه من عباده العلماء » 35 : 28 ( 5 )  ، و بهشت ايشان خاص است « ذلك لمن خشى ربّه » 98 : 8 ( 6 )  و خوف از ايشان منتفى است « لا خوف عليهم و لا هم يحزنون » 2 : 62 ( 7 )  .\r\nپس خشيت استشعارى باشد كه به سبب شعور به عظمت و هيبت حقّ عزّ و علا ، و وقوف بر نقصان خود ، و قصور از بندگى حق ، و يا از تخيّل ترك ادب در عبوديت ، يا از اخلال به طاعت لازم آيد .\r\nپس خشيت خوفى خاص باشد : « و يخشون ربّهم و يخافون سوء الحساب » 13 : 21 ( 8 )  دليل است بر آن .\r\n","description":"","footnote":" ( 1 ) زمر - 16 . .  ( 2 ) - زمر - 22 . .  ( 3 ) - اعراف - 99 . .  ( 4 ) - يونس - 62 .  ( 5 ) - فاطر - 28 . .  ( 6 ) - بينه - 8 . .  ( 7 ) - يونس - 62 . .  ( 8 ) - رعد - 21 . . ","page_name":" 52 ","page_number":67},
  {"content":"\r\nو رهبت به خشيت نزديك است : « هدى و رحمة للذين هم لربّهم يرهبون » 7 : 154 ( 1 )  .\r\nو سالك چون به درجهء رضا رسد خوف او به امن بدل شود :\r\n« أولئك لهم الأمن و هم مهتدون » 6 : 82 . ( 2 )  نه او را از هيچ مكروهى كراهيّت باشد ، و نه به هيچ مطلوبى رغبت بود ، و اين امن از سبب كمال بود ، چنان كه امن مذكور از سبب نقصان باشد و صاحب اين امن از خشيت خالى نباشد تا آنگه كه به نظر وحدت متجلَّى شود ، و آنگاه از خشيت ( 3 )  اثرى باقى نماند ، چه خشيت از لوازم تكثّر بود .\r\n","description":"","footnote":" ( 1 ) اعراف - 154 . .  ( 2 ) - انعام - 82 . .  ( 3 ) - ن : از خشيت هم اثرى باقى نماند . . ","page_name":" 53 ","page_number":68},
  {"content":"\r\n\r\n","description":"","footnote":"","page_name":" 54 ","page_number":69},
  {"content":"\r\n\r\nفصل چهارم ( در رجاء )\r\nقال اللَّه سبحانه و تعالى : انّ الذين آمنوا و الَّذين هاجروا و جاهدوا في سبيل اللَّه أولئك يرجون رحمة اللَّه 2 : 218 ( 1 )  .\r\nهرگاه مطلوبى متوقع باشد كه در زمان استقبال حاصل خواهد شد و طالب را ظن باشد به تحصيل ( 2 )  اسباب آن مطلوب ، فرحى كه از تصور حصول آميخته با توقّع حصول در باطن او حادث شود رجا خوانند .\r\nو اگر داند و متيقن باشد كه اسباب ساخته است و متوقّع واجب الوقوع است در مستقبل ، آن را انتظار مطلوب خوانند ، و هر آينه فرح در آن صورت زيادت باشد .\r\nو اگر ساختگى اسباب حصول معلوم و مظنون نباشد ، آن را تمنّى خوانند .\r\nو اگر تعذّر حصول اسباب معلوم و مظنون نباشد و توقّع حصول باقى ، آن رجاء از باب غرور و حماقت باشد .\r\nو خوف و رجا متقابلانند ، و در سلوك رجا مشتمل بر فوائد\r\n","description":"","footnote":" ( 1 ) بقره - 218 . .  ( 2 ) - ن و گ : به حصول . . ","page_name":" 55 ","page_number":70},
  {"content":"\r\nبسيار باشد مانند خوف ، چه رجا باعث باشد بر ترقّى درجات كمال و بر سرعت سير در طريق وصول به مطلوب : « يرجون تجارة لن تبور ليوفّيهم اجورهم و يزيدهم من فضله . » 35 : 29 - 30 ( 1 )  و نيز رجا مقتضى حسن ظن باشد به مغفرت و عفو بارى سبحانه و تعالى و ثقت به رحمت او : « أولئك يرجون رحمة اللَّه » 2 : 218 ( 2 )  ، و در حصول به مطلوب ( 3 )  به موجب آن توقع فرموده است : « أنا عند ظنّ عبدى بى . » ( 4 ) \r\nو عدم رجا در اين مقام باعث يأس و قنوط باشد : « انّه لا ييأس من روح اللَّه الا القوم الكافرون » 12 : 87 ( 5 )  و ابليس به سبب اين يأس ، هدف لعنت ابدى شد :\r\n« لا تقنطوا من رحمة اللَّه » 39 : 53 . ( 6 )  امّا چون سالك به مرتبهء معرفت رسد رجاء او منتفى شود به سبب آنكه داند كه هر چه بايسته است ساخته ( 7 )  است ، و آنچه نساخته است نبايسته است .\r\nو با اين تصور اگر رجا باقى باشد عايد با جهل باشد به تمامى آنچه در بايست و در نبايست باشد ، يا با شكايت از مسبب الاسباب جهت حرمان از مطلوب .\r\nو از فصل گذشته و اين فصل معلوم شود كه ما دام كه سالك در سلوك باشد از خوف و رجا خالى نباشد : « يدعون ربّهم خوفا و طمعا » 32 : 16 ( 8 )  ، چه از استماع آيات وعد و وعيد ، و تفرّس دلايل نقصان و كمال ، و توقع وقوع هر يكى بدل از يكديگر ، و تصوّر آنكه انتهاء\r\n","description":"","footnote":" ( 1 ) فاطر - 29 . .  ( 2 ) - بقره - 218 . .  ( 3 ) - ن و گ : مطلوب او به موجب توقع فرموده است . .  ( 4 ) - بحار الانوار 67 - 385 . .  ( 5 ) - يوسف - 87 . .  ( 6 ) - زمر - 53 .  ( 7 ) - ن : ساخته‌اند . .  ( 8 ) - سجده - 16 . . ","page_name":" 56 ","page_number":71},
  {"content":"\r\nسلوك يا وصول باشد به مقصد يا لا وصول و حرمان رجاء مقارن خوف لازم آيد ، و ترجيح يك طرف بر ديگرى ممكن نباشد : « لو وزن خوف المؤمن و رجاؤه لاعتدلا » ( 1 )  كه اگر رجا را ترجيح دهند امنى نه به جايگاه لازم آيد : « أفأمنوا مكر اللَّه » 7 : 99 ( 2 )  ، و اگر خوف را ترجيح دهند يأسى موجب هلاكت لازم آيد : « انّه لا ييأس من روح اللَّه الا القوم الكافرون » 12 : 87 . ( 3 ) \r\n","description":"","footnote":" ( 1 ) بحار الانوار 75 - 259 ( به اين مضمون ) . .  ( 2 ) - اعراف - 99 . .  ( 3 ) - يوسف - 87 . . ","page_name":" 57 ","page_number":72},
  {"content":"\r\n\r\n","description":"","footnote":"","page_name":" 58 ","page_number":73},
  {"content":"\r\n\r\nفصل پنجم ( در صبر )\r\nقال اللَّه سبحانه و تعالى : و اصبروا انّ اللَّه مع الصابرين 8 : 46 ( 1 )  .\r\nصبر در لغت حبس نفس است از جزع به وقت وقوع مكروه ، و آن منع باطن باشد از اضطراب و باز داشتن زبان از شكايت و نگاهداشتن اعضا از حركات غير معتاد .\r\nو صبر بر سه نوع باشد :\r\nاوّل - صبر عوام ، و آن حبس نفس است بر سبيل تجلَّد و اظهار ثبات در تحمّل ، تا ظاهر حال او به نزديك عاقلان و عموم مردم مرضى باشد : « يعلمون ظاهرا من الحيوة الدّنيا و هم عن الاخرة هم غافلون » 30 : 7 . ( 2 )  دويّم - صبر زهّاد و عبّاد و اهل تقوى و ارباب حلم از جهت توقع ثواب آخرت : « انّما يوفّى الصّابرون اجرهم به غير حساب » 39 : 10 . ( 3 )  و سيّم - صبر عارفان ، چه بعض ايشان التذاذ يابند به مكروه از جهت تصوّر آنكه معبود جلّ ذكره ايشان را به آن مكروه از ديگر بندگان خاص گردانيده است و به تازگى ملحوظ نظر او شده‌اند : « و\r\n","description":"","footnote":" ( 1 ) انفال - 46 . .  ( 2 ) - روم - 7 . .  ( 3 ) - زمر - 10 . . ","page_name":" 59 ","page_number":74},
  {"content":"\r\nبشّر الصّابرين الَّذين اذا اصابتهم مصيبة قالوا انّا للَّه و انّا إليه راجعون أولئك عليهم صلوات من ربّهم و رحمة » 2 : 255 - 257 . ( 1 )  و در آثار آورده‌اند كه جابر بن عبد اللَّه انصارى ، كه يكى از اكابر صحابه بود در آخر عمر به ضعف پيرى و عجز مبتلا شده بود .\r\nمحمد بن على بن الحسين المعروف بالباقر ( عليه السلام ) به عيادت او رفت و از حال او سئوال نمود ؟ گفت : در حالتىام كه پيرى از جوانى ، و بيمارى از تندرستى ، و مرگ از زندگانى دوستتر دارم محمد گفت : من بارى چنانم كه اگر مرا پير دارد پيرى دوستتر دارم ، و اگر جوان دارد جوانى دوستتر دارم ، و اگر بيمار دارد بيمارى ، و اگر تندرست دارد تندرستى ، و اگر مرگ دهد مرگ ، و اگر زندگانى ، زندگانى را دوستتر دارم .\r\nجابر چون اين سخن شنيد بر روى محمد ( ع ) بوسه داد و گفت : صدق رسول اللَّه كه مرا گفت : « تو يكى از فرزندان مرا ببينى همنام من و هو يبقر العلم بقرا كما يبقر الثّور الارض »\r\nو به اين سبب او را باقر علوم الاوّلين و الآخرين گفتند .\r\nو از معرفت اين مراتب معلوم شود كه جابر در مرتبهء اهل صبر بوده است ، و محمد ( ع ) در مرتبهء رضا . و بعد از اين شرح رضا گفته آيد إن شاء اللَّه تعالى .\r\n","description":"","footnote":" ( 1 ) بقره - 155 . . ","page_name":" 60 ","page_number":75},
  {"content":"\r\n\r\nفصل ششم ( در شكر )\r\nقال اللَّه تعالى سبحانه : و سنجزى الشاكرين 3 : 145 . ( 1 )  شكر در لغت ، ثنا است بر منعم به ازاى نعمتهاى او ، چون معظم نعمتها بل جملهء نعمتها از حقتعالى است ، پس بهترين چيزى مشغول بودن به شكر او تعالى باشد .\r\nو قيام شكر به سه چيز لازم آيد :\r\nيكى معرفت نعمت منعم كه آفاق و انفس مشتمل بر آن است .\r\nو دوّم شادمانى به وصول آن نعمتها باد .\r\nو سيّم جهد نمودن در تحصيل رضاى منعم به قدر امكان و استطاعت ، و آن به محبت او باشد در باطن و ثناى او بر وجهى كه به او لا يق باشد در قول و فعل ( 2 )  ، و جهد نمودن در قيام به آنچه به قياس با منعم به آن قيام بايد نمود از مكافات طاعت يا اعتراف به عجز .\r\nقال اللَّه تعالى « لإن شكرتم لأزيدنّكم » 14 : 7 ( 3 )  و في الخبر : « الايمان نصفان ، نصف صبر و نصف شكر » ( 4 )  .\r\n","description":"","footnote":" ( 1 ) آل عمران - 145 . .  ( 2 ) - ن و گ : بدون كلمه فعل . .  ( 3 ) - إبراهيم - 7 .  ( 4 ) - كنز العمال - جلد 1 - صفحه 36 . . ","page_name":" 61 ","page_number":76},
  {"content":"\r\nچه سالك به هيچ حالى از احوال از امرى ملايم يا غير ملايم خالى نباشد ، پس بر ملايم شكر بايد كرد و بر غير ملايم صبر بايد نمود ، و همچنان كه به ازاى صبر جزع است ، به ازاى شكر كفران است ، و كفر نوعى از كفران است : « و لئن كفرتم انّ عذابى لشديد » 14 : 7 ( 1 )  و از اينجا معلوم شود كه درجهء شكر از درجهء صبر عالىتر است ، و چون شكر نتوان گذارد الا به دل و زبان و اعضاى ديگر كه هر سه نعمت اوست ، و قدرت بر استعمال هر يكى نعمت ديگر ( 2 )  ، پس اگر خواهد كه بر هر نعمتى شكرى گذارد بر اين نعمتها هم شكرى ديگر بايد گذارد و سخن دراز گردد ، و آن به كه شكر همچنان باشد كه در اوّل و انتها به عجز باشد ، و اعتراف به عجز از شكر ، آخر مراتب شكر است چنان كه اعتراف به عجز از ثنا بزرگترين ثناسب ، و به اين سبب گفته‌اند : « لا أحصى ثناء عليك أنت كما اثنيت على نفسك و فوق ما يقول القائلون . » ( 3 ) \r\nو به نزديك اهل تسليم شكر منتفى شود ، چه شكر مشتمل است بر قيام مجازات و مكافات منعم ، و آن كسى كه در مقام بندگى به محلَّى بود كه خود را هيچ محلَّى ننهد ، چگونه در مقابل كسى تواند آمدن كه همه او باشد ؟ پس نهايت شكر تا آنجا باشد كه خود را وجودى داند و منعم را وجودى .\r\n","description":"","footnote":" ( 1 ) إبراهيم - 7 . .  ( 2 ) - ن : هر يكى از آن نعمتها نعمت ديگر و توفيق يافتن در استعمال هر يكى نعمتى ديگر ، پس . . . .  ( 3 ) - سنن ابن جامه 2 - 1262 ( حديث 3841 ) . . ","page_name":" 62 ","page_number":77},
  {"content":"\r\n\r\nباب چهارم در ذكر احوالى كه مقارن سلوك حادث شود تا آنگاه وصول به مقصد باشد .\r\nو اين مشتمل بر شش فصل است :\r\nفصل اول - در ارادت فصل دوم - در شوق فصل سوّم - در محبّت فصل چهارم - در معرفت فصل پنجم - در يقين فصل ششم - در سكون\r\n","description":"","footnote":"","page_name":" 63 ","page_number":78},
  {"content":"\r\n\r\n","description":"","footnote":"","page_name":" 64 ","page_number":79},
  {"content":"\r\n\r\nفصل اول ( در ارادت )\r\nقال اللَّه تعالى سبحانه : و اصبر نفسك مع الَّذين يدعون ربّهم بالغدوة و العشىّ يريدون وجهه 18 : 28 ( 1 )  پارسى ارادت ، خواستن است ، و آن مشروط به سه چيز باشد :\r\nشعور به مراد و شعور به كمالى كه مر او را حاصل باشد .\r\nو غيبت مراد .\r\nپس اگر مراد از قبيل امورى باشد كه مريد را تحصيل آن ممكن باشد ، چون ارادت با قدرت منضم شود هر دو موجب حصول مراد شوند .\r\nو اگر از قبيل امورى كه حاصل و موجود باشد امّا حاضر نباشد ، هر دو مقتضى وصول به مراد شوند .\r\nپس اگر در وصول توقّفى افتد ارادت مقتضى حالى شود در مريد كه آن را شوق خوانند ، و شوق پيش از وصل ( 2 )  باشد .\r\n","description":"","footnote":" ( 1 ) كهف - 28 . .  ( 2 ) - ن و گ : وصول . . ","page_name":" 65 ","page_number":80},
  {"content":"\r\nو اگر وصول به تدريج باشد چون از وصول اثرى حاصل شود ، آن را محبت خوانند ، و محبت را مراتب بود ، و مرتبه آخر به وقت تمامى وصول و انتهاى سلوك باشد .\r\nامّا ارادت مقارن ( 1 )  سلوك بر وجهى و اعتبارى مقتضى سلوك باشد ، چه طلب كمال نوعى از ارادت بود ، و چون ارادت منقطع شود به سبب وصول يا علم به امتناع وصول ، سلوك نيز منقطع شود . و اين ارادت كه مقارن سلوك باشد با اهل نقصان خاص بود ، و امّا اهل كمال را ارادت عين كمال باشد و محض مراد بود .\r\nو در حديث آمده است كه در بهشت درختى است كه آن را طوبى خوانند ، هر كسى را آرزويى بود مراد و آرزوى او را معا از آن درخت به وى رسانند بىهيچ تأخيرى و انتظارى ( 2 )  .\r\nو نيز گفته‌اند كه بعضى مردم را بر طاعتى كه در دنيا كنند ثواب در آخرت ( 3 )  بدهند و بعضى را عين عمل ايشان ثواب ايشان باشد ( 4 )  .\r\nو اين سخن مؤكَّد آن است كه بعضى را ارادت عين مراد باشد ، چه كسى كه در سلوك به مرتبهء رضا رسد او را ارادت منتفى شود .\r\nيكى از بزرگان كه طالب اين مرتبه بوده گفته است : « لو قيل لي ما تريد أقول : أريد ان لا أريد » .\r\n","description":"","footnote":" ( 1 ) گ : معاون سلوك باشد بر وجهى و . . . .  ( 2 ) - مجمع البحرين 2 - 110 .  ( 3 ) - اشاره به آيات 124 سوره نساء و 95 آل عمران و حديث 36 از جلد 77 بحار الانوار .  ( 4 ) - اشاره به آيات 30 سوره آل عمران ، و 7 و 8 سوره زلزال و حديث پيامبر در كنز العمال - خ 38963 . . ","page_name":" 66 ","page_number":81},
  {"content":"\r\n\r\nفصل دوم ( در شوق )\r\nقال اللَّه سبحانه و تعالى : و ليعلم الَّذين اوتوا العلم انّه الحقّ من ربّك فيؤمنوا به فتخبت له قلوبهم 22 : 54 ( 1 )  .\r\nشوق يافتن لذّت محبّتى باشد كه لازم فرط ارادت بود ، آميخته به آلام ( 2 )  مفارقت . و در حالت سلوك بعد از اشتداد ارادت شوق ضرورى باشد ، و باشد كه پيش از سلوك چون شعور به كمال مطلوب حاصل شود و قدرت سير به آن منضم نباشد و صبر بر مفارقت نقصان پذيرد ، شوق حاصل شود .\r\nو سالك چندان كه در سلوك ترقّى بيشتر كند ، شوق او بيشتر شود و صبر كمتر تا آنكه به مطلوب رسد ، بعد از آن لذّت نيل كمال خالص شود از شائبهء الم و شوق منتفى گردد .\r\nو ارباب طريقت باشد ( 3 )  كه مشاهدهء مجنون را شوق خوانند ، و آن به اين اعتبار باشد كه طالب اتّحاد باشد و به آن مرتبه هنوز نارسيده .\r\n","description":"","footnote":" ( 1 ) حج - 54 . .  ( 2 ) - ن و گ : ألم . .  ( 3 ) - گ : باشند . . ","page_name":" 67 ","page_number":82},
  {"content":"\r\n\r\n","description":"","footnote":"","page_name":" 68 ","page_number":83},
  {"content":"\r\n\r\nفصل سوم ( در محبّت )\r\nقال اللَّه سبحانه و تعالى : و من النّاس من يتّخذ من دون اللَّه اندادا يحبّونهم كحبّ اللَّه و الَّذين آمنوا اشدّ حبّا للَّه 2 : 165 ( 1 )  .\r\nمحبّت ابتهاج باشد به حصول كمالى ، يا تخيّل حصول كمال مظنون يا محقّق كه در مشعور به باشد .\r\nو به وجهى ديگر : محبّت ميل نفس باشد بدانچه در شعور بدان لذّتى يا كمال ( 2 )  مقارن شعور باشد ، و چون لذّت ادراك ( 3 )  ملايم است يعنى نيل كمال ، پس محبت از لذت يا تخيّل لذت خالى نباشد .\r\nو محبّت قابل شدّت و ضعف است ، اوّل مراتب او ارادت است چه ارادت بى محبّت نباشد ، و بعد از آن آنچه مقارن شوق باشد و با وصول تمام كه ارادت و شوق منتفى شود محبّت غالبتر شود .\r\nو ما دام كه از مغايرت طالب و مطلوب اثرى باقى باشد محبت ثابت بود ، و عشق محبّت مفرط باشد .\r\nو باشد كه طالب و مطلوب متّحد باشند و به اعتبار متغاير ، و\r\n","description":"","footnote":" ( 1 ) بقره 165 . .  ( 2 ) - ن و گ : كمالى . .  ( 3 ) - ن : ادراكى . . ","page_name":" 69 ","page_number":84},
  {"content":"\r\nچون اين اعتبار زايل شود محبت منتفى گردد ، پس آخر و نهايت محبت و عشق ، اتحاد باشد .\r\nو حكما گفته‌اند كه محبت يا فطرى ( 1 )  بود يا كسبى ، و محبت فطرى ( 2 )  در همه كاينات موجود باشد ، چه در فلك محبتى است كه مقتضى حركت اوست ، و در هر عنصر كه طلب مكان طبيعى مىكند در آن محبت مكان مركوز است ، و همچنين محبت ديگر از احوال طبيعى از وضع و مقدار و فعل و انفعال ، و در مركبات نيز چنان كه در مغناطيس آهنربا ( 3 )  ، و در نبات زياده از آنچه در مركبات باشد به سبب آنكه بر طريق نموّ و اغتذاذ و تحصيل بذر و حفظ نوع متحرك باشد ، و در حيوان زيادت بر آنچه در نبات نباشد مانند الفت و انس به مشاكل و رغبت به تزاوج و شفقت بر فرزند و ابناى نوع .\r\nو امّا محبّت كسبى اغلب در نوع انسان بود ، و سبب آن از سه چيز بود :\r\nاوّل لذت ، و آن جسمانى باشد يا غير جسمانى ، و همى باشد يا حقيقى .\r\nو دوّم منفعت ، و آن هم يا مجازى باشد چنان كه محبّت دنياوى كه نفع آن بالعرض باشد ، يا حقيقى كه منفعت آن با لذّات باشد .\r\nو سيّم مشاكلهء جوهر ، و آن يا عام باشد چنان كه ميان دو كس كه هم خلق و هم طبع باشند و به اخلاق و شمايل و افعال يكديگر مبتهج شوند ، و يا خاص بود ميان اهل حق مانند محبت\r\n","description":"","footnote":" ( 1 ) ن : نظرى . .  ( 2 ) - ن : نظرى . .  ( 3 ) - ن و گ : آهن را . . ","page_name":" 70 ","page_number":85},
  {"content":"\r\nطالب كمال كامل مطلق را .\r\nو باشد كه سبب محبّت مركب باشد از اين اسباب تركيب مذكور ثنائى ( 1 )  يا ثلاثى .\r\nو محبت مبنى بر معرفت نيز باشد ، چنان كه عارف را با آنكه لذت و منفعت و خير همه از كامل مطلق به او مىرسد ، پس او را محبّت كامل مطلق حاصل آيد به مبالغتتر از ديگر محبّتها ، و معنى « الَّذين آمنوا اشدّ حبّا للَّه » 2 : 165 ( 2 )  اينجا روشن گردد .\r\nو اهل ذوق گفته‌اند كه رجا و خشيت و شوق و انس و انبساط و توكَّل و رضا و تسليم جمله از لوازم محبّت باشد ، چه محبّت با تصوّر رحمت محبوب اقتضاى رجا كند ، و با تصوّر هيبت اقتضاى خشيت ، و با عدم وصول اقتضاى شوق ، و به استقرار وصول اقتضاى انس ، و به افراط انس اقتضاى انبساط ، و با ثقت به عنايت اقتضاى توكل ، و با استحسان هر اثر كه از محبوب صادر شود اقتضاى رضا ، و با تصوّر قصور و عجز خود و كمال او و احاطت قدرت او اقتضاى تسليم .\r\nو بالجمله محبّت حقيقى حدّى با تسليم دارد آنگاه كه حاكم مطلق محبوب را داند و محكوم مطلق خود را ، و عشق حقيقى حدّى با فنا دارد كه همه معشوق را بيند و هيچ خود را نبيند ، و كلّ ما سوى اللَّه به نزديك اهل اين مرتبه حجاب باشد ، پس غايت سير به آن برسد كه از همه اعراض نمايند و توجه به او كنند : « و إليه يرجع الأمر كلَّه » 11 : 123 . ( 3 ) \r\n","description":"","footnote":" ( 1 ) ن و گ : از اين اسباب مذكور ، تركيب ثنائى و . . . .  ( 2 ) - بقره - 165 .  ( 3 ) - هود - 123 . . ","page_name":" 71 ","page_number":86},
  {"content":"\r\n\r\n","description":"","footnote":"","page_name":" 72 ","page_number":87},
  {"content":"\r\n\r\nفصل چهارم ( در معرفت )\r\nقال اللَّه سبحانه و تعالى : شهد اللَّه انّه لا إله الا هو و الملإئكة و أولوا العلم قائما بالقسط لا إله الا هو العزيز الحكيم 3 : 18 . ( 1 )  پارسى معرفت ، شناخت باشد ، و اينجا مراد از معرفت مرتبهء بلندترين از مراتب خداشناسى است ، چه خداشناسى را مراتب بسيار است .\r\nو مثل مراتب معرفت چنان است كه آتش را بعضى چنان شناسند كه شنيده باشند كه موجودى هست كه هر چه به او برسد ناچيز شود ، و اثر او در آنچه محاذى او باشد ظاهر گردد ، و چندانكه از او بردارند هيچ نقصانى در او نيايد و هر چه از او جدا شود بر ضد طبع او باشد و آن موجود را آتش خوانند .\r\nو در معرفت باريتعالى كسانى كه به اين مثابت باشند مقلدان خوانند ، مانند كسانى كه سخن بزرگان تصديق كرده‌اند در اين باب بىوقوف بر حجتى ( 2 )  .\r\nو بعضى كه به مرتبهء بالاى اين جماعت باشند ، كسانى\r\n","description":"","footnote":" ( 1 ) آل عمران - 18 . .  ( 2 ) - گ : و بى وقوف بر حجّتى فرا گرفته . . ","page_name":" 73 ","page_number":88},
  {"content":"\r\nباشند كه از آتش دود به ايشان رسد و دانند كه اين دود از چيزى مىآيد ، پس حكم كنند به موجودى كه دود اثر اوست . و در معرفت كسانى كه به اين مثابت باشند ، اهل نظر باشند كه به برهان قاطع دانند كه صانعى هست ، چه آثار قدرت او را بر وجود او دليل سازند .\r\nو بالاى اين مرتبه كسانى باشند كه از حرارت آتش به حكم مجاورت اثرى احساس كنند و به آن منتفع شوند . و در معرفت كسانى كه به اين مرتبه باشند ، مؤمنان به غيب باشند و صانع را شناسند از وراى حجاب .\r\nو بالاى اين مرتبه كسانى باشند كه از آتش منافع بسيار يابند ، مانند خبز و طبخ و انضاج و غير آن . و اين جماعت به مثابت كسانى هستند كه در معرفت لذت معرفت دريابند و بدان مبتهج شده باشند . و تا اينجا مراتب اهل دانش باشد .\r\nو بالاى اين مرتبه كسانى باشند كه آتش را مشاهده كنند و به توسط نور آتش ، چشمهاى ايشان مشاهدهء موجودات كند . و اين جماعت در معرفت به مثابت اهل بينش باشند ، و ايشان را عارفان خوانند و معرفت حقيقى ايشان را بود .\r\nو كسانى را كه در مراتب ديگر باشند بالاى اين مرتبه هم از حساب عارفان دارند ( 1 )  و ايشان را اهل يقين خوانند ، و ذكر يقين و اهل يقين بعد از اين گفته شود .\r\nو از ايشان جماعتى باشند كه معرفت ايشان از باب معاينه ( 2 )  باشد ، و ايشان را اهل حضور خوانند ، و انس و انبساط خاص به ايشان باشد .\r\n","description":"","footnote":" ( 1 ) ن : باشند . .  ( 2 ) - ن و گ : معارف . . ","page_name":" 74 ","page_number":89},
  {"content":"\r\nو نهايت معرفت اينجا باشد كه عارف منتفى شود ، مانند كسى كه به آتش سوخته و ناچيز گردد .\r\n","description":"","footnote":"","page_name":" 75 ","page_number":90},
  {"content":"\r\n\r\n","description":"","footnote":"","page_name":" 76 ","page_number":91},
  {"content":"\r\n\r\nفصل پنجم ( در يقين )\r\nقال اللَّه سبحانه و تعالى : و بالاخرة هم يوقنون 2 : 4 ( 1 )  .\r\nو در حديث آمده است كه « من ( 2 )  اعطى اليقين و من أوتي حظَّه منه لا يبال بما انتقص من صلاته و صومه » ( 3 ) \r\nيقين در عرف ، اعتقادى باشد جازم مطابق ثابت كه زوالش ممكن نباشد ، و آن به حقيقت مؤلف بود از علم به معلوم ، و از علم به آنكه خلاف آن علم اوّل محال باشد .\r\nو يقين را مراتب است ، و در تنزيل ( 4 )  علم اليقين و عين اليقين ( 5 )  و حق اليقين آمده است ، چنان كه فرموده است : « لو تعلمون علم اليقين لترونّ الجحيم ثم لترونّها عين اليقين » 102 : 5 - 7 . ( 6 )  و ديگر گفته است : « و تصلية جحيم إنّ هذا لهو حقّ اليقين » 56 : 94 - 95 . ( 7 )  و در مثل آتش كه در باب معرفت گفته آمد مشاهدهء هر چه در نظر آيد به توسّط نور آتش به مثابت علم اليقين است ، و معاينهء جرم آتش كه مفيض ( 8 )  نور است بر هر چه قابل اضائت باشد به مثابت\r\n","description":"","footnote":" ( 1 ) بقره - 4 . .  ( 2 ) - ن و گ : من اقلّ ما اوتيتم اليقين . .  ( 3 ) - محجة البيضاء : 7 - 106 .  ( 4 ) - ن : در تنزيل قرآن . .  ( 5 ) - گ : و در قرآن علم اليقين و حق اليقين آمده است . .  ( 6 ) - تكاثر - 5 - 7 . .  ( 7 ) - واقعه - 94 - 95 . .  ( 8 ) - ن : مقتضى . . ","page_name":" 77 ","page_number":92},
  {"content":"\r\nعين اليقين ، و تأثير آتش در آنچه به دو رسد تا هويّت او محو كند و آتش صرف بماند حقّ اليقين .\r\nو جحيم هر چند عذاب است ، امّا چون نهايت وصول به او انتفاء هويّت و اصل است ، رؤيت او از دور و نزديك ، و دخول در او كه انتفاء غير اقتضا كند به ازاى اين سه مرتبه است . و اللَّه اعلم بحقايق الامور .\r\n","description":"","footnote":"","page_name":" 78 ","page_number":93},
  {"content":"\r\n\r\nفصل ششم ( در سكون )\r\nقال اللَّه تعالى : الَّذين امنوا و تطمئنّ قلوبهم بذكر اللَّه ألا بذكر اللَّه تطمئنّ القلوب 13 : 28 ( 1 )  .\r\nسكون دو نوع بود : يكى از خواص اهل نقصان و آن مقدّم بر سلوك باشد كه صاحبش از مطلوب و كمال بىخبر باشد ، و آن را غفلت خوانند . و ديگرى بعد از سلوك كه از خواص اهل كمال بوده باشد وقت وصول به مطلوب ، و آن را اطمينان خوانند .\r\nو حالى كه در ميان اين دو سكون بوده باشد حركت و سير و سلوك خوانند ، و حركت از لوازم محبت باشد قبل الوصول ، و سكون از لوازم معرفت است كه مقارن وصول باشد .\r\nو به اين سبب گفته‌اند : « لو تحرّك العارف هلك و لو سكن المحبّ هلك » و از اين مبالغتتر نيز گفته‌اند و آن اين است :\r\n« لو نطق العارف هلك و لو سكت المحبّ هلك » .\r\nاين است احوال سالك تا آنگاه كه و اصل شود ، و اللَّه اعلم .\r\n","description":"","footnote":" ( 1 ) رعد - 28 . . ","page_name":" 79 ","page_number":94},
  {"content":"\r\n\r\n","description":"","footnote":"","page_name":" 80 ","page_number":95},
  {"content":"\r\n\r\nباب پنجم در ذكر حالهائى كه اهل وصول را سانح شود .\r\nو آن مشتمل بر شش فصل است :\r\nفصل اول در توكَّل فصل دوّم در رضا فصل سيّم در تسليم فصل چهارم در توحيد فصل پنجم در اتّحاد فصل ششم در وحدت\r\n","description":"","footnote":"","page_name":" 81 ","page_number":96},
  {"content":"\r\n\r\n","description":"","footnote":"","page_name":" 82 ","page_number":97},
  {"content":"\r\n\r\nفصل اول ( در توكَّل )\r\nقال اللَّه سبحانه و تعالى : و على اللَّه فتوكَّلوا إن كنتم مؤمنين 5 : 23 ( 1 )  توكَّل ، كار با كسى واگذاشتن باشد ، و در اين موضع مراد از توكل بنده آنست كه در كارى كه از او صادر شود يا او را پيش آيد ، چون وى را يقين باشد كه خداى تعالى از او داناتر است و تواناتر با او واگذارد تا چنان كه تقدير اوست آن كار را مىسازد و به آنچه او تقدير كند و كرده باشد خرسند و راضى باشد : « و من يتوكَّل على اللَّه فهو حسبه انّ اللَّه بالغ امره . » 65 : 3 ( 2 )  و خرسندى او به آنچه خدا كند و سازد ، به آن حاصل شود كه تأمّل كند در حال گذشته خود كه اوّل بىخبر او را در وجود آورد و چندين حكمت در آفرينش او پيدا كرده كه به همهء عمر خود هزار يك آن را نتواند شناخت ، و او را بپرورانيد ، و از اندرون و بيرون و كارهائى كه بدان توانست بودن و به آن از نقصان به كمال توانست رسيدن بى التماس و مصلحت ديد او بساخت ، تا بداند كه آنچه در مستقبل خواهد بود هم خواهد ساخت و از تقدير و ارادت او بيرون نخواهد بود .\r\n","description":"","footnote":" ( 1 ) مائده - 23 . .  ( 2 ) - طلاق - 3 . . ","page_name":" 83 ","page_number":98},
  {"content":"\r\nپس بر او تعالى اعتماد كند ، و اضطراب در باقى نكند و او را يقين حاصل شود كه آنچه بايد ساخت خداى تعالى سازد اگر او اضطراب كند و اگر نكند ، چه « من انقطع إلى اللَّه كفاه اللَّه كلّ مؤنته و رزقه من حيث لا يحتسب . » ( 1 ) \r\nتوكَّل نه چنان بود كه دست از همه كارها باز دارد و گويد كه با خداى گذاشتم ، بل چنان بود كه بعد از آنكه به او يقين شده باشد كه هر چه جز خداست آن از خداست ، و بسيار چيزها هست كه در عالم واقع مىشود به حسب شروط و اسباب ، چه قدرت و ارادت خداى تعالى به چيزى كه تعلَّق گيرد دون چيزى ، لا محاله به حسب شرطى و سببى كه مخصوص ( 2 )  باشد به آن چيز تعلَّق گيرد ، پس خويشتن و علم و قدرت و ارادت خويشتن را همه از جمله اسباب و شروط شمرد كه مخصوص ( 3 )  ايجاد بعضى از امور باشند كه او آن امور را نسبت به خود مىدهد ، پس بايد كه در آن كارها كه قدرت و ارادت او از شروط و سبب وجود آن است مجدّتر باشد ، مانند كسى كه به توسط او كارى مخدوم و موجد و محبوب او خواهد تمام شود ، و چون چنين باشد جبر و قدر متّحد و مجتمع شده باشند ، چه آن كار را اگر نسبت با موجد دهد جبر در خيال آيد ، و اگر نسبت به شرط و سبب دهد قدر در خيال آيد .\r\nو چون به نظر راست تصوّر كند ، نه جبر مطلق باشد و نه قدر مطلق ، و اين كلمه را كه گفته‌اند : « لا جبر و لا تفويض بل امر بين الامرين » ( 4 ) \r\nمعنى محقّق شود ، پس خود را در افعالى كه منسوب به\r\n","description":"","footnote":" ( 1 ) نور الثقلين 5 - 357 . .  ( 2 ) - گ : مخصّص . .  ( 3 ) - ن و گ : مخصّص . .  ( 4 ) - بحار الانوار 5 - 17 . . ","page_name":" 84 ","page_number":99},
  {"content":"\r\nاوست متصرّف داند به تصرّفى كه در آن به منزلت تصرّف آلات باشد نه به منزلت تصرّف فاعل به آلات ، و به حقيقت آن دو اعتبار كه يكى نسبت به فاعلست و ديگر نسبت به آلت متحد شود و همه از آلت ( 1 )  باشد بىآنكه آلت ترك توسط خود كند يا كرده باشد و اين به غايت دقيق باشد و جز بر رياضت قوهء عاقله بدان مقام نتوان رسيد ، و هر كس كه بدان مرتبه رسد به يقين داند كه مقدّر همهء موجودات يكى است كه هر امرى كه حادث خواهد شد در وقتى خاص به شرط و آلتى و سببى خاص ايجاد كند ، و تعجيل را در طلب و تأنّى را در دفع مؤثّر نداند ، و خود را هم از جملهء شروط و اسباب داند تا از دل بستگى به امور عالم خلاص يابد تا آنكه در ترتيب به آنچه به او خاص باشد از غير او مجدّتر باشد .\r\nو به حقيقت معنى « ا ليس اللَّه بكاف عبده » 39 : 36 ( 2 )  تصوّر كند ، و آنگاه آن كس از جملهء متوكلان باشد ، و اين آيه در حق او و امثال او منزل است : « فاذا عزمت فتوكَّل على اللَّه انّ اللَّه يحبّ المتوكَّلين » 3 : 159 ( 3 ) \r\n","description":"","footnote":" ( 1 ) ن : فاعل باشد . گ : همه را او فاعل باشد . .  ( 2 ) - زمر - 36 .  ( 3 ) - آل عمران - 159 . . ","page_name":" 85 ","page_number":100},
  {"content":"\r\n\r\n","description":"","footnote":"","page_name":" 86 ","page_number":101},
  {"content":"\r\n\r\nفصل دوم ( در رضا )\r\nقال اللَّه سبحانه و تعالى : لكيلا تأسوا على ما فاتكم و لا تفرحوا بما اتاكم 57 : 23 ( 1 )  رضا خشنودى است ، و آن ثمره محبت است و مقتضاى عدم انكار است ، چه در ظاهر و چه در باطن و چه در دل ، و چه در قول و چه در فعل . و اهل ظاهر را مطلوب آن باشد كه خداى تعالى از ايشان راضى باشد تا از خشم و عقاب او ايمن شوند ، و اهل حقيقت را مطلوب اين باشد كه از خداى تعالى راضى باشند ، و آنچنان باشد كه ايشان را هيچ حالى از احوال مختلف مانند مرگ و زندگانى ، و بقا و فنا ، و رنج و راحت ، و سعادت و شقاوت ، و غنى و فقر مخالف طبع او نباشد و يكى را بر ديگرى ترجيح ننهند ، چه دانسته باشند كه صدور همه از بارى تعالى است ، و محبت بارى تعالى در طبايع ايشان راسخ شده باشد ، پس بر ارادت و بر مراد او هيچ مزيدى نطلبند و هر چه پيش ايشان آيد بدان راضى باشند .\r\nاز يكى از بزرگان اين مرتبه باز گفته‌اند كه هفتاد سال عمر\r\n","description":"","footnote":" ( 1 ) حديد - 23 . . ","page_name":" 87 ","page_number":102},
  {"content":"\r\nيافت كه در مدّت عمر لم يقل لشيء كان ليته لم يكن ، و لا لشيء لم يكن ليته كان .\r\nو از بزرگى پرسيدند كه از رضا در خود چه اثر يافته‌اى ؟ گفت كه : از مرتبهء رضا بوئى به من نرسيده ( 1 )  است و معذلك اگر از ذات من پلى بر دوزخ سازند و خلايق اولين و آخرين را بر آن پل گذرانند و به بهشت رسانند و مرا تنها در دوزخ كنند ، ابدا در دل من در نيايد كه چرا حظَّ من تنها اين است بخلاف حظوظ ديگران .\r\nو هر كس كه تساوى احوال مختلف كه ياد كرده آمد در طبيعت او راسخ شود مراد او به حقيقت آن باشد كه واقع شود .\r\nو از اينجا گفته‌اند كه « هر كس كه او را هر چه آيد بايد ، پس هر چه او را بايد آيد » و چون تحقيق كند رضاى خدا از بنده آنگاه حاصل شود كه رضاى بنده از خداى حاصل شود : « رضى اللَّه عنهم و رضوا عنه . » 98 : 8 ( 2 )  پس ما دام كه كسى را اعتراض بر امرى از امور واقع باشد كائنا ما كان ( 3 )  در خاطر او آيد يا ممكن باشد كه در خاطر آورد ، از مرتبهء رضا بىنصيب باشد .\r\nو صاحب مرتبهء رضا هميشه در آسايش باشد ، چه او را بايست و نبايست نباشد ، بلكه بايست و نبايست او همه بايست باشد :\r\n« رضوان من اللَّه اكبر » 9 : 72 ( 4 )  ، دربان بهشت را رضوان از آن خوانده‌اند و گفته‌اند : « الرّضا بالقضا باب اللَّه الاعظم » ( 5 )  ،\r\nچه هر كس كه به رضا رسيد به بهشت رسيد ، و در هر چه نگرد به نور رحمت الهى نگرد\r\n","description":"","footnote":" ( 1 ) ن و گ : رسيده . .  ( 2 ) - مائده - 119 . .  ( 3 ) - خ ل : كائنا من كان . .  ( 4 ) - توبه - 72 . .  ( 5 ) - محاسن برقى - 131 . . ","page_name":" 88 ","page_number":103},
  {"content":"\r\nو « المؤمن ينظر بنور اللَّه الاعظم » ( 1 ) \r\nچه بارى تعالى را كه موجد همهء موجودات است اگر بر امرى از امور انكار باشد آن امر را وجود محال باشد ، و چون بر هيچ امر او را انكار نباشد پس از همه راضى باشد ، نه بر هيچ فائت متأسف و نه بر هيچ حادث مبتهج گردد « انّ ذلك لمن عزم الامور . » 31 : 17 ( 2 ) \r\n","description":"","footnote":" ( 1 ) بحار الانوار 67 - 73 . .  ( 2 ) - لقمان - 17 . . ","page_name":" 89 ","page_number":104},
  {"content":"\r\n\r\n","description":"","footnote":"","page_name":" 90 ","page_number":105},
  {"content":"\r\n\r\nفصل سوم ( در تسليم )\r\nقال اللَّه سبحانه و تعالى : فلا و ربّك لا يؤمنون حتّى يحكَّموك فيما شجر بينهم ثمّ لا يجدون في انفسهم حرجا ممّا قضيت و يسلَّموا تسليما ( 1 )  تسليم باز سپردن باشد ، و در اين موضع مراد از تسليم آن است كه هر چه سالك آن را نسبتى به خود كرده باشد آن را با خداى سپارد .\r\nو اين مرتبه بالاى مرتبهء توكل باشد ، چه در توكَّل كارى كه با خداى مىگذارد به مثابت آنست كه او را وكيل مىكند ، پس تعلق خود را به آن كار باقى مىداند و در تسليم قطع آن تعلق مىكند تا هر امرى كه او را به خود متعلَّق مىشمرد و همه را متعلَّق به او داند .\r\nو اين مرتبه بالاى مرتبهء رضا باشد ، چه در مرتبهء رضا هر چه خدا كند موافق طبع او باشد ، و در اين مرتبه طبع خود و موافق و مخالف طبع خود جمله با خداى سپرده باشد ، او را طبعى نماده باشد تا آن را موافقى و مخالفى باشد .\r\n","description":"","footnote":" ( 1 ) نساء - 65 . . ","page_name":" 91 ","page_number":106},
  {"content":"\r\n« لا يجدوا في انفسهم حرجا ممّا قضيت » 4 : 65 ( 1 )  از مرتبهء رضا باشد ، و « يسلَّموا تسليما » 4 : 65 ( 2 )  از بالاى آن مرتبه .\r\nو چون محقق سالك به نظر تحقيق نگرد خود را نه حدّ رضا داند و نه حد تسليم ، چه در هر دو خود را به ازاى حقتعالى مرتبه‌اى نهاده است تا او راضى باشد و حق مرضى عنه ، و او مودّى باشد و حق قابل ، و اين اعتبارات آنجا كه توحيد باشد منتفى شود .\r\n","description":"","footnote":" ( 1 ) نساء - 65 . .  ( 2 ) نساء - 65 . . ","page_name":" 92 ","page_number":107},
  {"content":"\r\n\r\nفصل چهارم ( در توحيد )\r\nقال اللَّه تعالى سبحانه : و لا تجعل مع اللَّه إلها اخر 17 : 39 ( 1 )  توحيد يكى گفتن و يكى كردن باشد ، و توحيد به معنى اوّل شرط باشد در ايمان كه مبدء معرفت بود به معنى تصديق با آنكه خداى تعالى يكى است « انّما اللَّه إله واحد » 4 : 171 ( 2 )  ، و به معنى دوّم كمال معرفت باشد كه بعد از ايمان حاصل شود ، و آن چنان بود كه هر گاه كه موقن ( 3 )  را يقين شود كه در وجود جز باريتعالى و فيض او نيست ، و فيض او را هم وجود به انفراد نيست ، پس نظر از كثرت بريده كند و همه يكى داند و يكى بيند ، پس همه را با يكى كرده باشد در سرّ خود از مرتبهء « وحده لا شريك له في الإلهية » بدان مرتبه رسيده كه « وحده لا شريك له في الوجود » .\r\nو در اين مرتبه ما سوى اللَّه حجاب او شود ، و نظر به غير اللَّه شريك ( 4 )  مطلق شمرد و به زبان حال بگويد : « انّى وجّهت وجهي للَّذى فطر السموات و الارض حنيفا مسلما و ما انا من المشركين . » 6 : 79 ( 5 ) \r\n","description":"","footnote":" ( 1 ) اسراء - 22 . .  ( 2 ) - نساء - 171 . .  ( 3 ) - ن : مؤمن . گ : موافق . .  ( 4 ) - ن و گ : شرك . .  ( 5 ) - انعام - 79 . . ","page_name":" 93 ","page_number":108},
  {"content":"\r\n\r\n","description":"","footnote":"","page_name":" 94 ","page_number":109},
  {"content":"\r\n\r\nفصل پنجم ( در اتحاد )\r\nقال اللَّه تعالى سبحانه : لا تدع مع اللَّه إلها آخر لا إله إلا هو 28 : 88 ( 1 )  توحيد يكى كردن است و اتّحاد يكى شدن ، آنجا « و لا تجعل مع اللَّه إلها آخر » 17 : 22 ( 2 )  و اينجا « لا تدع مع اللَّه إلها آخر » 26 : 213 ( 3 )  چه در توحيد شايبهء تكلَّفى ( 4 )  هست كه در اتّحاد نيست .\r\nپس هر گاه كه يگانگى مطلق شود و در ضمير راسخ شود تا به وجهى ( 5 )  به دوئى التفا ننمايد به اتّحاد رسيده باشد .\r\nو اتّحاد نه آن است كه جماعتى قاصر نظران توهّم كنند كه مراد از اتّحاد يكى شدن بنده با خداى تعالى باشد ، تعالى اللَّه عن ذلك علوا كبيرا ، بل آن است كه همه او را ببينند بىتكلَّف آنكه گويد هر چه جز او است از او است پس همه يكى است ، بل چنان كه به نور تجلَّى او تعالى شأنه بينا شود غير او را نبيند ، بيننده و ديده و بينش نباشد و همه يكى شود .\r\nو دعاى منصور حسين حلاج كه گفته است :\r\n","description":"","footnote":" ( 1 ) شعراء - 213 . .  ( 2 ) - اسراء - 22 . .  ( 3 ) - شعراء - 213 . .  ( 4 ) - ن : تكلَّفى نطقى . .  ( 5 ) - ن و گ : در ضمير او راسخ شود تا به هيچ وجه بدون وى التفات ننمايد . . ","page_name":" 95 ","page_number":110},
  {"content":"\r\nبينى و بينك انّ ينازعنى * فارفع بفضلك انّييّ من البين [ 1 
  ]\r\nمستجاب شد و انيّت او از ميان برخاست ، تا توانست گفت : « أنا من أ هوى و من أهوى أنا » .\r\nو در اين مقام معلوم شود كه آن كس كه گفت : « انا الحقّ » و آن كس كه گفت : « سبحانى ما أعظم ( 1 )  شأنى » نه دعوى الا هيّت كرده‌اند ، بل دعوى نفى انيّت خود و اثبات ( 2 )  انيّت غير خود كرده‌اند ، و هو المطلوب .\r\n\r\n","description":"","footnote":" ( 1 ) - ن : عظم . .  ( 2 ) - ن : به اثبات . . \r\n[ 1 
  ] جامع الاسرار سيد حيدر ( ره ) - 364 .\r\nديوان حلاج - 90 - اخبار حلاج - 76 ( به نقل جامع الاسرار - 809 ) در منابع مختلف اين شعر با مختصر تفاوتى از حلاج نقل شده است :\r\nدر مرصاد العباد چاپ بنگاه ترجمه و نشر - ص 323 چنين آمده : « حسين منصور از اينجا مىگفت :\r\nبينى و بينك انى يزاحمنى * فارفع بجودك انى من البين »\r\nو در شرح فصوص خوارزمى جلد اول - صفحه 94 چنين آمده : « و منصور حلاج بدين اشارت كرد آنجا كه گفت :\r\nبينى و بينك انى ينازعنى * فارفع بلطفك اننى من البين »\r\n","page_name":" 96 ","page_number":111},
  {"content":"\r\n\r\nفصل ششم ( در وحدت )\r\nقال اللَّه سبحانه : لمن الملك اليوم للَّه الواحد القّهار 40 : 16 ( 1 )  وحدت يگانگى است ، و اين بالاى اتّحاد است ، چه از اتّحاد كه به معنى يكى شدن است بوى كثرت آيد ، و در وحدت آن شائبه نباشد ، و آنجا سكون و حركت ، و فكر و ذكر ، و سير و سلوك ، و طلب و طالب و مطلوب ، و نقصان و كمال همه منعدم بشود كه :\r\n« إذا بلغ الكلام إلى اللَّه فامسكوا » ( 2 ) \r\n","description":"","footnote":" ( 1 ) غافر - 16 . .  ( 2 ) - بحار الانوار 3 - 259 . . ","page_name":" 97 ","page_number":112},
  {"content":"\r\n\r\n","description":"","footnote":"","page_name":" 98 ","page_number":113},
  {"content":"\r\n\r\nباب ششم در فنا\r\n","description":"","footnote":"","page_name":" 99 ","page_number":114},
  {"content":"\r\n\r\n","description":"","footnote":"","page_name":" 100 ","page_number":115},
  {"content":"\r\nقال اللَّه تعالى : كلّ شيء هالك الا وجهه 28 : 88 ( 1 )  در وحدت ، سالك و سلوك ، و سير و مقصد ، و طلب و طالب و مطلوب نباشد ، كلّ شيء هالك الا وجهه ، و اثبات اين سخن و بيان هم نباشد و نفى اين سخن و بيان هم نباشد ، و اثبات و نفى متقابلانند و دوئى مبدء كثرت است آنجا نفى و اثبات نباشد ، و نفى نفى و اثبات اثبات هم نباشد ، و نفى اثبات و اثبات نفى هم نباشد .\r\nو اين را « فنا » خوانند ، كه معاد خلق با فنا باشد همچنانكه مبدء ايشان از عدم بود :\r\n« كما بدءكم تعودون » 7 : 29 ( 2 )  و معنى فنا را حدّى با كثرت است : « كل من عليها فان و يبقى وجه ربّك ذو الجلال و الاكرام » 55 : 26 - 27 ( 3 )  ، فنا به اين معنى هم نباشد ، هر چه در نطق آيد و هر چه در وهم آيد و هر چه عقل بدان رسد جمله منتفى گردد .\r\n« اليه يرجع الامر كلَّه »\r\n","description":"","footnote":" ( 1 ) قصص - 88 . .  ( 2 ) - اعراف - 29 . .  ( 3 ) - الرّحمن - 27 . . ","page_name":" 101 ","page_number":116},
  {"content":"\r\nاين است آنچه در اين مختصر خواستيم كه ايراد كنيم ، و اينجا سخن منقطع شود .\r\nو السلام على من اتبع الهدى ، سبحان ربّك ربّ العزّة عمّا يصفون ، و سلام على المرسلين ، و الحمد للَّه ربّ العالمين ، و الصّلوة و السّلام على سيّدنا محمد و آله الطَّاهرين الطيّبين الذينهم نقلوا من أصلا الطَّاهرين إلى ارحام المطهّرات و الَّذين اذهب اللَّه عنهم الرجس و طهّرهم تطهيرا .\r\n","description":"","footnote":"","page_name":" 102 ","page_number":117},
  {"content":"\r\nفهرست آيات\r\nالف انا هديناه السبيل امّا . . . مقدمهء مؤلف الذين آمنوا و لم يلبسوا . . . 9 الذين آمنوا و عملوا الصالحات 10 انما المؤمنون الذين آمنوا . . . 10 انما المؤمنون الذين اذا . . . 10 انه كان صديقا بنيّا 17 الا للَّه الدين الخالص 21 انما التوبة على اللَّه للذين . . . 29 ان اللَّه يحبّ التوابين 29 ان كان مثقال حبّة من خردل . . . 28 ان اكرمكم عند اللَّه اتقيكم 39 أو لم يكف بربك انه . . . 48 أفأمنوا مكر اللَّه . . . 57 - 52 الا انّ اولياء اللَّه لا خوف عليهم . . . 52 انما يخشى اللَّه من عباده العلماء 52 أولئك لهم الا من و هم مهتدون 53 ان الذين آمنوا و الذين هاجروا . . . 55 أولئك يرجون رحمة اللَّه 56 انه لا ييأس من روح اللَّه . . . 57 - 56 انما يوفى الصابرون . . . 59 الذين آمنوا اشدّ حبّا للَّه 71 أ ليس اللَّه بكاف عبده 85 انّ ذلك لمن عزم الامور 89 انما اللَّه إله واحد 93 انى وجهت وجهي للذى . . . 93 أو لم يتفكروا في انفسكم 47 اليه يرجع الامر كله . . . 100 ب بلى من اوفى به عهده . . . 40 ت توبوا إلى اللَّه جميعا 25 ذ ذلك يخوّف اللَّه به عباده 52 ذلك لمن خشى ربّه 52 ر رضى اللَّه عنهم و رضوا عنه 88 رجال صدقوا ما عاهدوا . . . 17 س سنريهم آياتنا في الآفاق 48 ش شهد اللَّه انه لا إله الا هو . . . 73\r\n","description":"","footnote":"","page_name":" 103 ","page_number":118},
  {"content":"\r\nف فمن كان يرجو القاء ربه . . . 22 فويل للقاسية قلوبهم . . . 52 فاولئك مع الذين انعم اللَّه . . . 17 فلا و ربّك لا يؤمنون . . . 91 فاذا عزمت فتوكل . . . 85 ق قل انّ صلاتى و نسكى و . . . 15 ك كالذى استهوته الشيطان . . . 13 كل شئ هالك الا وجهه 101 كما بدءكم تعودون 101 كل من عليها فان 101 ل لا يأتيه الباطل من . . . 4 لا خير في كثير من . . . 16 لقد تاب اللَّه على النبى . . . 29 ليس على الضعفاء و لا . . . 33 لا خوف عليهم و لا هم . . . 52 لا تقنطوا من رحمة اللَّه 56 لئن شكرتم لازيدنكم 61 لئن كفرتم ان . . . 62 لكيلا تأسوا على . . . 87 لا تدع مع اللَّه الها . . . 95 لمن الملك اليوم 97 لو تعلمون علم اليقين 77 لا يجدوا في انفسهم حرجا . . . 92 و و ما خلقت الجن و الانس . . . مقدمه مؤلف و قالت الاعراب آمنّا 10 و ما يؤمن اكثرهم باللَّه . . . 11 و جعلنا لهم لسان صدق . . . 18 و وانيبوا إلى ربّكم و . . . 19 و جاء بقلب منيب 19 و ما يتذكر الا من . . . 19 و ازلفت الجنة للمتقين . . . 20 و ما امروا الا ليعبدوا اللَّه . . . 21 و لا تمدّن عينيك . . . 31 و امّا من خاف مقام ربّه . . . 35 و ان تبدوا ما في انفسكم . . . 37 و ان تعدوا نعمة اللَّه . . . 38 و اعلموا ان اللَّه يعلم ما . . . 38 و من يتق اللَّه يجعل له . . . 39 و ذر الذين اتخذوا . . . 43 و ان في ذلك لآيات . . . 47 و خافون ان كنتم . . . 51 و يخشون ربهم و . . . 52 و اصبر ان اللَّه مع . . . 59 و بشر الصابرين . . . 59 و سنجزى الشاكرين 61 و اصبر نفسك مع . . . 65 و ليعلم الذين اوتوا . . . 67 و من الناس من يتخذ من . . . 69 و إليه يرجع الامر كله 71\r\n","description":"","footnote":"","page_name":" 104 ","page_number":119},
  {"content":"\r\nو بالاخرة هم يوقنون و تصلية حجيم . . . 77 و الذين آمنوا و . . . 79 و على اللَّه فتوكلوا . . . 83 و من يتوكل على اللَّه . . . 83 و رضوان من اللَّه . . . 88 و لا تجعل مع اللَّه . . . 93 ه هدى و رحمة للذين . . . 53 ى يا أيها الذين آمنوا آمنوا باللَّه . . . 10 يا أيها الذين آمنوا اتقوا اللَّه . . . 17 يثبت اللَّه الذين آمنوا . . . 13 يؤمنون بالغيب . . . 10 يا أيها الذين آمنوا توبوا . . . 29 يرجون تجارة لن . . . 56 يدعون ربهم خوفا و . . . 56 يعلمون ظاهرا من الحياة . . . 59 يسلموا تسليما 92\r\n","description":"","footnote":"","page_name":" 105 ","page_number":120},
  {"content":"\r\nفهرست روايات\r\nالف الاعمال بالنيات 15 الا اخبركم بملوك اهل الجنة . . . 33 انا عند ظن عبدى المؤمن الايمان نصفان نصف صبر و نصف شكر 61 اذا بلغ الكلام إلى اللَّه فامسكوا 97 ت التائب من الذنب كمن لا ذنب له 28 تفكر ساعة خير من عبادة سبعين سنة 47 ح حاسبوا قبل ان تحاسبوا 38 ر الرضا بالقضا باب اللَّه الاعظم 88 ل لا احصى ثناء عليك . . . 62 - 3 لكل امرء ما نوى و من كان هجرته . . . 15 لو وزن خوف المؤمن و رجاؤه لا عتدلا 57 لا جير و لا تفويض 84 م من استوى يوماه فهو مقبون 6 من اخلص للَّه اربعين صباحا 22 من اعطى اليقين . . . 77 من انقطع إلى اللَّه . . . 84 المؤمن ينظر بنور اللَّه . . . 89 ن نية المؤمن خير من عمله 15 نية الشرك في امّتى اخفى من . . . 21 الندم توبة 27 و و انه ليغان على قلبى . . . 26 ى اليمين و الشمال مضلتان 29\r\n","description":"","footnote":"","page_name":" 106 ","page_number":121},
  {"content":"\r\nفهرست مصادر\r\nالف اخلاق ناصرى - تأليف خواجه نصير طوسى مقدمة مولف - 3 اساس الاقتباس - تأليف خواجه نصير طوسى مقدمه مؤلف اصول كافى - تأليف ثقة الاسلام كلينى 28 - 15 ب بحار الانوار - تأليف علامه محمد باقر مجلسى 22 - 27 - 38 - 47 - 57 - 84 - 89 - 97 ج جامع الاسرار 96 د ديوان حلاج 96 ذ الذريعة - تأليف آقا بزرگ تهرانى مقدمهء مؤلف س سنن ابن ماجه - تأليف محمد بن يزيد قزوينى 62 - 34 - 16 - 3 ش شرح تجريد - تأليف علامه حلَّى ( ترجمه شعرانى ) مقدمهء مؤلف شرح نهج البلاغه - تأليف ابن أبي الحديد مقدمهء مؤلف ص صحيح مسلم - تأليف مسلم بن حجاج 26 ع عوالى اللئالى - تأليف محمد بن على بن إبراهيم الاحسائى 6 ق قرآن مجيد 9 ك كنز العمال - تأليف علاء الدين هندى 61\r\n","description":"","footnote":"","page_name":" 107 ","page_number":122},
  {"content":"\r\nم مجمع البحرين - تأليف شيخ فخر الدين طريحى 66 المحاسن - تأليف احمد بن محمد بن خالد البرقى 88 محجة البيضاء 77 - 6 مرصاد العباد 96 مسند احمد بن حنبل 34 معجم مؤلفى الشيعة - تأليف فاضل نجفى مقدمهء مؤلف ميزان الحكمة - تأليف محمدى رى شهرى ن نور الثقلين 84 نهج البلاغه - گرد آورى سيد رضى ، تصحيح محمد عبده 29\r\n\r\n","description":"","footnote":"","page_name":" 108 ","page_number":123}
  ]