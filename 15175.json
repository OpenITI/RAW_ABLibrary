[
  {"content":"\r\n\r\nآثار استاد حسن زاده آملى / 15\r\nهزار و يك كلمه\r\nجلد چهارم\r\nآية الله حسن زاده آملى\r\nمركز انتشارات دفتر تبليغات اسلامى حوزهء علميهء قم / 1379\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسن زاده آملى - حسن ، 1307 -\r\nهزار و يك كلمه / حسن حسن زاده آملى . - قم : دفتر تبليغات اسلامى حوزهء علميه قم ، مركز انتشارات ، 1373 -\r\nج . - ( دفتر تبليغات اسلامى حوزهء علميهء قم ، مركز انتشارات ؛ 306 : آثار استاد حسن زاده آملى ؛ 5 ) .\r\n28000 ريال . ISBN : 964 - 424 - 754 - X\r\nفهرست نويسى براساس اطلاعات فيپا\r\nكتابنامه .\r\nج . 1 . چاپ سوم : 1379 .\r\nج . 3 . چاپ دوم : 1379 .\r\nج . 4 : چاپ اول : 1379 .\r\n1 . اسلام - مقاله ها وخطابه ها . الف . دفتر تبليغات اسلامى حوزهء علميهء قم ، مركز انتشارات . ب . عنوان .\r\n4 ه‍ 5 ح / 5 / 10 BP\r\n08 / 297\r\nكتابخانهء ملى ايران 285 - 76 م\r\nشابك : x - 754 - 424 - 964 ISBN : 964 - 424 - 754 - X\r\nدفتر تبليغات اسلامى حوزهء علميهء قم\r\nمركز انتشارات\r\nهزار و يك كلمه / ج 4\r\nنويسنده : آية الله حسن حسن زاده آملى\r\nناشر : مركز انتشارات دفتر تبليغات اسلامى\r\nچاپ و صحافى : چاپخانهء دفتر تبليغات اسلامى\r\nنوبت چاپ : سوم / 1379\r\nشمارگان : 3000\r\nبها : 2800 تومان\r\nحق چاپ براى ناشر محفوظ است\r\nنشانى : قم ، خيابان شهدا ( صفائيه ) مركز انتشارت دفتر تبليغات اسلامى حوزهء علميه قم ،\r\nص پ 917 ، تلفن : 7 - 742155 ، نمابر : 742154 ، پخش : 743426\r\nنشانى الكترونيك : http : / / www . hawzah . net / m / m . htm\r\nپست الكترونيك : e - mail : bustan - e - ketab @ noomet . net\r\nprinted in the islamic republic of iran\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد چهارم\r\n\r\nكلمهء 351 [ ادلّهء حركت جوهرى 
  ]\r\nاين كلمه رساله‌اى در نقل و بيان ادلّه‌اى بر حركت جوهرى است :\r\nبسم اللّه الرحمن الرحيم\r\nالحمد للّه ربّ العالمين\r\nو بعد همىگويد حسن حسن‌زاده آملى : اين رساله حاوى ادلّه‌اى بر حركت در جوهر طبيعى است كه ساليانى در اثناى درس و بحث و فحص از صحف نورى علمى به دست آمده است اميد است كه دانشمندان را به كار آيد ، و نگارنده را اثرى پايدار به يادگار باشد .\r\nاين ادلّه بر حركت در جوهر طبيعى ، در حقيقت دسته گلى است كه ، هر شاخهء آن را از باغ و بوستان آثار قلمى جناب صدر المتألّهين صاحب اسفار ( رضوان اللّه عليه ) گرد آورده‌ايم .\r\nمسأله بسيار مهمّ و گرانقدر حركت جوهرى بر مبناى متين سديد و اساس رصين جديد حكمت متعاليه ، در حقيقت تحوّلى شگفت در فلسفه إلهى به وجود آورده است .\r\nاين رساله حايز چندين دليل بر حركت در جوهر طبيعى است ، و سعى شده است كه به روشى شيرين تصنيف و ترصيف شود ، و به سبكى دلنشين تقرير و تحرير گردد تا نفوس مستعدّه را چراغى فراراه تكامل علمى باشد . و اللّه سبحانه\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفتّاح القلوب و منّاح الغيوب .\r\nدليل اوّل بر حركت در جوهر طبيعى : برهان « علّيت جوهر و معلوليت اعراض » است .\r\nدوم « ما بالعرض ينتهى الى ما بالذات » است .\r\nسوم « تابعيت اعراض در وجود و همه آثار و احكام به جوهر است » .\r\nچهارم « انقلاب ماهيت عرض به جوهر » است .\r\nپنجم « حركت تكاملى طبايع » است .\r\nششم « سنخيت بين علت و معلول » است .\r\nهفتم « وضع و محاذات » است .\r\nهشتم « تشخص شىء به وجود » است .\r\nنهم « وصول به غايت » است .\r\nدهم « ربط متغيّر به ثابت » است .\r\nيازدهم « ربط حادث به قديم » است .\r\nدوازدهم « سكون جوهر طبيعى موجب انسداد باب عطاى الهى است » .\r\nسيزدهم « خروج شىء از قوه به فعليت به عدم امكان نحوه كون و فساد بلكه به نحوه حركت تدريجى جوهرى است » .\r\nچهاردهم « جسمانية الحدوث بودن نفس » است .\r\nپانزدهم « وحدت نفس ناطقه انسانى فوق وحدت عددى به وحدت حقه ظلّى و وحدت جمعى است » .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nشانزدهم « استحاله علوم در حركت نفوس منطبعه » است .\r\nهفدهم « اتحاد عرضى با عرض » است .\r\nهيجدهم « اتحاد عرض با موضوع » است .\r\nنوزدهم « اثبات حقيقت زمان به طريق إلهى » است .\r\nبيستم « مبدء قريب حركت ، طبيعت جوهر جسمانى است » .\r\nبيست و يكم « تجدّد أمثال » است .\r\n1 - يك دليل بر حركت در جوهر طبيعى ، برهان « علّيت جوهر و معلوليت اعراض » است . در بيان آن گوييم :\r\nانتقال اعراض محال است زيرا كه عرض قائم به غير كه جوهر است مىباشد و به قول خواجه طوسى در تجريد : « الموضوع من جملة المشخّصات » ( كشف المراد به تصحيح و تعليق نگارنده ص 143 ، ط 1 ) موضوع و محل از مشخّصات وجود اعراض است - يعنى وجود عينى عرض قائم به وجود موضوع و محل اوست - ، و بر فرض نقل و انتقال عرض از موضوعش قوام وجودى او از بين مىرود ، يعنى فناء و زوال عرض لازم آيد ؛ چون كه عرض وجود مستقل و جدا از موضوع و محلّش ندارد .\r\nو چون عرض قائم به غير - اعنى جوهر - است ، لاجرم وجود جوهر و وجود عرض منبعث از متن طبيعت در خارج يكى است اگر چه ماهيت آنها در ذهن دوتاست - يعنى حركت عرض و تغيّر آن ، از شئون حركت موضوع آن كه جوهر است خواهد بود - و چون عرض دامنه جوهر و از فروع و شئون اوست و هر دو يك وجود متشخص در خارج‌اند ، لذا عرض در قوت و ضعفش نيز تابع قوّت و ضعف محلّ و موضوع خود أعنى جوهر است . مثلا قوّت و كمال بوى سيب و شيرينى آن تابع قوّت صورت نوعيّه جوهريه حقيقت سيب است ، و همچنين در حركت فافهم .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nو چون عرض منبعث از متن طبيعت و مرتبه نازله وجود جوهر طبيعى و شأنى از شئون او و دامنه اوست ، و همه اعراض مراتب خود جوهر و تعيّنات وجود جوهر و جزء شخصيّت جوهرند و آن كه در خارج متشخص است اين وجود كذايى است كه بقول فارابى ملاك تشخص وجود است ، لاجرم جوهر طبيعى كه موضوع عرض است نسبت به عرض سمت علّيت دارد .\r\nو بعبارة اخرى ، اعراض منبعث از متن طبيعت جوهر دامنهء جوهرند و سيّالند ، و معلولات طبايع جوهريه - كه صور نوعيه و موضوعات اعراضند - مىباشند و علّة المتغير يجب أن تكون متغيّرة ؛ زيرا كه تخلّف معلول از علتش محال است .\r\nو چون معلول كه عرض است در حركت و تغيّر است - آن هم معلولى كه شأنى از شئون موضوع جوهر طبيعى و دامنه اوست - ناچار حركت چنين معلولى مستلزم حركت علّتى كه موضوعش است ، نيز خواهد بود . پس جسته جسته و پلّه پلّه به جايى مىرسيم كه مىيابيم جوهر عالم طبيعت مطلقا چه جوهر اجرام علوى و چه جوهر اجسام سفلى از جماد و نبات و حيوان در حركت است . بلكه نفس حركت و تغيّر و تجدّد است ، يعنى وجود عالم طبيعت وجود سيّال تدريجى است .\r\nو به همين گونه بايد گفت كه كليه موجودات عالم طبيعت از اجرام كواكب و كهكشانها و زمين و كوهها همه و همه عبارت از حوادث و حركاتىاند كه دم‌به‌دم پديد مىآيند . و خلاصه همه موجودات جهان مادّه از حركت پديد مىآيند .\r\nپس در سراسر عالم ماده ثباتى وجود ندارد و آرامشى نيست . و نبايد گفت جهان متحرك است بلكه بايد گفت جهان يك واحد و يك جريان دائم است .\r\nتقرير فوق از جانب تغيّر و تبدّل اعراض ، به تبدّل و تغير جوهر طبيعى ، يعنى از تغيّر معلول به تغير علّت پى بردن و دست يافتن است . و حاصل تقرير اين كه :\r\nاعراض و اوصاف جوهر كه همه بعد از مرتبه ذات جوهر هستند در تبدّل و تغيّرند و ممكن نيست كه علّت مؤثره در وجود معلول با همه جهات علّيت باقى و ثابت\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nباشد و معلول زوال يابد و تغيّر كند ، بلكه هرگاه معلول تبدّل يافت - آن هم معلولى كه دامنه وجود علّتش است - علّت مؤثر او نيز تبدّل يافته است - مثل رنگ سيب و سيب - خلاصه ، علّت متغيّر ، متغيّر است و محال است كه موضوع اعراض تابعه ، ثابت و ساكن باشد .\r\nتبصره : بنابر حركت در طبيعت جوهر ، اعراض تابعه‌اند نه عارضه چنان كه از تقرير و تحرير فوق به خوبى دانسته مىشود . طايفه مشّاء و متكلم كه جوهر طبيعى را ثابت مىدانند ، اعراض را عارضه مىدانند ؛ و آخوند صاحب اسفار تابعه داند ( اسفار ، آخر فصل 5 ، ص 153 ، س 12 ؛ و مسلك رابع ، فصل 2 ، ص 248 ، ط 1 رحلى ، و مواضع ديگر آن ) ، و متأله سبزوارى در غرر الفرائد به وزان فرموده صاحب اسفار گويد :\r\n و جوهريّة لدنيا واقعه * إذ كانت الأعراض كلا تابعه \r\n( ص 244 ، ط ناصرى ) اين بود غرض ما از تبصره .\r\nاگر گويى كه عارف رومى مطابق اصل كلّى مذكور كه « انتقال اعراض محال است » در دفتر دوم مثنوى فرموده است :\r\n نقل نتوان كرد مر اعراض را * ليك از جوهر برند امراض را \r\n( ص 125 ، ط علاء الدوله ) و لكن چگونه در ذيل همين بيت گفته است :\r\n اين عرضها نقل شد لون دگر * حشر هر فانى بود كون دگر \r\nدر جواب گوييم : در بيت دوم ناظر به تجسّم اعمال است . و ما اين دو بيت را با ابيات ديگرى در درس بيست و يكم دروس اتحاد عاقل به معقول با شرح آنها مستوفى تقرير و تحرير كرده‌ايم ( ص 388 - 400 ، ط 1 ) . خواننده گرامى را بدان جا ارجاع مىدهيم كه ورود آن مطالب و مباحث در اينجا موجب خروج از موضوع رساله مىشود .\r\nنتيجه‌اى كه از اين برهان به دست آمده است اين كه : حركت ديگرى به نام\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nحركت در جوهر متصوّر بلكه محقّق است . و اين نتيجه خود اصلى از اصول حكميه است كه گفته شود :\r\n« اصل : به حكم براهين حركت در جوهر ، عالم طبيعت يكپارچه حركت است .\r\nآرامش و ثبات ، مخصوص به ماوراى عالم طبيعت است كه عارى از نقص و قوه و استعداد است » .\r\nخلاصه برهان اين كه اعراض منبعث از موضوعاتشان كه طبايع جوهريه‌اند از شئون و معلولات آنهايند و همواره آن فآن سيّال و در تغيّر و تبدلند ، ناچار حركت چنين معلولى مستلزم حركت علتش كه موضوعش است نيز مىباشد . زيرا محال است كه موضوع اعراض تابعه ثابت و ساكن باشد .\r\nو بعبارة اخرى مفاد اين برهان ، اصلى بدين صورت است :\r\n« فاعل قريب حركت كه مباشر آن باشد بايد متجدّد باشد و آن عين طبيعت جوهر متحرك است » .\r\n2 - دليل ديگر بر حركت در جوهر طبيعى ، برهان « ما بالعرض ينتهى الى ما بالذات » است .\r\nدر بيان آن گوييم :\r\nدانسته شده است كه اعراض طبيعى منبعث از متن جواهر طبيعى - كه موضوع آنهايند - در تبديل و تغيير و حركتند ، و اعراض استقلال وجودى ندارند ؛ زيرا قائم به غيرند « وجود العرض في نفسه عين وجوده لموضوعه » . و بعبارة أخرى : « العرض هو الموجود في شيء غير متقوّم به ، لا كجزء منه ، و لا يصح قوامه دون ما هو فيه » ( اسفار ، اول فصل دوم فن چهارم جواهر و اعراض ، ط رحلى ، ج 2 ، ص 78 ) ، و چون عرض در مقابل جوهر وجود نفسى استقلالى ندارد ، بلكه وجود نفسى عرض عين وجود تعلّقى او است به وجود موضوعش ، لاجرم حركت در اعراض بايد به حركت در ذات كه جوهر موضوع آنهاست منتهى شود ؛ لأنّ ما بالعرض ينتهى إلى ما بالذات .\r\n3 - دليل ديگر بر حركت در جوهر برهان « تابعيّت اعراض در وجود و همه آثار\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو احكام به جوهر » است . در بيان آن گوييم :\r\nاعراض طبيعى منبعث از متن جوهر طبيعى همانگونه كه در وجودشان تابع وجود جوهرند در همه احكام و صفات وجوديشان نيز تابع جوهرند ، و از جمله اين احكام تجدّد و حدوث و تغيير و تبديل و حركت آنهاست كه تابع تجدّد و حدوث و تغيير و تبديل ذاتى جوهراند ، پس ذات جوهر طبيعى در حركت و تجدّد است .\r\nاستاد علامه طباطبائى ( رضوان اللّه عليه ) در كتاب شريف نهاية الحكمة در تقرير اين دليل فرمود :\r\nحجة أخرى : الأعراض من مراتب وجود الجواهر ؛ لما تقدّم أنّ وجودها في نفسها عين وجودها لموضوعاتها ، فتغيّرها و تجدّدها لا يتم إلّا مع تغيّر موضوعاتها الجوهرية و تجدّدها ، فالحركات العرضيّة دليل حركة الجوهر . ( نهاية الحكمة ، ط 1 ، ص 185 ) .\r\nغرض اين كه اعراض طبيعى كه منبعث از متن جوهر طبيعىاند در حقيقت دامنه وجود جوهرند و به تبع حركت جوهر متحركند و اسناد حركت بدانها بالذات است ؛ و مفاد تعبير مذكور استاد طباطبائى شايد همين باشد .\r\nصدر المتألهين در آخر فصل چهلم مسلك ثالث اسفار فرموده است :\r\nأقول : ما من جوهر إلّا و له أو فيه ضرب من التغيّر ، كيف و قد ثبت تجدّد الطبيعة فالسّاكن من جهة متحرك من جهة أخرى ، و بتلك الجهة يقع في الزمان لذاته .\r\nثم إنّ الزمان يتعلق عندنا بتجدّد الطبيعة القصوى ، ثم بالحركة المستديرة التي هى أقدم الحركات في سائر المقولات ، سيما ما للجرم الأقصى و يتقدّر به سائر الحركات الأينية و الوضعية ، و بواسطتها تتقدر التي في الكيف و الكم . و أما تجدّد غيرها من المقولات كالإضافة و الملك و ما يجري مجراهما حتى الأعدام و الإمكانات فهي حركة بالعرض لا بالذات ، و فيها تقدّم و تأخر في الزمان بالعرض . . . ( اسفار ، ط 2 ، ج 3 ، ص 182 ) .\r\nعبارت صدر المتألهين ناظر به دو نحوه اعراض است يكى آن كه منبعث از متن جوهر است ، و ديگر آن كه مانند اضافه و ملك و جارى مجراى آن دو است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو لكن جناب استاد در تعليقه‌اى بر آن فرموده است :\r\nعدّ حركة المقولات بتبع حركة الجوهر الذي هو موضوعها من الحركة بالعرض ينافى كون وجودها لموضوعها ، و خاصّة بناء على ما ذهب إليه من كون وجود العرض من مراتب وجود موضوعه ، و كيف يتصور لوجود العرض ثبات و سكون مع تغيّر وجود موضوعه و حركته ، و لو كان كذلك لاستغنى في وجوده عن وجود موضوعه ، هذا .\r\nخلف . فالحقّ أنّ هذه المقولات العرضية متحركة حقيقة بتبع حركة الجوهر لا بالعرض .\r\nو نيز حضرت استاد طباطبائى ( رضوان اللّه عليه ) در تعليقه‌اى بر فصل بيست و سوم مسلك ثالث اسفار ( ط 2 ، ج 3 ، ص 78 ) فرموده است :\r\nو الحق أن القول بوقوع الحركة في مقولة الجوهر يستتبع القول لوقوعها في جميع المقولات . . . و التحقيق أنّ القول بوقوع الحركة في الجوهر المادّى مع القول بكون وجود العرض من مراتب وجود الجوهر يستلزم القول باستيعاب الحركة جميع المقولات العرضية التي هي من مراتب الجوهر و ظهورات الذوات الجوهرية المستقلّة ، فكون الأعراض غير خارجة الوجود عن وجود موضوعها يستلزم أن تكون جميعا متحركة بحركة موضوعها الجوهرى سيّالة بسيلانه ، و إن كنّا نشاهدها ثابتة واقعة ساكنة كموضوعها ، فالجوهر المادّى متحركة سيّالة في جوهريتها مع جميع مالها من الأعراض المقولية كائنة ما كانت ، و إن كانت النسب بينها أنفسها ثابتة غير معتبرة .\r\nمتأله سبزوارى در تعليقه‌اى بر آخر فصل دوم مسلك چهارم اسفار ( ط 2 ، ج 3 ، ص 189 ) فرمايد :\r\nو الحق أنّ جميع الأعراض كالطبيعة سيالة إلّا أنّ عدم القرار في بعضها معتبر في وجودها كالتى يقع فيها الحركة ، و في بعضها في مفهومها كأن يفعل و أن ينفعل و المتى و الحركة ، و في بعضها يقع بالعرض لمنشأ انتزاعها كالإضافة .\r\nبيان مذكور متأله سبزوارى بسيار موزون است ، و مآل كلام استاد علامه طباطبائى نيز بدان است ، تدبّر ترشد إن شاء اللّه ( تعالى شأنه ) .\r\nو لكن راقم را در بيان حركت جوهرى اهتمام و عنايت به اعراض طبيعى منبعث از متن جوهر طبيعى است كه در اثبات مدّعى بىدغدغه مىنمايد خواه از\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nحركت مطلق اعراض به حركت جوهر طبيعى متحرك بالطبع و بالتبع تعبير شود ، و خواه متحرك بالعرض .\r\n4 - دليل ديگر بر حركت در جوهر برهان « انقلاب ماهيّت عرض به جوهر » است . در بيان آن گوييم :\r\nبنابر انكار حركت جوهريه لازم آيد كه عرض از حقيقت عرضيّت خود خارج شود و منقلب به جوهر گردد و حال اين كه انقلاب ماهيت بالضروره محال است .\r\nتوضيح اين كه عرض در وجود و شئون خود به هيچ وجه استقلال ندارد بلكه تابع محض جوهر موضوع خود است و بدون ارتباط به موضوعش هيچ حكم خارجى و اثر وجودى براى او متصوّر نيست ، و بنابر انكار حركت در جوهر لازم آيد كه مثلا در صورت حركت جسم در كيف و كم ، هر يك از كيف و كم با قطع نظر از موضوعش ، در اين حكم كه خروج تدريجى از قوه به فعل است ، مستقل باشد ، پس بالضروره لازم آيد كه از ماهيت عرضيت خود خارج و منقلب به جوهر شود و حال اين كه انقلاب ماهيت - كه در اينجا انقلاب ماهيت عرضيت به جوهريت است - محال است ، و همچنين در اعراض ديگر ؛ و اما بنابر حركت در جوهر قاعدهء تبعيت اعراض بر قوّت خود باقى است و انقلاب مذكور منتفى است ؛ چه اين كه اعراض منبعث از متن طبيعت جوهر كه از شئون جوهرند خروج تدريجى آنها از قوه به فعل به تبعيت خروج تدريجى جوهر از قوه به فعل خواهد بود و قانون عرضيّت كه تابعيت محض است محفوظ است ، و هو المطلوب .\r\nاين دليل برهان دوم رساله حركت جوهريه و تحولات ذاتيه استاد آية اللّه رفيعى قزوينى ( قدّس سرّه الشريف ) است و بيان ما مستفاد از بيان آن جناب است .\r\n5 - دليل ديگر بر حركت در جوهر برهان « حركت تكاملى طبايع » است . در بيان آن گوييم :\r\nحركت جوهرى ، خروج تجدّدى و تدريجى از قوه به فعل است . « الحركة هي الخروج التجددى من القوة الى الفعل . . . » ( اسفار ، فصل 28 ، مسلك 3 ، ط 1 ، چاپ سنگى ، ص 232 ، س 25 ، ج 1 ) .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n« الحق أنّ الحركة تجدّد الأمر لا الأمر المتجدّد ، كما أنّ السكون قرار الشيء لا الشيء القارّ » ( اسفار ، فصل 22 ، مسلك 3 ، ج 1 ، ط 1 ، ص 225 ، س 34 ) .\r\nنفس خروج الشيء من القوة الى الفعل لا ما به يخرج الشيء منها اليه » ( رساله حدوث ، ط 1 ، ص 28 ) .\r\nيعنى در حقيقت ، حركت تجدّد وجود و اشتداد و استكمال آنست . و ان شئت قلت : حركت جوهرى حركتى استكمالى بطور ايس فوق ايس و لبس فوق لبس است .\r\nحركت در جايى متصور است كه شيء بالفعل واجد صورتى باشد و فاقد صورت ديگر كه بالقوة از حركت به فعليت مىرسد زيرا كه اگر هر دو صورت فعليت داشته باشند حركت معقول نيست .\r\nو به تعبير رائج روز ، هرگاه « تز » (  These  ) و « آنتى تز (  Antithese  ) بالفعل موجود باشند ، « سنتز » (  Synthese  ) بالفعل موجود نخواهد بود ، بلكه سنتز براى تز و آنتى تز بالقوه از حركت حاصل مىشود .\r\nبه بيان روشنتر حركت و تغير بدين معنى نيست كه شىء مطلقا معدوم مىگردد و سپس وجودى جديد پيدا مىكند ؛ زيرا كه اين معنى تكامل نيست و حركت تكامل است ، و معنى تكامل اين است كه شىء از مرحله نقصان به كمال رسد . در حركت جوهرى تكامل وجود طبيعى است كه در هر آن طبيعت جوهر در تغيّر و تجدّد است و در عين حال شخصيّت آن محفوظ است و حركت او استكمالى است ، و فعل طبيعت بالذات جز خير و صلاح نيست ( فصل سوم از فن ششم جواهر و اعراض اسفار ، ط 1 ، ج 2 ، ص 182 : « فصل في أن فعل الطبيعة بالذات سواء كانت كلية أو جزئية ليس إلا الخير و الصلاح لا النشر و الفساد . . . » .\r\nدر اين مقام نقل دو كلمه از هزار و يك كلمه ما بسيار مناسب است ؛ زيرا كلمه نخستين حاوى يك برهان بر حركت جوهرى است ، و هم بيانگر است كه اين حركت تكاملى است ؛ و كلمه دوم ناظر به ثمره حركت است . اما كلمه نخستين :\r\nكلمهء 51 :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n« در آخر فصل پنجم مرحله ششم اسفار تحت عنوان « حكمة مشرقية » كه در حقيقت باب ورودى مباحث در حركت جوهرى است ، دو مطلب بسيار شريف را افاده فرموده است : يكى حركت در جوهر ، و ديگر توجه اشياء طبيعى به طبائع و سرشتشان به سوى ملكوت أعلى ، بدين عبارت :\r\nحكمة مشرقية : أقول : من أمعن في النظر يعلم أنّ كل مادّة لا تقع فيها استحالة عند حدوث صفة لها فليست لها طبيعة محصّلة ، و أنّ كل مالها طبيعة محصّلة لا تصير مادة لشيء آخر إلّا بعد زوال طبيعتها ، و يعلم من ذلك أنّ العناصر لا بد و أن تزول صورتها بالقاسر حتى تصير مادة لصورة أخرى معدنية أو نباتيّة أو حيوانية ؛ إذ الشيء لا يتحرّك بالطبع إلى ما يباينه و يخالفه إلّا ما يتعلق بمجرّد الكمال و النقص و القوّة و الضعف ، فلا يتحرّك إلّا إلى ما يكمّله و يقوّيه ؛ فإنّ النارية تضادّ الصورة الحيوانية ، لأنّ النارية ممّا يحرقها و يفسدها . و كذا المائية إذا استولت تغرقها و تهلكها . و هكذا باقى العناصر ، فلم يتحرك شيء منها و لا كلّها إلى الحيوانية . بل المادة المخلاة عنها بيد القوة الفاعلة المحرّكة إيّاها نحو الكمال .\r\nو تلك القوة لا محالة قوّة جوهرية ، ليست كما ظنّ أنّها هي الكيفية المزاجيّة ، على ما يظهر من عبارة الشفاء و غيره ؛ إذ العرض لا يفعل فعلا جوهريا ، و لا يحرّك المادّة إلى جهة إلّا على نحو الإعداد ، أو على نحو الآلية ، و كلامنا في المحرّك الفاعلى .\r\nو أيضا وجود العرض تابع لوجود أمر جوهري صوري ، فصور العناصر أحقّ بأن تفعل فعلا أو تحريكا من كيفيّاتها ؛ لأنّها بمنزلة الآلة - كما عرفت في الميل - و نحن قد أبطلنا كون تلك الصور أو بعضها أمرا محرّكا للمادة إلى الحيوانية .\r\nفثبت أنّ في مادة العناصر صورة من جنسها لا من نوعها يتحرك إلى جانب الكمال الحيواني بعد طيّ المعدنية و النباتية ؛ إذ الطبيعة لا تتخطّى الى مرتبة من الكمال إلّا و تتخطّى قبل ذلك الى ما دونها من المراتب .\r\nفمن هاهنا يظهر أنّ الحركة واقعة في مقولة الجوهر ، و أنّ الأشياء متوجّهة إلى جانب الملكوت الأعلى بطبائعها إذا لم يعقها عائق . ( ج 1 ، ط 1 ، رحلى ، ص 153 ) .\r\nبيان : عنوان « حكمة مشرقية » تشبيه معقول به محسوس است كه همانطور در عالم\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشهادت مطلقه مثلا خورشيد از خاور برمىآيد و روى افق را روشن مىكند ، ما فوق عالم طبيعت نيز نسبت به عالم طبيعت مشرق آنست كه آثار وجودى عالم طبيعت و نور و بهاء آن همه از آن سوئى است ، لذا در صحف علمى مطلب بلندى را كه فوق مسائل رائج است و روشن‌كننده افكار و عقول مدينه فاضله انسانى است « مشرقى » مىخوانند .\r\nدر نيل به مراد اين حكمت مشرقى به امور ذيل بايد توجه داشت :\r\n1 ) حركت در مقولات كم و كيف و اين و وضع ، و عدم حركت در مقولات متى و ان يفعل و ان ينفعل و اضافه وجده اتفاقى همگان است ؛ اما حركت در مقوله جوهر ، مشّاء متأخر آن را انكار دارند ، و صاحب اسفار و حكماى بعد از وى قائل بدانند . متأله سبزوارى در غرر نيكو فرموده است :\r\n و جوهرية لدينا واقعه * إذ كانت الأعراض كلا تابعه \r\n2 ) در هيولاى نخستين استحاله نيست ، بدين معنى كه به سبب عروض صفتى - يعنى به حدوث صورت نوعى بسيط - بر هيولى ، استحاله و زوال به صورت پيشين كه هيولى داراى آن بود روى مىآورد نه به خود هيولى ، پس هيولى را طبيعت محصله يعنى صورت نوعيه نيست : « كلّ مادة ( يعنى كل محل ) لا يقع فيها استحالة ( و زوال صورة ) عند حدوث صفة لها فليست لها طبيعة محصّلة ( أي صورة نوعيّة ) » .\r\n3 ) صورت محصله - يعنى صورت نوعيه بسيطه - به حدوث و عروض صورت محصله نوعيه بسيطه ديگر به روى استحاله مىشود كه يا خلع و لبس است ، و يا كيفيت صرفه قويه آن به حدوث كيفيّت مزاجيه زايل مىشود ، يعنى كيفيت مزاجيه مزيل سورت كيفيت صرفه قويه آن است .\r\n4 ) شىء بالطبع به سوى مباين خود حركت نمىكند : « الشيء لا يتحرّك بالطبع إلى ما يباينه و يخالفه » .\r\n5 ) عنصر مفرد كه هر يك از آب و اخوات وى است ، مستعدّ براى قبول صورت مركب معدنى و نباتى و حيوانى نيست ، بلكه به امتزاج با عناصر ديگر كه مزاج\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nحاصل شده است مزاج قابل و مستعد براى صور مركبات مىشود : « العنصر المفرد غير مستعدّ لقبول الصورة الحيوانية مثلا ، بل لا يحصل ذلك الاستعداد إلّا عند حدوث كيفية مزاجية » .\r\nو به عبارت ديگر : هر يك از عناصر را طبيعت بسيطه محصوله است كه ماده و محل شىء ديگر - يعنى صورت مركب معدنى و نباتى و حيوانى - نمىشود ، مگر بعد از زوال طبيعتش به قاسرى كه از امتزاج با عناصر ديگر مزاج قابل صور مركبات حاصل مىشود : « كلّ ما ( من العناصر ) لها طبيعة ( بسيطة ) محصّلة لا تصير مادة لشىء آخر الّا بعد زوال طبيعتها » .\r\n6 ) حركت استكمالى لبس فوق لبس است ، مانند حركت نفس ناطقه مثلا در اشتداد وجوديش به تحصيل حقائق و معارف : « العناصر لا بدّ و أن تزول صورتها بالقاسر حتى تصير مادة لصورة أخرى معدنية أو نباتية أو حيوانية ؛ إذ الشىء لا يتحرّك بالطبع إلى ما يباينه و يخالفه إلّا ما يتعلّق بمجرّد الكمال و النقص و القوة و الضعف فلا يتحرّك إلّا إلى ما يكمّله و يقوّيه » .\r\n7 ) كيفيت مزاجيه كه از تفاعل عناصر حاصل مىشود عرض است .\r\n8 ) عرض تابع جوهر است و براى جوهر به منزلت آلت است ، و آن را فعل جوهرى نتواند بود : « العرض تابع لوجود امر جوهري صوري و لا يفعل فعلا جوهريا ، و لا يحرّك المادة إلى جهة إلّا على نحو الإعداد أو على نحو الآلية » .\r\n9 ) شىء - مثلا طبيعت - تا جميع انحاء كمالات مادونش را استيفا نكرده است به مرتبهء بالاتر حركت نمىكند زيرا كه طفره محال است : « الطبيعة لا تتخطّى الى مرتبة من الكمال إلّا و تتخطّى قبل ذلك إلى ما دونها من المراتب » .\r\n10 ) مبدء قريب مباشر حركت مطلقا - چه حركت طبيعى و چه حركت ارادى و چه حركت قسرى طبيعت است - با توجه داشتن به امور ياد شده گوئيم : هر يك از صور معدنى و نباتى و حيوانى مباين با هر يك از صور عناصر است ، و حال اين كه عناصر به سوى آنها در حركتند و به صور آنها درمىآيند ، و اين حركت به بيان امر نهم استكمالى است ؛ و به حكم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nامر هفتم و هشتم ، كيفيت مزاجيه چون عرض است در حركت استكمالى طبائع عناصر به سوى صور معدنى و نباتى و حيوانى نقش فاعلى ندارد ؛ و به حكم امر دوم هيولى نيز نقش فاعلى ندارد ، يعنى هيولاى اولى چون طبيعت محصّله نوعيه ندارد لاجرم رأسا از وصف امتزاج و كيفيت مزاجى خارج است و اين وصف صور نوعيه را است هر چند كه هيولى كمال قابلى دارد ؛ و به حكم امر پنجم عنصر مفرد هم مستعدّ براى قبول صورت مركب معدنى و نباتى و حيوانى نيست ، يعنى تك تك عناصر به سوى معدن و نبات و حيوان حركت نمىكند ؛ علاوه اين كه به حكم امر چهارم ، شىء به سوى مباين خود بالطبع حركت نمىكند ؛ لاجرم به حكم امر سوم بر اثر امتزاج عناصر با يكديگر ، و فعل و انفعال آنها در يكديگر كيفيت مزاجيّه‌اى براى آنها حادث مىشود كه مزيل كيفيات صرفه هر يك است - يعنى سورت و صورت هر يك بدان زائل مىشود - و صورت متوسطه‌اى جوهرى از عروض كيفيت مزاجيه بدانها حادث مىشود كه ماده قابل صورت معدنى و نباتى و حيوانى مىگردد و حكم ششم در آن جارى است ؛ و اين صورت متوسطه جوهرى قوه فاعله طبيعى است كه مبدء مباشر قريب حركت استكمالى است كه حكم امر دهم بود ، و اين قوه فاعله طبيعى در كار است كه « صورةمّا جوهرية » است كه از تفاعل طبائع عناصر همواره از آغاز حركت تا صورت حيوانى مثلا به نحو تصرّم و تجدّد آن فآن متحقّق و متحصل است ، و هر چند از نوع هيچ يك از طبائع عناصر نيست و لكن از جنس آنهاست بدين معنى كه هر يك از آنها صورت جوهرى دارند و اين صورت متوسطه نيز طبيعت جوهرى دارد و جوهر است كه مبدء مباشر حركت است ، و حركت بذاتها متجدد است ، و مبدء مباشر متجدد بالذات بايد بالطبع متجدد باشد ، پس هم جوهر طبيعى در حركت است ، و هم اشياء طبيعى به طبايعشان به سوى ملكوت اعلى متوجه‌اند و كاروانى به سوى او در حركتند .\r\nو الحمد للّه رب العالمين .\r\nو متأله سبزوارى در شرح غرر افاده فرموده است كه :\r\n« الطبع المتبوع للأعراض إن يثبت و يكن قارّا فينسدّ باب العطاء ؛ لأنّ هذه المتجددات\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nالعرضيّة لا تليق لأن تستند إلى الحقّ القديم الذي لا حالة منتظرة لملائكة مقرّبيّة فكيف لجنابه تعالى » .\r\nتبصره : در آغاز دعاى أول صحيفه سجّاديه آمده است : « ثم سلك بهم طريق إرادته ، و بعثهم في سبيل محبّته . . . » .\r\nحضرت استاد علامه شعرانى ( قدّس سرّه الشريف ) در ترجمه و شرح فارسى صحيفه در ترجمه و بيان آن فرموده است :\r\n« آنگاه در راهى كه خود خواست آنها را سالك گردانيد ، و در طريق محبّت خويش برانگيخت . اشاره به حركت جوهرى است و اين كه غايت خلق اوست . همه چيز در حركت جوياى اويند منه المبدأ و إليه المصير .\r\n همه هستند سرگردان چو پرگار * پديدآرنده خود را طلبگار \r\nهمه مىكوشند تا به كمالى رسند و خود را مانند كاملتر از خود سازند ، غير از واجب الوجود كه كامل است ، پس او غاية الغايات و منتهاى همه حركات است ، و هر ناقص طالب كمال خود را سوى او مىكشاند . » ( ص 16 ، ط 1 ) .\r\nپس بدان كه آنچه در اين كلمه پيش از تبصره تقرير كرده‌ايم شرح دلاراى آن عبارات والاى جناب امام سيّد السّاجدين و زين العابدين على بن الحسين عليهما السّلام است ، فاغتنم » .\r\nو اما كلمه دوم : كلمه 102 : حكيم بزرگ جناب بابا أفضل كاشى ( قدّس سرّه الشريف ) چه نيكو فرموده است : « عالم درختى است كه بار و ثمره او مردم است . و مردم درختى است كه بار و ثمره وى خرد است ، و خرد درختى است كه ثمره او لقاى خداى تعالى است » .\r\nدر ديوان راقم آمده است :\r\n يك درخت است نظام ازلى و ابدى * آدم او را ثمر است و چه گرامى ثمرى \r\n\r\n","description":"","footnote":"","page_name":" 19 ","page_number":19},
  {"content":"\r\n\r\n كيست مانند تو فرزند كريم الأبوين * نفس كل مادرى و عقل كل او را پدرى \r\nبه تعبير شريف و لطيف يكى از اساتذه بزرگوارم ( رضوان اللّه تعالى عليه ) :\r\n« عالم كارخانه آدم‌سازى است » .\r\nو مرحوم حكيم آقا على مدرس زنوزى بر همين مفاد فرموده است : « خاك چون عنقا و آدم اوج اوست » ، و اين جمله جميل مصراع دو بيتى از آن جناب بدين صورت است :\r\n خاك چون عنقا و آدم اوج اوست * فعل حق دريا و عالم موج اوست \r\n در حضيض موج او بس اوجهاست * موجها دريا و دريا موجهاست \r\nو نيز بر اين مفاد در غزلى از ديوانم آمده است :\r\n اين چه درياى شگرفى است كه از لجّه وى * درّ يك‌دانه آدم به كنار آمده است \r\n( ط 1 ، ص 49 ) لذا در صد كلمه ( كلمهء 57 ) گفته‌ام :\r\nآن كه در صورت انسانى نسبت به نظام هستى عميق شود ، مىبيند كه اگر صورت انسانى نبود ، نه افاضات عقلى بود ، و نه استفادات نفسى ، و نه سياسات شرعى .\r\nتبصره : از مباحث گذشته اصلى بدين صورت حاصل مىشود كه : « جميع مادّيات در صراط تجرّداند » و ان شئت قلت : « عالم طبيعت در حركت و تغيّر طولى استكمالى است ، و تنها امر ثابت اصل قانون حركت است » .\r\nو به عبارت ديگر سرتاسر هويت وجودى عالم طبيعت با حفظ وحدت اتصالى و سير استكمالى پيوسته در تبدّل و تجدّد جوهرى است .\r\nاى عزيز ! يكى از اهداف بسيار قابل توجه در اين صحيفه گرامى اين است كه بدانى قوافل موجودات طبيعى طرّا و كلا به طبايع و سرشتشان به سوى ملكوت اعلى و كمال مطلق رهسپارند .\r\nو هر يك از آحاد اين قوافل ، حامل ماده و امكان استعدادى است كه با نظمى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخاص و برنامه‌اى متقن و سنّتى حسنه كه دين و آيين جبلّى و خداداديش است آن فآن در تبديل و تحويل است و مع ذلك  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  ( فاطر ، 44 ) ؛ چه اين كه امكان استعدادى به برهان نظم و وحدت صنع و صانع هدايت مىكند .\r\nاين قافله‌ها با همه كثرت بىنهايت آنها نماينده يك حقيقت ، و آيات و درجات و شئون و مظاهر يك وجودند ، و إن شئت قلت : هر يك جدولى از بحر وجودند :\r\n جدولى از بحر وجودى حسن * بىخبر از جدول و درياستى \r\nو همه مىكوشند كه به باب الابواب كه انسان است درآيند . و قبله همه آنها انسان كامل است كه دروازه نقل و انتقالات و محلّ صادرات و واردات است ؛ يعنى مدخل و مخرج حركات نزولى و صعودى است  وَ أَنَّ إِلى رَبِّكَ الْمُنْتَهى  ( نجم ، آيه 43 ) .\r\nو إن شئت قلت : عالم جسمانى يك قافله است كه به سوى كمال مطلق رهسپار است .\r\nغرض ما از تمسّك به كريمه  وَ أَنَّ إِلى رَبِّكَ الْمُنْتَهى  اين است كه ربّ هر موجودى جدول وجودى او از بحر بىكران وجود صمدى ربّ العالمين است كه ربّ اوست . و اين رب اسم عينى آن موجود مربوب است چه اين كه هر موجودى مظهر اسم معينى است . و در اصطلاح عرفان از آن رب تعبير به « قلب » و از اين مربوب تعبير به « جسم » مىشود . در اول فصّ اسماعيلى فصوص الحكم آمده است : « فلكلّ شخص اسم هو ربّه ، و ذلك الشخص جسم و هو قلبه » و هر شخص از اين جدول وجوديش ربّ خود را ندا مىكند و يا ربّ مىگويد .\r\nو ربّ خاتم منتهاى همه ارباب است ، و او مقتداى همه است  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ  ( احزاب ، آيه 22 ) . اين ربّ منتهى ، تعيّن اول است كه حقيقت محمديّه است و متضمّن نفايس درر و لآلى اسماء و صفات است فافهم .\r\nتفصيل اين بحث شريف را در اصل سابع از فصل اول از باب كشف سرّ كلّى مصباح الانس طلب بايد كرد . ( ط 1 ، رحلى ، ص 151 ) .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nتعبير به جدول بدين نظر است كه هيچ موجودى به تمام جهت منقطع از وجود صمدى واجب تعالى آفريده نشده است بلكه حق سبحانه رب العالمين است ،  الْحَمْدُ لِلَّهِ رَبِّ الْعالَمِينَ *   الْحَمْدُ لِلَّهِ بَلْ أَكْثَرُهُمْ لا يَعْلَمُونَ  .\r\nتعبير به جدول در صحف اهل عرفان رائج است ، مثلا علامه ابن فنارى در مصباح الأنس در اصل دوازدهم از فصل اول از باب كشف سرّ كلى گويد : « و اعلم أنّ نسبة خيال الإنسان المقيّد الى عالم المثال نسبة الجداول الى النهر العظيم الذي منه تفرّعت . . . » ( ط 1 ، رحلى ، ص 180 ) .\r\nانسان در تحت تدبير متفرّد به جبروت از مرتبه هيولانيت درجه فدرجه از جماديت به نباتيّت و از آنجا به حيوانيت و پس از آن به انسانيّت مىرسد ؛ و سپس اين انسان در رتبه ناسوتى در اثر ترقّى و تكامل دو قوه نظرى و عملى ، انسانى عقلى و ملكوتى و لاهوتى مىگردد بدان‌سان كه عارف رومى گويد :\r\n از جمادى مردم و نامى شدم * وز نما مردم به حيوان سر زدم \r\n مردم از حيوانى و آدم شدم * پس چه ترسم كى ز مردن كم شدم \r\n بار ديگر من بميرم از بشر * تا درآرم در ملايك بال و پر \r\n بار ديگر از ملك پران شوم * آنچه اندر وهم نايد آن شوم \r\n پس عدم گردم عدم چون ارغنون * گويدم كانّا اليه راجعون \r\nعالم كارخانه عظيم انسان‌سازى است كه اگر چنين انسان توليد نكند عبث در خلقت لازم آيد ، امّا خلقت ساير مكوّنات به طفيل اوست .\r\n تواصل وجود آمد از نخست * دگر هر چه باشد همه فرع توست \r\nشيخ رئيس بو على سينا را در مبدء و معاد كلامى بكمال در اين مطلب سامى است كه :\r\nكمال العالم الكونى أن يحدث منه إنسان ، و سائر الحيوانات و النباتات يحدث إمّا لأجله ، و إمّا لئلّا تضيع المادّة ، كما أن البنّاء يستعمل الخشب في غرضه فما فضل لا يضيعه بل يتّخذه قسيّا و خلالا و غير ذلك . و غاية كمال الإنسان أن يحصل لقوّته النظرية العقل المستفاد ، و لقوّته العملية العدالة ، و هاهنا يتختم الشرف في عالم الموادّ .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nحاصل اين كه كمال عالم كيانى و غرض آن انسان است و مقصود از خلقت منحصر در انسان كامل است و خلقت ساير اكوان از جمادات و نباتات و حيوانات از جهت احتياج به ايشان در معيشت و انتفاع به آنها در خدمت است ، و تا آن كه مواد ضايع و مهمل نگردد صافى و زبده مواد خلقت انسان گرديده است چه حكمت إلهيّه و رحمت ربانيّه اقتضا مىكند كه هيچ حقى از حقوق فوت نشود بلكه هر مخلوقى به قدر استعدادش به سعادت خود برسد . متأله سبزوارى در آخر فصل اول باب چهارم اسرار الحكم ( ص 178 ؛ به تصحيح استاد شعرانى ( رضوان اللّه عليه ) چه نيكو فرموده است :\r\nچنان كه ماده انسان ناسوتى در تكوينيّات به هر مقام رسيد واقف نشد مقام بهترش دادند پس در جمادى واقف نشد به نباتى رسيد ، و در نباتى واقف نشد به حيوانى رسيد ، و در حيوانى واقف نشد به انسانى رسيد ، همچنين انسان ملكوتى در تكليفيات و مقامات سير الى اللّه تعالى .\r\n هر چه در اين راه نشانت دهند * گر نستانى به از آنت دهند \r\nدر اين مقام نقل يك كلمه از هزار و يك كلمه و نيز نقل يك كلمه از صد كلمه ما مناسب مىنمايد ؛ اما يك كلمه از صد كلمه كه كلمه شصت و چهارم آن است اين كه :\r\nآن كه در تن و روان خود بينديشد ، خود را يك چيز و دو چيز بلكه چند چيز يابد :\r\nيك چيز به حسب شخصيت ، دو چيز يا چند چيز به لحاظ تحليل عقلى . يك شخصيت ممتدّ از فرش تا فوق عرش كه يك انسان طبيعى و مثالى و عقلى و الهى است : طبيعت هميشه سيّال است و صورت او به تجدد امثال محفوظ است و در حقيقت روح متجسّد است ؛ مثال را تجرّد برزخى است ، و عقل را تجرّد تام ؛ و الهى اين كه هيچ چيز به انفصال و استقلال نازل نشده است بلكه  بِيَدِهِ مَلَكُوتُ كُلِّ شَيْءٍ  . روان گوهرى نورانى منزه از مشاين طبيعت ، و مغتذى به حقايق علميه است .\r\nو حقايق علميه صور فعليه‌اند كه به كمال رسيده‌اند و حركت در آنها راه ندارد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو گرنه بايد بالقوه باشند و لازم آيد كه هيچ صورت علميه‌اى متحقق نباشد و به فعليت نرسيده باشد . پس انسان ثابت سيّال است : هم براهين تجرّد نفس در وى به قوّت خود باقى است ، و هم ادلّه حركت جوهر طبيعت صورت جسمانيه\r\nاما يك كلمه از هزار و يك كلمه ( كلمهء 103 ) اين كه :\r\nانسان در حقيقت ، معجون افعال و احوال و نيّات و سعى خود است . قوله سبحانه :  إِنَّهُ عَمَلٌ غَيْرُ صالِحٍ  ( هود ، 46 ) ؛  وَ أَنْ لَيْسَ لِلْإِنْسانِ إِلَّا ما سَعى  ( النجم ، 40 ) ؛  وَ إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  ( البقرة ، 285 ) ؛  لا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما كَسَبَتْ قُلُوبُكُمْ  ( البقره ، 266 ) .\r\nدر باب نيّت از كتاب ايمان و كفر اصول كافى جناب كلينى به اسنادش روايت شده است : « عن أحمد بن يونس عن أبى هاشم قال : قال أبو عبد اللّه عليه السّلام : إنّما خلّد أهل النار في النار لأن نيّاتهم كانت في الدنيا أن لو خلّدوا فيها أن يعصوا اللّه أبدا ، و إنما خلّد أهل الجنة في الجنة لأنّ نيّاتهم كانت في الدنيا أن لو بقوا فيها أن يطيعوا اللّه أبدا ، فبالنيّات خلّد هؤلاء و هؤلاء ، ثم تلا قوله تعالى :  قُلْ كُلٌّ يَعْمَلُ عَلى شاكِلَتِهِ  ( الإسراء ، 84 ) قال : على نيّته » . ( اصول كافى معرب ، ج 2 ، ص 69 ) . شرح چهار عين 61 ، 62 ، 63 ، 64 كتاب ما سرح العيون في شرح العيون در تبيين مسائل حول اين كلمه است .\r\nپس بدان كه خداى سبحان كسى را به جهنم نمىبرد بلكه جهنّمى جهنّم مىشود ( كلمهء 194 ) .\r\nاز آنچه كه در اين برهان تقرير و تحرير كرديم دانسته شد كه يكپارچه همه قوافل جواهر مادّى از هيولاى أولى و صور طبيعى عناصر و اجرام آن به طبايع و سرشتشان به شوق فطرى به سوى ملكوت اعلى و حسن و جمال مطلق در حركت‌اند قوله سبحانه :  أَلا إِلَى اللَّهِ تَصِيرُ الْأُمُورُ  ( شورى ، آيه 52 ) .\r\nجناب شيخ رئيس در آغاز امر ، شوق هيولى به صورت را انكار داشت . چنان كه در آخر فصل دوم مقاله نخستين طبيعيات شفاء فرموده است :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو قد تذكر في مثل هذه المواضع حال شوق الهيولى الى الصورة و تشبيهها بالأنثى و تشبيه الصورة بالذكر ، و هذا شيء لست أفهمه . . . ( شفاء ، ج 1 ، رحلى ، چاپ سنگى ، ص 9 ، س 8 ) .\r\nو جناب صدر المتألهين در فصل نوزدهم مرحله ششم اسفار ، انكار شيخ را اظهار داشت ، و در ردّ آن چهار اصل در اثبات شوق هيولى اقامه كرد و پس از آن اثبات شوق در هيولى به صورت را نتيجه گرفت و در خاتمه فصل مذكور فرمود :\r\nثم العجب أنّ الشيخ ممّن أثبت في رسالة عملها في العشق حال تشوّق الهيولى إلى الصورة بوجه لا يحتاج الى مزيد عليه . . . ( اسفار ، رحلى ، ج 1 ، ص 168 - 172 ) .\r\nنگارنده را در مفاتيح الأسرار لسلّاك الاسفار در اين مقام تعليقه‌اى بر آن بدين صورت است :\r\nقوله : « ثم العجب أنّ الشيخ . . . » صنّف الشيخ رسالة في العشق في سبعة فصول و ذكر فيها أن العشق لا يختصّ بنوع الإنسان ، بل هو سار في جميع الموجودات من الفلكيات و العنصريات و المواليد الثلاث المعدنيات و النباتات و الحيوان . و صنّف الشيخ تلك الرسالة باسم تلميذه أبى عبد اللّه المعصومى الذي قال في حقّه : « أبو عبد اللّه منّي بمنزلة أرسطاطاليس من أفلاطون » .\r\nو الرسالة قد طبعت مع ستّ رسائل أخرى للشيخ ، و الأنماط الثامنة و التاسعة و العاشرة من الإشارات كلها مترجمة بالفرنساوية في ليدن .\r\nو أما قوله : « ثم العجب أنّ الشيخ . . . » فليس بعجب ؛ لأنّه كان أوّلا على ذلك القول ثم استبصر . و قد أفاد بخلاصة ما في الرسالة في آخر النمط الثامن من الإشارات حيث قال : « تنبيه : فإذا نظرت في الأمور و تأمّلتها وجدت لكل شيء من الأشياء الجسمانية كمالا يخصّه و عشقا إراديا أو طبيعيا لذلك الكمال و شوقا طبيعيا أو إراديا اليه إذا فارقه ؛ رحمة من العناية الأولى على النحو الذي هو به عناية .\r\nفالأمر الذي أطنب الشيخ القول في إثباته في تلك الرسالة في سبعة فصول أتى به في سطرين في الإشارات مصدرا بالتنبيه المشير الى عدم الاحتياج فيه إلى تجشّم استدلال\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو تكلّف في إطناب القول .\r\nو الشيخ كان ينكر تجرّد النفس الحيوانية ثم اعترف به . و كان ينكر تجرد القوّة الخياليّة ثم اعترف به . و كان ينكر اتحاد العاقل بمعقوله ثم اعترف به . و كان ينكر الكيمياء ثم اعترف بها ، و صنّف في صحّتها رسالة سمّاها حقائق الإشهاد على التفصيل الذي تجده في كتابنا سرح العيون في شرح العيون .\r\nو به مفاد اين دو كلمه از هزار و يك كلمه توجّه بفرماييد :\r\nكلمه اصل حكمى و هو : « أنّ صور البسائط العنصرية و إن كانت مقوّمة للبسائط لكنّها خارجة عن حقيقة المواليد من المعدنية و النباتية و الحيوانية ، فتلك العناصر المادية خارجة عن حقيقة النفس من بدء حدوثها » فتبصّر ؛ لأنّه أصل قويم ينبغى الاهتمام به في معرفة النفس جدّا . و تفصيل البحث عن ذلك الاصل يطلب في الفصل العشرين من المرحلة السادسة من الأسفار المترجم بقوله : « فصل في العلة الصورية و الفرق بين الطبيعة و الصورة » ( ج 1 ، ط 1 ، الرحلى ، ص 172 ) .\r\nكلمه : اين كلمه حاوى دو اصل حكيم حكمى است :\r\n1 - الموجودات في السلسلة الطولية بحسب نزولها كانت كلّ سابقة منها علة للاحقها ، و بحسب صعودها كانت كلّ لاحقة منها غاية لسابقها .\r\n2 - السلسلة العرضية لا تجتمع فيها صورتان معا ، بل كلّ صورة لاحقة مزيلة للصورة السابقة ، و أما الطولية فهي استكمالية ، فالشيء ما لم يستوف جميع كمالات ما دونه لا يرتقى إلى مرتبة أخرى . و بالجملة ، الأمر في السلسلة العرضية كون و فساد ، و ان شئت قلت : خلع و لبس ؛ و أما في الطولية الاستكمالية فالأمر فيها لبس فوق لبس . ( آخر فصل 19 مرحله ششم اسفار ، ج 1 رحلى ، ص 172 ) .\r\nاز مطالبى كه در بيان اين برهان عرضه داشته‌ايم اين اصل رصين و حكم متين به دست آمده است كه : « حركت جوهرى مطلقا استكمالى است » ، چه اين كه خروج تدريجى از قوه به فعل است ؛ و به تعبير استاد علامه طباطبائى در نهاية الحكمة ( ط 1 ، ص 187 ) :\r\nلا معنى للحركة النزولية بسلوك الموضوع من الشدّة الى الضعف ، و من الكمال\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nالى النقص ؛ لاستلزامها كون فعلية ما قوة لقوته كأن يتحرك الإنسان من الإنسانية إلى الحيوانية و من الحيوانية إلى النباتية و هكذا ؛ فما يتراءى من الحركة التضعفّية حركة بالعرض تتبع حركة أخرى اشتدادية تزاحم الحركة النزولية المفروضة كالذبول .\r\nو چون حركت جوهرى مطلقا استكمالى است لاجرم از طريق حركت تدريجى جوهر ، تشكيك در ذاتيات - يعنى تشكيك خاص در حقيقت اشخاص كه در واقع همان تحوّل ناقص به كامل است - دانسته مىشود ؛ و هر يك از براهين اتحاد عاقل به معقول و مدرك به مدرك ، ممدّى تام و حجّتى بالغ بر اين اصل اصيل است .\r\nاى عزيز در حول اين برهان تكاملى طبايع ، نبات را قبله جماد مىيابى ، و حيوان را قبله نبات ، و انسان را قبله حيوان ، و عقل را قبله انسان ، كه هر دانى رو به سوى عالى دارد و در مسير تكامل است كه آن فآن درباره او بايد گفت : « گويم كه نمرد و زنده‌تر شد » .\r\nملاى رومى در ابياتش كه در همين برهان نقل كرده‌ايم : « از جمادى مردم و نامى شدم . . . » ناظر به همين مطلب شريف است .\r\nمردم آگاه پيشين نيز همين را گفته‌اند ، مثلا شيخ يونانى افلوطين (  Plotinus  ) گفته است :\r\nو أمّا دائرة العالم السفلى فإنها دائرة تدور حول النفس و اليها تشتاق ، و إنما يتحرّك هذه الحركة الدائمة شوقا إلى النفس كشوق النفس إلى العقل و شوق العقل إلى الخير المحض الأول . . . ( صوان الحكمة ، ص 173 ؛ اسفار ، ط رحلى ، ج 2 ، ص 174 ) .\r\nدر بند سيزدهم دفتر دل ( ط 2 ديوان ، ص 343 ) در اين معنى گفته‌ام :\r\n مدارى كاندر آن سير جماد است * نباتش مركز عشق و و داد است \r\n چو حيوان مركز دور نبات است * مر حيوان را به انسان التفات است \r\n بود انسان به دور عقل دائر * كه حق مطلق است و نور قاهر \r\n كه حسن مطلق است و مبدأ كل * بود او قبله كل ملجأ كل \r\n\r\n","description":"","footnote":"","page_name":" 27 ","page_number":27},
  {"content":"\r\n\r\n شده اطلاق عقل اندر رسائل * به حق سبحانه نقل از اوائل \r\nتبصره : با غور و تدبر در حركت جوهرى به نحو استكمال ، دانسته مىشود كه حركت جوهرى منوّع است بخلاف حركات عرضى فتدبّر . ( اسفار ، ط 2 ، ج 3 ، ص 60 و 62 ) .\r\n6 - دليل ديگر بر حركت در جوهر طبيعى برهان « سنخيت بين علّت و معلول » است .\r\nبيانش اين كه علّت و معلول مسانخ يكديگرند يعنى معلول مناسب با علّتش است ، نه بين آن دو تخالف تام است و نه تشابه تام ، قوله سبحانه :  قُلْ كُلٌّ يَعْمَلُ عَلى شاكِلَتِهِ  ( الإسراء ، 85 ) . در فصل ششم باب پنجم علم النفس اسفار فرمايد :\r\nوجود شيء لشيء لا يكون إلّا بعلاقة ذاتيّة بينهما ، و ليست العلاقة الذاتيّة إلّا العلية و المعلولية ( اسفار ط 1 ، ج 4 ، ص 61 ، س 32 ) .\r\nفصل دوم و سوم تمهيد جملى مصباح الأنس در بيان تفصيلى اين دو مطلب رصين كه دو اصل قويم‌اند اهميت بسزا دارند . در فصل اول گويد : « الشيء لا يثمر ما يضادّه و يناقضه على اختلاف صور الأثمار و أنواعه المعنوية و الروحانية و الطبيعية الغير العنصرية و العنصرية . . . » ؛ و در فصل دوم گويد : « و لا يثمر شيء و لا يظهر عنه ايضا ما يشابهه كلّ المشابهة . . . » ( مصباح الأنس ، ط رحلى ، ص 28 ، 32 ) .\r\nبدين چند سطر التفات بفرماييد :\r\nالمعلول يجب أن يكون مناسبا للعلّة . . . فإنّ كل منفعل عن فاعل فانما ينفعل بتوسط مثال واقع من الفاعل فيه ، و كل فاعل يفعل في المنفعل بتوسط مثال يقع منه فيه . و ذلك بيّن بالاستقراء ؛ فإنّ الحرارة النارية تفعل في جرم من الأجرام بأن تضع فيها مثالها و هو السخونة ، و كذلك سائر القوى من الكيفيّات . و النفس الناطقة أنما تفعل في نفس ناطقة مثلها بأن تضع فيها مثالها و هي الصورة العقليّة المجرّدة . و السيف أنما يضع في الجسم مثاله و هو شكله . و المسنّ أنما يحدّد السكّين بأن يضع في جوانب حدّه مثال ما ماسّه و هو استواء الاجزاء و ملاستها . ان كل معلول فهو مركب في طبعه من جهتين :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nجهة بها يشابه الفاعل و يحاكيه ، وجهة بها يباينه و ينافيه ؛ إذ لو كان بكلّه من نحو الفاعل كان نفس الفاعل لا صادرا منه ، و لو كان بكلّه من نحو يباين نحو الفاعل استحال ايضا أن يكون صادرا منه لأن نقيض الشيء لا يكون صادرا عنه . ( اسفار ، ط رحلى ، ج 1 ، ص 104 ) .\r\nغرض اين كه به حكم مسانخت و مناسبت بين علّت و معلول ، اگر معلول موجود ثابت است علت آن نيز بايد موجود ثابت باشد ، و اگر معلول را تجدّد و تحوّل ذاتى است ذات علّت آن هم بايد متجدّد و متحوّل باشد و علّت حادث حادث است و علت قديم قديم . و در تقرير دليل اول دانسته شده است كه اعراض منبعث از متن طبايع جوهرى معلولات آنهايند ، مثلا حركت در كمّيت و كيفيّت معلول طبيعت جوهريه موضوعشان مىباشد ؛ پس بنابر لزوم سنخيت و مشابهت بين علت و معلولش كم و كيف و ساير اعراض به وصف مذكور را كه حركت و تجدّد و حدوث و تحوّل است ، علّت آنها هم كه ذات جوهر طبيعى موضوع آنهاست بايد حركت و تجدد و حدوث و تحوّل باشد ، و هو المطلوب .\r\nفائده : اين دليل - اعنى دليل ششم ياد شده - برهان اول رساله استاد آية اللّه رفيعى قزوينى ( رفع اللّه درجاته ) به نام حركت جوهريه و تحوّلات ذاتيه است . و استاد علامه طباطبائي ( قدس سرّه الشريف ) در نهاية الحكمة آن را اوضح براهين در حركت جوهريه دانسته و عبارت او اين است :\r\nأوضحها - يعني أوضح الوجوه في وقوع الحركة في مقولة الجوهر - أن الحركات العرضيّة بوجودها سيّالة متغيّرة و هي معلولة للطبائع و الصور النوعية التي لموضوعاتها ، و علة المتغيّر يجب أن تكون متغيرة و إلّا لزم تخلّف المعلول بتغيره عن علّته ، و هو محال ، فالطبائع و الصور الجوهرية التي هي الأسباب القريبة للأعراض اللاحقة التي فيها الحركة متغيّرة في وجودها متجدّدة في جوهرها و إن كانت ثابتة بماهيّتها قارّة في ذاتها لأنّ الذاتي لا يتغيّر . ( نهاية الحكمة ، ط 1 ، ص 184 ) .\r\nو رساله شريف استاد قزوينى چنان كه گفته آمد يك باغ « گشتى در حركت » است .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n7 - دليل ديگر بر حركت جوهر طبيعى برهان « وضع و محاذات » است .\r\nفصل 26 مسلك سوم اسفار ( ط 1 ، رحلى ، ج 1 ، ص 230 ) حايز دو برهان بر وقوع حركت در جوهر است ؛ برهان اول آن برهان وضع و محاذات است كه اكنون در بيان آنيم :\r\nفعل جسم و جسمانى مثلا تأثير آتش در آب بدون وضع و محاذات مخصوص - ميان فاعل و منفعل كه در اين مثال آتش و آبند - صورت‌پذير نيست ، زيرا هر موجودى كه در وجودش نيازمند به ماده است در ايجادش - يعنى در فعل و تأثيرش - هم نيازمند بدان است ، پس در فعلش بايد با منفعلش وضع و محاذات مخصوص داشته باشد .\r\nو برهانه أنّ الإيجاد متقوّم بالوجود متأخر عنه ؛ إذ الشيء ما لم يوجد لم يتصوّر كونه موجدا فكونه موجدا متفرع على كونه موجودا ، فالشيء إذا كان نحو وجوده متقوّما بالمادة فكذلك نحو إيجاده متقوم بها . . . ( اسفار ، ج 1 رحلى ، ص 230 ، س 34 ) .\r\nبنابراين طبيعتى كه - يعنى صورت نوعيه مادى كه - موجود در صورت جسميه است ، لذاتها نمىتواند فاعل اوصاف در صورت جسميه خودش بوده باشد . و به عبارت ديگر صورت نوعيه طبيعت مادى موجود در صورت جسميه لذاتها علت آثار طبيعى در خود آن صورت جسميه نمىتواند بوده باشد ، لاجرم جميع صفات لازمه صورت جسميه كه از آن جمله حركت است به جعل صورت طبيعت بدون تخلّل وضع با او هستند ؛ چه اگر طبيعت - يعنى صورت نوعيه مادى در صورت جسميه - لذاتها فاعل در صورت جسميه‌اش كه قابل است بوده باشد ، لازم آيد كه هر يك از فاعل و قابل ، مستقل در وجود و قائم بالذات بوده باشد تا وضع و محاذات بين آن دو تحقق يابد ، و حال اين كه آن صورت نوعيه طبيعت مادّى كه فاعل در اين صورت جسميه قابل است هر دو يك حقيقت خارجىاند - يعنى آن طبيعت قوه جسمانى كه فاعل است همين صورت جسميه قابل است - و قيد « لذاتها » كه مفيد استقلال اين قوه جسمانى كه صورت طبيعت نوعيه مادى فاعل است ، معنى ندارد چه اين كه وضع و محاذات شىء با خودش لازم آيد كه معنى\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nندارد ؛ چه اين كه وضع و محاذات مثل قرب و بعد است كه بايد بين چند چيز تحقق يابد .\r\nو اگر اين طبيعت - يعنى همان قوه جسمانى فاعل - بدون وساطت صورت جسميه ، فاعل بوده باشد خلاف فرض لازم آيد - يعنى لازم آيد كه طبيعت مادى را كه قوه جسمانى است مجرد از ماده انگاريم - .\r\nو اگر ماده ديگرى براى اين طبيعت صورت نوعيّه فرض شود تا وضع و محاذات و تأثير و تأثر صورت گيرد تسلسل لازم آيد ، چه اين كه نقل كلام در اين ماده جسمانى دوم با طبيعت صورت نوعيه فاعل پيش مىآيد ، و هكذا .\r\nمثلا اگر به جاى آب در مثال ياد شده ، ماده نار را در نظر بگيريم و بگوييم كه صورت نوعيه قوه ناريه در ماده جرم نار ، فاعل حرارت باشد بايد به قانون وضع و محاذات مخصوص بين فاعل و منفعل مادّى ، صورت قوه ناريه مادى فاعل ، و ماده نار منفعل ، هر يك وجود مستقل داشته باشد تا بين آنها وضع و محاذات مخصوص باشد و حال اين كه هر دو در خارج يك صورت جسميه ناريّه‌اند .\r\nحاصل اين كه همان گونه كه حرارت ذاتى طبيعت قوهء ناريه به جعل واحد است ، حركت نيز نسبت به جوهر طبيعى اين چنين است كه جاعل به جعل واحد يعنى به نفس ايجاد طبيعت ، ايجاد حركت مىكند كه در نتيجه حركت ذاتى طبيعت جوهر جسمانى است ، فتدبّر جدّا و جيّدا .\r\nبسيار شايسته است كه براى مزيد استبصار بدين برهان ، عبارت فصل ياد شده اسفار را نقل كنيم ؛ و آنچه در بين الهلالين آمده است به عنوان تبيين و توضيح از قلم نگارنده تقرير شده است :\r\nفصل في استيناف برهان آخر على وقوع الحركة في الجوهر : اعلم أنّ الطبيعة ( أي الصورة النوعيّة ) الموجودة في الجسم لا تفيد شيئا من الأمور الطبيعية فيه ( اي في ذلك الجسم ) لذاتها ( أي تلك الطبيعة لذاتها لا تفيد شيئا من الأمور الطبيعية في الجسم . يعني أن الصورة النوعية الطبيعية وحدها منعزلة عن الصورة الجسمية لا تفيد شيئا منها فيها .\r\nفيجب اتّكاء النظر و التوجه الى قيد « لذاتها » حتى لا تقبل دغدغة ، فإنّها لو تفيدها\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nوحدها منفردة عن الصورة الجسمية لكانت مستغنية عن المادة ، فلزم كونها صورة مجرّدة ، و المفروض أنّها صورة نوعية طبيعية مادية و كان نحو وجودها متقوّما بالمادة ، فكان نحو فعلها أيضا متقوما بالمادة فإنّ الجسم أي الصورة الجسمية مادة للطبيعة كما أنّ الهيولى مادة للجسم فافهم ) . لأنّها لو كانت تفعل في جسمها لكان لها فعل من دون وساطة الجسم ، و التالي باطل فالمقدّم مثله ( فالقياس استثنائي ) .\r\nأمّا بيان بطلان التالي فلأنّها ( أي لأنّ الطبيعة الموجودة في الجسم ) قوّة جسمانية ، و لو فعلت من غير وساطة الجسم لم تكن جسمانيّة بل مجرّدة .\r\nو أمّا بيان حقيّة الملازمة فلأنّ الطبائع و القوى لا تفعل إلا بمشاركة المادة و الوضع ( أي لا تفعل إلّا بمشاركة المادة و الوضع و المحاذاة ) . و برهانه أنّ الإيجاد متقوّم بالوجود متأخّر عنه ؛ إذ الشيء ما لم يوجد لم يتصوّر كونه موجدا ، فكونه موجدا متفرّع على كونه موجودا ، فالشيء إذا كان نحو وجوده متقوّما بالمادة فكذلك نحو ايجاده متقوّم بها ( أي بالمادة ) ؛ ثم إنّ ( و هو تتمة البرهان ) وجود المادة وجود وضعي و توسّطها ( أي توسّط تلك المادة في فعل أو انفعال عبارة عن توسّط وضعها ( أي وضع تلك المادة ) في ذلك ( أي في الفعل و الانفعال ) فما لا وضع لها بالقياس إليه ( أي فالشيء الذي لا وضع للمادة بالقياس إلى ذلك الشيء ، كما في المقام لا وضع للمادّة الجسمية بالقياس إلى الطبيعة الموجودة فيها ؛ لكونهما شيئا واحدا في الخارج و لا معنى لوضع الشيء مع نفسه و محاذاته لنفسه ؛ لأنّ الوضع و المحاذاة كالقرب و البعد ممّا يتحقق بين شيئين ) لم يتصوّر لها ( أي للمادة في قوله : « ثم ان وجود المادة وجود وضعي » ) فعل فيه ( ضمير « فيه » راجع إلى كلمة « ما » في قوله : « فما لا وضع لها » أي لم يتصوّر للمادّة فعل في ذلك الشيء ) و لا انفعال له منها ( أي و لا انفعال لذلك الشيء المعبّر بما من تلك المادة ) .\r\n( و اعلم أنّه قد كمل لسان البرهان الى هاهنا إلّا أنّ صاحب الأسفار قد ذنّب البرهان بقوله : « فلو كان لقوة فعل . . . » و هذا التذنيب كأنّه دفع دخل مقدّر بأن يقال : فلتكن تلك الطبيعة الموجودة في الجسم قوة تفعل بلا مشاركة الوضع و المحاذاة ، فدفعه بقوله ) فلو كان لقوّة فعل بدون مشاركة الوضع لكانت ( تلك القوة ) مستغنية عن المادة في فعلها ( الضمير\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nراجع إلى القوة ) و كلّ مستغن عنها ( أي عن المادة ) في الفعل مستغن في الوجود ( أي مستغن في وجوده عن المادة ) فكانت ( تلك القوة ) مجرّدة عنها ( أي عن المادة ) هذا خلف ( لأنّ المفروض أنّ تلك القوة هي الطبيعة الموجودة في الجسم ) و يلزم من هذا أن لا يكون للطبيعة فعل في نفس المادة التي وجدت فيها ( أي وجدت الطبيعة في المادة ) إذ لا وضع للمادة بالقياس إلى ذاتها و إلى ما حلّ في ذاتها ( أي لا يتصور الوضع بين الشيء و نفسه كما دريت آنفا ، و قد نبّهناك على الاهتمام بقيد « لذاتها » فإنه هو محور مدار برهان الوضع و المحاذاة ) و إلا لكان لذي الوضع ( أي للمادة و هي الصورة النوعية المعبّرة عنها بالطبيعة الموجودة في الجسم ) وضع آخر ( أي لكانت للمادة مادة أخرى و هكذا ) هذا محال ( للزوم التسلسل كما لا يخفى ) ، فكلّ ما تفعل المادة ( المادة منصوبة على المفعولية ، و فعل « تفعل » بمعنى توجد ، أي كلّ صورة و علة توجد المادّة من كتم العدم ) أو تفعل في المادة فيمتنع أن يكون وجودها ماديا ( أي بل فلا بدّ أن يكون وجودها مجرّدا عن المادة ) فالطبيعة الجسمانية يمتنع أن يكون لها فعل في مادّتها و إلّا لتقدّمت المادة الشخصية على المادة ( ليتحقق الوضع و المحاذاة بينها و بين نفسها ، و قد علمت ما فيه ) فإذن جميع الصفات اللازمة للطبيعة من الحركة الطبيعية ( الجوهرية ) و الكيفيات الطبيعيّة كالحرارة للنار و الرطوبة للماء من لوازم الطبيعة من غير تخلّل جعل و تأثير بينها ( بين الطبيعة ) و بين هذه الأمور ، فلا بدّ أن يكون في الوجود مبدء ( و هو المفارق ) أعلى من الطبيعة و لوازمها و آثارها ، و من جملة آثارها اللازمة نفس الحركة ، فتكون الطبيعة ( أي الصورة النوعية المعبّرة في صدر الفصل بالطبيعة الموجودة في الجسم ) و الحركة معين ( تثنية مع ) في الوجود ( بجعل واحد ) ، فالطبيعة ( نتيجة البرهان ) يلزم أن تكون أمرا متجدّدا في ذاتها كالحركة ( فإنّها أمر متجدّد في ذاتها ) بل الحركة نفس تجدّدها ( الضمير راجع الى الطبيعة ) اللازم ( صفة للتجدد ) و كذا الكيف الطبيعي و الكم الطبيعي يكون حدوث كلّ منهما مع حدوث الطبيعة ، و بقاؤه ( أي بقاء كلّ منهما ) مع بقائها ؛ و كذلك في سائر الأحوال الطبيعية و معيتها ( أي معيّة تلك الأحوال ) مع الطبيعة في الحدوث و التجدد و الدثور و البقاء إلّا أنّ فيض الوجود يمرّ بواسطة الطبيعة ( أي الصورة النوعية في الجسم ) عليها ( على تلك الأحوال الطبيعيّة ) . و هذا ( أي مرور فيض\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nالوجود أولا على الصورة النوعية و بواسطتها على تلك الأحوال الطبيعية بجعل واحد ) معنى ما قالوا في كيفية تقدّم الصورة على المادة أنّها ( بيان لما ) شريكة علة الهيولى ، لا أنّ الصورة فاعلة لها ( أي موجدة للهيولى ، و ذلك لأنّ معطى الوجود هو المبدأ المفارق ) بالاستقلال ، أو واسطة أو آلة متقدمة عليها ( أي على الهيولى ) لأنهما ( أي الهيولى و الصورة ) معا في الوجود . فالصورة واسطة فيض الوجود من المبدأ المفارق الفيّاض إلى الهيولى ، كما أن الفصل واسطة فيض الوجود منه إلى الجنس . و هكذا حكم الطبيعة ( أي الطبيعة التي هي الصورة النوعية الموجودة في الجسم ) مع هذه الصفات الطبيعية التي منها الحركة ، فيلزم تجدّد الطبيعة و استحالتها في جميع الأجسام ( سواء كانت اجساما عنصرية ، أو اجراما فلكية ، فالطبيعة أيضا أعمّ من أن تكون طبيعة - أي صورة نوعية - عنصرية أو فلكية ) فإنّ الأوضاع المتجدّدة للفلك تجدّدها ( أي تجدّد تلك الأوضاع ) بتجدّد الطبيعة الفلكية كالاستحالات الطبيعية و الحركات الكمية التي في العنصريات من البسائط و المركّبات ( فالطبيعة مع تلك الأحوال و الأوضاع و الأعراض المذكورة كالنفس مع قواها ، أعني كما أنّ قوى النفس من شئونها ، و النفس في وحدتها كلّ القوى ، كذلك أعراض الطبيعة مطلقا مع تلك الطبيعة ، فتدبّر جدّا ) .\r\nفائدة : اين برهان بر وقوع حركت در جوهر طبيعى كه برهان وضع و محاذات است ، در رساله حدوث صدر المتألهين معنون و موسوم به برهان عرشى است :\r\nبرهان عرشي : اعلم أنّ الطبيعة ، اذا وجدت في الجسم فليست تفيد شيئا فيه لذاتها . . .\r\n( رسائل آخوند صدر المتألهين ، ط 1 ، چاپ سنگى ، ص 23 ) .\r\n8 - دليل ديگر بر حركت در جوهر برهان « تشخّص شىء به وجود » است . اين برهان در ذيل فصل بيست و ششم مسلك سوم اسفار آمده است : « برهان آخر مشرقى : كل جوهر جسمانى له نحو وجود . . . » ( اسفار ، ط 1 ، رحلى ، ص 231 ) .\r\nدر بيان آن گوييم :\r\nدر نظر مشّاء و بسيارى از قدماء مناط تشخّص جوهر به عرض است كه عوارض طارى بر جسم طبيعى را مشخّص آن مىدانند . بدين معنى كه طبيعت\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكلّى - مثلا انسان - به ضميمه اين عوارض بدان ، شخص مىشود كه خود اين عوارض مشخّص شيءاند و شيء را شخص مىكنند ، و اين عوارض اگر چه در تغيّر و تبدّلند و لكن با عرض عريضى مشخّص هستند همان گونه كه مثلا مزاج را عرض عريض است و داراى يك حدّ مشخّص و معيّن نيست تا آنگاه كه به كلّى تباه شود شىء داراى مزاج از بين مىرود و تباه مىشود و مىميرد .\r\nدر حكمت متعاليه ملاك تشخّص شىء خود وجود است كه نفس واقعيت آن شىء است و ان شئت قلت : حقيقت هر شىء وجود خاص آن شىء است كه فى الحقيقة منشأ آثار و مبدء احكام آن شىء است و عوارض طارى بر آن علامات و امارات تشخّصند ، و اين وجود متشخّص مصداق لوازم و اعراض منبعث از آن هست مانند انبعاث ضوء از مضىء و حرارت از نار . نتيجه اين كه چون اين شخص جسم طبيعى ، تشخّص آن به خود وجود اوست و كم و كيف و ديگر اعراض صادق بر آن منبعث از آن و عين آن شخص وجود ، و امارات و علامات تشخّص آنند لا جرم تبدّل و تغيّر اين امور اعنى امارات و علامات تشخّص ، تبدّل و تغيّر عين آن شخص وجود است ، و اين معنى عين حركت در جوهر است ، و هو المطلوب .\r\nخلاصه اين برهان اين كه تشخص شىء به عين وجود آن شىء است و ديگر احوال علائم تشخّص وىاند كه از آن جمله حركت است پس حركت نحوه وجود طبيعت است .\r\nشايسته است كه عبارت يادشده ذيل فصل مذكور از اسفار را در تقرير اين برهان نقل كنيم ، و بعضى از توضيحات را در مطاوى عبارات در بين الهلالين ذكر نماييم :\r\nبرهان آخر مشرقي : كل جوهر جسماني له نحو وجود مستلزم لعوارض ( كالكم و الكيف و الوضع و غيرها ) ممتنعة الانفكاك عنه ، نسبتها ( أي نسبة تلك العوارض ) إلى الشخص نسبة لوازم الفصول الاشتقاقية ( تلك اللوازم كقوة الكتابة و قوة العلم و نحوهما ) إلى الأنواع ؛ و تلك العوارض اللازمة هي المسماة بالمشخّصات\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nعند الجمهور ؛ و الحق أنّها علامات للتشخص . و معنى العلامة هاهنا العنوان للشيء المعبّر بمفهومه ( أي بمفهوم ذلك العنوان ) عن ذلك الشيء ، كما يعبّر عن الفصل الحقيقي الاشتقاقي ( كالنفس الناطقة الإنسانية ) بالفصل المنطقي كالنامى للنبات و كالحساس للحيوان ، و الناطق للإنسان ؛ فإنّ الأول عنوان للنفس النباتية ، و الثاني للنفس الحيوانية ؛ و الثالث للنفس الناطقة . و تلك النفوس فصول اشتقاقية . و كذا حكم سائر الفصول في المركّبات الجوهرية ؛ فإنّ كلا منها جوهر بسيط يعبّر عنه بفصل منطقى كلي من باب تسمية الشيء باسم لازمه الذاتي . و هي ( أي الفصول الاشتقاقية الحقيقيّة ) بالحقيقة وجودات خاصّة بسيطة لا ماهية لها . و على هذا المنوال لوازم الأشخاص ( تلك اللوازم كالكم و الكيف و الوضع و نحوها ) في تسميتها بالمشخّص ، فإن التشخّص بنحو من الوجود ، إذ هو ( أي الوجود ) المتشخّص بذاته ، و تلك اللوازم منبعثة عنه ( أي عن الوجود ) انبعاث الضوء من المضيء ، و الحرارة من الحارّ و النار .\r\nفاذا تقرّر هذا فنقول : كل شخص جسمانى تتبدّل عليه هذه المشخّصات ( التعبير بالمشخّصات من سهو القلم ؛ لأنّ تلك العوارض مشخّصات عند الجمهور و علامات للتشخّص عنده ( قدس سرّه ) فكان الصواب أن يقول : تتبدل عليه هذه العلامات ) كلا أو بعضا كالزمان و الكم و الوضع و الأين و غيرها ، فتبدّلها ( أي تبدّل تلك العلامات للتشخص ) تابع لتبدّل الوجود المستلزم إيّاها ( أي المستلزم للزمان و الكم و الوضع و الأين و غيرها ) ، بل عينه ( الضمير راجع إلى التبدّل ) بوجه ، فإنّ وجود كل طبيعة جسمانية يحمل عليه ( الضمير راجع إلى وجود كل طبيعة جسمانية ؛ لأنّ عناية هذا البرهان بالوجود أي برهان تشخص الشيء بالوجود ) بالذات أنّه الجوهر المتّصل المتكمّم الوضعي المتحيّز الزماني لذاته ، فتبدّل ( نتيجة البرهان ) المقادير و الأيون و الأوضاع يوجب تبدّل الوجود الشخصي الجوهري الجسماني ، و هذا هو الحركة في الجوهر ، إذ وجود الجوهر جوهر ، كما أنّ وجود العرض عرض ( فتبدّل الجوهر مستلزم لتبدّل الوجود . و حيث إنّ وجود العرض شأن من شئون وجود الجوهر و التشخّص بالوجود ، فتبدّل تلك الأعراض يوجب تبدّل ذلك الوجود الشخصى الجوهري الجسماني ، فافهم ) .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاين بود تمامت عبارت صاحب اسفار در بيان حركت جوهرى به برهان تشخّص شىء به وجود . سپس آن جناب مطلبى را با عنوان « تنبيه تمثيلى » افاده فرموده است . و تعبير به « تنبيه » بدين نظر است كه كأنّ با ادراك ادلّه گذشته بر اثبات حركت جوهرى ، معلوم است كه مطلب از چه قرار است و تمثيل ما در اين مطلب سمت تنبيهى دارد نه تأسيسى .\r\nحاصلش اين كه هر جوهر جسمانى را هم طبيعت سيّال متجدّد است و هم امر ثابت مستمرّ باقى - يعنى حركت توسطيه - كه نسبت اين امر ثابت بدان طبيعت سيّال نسبت روح به جسد است . مانند روح انسانى به طبيعت بدنش كه روح مجرد و باقى و ثابت است و طبيعت بدن آن فآن در تغيّر و تبدّل است و به تجدّد امثال صورت و وحدت صنع آن محفوظ است . همين گونه صور طبايع اشياء مادى جسمانى در تبدّل و تغيرند و وحدت صورت و حسن و جمال و تشخص آنها به تجدد امثال در تحت تدبير و نگاهدارى صور مفارقه نورى كه مثل الهيه‌اند محفوظاند . به عبارت آن جناب و توضيحات نگارنده در بين هلالين توجه بفرماييد :\r\nتنبيه تمثيلى : إنّ كل جوهر جسماني له طبيعة سيّالة متجدّدة ، و له ( أي و لذلك الجوهر الجسماني ) أيضا ( كما كانت له طبيعة سيّالة متجدّدة ) أمر ثابت مستمرّ باق ( كالحركة التوسّطية ) نسبته إليها ( أي نسبة ذلك الأمر الثابت إلى الطبيعة السيّالة ) نسبة الروح إلى الجسد . و هذا كما أنّ الروح الإنساني لتجرّده باق و طبيعة البدن أبدا في التحلّل و الذوبان و السيلان ( كما حكمت به أدلّة الحركة في الجوهر الطبيعي ) و إنّما هو متجدّد الذات الباقية بورود الأمثال على الاتّصال ( لا يخفى عليك حسن صنيعته في التعبير ؛ فإنّ الباقية صفة لذات ، و هذه الذات الباقية متجددة ، فالطبيعة الجسمانية متجدّدة آنا فآنا ، باقية بتجدّد الأمثال و ورودها عليها على الاتصال ببقاء المفارقات النورية ) و الخلق لفي غفلة عن هذا  بَلْ هُمْ فِي لَبْسٍ مِنْ خَلْقٍ جَدِيدٍ  ( ق ، 16 ) . و كذلك حال الصور الطبيعية للأشياء ؛ فإنّها ( أي تلك الصور الطبيعية ) متجدّدة من حيث وجودها المادّي الوضعي الزماني ، و لها ( أي لتلك الصور الطبيعية ) كون تدريجي غير مستقر بالذات\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n( هذه الجملة أعني « و لها كون تدريجي غير مستقر بالذات » عبارة أخرى للجملة الأولى أعني « فإنّها متجدّدة من حيث . . . » فهي كالتأكيد للأولى ) ؛ و من حيث وجودها ( الضمير راجع إلى الصور الطبيعية ) العقلي و صورها المفارقة ( صفة للصّور ) الأفلاطونية ( اشتهرت المثل باسم أفلاطون لأنّه قد كان مولعا بإذعانها و إثباتها و تحرير مسائلها ، كما اشتهرت أصول علم الهندسة مثلا باسم أقليدس الصوري ، و يقال أصول أقليدس لتحريره قواعدها و تنظيمه مسائلها على غاية الجودة و الإتقان ، و رسالتنا في المثل الإلهية حائزة لجميع ما يجب أن يعلم فيها على التحقيق التامّ و التنقيح الكامل .\r\nو اعلم أنّ وجودات عالم الشهادة من شؤنات تلك الصور المفارقة المسمّاة بالمثل الإلهية ، و في الحقيقة أنّ كل نوع من الأنواع الطبيعية له فرد نوري عقلي له اعتناء بسائر أفراد نوعه المادّية فهما - أعني ذلك الفرد النوري و سائر أفراد نوعه المادية - واحد بالحقيقة ، فافهم ) باقية أزلا و أبدا في علم اللّه تعالى . و لست أقول إنّها ( أي الصور المفارقة التي هي المثل الإلهية ) باقية ببقاء أنفسها ، بل ببقاء اللّه تعالى لا بإبقاء اللّه إيّاها ( أي تلك الصور المفارقة ) و بين المعنيين فرقان كما سيأتي لك تحقيقه في موضعه ( و ذلك لأنّ إبقاء شيء فرع وجود ذلك الشيء في نفسه ، و الحال أنّ تلك الصور المفارقة ليس لها وجود في أنفسها . فأمّا بقاؤها ببقائه سبحانه فمفادة أن تلك الصور من تجلّيات ذاته قائمة به باضافته الإشراقية أي إنّها روابط محضة لا استقلال لها ) فالأوّل ( أي الصور الطبيعية ) وجود دنيوي بائد داثر لا قرار له . و الثاني ( أي الصور المفارقة ) وجود ثابت عند اللّه غير داثر و لا زائل ، لاستحالة أن يزول شيء من الأشياء عن علمه تعالى ، أو يتغير علمه تعالى  إِنَّ فِي هذا لَبَلاغاً لِقَوْمٍ عابِدِينَ  ( الأنبياء ، 107 - و لا يخفى عليك حسن صنيعته في التمسّك بهذه الكريمة في المقام ، و نحوه ما أفاده في آخر الفصل الثاني و الثلاثين من المسلك الثالث من الأسفار أيضا ، فإن شئت فعليك بالرجوع اليه ) .\r\nتبصره 1 : اين برهان را - اعنى برهان تشخص شىء به وجود را - در تعليقاتم بر اسفار به نام مفاتيح الأسرار لسلّاك الأسفار به گونه‌اى تقرير و تحرير كرده‌ام كه نقل آن در اينجا براى مزيد استبصار بسيار مناسب است ، و آن اين كه :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nقوله : « برهان آخر مشرقي : كل جوهر جسماني له نحو وجود . . . » وجه كونه مشرقيا يعلم ممّا نهديها إليك ، و هو مبتن على أصول ، و هي ما نتلوها عليك :\r\nالأوّل : أنّ الفصول الحقيقية للأشياء هي أنحاء وجوداتها الخاصّة ، فالفصول الحقيقيّة .\r\nبسيطة لا ماهية لها . و أمّا الفصول الميزانية هي علامات و أمارات و حكايات عن الفصول الحقيقية . و في الفصل السادس من المقالة الخامسة من إلهيات الشفاء ما معناه : « أنّ فصل الحيوان ليس مفهوم الحسّاس بل جوهر نفسه التي بها تمام ذاته و هويّته و حقيقته ، و كذا فصول سائر الأنواع و الأجناس ؛ و الأول يسمى فصلا منطقيا ، و الثاني فصلا اشتقاقيّا ؛ لأنّه غير محمول على النوع المركّب ، و المحمول عليه هو المفهوم المأخوذ منه و ذلك بالحقيقة لازم من لوازمه » .\r\nاعلم أنّ معنى الاشتقاق هاهنا أنّ الفصل الميزاني كالناطق عنوان للنفس الإنسانية التي هي الفصل حقيقة ، لا أنّ هاهنا اشتقاقا اشتقاق لفظ من لفظ ، و اشتقاق عين من عين كاشتقاق النفس من العقل و نحوهما من أنحاء الاشتقاقات الأدبيّة و غيرها . و لنا بسط كلام في الفصول الحقيقيّة يطلب في كتابنا درر القلائد على غرر الفرائد ( ج 1 ، ط 1 ، ص 352 ) .\r\nالثاني : أنّ التشخص بنحو من الوجود ؛ إذ الوجود هو المتشخّص بذاته ، و لوازم الأشخاص من الكم و الكيف و نحوهما منبعثة من الوجود انبعاث الضوء من المضيء و الحرارة من الحارّ و النار .\r\nالثالث : أنّ وجودات الأعراض من شئون وجود موضوعاتها بمعنى أنّ وجودات الأعراض من مراتب وجود الجوهر الموضوع لها ، و الجوهر الموضوع واسطة في إفاضة فيض الوجود إلى الأعراض بجعل واحد ، و إلى هذا المعنى يرجع قولهم : « الصور النوعية مبادئ الآثار الخاصّة » و يعنون بالمبدإ العلة الفاعلية فتدبر . فوجودات الأعراض هي وجودها لموضوعاتها بمعنى أنّ الموضوع موجود واحد متشخّص بذاته ، و تلك المفاهيم العرضية تنتزع منه من حيث إنّ الأعراض علامات تشخّصه ، فافهم . و لك أن تجعل هذين الأصلين أصلا واحدا .\r\nالرابع : أنّ الأعراض متجدّدة آنا فآنا كما يرى أنّ لون تفّاحة و كمّها و طعمها مثلا متغيّرة\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمتقضّية متدرّجة ، و تلك الأعراض ممتنعة الانفكاك عنها .\r\nفإذا تمهّدت هذه الأصول دريت أن تبدّل الأغراض يوجب تبدّل الوجود الشخصي الجوهري الجسماني ، و هذا هو الحركة في الجوهر . و من هاهنا قال المتأله السبزواري في غرر الفرائد :\r\n و جوهرية لدينا واقعه * إذ كانت الأعراض كلا تابعه \r\nتبصره 2 : از بيان اين برهان دانسته شده است كه در طبيعت جوهري « حركت لازم لا ينفكّ وجودي ماده است نه عارضى آن ، كه جهان ماده يك واحد حركت است » . در اين مقام نقل كلمه‌اى از هزار و يك كلمه مناسب مىنمايد :\r\nكلمه : به براهين قاطعة حركت در جوهر طبيعي ، جهان مادّه يك واحد حركت است . مغز هم يك امر مادّى است و به حكم حركت ياد شده در هر آن غير آن چيزى است كه در آن پيش بوده است ، و صورت علميه ثابت است . و به عبارت ديگر حيثيت علم حيثيّت ثبات و بقاست - يعنى علم مساوى با بقاء و ثبات است و حيثيت ذاتش حضور و عدم تغيّر است - و اگر علم مادّى باشد هيچ صورت علمى نبايد تحقّق يابد و وجود پيدا كند ، چون ماده پيوسته و همواره در تغيّر و تبدّل است و حال اين كه صور علميه‌اند كه اين همه آثار وجودى برّى و بحرى و فضائى از آنها به وقوع پيوسته است . پس صورت علميه موجودى ثابت و باقى و مجرد از ماده و احكام آن است . براى توضيح بيشتر اين مطلب به كتاب ما دروس معرفت نفس .\r\nرجوع شود .\r\nتبصره 3 : پيش از صدر المتألهين جناب معلّم ثانى ابو نصر فارابى ( رضوان اللّه تعالى عليه ) نيز تشخّص شىء را به وجود مىدانسته است چنان كه در فصل دوم مرحله چهارم اسفار بدان تصريح و تنصيص شده است . مناسب است كه براى مزيد استبصار به معنى تشخص و به گفتار فارابى ، بدين چند سطر از فصل ياد شده توجّه بفرماييد ( توضيحات بين الهلالين از راقم است ) :\r\nو الحق أنّ تشخّص الشيء بمعنى كونه ممتنع الشركة فيه ( أي لا بمعناه المصدري ) بحسب نفس تصوّره أنّما يكون بأمر زائد على الماهية مانع بحسب ذاته من تصوّر الاشتراك فيه ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nفالمشخّص للشيء بمعنى ما به يصير ممتنع الاشتراك فيه لا يكون بالحقيقة إلّا نفس وجود ذلك الشيء ، كما ذهب إليه المعلّم الثاني ؛ فإنّ كل وجود متشخّص بنفس ذاته . و إذا قطع النظر عن نحو الوجود الخاصّ للشيء ، فالعقل لا يأبى عن تجويز الاشتراك فيه و إن ( الواو وصلية ) ضمّ إليه ألف مخصّص ( إذ لا يفيد ضمّ ماهيات كلّية تشخّصا للذات ، غرر الفرائد ص 101 ، ط ناصري . ) فلا يحصل من انضمام كلي الى كلي جزئيّ ما لم يضع الوجود الحقيقي قدمه في البين ؛ إذ التشخّص الحقيقي هو الذي ليس مناطه إلّا نحو من أنحاء الوجود ) فإنّ الامتياز في الواقع غير التشخّص ؛ إذ الأول للشيء بالقياس إلى المشاركات في أمر عامّ ، و الثاني باعتباره في نفسه حتى أنّه لو لم يكن له مشارك لا يحتاج الى مميّز زائد مع أنّ له تشخّصا في نفسه . و لا يبعد أن يكون التميز يوجب للشيء استعداد التشخّص ؛ فإنّ النوع المادّي المنتشر ما لم تكن المادّة متخصّصة الاستعداد لواحد منه لا يفيض وجوده عن المبدأ الأعلى . . . » ( اسفار ، ط رحلى ، ج 1 ، ص 113 ) .\r\nفائده : اين برهان با تنبيه تمثيلى آن به وزان اسفار در رساله حدوث صدر المتألهين نيز مذكور است ( رسائل صدر المتألهين ، ط 1 ، چاپ سنگى ، ص 24 ) : « برهان آخر مشرقى : كل جوهر جسمانى له نحو وجود . . . » .\r\n9 - دليل ديگر بر حركت در جوهر برهان « وصول به غايت » است ، در بيان آن گوييم :\r\nاگر در مقارنات كه جواهر عالم طبيعت‌اند يكسره حركت نباشد - يعنى متن طبايع كه صور متنوعه‌اند سيّال و متجدّد نباشد ، حق وصول به غايت براى قافله موجودات طبيعى تحقّق نمىيابد ، و براى نفس ناطقه انسانى كه امام قافله است بما هى نفس متعلقة بالطبيعة ، درجات متفاضله و وحدت حقه حقيقيّه ظلّيه كه آيت كبراى وحدت حقّه حقيقيه الهيه است حاصل نمىشود ، و حال اين كه تالى - يعنى عدم وصول به غايت - باطل و ناصواب است ، لا جرم مقدّم آن كه عدم حركت طبيعت جوهر باشد باطل و ناصواب است .\r\nتبصره 1 : سرّ اين كه نفس جسمانية الحدوث و روحانية البقاء است از بيان\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدليل مذكور دانسته مىشود كه جسم جامد به حركت جوهرى ، در تحت تدبير متفرد به جبروت ، نطفه و علقه و مضغه مىشود و به مقام خيال و عقل مجرد مىرسد و روحانى مىشود و با عقل فعّال كه روح القدس است مىپيوندد . و بعبارة اخرى نفس به سبب تبدّلات ذاتى جوهرى بر سبيل اتصال و استمرار از مقام طبع به اعتلا و ارتقاى وجوديش به وحدت حقّه حقيقيه ظلّيه مىرسد و كون جامع مىشود فتدبّر جدّا و جيّدا : « بالحركة تخرج كمالات النفوس من القوة الى الفعل » ( اسفار ، ج 4 ، ط 1 ، ص 61 ، س 18 ، فصل 6 فن 5 ، كتاب نفس ) ؛ « حكمة الصانع في الإنسان أنّه كثف اللطيف و لطّف الكثيف » ( اسفار ، ط 1 ، ج 3 ، ص 131 .\r\nبدان كه كتاب‌هاى ما : دروس اتحاد عاقل به معقول ، و انسان كامل از ديدگاه نهج البلاغه ، و عيون مسائل النفس و شرح آن سرح العيون في شرح العيون و به ويژه عين نهم و شرح آن را در شرح و بيان اين دليل و رفع بعضى از شبهات و ايرادات اهميّت بسزاست .\r\nتبصره 2 : ممكن است كه اين برهان را با برهان پنجم اين رساله كه برهان حركت تكاملى طبايع است وفق داد و درهم ادغام كرد ، و لكن هر يك را جداگانه در اثبات حركت در جوهر وجهى خاص است فتدبّر .\r\nتبصره 3 : در ذيل بيان برهان پنجم از جناب شيخ رئيس ( رضوان اللّه تعالى عليه ) كلامى كامل نقل كرده‌ايم كه فرمود : « كمال العالم الكونى أن يحدث منه انسان . . . » جاى تعجّب است كه چگونه آن بزرگوار با چنين حكم حكيم ، به حركت در جوهر و جسمانية الحدوث بودن نفس مستبصر نشده است با اين كه سرانجام به اتّحاد عاقل به معقول اذعان و اعتراف نمود و حال اين كه آن را سخت انكار و استنكاف داشت ، به تفصيلى كه در عيون مسائل نفس و شرح آن ، و به خصوص در دروس اتحاد عاقل به معقول تقرير و تحرير نموده‌ايم .\r\nتبصره 4 : جسمانية الحدوث بودن نفس ، خود يكى از براهين حركت در جوهر طبيعى است كه تقرير و تحرير آن به تفصيل در پيش است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nفائده 1 : عارف رومى در آخر دفتر دوم مثنوى معنوى فرمايد :\r\n غوره‌هاى نيك كايشان قابلند * از دم اهل دل آخر يكدلند \r\n سوى انگورى همىرانند تيز * تا دويى برخيز دو كين و ستيز \r\n پس در انگورى همى درند پوست * تا يكى گردند و وحدت وصف اوست \r\n آفرين با عشق كل او ستاد * صد هزاران ذرّه را داد اتّحاد \r\nمتألّه سبزوارى در شرح « تا يكى گردند و وحدت وصف اوست » فرمايد :\r\nچه وصول ذى الغاية به غايت به نحو تحوّل است نه به محض قرب اضافى ، چنان كه بعضى از حكما در استكمالات نفوس ناطقه قدسيه اتحاد نفس را به عقل فعّال قائلند ، پس همه نفوس كليه الهيه كه در صعود به غايت واحده متحوّل شوند متّحد باشند ، چنان كه در عالم عقل پيش از ورود بر ابدان « متّحد بوديم و يك جوهر همه » مانند اقطارى كه همه به يك مركز منتهى شوند ( شرح اسرار ، دفتر دوم ، ط 1 ، رحلى ، چاپ سنگى ، ص 182 ) .\r\nفائده 2 : و نيز متأله سبزوارى در بيان اين برهان - اعنى برهان وصول به غايت بر حركت در جوهر طبيعى - فرمايد :\r\nإنّ الوصول بنحو التحول و الاتّحاد لا بالاتّصال الإضافي ، فإنّ النفس تتحوّل إلى العقل بالفعل ، و العقل يفنى في العقل الفعّال ، و هذا لا يتيسّر إلّا بالتبدّل الذاتي و الحركة الجوهرية من نقص ذاتي إلى كمال ذاتي ( غرر الفرائد ، ط ناصرى ، ص 244 ) .\r\nو نيز آن جناب در همين موضوع افاده فرموده است كه :\r\nلو لم تجز الحركة في الجوهر لم يتحقق حقّ الوصول إلى الغايات ، و التالي باطل ، فالمقدّم مثله ( غرر الفرائد ، ط ناصرى ، ص 244 ) .\r\nفائده 3 : اين برهان را به افادتى از حضرات استادم علامه شعرانى ( روحى فداه ) در سفينه‌اى مشحون از مثقلات معارف به قلم رصين و وزين آن جناب كه اكنون در اين بندر لنگر انداخته است ، به پايان مىرسانيم :\r\nعالم هميشه در تجدّد است ، و صورت آن لا ينقطع تبديل مىشود چه آسمانها و چه زمينها ، زيرا كه طبيعت مبدء قريب حركت است ، و علّت حركت بايد متجدّد\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nباشد ، و آيات قرآنيه مثل :  بَلْ هُمْ فِي لَبْسٍ مِنْ خَلْقٍ جَدِيدٍ  ( سوره ق ، آيه 16 ) ؛  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ  ( سوره نمل ، آيه 89 ) ؛  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  ( سوره ابراهيم ، آية 49 ) ؛ و  اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ  ( سوره سجده ، آيه 5 ) را به اين معنى گرفته‌اند چون غرض از روز هزار سال است :  يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  ( سوره سجده ، آيه 6 ) بنابراين عالم غايتى دارد كه به تكميل از هيولاى اولى و اتحاد به صور بسيطه و مركبه حيوانيه و انسانيه و عقليه به مراتب عاليه و فناى محض مىرسد كه  كُلُّ شَيْءٍ هالِكٌ إِلَّا وَجْهَهُ  ( سوره قصص ، آيه 89 ) « فإنّ نهايات الحراك سكون » .\r\nنفس داراى جنبه تجدّد است به واسطه طبيعت ، و [ داراى 
  ] جنبهء بقاست . و طبيعت شايق به شرف و بقاء نيست ، بلكه نفس شايق به آنهاست « خلقتم للبقاء لا للفناء » .\r\nو بقاى طبيعت به بقاى نفس است كه در سجن بدن است و در ظلمت تجدّد است « ندانمت كه در اين خاكدان چه افتاده است » .\r\nنفس به جنبه حسّى در تبدّل است و به عقلى ثابت ، و وجدان به تبدّل در ازمنه حاكم است ، و شيخ در ردّ اين گفت در جواب بهمنيار : « فلست المسؤول عن ذلك فلا يلزمني الجواب » و بهمنيار قايل به حركت او بود .\r\nمعاد جسمانى از فقها و روحانى از فلاسفه و هر دو از محقّقين متألهين معروف است .\r\nمعاد مخصوص به نفس انساني نيست بلكه شامل حيوانات هم مىشود كه  وَ إِذَا الْوُحُوشُ حُشِرَتْ  ( سوره تكوير ، آيه 6 ) ، و نبات و جماد و افلاك و شياطين نيز  وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً وَ حَشَرْناهُمْ فَلَمْ نُغادِرْ مِنْهُمْ أَحَداً  ( سوره كهف ، آيه 47 ) ؛  وَ الطَّيْرَ مَحْشُورَةً  ( سوره ص ، آيه 20 ) ؛ زيرا كه تمام اجسام در حركت تجدّدى و روى به غايتى مىروند .\r\nقواى نظرى و عملى به منزله اجزاى دو بالند كه وقتى تكميل [ شدند 
  ] وقت آيد كه از بيضه بدن خارج شود . چون علل اربعه در هر موجودى لازم است ، و بىغايت\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nهيچ چيزى ممكن نيست بايد دانست كه غايت عبارت از معاد است .\r\nمعاد عقول حق است . و معاد نفوس فلكى معشوقات آنهاست يا حق با عقول . و معاد صور فلكى به صورى از جنس خود اوست ؛ زيرا كه كون و فساد بر او جارى نيست . و معاد هيولى مطلقا فلكى يا عنصرى بدار البوار است . و معاد صور عنصرى به جماد است و معاد جماد به نبات تا انسان ، و معاد انسانى از هر حيث چون جامع تمام مراتب مذكوره است به جايى خواهد بود .\r\nدرجات معاد به اندازه درجات مبدأ است مثل صبح و شفق ، و هر كه از مبدء غافل شود از معاد غافل است  فَسَيَقُولُونَ مَنْ يُعِيدُنا قُلِ الَّذِي فَطَرَكُمْ أَوَّلَ مَرَّةٍ  ( سوره إسراء ، آيه 52 ) ؛  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  ( سوره ق ، آيه 16 ) ؛  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ  ( سوره روم ، آيه 28 ) .\r\nآن كه فرمود : « ندانمت كه در اين . . . » مصراع دوم بيتى است از ديوان حافظ بدين صورت :\r\n تو را از كنگره عرش مىزنند صفير * ندانمت كه در اين خاكدان چه افتاده است \r\nو آن كه فرمود : « از بيضه بدن خارج شود : ناظر به ديوان متأله سبزوارى است :\r\n طفلى است جان و مهد تن او را قرارگاه * چون گشت راهرو فكند مهد يك طرف \r\n در تنگناى بيضه بود جوجه از قصور * پر زد سوى قصور چو شد طاير شرف \r\n انگشت بين كه جمره شد و گشت شعله‌ور * پس در صفات نور شد آن نار مكتنف \r\nو آن كه فرمود : « زيرا كه طبيعت مبدء قريب حركت است . . . » ناظر به فصل بيستم از مسلك سوم اسفار است كه فرمود : « فصل في اثبات الطبيعة لكلّ متحرك ، و أنّها هي المبدأ القريب لكلّ حركة سواء كانت الحركة طبيعية أو قسرية أو ارادية »\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n( ج 1 ، ط 1 ، رحلى ، ص 223 ) .\r\n10 - 11 - 12 : دليل ديگر بر حركت در جوهر برهان « ربط متغير به ثابت و برهان ربط حادث به قديم » است . در بيان آن گوييم :\r\nفصل 39 مرحله ششم از مسلك اول اسفار در ربط حادث به قديم است بدين عنوان : « فصل في أنّ حدوث كل حادث زماني يفتقر الى حركة دورية غير منقطعة . . . » ( ج 1 ، ص 208 ، ط رحلى ) . و فصل 21 مسلك ثالث آن در ربط متغيّر به ثابت است بدين عنوان : « فصل في كيفية ربط المتغير بالثابت . . . » ( ط رحلى ، ج 1 ، ص 224 ) . و نيز فصل 33 مسلك ثالث آن در ربط حادث به قديم است بدين عنوان : « فصل في ربط الحادث بالقديم . . . » ( ط رحلى ، ج 1 ، ص 236 ) . و ص 51 رساله حدوث آن جناب نيز در ربط حادث به قديم است . در شرح و بسط و توضيح و بيان مسائل فصول ياد شده به تعليقات ما بر اسفار به نام مفاتيح الأسرار السلاك الأسفار ، رجوع شود . در اينجا در بيان اين دليل كه حركت در جوهر به برهان ربط متغير به ثابت و حادث به قديم است به عبارت جناب متأله سبزوارى در غرر الفرائد كه خلاصه‌اى از فصول ياد شده است اكتفا مىكنيم و آن را به فارسى ترجمه مىنماييم و به برخى از اشارات توضيح مىدهيم .\r\nبدان كه هر يك از برهان ربط حادث به قديم ، و ربط متغير به ثابت ، به تنهايى دليل بر حركت در جوهر است ، و لكن ما آن دو را يك جا كرده‌ايم كه ملاك حلّ و جواب هر دو مسأله ، حركت در متن طبيعت جوهر است .\r\nو خلاصه سخن در هر دو مسأله ربط اين است كه نحوه وجود طبيعت جوهر ، وجود متحرك و متجدّد و سيّال بالذات است ، چه اين كه وجود اصل در تحقق است و حركت و تجدّد ، ذاتى هويت طبيعت جوهرى است ، و وجودى اينچنين كه ذات او سيّال است مجعول است ، پس حركت جداگانه مجعول نيست و آن حقيقتى كه ربط به جاعل دارد وجود كذايى است كه اصل در تحقق و مجعول بالذات است ، لذا قاعدهء « علّت متغيّر ، متغيّر است » در اين مورد كه حركت ذاتى وجود مجعول بالذات است جارى نيست ، نه اين كه قاعده عقلى تخصيص خورده\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاست بلكه حركتى كه ذاتى وجود اصيل مجعول بالذات است رأسا و اصلا از حكم قاعده مذكور خارج است چه اين كه ذاتى شىء معلّل نيست . نتيجه اين كه نحوه وجود طبيعت جوهريه سيّال بالذات است كه حركت لازمه ذاتى وجود آن است ، و به جعل وجود كذايى هم ربط حادث به قديم بىدغدغه خواهد بود ، و هم ربط متغيّر به ثابت ، فافهم .\r\nتبصره 1 : مطلبى كه در فهم اين برهان و مسائل نظير آن بسيار شايان ذكر است توجّه به واقعيت مجعول بودن وجود متجدّد بالذّات است كه با توحيد صمدى - يعنى يك وجود مساوق با حق ( هو الأول و الآخر و الظاهر و الباطن ) - چگونه است ؟ ! . در اين مطلب بايد به سرّ و حقيقت تشكيك خاصّى وجود صمدى پى برد « إنّ الوجود في ذاته حقيقة واحدة بسيطة لا اختلاف فيها إلّا بالتقدم و التأخّر و الكمال و النقص . . . » ( اسفار ، ط 1 ، ج 4 ، ص 167 ) .\r\nو به تمثيلى كه از قلم نگارنده صادر شده است كه وجود صمدى دريايى است كه لجّه آن ثابت و ساكن است و اقتضاى ساحل آن اضطراب و تموّج است بايد نظر داشت .\r\nرساله جعل ما را در اين مسأله و مسائل ديگر حول جعل اهميّت بسزاست ، و مسأله تجدّد امثال در صحيفه گشتى در حركت توضيح داده شده است .\r\nاما عبارت متأله سبزوارى و ترجمه و بيان آن ( البتّه با توغّل و تعمق در آنچه كه در اين چمن گفته‌ايم حقيقت اين برهان بايد براى آشناى به مبانى حكمت متعاليه مكشوف باشد جز اين كه براى مزيد استبصار به نقل عبارت آن جناب و ترجمه و بيان آن مىپردازيم ) :\r\n و الطبع إن يثبت فينسدّ العطا * بالثابت السيّال كيف ارتبطا \r\nو الطبع المتبوع للأعراض إن يثبت و يكن قارا فينسدّ باب العطاء ؛ لأنّ هذه المتجدّدات العرضيّة لا تليق لأن تستند إلى الحق القديم الذي لا حالة منتظرة لملائكة مقرّبيه فكيف لجنابه تعالى ؟ و الطبائع و الصور التي جعلوها مصادر لها ثابتات كما هو المفروض على قول الخصم ، و إذا كانت كذلك بالثابت السيّال كيف ارتبطا ؛ فإنّ تخلّف المعلول عن\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nالعلّة غير جائز ، فإذا كان الثابت علة للسيّال لزم أن يجتمع جميع حدوده دفعة واحدة ، فما فرضته سيّالا كان ثابتا هذا خلف ، فلا بدّ أن تكون الطبيعة متجدّدة بالذات أي بالوجود و الهويّة لا بالماهية ، و هو المطلوب .\r\nإن قلت : ننقل الكلام إلى الطبيعة المتجدّدة كيف صدرت عن المبدأ القديم تعالى ؟ .\r\nقلت : إنّ التجدد ذاتي لهوية الطبيعة ، و الذاتي غير معلّل ، فالجاعل جعل المتجدّد لا أنّه جعل المتجدّد بالذات متجدّدا .\r\nإن قلت : ما هو جوابكم فهو جوابنا في نفس الحركة العرضية .\r\nقلت : قد مرّ آنفا استناد الأعراض كلا إلى الجوهر و تبعيتها له ، و قد صرّحوا به ، فالذاتية لا بد أن تتمّ في الطبائع و تناخ راحلتها عندها .\r\nإن قلت : القوم أيضا صحّحوا ربطها بالطبيعة و لكن بلحوق التغيّر لها من خارج كتجدّد مراتب قرب و بعد من الغاية المطلوبة في الحركات الطبيعية ، و كتجدّد احوال أخرى في القسرية ، و كتجدّد الإرادات الجزئية المنبعثة من النفس في الإرادية .\r\nقلت : ننقل الكلام إلى تجدّد هذه الأحوال ، و لا محالة تنتهي إلى الطبيعة ؛ لأنّ الفاعل المباشر للحركة مطلقا هو الطبيعة حتّى في الإراديّة ، فإنّها باستخدام النّفس للطبيعة فيها . ( ص 244 و 245 ، ط ناصرى ) .\r\nترجمه و توضيح : اگر طبع متبوع اعراض - يعنى اگر انواع جواهر طبيعى كه اعراض در وجود و تحقّقشان تابع آنهايند ، تابع بدين معنى كه از شئون وجودى آنها هستند - ثابت وقار باشند و در حركت نباشند باب عطاى إلهى بسته مىشود ؛ زيرا كه اعراض آن فآن متجدّدند و در تجدّد و حركت آنها جاى انكار نيست ، لذا شايستگى ندارند كه به حق قديم ( سبحانه ) اسناد داده شوند ، زيرا اعراض آن فآن در تغيّر و تبدّل و تجدّدند و علّت قريب متغيّر بايد متغيّر باشد ، لا جرم اين علّت متغيّر بايد به علّت حركتش محتاج باشد ؛ زيرا حركت فرع بر احتياج است ، پس متحرّك از حركتش در استكمال است و او را حالت منتظره است كه بسبب حركتش از قوه به فعل و از نقص به كمال مىرسد و حال اين كه حالت منتظره براى ملائكه مقرّبين حق قديم راه ندارد تا چه رسد به خود جناب حق قديم ( تعالى شأنه ) . -\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nملائكه مقرّبين ، مفارقات نوريه‌اند كه از شئون وجودى حق مطلقند . در كتاب شريف غرر الحكم و درر الكلم جناب عالم اوحدى قاضى ناصح الدين ابو الفتح عبد الواحد بن محمد تميمى آمدى آمده است كه :\r\nسئل عليه السّلام - يعنى سئل الوصي امير المؤمنين الإمام علي عليه السّلام - عن العالم العلوي ؟ فقال : صور عارية عن المواد ، عالية ( خالية - خ ل ) عن القوّة و الاستعداد ، تجلّى لها ربّها فأشرقت ، و طالعها فتلألأت ، و ألقى في هويّتها مثاله فأظهر عنها أفعالها . . .\r\nو مفروض اين است كه جمهور ، طبايع و صور را - يعنى طبايع مادّى و صور جوهرى را - كه مصادر اعراض قرار داده‌اند ، ثابت مىدانند ، بنابراين از آنها سؤال مىشود كه جواهر طبيعى به عقيده شما ثابت‌اند ، و اعراض هم كه متجددند - و بدون واسطه جوهر - لايق اسناد به حق قديم نيستند ، پس چگونه سيّال كه اعراض متجدّدند به ثابت كه حق قديم است مرتبطند ؟ ! - يعنى پس ربط متغير به ثابت چگونه است ؟ و به همين وزان مىتوان گفت كه ربط حادث به قديم چگونه است ؟ - زيرا تخلّف معلول - كه مراد اعراض متجدّد است - از علّتش كه حق قديم است جايز نيست ، پس اگر ثابت علّت سيّال باشد - يعنى حق قديم علّت اعراض متجدّد بدون واسطه جواهر بوده باشد - لازم آيد - كه به لحاظ علّت فاعلى كذايى - جميع حدود و امور بالقوه سيّال يكباره فراهم آيد و به فعليت رسد ، در اين صورت سيّال از فرض سيّال بودن خارج مىشود و ثابت خواهد بود - زيرا كه حركت براى رسيدن به آن حدود و امور بالقوه به تدريج است ، و چون همه آن امور بالقوّه يك بار به فعليت رسد ديگر حركت معنى ندارد لاجرم بايد سيّال را ثابت انگاشت - و اين خلاف فرض است . پس نتيجه اين كه طبيعت كه صورت نوعيه جوهريه است و اعراض شئون وجودى آنهايند ناچار بايد بالذات متجدّد باشد يعنى به وجود و هويتش متجدّد باشد نه به ماهيتش ؛ زيرا ماهيّت صورت علمى ثابت در ذهن است و سخن در تجدّد جوهر طبيعى خارجى است و اين مطلوب ماست .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاگر گويى كه نقل كلام به طبيعت متجدد بالذات مىكنيم و مىپرسيم كه بنابر حركت در جوهر ، طبيعت جوهرى كه بالذات متجدد و متغيّر است چگونه از علت ثابت قديم كه حق تعالى است صادر شده است و به دو مربوط است ؟ !\r\nدر جواب آن گوييم : كيفيّت صدور جوهر متجدّد بالذات از مبدء قديم ثابت ، در مسأله ربط حادث به قديم گفته آمد . و ملخّص جواب در اينجا اين كه تجدّد ، ذاتى هويت و وجود طبيعت است ، و ذاتى غير معلّل است ؛ پس جاعل به جعل بسيط متجدّد بالذات را كه وجود است جعل فرموده است نه اين كه به جعل مركب ، متجدد بالذات را متجدّد كرده است كه تجدّد مجعول باشد .\r\nتنبيه : مطلب عمده‌اى كه در اينجا بايد تذكر داده شود و جناب حاجى ( رضوان اللّه عليه ) بدان اشاره نفرموده است ، بيان واقعيّت جعل است كه با توجه به وجود صمدى و مساوق بودن آن با حق ( سبحانه ) و تشكيك خاصّى آن - كه لجّه بحر وجود ثابت ، و جدّه آن - يعنى ساحل آن - متلاطم و متغير و متحرك بالذات است ، و حقيقت جعل ربط وجود ساحلى ظلّى به بحر وجود است بدون هيچ گونه تنافى در وحدت حقّه حقيقيّه وجود صمدى - بايد جواب سؤال ياد شده و نظائر آن داده شود چنان كه مكرّر در اين صحيفه گرامى توجّه داده‌ايم .\r\nاگر گويى كه همين جواب شما را در مجعول بودن وجود طبيعت جوهرى به جعل بسيط ، ما نيز در خود حركت عرضى به كار مىبريم و مىگوييم :\r\nوجود عرض به جعل بسيط مجعول و متجدّد بالذات است و ربط به ثابت قديم دارد .\r\nدر جواب آن گوييم : عرض در مقابل جوهر ، وجود نفسى استقلالى ندارد بلكه قائم به جوهر است و وجود نفسى عرض ، عين وجود تعلّقى و فانى در وجود موضوع خواهد بود ، و موضوع و محلّ از جمله مشخّصات وجود اعراضند بدين معنى كه وجود نفسى عرض عين وجود تعلقى او به وجود موضوع است كه دامنه جوهر و از فروع و شئون اوست ، چنان كه پيشترك در استناد همه اعراض و تبعيت آنها به جوهر گفته آمد : « إذ كانت الأعراض كلا تابعة » ، بلكه جمهور كه منكر\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nحركت در جوهرند نيز بدين استناد و تبعيت اعراض به جوهر معترف و بدان تصريح نموده‌اند ؛ پس حركت ذاتى بايد در طبايع جوهرى به تمام و كمال رسد ، و راحله آن - يعنى راحله حركت ذاتى - بايد در نزد طبايع زانو زند زيرا كه ما بالعرض كه سيلان و حركت و تجدّد اعراض است بايد به ما بالذات كه حركت طبيعت جوهرى است و حركت عين جوهر ذات طبيعت است منتهى شود ؛ پس طبيعت جوهرى مانند بيخ درخت است كه بالذات در حركت است و شاخه و برگها كه به منزلت اعراضند همه در حركتند نه اين كه بيخ درخت ثابت باشد و فروع آن متحرك باشند .\r\nاگر گويى كه قوم يعنى كسانى كه حركت در جوهر را انكار دارند ، نيز ربط و استناد حركت به طبيعت را صحيح مىدانند لكن به لحوق تغيّر و حركت مر طبيعت را از خارج ، نه اين كه حركت ذاتى جوهر طبيعت باشد ؛ و اين عروض حركت و تغيّر به طبيعت از خارج ، مانند تجدّد مراتب قرب و بعد طبيعت به غايت مطلوبش در حركات طبيعى است ؛ و مانند تجدّد احوال ديگر طبيعت در حركات قسرى است ؛ و مانند تجدّد ارادات جزئى منبعث از نفس انسانى و حيوانى و فلكى در حركات ارادى است .\r\nدر جواب آن گوييم كه نقل كلام به تجدّد اين احوال مىكنيم ، و لا محاله به طبيعت منتهي مىشوند زيرا كه فاعل مباشر حركت مطلقا چه حركت طبيعى و چه قسرى و حتى ارادى همگى ، طبيعت است چه اين كه حركت ارادى به استخدام نفس مر طبيعت را است .\r\nاين بود ترجمه عبارت متأله سبزوارى كه با برخى از اضافات نگارنده براى بيان و توضيح در اثناى ترجمه گفته آمد . و بحث از مبدء قريب بودن طبيعت مر مطلق حركات از ارادى و قسرى و طبيعى را در پيش است .\r\nتبصره 2 : از تقرير اين برهان دانسته شده است كه جوهر طبيعى ، جوهر مبدع متغير بالذات است : « فالمتّصل بالذات على نعت التجدّد هو وجود الطبيعة الجوهرية التي هو صورة الجسم . . . » ( اسفار ، ج 1 ، رحلى ، فصل 32 مسلك 3 ،\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nص 236 ، س 7 ؛ و رساله حدوث ط 1 ، ص 46 ، س 16 ) ؛ يعنى يك مرحله از وجود كه طبيعت است بالذات متجدّد و متحرك است و حركت عين طبيعت و سرشت آن است ( به مثل چنان كه گفته‌ايم : مانند دريا كه لجه آن ثابت و لبه آن متلاطم است ) .\r\nآخوند صاحب اسفار اين جوهر طبيعى مبدع متغير بالذات را واسطه ربط متغير به ثابت و حادث زمانى به قديم مىداند كه عالم خلق از اقتضاى ذاتى اين حركت ذاتى طبيعى مرتبط به كل است و از حركت ذاتيش حوادث پيش مىآيد و دم‌به‌دم تازه‌اى مىرسد و اين بىقرارى هميشه قرار دارد . و به عبارت متأله سبزوارى : « لو لم تجز الحركة في الجوهر لم يكن عالم الطبيعة بشراشره حادثا ، و التالي باطل فالمقدم مثله » ( غرر الفرائد ط 1 ، ص 244 ) .\r\nجمهور - اعنى مشّاء و متكلم - حركت دورى سرمدى فلكى را رابط بين قديم ثابت و حادث متغيّر ، و علّت نظم و ترتيب و تقدم و تأخر وجود اشياء مىداند ، و دچار اشكالات و تحيّراتى عجيب شده است .\r\nخلاصه اين كه : مشّاء و صاحب اسفار هر دو گويند : امر قديم و ثابت است ، و خلق حادث و متغيّر ؛ جز اين كه مشّاء حركت دورى سرمدى فلكى را رابطه و واسطه بين قديم و حادث و متغير و ثابت داند ، و صدر المتألهين جوهر طبيعى مبدع متغيّر بالذات را ( اسفار ، ج 1 ، رحلى ، فصل 39 مرحله 6 « في أنّ حدوث كل حادث زماني يفتقر الى حركة دورية غير منقطعة . . . » ص 208 ؛ و فصل 21 مسلك ثالث « في كيفية ربط المتغير بالثابت و الارتباط بين القديم و الحادث » ص 224 ؛ و فصل 33 مسلك 3 « في ربط الحادث بالقديم . . . » ص 236 ؛ و فصل 18 رسالة الحدوث ، ط 1 ، ص 51 : « قد تحيّرت أفهام العقلاء من المتكلمين و الحكماء و اضطربت أقوالهم في ارتباط الحادث بالقديم . . . » ) .\r\nو همچنين مشّاء و صاحب اسفار هر دو گويند : بر زمان مقدم نيست جز ذات بارى تعالى شأنه ، و لكن مشاء زمان را از حركت دورى سرمدى فلكى ، قديم مىدانند ؛ و صاحب اسفار گويد : « فالزمان عبارة عن مقدار الطبيعة المتجدّدة\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nبذاتها من جهة تقدمها و تأخرها الذاتيين . . . » ( اسفار ، ج 1 ، ط 1 ، ص 238 ، س 32 ) و مقصود از « الطبيعة » صورت جوهرى طبيعى است كه بذاتها متجدد است .\r\n( فصل 32 مسلك ثالث اسفار ، ص 235 : « فصل في أنّه لا يتقدم على ذات الزمان و الحركة شيء إلا الباري ( عزّ مجده ) » ؛ و شفاء ، ج 1 ، ط رحلى ، ص 110 فصل 11 مقاله سوم از طبيعيات ؛ و رسالة الحدوث ، ط 1 ، ص 45 : « الفصل التاسع في تأكيد القول بانه لا يتقدم على ذات الزمان شيء إلا الباري ( عز مجده ) . . . » ) .\r\nصاحب اسفار زمان را مقدار حركت جوهر موجودات طبيعى مىداند ؛ يعنى مبدء فرض زمان را حركت جوهر اجسام مىداند كه حركت در جوهر مساوى با وجود تدريجى است .\r\nو بعبارة أخرى : حركت تجدّد وجود است ، و زمان كمّيت و مقدار اين حركت است ، پس زمان حقيقى ( نه زمان قراردادى ) مقدار حركت شىء طبيعى است .\r\nلذا جسم داراى چهار بعد است : طول و عرض و عمق و زمان . و بحث از زمان به تفصيل در پيش است .\r\nتبصره 3 : مسأله دشوار پر قال و قيل حدوث عالم و ربط حادث به قديم ، و همچنين مسأله ربط متغير به ثابت از حركت جوهرى بدان گونه كه در اين برهان تقرير كرده‌ايم حلّ شده است ، جز اين كه عقل در ادراك كيفيّت خلقت عاجز است ، و لكن اين عجز مزاحم آن حلّ نيست . در كلمه 59 هزار و يك كلمه گفته‌ام : « ميوه شجره تكامل انسانى حيرت است و چه ميوه شيرينى ، قل ربّ زدنى فيك تحيّرا » .\r\nو نيز در الهىنامه گفته‌ام : « إلهى حاصل كار و كوششم اين شده است كه از غفلت به در آمده‌ام و در حيرت افتاده‌ام » .\r\nتبصره 4 : فصل سى و سوم مسلك سوم اسفار حايز تحقيقى انيق به تفصيل تحت عنوان « بحث و تحصيل » در پيدايش هويات متجدده از مبدأ واجب به تعبير « مؤثر قديم » ( تعالى شأنه ) است ؛ ما چند سطرى از صدر آن را با اشاراتى در بيان آن در ميان پرانتز براى مزيد استبصار تحرير مىنماييم :\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبحث و تحصيل : و لك أن ترجع و تقول : إنّ هذه الهويّات المتجدّدة المسماة بالصور النوعيّة و الطبائع الجرمية كيف صدرت عن مؤثر قديم ؟ فإن صدرت من غير قابل مستعد إيّاها ( أي هذه الهويات ) لزم أن تكون تلك الصور صورا مفارقة فتكون عقلية لا مادية ، و هذا مع استحالته يستلزم خلاف المفروض و التناقض ؛ إذ التجدّد ينافي الوجود المفارقي .\r\nو إن صدرت عنه ( أي و إن صدرت هذه الهويات المتجدّده عن مؤثر قديم ) في قابل مستعد فإن كان القابل حادثا يلزم توقفه على قابل آخر ( لأنّ كل حادث مسبوق بمادة أخرى ) و قوة استعدادية سابقة ، و هكذا يتسلسل إلى لا نهاية .\r\nو إن كان قديما ( أي و إن كان القابل قديما ) فإمّا أن تكون ذاته ( أي ذات القابل و هو الهيولى ) بذاته ، أو ذاته بما يلزم ذاته ( ما يلزم ذاته هو الصورة ) كافية في القبول ، فتكون الصورة ثابتة أيضا لا متجدّدة ، و المفروض أنّها متجدّدة .\r\nو إن لم تكف ذاته ( أي ذات القابل ) ، و لا مع أمر لازم لذاته للقبول ( أي لقبول الصورة ) بل لا بد فيه من استعدادات لاحقة متجدّدة ، فيلزم عليك الاعتراف بقدم المادّة و لزوم التسلسل في المتعاقبات ( أي في استعدادات متعاقبة ) و أنت بصدد حدوث العالم بجميع ما فيه ( و الحال أنّ مادة الكلّ قديمة ) .\r\nبل يلزم عليك قدم كل مادّة مصوّرة بصورة من النوعيات الصورية ( أي النوعيات الصورية المادية من الماء و النار و غيرهما ) فيكون عدد الأشخاص القديمة ( و هي الموادّ ) عدد الأنواع الصورية ( لأنّ الأنواع قديمة ) . على أنّ الكلام عائد في حصول كل استعداد خاصّ جزئي لما مرّ من أنّ ما بالقوة متقوّم بما هو بالفعل مفتقر إليه ؛ فإنّ الاستعداد الخاصّ أنما يحدث بصورة بالفعل سابقة عليه بالطبع لا بالزمان لأنّها ( أي الصورة بالفعل ) علة موجبة له ( أي للاستعداد الخاصّ ) بالذات ، لا معدّة له ( لئلا يجتمعا ) .\r\nفنقول لك : إنّ ما أسلفنا من الكلام يفي لحلّ هذه الشبهة و نظائرها ( أي ما أسلفنا من أنّ الوجود واحد صمد ، و مرتبة منه تقتضي التجدد بذاتها ، و التجدّد الذاتي يوجب ربط الحادث بالقديم ، و المتغيّر بالثابت ، و الكثرة بالوحدة ، يفي لحلّ هذه الشبهة و نظائرها .\r\nفافهم ) ( اسفار ، ط رحلي ، ج 1 ، ص 237 ) .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتبصره : آن كه از متأله سبزواري در اثناى بيان اين برهان نقل كرده‌ايم كه « و الطبع المتبوع للأعراض إن يثبت و يكن قارّا فينسدّ باب العطاء . . . » خود برهانى جداگانه بر حركت جوهر طبيعى است . فتدبّر .\r\n13 - دليل ديگر بر حركت در جوهر طبيعي ، برهان « خروج شىء از قوّه به فعليت به عدم امكان نحوه كون و فساد است ، بلكه به نحوه حركت تدريجى جوهرى است » . در بيان آن گوييم :\r\nتغيير و تبديل صور نوعيه عنصرى مادّى و مركبات آنها از صورتى به صورتى چه در صورتهاى هم عرض يكديگر مثل تبديل آب به هوا و هوا به آب ، و چه در صورتهاى طولى استكمالى مثل تبديل نطفه به علقه و علقه به مضغه و هكذا تا صورت خلق آخر انسانى مثلا ، فى الجمله مقبول و مسلّم همگان از مشّاء و غير مشّاء است .\r\nطايفه مشّاء و پيروانشان اين تبديل و تغيير را به كون و فساد مىدانند كه پيوسته صور نوعيه متعاقب يكديگر يكى پس از ديگرى به نحو كون و فساد بر هيولى وارد مىشود كه صورتى جوهرى جديد كائن مىشود ، و صورت جوهرى پيش فاسد مىگردد به گونه‌اى كه ماهيت يك جوهر به ماهيّت جوهر ديگر عوض مىشود و جانشين صورت جوهرى پيشين مىگردد و حفظ و بقاى هيولى بدين صور متعاقبه در تحت تدبير مبدء مستحفظ يعنى اصل مفارق است ، مىباشد .\r\nسؤالى كه در كون و فساد پيش مىآيد اين است كه آيا كون و فساد دفعىاند يا تدريجى ؟ قائل به كون و فساد ناچار بايد بگويد دفعىاند ، زيرا كه اگر بگويد تدريجىاند ، تدريجى حركت است و در اين صورت خروج از قوه به فعل به خصوص در صورتهاى طولى استكمالى جز به نحو حركت جوهرى نخواهد بود .\r\nصاحب اسفار فرمايد كه اصلا و اساسا تغيير - يعنى كون و فساد - مساوى با خروج شىء از قوه به فعليت است ، و خروج از قوه به فعل جز به نحو تدريج امكان ندارد ، و كون و فساد در واقع به حركت تدريجى جوهرى است ؛ يعنى اصلا\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nكون و فساد نيست . مثلا آب كه تبديل به هوا مىشود چنين نيست كه هيولاى آب ، صورت نوعيه آب را به كلّى رها كند و پس از آن صورت هوا را بگيرد تا هر يك از كون و فساد دفعى باشد ، و الّا لازم آيد كه هيولى در بين كون و فساد برهه‌اى خالى از صورت بوده باشد و حال اين كه قوام وجود هيولى به صورت است ، و يا تتالى دو آن لازم آيد كما لا يخفى ، بلكه هر يك از كون و فساد تدريجى است كه يك صورت به تدريج متبدّل به صورت ديگر مىشود و تدريج حركت است . و ان شئت قلت : حركت يك امر تدريجى اتصالى است نه اين كه از قطعات مجزّا و گسيخته ، پيوسته و تركيب شده است .\r\nلكنّ الحق عندنا أنّ الكون و الفساد كلاهما ممّا يقع تدريجا ، و الّا فيلزم خلوّ الهيولى عن الصورة ؛ فإنّ الماء إذا صار هواء لم يجز حصول الهوائية ما دام كونه ماء ، و لا في آن هو آخر زمان المائية ، بل في آن غير ذلك الآن ، فيلزم إمّا تتالي الآنين ، و هو محال ، و إما تعرّي المادة عنهما جميعا و هو الذي ادّعيناه . . . ( اسفار ، ط رحلى ، مسلك ثالث ، آخر فصل 37 ، ج 1 ، ص 246 ، س 21 ) .\r\n14 و 15 - دليل ديگر بر حركت در جوهر طبيعى ، برهان « جسمانية الحدوث بودن نفس ناطقه انسانى » است .\r\nدر بيان آن گوييم :\r\nاين برهان را جناب صدر المتألهين در فصل سوم باب هفتم نفس اسفار آورده است ، و در پايان آن فرموده است : « فهذا أحد البراهين على ثبوت الاشتداد في مقولة الجوهر كما في مقولة الكيف و الكم . . . » ؛ و ما آن را به فارسى ترجمه و تقرير و نكته هشتم هزار و يك نكته قرار داده‌ايم . اكنون چنين صلاح مىدانيم و صواب مىبينيم كه نخست عبارت اسفار را در تقرير برهان مذكور نقل كنيم ، و پس از آن تمام نكته ياد شده را در ترجمه آن ، و سپس اشارات و لطائفى را در جسمانية الحدوث بودن نفس ناطقه انسانى ارائه دهيم . و اللّه سبحانه ولى التوفيق .\r\nأما عبارت أسفار در تقرير برهان مذكور اين كه :\r\nو أقول : هاهنا دقيقة أخرى في ما يلزم هؤلاء القوم ، و هو أنّهم معترفون بأنّ النفس فصل\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاشتقاقي ( يعني أنّه مبدء اشتقاقي ) مقوّم لماهية النوع المركّب منها و من الجسد في الخارج كالحسّاسة للحيوان و الناطقة للإنسان .\r\nو قائلون بأنّ الجنس و الفصل بإزاء المادّة و الصورة في المركّبات الطبيعية .\r\nو قائلون أيضا إنّ الفصل المحصّل لماهية النوع محصّل لوجود جنسه .\r\nو إنّ كون الجنس عرضا بالقياس إلى الفصل المقسّم ليس معناه أنّه من عوارضه الخارجية له التي يمكن تصوّر انفكاكه عنها بحسب الواقع ، بل إنّما معناه كونه من العوارض التحليلية التي لا يتصور الانفكاك بين العارض و المعروض في هذا النحو من العروض إلّا بضرب من الاعتبار الذهني .\r\nفإذا تقرّر هذا فنقول : لو لم تكن للجوهر النفساني الإنسي حركة جوهرية و استحالة ذاتيّة لزم كونه دائما متّحد الوجود بالجسم النامى الحسّاس ؛ لأنّ النفس مبدء فصل النوع الإنسانى أعني مفهوم الناطق الذي هو من الفصول المنطقية ، و كذا الحسّاس للحيوان بإزاء النفس الحسّاسة التي هي من الفصول الاشتقاقية كالناطقة ، و الفصول الاشتقاقية بعينها هى الصور النوعية للأجسام الطبيعية ، و تلك الصور بما هي فصول ( و لا به شرط ) لا بما هي صور ( و به شرط لا ) يحمل عليها الجسم بما هو جنس ، و إن لم يحمل عليها بما هو مادّة ، فعلى رأيهم يلزم كون النفس جسما بأحد الوجهين المذكورين ( أي لا به شرط ) مع أنّهم قائلون بتجرّد الناطقة حدوثا و بقاء ؛ لا كما ذهبنا إليه من كونها جسمانية الحدوث روحانية البقاء .\r\nفهذا أحد البراهين على ثبوت الاشتداد في مقولة الجوهر كما في مقولة الكيف و الكم ؛ و به ينحلّ كثير من الإشكالات الواردة في حدوث النفس و بقائها بعد الطبيعة .\r\nو الجمهور لعدم تفطّنهم بهذا الأصل ( أى الحركة في الجوهر ) الذي بيّنّاه في هذا الموضع و قبل هذا بوجوه قطعية أخرى تراهم تحيّروا في أحوال النفس و حدوثها و بقائها و تجرّدها و تعلقها . . . ( اسفار رحلى ، ط 1 ، ج 4 ، ص 83 - 84 ) .\r\nاين بود عبارت صدرالمتألهين در تقرير برهان ياد شده . اما عبارت نكته هشتم مذكور در ترجمه و بيان آن اين كه :\r\nصدرالمتألهين در فصل سوم باب هفتم نفس اسفار در بيان يكى از براهين ثبوت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاشتداد در مقوله جوهر بر مبناى اعتراض بر آرايى از مشاء ، چنين گفته است :\r\nآنان معترفند كه نفس ، فصل اشتقاقى مقوّم ماهيت نوع مركب از آن و از جسد خارج است . ( اين يك مقدمه ) .\r\nو نيز قائلند كه جنس به إزاء ماده ، و فصل به ازاء صورت در مركّبات طبيعيه‌اند .\r\n( اين يك مقدمه ديگر ) .\r\nو نيز قائلند كه فصل محصّل ماهيّت نوع ، محصّل وجود جنس خود است . ( اين يك مقدمه ديگر ) .\r\nو نيز قائلند كه جنس به قياس به فصل مقسّم عرض است و عارض آن است ، ولى معنايش اين نيست كه جنس از عوارض خارجى فصل است تا انفكاكش از آن در واقع ممكن باشد بلكه معنى آن اين است كه از عوارض تحليليه آن است كه انفكاك بين عارض و معروض در اين نحو از عروض تصوّر نمىشود مگر به ضربى از اعتبار ذهنى ( اين يك مقدمه ديگر ) .\r\nمشاء قائلند كه نفس به حسب حدوث و بقاء هر دو مجرد است ، به حكم مقدمات ياد شده اشكالى - بلكه اشكالاتى - بر آنان وارد است كه پس از بيان آتى گفته آيد .\r\nو آن اشكال بنابر مذهب ما كه نفس جسمانية الحدوث و روحانية البقاء است لازم نمىآيد چنان كه دانسته مىشود امّا بيان موعود اين كه :\r\nبيان : در بسيارى از مواضع كتب عقليه بطور اطلاق مىگويند كه جنس به ازاء ماده و فصل به ازاء صورت است ، در بادى نظر گمان مىرود كه مراد از اين ماده و صورت ، هيولاى اولى و صورت نوعيه است با اين كه جنس از هيولى اتخاذ نمىشود بلكه از تمام مشترك بين انواع مختلفة الحقائق انتزاع مىگردد . و همچنين فصل از صورت نوعيه عنصريه از عناصر اربعه گرفته نمىشود بلكه از فصل اشتقاقى كه مبدء اشتقاقى و ملزوم فصل منطقى و مشتق منه آن است اخذ مىگردد .\r\nحتى در خاطر دارم كه بعضى در بيان ظاهر اين اطلاق قائل شده‌اند كه مراد اين است كه جنس مانند هيولى مبهم است و فصل مانند صور نوعيه متحصّل ، كه مقصود تشبيه هر يك از آن دو به اين دو در ابهام و تعيّن است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين بود غرض ما از بيان موعود ، به دنباله تقرير برهان برمىگرديم :\r\nحالا گوييم كه اگر جوهر نفسانى انسى را حركت جوهريه و استحاله ذاتيه نباشد لازم آيد كه به حكم مقدمات مذكور ، دائما با جسم نامى حساس متّحد در وجود باشد زيرا كه نفس مبدء فصل نوع انسانى ؛ اعنى مفهوم ناطق كه از فصول منطقيه است مىباشد . و همچنين حساس براى حيوان به ازاء نفس حساسه كه از فصول اشتقاقيه است مانند ناطقه است . و فصول اشتقاقيه بعينها صور نوعيه اجسام طبيعيه‌اند . و جسم بدان جهت كه جنس است نه بدان جهت كه ماده است بر صور نوعيه بدان جهت كه فصولند نه بدان جهت كه صورند حمل مىشود . پس بنابر رأى آنان لازم آيد كه نفس بأحد الوجهين يعنى بدان جهت كه فصل است و مأخوذ لا به شرط است نه به شرط لا ، جسم باشد كه در عبارت فوق گفته آمد كه جنس به إزاء ماده و فصل به ازاء صورت در مركبات طبيعيه‌اند كه مراد از ماده تمام مشترك بين انواع است ، و مراد از صورت فصل اشتقاقى است كه به اين معنى ماده و صورت خارجىاند نه هيولاى اولى و صورت نوعيه جسم طبيعى عنصرى ، هر چند كه هر يك از صور نوعيه فصلى از فصول اشتقاقى و مبدء فصل منطقى است ، و نيز جسم طبيعى مشترك در آنها ماده خارجيه و مبدء و مشتق منه جنس منطقى است .\r\nجنس و فصل از معقولات ثانيه‌اند كه به طور لا به شرط مأخوذند كه قابل حمل بر يكديگرند . و هرگاه هر يك به شرط لا لحاظ گردند جنس ماده ذهنى و فصل صورت ذهنى است كه در اين صورت قابل حمل بر يكديگر نيستند و ماده و صورت ذهنى هم به ازاء ماده و صورت بدين معنى كه گفته‌ايم مأخوذند نه به ازاء هيولى و صورت نخستين ، كه جسم طبيعى مركّب از آن دوست ، هر چند از جهت لا تحصّل و تحصّل با آنها شباهت دارند .\r\nو مطلب ديگر اين كه از قيد مركّبات طبيعيه ، اعراض كه بسائطند خارج مىشوند .\r\nمثلا سواد و بياض اگر چه در لون مشتركند ، و به قبض نور بصر و تفريق آن مثلا از يكديگر ممتازند ، ولى در حقيقت لون شبيه جنس و هر يك از قابض نور بصر و مفرّق نور بصر به منزلت فصل است چه در خارج مركّب از ماده و صورت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nطبيعيه نيستند كه لون به ازاء ماده خارجى و فصل به ازاء صورت خارجى - بدان معنى كه گفته‌ايم - اخذ گردند و گرنه الوان ، جوهر بودند نه عرض ، و مركب بودند نه بسيط .\r\nو ديگر اين كه به عنوان مزيد توضيح گوييم : مراد از فصل اشتقاقى چنان كه گفته‌ايم مبدء اشتقاقى است كه فصل حقيقى و ملزوم فصل منطقى است ، و آن را از اين جهت فصل اشتقاقى گفته‌اند كه مشتق منه و محكىّ عنه است يعنى فصل منطقى از آن مشتق مىگردد و از وى حكايت مىكند . مرحوم حاجى در حكمت منظومه فرمايد :\r\n و الفصل منطقى اشتقاقي * كمبدإ الفصل و ذا حقيقي \r\nو خلاصه اين كه قوم ، فصل اشتقاقى را مقوّم نوع و محصّل جنس مىدانند ، و تمايز جنس و فصل را به تحليل ذهنى مىدانند نه خارجى كه حق هم همين است پس لازم آيد كه نفس محصّل جسم نامى و متحد با وى در وجود ، جسم نامى باشد با اين كه نفس را مجرّد مىدانند و جسم را مادى .\r\nاما بنابر جسمانية الحدوث و روحانية البقاء بودن نفس كه بر محور حركت در جوهر دور مىزند ، نفس را يك هويت ممتده از فرش تا فوق العرش است كه عالية في دنوها و دانية في علوها كه در مرتبه طبع طبع است ، و در مرتبه خيال خيال ، و در مرتبه عقل عقل ؛ و او را در هر مرتبه‌اى حكمى بلكه احكامى خاصّ است كه وحدت در كثرت و كثرت در وحدت است كه كثرت شئون و مظاهر و اطوار وجودى او هستند و بر مبناى قوم كه او را حدوثا مجرد مىدانند از جهاتى عديده اشكال پيش مىآيد كه حلّ همه آنها بر اصل حركت در جوهر و جسمانية الحدوث و روحانية البقاء بودن نفس مترتب است و اللّه ولى التوفيق .\r\nاين بود تمام عبارت نكته ياد شده در بيان برهان مذكور .\r\nاما اشارات و لطائفى كه وعده داده‌ايم گوييم كه جناب صدرالمتألهين را در آغاز فصل ياد شده درباره حدوث نفس بيانى است و ما را درباره چند جمله از عباراتش تعليقاتى است كه نخست به نقل آنها مىپردازيم و پس از آن به اشارات و\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nلطائف ديگر .\r\nفصل في إيضاح القول في هذه المسألة المهمّة و تعقيب ما ذكروه و هدم ما أصّلوه :\r\nاعلم أنّ هذه المسألة دقيقة المسلك بعيدة الغور ، و لذلك وقع الاختلاف بين الفلاسفة السابقين في بابها . و وجه ذلك أنّ النفس الانسانية ليس لها مقام معلوم في الهوية و لا لها درجة معيّنة في الوجود كسائر الموجودات الطبيعية و النفسية و العقلية التي كل له مقام معلوم . بل النفس الانسانية ذات مقامات و درجات متفاوتة و لها نشئات سابقة و لاحقة ، و لها في كل مقام و عالم صورة أخرى ، كما قيل :\r\n لقد صار قلبي قابلا كل صورة * فمرعى لغزلان و ديرا لرهبان \r\nو ما هذا شأنه صعب إدراك حقيقته و عسر فهم هويّته . . .\r\nاما تعليقات :\r\nقوله : « في هذه المسألة . . . » يعنى بها مسألة حدوث النفس . و يعني بقوله :\r\n« و تعقيب ما ذكروه و هدم ما أصّلوه » تعقيب القول بكون النفس مجرّدة حدوثا ، هدم ذلك القول .\r\nقوله : « وقع الاختلاف . . . » وقع الاختلاف في النفس الناطقة على زهاء مائة قول فراجع العين الرابعة من كتابنا عيون مسائل النفس و شرحها سرح العيون في شرح العيون ( ص 193 - 115 ط 1 ) .\r\nقوله : « ليس لها مقام معلوم . . . » أي ليس لها بحسب الوجود حدّ يقف عنده . و يعبّر عن هذا المعنى بأنّ النفس لها مقام فوق التجرّد ، قال المتأله السبزواري في غرر الفرائد :\r\n و انّها بحت وجود ظلّ حق * عندي ، و ذا فوق التجرّد انطلق \r\n( ط الناصري ، ص 303 ) فتدبّر قوله تعالى  قُلْ لَوْ كانَ الْبَحْرُ مِداداً . . .  ( الكهف ، 110 ) ، و قوله تعالى  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ . . .  ( لقمان ، 28 ) . و القرآن مأدبة اللّه ، و ما على تلك المأدبة الإلهية و هي غير متناهية طعامك ؛ قوله سبحانه  فَلْيَنْظُرِ الْإِنْسانُ إِلى طَعامِهِ . . .  ( عبس ، 26 ) فذاتك ظرف يتسع ما على تلك المأدبة . و قال قدوة\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nالموحّدين مولانا الإمام أمير المؤمنين علي عليه السّلام : « كلّ وعاء يضيق بما جعل فيه إلّا وعاء العلم فإنّه يتّسع به » ( نهج البلاغة ، حكمت 205 ) . و هذه كلّها تدلّ على أنّ النفس ليس لها مقام معلوم في الهوية . و قد قال الوصي الإمام علي عليه السّلام في وصيّته لابنه محمّد :\r\n« اعلم أنّ درجات الجنّة على عدد آيات القرآن ، فإذا كان يوم القيامة يقال لقارئ القرآن :\r\nاقرأ و ارق » ( الوافي من « يه » ، ج 14 ، ط رحلى ، ص 56 ) ، فافهم و راجع في ذلك كتابنا سرح العيون في شرح العيون ( ص 399 ، ط 1 ، شرح العين 24 ) .\r\nقوله : « و لها نشئات سابقة و لاحقة » للنفس نشئات سابقة بنحو الجمع ، و لاحقة بنحو الفرق ، فافهم .\r\nقوله : « كما قيل : لقد صار قلبي . . . » القائل هو الشيخ الأكبر محيي الدين الطائي و البيت من كتابه ترجمان الأشواق ، و بعده :\r\n و بيت لأوثان و كعبة طائف * و الواح توراة و مصحف قرآن \r\nصاحب اسفار بعد از عبارت مذكور فرمايد :\r\nموجودى كه شأن او اين است ، ادراك حقيقت و فهم هويتش سخت دشوار است .\r\nو پس از آن چند اعتراض بر قوم كه قائل به روحانية الحدوث بودن نفسند دارد كه خلاصه ترجمه آن به فارسى چنين است :\r\nقوم از حقيقت نفس جز همين اندازه را كه آنچه لازمه وجود نفس از جهت بدن و عوارض ادراكيه و تحريكيه آن است ادراك نكرده‌اند ، و از احوال نفس جز آنچه را كه از جهت ادراك و تحريك لاحق آن است آگاهى نيافتند ، و حال اين كه اين دو امر كه معرفت نفس از جهت بدن به عوارض ادراكى و تحريكى آن است همه حيوانات در آنها شريكند .\r\nو كسانى كه بيش از اين بدان آگاهى يافتند ، به همين اندازه است كه به تجرّد و بقاء آن بعد از انقطاع و تصرّف آن از بدن طبيعى ، پى برده‌اند . و همانا كه بدين حدّ از معرفت نفس كه تجرد و بقاى آن بعد از انقطاع از بدن است ، از اين راه پى برده‌اند كه نفس محلّ علوم است ، و صورت علميه قابل انقسام نيست ، و محلّ غير منقسم - يعنى نفس كه محل صورت علمى غير منقسم است - غير منقسم است ، پس ذات\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنفس بسيط است ، و هر جوهر بسيط الذات باقى است و فنا در آن راه ندارد و گرنه تركّب آن قوه وجود و عدم ، و فعليت وجود و عدم لازم آيد و اين خلف است زيرا نفس محل صور علميه بسيط است . همين اندازه و مانند آن ، غايت عرفان آنان به نفس است . و كسى كه گمان برد به همين قدر از عرفان به نفس به حقيقت نفس معرفت يافته است آماسى را فربهى پنداشته است .\r\n برو اى خواجه خود را نيك بشناس * كه نبود فربهى مانند آماس \r\n( گلشن راز عارف شبسترى ) .\r\nو كسى كه در معرفت نفس بر اين قدر اكتفاء كند اشكالات بسيارى بر وى وارد آيد كه رهايى از آنها برايش امكان ندارد :\r\nيك اشكال اين كه شما نفس را ذاتا جوهر بسيط مىدانيد و حال اين كه بسيط بودن نفس منافى حدوث آن است ؛ زيرا حادث فاسد مىشود و نفس كه بسيط است قبول فساد نمىكند .\r\nو اشكال ديگر اين كه جوهر بسيط بودن نفس و تجرّد آن از ماده ، منافى تكثّر عددى آن به حسب تكثر ابدان است .\r\nراقم گويد : اگر كسى در مقام جواب اين اشكال برآيد كه تكثّر عددى نفوس بدين گونه است كه آنها قبل از ابدان متكثر و متعدّد آفريده شده‌اند و سپس به خلقت ابدان هر يكى از آنها به بدنى تعلق مىگيرد ، چنان كه عقول بدون ماده متكثر و متعدّد آفريده شده‌اند ؛ و چنان كه در حديث آمده است : « عن النبى صلّى اللّه عليه و آله و سلّم :\r\nخلق الأرواح قبل الأجساد بألفي عام » .\r\nدر جواب آن گوييم : از تكثر نفوس بدان نحو موهوم و سپس تعلق هر يك به بدنى طبيعى در حقيقت تعطيل در وجود نفوس قبل از ابدان در مدّت غير متناهيه لازم آيد . علاوه اين كه انتظار بردن هر نفسى براى بدنى و پس از آن تعلقش به بدن خاص دون بدن ديگر ، ترجيح بلا مرجّح است ، و همچنين اشكالهاى سنگين ديگر وارد مىآيد كه در درس سوم اتحاد عاقل به معقول به تفصيل تقرير و تحرير كرده‌ايم .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو حقا تفوّه بدين گونه اوهام واهى ، مساوق با گزاف در خلقت نظام هستى است تعالى اللّه سبحانه عن ذلك علوا كبيرا .\r\nو مراد از ارواح در حديث ، ارواح جزئيه كه نفوسند نيست ، بلكه مراد ارواح كليه است كه عقولند ، و تكثّر عقول را در نكته بيست و پنجم هزار و يك نكته كه از غرر نكات آن كتاب است به تفصيل بيان كرده‌ايم .\r\nو تقدم ارواح بر ابدان به « الفي عام » ، به تحقيقى است كه علامه ابن فنارى در ابتداى فصل اوّل از فصول فاتحه مصباح الانس بعد از بيان توقف تعيّن روح انسانى بر تحصيل مزاج طبيعى افاده فرموده است :\r\nفإن قلت : فقد صحّ عن النبي صلّى اللّه عليه و آله و سلّم أنّه قال : « خلق الأرواح قبل الأجساد بألفي عام » ؛ و صرّح الشيخ أيضا ( يعنى به صدر الدين القونوي ) في كتبه سيّما في باب النكاحات أنّ وجود الأرواح مقدّم على تعيّن عالم المثل المتقدّم على وجود الأجسام البسيطة فضلا عن الأبدان المركّبة ، فما التوفيق بين القولين ؟\r\nقلت : التقدّم للأرواح العالية الكلية حتى لو كان المدبر للأشباح من الأرواح الكلّية يكون عالما بنشئاته السّابقة على نشأة البدن كنشأة « أ لست » و غيرها . و التوقف ( عطف على قوله التقدم . و التوقف ناظر الى توقّف تعين الروح الإنسانى على تحصيل المزاج الطبيعي ) للأرواح الجزئية موافقا لما ثبّت في الحكمة . و لكون الأرواح العالية المسمّاة بالعقول واسطة في تعيّن النفوس الكلّية ، ثم في تعيّن النفوس الجزئية حسب تعيّن الأمزجة الطبيعيّة عبّر عن كل تقدم بألف عام تنبيها على قوّة التفاوت بين المراتب الثلاث و اللّه اعلم . ( مصباح الانس ، ط رحلى ، ص 4 ) .\r\nاينك به تقرير اشكالات ديگر بر قول به روحانية الحدوث بودن نفس برمىگرديم :\r\nاشكال ديگر اين كه : روحانية الحدوث بودن نفس - يعنى نفس ، حدوثا جوهر روحانى عقلى مجرد از ماده باشد - با تعلق آن به بدن و انفعالات بدنى آن مانند صحّت و مرض و لذّت و ألم جسمانى مناقض است ؛ زيرا كه انفعالات نامبرده و نظائر آنها از احوال و اوصاف متعلق به جوهر طبيعىاند ، و حال اين كه موجود\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمجرّد عقلى ، منزّه از اتّصاف به امثال احوال و عوارض ياد شده است .\r\nاشكال ديگر اين كه : بنابر مذهب منصور در حدوث نفس كه جسمانية الحدوث است ، لا جرم نفس متطوّر در اطوار و منقلب در شئون حسيّه و خياليه و عقليه است ؛ و آن كه منكر اين حقيقت است - يعنى نفس را جسمانية الحدوث نمىشناسد ، بلكه آن را روحانية الحدوث مىداند - بر او لازم آيد كه او نيز نفس را از اول حدوث و تعلّق آن به بدن كه آن را روحانية الحدوث مىداند تا به اقصى مراتب تجردش و عاقليت و معقوليتش شىء واحد و جوهر واحد متطوّر و منقلب به اطوار و شئون ياد شده بداند كه در تحت ماهيت نوع انسانى واقع است ، چنان كه انسان در تحت يك ماهيت جنسى حيوانى واقع است ، و حال اين كه قائل به روحانية الحدوث بودن نفس منكر اين تطوّر و انقلاب شئون نفس بايد باشد زيرا اين تطوّر و انقلاب فقط با جسمانية الحدوث بودن نفس معنى مىدهد و صورت مىگيرد .\r\nخلاصه اين كه : بر قائل به روحانية الحدوث بودن نفس لازم آيد كه نفس را متطور در اطوار و منقلب در شئون ياد شده بداند و اين تطوّر و انقلاب جز با جسمانية الحدوث بودن نفس صورت نمىگيرد ، پس در عين حال كه منكر جسمانية الحدوث بودن نفس است بايد مذعن بدان باشد .\r\nاين بود چند اشكال بر قائل به روحانية الحدوث بودن نفس و برخى از لطائف كه جناب صدر المتألهين در اول فصل سوم باب هفتم نفس اسفار ذكر كرده است و ما آن را به فارسى تحرير و تقرير كرده‌ايم . و بعد از آن برهانى را كه در اول اين دليل جسمانية الحدوث بودن نفس ناطقه نقل كرده‌ايم آورده است ، و پس از چند سطرى از تحرير برهان فرموده است :\r\nفالحقّ أنّ النفس الإنسانية جسمانية الحدوث و التصرف ، روحانية البقاء و التعقّل ، فتصرّفها في الأجسام جسماني ، و تعقّلها لذاتها و ذات جاعلها روحاني . و أما العقول المفارقة فهي روحانية الذات و الفعل جميعا ؛ و الطبائع جسمانية الذات و الفعل جميعا ، فلكل من تلك الجواهر مقام معلوم بخلاف النفس الإنسانية ، و لهذا حكمنا بتطوّرها في\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nالأطوار ؛ اذ ليس تصرّفها في البدن كتصرّف المفارقات في الأجسام لأنها بذاتها مباشرة للتحريك الجزئى و الإدراكات الجزئية على سبيل الانفعال و الاستكمال لا على وجه الإفاضة و الإبداع . ( اسفار ، ط 1 ، ج 4 ، ص 84 ) .\r\nتبصره 1 : فصل ياد شده اسفار از غرر فصول كتاب نفس آن در مطلب شريف جسمانية الحدوث بودن نفس و مسائل مهم مربوط بدان است ، و ما در تحرير و تفهم برهان مذكور بدين اندازه بسنده كرده‌ايم ، و دانش‌پژوه محقق را در پيرامون مطلب مذكور به شرح عين نهم سرح العيون في شرح العيون ( ص 227 ، ط 1 ) ، و به شماره « ى » شرح عين چهارم آن ( ص 171 ) ، و به شرح عين 29 آن ( ص 431 ) ارجاع مىدهيم ، و الحمد للّه رب العالمين .\r\nتبصره 2 : از تدبّر در اين برهان بر حركت در جوهر طبيعى دانسته مىشود كه وحدت نفس ناطقه انسانى ، فوق وحدت عدديه است . بدين معنى كه نفس از حركات جوهرى و استكمالات ذاتى صاحب وحدت حقّه‌اى مىگردد كه ظل وحدت حقّه حقيقيّه وجوبيه الهيه خواهد بود ، به گونه‌اى كه طبيعت و بدن جسمانى آن أنزل مراتب آن ، و قلب او عرش الرحمن مىشود ، ثم اقرأ و ارقه .\r\nقوله صلّى اللّه عليه و آله و سلّم : « من عرف نفسه فقد عرف ربه » .\r\n عقل كل والد و امّ نفس كل و زين اب و امّ * آدم بوالعجب فرشى عرشى ولديست \r\n نفس را فوق تجرّد بود از امر إله * واحد است ارچه نه آن واحد كمّ عدديست \r\n تن بود مرتبت نازلت اندر دو سرا * نه كه سيف است به غمد اندر و او را امديست \r\n( ديوان راقم ، ص 33 ، ط 1 ) لذا فرموده‌اند :\r\nلو لم تجز الحركة في الجوهر لم تكن للنفس الناطقة وحدة حقة ظلّية للوحدة الحقة الحقيقية ، و التالي باطل فكذا المقدم . ( غرر الفرائد ، ط ناصرى ، ص 244 )\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nو نيز فرموده‌اند :\r\nللنفس الناطقة الوحدة الجمعية الحافظة لجميع المراتب الطبيعية و الأمرية ، و تلك الوحدة لا تتأتى إلّا بأن تكون النفس جسمانية الحدوث روحانية البقاء متحركة من الطبع إلى اللطيفة الأخفوية ، فإذا كان تبدّلها الذاتي على نحو الحركة في ما يجوز من اللطائف كان على سبيل الاتّصال الوحدانى و الاستمرار . غرر الفرائد ، ط ناصرى ، 244 ) .\r\nپس بدان كه فصل اخير انسان در حقيقت فصل الفصول و صورة الصور است ، و سير ساير فصول طبيعى براى رسيدن بدين صورت است ، يعنى به نحو تغير استكمالى كه لبس فوق لبس است نه خلع و لبس ، در صراط انسانند .\r\nو در حقيقت مطلب شريف اين مبحث كه وحدت نفس ناطقه انسانى فوق وحدت عددى است ، و آن را وحدت حقّه ظلّى و وحدت جمعى است ، خود دليل مستقل و تمام بر حركت در جوهر طبيعى است ، فتدبّر .\r\nتبصره 3 : براى آگاهى بيشتر و بهتر به حدوث جسمانى و حركت جوهرى نفس و ارتقاء به معارج آن ، بدين چند موضع اسفار رجوع و دقّت بفرماييد :\r\nالف : جلد سوم از طبع دوم ، ص 330 :\r\nإنّ النفس في أوّل ما أفيضت على مادة البدن كانت صورة شيء من الموجودات الجسمانية ، فكانت كالصور المحسوسة و الخيالية لم تكن في أوّل الكون صورة عقلية لشىء من الأشياء ، كيف و من المحال أن يحصل من صورة عقلية و مادة جسمانية نوع جسماني واحد كالإنسان بلا توسّط استكمالات و استحالات لتلك المادّة ، إذ ذاك عندي من أمحل المحالات و أشنع المحذورات ؛ فإنّ وجود المادة القريبة للشيء من جنس وجود صورته ، إذ نسبة الصورة إليها نسبة الفصل المحصّل للجنس القريب إليه ، فالنفس في أوائل الفطرة كانت صورة واحدة من موجودات هذا العالم ، إلّا أنّ في قوّتها السلوك الى عالم الملكوت على التدريج ، فهي أوّلا صورة شيء من الموجودات الجسمانيّة و في قوّتها قبول الصور العقلية . . . ( اسفار ، ط 1 ، رحلى ، ج 1 ، ص 282 ) .\r\nب : جلد هشتم از طبع دوم ، ص 11 :\r\nحكمة مشرقية : و هاهنا سرّ شريف يعلم به جواز اشتداد الجوهر في جوهريّته ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nو استكمال الحقيقة الإنسانية في هويّته و ذاته ، و يعلم أنّ هذا الحدّ للنفس ليس بحسب الاسم فقط كما في حدّ البنّاء و الأب و الابن و ما يجري مجراها ، و ذلك لأنّ نفسيّة النفس ليست كأبوّة الأب و بنوّة الابن و كاتبيّة الكاتب و نحوها ممّا يجوز فيه فرض خلوّه عن تلك الإضافة ؛ فإنّ لماهيّة البنّاء وجودا ، و لكونه بنّاء وجودا آخر ، و ليس هو من حيث كونه إنسانا هو بعينه من حيث كونه بنّاء ، فالأوّل جوهر ، و الثاني عرض نسبيّ .\r\nو هذا بخلاف النفس ؛ فإنّ نفسيّة النفس نحو وجودها الخاصّ ، و ليس لماهيّة النفس وجود آخر هي بحسبه لا تكون نفسا إلّا بعد استكمالات و تحوّلات ذاتية تقع لها في ذاتها و جوهرها ، فتصير حينئذ عقلا فعّالا بعد ما كانت بالقوّة عقلا .\r\nو البرهان على أنّ نفسيّة النفس في ابتداء نشأتها ليست من العوارض اللاحقة بذاتها لازمة كانت أو مفارقة . . . ( اسفار ، ط 1 ، رحلى ، ج 4 ، ص 2 ) .\r\nج : جلد هشتم از طبع دوم ، ص 345 :\r\nلو لم تكن للجوهر النفساني الإنسي حركة جوهرية و استحالة ذاتية لزم كونه دائما متّحد الوجود بالجسم النامي الحسّاس ؛ لأنّ النفس مبدء فصل النوع الإنساني ، أعني مفهوم الناطق الذي هو من الفصول المنطقية ، و كذا الحسّاس للحيوان بإزاء النفس الحسّاسة التي هي من الفصول الاشتقاقية بعينها هي الصور النوعية للأجسام الطبيعية ، و تلك الصور كالناطقة . و الفصول الاشتقاقيّة بما هي فصول لا بما هي صور يحمل عليها الجسم بما هو جنس و إن لم يحمل عليها بما هو مادة ، فعلى رأيهم يلزم كون النفس جسما بأحد الوجهين المذكورين مع أنّهم قائلون بتجرّد الناطقة حدوثا و بقاء ، لا كما ذهبنا إليه من كونها جسمانيّة الحدوث و روحانيّة البقاء . فهذا أحد البراهين على ثبوت الاشتداد في مقولة الجوهر كما في مقولة الكيف و الكم ، و به ينحلّ كثير من الإشكالات الواردة في حدوث النفس و بقائها بعد الطبيعة . . . ( اسفار ، ط 1 ، رحلى ، ج 4 ، ص 84 ) .\r\nد : جلد هشتم از طبع دوم ، ص 392 :\r\nإنّ للنفس الإنسانية مقامات و نشئات ذاتية ، بعضها من عالم الأمر و التدبير  قُلِ الرُّوحُ مِنْ أَمْرِ رَبِّي  ، و بعضها من عالم الخلق و التصوير  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ  فالحدوث و التجدد أنما يطرأ ان لبعض نشئاتها ، فنقول : لما كانت للنفس\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nالإنسانية ترقيات و تحوّلات من نشأة أولى إلى نشأة أخرى كما أشير اليه بقوله تعالى  وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ  فإذا ترقّت و تحوّلت و بعثت من عالم الخلق الى عالم الأمر يصير وجودها وجودا مفارقا عقليا لا يحتاج حينئذ الى البدن و أحواله و استعداده ، فزوال استعداد البدن إيّاها لا يضرّها ذاتا و بقاء بل تعلّقا و تصرّفا ؛ إذ ليس وجودها الحدوثي هو وجودها البقائي ، لأنّ ذلك مادّي و هذا مفارق عن المادة ، فليس حالها عند حدوثها كحالها عند استكمالها و مصيرها إلى المبدأ الفعّال ، فهي بالحقيقة جسمانية الحدوث روحانية البقاء . . . ( اسفار ، ط 1 ، رحلى ، ج 4 ، ص 94 ) .\r\n16 : دليل ديگر بر حركت در جوهر طبيعى ، برهان « استحاله علوم در حركت نفوس منطبعه » است . اين برهان وجه دوم از وجوه ادلّه بر حركت جوهرى در غرر الفرائد متأله سبزوارى است . ما نخست صورت عبارت آن جناب را نقل مىكنيم ، و پس از آن به بيانش مىپردازيم . اما صورت عبارت :\r\n و في استحالة العلوم ظاهر * إذ صور الجواهر جواهر \r\nو الثاني قولنا : و في استحالة العلوم أي في حركة النفوس المنطبعة و لا سيّما الفلكية في التصورات الجزئية للجواهر ظاهر وقوع الجوهرية ؛ فإن السبب القريب لحركات الأفلاك تصوّرات نفوسها المنطبعة لمباديها على الوجه الجزئي تصوّرا تجدّديا اتّصاليا كنفس حركاتها الوضعيّة . و التصورات و إن كانت كيفيّات عندهم فلهذا استعملنا لفظ الاستحالة لكن جواهرها جواهر ذهنيّة ، إذ صور الجواهر جواهر و الذّاتيات في انحاء الوجودات محفوظة . و إنّما خصّصنا التصوّرات بالجزئية إذ الكليات لا تغير لها بذاتها .\r\n( غرر الفرائد ، ط ناصرى ، ص 245 ) .\r\nاين بود تمام صورت عبارت صاحب غرر الفرائد در تقرير برهان مذكور . در بيان آن گوييم كه در نيل بدين برهان بايد به اصول ذيل نظر داشت :\r\n1 - قوه خيال در انسان مبدء اول تحريك بدن اوست . محقّق طوسى در شرح فصل چهاردهم نمط ششم اشارات شيخ رئيس از خود شيخ نكته‌اى بسيار بلند نقل فرموده است كه : « القوة الخيالية في الإنسان هي المبدأ الأوّل لتحريك بدنه » .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n2 - نفس يا منطبعه است يا مجرده ؛ آنچه را نفوس منطبعه ادراك مىكنند ادراكات جزئيه است ؛ چه اين كه فعل نفوس منطبعه ادراك جزئيات است . و تصوّرات و تخيّلات تجدّدى اتّصالى از نفوس منطبعه نشأت مىگيرند .\r\nو آنچه را نفوس مجرده تصور مىكنند صور علميه كليه است يعنى متصورات نفوس مجرده جز صور علميه كليه نمىباشد . و ان شئت قلت : إن متصوّرات النفوس المجردة لا تكون إلّا كلية كما أن فعل النفوس المنطبعة لا يكون إلّا إدراك الجزئيات .\r\nو گاهى نفس مىگويند و از آن روح بخارى اراده مىكنند كه در اينجا مراد نيست . روح بخارى جسم لطيف داراى مزاج است كه از صفوت اخلاط اربعه متكوّن مىشود . در بيان روح بخارى و فرق آن با روح انسانى به تفصيل مستوفى در شرح عين يازدهم سرح العيون في شرح العيون بحث شده است ( ط 1 ، ص 265 - 284 ) . و نكته 72 هزار و يك نكته در اطلاقات روح است ، و نكته 202 آن در اطلاقات نفس .\r\n3 - متصوّر بالذات كه همان علم و معلوم بالذات است آن صورت حاصله لدى المدرك ( بالكسر ) است . و قيد « بالذات » براى إخراج متصوّر بالعرض است كه شىء خارج از قوه مدركه است و صورت علميه مدركه لدى النفس حاكى و مطابق آن است كه قهرا نفس مدركه با آن شىء خارج معلوم بالعرض يك نحو تعلّق و موافات و ملاقات و ارتباط دارد نه اين كه هر شىء خارجى مطلقا معلوم و متصوّر بالعرض نفس باشد . به درس يازدهم اتحاد عاقل به معقول رجوع شود ( ط 1 ، ص 209 ) .\r\n4 - على التحقيق تمام ادراكات نفس حتى ادراكات محسوسه آن به علم حضورى است و صور علميه محسوسه را نحوى از تجرد است . انسان آنچه را كه از حواسّ ادراك مىكند اعم از ملموسات و مسموعات و مبصرات در حقيقت صور ذهنيه و به اعتبارى از كيفيّات نفسانىاند و قائم به نفس به قيام صدورىاند لذا محسوسات را يك نحو تجرد است . مثلا ملموسات حالّ در عضو و ماده\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنيستند و گرنه انطباع مثلان در محلّ واحد لازم آيد ( فصل 2 مسلك 5 اسفار ، « فى العقل و المعقول » ط 1 ، ج 1 - ص 270 « فصل في أنّ العلم بالأشياء الغائبة وجوداتها عنّا لا بدّ فيه من تمثيل صورها عندنا . . . » و هر يك از صور محسوسه بالذات ، درجه درجه تجرّد پيدا مىكند و غذاى نفس ناطقه مىشود ؛ يعنى به دو معنى عين ، عين نفس مىشود : هم چشم نفس مىشود كه گوهر نفس به نور علم بينا مىشود ، و هم ذات نفس مىشود كه اتحاد ادراك و مدرك و مدرك است مطلقا كه هم اتحاد حسّ به محسوس است ، و هم اتحاد خيال به متخيل ، و هم اتحاد عاقل به معقول ، ثم اقرأ و ارق . خواجه طوسى در شرح فصل هشتم نمط سوم اشارات در بيان مراتب تجريد مدركات انسان نيكو بحث فرموده است به درس يازدهم اتحاد عاقل به معقول ، و به نكته 515 هزار و يك نكته رجوع شود .\r\n5 - همان گونه كه انسان جامع النفسين است - يعنى هم داراى نفس منطبعه است كه ادراكات جزئيه از او نشأت مىگيرد ، و هم داراى نفس مجرّده است كه ادراك صور كليه مىكند ، و اين دو نفس در حقيقت يك نفس ذات مراتب به تشكيك وجودى است - اجرام فلكى را نيز جامع النفسين مىدانند كه هم تصورات جزئيه عقول را كه مبادى آنها هستند دارند و در تشبّه بدانها در حركتند ، و هم ادراكات كليه دارند ، به قول متأله سبزوارى در غرر الفرائد :\r\n و كل ما هناك حيّ ناطق * و لجمال اللّه دوما عاشق \r\nتصورات و تخيلات افلاك اجرام علوى ، تجدّدى اتصالى است ؛ و مقاصد آنها صور جوهرى عقلى است كه اشرف از جواهر عنصرىاند . اين بحث را به تفصيل در نمط سادس اشارات و شرح محقق طوسى بر آن طلب بايد كرد ، اگر چه در ديگر كتب حكميه نيز معنون است .\r\n6 - ذاتيات اشياء در انحاء وجودات خارجى و ذهنى محفوظند كه صورت علميه جوهر ، جوهر است « إذ صور الجواهر جواهر » ، و اشياء به حقايقشان در ذهن موجودند . در اين مطلب شريف به طور مستوفى و تفصيل در رساله گرانقدر النور المتجلي في الظهور الظلّي بحث و تحقيق كرده‌ايم ، خواننده گرامى را بدان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nرساله ارجاع مىدهيم ، و در اينجا به نقل تعليقه‌اى از متأله سبزوارى بر ذيل عبارت همين برهان كه گفت : « و التصوّرات جواهرها جواهر ذهنية » اكتفا مىكنيم :\r\nفانّ التصور الحقيقي لا المصدري هو المتصوّر بالذات لا المتصوّر بالعرض ، و لهذا قالوا :\r\n« العلم هو الصورة الحاصلة » . فتصوّرك للشمس شمس أخرى ، و للقمر قمر آخر ، و للحجر حجر آخر ، و هكذا . فقولهم : « إنّ العلم و التصوّر عرض و كيف » ، ليس معناه أنّ الشيء اذا تصوّر انقلب و صار عرضا و كيفا ، بل معناه الجمع بين الأمرين من جهتين :\r\nالعرضية و الكيفية من جهة الوجود الناعتي للأشياء في الذهن فينتزع العقل من هذا الوجود الكيف و العلم الذي هو نوع من الكيف ؛ و الجوهريّة مثلا الجنسية و النوعية من جهة أنّ ماهيّتها ماهية شأن وجودها في الخارج أن لا تكون في الموضوع .\r\nبا توجّه به اصول ياد شده ، نيل به مفاد برهان مذكور بىتكلّف مىنمايد . در تقرير آن گوييم : همان گونه كه محسوس بالذات به حكم اتّحاد حسّ و حاسّ و محسوس ، از ماده طبيعى تقشير مىشود و يك مرتبه تجرّد مىيابد و پس از آن به درجه بالاتر به مقام تجرّد برزخى خيال ارتقا مىيابد و به حكم اتّحاد ادراك و مدرك و مدرك خيال و متخيّل اتحاد وجودى مىيابند و پس از آن رتبه به تجريد قوىتر به تجرّد عقلانى مىرسد كه اتحاد عقل و عاقل و معقول خواهد بود ؛ همچنين متصوّرات نفوس منطبعه كه صور جواهر مفارقه مبادى آنهايند كه از اين صور در عبارت متن برهان تعبير به علوم شده است ، اين صور در آن نفوس درجه درجه استحاله مىيابند يعنى اشتداد وجودى مىيابند و از ضعف به قوّت و كمال مىروند كه در حقيقت همان استكمال وجود نفوس است كه موجب حركت متن جوهر طبيعت بدن مىشود .\r\nتمثيلا گوييم : نفس منطبعه انسانى كه مدرك جزئيات است ادراك غايت كمال انسانى در مقام خيال مىكند - يعنى تصوّر مبادى بر وجه جزئى مىكند - و اين ادراك خيالى همان سبب قريب است كه محرّك بدن براى رسيدن به غايت است .\r\nمثلا حركت شاب غير بالغ مراهق ، به سوى كمالات علمى و جواهر مفارقات نورى كه آن فآن استحاله و تغير جزئى محرّك بدن به دو روى مىآورد كه پىدرپى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nتصوّر قبل مىگذرد و تصوّر بعد جانشين آن مىشود ، و اين تصورات جزئى تجدّدى در مقام نفس منطبعه ، متدرجا و متواليا از ادراكات جزئى غايت در مقام خيال صورت مىگيرد كه هم موجب حركت متن جوهر طبيعت بدن است و هم سبب استحاله صور علميه و تكامل آنها كه در حقيقت استكمال و اشتداد نفس انسانى است كه فرمود : « و في استحالة العلوم ظاهر وقوع الجوهرية » ، و مراد از علوم صور جواهر مبادى مفارقند كه متصوّرات نفوس منطبعه‌اند كه صورت علميه جوهر ، جوهر است و اشياء به حقائقشان در ذهن موجودند .\r\nمشابه تمثيل مذكور را در نفوس منطبعه فلكى نيز در نظر بگيريد كه آنها نيز در تصوّر جواهر مفارقه كه مبادى آنهايند به همين مثابند . پس آن كه در متن عبارت برهان آمده است : « فإنّ السبب القريب لحركات الأفلاك تصورات نفوسها المنطبعة لمباديها على . . . » ظرف « لمباديها » متعلق به « تصورات » است ، و مراد از « مبادى » جواهر مفارقه است .\r\nتبصره 1 : در حقيقت مرجع اين برهان به همان برهان جسمانية الحدوث بودن نفس ناطقه بر حركت جوهر طبيعى است كه قبل از اين برهان به تفصيل تقرير و تحرير شده است فتدبّر جدّا و جيدا .\r\nتبصره 2 : بهتر اين بود كه متأله سبزوارى در اين برهان به دو گونه استحاله براى حركت در جوهر طبيعى تمسّك مىجست : يكى استحاله بدين معنى كه تصورات مبادى بر وجه جزئى تجدّدى متعاقب متوالى در مقام نفس منطبعه موجب حركت متن جوهر طبيعت بدن مىشوند ؛ و ديگر استحاله به همان معنى كه در كتاب آمده است كه متصوّرات نفوس منطبعه يعنى همان صور علميه جواهر مفارق مبادى در نفوس منطبعه در حركت اشتدادى و استكمالى موجب حركت در متن طبيعت جوهر ابدان نفوس منطبعه‌اند ، و ممكن است كه برهان را به گونه‌اى تقرير كرد و تعميم داد تا شامل هر دو قسم شود ، و الحمد للّه رب العالمين .\r\nتبصره 3 : اين برهان را در نيل و وصول به مطلب بسيار بسيار عظيم و شريف اتحاد عاقل به معقول اهمّيت بسزاست . كتاب ما دروس اتحاد عاقل به معقول را ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبه خصوص درس هشتم آن را در اين امر خطير ، شأن شايان توجّه است . و اللّه سبحانه هو فتّاح القلوب و منّاح الغيوب .\r\nفذلكه : خلاصه مفاد بيت « و فى استحالة العلوم . . . » در بيان برهان مذكور اين كه در حركت نفوس منطبعه ، وقوع حركت جوهرى ظاهر است زيرا كه حركت آنها به تشبّه و نيل به مباديشان كه جواهر مفارقه‌اند مىباشد ، لا جرم صور آن مبادى در نفوس منطبعه حاصل مىشوند ، و اين صور مبادى حاصل در نفوس منطبعه ، صور جزئيه علميه بدان مبادى و صور جوهريه‌اند ؛ زيرا ذاتيات در انحاء وجودات محفوظند و به حكم اتّحاد ادراك و مدرك و مدرك آن صور جزئيه علميه جوهريه اتحاد وجودى با نفوس منطبعه مىيابند ، و سبب قريب حركت نفوس منطبعه‌اند كه به تصور تجدّدى اتصالى مر مباديشان را پيوسته در حركتند . و اين صور جزئيه علميه جوهريه حاصل در نفوس همواره از ضعف به قوّت استحاله مىشوند - يعنى اشتداد وجودى مىيابند - و به اشتداد آنها نفس نيز اعتلا و ارتقاى وجودى پيدا مىكند كه قوم نيز ناچار بايد بدان معترف بوده باشند ؛ پس در اين استحاله صور جوهريه جزئيه از مبادى مفارق كه در نفوس منطبعه حاصلند و سبب قريب حركت اين نفوسند وقوع حركت در متن جوهر طبيعى به ظهور و وضوح دانسته مىشود .\r\n17 - دليل ديگر بر حركت در جوهر طبيعى ، برهان « اتحاد عرضى با عرض » است .\r\nاين برهان وجه سوم از وجوه ادلّه بر حركت جوهرى در غرر الفرائد متأله سبزوارى است . ما نخست صورت عبارت آن جناب را نقل مىكنيم ، و پس از آن به بيانش مىپردازيم . امّا صورت عبارت :\r\n ثم اتّحاد العرضي بالعرض * إلّا في الاعتبار مثبت الغرض \r\nو الثالث قولنا : ثم اتحاد العرضي بالعرض أي مع العرض كما ذهب اليه جمع من المتأخرين . و ربما يقال : إنّ المعلّم الأول و مترجمي كلامه عبّروا عن المقولات بالمشتقات و مثّلوا بها ، و لو لا الاتّحاد لم يصحّ ذلك التعبير و التمثيل . إلّا في الاعتبار أي اعتبار\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبه شرط لا و لا به شرط . فإذا أخذ السواد مثلا لا به شرط كان عرضيّا محمولا ، و إذا أخذ به شرط لا كان عرضا غير محمول ، فالفرق بينهما كالفرق بين الجنس و المادة ، و الفصل و الصورة . مثبت الغرض ؛ إذ حينئذ التبدّل في الأعراض عين التبدّل في العرضيات ، و التبدّل في العرضيات عين التبدّل في المعروضات الجوهرية بمقتضى الحمل .\r\n( غرر الفرائد ، ط ناصرى ، ص 245 و 246 ) .\r\nو اما بيان آن مبتنى بر تحرير و تذكير چند مطلب است :\r\nمطلب اوّل اين كه « عرض » به شرط لا ، مأخوذ مىباشد كه بر موضوعش حمل نمىشود چه اين كه هر يك از موضوع و عرض بدين لحاظ به شرط لا ، غير از ديگرى است ، كه هيچ جوهر عرض نيست و هيچ عرض جوهر نيست . و اما « عرضى » مأخوذ لا به شرط است كه قابل حمل بر موضوعش هست . و إن شئت قلت : عرض مأخوذ به شرط لا ، مبدء اشتقاق است ؛ و عرضى مأخوذ به لا به شرط ، مشتق از آن است .\r\nو به تعبير روشنتر : عرض و عرضى بذات و حقيقت واحد باشند ، و به اعتبار لا بشرطيت و به شرط لائيت مختلف ، پس اگر حقيقت سواد كه لون قابض بصر بود لا به شرط مأخوذ شود از او به اسود تعبير مىشود و عرضى باشد و بر معروض خود محمول شود ؛ و اگر به شرط لا مأخوذ شود از او به سواد تعبير مىشود و بر معروض خود محمول نشود .\r\nدر غوص فرق بين ذاتى و عرضى لآلى منتظمة در اين مطلب كه فرق ميان عرض و عرضى است فرموده است :\r\n و عرضي الشيء غير العرض * ذا كالبياض ذاك مثل الأبيض \r\nبه نثر الدرارى على نظم اللآلى رجوع شود كه آن جناب را - أعنى متأله سبزوارى را - در متن ، و اين كمترين را در تعليقات بر آن لطائفى است .\r\n( ط 1 ، ص 177 - 179 ) .\r\nمطلب دوم اين كه گاهى عرض بر عرضى اطلاق مىشود چنان كه در علم ميزان شايع است . مثلا مىگويند ماشى عرض عام انسان است و ضاحك عرض\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nخاص آن است ؛ و يا فلان عرض طارى بر معروضش عرض مفارق آن است ؛ و فلان عرض ديگر غير منفك از آن عرض لازم آن است ؛ و ظاهر است كه ماشى و ضاحك و نظائر آنها هر يك به نحو لا به شرط اخذ شده‌اند كه حمل بر انسان مىشود ؛ يعنى هر يك « عرضى » مشتقند نه عرض حالّ بر محلّ مستغنى كه جوهر است :\r\nلكن في المنطق قد يطلق العرض على العرضي كالعرض العام و العرض الخاص و العرض اللازم و العرض المفارق ، فلا يراد بها العرض بمعنى الحالّ في المحلّ المستغني ؛ أي لا يراد بها العرض القسيم للجوهر ، بل يراد بها العرضي المقابل للذاتي في باب الإيساغوجى . ( اللآلي المنتظمة بتصحيح الراقم و تعليقه عليها ، ط 1 ، ص 178 ) .\r\nغرض اين كه محطّ بحث و برهان مذكور در آن اعراض حالّ بر محلّ مستغنى است كه جوهر طبيعى است ؛ يعنى برهان ياد شده در اعراضى جارى است كه درجه و مرتبه‌اى از وجود موضوعشان و ظهور آن وجودند .\r\nمطلب سوم اين كه گاهى « عرضى » گويند و از آن معنايى را اراده مىكنند كه عقل آن را از صميم معروض و حاق ذات آن انتزاع مىكند و بر آن حمل مىكند ، مثل وجود و موجود وحدت و تشخص و مانند آنها ، كه گويند اينها عرضيات معروضاتشان مىباشند ؛ چه اين كه مفاهيم آنها خارج از معروضاتشانند و محمول به ضميمه بر آنها نيستند .\r\nو گاهى عرضى گويند و از آن محمول به ضميمه را اراده مىكنند مثل ابيض و اسود در اجسام ، و عالم و مدرك در نفوس :\r\nو الخارج المحمول من صميمه متعلق بالخارج أي خارج من حاق ذات المعروض ، يغاير المحمول بالضميمة أي قد يقال العرضي و يراد به أنه خارج عن الشيء و محمول عليه كالوجود و الموجود و الوحدة و التشخص و نحوها ممّا يقال : إنها عرضيات لمعروضاتها ؛ فإنّ مفاهيمها خارجة عنها و ليست محمولات بالضمائم . و قد يقال العرضي و يراد به المحمول بالضميمة كالأبيض و الأسود في الأجسام ، و العالم و المدرك في النفوس .\r\n( اللآلى المنتظمة ، تحقيق الراقم ، ص 178 ، ط 1 ) .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nغرض اين كه برهان مذكور در عرضى محمول بضميمه مثل ابيض و اسود در اجسام جارى است .\r\nمطلب چهارم توجه به فرق ميان جوهر و جوهرى ، و عرض و عرضى به وجهى ديگر است كه صدر المتألهين بدين عبارت در آخر فصل بيستم مرحله ششم اسفار فرموده است :\r\nو ممّا يجب أن يعلم هاهنا أيضا الفرق بين الجوهر و الجوهري و كذا العرض و العرضي ، فالجوهر في نفسه و لا يتغيّر كونه جوهرا بالمقايسة إلى شيء آخر لأنّه ليس من باب المضاف ، و كذا العرض ؛ و أما كون الشيء جوهريا فهو من باب المضاف . و الأمور النسبيّة التي لها هويات دون الاضافة ممّا لا يستنكر اختلاف اضافتها باختلاف ما يقاس إليه ، فصور البسائط مقومة للبسائط و خارجة عن حقيقة كلّ من المواليد المعدنية و النباتية و الحيوانية و إن احتيجت إليها في حفظ كيفية المزاج المتوقف على الامتزاج بينها . و كذا الكلام في صورة النبات ؛ فإنّها مقوّمة للنبات لكنّ القوى النباتية من خوادم النفس الحيوانية و فروعها الخارجة عن حقيقة النفس ، و وجودها شرط في وجود الحيوان و ليس بمقوّم داخلي . . . ( اسفار ، ط 1 ، ج 1 ، ص 173 ) .\r\nبيان : قوله : « و الأمور النسبية . . . » مانند مضاف مشهورى كه از امور نسبيّه است و او را هويّتى غير از اضافه است ، همچون اب و عاج از آن حيث كه ابيض است يعنى ابيض مشهورى است و نظائر آنها .\r\nقوله : « فصور البسائط . . . » صور بسائط كه مقوّم بسائطند نسبت به بسائط صور جوهريه‌اند ، و چون خارج از حقيقت مواليد معدنى و نباتى و حيوانىاند نسبت بدانها از امور عرضيه‌اند اگر چه مواليد بدين بسائط در حفظ كيفيت مزاج كه متوقف بر امتزاج بين بسائط است ، به بسائط نيازمندند .\r\nغرض اين كه اتحاد عرض با عرضى كه در اين برهان محط نظر است غير از عرضى بدين معنى است كه شىء فى نفسه با قطع نظر از نسبت ، هويت جوهريه است يعنى جوهر است ؛ و به لحاظ نسبت ، جوهرى و عرضى است فتبصّر .\r\nمطلب پنجم كه محطّ نظر برهان است اين كه فرق مذكور بين عرض و عرضى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر مطلب اوّل در حقيقت فرق لفظى و مفهومى بين آن دوست كه آن - يعنى عرض - بدان لحاظ مبدء اشتقاق است و غير قابل حمل بر موضوعش است ، و اين - يعنى عرضى - بدين لحاظ مشتق از آن و قابل حمل بر موضوعش است ؛ و اكنون در اين مطلب فرق بين آن دو به حسب وجود خارجى هر يك لحاظ مىشود ، به اين بيان كه وجود سواد مثلا هرگاه « لا به شرط » أخذ شود درجه و مرتبه‌اى از وجود موضوع خود است كه ظهور آن موضوع است ؛ چه اين كه عرضى بدين معنى اصطلاحا خارج محمول است و حقيقت حمل اتحاد در وجود است .\r\nو هرگاه وجود سواد « به شرط لا » اخذ شود بدين لحاظ وجود ناعتى و عرض است ، و وجود موضوعش وجود منعوتى است و هر يك زايد بر ديگرى يعنى غير آن ديگرى است هر چند زايد متّصل بلكه زايد لازم است ، چه اين كه فرق است بين اين كه شىء با شىء باشد ، و اين كه شىء نفس شىء باشد كه بدين لحاظ شىء با شىء است يعنى عرض با موضوعش است نه اين كه نفس موضوعش بوده باشد . پس نتيجه اين كه عرض و عرضى بحسب ذاتشان متّحد در وجودند و به حسب اعتبار متغاير از يكديگرند . پس تبدّلى را كه قوم - مثلا مشاء - در مقولات چهارگانه كم و كيف و اين و وضع قائلند در حقيقت و واقع تبدّل در عرضيات است و تبدّل در عرضيّات تبدّل در جواهر كه معروضاتند مىباشد ؛ زيرا حكم يكى از دو متّحد حكم آن ديگرى است . و بعبارة اخرى تبدّل در اعراض عين تبدّل در عرضيّات است و تبدّل در عرضيّات عين تبدّل در معروضات جوهريه است ، و هو المطلوب .\r\nليس الفرق بين العرض و العرضي بمجرّد أنّ أحدهما مبدء الاشتقاق و الآخر هو المشتق ؛ فإنّه فرق لفظي ، بل بأنّ وجود السواد مثلا إذا أخذ لا به شرط أي أنّه درجة من وجود موضوعه و أنّه ظهور ذلك الوجود فهو عرضي ؛ لأنّ العرضي هو الخارج المحمول و الحمل هو الاتّحاد في الوجود ؛ و إذا أخذ وجوده به شرط لا ، أي أنّه وجود ناعتي ، و وجود الموضوع وجود منعوتي ، و أحدهما زائد على الآخر و إن كان زائدا متصلا بل لازما ، إذ فرق بين أن يكون الشيء مع الشيء و أن يكون الشيء نفس الشيء فهو\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nعرض ، فالعرض و العرضي متّحدان بالذات متغايران بهذا الاعتبار ، فالتبدّل القائل به القوم في المقولات الأربع من الأعراض تبدّل في العرضيّات ، و التبدّل فيها تبدّل في الجواهر المعروضات ؛ لأنّ حكم أحد المتّحدين حكم الآخر . ( غرر الفرائد ، ط ناصرى ، ص 246 ، حاشيه ) .\r\nآن كه متألّه سبزوارى در عبارت تقرير برهان فرمود : « عبّروا عن المقولات بالمشتقات . . . » در تعليقه بر آن افاده فرموده است :\r\nفعبّروا عن الكيف بالمتكيف و مثّلوه بالحارّ و البارد و الأبيض و الاسود ، و الكل عبّروا عن الإضافة بالمضاف و مثلوا بالأب مثلا . و العلامة الدواني تمسّك في الاتحاد بأنّ النفس إذا أدركت البياض حكمت بأنّه أبيض قبل أن تتروّى و تتفطّن بأنّه عرض و لا بد له من موضوع ، فنفس البياض أبيض . و بهمنيار يقول : إن كانت الحرارة قائمة بذاتها كانت حرارة و حارة جميعا . و كلّ المحققين من أهل العقل و أهل الذوق يقولون : إنّه تعالى لا ماهيّة له بل هو وجود و موجود . و القائلون بأصالة الوجود عندهم كلّ وجود ببساطته موجود ، و هو الموجود الحقيقي عندهم ، فكذا الأبيض الحقيقي هو البياض ، و العاج هو الأبيض المشهوري ، و قس عليه . ( غرر الفرائد ، ط ناصرى ، ص 246 ) .\r\nبيان اين برهان به نحو خلاصه اين كه : اعراض محمول بالضميمه به حسب وجود خارجيشان كه ظهورات موضوعاتشان مىباشند در حقيقت عرضيات‌اند كه اتّحاد عرضى با عرض است ، مثلا بياض خارجى خود ابيض است زيرا كه موضوع بياض بايد به بياض ابيض بوده باشد ، پس خود بياض به ابيض بودن سزاوارتر است ، و صيغه مشتق فقط به لحاظ و اعتبار صحت حمل و نعت غير بودن است نه اين كه در صيغه مشتق اخذ ذات معتبر باشد ، پس عرض و عرضى بالذات متحدند يعنى عرض و عرضى بذات و حقيقت واحد باشند و به اعتبار لا بشرطيّت و به شرط لائيت مختلف - و اعراض محمول بالضميمه دامنه وجودى جواهرند و با آنها اتّحاد وجودى دارند يعنى يك وجود است كه متعيّن و متشخّص بدين اعراض است نه اين كه وجود من حيث هو ، جوهر يا عرض باشد ، بلكه جوهر و عرض دو ماهيت موجود به وجود واحد در خارجند ، لاجرم تبدّل در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاعراض عين تبدّل در عرضيّات است و تبدّل در عرضيّات به مقتضاى حمل عين تبدّل در معروضات جوهريه است ، فتدبّر .\r\n18 - دليل ديگر بر حركت در جوهر طبيعى ، برهان « اتحاد عرض با موضوع » است . در بيان آن گوييم :\r\nبرهان اتحاد عرض با موضوع ، بنفسه برهانى قويم الأركان در اثبات حركت جوهر طبيعى است . اين برهان را حكيم آقا على مدرّس ( رضوان اللّه عليه ) در كتاب شريف بدائع الحكم تقرير فرموده است . آن جناب پس از نقل قاعده‌اى عرشى از صدر المتألهين در تركيب طبيعى امرى از دو چيز كه جوهر بودن يكى متيقّن و ديگرى مشكوك است ، چگونه بايد دانسته شود كه مشكوك جوهر يا عرض است گويد :\r\nبدان كه جمهور اولياى حكمت بر آنند كه در ميان اجزاى مركّب حقيقى افتقارى بايد تا ارتباطى متحقق بود ، و افتقارى كه از يك طرف باشد همچون افتقار عرض به موضوع كافى نباشد ؛ زيرا كه به اتفاق تركيب عرض با موضوع تركيب حقيقى نبود پس ارتباط و افتقار بايد از هر دو طرف باشد لكن به وجهى كه مستلزم دور نباشد ، يعنى جهت افتقار مختلف باشد همچون افتقار تشخص و تعيّن صورت شخصيه كه عين وجود او بود به هيولى ، و افتقار ذات هيولى به طبيعت صورت نه به شخصى متعيّن از صورت . و صورت به وجود شخص مباين بود با هيولى و حالّ بود در او ، و به حسب نوع شريك علّت هيولى باشد ، و واحد بالعموم در اين موضوع جايز بود كه علّت شود واحدى بالخصوص را ؛ زيرا كه طبيعت صورت كه واحد بالعموم بود اگر چه به انفراد نتواند كه علّت هيولى باشد كه واحد بالخصوص باشد ، زيرا كه به بداهت عقل هر علّت از معلول خود به وجود اقوى بود ، لكن از آنجا كه اين واحد بالعموم محفوظ بود به واحدى بالخصوص كه عقل فعّال متصرّف در كائنات باشد ، تواند كه علّت هيولى شود . و اين مطلب در نظر حق بين صدر الحكماء و المتألّهين ( قدس سرّه ) خالى از قصور نباشد ؛ زيرا كه مركّبات حقيقيّه را تا وحدتى حقيقيه نباشد كه به آن وحدت مندرج شوند در تحت يكى از\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nانواع متحصله حقيقيّه - كه جنس آنها در مركّبات خارجيه از ماده آنها منتزع شود ، و فصل آنها در اين مركّبات از صورت آنها مأخوذ بود ؛ و جنس در مطلق آن انواع ، بسيط باشند در خارج يا مركّب ، به حمل شايع بر فصل حمل شود ، و فصل بر جنس ، و هر يك از جنس و فصل بر نوع ؛ و نوع بر هر يك ، و مفاد حمل شايع اتحاد موضوع و محمول بود در وجود خارجى محمول - آن مركبات در حقيقت مركب حقيقى نباشند بلكه وحدت آنها منحصر باشد به وحدت اعتباريه هيئت اجتماعيه كه از انضمام اجزاء اگر چه به ربطى ذاتى بود حاصل شود .\r\nپس در مركبات حقيقيه لازم باشد كه اجزاء مركب را وحدتى حقيقيه بود ، و وحدت حقيقيه از آنجا كه از عوارض وجود و موجود بما هو موجود باشد عين وجود بود .\r\nپس اجزاى مركب حقيقى را بايد وجودى واحد باشد تا به آن وجود واحد در تحت يكى از انواع متحصّله واقعيّه مندرج شوند ؛ زيرا كه در اقسام و انواع مقولات ، وحدت حقيقيّه معتبر باشد و الا حصر در مقولات ممكن نباشد . و مركب از دو فرد از دو نوع از دو مقوله مثل فردى از جسم و فردى از سواد كه اول مندرج باشد در مقوله جوهر و دوم در مقوله كيف ، مقوله برأسه بود خارج از مقولات ؛ زيرا كه مركّب از داخل يعنى مندرج در تحت عنوانى ، و خارج يعنى غير مندرج در تحت آن عنوان ، خارج باشد يعنى مندرج در تحت آن عنوان نباشد .\r\nو از آنجا كه در نظر تحقيق اعراض با موضوعات متحدة الوجود باشند ، و نگارنده اين حروف را بر اين مطلب برهانى خاص باشد ، و در رساله سبيل الرشاد كه در اثبات معاد جسمانى نوشته است ذكر نموده است ؛ و صدر المتألهين ( قدّس سرّه ) نيز در بعضى از براهين اثبات حركت جوهريّه در شواهد ربوبيه به اين مطلب اشاره فرموده است ، مجرد اتحاد در وجود در حصول مركّب حقيقى كافى نباشد ؛ زيرا كه به اتفاق ، مركب از عرض و موضوع و عرضى و معروض مركّب حقيقى نبود و مندرج در تحت يكى از انواع حقيقيه نباشد ، بلكه بايد بعضى از اجزاء مركّب حقيقى بر وجه ابهام و جنسيّت يا بر وجه قوه و ماديت باشد ، و بعضى بر وجه\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nتحصّل و فصيلت ، يا بر وجه فعليت و صوريّت بود بحسب آن وجود واحد كه به هر دو جزء متعلق باشد ، پس آن وجود واحد اوّل به جزء متحصّل يا بالفعل مرور كند و پس از او به جزء مبهم و يا بالقوه ، پس آن جزء كه متحصّل بود يا بالفعل فاعل ما به بود نسبت به آن جزء كه مبهم باشد يا بالقوه . پس فصل فاعل ما به جنس ، و صورت نيز فاعل ما به هيولى بود ، و فاعل ما منه الوجود مفارق باشد ، لكن مجراى وصول افاضه او به جنس فصل بود ، و به هيولى صورت . و از اينجا فصل را نسبت به او در مطلق اقتضا شباهتى بود و صورت را شركتى ، با آن كه لا شريك له فى الإيجاد و لا شبيه له فى الوجود و لا فى كمالات الوجود ، پس مقصود از شباهت و شركت شباهت و شركت در ايجاد نبود بلكه اثبات اقتضائى بود در فصل و صورت كه آن اقتضا به فيّاض ( تقدّست أسماؤه ) نقص بود . اين است مراد قدماى حكماى متألهين كه فرموده‌اند : « الفصل كالعلّة المفيدة لطبيعة الجنس ، و الصورة شريكة لعلّة الهيولى » .\r\nكشف و إنارة : از اينجا ظاهر و منكشف مىگردد صحت كلام متقدمين حكماى متألهين ( قدّست أسرارهم ) كه فرموده‌اند : فصل و صورت به ذات و حقيقت واحدند ، و به اعتبار لا بشرطيت و به شرط لائيّت مختلف ؛ پس نفس ناطقه اگر لا به شرط مأخوذ شود تعبير مىشود از او به ناطق و فصل باشد و محمول بر جنس ، و اگر به شرط لا مأخوذ شود تعبير شود از او به نفس انسانيه و صورت باشد و غير محمول .\r\nو همچنين جنس و ماده به ذات و حقيقت واحد باشند ، و به اعتبار لا بشرطيت و به شرط لائيّت مختلف ؛ پس حقيقت حيوان اگر لا به شرط مأخوذ شود جنس باشد و محمول بر فصل ، و اگر به شرط لا مأخوذ شود ماده باشد و غير محمول .\r\nو همچنين عرض و عرضى به ذات و حقيقت واحد باشند ، و به اعتبار لا بشرطيت . و به شرط لائيت مختلف ؛ پس اگر حقيقت سواد كه لون قابض بصر بود لا به شرط مأخوذ شود تعبير مىشود از او به اسود و عرضى باشد و محمول شود بر معروض خود ، و اگر به شرط لا مأخوذ شود تعبير مىشود از او به سواد و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمحمول نشود بر او .\r\nو وجه انكشاف چنين بود كه چون محقق گرديد كه اجزاى مركّبات حقيقيه متحدند در وجود ، و وجودى واحد سارى باشد در تمام آن اجزاء به نهجى كه در مرتبه اولى مرور كند به جزئى كه متحصل باشد يا بالفعل ، و در مرتبه ثانيه مرور كند به جزئى كه غير متحصل باشد يا بالقوه .\r\nو همچنين عرض و موضوع متحدند در وجود ، و وجودى واحد در مرتبه اولى به موضوع مرور كند ، و در مرتبه ثانيه به عرض ؛ پس اگر آن حقيقت كه معروض فصليت يا جنسيت بود لا به شرط مأخوذ شود - يعنى به ملاحظه وجود سارى در جزء فصلى و جزء جنسى - فصليّت و يا جنسيت محقق شود و حمل جايز باشد ؛ زيرا كه در وجود سارى متحد باشند ؛ و اگر به شرط لا مأخوذ شود يعنى به حسب مرتبه و درجه خود در آن وجود واحد كه سارى بود در هر دو صوريت و ماديت حاصل گردد ؛ زيرا كه مرتبه و درجه نفس ناطقه فى المثل غير مرتبت و درجه حيوانيت باشد و بر او بذات مقدم باشد و هيچ‌يك از اين دو درجه به آن جهت كه درجه بود بر ديگرى حمل نشود .\r\nو همچنين اگر حقيقت سواد لا به شرط مأخوذ شود يعنى به ملاحظه وجودى واحد كه سارى بود در او و موضوع او عرضى باشد و بر موضوع خود به حمل شايع - كه مفاد او اتحاد متغايرين به حسب مفهوم بود در وجود - حمل شود ؛ و اگر به شرط لا مأخوذ شود - يعنى به حسب درجه او كه در آن وجود سارى متأخر بود از درجه وجود موضوع - عرض باشد و بر موضوع خود حمل نشود .\r\nپس ظاهر شد كه مصحّح كلام اين اعاظم اتحاد ماده و صورت و عرض و موضوع بود در وجود ، چه اگر مادّه و صورت را در مركّبات خارجيه وجودى واحد نباشد - و همچنين عرض و موضوع را وحدت فصل و صورت و هم جنس و ماده و هم عرض و عرضى بذات و اختلاف و مغايرت آنها به اعتبار لا بشرطيّت و به شرط لائيت و اتحاد آنها در وجود بحسب اعتبار اول ، و مباينت بحسب اعتبار دوم - مفهومى محصل كه مطابق واقع بود نخواهد داشت ؛ زيرا كه دو امرى كه مباين\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nباشند بحسب واقع در وجود ، به حسب اعتبار معتبر متحد نشوند . فى المثل حيوان جنينى كه مادهء قابلهء نفس ناطقه بود - و هنوز تمام استعداد او قبول ، نفس ناطقه بالفعل در او حاصل نباشد و خود نوعى بود متحصّل از انواع حيوان ، و مباين باشد بالفعل با نفس ناطقه به اعتبار لا بشرطيّت او به حسب ذهن - با نفس ناطقه بالفعل در خارج متّحد نشود ، و حمل او بر مفهوم ناطق كه حاكى از نفس ناطقه بود جايز نباشد اگر چه سالك باشد به اعتبار جهت قوه كه در او بود در سبيل قبول نفس ناطقه به صورت اتحاد با او در وجود ، زيرا كه اين سلوك بعينه جهت مادّيت بود نه جهت جنسيّت كه مصحّح حمل شايع باشد كه مفاد او اتّحاد در وجود بود . ( بدائع الحكم ، ط 1 ، ص 106 - 109 ) .\r\nاين بود عبارت بدايع الحكم در تقرير برهان « اتحاد عرض با موضوع » . نتيجه به نحو خلاصه اين كه : عرض با موضوع در خارج اتحاد وجودى دارند يعنى دو ماهيت موجود به وجود واحدند كه موضوع جوهرى متعين و متشخص به اعراض است ، لا جرم تبدّل در اعراض عين تبدّل معروض آنهاست يعنى جوهر طبيعى كه موضوع عرض است در حركت و تبدّل و تغيّر است و هو المطلوب .\r\n19 - دليل ديگر بر حركت در جوهر طبيعى ، برهان « اثبات حقيقت زمان به طريق إلهى » است . در بيان آن گوييم :\r\nفصل سىام مسلك ثالث اسفار در اثبات حقيقت زمان به طريقه طبيعى و إلهى است ، و مقصود ما بيان برهان اثبات حقيقت زمان به طريقه إلهى از فصل مذكور است كه خود يك برهان بر حركت در جوهر طبيعى است . و خلاصهء آن اين كه زمان به هويت و وحدت اتّصاليه‌اش مقدار حركات است ، و به عروض انقسام وهمى بدان عدد حركات است ؛ و اين هويت اتصاليه ، جوهر مادى است - يعنى زمان مقدار تجدّد طبيعت جسميّه است - كه از جهت وجود و دوام و وحدت اتصاليه‌اش محتاج به فاعل حافظ مديم خود است فاعلى كه متبرّى از ماده و علائق آن است ؛ و از جهت حدوث و انصرام و كثرت تجدّدى محتاج به قابل امكان و قوه وجود خود است قابلى كه متوغّل در ماده و علائق آن است كه عبارت از طبيعت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nجسميه است . و ان شئت قلت نسبت زمان به حركت ، و همچنين نسبت حركت به طبيعت جوهرى نسبت جسم تعليمى به جسم طبيعى است .\r\nشايسته است كه براى ايضاح مطلب ، صورت برهان فصل مذكور را نقل كنيم ، و بعضى از اشارات را در تبيين برخى از عبارات در بين هلالين بياوريم :\r\nفصل في إثبات حقيقة الزمان و أنّه بهويّته الاتّصالية الكمية مقدار الحركات ، و بما يعرض له من الانقسام الوهمي عددها ( أي عدد تلك الحركات ) .\r\nأمّا اثبات وجود الزمان و حقيقته فالهادي لنا على طريقة الطبيعيين مشاهدة اختلاف الحركات ( للمتحرّكين في المقطوع من المسافة مع اتفاقها في الأخذ و الترك تارة ( و الأخذ بمعنى الشروع ، أي مع اتفاق تلك الحركات في شروعها و تركها تارة ) ثم اتفاقها ( أي اتفاق تلك الحركات ) في المقطوع من المسافة و اختلافها فيهما ( أي اختلاف الحركات في الأخذ و الترك ) أو في أحدهما تارة أخرى فحصل لنا العلم بأنّ في الوجود كونا مقداريا ( و ذلك الكون المقداري هو الزمان ) فيه إمكان وقوع الحركات المختلفة أو المتّفقة غير مقدار الأجسام و نهاياتها ؛ لأنّه غير قارّ ، و هذه قارة ( أي لأنّ ذلك الكون المقدارى الذي هو الزمان غير قارّ ، و مقدار الأجسام و نهاياتها قارّة ) فهو مقدار لأمر غير قارّ و هو الحركة ( هذا نتيجة طريقة الطبيعيين في إثبات حقيقة الزمان . أي فحصل أن ذلك الكون المقداري مقدار لأمر غير قارّ ، و ذلك الأمر هو الحركة ، فالزمان مقدار الحركة . هذا على طريقة الطبيعيين ) و شرح ذلك موكول الى علم الطبيعة . ( راجع الفصول 10 و 11 و 12 و 13 من المقالة الثانية من طبيعيات الشفاء ، ج 1 من الرحلي ، ص 68 - 77 ) .\r\nو أما على طريقة الإلهيين ( في إثبات حقيقة الزمان ) فلأنّ كل حادث هو بعد شيء له قبلية عليه لا يجامع بها البعدية ( أي لذلك الشيء قبلية على الحادث لا يجامع ذلك الشيء بتلك القبلية البعدية ) لا كقبلية الواحد على الاثنين ؛ لأنه يجوز فيها الاجتماع ( أى يجوز في هذه القبيلة اجتماع قبل مع بعد ) ؛ و لا كقبلية الأب على الابن ، أو ذات الفاعل ممّا يجوز أن يكون قبل مع بعد ؛ و لا العدم ( أي لا تكون تلك القبيلة العدم ) إذ قد يتحقّق للشيء عدم لا حق ، بل قبلية قبل يستحيل أن يجامع البعد لذاته .\r\nثمّ ما من قبلية ( زمانيّة ) إلّا و بين القبل بهذه القبلية و بين الذي هو البعد تتصوّر قبليّات\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nو بعديّات غير واقفة عند حدّ . و مثل هذا الأمر الذي هو ملاك هذا التقدم و التأخر فيه تجدّد قبليّات و بعديات ، و تصرّم تقدّمات و تأخّرات ، فلا بدّ من هوية متجدّدة متصرّمة بالذات على نعت الاتّصال لمحاذاته الحركات الواقعة في المسافات الممتنعة الانقسام إلى ما لا ينقسم أصلا ( الممتنعة صفة للمسافات ، أي المسافات قابلة للانقسام إلى غير النهاية ) ، فهو ( أي ذلك الأمر المتجدّد المتصرّم على نعت الاتّصال القابل للانقسام إلى غير النهاية ) لقبوله الانقسام و الزيادة و النقصان كمّ ، و لكونه متّصلا فهو كميّة متّصلة ، فهو كميّة متصلة غير قارة ( أي فهو الزمان ) ، أو ذو كمية متصلة غير قارة ( أي فهو الطبيعة المتحركة ) ، و على التقديرين فإمّا جوهر أو عرض فإن كان جوهرا فلاشتماله على الحدوث التجدّدي لا يمكن أن يكون مفارقا عن المادة و القوة الإمكانية ، فهو إمّا مقدار جوهر مادّي غير ثابت الهوية بل متجدّد الحقيقة ( أي بل متجدّد الطبيعة ) ، أو مقدار تجدّده ( أي تجدّد ذلك الجوهر المادّي ) و عدم قراره . و بالجملة إمّا مقدار حركة أو ذي حركة ذاتية يتقدّر به ( أي بذي حركت ذاتية ) من جهة اتصاله ، و يتعدد به من جهة انقسامه الوهمي إلى متقدّم و متأخّر ( و هو الزمان ) ؛ فهذا النحو من الوجود له ثبات و اتصال ، و له أيضا تجدد و انقضاء ، فكأنّه ( أي فكأنّ هذا النحو من الوجود ) شيء بين صرافة القوة و محوضة الفعل ، فمن جهة وجوده و دوامه يحتاج الى فاعل حافظ يديمه ، و من جهة حدوثه و انصرامه يحتاج الى قابل يقبل امكانه و قوّة وجوده ، فلا محالة يكون ( ذلك الجوهر المادّي ) جسما أو جسمانيا ( أي طبيعة جسمانية كما صرّح به في أواسط الفصل الذي بعد هذا الفصل بقوله : « و قد علمت من طريقتنا أنّ كل جسم و كل طبيعة جسمانية و كل عارض جسماني من الشكل و الوضع و الكم و الكيف و الأين و سائر العوارض المادية أمور سائلة زائلة إمّا بالذات و إمّا بالعرض » ) .\r\nو أيضا له ( أي لذلك الجوهر المادّي ) وحدة اتّصالية و كثرة تجدّدية ، فمن حيث كونه أمرا واحدا يجب أن يكون له فاعل واحد و قابل واحد ؛ إذ الصفة الواحدة ( وحدة اتصالية أي الزمان ) يستحيل أن تكون إلا لموصوف واحد من فاعل واحد ، ففاعله يجب أن يكون متبرئ الذات عن المادة و علائقها و إلّا لاحتاج في تجسمه و تكوّنه المادّي لتجدّد احواله - كما علمت - إلى حركت أخرى و زمان آخر و مادة سابقة و عدم قائم بها ( أي بالمادة ) .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو قابله يجب أن يكون أقدم الطبائع و الأجسام و أتمّها ؛ إذ الزمان لا يتقدم عليه شيء غيره هذا التقدم ( أي لا يجتمع السابق مع المسبوق ) فقابله يستحيل أن يتكوّن من جسم آخر ، أو يتكوّن منه جسم آخر ، و إلّا لانقطع اتّصال الزمان فيكون قابله تامّ الخلقة ( و هو الفلك محدّد الجهات عند المشاء ) غير عنصري ، و لا تكون في طبيعته حركة مكانية ، و لا حركة كمّية كالنموّ و الذبول و التخلخل و التكاثف ، و لا استحالة كيفيّة ؛ لأنّ هذه الأشياء توجب انصرامه و انقطاعه ، و تسقط تقدّمه على سائر الأجرام .\r\nو أمّا من جهة كونه ذا حدوث و تجدّد ففاعله القريب المباشر له ( و هو الطبيعة الجسميّة ) يجب أن يكون له تجدّد و تصرّم ؛ و كذا قابله ( و هو الجسم الفلكي عند المشّاء ، و الجسم الطبيعي عند صاحب الأسفار بناء على الحركة في الجوهر ) يجب أن يكون ممّا تلحقه أكوان تجدّدية ( أي الحركة في الجوهر الطبيعي ) على نعت الاتّصال و الوحدة ؛ و كذا الكلام في غايته . . . ( اسفار ، ط 1 ، رحلى ، ج 1 ، ص 233 - 234 ) .\r\nتبصره : در براهين گذشته دانسته شده است كه عالم طبيعت از حركت جوهرى آنا فآنا حادث به حدوث تجدّدى است . طايفه مشّاء گويند : عالم خلق - يعنى عالم طبيعت - حادث به حدوث ذاتى است نه زمانى . و لكن صاحب اسفار گويد : عالم خلق علاوه بر آن كه حادث به حدوث ذاتى است ، به علّت حركت جوهريه حادث به حدوث زمانى نيز مىباشد ؛ چون كه عالم خلق در هر آن حادث به حدوث حركت جوهريه است . و إن شئت قلت : العالم الطبيعى متغيّر بالحركة الجوهرية ، و كل متغير بالحركة الجوهرية حادث بالحدوث الزمانى ، فالعالم الطبيعى حادث بالحدوث الزمانى .\r\nاز تدبر در اين برهان - اعنى برهان اثبات حقيقت زمان به طريق إلهى - دانسته مىشود كه زمان حقيقى مقدار حركت جوهر موجودات طبيعى است . و ان شئت قلت : زمان طبيعى بعد تدريجى موجود جسمانى است . و يا گويى : زمان طبيعى حركت در وجود است . و يا گويى : حركت تجدّد وجود است و زمان كميّت و مقدار اين حركت است . پس مبدء فرض زمان ، حركت جوهر اجسام است كه حركت در جوهر مساوى با وجود تدريجى است . لذا جسم داراى چهار بعد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاست : طول و عرض و عمق و زمان .\r\nفالزمان عبارة عن مقدار الطبيعة ( أي الصورة الجوهرية ) المتجدّدة بذاتها من جهة تقدّمها و تأخرها الذاتيين ، كما أنّ الجسم التعليمي مقدارها ( أي مقدار الطبيعة المتجدّدة من جهة قبولها للأبعاد الثلاثة ) فللطبيعة امتدادان ، و لها مقداران ( فللطبائع الجسمية أربعة أبعاد :\r\nالطول و العرض و العمق و الزمان ) أحدهما تدريجي زماني يقبل الانقسام الوهمي إلى متقدم و متأخر زمانيّين ، و الآخر دفعي مكاني ( أي جسم تعليمى ) يقبل الانقسام الى متقدم و متأخر مكانيّين . و نسبة المقدار الى الامتداد كنسبة المتعيّن الى المبهم ، و هما ( أي المقدار و الامتداد ) متّحدان في الوجود ، متغايران في الاعتبار . . . ( اسفار ، ط 1 رحلى ، ج 1 ، ص 238 ، س 31 ، فصل 33 مسلك سوم ) .\r\nفالخروج التجدّدي من القوة الى الفعل و هو معنى الحركة ، و وجودها ( أي وجود الحركة ) في الذهن لكن بحسب الخارج ( أي ينتزع من الخارج ) . و أمّا ما به الخروج منها إليه ( أي من القوة الى الفعل ) أوّلا فهي نفس الطبيعة . و أما الشيء القابل للخروج فهي المادة . و أما المخرج فهو جوهر آخر ملكي أو فلكي . و أمّا قدر الخروج فهو الزمان ؛ فإنّ ماهيته ( أي ماهية الزمان ) مقدار التجدّد و الانقضاء . و ليس وجوده ( أي وجود الزمان ) وجود أمر مغاير للحركة ، بل على قياس الجسم التعليمي بالنسبة الى الجسم الطبيعي .\r\n( اسفار ، رحلى ، ج 1 ، ص 232 ، س 27 ، فصل 28 مسلك ثالث ) .\r\nو من تأمّل قليلا في ماهية الزمان يعلم أن ليس لها اعتبار إلّا في العقل ، و ليس عروضها لما هي عارضة له ( أي عروضها للطبيعة المتجددة الجسمانية عند صاحب الا اسفار ، و الجرم الفلكي عند المشاء ) عروض بحسب الوجود كالعوارض الخارجية للأشياء كالسواد و الحرارة و غيرهما ، بل الزمان من العوارض التحليلية لما هو معروضة بالذات ، و مثل هذا العارض لا وجود له في الأعيان إلّا بنفس وجود معروضه ؛ إذ لا عارضية و لا معروضية بينهما إلّا بحسب الاعتبار الذهني . و كما لا وجود له في الخارج إلّا كذلك فلا تجدّد لوجوده و لا انقضاء و لا حدوث و لا استمرار إلّا بحسب تجدّد ما أضيف إليه في الذهن ( و هو الطبيعة الجسمانية عند صاحب الاسفار ، و جرم الفلك عند المشّاء ) و انقضائه ( أى انقضاء ما أضيف اليه ) و حدوثه و استمراره ، و العجب من القوم كيف\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nقرّروا للزّمان هويّة متجدّدة . . . ( اسفار ، رحلى ، ج 1 ، ص 239 ، س 2 ، فصل 33 مسلك سوم ) .\r\nحال كه معلوم شده است زمان حقيقى بعد تدريجى جوهر طبيعى است پس به برهان اثبات حقيقت زمان به طريقهء إلهيين كه در اين چمن گفته آمد ، هر شخصى از اشخاص حركات را شخص واحد عددى زمان بدين معنى است . و زمان قراردادى اصطلاحى عرفى چنان است كه در كتاب گشتى در حركت گفته‌ايم كه زمان عام تدريجى تاريخى از حركت استدارى وضعى شبانه‌روزى است .\r\nاستاد علامه طباطبائى در تعليقه‌اى بر برهان نام برده در اسفار ، در بيان زمان حقيقى و زمان عام قراردادى بدان گونه كه تقرير كرده‌ايم فرموده است :\r\nو ممّا يجب أن يتنبّه له أنّ هذا البرهان ( أي برهان إثبات حقيقة الزمان على طريقة الإلهيين ) ينتج أنّ لكلّ شخص من أشخاص الحركات شخصا واحدا بالعدد من الزمان يغاير زمان الحركات الأخر كما تغاير تلك الحركة غيرها من الحركات بالعدد ، و نسبة كل زمان الى حركتها التي يعرضها كنسبة الجسم التعليمي الخاص الى الجسم الطبيعي الذي يعرضه . و من شأن كلّ زمان أن يؤخذ واحدا يتقدّر به غيره من الحركات و مقياساتها .\r\nو أمّا الزمان العام الذي هو مقدار الحركة اليومية فإنما تعيّنه لأن يكون واحدا مقياسا تتقدّر به الحركات تعيّن اصطلاحي من الناس لكونه أمرا مستمرا عامّا تدركه أفهام عامّتهم ، نعم هناك زمان طبيعي دخيل في وجود الحوادث الطبيعية و هو زمان حركة الطبيعة الكلية الجسميّة بجوهرها . ( اسفار ، ط 2 ، ج 3 ، ص 115 ) .\r\nاختلاف آرا در زمان بسيار است ، صاحب اسفار در ذيل همين بحث برهان مذكور و آخر همين فصل ( فصل 33 مسلك سوم اسفار ، ج 1 ، ص 239 ، چاپ رحلى ) در تحت عنوان « تعقيب و احصاء » آنها را جمع كرده است و هر يك را بر وجهى صحيح معنى كرده است . خواننده و خواهنده محقق گرامى را به مفاتيح الأسرار لسلاك الأسفار ارجاع مىدهيم ، و اين برهان را بدين تنبيه خاتمه مىدهيم :\r\nاز اصل حركت در جوهر طبيعى دانسته مىشود كه هر موجود را رتبه‌اى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nخاص و هر حادث را متاى خاص است « لكلّ موجود رتبه خاصّة ، و لكل حادث متى خاصّ » ، پس حوادث همه سمت توقيفى دارند كه در متن نظام هستى هر موجود حادث در نظم و نضدى خاص - يعنى چينشى خاص - قرار دارد كه ظرف و مظروف يك چيزند ، و از ترتيب وجود عينى متن سلسلهء حوادث زمان اعتبار مىشود ؛ جز اين كه انس ما به محاورات رايج چنين است كه زمان را ظرف زمانيات مىپنداريم و موجودات زمانى را مظروف آنها ، يعنى زمان و زمانيات را دو چيز جداى از يكديگر مىانگاريم و زمانيات را در زمان مىگذاريم چنان كه آب را مثلا در آوندهاى گوناگون .\r\n20 - دليل ديگر بر حركت در جوهر طبيعى ، برهان « مبدء قريب حركت طبيعت جوهر جسمانى است » مىباشد . بدين معنى كه مبدء قريب حركت اعمّ از ارادى و طبيعى و قسرى ، طبيعت جوهر جسمانى است چه در طبيعت فاسد و چه در طبيعت صحيح . در بيان آن گوييم :\r\nمشّاء قائلند كه مبدء حركت ميل است . ميل را قائلين به جزء لايتجزّا به اعتماد تعبير مىكنند . خواجه طوسى در شرح فصل اول نمط اول اشارات گويد :\r\n« و الاعتماد عندهم ( أى عند القائلين بالجزء ) هو ما يسمّيه الحكيم ميلا » . در فارسى از ميل به واژه‌هاى فشار و خواهش و مانند آنها تعبير مىشود ؛ پس اگر ميل به فوق است خفت است ، و اگر به سفل است ثقل است .\r\nصدر المتألهين فرمايد : طبيعت جوهر جسمانى مبدء هر حركت است چه حركت ارادى باشد و چه حركت طبيعى و چه حركت قسرى ، و چه در طبيعت فاسد و چه در طبيعت صحيح : « فصل في إثبات الطبيعة لكلّ متحرّك و أنّها هي المبدأ القريب لكل حركة سواء كانت الحركة طبيعيّة أو قسرية أو إرادية . . . » ( اسفار ، مسلك 3 ، فصل 20 ، ج 1 ، چاپ رحلى ، ص 223 ) . و « فصل في تحقيق مبدء الحركة القسرية : أصحّ المذاهب فيه أن يكون ذلك هو الطبيعة التي في المقسور بسبب تغيّرها الحاصل بفعل القاسر و إعداده . . . » ( اسفار ، ط اول رحلى ، مسلك 4 ، فصل 13 ، ج 1 - ص 255 ) .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nالحجّة العمدة على الحركة في الجوهر هي أنّ جميع الحركات سواء كانت طبيعية أو ارادية أو قسريّة ، مبدؤها هو الطبيعة و مبدء التجدّد يجب أن يكون متجدّدا ، فالطبيعة يجب أن تكون متجدّدة بحسب الذات . . . ( صدر مقاله‌اى از جناب ميرزا أبو الحسن جلوه كه در هامش شرح المتألهين بر هدايه اثيريه به طبع رسيده است ( ط 1 ، چاپ سنگى ، ص 274 ) .\r\n21 - دليل ديگر بر حركت در جوهر طبيعى ، برهان « تجدّد امثال » است . و به فرموده متأله سبزوارى در غرر الفرائد ( ط ناصرى ، ص 246 ) .\r\n تجدّد الأمثال كونا ناصرى * إذ الوجود جوهر في الجوهر \r\nتجدّد امثال و جهات فرق آن را با حركت جوهرى در رساله گشتى در حركت بيان كرده‌ايم .\r\nدر حقيقت ، تجدّد امثال ريشه كهن حركت جوهرى است ؛ يعنى حركت جوهرى از تجدّد امثال نشأت گرفته است .\r\nاكثر متكلّمان تجدّد امثال را فقط در اعراض آن هم به نحو انفصال قائلند ، و انفصال بدين معنى است كه موضوع عرض در هر آن متلبّس به فرد آن عرض است و اين فرد به سبب تخلّل عدم ، منفصل از دو فرد قبل و بعد خود است .\r\nحكماى متألّه از قديم به تجدّد امثال در وجود ، اعم از مفارق و مقارن ، اذعان داشته و دارند . و مخفى نيست كه تجدّد امثال در وجود ، نيز مثبت حركت در جوهر طبيعى است . و چون « وجود » فوق مقوله است و حركت جوهرى در مقوله جوهر طبيعى است ، متألّه سبزوارى تعبير به « ناصري » فرمود . و اين دليل چهارم آن جناب بر حركت جوهرى است و تمام عبارتش اين است :\r\nو الرابع قولنا : تجدّد الأمثال كونا و وجودا كما هو التحقيق ناصري - بياء المتكلم - و تجدّد الأمثال على سبيل الاتّصال في الوجود تجدّد في الجوهر ؛ إذ الوجود جوهر في الجوهر ، و عرض في العرض ، ففي كلّ بحسبه .\r\nكون مذكور در بيت مترادف با وجود است چنان كه خود آن جناب بيان كرده است كه « كونا و وجودا » . و چون وجود به حسب هر يك از جوهر و عرض ، در\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nموطن جوهر جوهر است و در موطن عرض عرض ، و تجدّد امثال در عين وجود سارى است ، لا جرم تجدّد امثال اختصاص به اعراض ندارد بلكه در هر يك از جوهر و عرض جارى است .\r\nآن كه متأله سبزوارى فرموده است : « إذ الوجود جوهر في الجوهر . . . » ناظر به فرموده صدر المتألهين در اواسط فصل هفتم مرحله نخستين اسفار است كه :\r\nإنّ المختار عندنا أنّ وجود الجوهر جوهر بجوهرية ذلك الجوهر لا بجوهرية أخرى ، و كذا وجود العرض عرض بعرضية ذلك العرض لا بعرضية أخرى ؛ لما مرّ من أنّ الوجود لا عروض له للماهية في نفس الأمر ، بل في الاعتبار الذهني بحسب تحليل العقل .\r\n( اسفار ، ط 1 ، رحلى ، ج 1 ، ص 13 ، س 31 ) .\r\nتحبير و ترصيف اين رساله كريمه در شب يكشنبه شانزدهم شهر اللّه المبارك 1417 ه ق ، مطابق 7 / 11 / 1375 ه ش در بلدهء طيبه قم به پايان رسيد .\r\n دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  .\r\nقم - حسن حسن‌زاده آملى 7 / 11 / 1375 ش\r\n\r\nكلمهء 352 [ حركت جوهريّه و تحوّلات ذاتيه 
  ]\r\nاين كلمه رساله‌اى است در حركت جوهريه و تحوّلات ذاتيه از حضرت آية اللّه رفيعى قزوينى ( قدس سرّه ) با تصحيح و تعليقات حسن حسن‌زاده آملى .\r\nبسم اللّه الرحمن الرحيم الحمد للّه رب العالمين چند سال پيش از اين ، وجيزه‌اى عزيز در مسأله شريف و لطيف « اتحاد عاقل به معقول » به قلم اعلاى استاد عظيم الشأن ما در معقول و منقول ، حضرت سيّد الحكماء و الفقهاء آية اللّه علامه حاج ميرزا سيد ابو الحسن حسينى رفيعى قزوينى ( رفع اللّه المتعالي درجاته ) موشّح به مقدمه و تعليقات اين كمترين حسن حسن‌زاده آملى ، به همّت مركز انتشارات علمى و فرهنگى وابسته به وزارت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nفرهنگ و آموزش عالى چند بار به حليت طبع متحلّى و متجلّى شده است كه به حمد اللّه واهب العطايا مقبول و مطبوع خواصّ ارباب بينش و اصحاب دانش قرار گرفته است ، و از دور و نزديك زبان به تمجيد و تحسين گشوده‌اند ، و قلم به تقدير و تعريف بر لوح آورده‌اند .\r\nو اينك رساله‌اى ديگر از آن جناب در « حركت جوهريّه و تحوّلات ذاتيّه » نيز با تعليقات راقم بر آن به حضور ارباب الباب تقديم مىشود .\r\nنخست متن صحيح رساله را نقل مىكنيم ، و سپس به تحرير تعليقات « 1 » بر رساله كه شايسته و بايسته هر مقام است مىپردازيم .  بِسْمِ اللَّهِ مَجْراها وَ مُرْساها  :\r\nبسم اللّه الرحمن الرحيم\r\n\r\nسخن در حركت جوهريّه و تحوّلات ذاتيّه\r\nبدان كه اين مطلب ، بسيار نفيس و پرفائده و از مهمّات علم الهى است ، و معرفت به آن مفتاح بسيارى از حقايق حكميه است ( 1 ) . و ما قبل از شروع در مقصد ، دو مقدمه تمهيد و ذكر مىكنيم :\r\nمقدمه اولى : بدان كه موجود ممكن بر دو قسم است جوهر و عرض . جوهر آن را گويند كه قائم به ذات خود باشد ( 2 ) يعنى به نفس خود يك مرتبه از نفس الأمر و عالم هستى محسوب و بشمار آيد و هستى او از فروع و شئون هستى ديگر نباشد مانند جسم طبيعى و جوهر نفس و جوهر عقل .\r\nو عرض آن را گويند كه قائم به غير است - يعنى استقلال در وجود ندارد . و جاعل و مبدع او ناچار وجود او را در موجود ديگر بايد ايجاد نمايد . و لامحه‌اى از صفات و شئون آن موجود ديگر خواهد بود ( 3 ) - خواه عرض محسوس باشد مثل\r\n\r\n\r\n","description":"","footnote":"\r\n( 1 ) - تعليقات به دنبال رساله ، در متن خواهد آمد .\r\n","page_name":" 93 ","page_number":93},
  {"content":"\r\n\r\nسفيدى و سياهى و طعم و بو و نرمى و درشتى و هكذا . يا عرض محسوس نباشد چون علم ، اگر علم را عرض بدانيم ( 4 ) . و بلكه مثل شجاعت و سخاوت و فرح و حزن و سائر اعراض نفسانيه .\r\nو چون عرض - بطورى كه بيان شد - تابع وجود جوهر است و از خود به هيچ وجه در وجود استقلال ندارد ، پس در قوّت و ضعف نيز تابع قوّت و ضعف جوهرى است كه محلّ اوست . مثلا قوّت و كمال بوى سيب و شيرينى آن تابع قوّت صورت نوعيه جوهريه است كه حقيقت سيب است . و همچنين هرگاه بوى و طعم سيب كامل و تمام نيست براى اين است كه هنوز سيب به خوبى نرسيده ؛ يعنى صورت جوهريّه او قوّت نگرفته ، و به كمال جوهرى خود نرسيده است .\r\nو هم در سكون و قرار يا حركت و جنبش ، عرض تابع جوهر است . به اين بيان كه هرگاه جسم در عرض متحرك است و تدريجا از نقص به كمال در يكى از اوصاف عرضيّه خود مىرود ، بايد گفت كه در جوهر ذات هم متحرك است ، و به هر حدّى از درجات صورت جوهريه نوعيه خود كه مىرسد ، مطابق آن به حدّى و درجه‌اى از درجات عرض و صفت خود و اصل مىگردد . و هرگاه جوهر در يكى از صفات خود قرار دارد و متحرك در مراتب آن صفت نيست معلوم مىشود كه در ذات جوهرى خود هم ساكن و غير متحرك است . و توضيح اين مطلب به نحو اتم در مقامى كه نتيجه مقدمات را بيان مىكنيم خواهد آمد إن شاء اللّه العزيز .\r\nو بايست متوجه بود كه اين سخن در اعراض ذاتيّه طبيعيه جوهر است ( 5 ) مثل رنگ سرخ در گل ، و بوى سيب در سيب مثلا ؛ يعنى قانون تبعيت عرض نسبت به جوهر در آن اعراضى است كه منبعث از حاق جوهر و ذات اوست ، نه در اعراض غريبه كه از علّت خارج در جسم تحقق مىيابد بمانند رنگى كه به جسم از خارج برسد ، يا حرارت آب كه به واسطه مجاورت آتش موجود شود ؛ زيرا كه چنين اعراض كه به سبب خارج محقّق شود تابع علّت خارجيّه خود هستند در قوّت و ضعف آن و مدّت تأثير آن چنان كه واضح و هويداست .\r\nمقدمه ثانيه در اين است كه حركت ، مطابق تعريف صحيح ، عبارت است از\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nخروج شىء از قوه در امرى به فعل تدريجا . ( 6 )\r\nبيان آن اين كه حدوث امرى در عالم تصور به دو قسم ممكن است :\r\nيكى آن كه آن امر دفعة بدون لحاظ مدّت و زمانى حادث شود ، و چنين امرى را آنى الوجود گويند ؛ مثل حدوث موازات بين دو خط كه موازات با هم نداشتند و متمايل به موازات مىشوند ، زيرا كه هر چند به هم متدرجا نزديك مىشوند ولى اين تمايل مقدمه موازات است نه حقيقت موازات ، و موازات در آخرين مرحله بتمامها دفعة متحقق مىشود .\r\nدوم آن كه امرى حادث شود به تدريج ؛ يعنى هرگاه آن امر حادث را از ابتداى ظهور وجود او تا آخر تكامل وجود مثل خطى فرض نماييم كه امتداد در جهت طول دارد منقسم خواهد شد به اجزاى فرضيّه كه هر جزء آن در آنى وجود يافته و مجموع آن اجزاء در مقدارى از زمان معيّن متحقق شود ؛ مثل رنگ سرخ در سيب كه از ابتداى مراتب سرخى شروع به حدوث نموده تا برسد به نهايت آن رنگ ؛ از مبدأ تا منتهى ، افرادى از ماهيت رنگ سرخ موجود مىشوند كه هر يك از آن افراد در يك آن زيادتر وجود ندارد و در آن ديگر معدوم مىشود و جزء ديگر موجود مىگردد . پس حركت خارج شدن موضوعى است از فقدان صفتى و كمالى به سوى وجدان آن كمال به نحو تدريج ، و وجود هر جزئى بعد از جزء ديگر . و به تعبير ديگر هر مقوله‌اى كه حركت در آن واقع مىشود - مثل مقولهء كيف - دو فرد براى او تصوّر دارد : يكى فرد آنى كه دفعة متحقّق شود ؛ و ديگر فرد زمانى كه متدرّجا موجود گردد ، و اين وجود تدريجى را حركت گويند .\r\nبعد از تمهيد دو مقدمه ، حال گوييم : حركت در مقولات چهارگانه كه اين و كيف و وضع و كم باشند ( 7 ) ، مورد قبول و اتفاق همه حكماست و ذكر و تمثيل آنها لازم نيست . سخن در حركت در جوهر و ذات متحرك است كه آيا جائز است بحسب برهان عقلى ، انتقال و حركت در صورت نوعيه جوهريه كه او را طبيعت خوانند كه در هر آنى متحرك فردى از جوهر وجود و ذات خود را واجد گردد و در آن ديگر وجود ديگر پيدا كند غير وجود اول ؟\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nشيخ رئيس ابو على ابن سينا كه رئيس حكماى مشّائين است در اسلام ، انكار حركت جوهريّه را نموده و به شدّت نفى اين امر را مىنمايد . و بعضى هم بعد از شيخ از اتباع او انكار حركت در جوهر را نموده‌اند كه از آنهاست مرحوم حكيم ماهر مولى عبد الرزاق لاهيجى در گوهر مراد و غيره .\r\nو مرحوم صدر اعاظم الحكماء محمّد شيرازى صاحب اسفار اثبات اين معنى را به نحو اكمال فرموده و تأسيس برهان بر طبق آن نموده و مدّعى است كه اوائل حكماء قبل از دوره اسلام بطور رمز اشارت به اين معنى نموده‌اند . ( 8 ) و بالجمله در دوره اسلاميه از بزرگان علم و تحقيق كسى مثل ايشان تشييد و تحكيم اين مطلب مهم را نكرده است .\r\nو قبل از ذكر برهان بر اثبات آن بدان كه صورت نوعيه در اجسام عبارت است از حقيقتى در جسم كه آثار مخصوصه آن جسم مستند به آن صورت است ؛ زيرا كه بدون شك هر جسمى را آثار و اعراض خاصى است كه در جسم ديگر نيست مانند خواص مختلفه انواع احجار و سنگهاى پرقيمت و خواص انواع ادويه و اختلاف انواع حيوان . و همين صورت نوعيه جوهريه اصل حقيقت هر چيزى است .\r\nو تميّز و جدائى انواع از يكديگر همين صورت نوعيه است كه او را طبيعت هم مىنامند . و مقصود از حركت در جوهر اين است كه اجسام خواه عنصريه خواه فلكيه در اين صورت نوعيه متحرك هستند . و يك حدّ از اين صورت زياده بر يك آن در ماده جسمانيه باقى و ثابت نيست و هميشه در تبدّل است .\r\nو چون جوهر شىء در تبدّل و تغيّر است اعراض و اوصاف وى هم كه بعد از مرتبه ذات او هستند در تبدّل و تغيّر مىباشند . و صاحب اين قول عقيده دارد كه نفوس ناطقه بشريه نيز كه به منزلهء صور نوعيه اجساد و ابدان خود هستند حركت جوهرى و تغيّر ذاتى دارند . و مىگويد : نفس ناطقه در ابتداء فيضان بر بدن بسيار ضعيف و ناتوان باشد ( 9 ) و به اشتداد جوهرى ذات او در حركت و تبدّل جوهرى است تا به مرتبه نهايت قوّت برسد ، و به همين علّت صفات و افعال و احوال طفل در ابتداء بسيار ضعيف است و به اشتداد جوهر ذات نفس ، احوال و صفات او نيز\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاشتداد يافته رفته رفته قوّت گيرند .\r\nو نهايت تعجّب و حيرت از شيخ الرئيس ابن سيناست ( 10 ) كه مىگويد : نفس ناطقه يك فرد عالم متبحر حكيم در سنّ هفتاد سال مثلا از حيث درجه وجود ، مطابق با زمانى است كه اين مرد شير خوار بوده است ، فقط تفاوت بين دو حال را به پيدايش اعراض و صفات كماليه مىداند كه در ابتداء نبودند و در سنّ كمال به تحصيل و اكتساب حاصل گرديده‌اند ، بدون اين كه كوچكترين تفاوتى در جوهر ذات نفس حاصل شود . و اين قول مخالف وجدان صريح هر عاقلى است كه مراجعه به ذات خود نمايد .\r\nحال مقتضى است كه برهان بر ثبوت حركت جوهريه را ذكر نماييم بعونه تعالى .\r\nو چون براهين بر ثبوت اين معنى و مؤيّدات آن بسيار است ما در اين رساله دو برهان انتخاب نموده به بيان مخصوص به خود نگارنده مىنگاريم :\r\n\r\nبرهان اوّل\r\nاين است كه در سابق معلوم شد كه اعراض عارضه به جسم مثل كيف و كم و وضع و غير آن ، كه ذاتى هر جسمى است ، منبعث از حاقّ جوهر و صورت نوعيه آن جسم است ، و در حقيقت توليد عوارض و صفات جسم از صور طبيعيّه جوهريه است . ( 11 )\r\nحال گوييم : ممكن نيست كه علّت مؤثّره در وجود معلول با همه جهات عليّت باقى و ثابت باشد و معلول زوال يابد و تغيير كند ، بلكه هرگاه معلول تبدّل يافت بديهى است كه علّت مؤثّره هم تبدّل يافته است .\r\nمثلا هرگاه فرض نماييم رنگ طبيعى سيب در حدّ معيّنى مثل درجه اول آن رنگ از طبيعت جوهريه جسم توليد شد و طبيعت جوهريّه علّت تحقّق رنگ در درجهء يك گرديد ، بعد رنگ كه اثر طبيعت جوهريّه است باذن اللّه تعالى و تقديره حركت نمود به سمت كمال و تغيير نمود و به درجه دوم رنگ سرخى تحوّل يافت ،\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nناچار بايست قبول كرد كه طبيعت جوهريّه هم در وجود جوهرى خود تحوّل به وجود قويتر يافته ، او هم حركت به كمال ذاتى خود نموده است ، بلكه تحوّل و تغيّر علّت از حدّ اول به حدّ دوم باعث تحوّل رنگ گرديده است ؛ و هرگاه خلاف اين سخن گفته شود - يعنى بگوييم كه علّت به حال خود باقى است و مع هذا ، تأثير در تغيّر رنگ كرده و حد دوم را به وجود آورده است - لازم مىآيد كه معلول بدون علّت تحقق يابد ؛ زيرا كه آنچه معلول و اثر علّت بود ، درجهء اول بود و اگر همان طبيعت به حال خود مىبود رنگ هم در درجه اول باقى مىماند ، و مفروض اين است كه رنگ و عرض تبدّل يافته است .\r\nو ملخّص كلام آن كه براى عرض مثل رنگ درجاتى است و مراتبى است مختلفه از ابتداى ظهور آن تا نهايت كمال ، و هر يك از اين مراتب داراى خصوصيّت ممتازه‌اى هستند غير خصوصيّت حدّ ديگر ، و هر كدام از اين مراتب اعراض ، مثل رنگ ، با خصوصيّت ممتازه از طبيعت جوهريّه توليد و صادر مىشوند ؛ پس ناچار مطابق درجات عرض بايست درجاتى هم در وجود جوهرى طبيعت كه مصدر است قائل شويم كه هر حدّى خاص از حدود عرض از حدّى از حدود جوهر صادر شود ، و همين طور كه به حركت و جنبش ، عرض سير به كمال مىكند و در هر حدّى زياده بر يك آن قرار ندارد طبيعت جوهريّه نيز به حركت و سير ، حدود خود را طىّ نموده و در هر حدّى از حدود جوهرىّ خود بيش از يك آن ثابت نيست و به حدّ ديگر متحوّل مىشود .\r\nاين است برهان محكم بر حركت جوهريّه در طبايع عالم كون و فساد و در نفوس متعلّقه به ابدان طبيعيّه . و بالجمله عالم جسمانى سرتاسر در تغيّر و حركت و سير به مقصدى است ( 12 ) كه قافله سالار اين سفر طبيعى ، طبايع جوهريه و نفوس مىباشند .\r\nو محصّل كلام آن كه عقل صريح حكم مىكند كه علّت متغيّر متغير است و علّت ثابت ثابت ، و هرگز نمىتوان متغيّرات را به حيثيّت تغيّر و تحوّل مستند به علّت ثابت ( 13 ) از لحاظ ثبوت و استقرار نمود .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nإعضال و حلّ : هرگاه كسى بخواهد انكار حركت جوهريّه را بنمايد و محذور استناد اعراض متغيّره را به طبيعت ثابت ، به حركت رفع كند ، و چنين گويد كه :\r\nنهايت حكم عقل اين بود كه لازم است متغيّر و متحرك معلول و مستند به علّت متغيّر باشد و زائد بر اين ، عقل حكمى و اقتضائى ندارد ، و ما مىتوانيم اين قاعده عقليه را رعايت و حفظ نموده از راه ديگر ، بدون اين كه ملتزم و قائل به حركت جوهريه در طبيعت بشويم .\r\nو بيان مشروح آن راه ديگر و طريق آخر اين است كه : متحرك به طرف هر مقصدى ، از ابتداى شروع به جنبش و حركت ، هرچه حركت كند در هر مرحله به مقصد نزديكتر مىشود ، و ليكن اين قرب و نزديكى به مقصد هم متغيّر و داراى مراتب متفاوت است .\r\nچنان كه بديهى است متحرك به مقصدى كه در آخر سه فرسخ است ، همين كه يك فرسخ طى مسافت نمود مقدار قرب به نقطه مقصود پيدا مىكند ، و بعد از قطع دو فرسخ از مسافت قرب او به مقصد زيادتر مىشود ؛ پس چون مراتب قرب متغير است طبيعت هم به كمك قرب مخصوص به حدّى مصدر آن حدّ مىشود ؛ و اين كه در آن حال مصدر حدّ بعد نمىشود براى اين است كه هنوز قرب به حدّ بعد ، كه جزء علت است ، فراهم نيست ؛ پس علّت تجدّد عرض ، مثل رنگ و طعم ، تجدّد و تغيّر جوهر طبيعت نيست ، بلكه علّت تجدّد و تعاقب درجات عرض ، تجدّد و تفاوت و تعاقب مراتب قرب به مقصد متحرك است . و تا اين احتمال باقى است اثبات حركت جوهريه را به برهان مذكور نتوان نمود ، و برهان ناتمام خواهد بود .\r\nجواب از اين شبهه موقوف است بر تمهيد مقدمه‌اى دقيق كه در موارد بسيارى از مباحث علم الهى نافع [ است 
  ] و به كار برده شده است . لهذا گوييم : علّت ، كه سبب وجود معلول است ، بر دو قسم است :\r\nاول علّت فاعليه كه [ آن را 
  ] علّت موجده هم گويند . و تفسير آن اين است كه هر موجودى كه ترشّح از موجود ديگر نمود به منزله سايه و پرتو او شد ، موجود\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nاول را معلول و دوم را علّت مؤثره و فاعليه و موجده خوانند ؛ مانند آتش براى حرارت و احتراق ، و حركت يد براى حركت مفتاح .\r\nقسم دوم علّت معدّه است كه او را در ايجاد و تكوين دخلى نيست ( 14 ) ، بلكه اثر او همين است كه مادّه را براى فراگرفتن اثر از فاعل و موجد نزديك به فاعل مىكند ؛ مانند خشكى هيزم براى قبول احتراق از آتش ، و مانند رحم براى اين كه نطفه را مهيّا نمايد از براى گرفتن صورت انسانيّت از بخشنده صورت ( جلّ ذكره ) .\r\nپس علّت معدّه كمك معلول است در قبول فيض . و بين اين دو مطلب فرق عظيمى است كه نبايد بر فطن پوشيده بماند .\r\nحال گوييم كه درجات مختلفه قرب و نزديكى به مقصد متحرّك از قسم علت معدّه به شمار مىرود ؛ يعنى هر حدّى از حدود در حركت مهيّا مىكند موضوع را براى حدّ لاحق ، كه تا حدّ اوّل را واجد نشود قابل و مهيّا براى صدور حدّ دوم نخواهد بود . پس تغيّرات و تبدّلات مراتب قرب تأثيرى در اختلاف اقتضاى طبيعت جوهريّه در صدور درجات مختلفه عرض ندارد ، بلكه تأثير در اختلاف مراتب قبول موضوع دارد و در نتيجه محذور استناد متغيّر به طبيعت ثابت باقى ماند و چاره‌اى جز حركت جوهريه در رفع محذور نيست . در اين مرحله تأمّل و تدبّر كافى لازم است ، چون بسيار دقيق و عميق است .\r\n\r\nبرهان دوم\r\nبراى اثبات حركت جوهريه آن است كه ما در مقدمه اين مبحث بيان كرديم كه عرض در وجود و شئون وجود خود تابع محض جوهر است و به هيچ وجه استقلال و انفراد در وجود براى عرض متصوّر نيست .\r\nو هرگاه توهّم اين بشود كه در امرى استقلال در او راه يابد - يعنى بدون ارتباط به موضوع حكمى را براى وى تصوّر نماييم - از حقيقت عرضيت خارج و انقلاب در ماهيت در وى لازم آيد ، و اين خود به بداهت عقل محال است .\r\nپس گوييم : يكى از شئون وجود عرض سكون و حركت است ، و اين دو\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nحكم راجع به وجود عرض است . مثل اين كه گوييم : « لون ثابت و لون متغيّر ، و طعم ثابت و طعم متغيّر » . و بنابر انكار و نفى حركت جوهريه ، لازم آيد كه در صورت حركت جسم در كيف يا كم يا وضع يا مقولهء اين ، كيفيّت يا كميّت جسم مثلا ، در حال تبدّل و تغيّر ، از موضوع كه جسم است جدا شوند و در اين حكم - يعنى خروج از قوه به فعل تدريجا - مستقلّ باشند . و اين نحو وجود تدريجى براى كيف و كمّ ، با قطع نظر از موضوع ، ثابت باشد و بالضرورة لازم آيد كه از ماهيت عرضيّه خود خارج و منقلب به جوهر شوند و اين بالضروره محال است .\r\nو ليكن بنابر قول به حركت جوهريه ، حركت عرض و تغيّر آن از شئون حركت موضوع كه جوهر است خواهد بود ، و قانون عرضيّت كه تابعيّت محض است محفوظ خواهد بود ، و هو المطلوب .\r\nعقد و حلّ : بدان كه عمدهء نظر شيخ الرئيس و اتباع او در نفى حركت جوهريّه اشكال در بقاى موضوع است ( 15 ) ، كه در هر حركتى بقاى موضوع عقلا لازم است ، و عقيده شيخ اين است كه در حركت جوهريه موضوع باقى در احوال مختلفه تصور ندارد .\r\nتوضيح اشكال آن كه در هر حركتى ناچار از امور ششگانه است ( 16 ) :\r\nاوّل مبدأ و آغاز حركت .\r\nدوم انجام و منتهاى حركت .\r\nسوم محرّك كه سبب تحريك است .\r\nچهارم ما فيه الحركة ؛ يعنى مسافتى كه متحرك حدود آن را به حركت قطع نمايد .\r\nپنجم ما لأجله الحركة ؛ يعنى چيزى كه حركت براى او و به داعى او وقوع يابد .\r\nششم متحرك ، يعنى ذات موصوف به حركت كه از حالى به حالى انتقال يابد .\r\nو اين را موضوع حركت گويند .\r\nو بالضروره بايد موضوع حركت در جميع انواع حركات باقى و محفوظ\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nباشد ؛ زيرا كه هرگاه موضوع باقى نماند و معدوم شود نمىتوان گفت كه شىء واحد از قوّه به فعل در امرى خارج شده است ، بلكه بايد گفت موضوعى بود و معدوم شد ، و موضوع ديگر به وجود جداگانه موجود شد . و اين مطلب نهايت وضوح را دارد و حاجتى به بسط و توضيح ندارد .\r\nبعد از اين كه معلوم شد كه بقاى موضوع متحرك در حركت لازم است ، حال گوييم : در انواع حركات چهارگانه - كه حركت در كيف و كم و وضع و اين كه مكان است - موضوع جوهر است و در اعراض چهارگانه متبدّل و متغيّر مىشود .\r\nمثل اين كه آب وقتى كه حركت نمود از برودت به حرارت گرم شد ، در هر دو حال ، چه برودت و چه حرارت ، جوهر آب محفوظ است و در صفت خود تغيير كرده است ؛ پس موضوع حركت در حركات عرضيه محفوظ و باقى است . و ليكن در حركت جوهريّه ، چون ذات و حقيقت شىء متبدّل مىشود ، موضوع قهرا باقى نمىماند و ذات شىء در تبدّل خود باقى نمىماند ؛ پس حركت در جوهر عقلا معقول و جائز نيست .\r\nاين حاصل اشكال شيخ بود در قول به حركت جوهريّة .\r\nو مرحوم حكيم لاهيجى - كه در حكمت ، مشرب و روش مشّائين را دارد - در كتاب گوهر مراد فارسى خود تقرير اشكال را به اين عبارت كه نقل مىكنم فرموده ، و عبارت آن مرحوم اين است :\r\nحركت در مقوله جوهر ممكن نيست ، به سبب آن كه جوهر ذاتى جسم است و حركت در ذاتيات جائز نيست ، چه تماميت شىء به ذاتيات است . پس اگر ذاتى از ذاتيات شىء او را حاصل نباشد آن شىء آن شىء نخواهد بود ، و چون آن شىء آن شىء نباشد صادق نيست كه آن شىء به سوى ذاتى خود حركت كرده .\r\nو جواب از اين سخن آن كه در حركت جوهريه ( 17 ) ، شىء حركت مىكند از حدّى از جوهرية سوى حدّ ديگر آن ، و تمام حدود كه در حركت جسم طىّ مىنمايد از مراتب جوهريّه به شمار مىروند ، نه اين كه از جوهريّت منتقل مىشود به حقيقت ديگر كه جوهر نيست تا لازم آيد كه ذاتى شىء او را حاصل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنباشد و موضوع منقلب شود از جوهريّت به حقيقتى كه ضدّ جوهريّت است . و از شخص بارع در فنّ اين سخنان بسيار عجيب است .\r\nو اما جواب از كلام شيخ هر چند از ردّ كلام لاهيجى معلوم شد ليكن تفصيل مطلب در جواب شيخ اين است كه در حركت جوهرى ، هر چند درجات و مراتب صورت جوهريه متّصل در تبدّل و تغيّر مىباشند ، و هر حدّ و مرتبه از صورت جوهريه زياده بر يك آن بقا ندارد ، ليكن قدر جامع بين همه مراتب صورت در حول حركت محفوظ و باقى است . و مراد از قدر جامع سنخ وجود صورت است ، كه عرض وجودى دارد و شخصيّت وسيع دارد كه با همه تفاوت مراتب شخصيت آن وجود محفوظ است .\r\nپس هر چند تبدّلات و تغيّرات مراتب و درجات صورت جوهريه باقى نيست ، ولى آن حقيقتى كه اين مراتب مختلفه حدود و ظهورات آن حقيقت هستند باقى است از ابتداى حركت تا نهايت آن .\r\nمثلا يك فرد از انسان از اوّل تولد و شيرخوارگى تا سنّ شصت سال برسد در دوره عمر خود اطوار مختلفه را سير نموده و در هر طورى از آن اطوار اسم خاص و احكام مخصوص و آثار خاصّه دارد ، از رضيع بودن و صباوت و ترعرع كه قريب به بلوغ است و جوانى و كهولت و پيرى ، و تمام اين مراتب را شخص به حركت جوهريّه و تطوّرات ذاتيّه به آخر مىرساند ، مع هذا حقيقت شخصيّه او تغيير نمىكند و در همه اين مراتب همان شخص اول باقى است ، براى اين كه شخصيّت يك فرد ، جامع همه اين اطوار است . و لهذا چون ذات و حقيقت او محفوظ است هرگاه در جوانى جنايتى ، مثل قتل نفس ، از او صادر شود و در پيرى ورثهء مقتول بر او دست يابند او را قصاص مىنمايند ، و نمىتواند بگويد قاتل شخص جوان بود و من فعلا پير شده‌ام و شخص عوض شده است . هرگز اين عذر را نمىپذيرند و نبايد هم پذيرفت .\r\nپس ، به حمد اللّه ، اشكال عدم بقاى موضوع در حركات جوهريه مندفع شد . ( يك ساعت قبل از ظهر روز جمعه 18 محرّم 1414 ه ق -\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n18 / 4 / 1372 ه ش استنساخ آن خاتمه يافت . حسن حسن‌زاده آملى ) .\r\nاين بود تمامت رساله استاد متألّه قزوينى ( رضوان اللّه عليه ) در « حركت جوهريه و تحوّلات ذاتيّه » كه به تحرير آن پس از تصحيح كامل تبرّك جسته‌ايم .\r\nرساله پيش از اين دو بار به طبع رسيده است و اغلاط بسيار فاحش به طبع اول آن روى آورده است ، و طبع دوم آن نيز خالى از اغلاط نيست .\r\nاكنون مطالبى را به عنوان تعليقات در بيان اشارات آن جناب در چند شماره تقديم مىداريم :\r\nتعليقه 1 : قوله ( قدس سرّه ) : « معرفت به آن مفتاح بسيارى از حقايق حكميه است » در اين تعبير ناظر به عبارت متأله سبزوارى در شرح غرر است كه فرمود :\r\n« و قد ابتنى على هذه المسألة مسائل مهمّة . . . » ( شرح حكمت منظومه ، ط ناصرى ، ص 244 ) أي قد ابتنى صدر المتألهين على مسألة الحركة الجوهريّة مسائل مهمّة :\r\nالف - يكى از آن حقايق حكميه و مسائل مهمّه ، حدوث جسمانى نفس است كه در به دو تكوين صورتى از صور طبيعيه منطبعه در ماده است ، و در تحت تدبير متفرد به جبروت به تدريج - يعنى به حركت جوهرى و تحوّلات ذاتى - رو به كمال نهاده تا به مرتبه تجرّد خيالى و تجرّد وهمى و تجرّد عقلى مىرسد و موجودى ابدى مىشود .\r\nدر بيان اين حقيقت حكميه در نكته سيصد و سى كتاب هزار و يك نكته راقم تحرير شده است كه :\r\nيكى از اسرار بزرگ تحقيقات صدر المتألهين اين است كه جسم جامد در تحت تدبير متفرّد به جبروت ، به حركت جوهرى نطفه و علقه و مضغه مىشود ، و به مقام خيال و وهم و عقل مجرد مىرسد و روحانى مىگردد و با عقل فعّال كه روح القدس است مىپيوندد . ( پايان نكتهء 130 )\r\nفالحقّ أنّ النفس الإنسانية جسمانية الحدوث و التصرّف ، روحانية البقاء و التعقل ، فتصرّفها في الأجسام جسماني ، و تعقّلها لذاتها و ذات جاعلها روحانى . و أمّا العقول المفارقة فهي روحانية الذات و الفعل جميعا . و الطبائع جسمانية الذات و الفعل جميعا .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفلكلّ من تلك الجواهر مقام معلوم ، بخلاف النفس الإنسانية ، و لهذا حكمنا بتطوّرها في الأطوار ؛ إذ ليس تصرّفها في البدن كتصرّف المفارقات في الأجسام ، لأنّها بذاتها مباشرة للتحريك الجزئي على سبيل الانفعال و الاستكمال لا على وجه الإفاضة و الإبداع . ( اسفار ، ط 1 ، كتاب النفس ، باب 7 ، فصل 3 ، ج 4 ، ص 84 ) .\r\nتبصره : اگر تفوّه شود كه روح يعنى نفس ناطقهء انسان ، محصول حركت جوهرى بدن است ، در حقيقت بدين معنى است كه بدن « معدّ » است نه علت ايجادى آن ؛ و در حقيقت ماده تقدّم إعدادي بر نفس دارد نه تقدّم علّي ، فافهم .\r\nشيخ اجل سعدى در اين موضوع بسيار نيكو گفته است :\r\n ز ابر افكند قطره‌اى سويم * ز صلب آورد نطفه‌اى در شكم \r\n از آن قطره لؤلؤ لالا كند * وز اين صورتى سرو بالا كند \r\n دهد نطفه را صورتى چون پرى * كه كرده است بر آب صورتگرى \r\nتبصره : هر موجود ازلى ابدى است ، اما هر موجود ابدى ازلى نيست ؛ چنان كه نفس به حسب گوهر ذاتش موجود ابدى مىگردد ولى ازلى نيست اگر چه منشى و مبدع او كه مخرج او از نقص به كمال است ازلى است .\r\nاگر گوئى به قاعده حكمى « كلّ ما ثبت قدمه امتنع عدمه » ، پس « كلّ ما ثبت حدوثه ثبت زواله » ؛ زيرا كه اين قاعده دومى در حكم عكس نقيض قاعده نخستين است ، و در نظر شامخ حكمت متعاليه نفس جسمانية الحدوث است - يعنى در به دو تكوين مولود عالم طبيعت و صورتى از صور طبيعيّه منطبعه در مادّه است - پس به حكم قاعده دوم نبايد نفس ابدى باشد .\r\nدر پاسخ آن گوييم كه بين حقيقت نفس به حسب گوهر ذاتش ، و بين وصف عنوانى نفس بودنش بايد فرق گذاشت ، لذا در عبارت بالا گفته‌ايم كه « نفس به حسب گوهر ذاتش موجود ابدى مىگردد » هر چند عنوان نفسيتش كه تدبير بدن طبيعى باشد زايل مىشود . فتبصّر .\r\nمحض آگاهى معروض مىدارد كه عين نهم و شرح آن از كتاب ما سرح العيون فى شرح العيون در تكوّن جوهر نفس به حدوث جسمانى بودن آن ، و ردّ پندار به\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nحدوث روحانى بودن آن موجب مزيد انتباه و استبصار است .\r\nو نيز دليل چهاردهم بر حركت جوهر طبيعى از رساله ما در حركت جوهرى برهان جسمانية الحدوث بودن نفس ناطقه انسانى است كه در آن به نحو مستوفى از امّهات مطالب مربوط بدان بحث شده است .\r\nاى عزيز آن كه نفس را روحانية الحدوث مىداند مىگويد : نفس با حدوث بدن حادث است ، و آن كه او را جسمانية الحدوث مىداند مىگويد : نفس به حدوث بدن حادث است .\r\nجناب شيخ رئيس كه قايل به روحانية الحدوث نفس بوده است در وجه اختصاص نفس به بدن دچار حيرت شده است چنان كه در تعليقات گفته است :\r\nإنّ كلّ نفس لها مخصّص ببدنها ، و مخصّص هذه النفس غير مخصّص تلك النفس ؛ فلنسبةمّا تخصّصت بذلك البدن لا نعرفها . ( تعليقات ، ط مصر ، ص 65 ) .\r\nأما بنابر جسمانية الحدوث بودن نفس اين حيرت منتفى است .\r\nب - ديگر از آن حقايق كه معرفت به حركت در جوهر طبيعى مفتاح آن است ، حدوث زمانى عالم طبيعى است - يعنى بنابر حركت در جوهر طبيعى ، جهان حادث بلكه عين حدوث است و در عين حال فيض قديم است . و به عبارت ديگر چون متن جوهر عالم طبيعت در تغيّر و حركت است ، حدوث و تجدّد لازم جوهر عالم طبيعى است .\r\nفصل سوم از فن پنجم جواهر و اعراض اسفار ( ط 1 ، رحلى ، ص 162 ) بدين عنوان است :\r\nفصل في أنّ القول بحدوث العالم مجمع عليه بين الأنبياء عليهم السّلام و الحكماء ، اعلم أنّ ما ذكرناه و أوضحناه سابقا و لا حقا من حدوث العالم بجميعه من السماوات و ما فيها ، و الأرضيات و ما معها هو بعينه مذهب أهل الحقّ من كل قوم من أهل الملل و الشرائع الحقة . . .\r\nرساله حدوث صدر المتألهين :\r\nتأييد : علم أنّ ما ذكرناه و أيّدناه و أوضحناه من حدوث العالم الجسماني من السماويات و غيرها هو بعينه مذهب أهل الحق من كل قوم من أهل الملل السابقة\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو اللاحقة . . . ( رسائل صدر المتألهين ، ط 1 ، ص 66 ) .\r\nيكى از مسائل و مباحث بسيار مهم در صحف حكمى و نوشته‌هاى كلامى ، مسأله حدوث زمانى عالم است . صدر المتألّهين از حركت جوهر طبيعى نتيجه گرفته است كه عالم طبيعت مطلقا آن فآن در تجدّد و حدوث است با اين كه عالم فيض حق است و فيض قديم است پس عالم طبيعى قديم حادث است . فتدبّر .\r\nمتكلم فيض حق تعالى را و مجموع ما سوى اللّه را حادث به حدوث زمانى مىداند ولى به مثابت بناء و بنّاء حرف مىزند ، و فيه ما فيه و  ذلِكَ مَبْلَغُهُمْ مِنَ الْعِلْمِ  و فيلسوف الهى كه قائل به حركت جوهرى نيست عالم را قديم زمانى مىداند .\r\nج - ديگر از آن حقايق كه معرفت به حركت در جوهر طبيعى مفتاح آن است ، حشر جسمانى يعنى معاد جسمانى نفس انسانى است . كسانى كه نفس را روحانية الحدوث دانسته‌اند بايد فقط قائل به معاد روحانى نفس بوده باشند زيرا كه در اثبات معاد جسمانى راهى ندارند ؛ امّا صدر المتألهين از جمله نتائجى كه از حركت جوهرى بدست آورده و آن را با استدلال ثابت كرده است ، معاد جسمانى نفس است .\r\nاى عزيز در مسأله معاد جسمانى بايد توجّه داشته باشى كه مراد از جسم ، جسم دهرى است .\r\nو ديگر اين كه بدانى اعمال آدمى در دنيا مستتبع ملكاتند ، و ملكات در آخرت مستتبع اعمال .\r\nو ديگر اين كه به اسرار اصولى كه جناب صدر المتألهين در اول مشهد رابع شواهد ربوبيّة ، ( ط 1 ، چاپ سنگى ، ص 181 ) ؛ و در اول باب حادى عشر نفس اسفار ( ط 1 ، رحلى ، ج 4 ، ص 147 ) بيان فرموده است در محضر استادى كامل ، نايل آيى . به عيون مسائل نفس ، و شرح آن سرح العيون رجوع بفرماييد .\r\nتبصره : البتّه تفوّه به روحانيّة الحدوث بودن نفس نارواست ؛ چه اين كه از دو چيز متغاير و منحاز و ممتاز از يكديگر يكى به نام نفس و ديگرى به نام هيكل ، وحدت شخصيه‌اى صورت گيرد پندارى نادرست است ؛ و لكن كسى را رسد كه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبگويد همان گونه كه بر مبناى رصين جسمانية الحدوث بودن آن ، نفس مجرد به تجرّد برزخى در مقام خيال ، و به تجرّد تام در مقام عقل ، به ادراك علوم و معارف سعه وجودى مىيابد و عالمتر و عاقلتر مىشود ، همچنين نفس بنابر روحانية الحدوث بودن آن به ادراك معقولات اشتداد وجودى مىيابد و عالم و عالمتر مىشود .\r\nمثلا جناب شيخ رئيس كه نفس را روحانية الحدوث مىداند ، و در فصل سوم مقاله دوم از فن اول طبيعيات شفاء در حركت منىّ به كون و فساد ، و ردّ حركت جوهرى آن مىگويد :\r\nو الذي يجب أن يعلم هو أنّ المنيّ إلى أن يتكوّن حيوانا تعرض له تكوّنات أخرى تصل ما بينها استحالات في الكيف و الكم ، فيكون المني لا يزال يستحيل يسيرا يسيرا و هو بعد منيّ إلى أن تنخلع عنه صورة المنويّة و يصير علقة ، و كذلك حالها إلى أن يستحيل مضغة و بعدها عظاما و عصبا و عروقا و أمورا أخر لا ندركها ، و كذلك إلى أن يقبل صورة الحياة ، ثمّ كذلك يستحيل و يتغيّر الى أن يشتدّ فينفصل ، لكن ظاهر الحال يوهم انّ هذا سلوك واحد من صورة جوهرية إلى صورة جوهرية أخرى ، و يظنّ لذلك أنّ في الجوهر حركة ، و ليس كذلك بل هناك حركات و سكونات كثيرة . ( شفاء ، ط 1 ، چاپ سنگى رحلى ، ج 1 ، ص 44 ، س 20 ) .\r\nو با وجود اين كه شيخ حركت در جوهر را نمىپذيرد ، در فصل هفتم مقاله نهم الهيات شفاء ، فرموده است كه انسان را هم معاد جسمانى است و هم معاد روحانى و در آخر فصل مذكور گفته است : « إنّ الصور الخياليّة ليست تضعف عن الحسيّة بل تزداد عليها تأثيرا و صفاء . . . » .\r\nو صدر المتألهين در معاد شرح هدايه ( ط 1 ، چاپ سنگى ، ص 377 ) گويد :\r\n« للشيخ الرئيس إشارة خفيّة في آخر إلهيات الشفاء إلى وجه صحة المعاد الجسماني بقوله : « إن الصور الخيالية ليست تضعف عن الحسية . . . » .\r\nو نيز جناب شيخ در فصل اخير نمط هفتم اشارات تصريح كرده است كه جزاى نفس داخلى است نه خارجى :\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nالعقاب للنفس على خطيئتها هو كالمرض للبدن على نهمه ، فهو لازم من لوازم ما ساق إليه الأحوال الماضية التي لم يكن من وقوعها بدّ و لا من وقوع ما يتبعها . و أمّا أن يكون على جهة أخرى من مبدء له من خارج فحديث آخر . . .\r\nحاصل مفاد اين فصل همان است كه بدان اشارتى نموده‌ايم كه : « اعمال آدمى در دنيا مستتبع ملكاتند ، و ملكات در آخرت مستتبع اعمال » .\r\nو نيز جناب شيخ رئيس كه در آغاز سخت اصرار به انكار اتحاد عاقل به معقول داشت ، در انجام مستبصر شد و بدان اعتراف نمود چنان كه به نحو مستوفى در كتاب دروس اتحاد عاقل به معقول تقرير و تحرير كرده‌ايم .\r\nغرض اين كه جناب شيخ نفس را روحانية الحدوث مىدانست ، مع ذلك در معاد نفس ، و در اين كه جزاى نفس داخلى است نه خارجى ، و در اتحاد نفس با صور مدركه‌اش همان را گويد كه قائل به جسمانيه الحدوث مىگويد .\r\nبه شرح عين پنجاه و نهم كتاب ما سرح العيون في شرح العيون رجوع شود .\r\nفائده : حضرت استاد علامه ذو الفنون حاج ميرزا ابو الحسن شعرانى ( روحى فداه ) در تعليقه‌اى بر اسرار الحكم حكيم سبزوارى ( ط 1 ، ص 334 - 335 ) افاده فرموده است كه :\r\nدر صدر اسلام سخن از معاد جسمانى و روحانى و فرق ميان آنها نبود . خداوند در قرآن كريم بعث و نشور و عذاب و ثواب وعده فرمود و مردم به آن ايمان آوردند ؛ چون مىديدند ادلّه نبوّت بسيار است ، و اخبار رسول هرچه از آينده داد واقع شد يقين كردند ثواب و عقاب هم كه خبر داده است واقع مىشود . و غالب آنان حقيقتى غير جسم قايل نبودند حتى واجب الوجود را جسم مىدانستند تا به فرشتگان و بهشت و دوزخ و ارواح چه رسد .\r\nاكنون هم تصوّر وجود غير جسمانى براى اكثر عوام مشكل است و خداوند را با تكلفى غير مجسم مىگويند ، و اگر با آنها از معاد روحانى گفتگو كنى پندارند آخرت موهوم است و لذائذ و عقاب آن اعتبارى و بىحقيقت ، و هرگز از شرّ و فساد به اميد لذائذ روحانى بازنمىايستند بلكه خواصّ هم .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپس بايد به آنچه در قرآن آمده است اعتراف كرد و گرد فضول نگشت . اهل ظاهر غير معاد جسمانى قايل نيستند ، و اهل معنى به هر دو معترفند و حق همين است . . . .\r\nد - ديگر از آن حقايق كه معرفت به حركت در جوهر طبيعى مفتاح آن است ، ربط متغير به ثابت قديم است . فلاسفه الهى پيش از صدر المتألهين فلك را واسطه ربط متغيّر حادث كه عالم طبيعت است به ماوراى آن كه عالم عقول و ملكوت و مبدء إلهى ثابت قديم است مىدانستند ؛ و لكن در منطق حكمت متعاليه ، نفس حركت جوهرى واسطه ربط متغيّر به ثابت است . يعنى خود جوهر اشياء كه از يك جهت متغيّر و از يك جهت ثابت است واسطه رابط متغير به ثابت است .\r\n( فصل بيست و يكم مسلك ثالث أسفار ، ط 1 ، چاپ سنگى ، رحلى ، ص 224 : « فصل في كيفيّة ربط المتغيّر بالثابت . . . » ) .\r\nبيشتر پيشينيان فلك را بدين سبب واسطه ربط متغيّر به ثابت دانسته‌اند كه داراى دو جهت ثبات و تغيّر است - يعنى داراى حركتى دائم و مستمرّ است - پس از جهت حركت دائم آن واسطه ربط متغير به ثابت است ، و از جهت حركت و تغيّر و تجدّد مبدأ تغييرات عالم طبيعت است .\r\nنگارنده را رساله‌اى به نام كلّ فى فلك يسبحون است كه به نه فلك - يعنى نه فصل - اتّساق و انتظام يافته و مكرر به طبع رسيده است . در اين رساله فرق ميان هيئت مجسمه و غير مجسمه را به تفصيل با ذكر شواهد از كتب اصيل علم هيأت مانند مجسطى بطليموس و قانون بيرونى و شرح تذكره خفرى و بيرجندى و غيرها - بيان كرده‌ايم كه فلك در هيأت و نجوم مدارات و دوائر است ، و افلاك مجسّم فقط براى سهولت تعليم است .\r\nشگفت اين كه بطليموس در مجسطى اصلا متعرّض افلاك مجسّمه نشده است ، و ابتناى علم شريف هيئت را فقط بر دوائر و اوتار نموده است ، بدين نظر كه تجسيم افلاك مسأله طبيعى است و مربوط به فلسفه است ؛ و لكن در السنه و افواه به شهرت غلط ، افلاك بطليموسى سائر و دائر است .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n5 - ديگر از آن حقايق كه معرفت به حركت در جوهر طبيعى مفتاح آن است ، مسأله ربط حادث به قديم است . بدان كه فصل سى و نهم مرحله ششم مسلك اول اسفار بدين عنوان است : « فصل في أنّ حدوث كلّ حادث زماني يفتقر إلى حركة دورية غير منقطعة . . . » ( ط رحلى ، ج 1 ، ص 208 ) . در اين فصل از مسأله ربط حادث به قديم به واسطه متوسّطى بحث مىشود .\r\nو فصل بيست و يكم مسلك سوم اسفار بدين عنوان است : « فصل في كيفية ربط المتغيّر بالثابت . . . » ( ط 1 ، رحلى ، ص 224 ) .\r\nو فصل سى و سوم مسلك سوم بدين عنوان است : « فصل في ربط الحادث بالقديم . . . » ( ج 1 ، رحلى ، ص 236 ) .\r\nما را در بيان هر يك از فصول ياد شده تحقيق و تنقيبى است كه در تعليقات بر اسفار تقرير و تحرير كرده‌ايم . كوتاه سخن اين كه مشكل‌گشا و گره‌گشاى همه اين گونه مسائل سنگين و سهمگين ، و رافع نزاع پرماجراى فلاسفه و متكلّمين ، معرفت به حقيقت حركت جوهرى است كه مجعول موجود سيّال است - يعنى آن حقيقتى كه ربط به جاعل دارد موجود مجعولى اين چنين است كه ذات او سيّال است ، نه اين كه حركت دوباره مجعول باشد - .\r\nفاعلم انّه ربما كانت في الحقائق الوجودية المتميزة بذاتها لا بجعل جاعل يجعلها كذلك ، بل بجعل لبسيط يجعل نفس هويتها هوية واحدة ذات شئون متكثرة متجددة . . . ( اسفار ، ط 1 رحلى ، ص 238 ) . فتدبّر .\r\nو - ديگر از آن حقايق كه معرفت به حركت در جوهر طبيعى مفتاح آن است ، معرفت به وجهى از وجوه حديث شريف « من عرف نفسه فقد عرف ربه » است .\r\nبيان آن را صدر المتألّهين در فصل اول فنّ پنجم جواهر و اعراض اسفار به تفصيل افاده فرموده است :\r\nسرّ آخر : قد انكشف لك مما سردنا عليك بيانه و أوضحنا برهانه أنّ الطبيعة الجسمانية فلكية كانت أو عنصرية ممّا يتلاشى و يضمحلّ شيئا فشيئا . و لو نظرت إلى أحوال نفسك و كلّ ذي نفس ظهر لك أنّ شأن ما يتصرّف فيه النفس من الطبائع و القوى و الأجرام أن\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nتذوب و تذبل و تتحلّل ذاتها و صفاتها على التدريج في خدمة النفس و طاعة الأمر الأعلى . . . » ( اسفار ، ط 1 ، رحلى ، ج 2 ، ص 159 ) .\r\nمحض آگاهى عرض مىشود كه رساله‌اى در شرح حديث ياد شده نوشته‌ايم كه تاكنون در حدود صد وجه از معانى آن را تحرير كرده‌ايم .\r\nز - ديگر از آن حقايق كه معرفت به حركت در جوهر طبيعى مفتاح آن است ، معرفت به توحيد صمدى است كه نظام ازلى و ابدى يك وجود صمدى است و طبيعت دامنه آن است ، و وجود با حفظ مراتبش يكپارچه حيات و شعور و ديگر اسماء حسنى و صفات علياست . توحيد صمدى توحيد قرآنى است ، قوله سبحانه  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ . . .  ( سوره حديد ، آيه 4 ) .\r\nبه حقيقت اگر مسأله وجود به تحقيق معلوم نگردد اصول و امّهات معارف إلهى و انسانى كه اعتلاى به فهم خطاب محمّدى صلّى اللّه عليه و آله و سلّم منوط بدان است معلوم نمىشوند . صدر المتألهين در شواهد ربوبيه چه نيكو فرموده است :\r\nو الحقّ أنّ الجهل به مسأله الوجود للإنسان يوجب له الجهل بجميع أصول المعارف و الأركان ؛ لأنّ بالوجود يعرف كلّ شيء ، و هو أوّل كلّ تصوّر ، و أعرف من كل متصوّر ، فإذا جهل جهل كلّ ما عداه ، و عرفانه لا يحصل إلّا بالكشف و الشهود ، و لهذا قيل : « من لا كشف له لا علم له » . ( شواهد ربوبية ، ط 1 ، ص 9 ) .\r\nتنبيه : صواب اين بود كه بفرمايد : « لأنّ كل شيء يعرف بالوجود » تا « أنّ » بىاسم نباشد ، و يا اين كه « تعرّف » مصدر باب تفعّل است تا اسم « أنّ » باشد و به « يعرف » تحريف شده است :\r\nوجهى ديگر در اين كه يكى از نتايج حركت جوهرى خداشناسى است اين كه تحوّل و تغيّر ذات شىء ، موجب تفرقه و گسيختگى همه تاروپود أعضاء و جوارح آن شىء است ، به خصوص مركبات كه از طبايع متضاده صورت مىيابند ، و جمال و زيبايى هر چيز به حفظ صورت و وحدت اوست . اين مطلب نياز به اقامه بيّنه و برهان ندارد . و چون به براهين حركت در طبيعت جوهر ، ذات شىء در حركت و تحوّل و تغيّر است و از آغاز تا انجام ثبات دارد و زيبايى و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nوحدت صنعش محفوظ است ، لا جرم آن را حافظى غير صورت طبيعى ماديش خواهد بود ، و آن حافظ فوق او و قاهر بر اوست ، و لا بد از مفارقات ماده و فوق آن خواهد بود .\r\nخلاصه اين كه وجود عالم طبيعت با اين كه وجود سيّال تدريجى است در عين حال وحدت شخصى آن محفوظ است ، لاجرم او را حافظى قاهر و قائم بر اوست .\r\nو إن شئت قلت : يكى از نتائج حركت در جوهر طبيعى اين كه دولت اسم اعظم جامع دم‌به‌دم ظهور مىيابد ، زيرا مادّه در ذات خود متفرّق است و حال اين كه حضور و جمعيت عينى و علمى دارد ، لاجرم آن را جامعى بايد و ماده جامع نتواند باشد زيرا كه متفرق است ، پس جامع امرى و اصلى از ماوراى ماده است .\r\nو به همين بيان دولت اسم « مصوّر » آن فآن به منصّه ظهور مىرسد ؛ زيرا طبيعت چون در تصرّم و تجدّد است لا جرم أشكال دلربا و جانفزاى طبيعت را مصوّرى بايد . و هكذا الكلام في كثير من الأسماء الحسنى ، فتبصّر .\r\nح - ديگر از آن حقايق كه معرفت به حركت در جوهر طبيعى مفتاح آن است ، علم به بطلان تناسخ و اشباه آن است . در كتب ملل و نحل و نظائر آنها حكايت شده است كه برخى از مردم بر اين پندار بودند كه روح هر انسانى پس از مفارقت از بدنش به فرد ديگر تعلق مىگيرد ؛ حال اگر آن فرد ، شخص انسانى باشد اين تعلق را تناسخ گويند ؛ و اگر تعلق به شخص حيوانى باشد آن را تماسخ گويند ؛ و اگر تعلق به فرد نباتى از درخت و گياه باشد آن را تفاسخ گويند ؛ و اگر تعلق به فردى از جمادات معدنى باشد آن را تراسخ گويند .\r\nبراهين حركت جوهرى در جواب آن لسان صدق مبينند كه روح هر بدن متكوّن و صورت يافته و به فعليت رسيده از آن بدن است ، لذا امكان ندارد كه روح مجرد به فعلت رسيده - اگر چه در حدّ تجرد برزخى خيالى هم باشد - روح بدن ديگر شود ، تا چه رسد كه به نبات و جماد تعلق گيرد .\r\nچگونه از دو چيز متغاير ممتاز يك وحدت شخصى و هويّت وحدانى حاصل\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمىشود ؟ ! علاوه اين كه اشكالات ديگر هم بر آن وارد است . و اصطلاحات چهارگانه تناسخ و تماسخ و تفاسخ و تراسخ ، هيچ اساس علمى ندارند و فقط با الفاظ بازى كردن است .\r\nاين فريق شنيده‌اند و در كتب اساطين علم و حكماى الهى آشناى به منطق وحى خوانده‌اند كه ممكن است انسانهائى پس از مردن به صور حيوانات گوناگون درآيند ؛ از ظاهر اين گونه عبارات پنداشته‌اند كه روح انسان در همين نشأه به حيوانات تعلق مىگيرد ، و ندانسته‌اند كه مراد آن بزرگان حشر انسانها به صور برزخى ملكاتشان در آخرت است كه در اين نشأه اكتساب كرده‌اند ، چنان كه در بيان نتيجه سوم حركت جوهرى گفته‌ايم : « اعمال آدمى در دنيا مستتبع ملكاتند و ملكات در آخرت مستتبع اعمال » .\r\nجناب صدر المتألهين تناسخ را به ملكى و ملكوتى تقسيم كرده است ، اولى را باطل دانسته است كه حرف اين فريق است ؛ و ملكوتى را تصويب فرموده است كه لسان صدق اساطين علم و حكماى إلهى آشناى به منطق وحى است .\r\nما اين مباحث را مستوفى در شرح عين پنجاه و چهارم از سرح العيون فى شرح العيون تقرير و تحرير كرده‌ايم ؛ و درس بيست و يكم كتاب ما دروس اتحاد عاقل به معقول به تحقيق و تنقيب تمام در تجسّم اعمال بحث كرده است .\r\nط - ديگر از آن حقايق كه معرفت به حركت در جوهر طبيعى مفتاح آن است ، حشر جمادات و نباتات است . حشر بر دو گونه است : يكى اين كه همه موجودات در نزد حق ( سبحانه ) كه وجود صمدى حقيقى و قيوم و ربّ آنهاست حاضر و محشورند ، حشر بدين معنى مطلبى بىدغدغه است و از حريم بحث در حركت جوهرى خارج است .\r\nو حشر به گونه دوم از طريق حركت جوهرى و تحوّل ذاتى است كه جميع موجودات را غايتى است\r\n معشوق حسن مطلق اگر نيست ما سواه * يكسر به سوى كعبه عشقش روانه چيست \r\n\r\n","description":"","footnote":"","page_name":" 114 ","page_number":114},
  {"content":"\r\n\r\nفصل سيزدهم باب يازدهم جلد چهارم اسفار طبع اول رحلى كه سفر نفس است شامل اين مباحث است :\r\nفي الإشارة إلى حشر جميع الموجودات حتى الجماد و النبات إلى اللّه تعالى . . . و أما البيان التفصيلي فلنورده في دعاوي : الدعوى الأولى في حشر العقول الخاصّة الى اللّه تعالى . . . ؛ الدعوى الثانية في حشر النفوس الناطقة إلى اللّه تعالى . . . ؛ الدعوى الثالثة في حشر النفوس الحيوانية . . . الدعوى الرابعة في حشر القوى النباتية . . . ؛ الدعوى الخامسة في حشر الجماد و العناصر . . . ؛ الدعوى السادسة في معاد الهيولى و الأجسام المادية و الإشارة الى غاية الأشرار و الشياطين . . . ( اسفار ، ط 1 ، رحلى ، ج 4 ، ص 163 - 169 ) .\r\nمطلب عمده در حشر به گونه دوم توجه به حركت جوهر طبيعى و ورود آن به باب الأبواب كه انسان است مىباشد ، در اين ورود ، مثلا وجهى از وجوه كريمه :\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  ( سوره ابراهيم ، آيه 50 ) بارز مىشود فتدبّر .\r\nاى عزيز اين سخنها را عمق بسيار است ؛ بايد دعاوى ششگانه ياد شده را از القائات سبّوحى استادى كامل تلقّى بفرمايى ؛ اشاراتى كه در تعليقات بر اسفار به نام مفاتيح الأسرار لسلاك الأسفار تقرير و تحرير كرده‌ايم شايد تا حدّى مشكل‌گشا باشد .\r\nكلمه پنجاه و يك كتاب ما هزار و يك كلمه حاوى يك برهان بر حركت جوهرى است كه در اين مقام نيك مفيد است چه اينكه هم بيانگر حركت تكاملى طبايع است ، و هم يك برهان بر حركت جوهرى . در آن كلمه بيان شده است كه قاطبهء موجودات به سوى كمال مطلق رهسپارند ؛ و اين كه حركت جوهرى حركتى استكمالى بطور ايس فوق ايس و لبس فوق لبس است كه زمينى آسمانى مىشود ، يعنى :\r\n از جمادى مردم و نامى شدم * و از نما مردم به حيوان سرزدم \r\n مردم از حيوانى و آدم شدم * پس چه ترسم كى ز مردن كم شدم \r\n حمله ديگر بميرم از بشر * تا برآرم از ملايك بال و پر \r\n\r\n","description":"","footnote":"","page_name":" 115 ","page_number":115},
  {"content":"\r\n\r\n و از ملك هم بايدم جستن ز جو *  كُلُّ شَيْءٍ هالِكٌ إِلَّا وَجْهَهُ  \r\n بار ديگر از ملك قربان شوم * آنچه اندر وهم نايد آن شوم \r\n پس عدم گردم عدم ، چون ارغنون * گويدم كانّا إليه راجعون \r\nى - ديگر از آن حقايق كه معرفت به حركت در جوهر طبيعى مفتاح آن است ، توجّه به معنى حقيقى و واقعى زمان است كه آن كمّيت و مقدار حركت جوهر عالم طبيعت است . و به عبارت ديگر : زمان حقيقى بعد تدريجى جوهر طبيعى است .\r\nزمان قراردادى اصطلاحى عرفى كه زمان عام تدريجى تاريخى است ، از حركت استدارى وضعى شبانه روزى است خواه از زمين باشد ، و خواه از كرات ديگر ، و خواه از هر دو . بحث تفصيلى آن را در دليل نوزدهم ادله حركت جوهرى تقرير كرده‌ايم .\r\nيا - ديگر از آن حقايق كه معرفت به حركت در جوهر طبيعى مفتاح آن است ، اثبات مثال صعودى انسان ، و پس از آن تجرّد وهمى ، و سپس تحوّل ملكوتى اوست . مثال صعودى انسان در حقيقت عروج او از مرحله طبيعت كه حادث به حدوث جسمانى است به مقام تجرّد برزخى خيالى اوست . و پس از آن به تجرّد وهمى مىرسد كه وهم عقل ساقط است يعنى وهم مرتبه نازله عقل است ، و سپس به مقام تجرد عقلانى و تحوّل ملكوتى نايل مىشود « و فيك انطوى العالم الاكبر » . آرى يكى از اسرار بزرگ تحقيقات صدر المتألهين اين است كه جسم جامد به حركت جوهرى نطفه و علقه و مضغه مىشود و به مقام خيال و عقل مجرّد مىرسد و روحانى مىشود و با عقل فعّال كه روح القدس است مىپيوندد ، و به جميع اسماء و صفات الهى مظهريّت تامّه كامل كسب مىكند .\r\nاى عزيز ملكت با عالم ملك است و خيالت با عالم مثال ، عقلت با عالم عقول . قابل حشر با همه‌اى ، و داراى سرمايه كسب همه . صادق آل محمد عليهم السّلام فرموده است :\r\nإنّ اللّه ( عزّ و جلّ ) خلق ملكه على مثال ملكوته ، و أسّس ملكوته على مثال جبروته ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nليستدلّ بملكه على ملكوته ، و بملكوته على جبروته .\r\nنكتهء پانصد و پانزدهم هزار و يك نكته در اين مطلب است كه : « وهم مرتبه نازله عقل است يعنى وهم عقل ساقط است » رجوع بفرماييد .\r\nيب - ديگر از آن حقايق كه معرفت به حركت در جوهر طبيعى مفتاح آن است ، فهم بسيارى از اسرار آيات و روايات است : مثل كريمه  فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  ؛ و  وَ تَرَى الْجِبالَ تَحْسَبُها جامِدَةً وَ هِيَ تَمُرُّ مَرَّ السَّحابِ  ؛ و  يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  ؛ و    وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ    و  كُنْتُمْ أَمْواتاً فَأَحْياكُمْ  .\r\nو آيات بسيار ديگر از اين قبيل . و همچنين روايات بسيار كه برخى از اين آيات و روايات را جناب صدر المتألهين در صحف كريمه‌اش به خصوص در اسفار ذكر كرده است . جمع آيات و روايات در اين امر مستلزم تدوين يك كتاب است .\r\nتنبيه : در حقيقت شماره ششم در معرفت معنائى از حديث : « من عرف نفسه . . . » در اين شماره مندرج است ، جز اين كه آن را به لحاظ اهميّت و نفاستش كه در همان شماره تذكر داده‌ايم جداگانه ذكر كرده‌ايم .\r\nيج - ديگر از آن حقايق كه معرفت به حركت در جوهر طبيعى مفتاح آن است ، وصول به غايات و استكمالات ذاتيه براى طبيعيات است . متأله سبزوارى در شرح غرر الفرائد ( ط 1 ، ص 244 ) فرمايد :\r\nو قد ابتنى على هذه المسألة ( أي الحركة الجوهرية ) مسائل مهمّة كالوصول إلى الغايات و الاستكمالات الذاتية للطبيعيات ؛ فإنّ الوصول ينحو بنحو التحوّل و الاتّحاد ، لا بالاتّصال الإضافي ؛ فإنّ النفس تتحوّل إلى العقل بالفعل ، و العقل يفني في العقل الفعّال ، و هذا لا يتيسّر إلا بالتبدّل الذاتي و الحركة الجوهرية من نقص ذاتي إلى كمال ذاتي .\r\nتبصره : اين وجه و وجه يازدهم : « اثبات مثال صعودى . . . » در حقيقت به يك مفادند و مآل هر دو يكى است كه مىشود هر دو را در هم ادغام كرد و به\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nصورت يك وجه تقرير نمود .\r\nيد - ديگر از آن حقايق كه معرفت به حركت در جوهر طبيعى مفتاح آن است ، معرفت به فوق وحدت عدديه بودن نفس ناطقه انسانى است .\r\nاز تدبّر در برهان جسمانية الحدوث بودن نفس بر حركت در جوهر طبيعى دانسته مىشود كه وحدت نفس ناطقه انسانى فوق وحدت عدديه است . بدين معنى كه نفس از حركات جوهرى و استكمالات ذاتى صاحب وحدت حقّه‌اى مىگردد كه ظلّ وحدت حقّه حقيقيّه وجوبيّه إلهيّه خواهد بود ، به گونه‌اى كه طبيعت و بدن جسمانى آن انزل مراتب آن ، و قلب او عرش الرحمن مىشود ، و رسول اللّه صلّى اللّه عليه و آله و سلّم فرمود : « ما من مخلوق إلّا و صورته تحت العرش » ( شرح شنب غازانى بر فصوص فارابى ، ط 1 ، چاپ سنگى ، ص 52 ) ، و فرمود : « من عرف نفسه فقد عرف ربه » ثم اقرأ و ارقه .\r\nلذا متأله سبزوارى در شرح غرر الفرائد فرموده است :\r\nلو لم تجز الحركة في الجوهر لم تكن للنفس الناطقة وحدة حقة ظلّية للوحدة الحقة الحقيقية ، و التالي باطل ، فكذا المقدم . ( شرح غرر الفرائد ، ط ناصرى ، ص 244 ) .\r\nتنبيهى كه در ذيل شماره دوازدهم گفته آمد ، درباره اين شماره نيز صادق است .\r\nيه - ديگر از آن حقايق كه معرفت به حركت در جوهر طبيعى مفتاح آن است ، علم به مقام وحدت جمعيّه نفس ناطقه انسانى است . متأله سبزوارى در شرح غرر در اين موضوع فرمايد :\r\nو قد ابتنى على هذه المسألة ( أي مسألة الحركة الجوهرية ) مسائل مهمّة كالوحدة الجمعيّة الحافظة لجميع المراتب الطبيعيّة و الأمرية للنفس الناطقة . و هذا أيضا لا يتأتى إلّا بأن تكون جسمانية الحدوث روحانية البقاء ، متحرّكة من الطبع إلى اللطيفة الأخفوية ، فإذا كان تبدّلها الذاتي على نحو الحركة في ما يجوز من اللطائف كان على سبيل الاتصال الوحداني و الاستمرار . ( شرح غرر ، ط 1 ، ص 244 ) .\r\nبيان : لطيفهء أخفويّت از لطائف سبع نفس ناطقه در اصطلاح عارفان است ، و اخفويّت لطيفهء اخير لطائف سبع است . لطايف سبع عبارت‌اند از : طبع و نفس\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nو قلب و روح و سرّ و خفي و اخفى .\r\nطبع به اعتبار مبدئيت نفس ناطقه براى حركت و سكون است . و نفس به اعتبار مبدئيّتش براى ادراكات جزئيه است . و قلب به اعتبار مبدئيّتش براى ادراكات كليه است . و روح به اعتبار حصول ملكه بسيطه خلاق تفاصيل در آن است . و سرّ به اعتبار فنايش در عقل فعّال است . و خفى به اعتبار فنايش در واحديّت است . و اخفى به اعتبار فنايش در احديّت است .\r\nو در اصطلاح حكيمان نيز نفس ناطقه انسان را هفت مرتبه است كه عبارتند از : عقل هيولانى ، و عقل بالملكه ، و عقل بالفعل ، و عقل مستفاد ، و محو ، و طمس ، و محق .\r\nدر عبارت سيّد الأوصياء امام امير المؤمنين على عليه السّلام انسان به پنج مرتبه ظاهر و باطن و قلب و روح و سرّ تعبير شده است :\r\nاللهمّ نوّر ظاهري بطاعتك ، و باطني بمحبّتك ، و قلبي بمعرفتك ، و روحي بمشاهدتك ، و سرّي باستقلال اتّصال حضرتك يا ذا الجلال و الإكرام . ( بحر المعارف مولى عبد الصمد همدانى ، ط 1 ، چاپ سنگى ، ص 309 ) .\r\nمراد متأله سبزوارى از عبارت فوق كه گفت : متحركة من الطبع . . . » اين است كه نفس انسانى مراتب لطائف سبع را از طبع تا أخفويّت به نحو لبس فوق لبس - نه خلع و لبس - مىپيمايد ؛ و با همه تبدّلات ذاتى او وحدت و اتّصال وحدانى او از اوّل تا آخر مراتب محفوظ است ، و اين جز به جسمانيه الحدوث بودن نفس و حركت جوهريه صورت‌پذير نيست .\r\nيو - ديگر از آن حقايق كه معرفت به حركت در جوهر طبيعى مفتاح آن است ، اين است كه صورت نوعيه در انسان واحد متفاضل الدرجات است ، نه اين كه در او صور عديده به وجود آيد ، و نه اين كه به نحو كون و فساد باشد كه كون صورتى و فساد صورت ديگر باشد ؛ چنان كه متأله سبزوارى در هامش شرح غرر افاده فرموده است كه :\r\nو قد ابتنى - صدر المتألهين - على هذه المسألة مسائل مهمّة مثل أن الصورة النوعيّة في\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nالإنسان كانت واحدة متفاضلة الدرجات ، لا أنّ فيه صورا عديدة ، و لا أنّ هاهنا كونا لصورة و فسادا لأخرى . ( غرر و درر ، ط 1 ، ص 244 ) .\r\nتنبيه : مطلب اين شماره با شماره سابق آن قابل تلفيق و ادغامند كه به صورت يك وجه تعبير و تأديه شوند كما لا يخفى ؛ و لكن آن جناب به لحاظ عنايت به بعضى از نكات ، هر يك را بدان عنايت خاصّه ، وجهى جداگانه قرار داده است ، فتدبّر . و همين تنبيه را در برخى از وجوه ديگر نيز كه گفته آمد بايد اعمال نمود .\r\nيز - ديگر از آن حقايق كه معرفت به حركت در جوهر طبيعى مفتاح آن است ، اين كه حركت طبيعى جوهرى ، حركت حبّى و حيات و وجود است . و عالم كارخانه آدم‌سازى است ، و حركت حبّى - به جز حركت حبّى ايجادى - مطلقا تكاملى است . و ان شئت قلت : حركت - چه در قوس نزولى و چه در قوس صعودى - حبّى است لكن در قوس نزولى ، حركت حبّى اشتياقى و ايجادى و تكميلى است ؛ و در قوس صعودى حركت حبّى استكمالى است .\r\nاين مسائل را در كتاب گشتى در حركت تفسير و توضيح بيشتر نموده‌ايم .\r\nيح - و ديگر از آن حقايق كه معرفت به حركت در جوهر طبيعى مفتاح آن است ، اين كه فعل طبيعت بالذات جز خير و صلاح نيست . رجوع شود به فصل سوم از فنّ ششم جواهر و اعراض اسفار : « في أنّ فعل الطبيعة بالذات سواء كانت كلّية أو جزئية ليس إلّا الخير و الصلاح لا الشرّ و الفساد . . . » ( ط 1 ، رحلى ، ج 2 ، ص 182 ) .\r\nتعليقه 2 - قوله ( قدّس سرّه ) : « جوهر آن را گويند كه قائم به ذات خود باشد . . . »\r\nاين تعريف درست و شايسته ، ردّ آن كسانى است كه به پندارى گزاف جوهر را مجموعى از اعراض مىدانند . چه اين كه به حصر عقلى ، شىء يا وجود لنفسه دارد كه جوهر است ؛ و يا وجود لغيره دارد كه عرض است .\r\nتعليقه 3 - قوله ( قدّس سرّه ) : « و لامحه‌اى از صفات و شئون آن موجود ديگر خواهد بود » اين تعبير در اعراض منبعث از متن جوهر خوب است ، و اما در اعراض مفارقه مثل اضافه و اين وجده و نحوها به نحو توسّع در تعبير و تعريف است .\r\nتعليقه 4 - قوله ( قدّس سرّه ) : « اگر علم را عرض بدانيم » علم عين ذات عالم\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nاست ، خواه ذات واجب باشد كه فوق جوهر است ، و خواه ذات مفارق باشد ، و خواه نفس ناطقه انسانى ؛ كيف كان هركجا علم است اتحاد علم و عالم و معلوم بالذات است . تفوّه به عرض بودن علم و لو به صورت شرط و تمثّل دور از مقام رفيع مثل آن جناب است .\r\nتعليقه 5 - قوله ( قدّس سرّه ) : « و بايست متوجه بود كه اين سخن در اعراض ذاتيهء طبيعيه جوهر است . . . » كلامى كامل در غايت صحت و قوّت است ، از اين مطلب شريف به طور مستوفى در گشتى در حركت بحث شده و بدين چند سطر منتهى شده است :\r\nحركت در جوهر طبيعى حق است و اعراضى كه از حاق جوهر طبيعى و ذات او منبعثند و از شئون جوهرند به تبعيت از جوهر طبيعى در حركت اشتدادى و استكمالىاند نه مطلق اعراض ، فتدبّر .\r\nو آن كه متأله سبزوارى فرموده است :\r\n « و جوهرية لدينا واقعه * إذ كانت الأعراض كلا تابعه » \r\n( شرح غرر ، ط ناصرى ، ص 244 ) ، البته همه اعراض تابع جوهرند حتى اين و وضع ، و لكن حركت استكمالى جوهر طبيعى موجب حركت استكمالى هر عرض تابع آن نيست ، بلكه فقط در اعراضى كه از متن جوهر طبيعى منبعثند صادق است ، و حركت استكمالى چنين عرضى دليل بر حركت جوهرى معروض آن است .\r\nتعليقه 6 - قوله ( قدّس سرّه ) : « حركت مطابق تعريف صحيح عبارت است از خروج شىء از قوه در امرى به فعل تدريجا » ناظر است بدانچه كه صدر المتألهين در اسفار در تعريف حركت بر مبناى حركت جوهرى فرموده است : « الحركة عبارة عن خروج الشيء من القوّة إلى الفعل تدريجا » ( ط 1 ، رحلى ، ص 232 ، س 20 ) .\r\nوصف تعريف به صحيح براى اخراج تعريف حركت به ممشاى مشّاء است كه : « الحركة كمال أوّل لما هو بالقوة من جهة ما هو بالقوة » ( طبيعيات شفاء ، چاپ سنگى رحلى ، مقاله 2 ، فصل 1 ، ص 35 ) .\r\nحركت بر مبناى اصيل و قويم حركت جوهرى بسيط است ؛ و عبارت از نفس\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nتجدّد و حدوث و عين ظهور تدريجى قوه است .\r\nاى عزيز شرح و بسط مفاد تعريف حركت بنابر نظر مشّاء ، و مبناى رصين حكمت متعاليه در گشتى در حركت به تفصيل تقرير و تحرير شده است .\r\nتعليقه 7 - قوله ( قدّس سرّه ) : « حركت در مقولات چهارگانه . . . » در فصل بيست و چهارم از مسلك سوم اسفار ، از وقوع حركت در پنج مقوله « اين ، وضع ، كيف ، كم ، جوهر » بحث مىشود . ( ط 1 ، چاپ سنگى ، رحلى ، ج 1 ، ص 226 ، مسلك 3 ، فصل 24 ، « فصل في تحقيق وقوع الحركة في كل واحدة من هذه المقولات الخمس . . . » ) .\r\nحركت در جوهر محلّ خلاف صاحب اسفار با مشّاء متأخّر است ، و اما حركت در آن چهار مقوله ديگر اتفاقى همگان است . و باز حركت در كم و كيف بىدغدغه است ، و اما در وضع و اين وجده به تحقيق و تفصيلى است كه در گشتى در حركت تقرير و تحرير كرده‌ايم .\r\nتعليقه 8 - قوله ( قدّس سرّه ) : « و مدّعى است كه اوائل حكما . . . » در فصل سوم و چهارم از فن پنجم جواهر و اعراض اسفار ، و نيز در رساله حدوث ، تنى چند از اعاظم قدماى قبل از اسلام را كه قائل به حركت در طبيعت جوهر بودند نام برده است . ( اسفار ، ط 1 ، رحلى ، ج 2 ، ص 162 ، 176 ) .\r\nدر دوره اسلامى نظام قائل به حركت در جوهر طبيعى بوده است چنان كه در شرح مواقف آمده است كه : « ذهب النظام إلى أنّ الأجسام متجدّدة آنا فآنا كالأعراض » ( شرح مواقف ، ط قسطنطنيه ، ص 447 ) . به كشف المراد به تصحيح و تعليق نگارنده ( ص 549 ) رجوع شود .\r\nتعليقه 9 - قوله ( قدّس سرّه ) : « نفس ناطقه در ابتداى فيضان بر بدن . . . » اين تعبير با روحانية الحدوث بودن نفس مناسب است ؛ و حق اين بود كه در بيان جسمانية الحدوث بودن نفس و اشتدادش به حركت جوهرى ، مثلا بفرمايد : « نفس ناطقه در ابتداى حدوثش به حدوث بدن بسيار ضعيف و . . . » .\r\nتعليقه 10 - قوله ( قدس سرّه ) : « و نهايت تعجّب و حيرت . . . » بنابر پندار روحانية\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nالحدوث بودن نفس - خواه نفوس را قديم بدانند و خواه غير قديم ، و خواه متناهى پندارند و خواه غير متناهى - مفاسد بسيارى لازم مىآيد :\r\nالف ) از جمله آن مفاسد اين كه : بايد نوع واحد را بدون دخيل بودن مادّه ، افراد متعدد باشد : « لزم منه محالات : . . . منها لزوم كثرة في أفراد نوع واحد من غير مادّة قابلة للانفعال و لا مميّزات عرضية » ( اسفار ، ط 1 ، ج 4 ، كتاب النفس ، ص 89 - 90 ؛ و چاپ 9 جلدى ، ج 8 ، ص 373 ) .\r\nاگر گويى : پس تعدّد و كثرت عقول مفارقه كه در شرع انور به نام ملائكه‌اند چگونه است ؟ نكته بيست و پنجم كتاب ما هزار و يك نكته در طرح اين سؤال و جواب آن است .\r\nب ) و از جمله آن مفاسد اين كه : بنابر پندار روحانية الحدوث بودن نفس ، لازم آيد كه تعلق نفوس به ابدان - چه نفوس قديم باشند و چه قديم نباشند ، و چه متناهى باشند و چه غير متناهى - مانند تعلّق و اضافه فلاح به سفينه باشد ، و حال اين كه تعلق نفس به بدن بدين نحو ، صرف تناسخ باطل است .\r\nج ) و از جمله آن مفاسد اين كه بنابر قدم نفوس - بلكه با فرض عدم قدم آنها - ترجيح بلا مرجّح لازم آيد . به اين معنى كه چگونه اين نفس به خصوص به اين بدن تعلق گرفت و به آن ديگر نگرفت ؟ وجه امتياز اين نفس به اين بدن دون ديگرى چيست ؟\r\nد ) و از جمله آن مفاسد اين كه موجود مجرّد مفارق بايد عارى از عقل و علم باشد  وَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً . . .  ( سوره نحل ، آيه 81 ) ، و حال اين كه بنابر روحانية الحدوث بودن نفوس ، بايد آن نفوس از جمله مفارقات باشند و مفارقات عقل و عاقل و معقولند .\r\nدر سوم از كتاب ما دروس اتحاد عاقل به معقول را در شقوق مباحث مطلب اين شماره اهمّيت بسزاست ، رجوع بفرماييد .\r\nه ) و از جمله آن مفاسد اين كه بنابر قدم نفوس ناطقه بلكه بنابر حدوث نفس با حدوث بدن ، اعمّ از قديم بودن و قديم نبودن آن لازم آيد كه نفوس تمام انسانها\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nحتى انبيا و اوليا ذاتا يك طور باشند و اختلاف به امور خارج از ذات باشد و مفاسدى بر اين امر لازم مىآيد ، و به فرموده جناب صدر المتألّهين در اسفار :\r\nفإذا كان كذلك كان فضيلة أفراد الإنسان بعضها على بعض بشيء خارج عن الإنسانية ، فإذا الفضيلة بالذات لذلك الشيء لا للإنسان . فإذا قيل النبيّ صلّى اللّه عليه و آله و سلّم أشرف أفراد الإنسان كان معناه أنّ شيئا خارجا من حقيقته و حقيقة أمّته كالعلم و القدرة هو أشرف منهم فلا فضيلة له في ذاته بذاته من حيث هويته و ماهيته على سائر الأفراد . و هذا قبيح فاسد عندنا ؛ فإنّ جوهر نفس النبيّ صلّى اللّه عليه و آله و سلّم بحسب هويته التامّة أشرف جواهر النفوس الآدمية . . . ( اسفار ، ط 1 ، رحلى ، ص 60 ، فصل ششم باب پنجم كتاب نفس ) .\r\nآن كه حضرت استاد قزوينى ( رضوان اللّه عليه ) فرموده است : « و نهايت تعجّب و حيرت از شيخ الرئيس ابن سيناست كه مىگويد نفس ناطقه يك فرد عالم . . . » همين بيان جناب صاحب اسفار ( قدس سرّه ) است . و لكن حقيقت امر اين است كه شيخ بزرگوار ابن سينا ( عليه شئابيب رحمة اللّه ) در هيچ كتاب و رساله‌اى آن گونه سخن كه مرحوم استاد به دو نسبت داده نفرموده است ؛ بلكه اشكال مذكور بر قائل به اين كه نفس روحانية الحدوث است لازم مىآيد ، و بر شيخ اجل ابن سينا هم لازم مىآيد .\r\nو ) از جمله آن مفاسد بنابر روحانية الحدوث بودن نفس اين كه تعطيل نفوس لازم آيد ، خواه نفوس را قديم بدانند كه تعطيل در مدّت غير متناهيه لازم آيد ، و خواه غير قديم كه تعطيل در مدّت متناهيه لازم آيد ، كيف كان موجب اسناد لغو و عبث به فعل حق ( سبحانه ) خواهد بود .\r\nز ) از جمله آن مفاسد بنابر روحانية الحدوث بودن نفس اين كه جهات غير متناهيه بالفعل در مبدأ عقلى اعنى حق ( سبحانه ) لازم آيد كه موجب انثلام وحدت حقّه حقيقيّه مبدأ اعلى ( تعالى شأنه ) است : « و منها وجود جهات غير متناهية بالفعل في المبدأ العقلي ينثلم بها وحدة المبدأ الأعلى » ( اسفار ، ط 1 ، كتاب نفس ، ج 4 ، ص 89 - 90 ) .\r\nح ) و از جمله آن مفاسد بنابر روحانية الحدوث بودن نفس اين كه لازم آيد\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاز تلفيق صورت عقليه كه نفس مجرد مفارق است ، و از ماده جسمانيه كه بدن است - بدون توسّط استكمالات و استحالات ماده - شخصى از نوع انسانى حاصل شود . يعنى از دو چيز متغاير ممتاز از يكديگر هويت وحدانى و وحدت شخصى صورت يابد :\r\nو من المحال أن يحصل من صورة عقلية و مادة جسمانية نوع جسماني واحد كالإنسان بلا توسّط استكمالات و استحالات لتلك المادّة . . . ( اسفار ، ط 1 ، رحلى ، ج 1 ، ص 282 ) .\r\nتعليقه 11 - قوله ( قدّس سرّه ) : « و در حقيقت توليد عوارض . . . » يعنى بحث در عوارض تابعه جوهر طبيعى است كه منبعث از متن جوهر طبيعىاند كه لا جرم از مراتب وجودى جوهر طبيعى و دامنه آنند ، نه در عوارض غريبهء لاحقه جوهر طبيعى ؛ لذا تغيّر و تجدّد اعراض آنچنانى بدون تغيّر و تجدّد موضوعاتشان كه جوهر طبيعى است صورت‌پذير نيست ، پس متن جوهر طبيعى عالم - يعنى عين و ذات او - در تبدّل و تغيّر و تجدّد است .\r\nتعليقه 12 - قوله ( قدّس سرّه ) : « و بالجمله عالم جسمانى سرتاسر . . . » در كتاب گشتى در حركت برهانى را تقرير و تحرير كرده‌ايم كه يكپارچه همه قوافل جواهر مادى از هيولاى اولى و صور طبيعى عناصر و اجرام آن به طبايع و سرشتشان به سوى ملكوت اعلى و حسن و جمال مطلق در حركتند . و كلمه دويست و شصت و چهار هزار و يك كلمه در همين موضوع شايان توجّه است ، فراجع .\r\nو نيز يكى از ادله بر حركت در جوهر طبيعى ، برهان حركت تكاملى طبايع است و آن برهان پنجم گشتى در حركت است كه در اين مقام بسيار نافع و مفيد است .\r\nتعليقه 13 - قوله ( قدّس سرّه ) : « و هرگز نمىتوان متغيّرات را . . . » يكى از ادلّه حركت در جوهر برهان ربط متغيّر به ثابت است كه به طور مستوفى آن را در دليل دهم ادله حركت در جوهر طبيعى از كتاب گشتى در حركت تقرير و تحرير كرده‌ايم .\r\nتعليقه 14 - قوله ( قدّس سرّه ) : « قسم دوم علّت معدّه است . . . » يعنى علت معدّه\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nكمك معلول است در قبول فيض ، نه اين كه كمك علّت فاعليه است در اعطاى فيض ، فتبصّر .\r\nتعليقه 15 - قوله ( قدّس سرّه ) : « اشكال در بقاى موضوع است . . . » به حمد اللّه ( سبحانه ) ما را در كتاب گشتى در حركت ، در بيان موضوع حركت تحقيقى انيق است كه به تفصيل تقرير و تحرير كرده‌ايم ، و بدين نتيجه رسيده‌ايم كه موضوع حركت جوهرى وجود طبيعت است ، و ذات اين وجود طبيعت جوهر سيّال است ، پس موضوع حركت جوهرى نفس حركت است كه طبيعت جوهرى سيّال است .\r\nخلاصه اين كه در حركت جوهرى نيازى به موضوع خارجى نيست بلكه خود حركت جوهرى موضوع حركت جوهرى است .\r\nتعليقه 16 - قوله ( قدّس سرّه ) : « توضيح اشكال آن كه در هر حركتى . . . » كلّيت قضيّه كه « در هر حركتى ناچار از امور ششگانه است » مسموع نيست ؛ زيرا مشّاء چون حركت را مطلقا در اعراض قائل بودند حكمى به صورت كلّى آنچنان كرده‌اند كه در هر حركتى ناچار از امور ششگانه است . و در حقيقت خواستن موضوع حركت در حركت جوهرى به قياس با حركت عرضى است ؛ و چون در حركت عرضى انس به داشتن موضوع باقى ثابت ، ملكه براى آنان شده است اين امر را - اعنى موضوع باقى ثابت براى حركت را - در حركت جوهرى نيز طلب كرده‌اند و حال اين كه قياسى ناتمام است .\r\nعلاوه اين كه در اثبات موضوع ثابت براى حركت در مقوله كم به دشوارى و اضطراب افتاده‌اند .\r\nتعليقه 17 - قوله ( قدّس سرّه ) : « و جواب از اين سخن آن كه . . . » حركت در جوهر طبيعى شخص مانند حركت در كمّيت آن است كه به وحدت و شخصيت شخص زيانى نمىرسد ، يعنى وحدت او همواره محفوظ است و قدر جامع بين همه مراتب صورت يعنى سنخ وجود صورت از اول تا آخر در تحت تدبير متفرّد به جبروت باقى و برقرار است .\r\nترقيم اين تعليقات در شب شنبه هشتم شهر اللّه المبارك 1417 ه ق ، مطابق\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n29 / 10 / 1375 ه ش ، در بلده طيّبه قم به پايان رسيده است . ( دعواهم فيها سبحانك اللّهم و تحيّتهم فيها سلام و آخر دعواهم أن الحمد للّه ربّ العالمين ) .\r\nقم - حسن حسن‌زاده آملى . 29 / 10 / 1375 ه ش .\r\n\r\nكلمهء 353 [ دروس اتحاد عاقل به معقول 
  ]\r\nاين كلمه رساله‌اى است با عنوان :\r\nدروس اتحاد عاقل به معقول بسم اللّه الرحمن الرحيم ، الحمد اللّه ربّ العالمين\r\n\r\nاتحاد عاقل و معقول\r\nيكى از امّهات مسائل مهمّ حكمت متعاليه كه فهم اسرار بسيارى از اصول عقائد حقّه محمديّه صلّى اللّه عليه و آله و سلّم بر فهم آن مبتنى است ، و استنباط كثيرى از نتائج علمى در مسير تكامل انسانى و سلوك معارف قرآنى متفرع بر آن است ، مسأله اتحاد عاقل و معقول است . تنى چند از اساتيد بزرگوارم ( رضوان اللّه تعالى عليهم ) در بيان اين موضوع گرانقدر ، مقالاتى بلند و ارزشمند كه هر يك خود رساله‌اى موجز و مفيد است نوشته‌اند كه همه آنها در تصرف اين كمترين محفوظ است و برخى از آنها به خط مبارك خود آن بزرگان است ، از آن جمله همين رساله اتحاد عاقل به معقول به قلم وزين و رصين علامه آية اللّه حاج ميرزا سيد ابو الحسن رفيعى قزوينى ( رفع اللّه تعالى درجاته ) است كه با ضميمه تعليقات اين جانب حسن حسن‌زاده آملى بر آن ، به حضور ارباب كمال اهدا مىگردد .\r\nآية اللّه علامه رفيعى نابغه‌ايست كه در علوم عقليه و نقليه از مفاخر اماميه و از اعاظم شيعه است ، و در اين عصر از بزرگترين استادان حكمت متعاليه در حوزه‌هاى علمى اسلامى به شمار مىرفت آن جناب در حدّت ذكاء و قوّت حافظه ، و حسن و لطف تقرير ، وجودت و فصاحت گفتار ، و حلاوت و سلاست بيان ، زبانزد خواصّ بوده است و به ويژه در تعبير و تفسير آراء و\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nافكار ملا صدرا و حلّ معضلات اسفار تبحّر و تمهّرى شگفت داشت .\r\nدر سال 1315 ه ق ، در شهرستان قزوين از بيت علم و تقوى قدم به عرصه وجود نهاد و ديده به چهره جهان گشود ، و در تحت مراقبت و تربيت والد ماجدش در قزوين به تحصيل كتب مقدماتى متداول در ميان طلاب علوم پرداخت ، و پس از آن به قصد عزيمت تهران و قم ، اقامت قزوين را ترك گفت و در محضر مبارك آيات علم و اعلام دين : آقا ميرزا حسن كرمانشاهى ، و آقا ميرزا هاشم اشكورى ، و حاج فاضل تهرانى و ميرزا محمود رضوان قمى ، و آسيد محمد تنكابنى ، و آقا شيخ محمد رضاى نورى ، و آقا شيخ على رشتى ، و آقا ميرزا ابراهيم زنجانى ، و حاج شيخ عبد الكريم حائرى يزدى ( قدس اللّه اسرارهم ) به مقامات شامخه و معارج و مدارج عاليه نائل آمد .\r\nمعظم له مثل فارابى و مفيد ، موجز نويس بود و مؤلفاتى چند در معقول و منقول دارد كه برخى از آنها به طبع رسيده است ، از آن جمله همين رساله وجيز و عزيز در اتحاد عاقل به معقول است كه به مناسبت « جشن چهار صدمين سال تولّد صدر المتالهين در كلكته » نگاشته است .\r\nفيلسوف بزرگ الهى و فقيه بنام اسلامى آية اللّه علامه رفيعى ( قدّس سرّه العزيز ) در تهران در غرّه محرّم هزار و سيصد و نود و شش هجرى قمرى ( على هاجرها آلاف التحيّة و السلام ) نداى حق را لبيك گفت و به خطاب     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     مخاطب شد ، و پيكر شريفش به ارض قدس قم كه  هُنالِكَ الْوَلايَةُ لِلَّهِ الْحَقِّ  انتقال يافت و در مسجد بالا سر حرم مطهر حضرت ستى فاطمه معصومه بنت باب الحوائج الى اللّه موسى بن جعفر عليهما السّلام به خاك سپرده شد . ( أعلى اللّه تعالى مقاماته القدسية و أفاض علينا من بركات انفاسه النفيسة ) .\r\n\r\nرساله در بيان اتّحاد عاقل به معقول\r\nبه قلم حضرت استاد علامه آية اللّه آقاى حاج سيّد ميرزا ابو الحسن رفيعى قزوينى ( رفع اللّه تعالى درجاته ) .\r\nبسم اللّه الرّحمن الرّحيم اين مطلب كه اتحاد عاقل به معقول است يكى از مطالب بسيار مهمّ فن اعلى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nيعنى علم الهى و ما فوق الطبيعه مىباشد كه خيلى دانايان مثل شيخ الرئيس ابن سينا نيز قصور از درك آن داشته و از همين جهت انكار بليغ بر قائلين آن داشته‌اند .\r\nاز متأخّرين حكيم سبزوارى با اينكه بارع در فنّ است در فهم آن و تماميّت برهان بر آن اضطراب در كلمات خود نمودار كرده .\r\nابتكار اين موضوع و تصحيح علمى آن را قبل از اسلام از مردى بنام فرفوريوس - كه از بزرگترين شاگردان صاحب اثولوجيا ، ارسطو است - مىدانند و در دوره اسلام صدر المتألهين شيرازى عقيده بر اين دارد كه افاضه و الهام اين مطلب بر او شده است و چنين مىنمايد كه پيش از او كسى از محققين به غور اين امر نرسيده است . لكن حق اين است كه مسألهء اتّحاد عاقل به معقول در كتب عرفان مثل مصباح الانس و نظير آن مورد توجه بوده است و هم بعضى اشعار جلال الدين بلخى اشارتى در اين باب دارد بلكه صريحا در آن مندرج است . بلى بسط كلام و تحقيق وافى و اقامهء برهان در باب اتحاد عاقل و معقول از خصائص مرحوم صدر المتألهين است . و ناچار قبل از ذكر برهان بر مقصود ، تصوير اتّحاد عاقل به معقول را بنماييم و توضيحاتى در اطراف آن ذكر كنيم و تمام اين امور را در سه فصل بيان كنيم :\r\n\r\nفصل اوّل [ مراد از معقول چيست ؟ 
  ] :\r\nبايد دانست كه مراد از معقول آن امريست كه مورد ادراك عقلى قرار گرفته است مثل تعقّل و ادراك حقيقت انسان يا تعقّل حقيقت حيوان ؛ ليكن حقيقتى كه ادراك عقلى تعلق به آن دارد معقول بالعرض است نه معقول بالذات ؛ زيرا كه معقول بالذات آن است كه موجود به وجود عقلى باشد و وجودى غير اين وجود نداشته باشد چنان كه توضيح آن در فصل ديگر خواهد آمد . و در اين مقام همين قدر بايد دانست كه مراد از اتحاد عاقل به معقول بالعرض نيست كه اشياى خارجه از عالم نفس و بيرون از صقع قوه عاقله مىباشند ؛ زيرا كه هيچ عاقلى نمىگويد كه جوهر عاقل با انسان و فلك و ملك و حيوان كه در خارج از نفس وجود دارند يكى مىباشند و اين در نهايت ظهور است ، بلكه مراد اتحاد عاقل به\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nچيزيست كه در صقع وجود نفس وجود دارد و اعتبار وجود و هستى او در خارج از عالم نفس نيست و آن معقول بالذات است .\r\n\r\nفصل دوم در بيان تشريح حقيقت معقول بالذات :\r\nبدان كه نفس ناطقه در علم و ادراك حقائقى كه از ذات خود بيرون مىباشند محتاج است به صورتى و مثالى از آن حقائق كه آن صورت با حقائق خارجيه در ماهيت يكى باشند و در وجود و هستى مغاير و مخالف ؛ و آن صورت را علم و صورت علميه و معقول بالذات گويند و اشياى خارجيه به توسط آن صورت ، معلوم نفس و حاضر در عالم نفس هستند و بدون توسط آن صورتى ربطى و اتّصالى به نفس ندارند . و ليكن آن صورت علميهء معقول به خودى خود بدون واسطه چيز ديگر در نزد نفس حاضر و متمثّل است و مثل خود نفس عاقله مجرّد و غير محسوس است و قائم به ماده و جسم نيست و وجودى غير وجود ارتباطى و اتصالى به جوهر نفس ندارد . و از اين جهت است كه گويند صورت علميه كه معقول بالذات است ، وجود واقعى آن همان وجود اوست براى نفس ؛ يعنى هرگز اضافه و اتصال آن به نفس از وجودش زائل نخواهد شد ، بلكه اگر اضافه آن صورت معقوله علميه وقتى از نفس قطع و زائل شود وجود واقعى آن هم محو و باطل خواهد شد نه اينكه خود صورت باشد و اضافه به نفس نداشته باشد . خلاصه چنين صورتى كه از اشياى خارجيه منعكس به جوهر نفس مىشود و منشأ انكشاف و معلوميت آنها مىگردد همان معقول بالذات است كه در فصل اول اشاره كرديم .\r\n\r\nفصل سوم در اقسام اتحاد بين دو شىء و تصور آن :\r\nبدان كه اتحاد چيزى با چيز ديگر سه قسم است ، دو قسم آن ممكن ، و يك قسم ديگر محال و ممتنع است .\r\nقسم اول اتّحاد معانى و مفاهيم مختلفه در موجوديت و هستى است به اين معنى كه دو شىء يا چند شىء كه از حيث معنى و تصوّر با هم فرق دارند در مقام هستى و تحقّق به يك وجود و تحقق موجود باشند ، و تفاوت آنها فقط از لحاظ تصوّر باشد كه هر يك را بتوان جدا از ديگرى تصور كرد و اين قسم از اتحاد ممكن [ است 
  ] و وقوع هم دارد مانند اتحاد جنس و فصل در وجود نوع كه به يك وجود\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nموجودند و تفاوت در معنى و مفهوم دارند همچون معنى حيوان و ناطق كه در مقام وجود يك وجود دارند كه آن وجود انسان است و در معنى از هم جدا مىباشند ، و مثل صفات كماليه حضرت حق ( جلّت اسماؤه ) كه عين ذات بارى تعالى مىباشند مثل علم و قدرت و حيات كه از لحاظ مفهوم مختلف ، ولى همه موجود به يك وجود احدى الهى هستند كه مىتوانيم بگوييم بارى تعالى عين علم و عين قدرت و حيات مىباشد .\r\nقسم دوم اتحاد دو شىء موجود كه در عرض هم واقع هستند مثل اتحاد زيد و عمرو ، يا اتحاد نار و ماء ، و نظير اين اشياء ، و بديهى است كه اين قسم از اتحاد محال است و بيان لازم ندارد ، چنان كه شيخ الرئيس در ابطال آن اطاله كلام قائل شده و در اشارات توضيح بديهى را فرموده است .\r\nقسم سوم اتحاد دو امر كه در طول هم قرار دارند به اين معنى كه يكى ناقص در هستى و آن ديگر صورت كماليه آن ناقص است كه به واسطه آن استكمال بيابد و رفع نقص از او بشود و از قوه به فعل خارج گردد مثل اينكه طفل جوان شود و جاهل عالم گردد و عاجز توانا و قادر شود . خلاصه آنچه را كه استكمال و ترقى گويند از قسم سوم است و اين قسم هم ممكن [ است 
  ] و وجود خارجى دارد . و بدان كه اتّحاد عاقل به معقول از اين قسم است چنان كه معلوم خواهد شد .\r\nبعد از تمهيد مطالب گذشته گوييم : حق در اين مسأله با كسانى است كه اتحاد عاقل به معقول را در تعقل حقائق اشياء قائل هستند و برهان بر آن اين است كه عاقل و معقول دو امر اضافى و به عبارت ديگر متضايفين هستند ؛ يعنى هر يك از مفهوم عاقل و معقول در وجود خارجى و وجود ذهنى با هم هستند : در خارج وجود عاقل با وجود معقول در يك درجه بايد اعتبار بشوند و از هم تفكيك نشوند ، در ذهن هم تصوّر معنى عاقل و معنى معقول در يك مرتبه و يك رتبه خواهد بود ، و هرگاه عاقل بالفعل عاقل باشد معقول آن هم بالفعل معقول خواهد بود ، و هرگاه عاقل بالقوه باشد معقول هم بالقوه خواهد بود ، زيرا كه تضايف برابرى دو طرف اضافه را اقتضا كند و اين بسيار واضح است .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nپس هرگاه نفس مطابق حكم فصل دوم در تعقل حقيقتى ، صورت علميه را كه معقول بالذات است در خود پديد آورد بدون شك ، علم و معقول او بالفعل معقول است و نورانيت و درخشندگى علم از قوه به فعل آمده است و بايد عاقل هم عاقل بالفعل باشد چنان كه دانستى ، و در اين صورت اگر علم و تعقل و معقول بالفعل عرض باشد و از ذات عاقل جدا باشد - چنان كه هر عرضى از ذات معروض جداست - به ضرورت عقل در مرتبه متأخره از وجود عاقل خواهد بود ؛ زيرا كه حكم عرض همين است و ذات عاقل در مرتبه متقدمه بر معقول خواهد بود ، آن وقت گوييم عاقل بالقوه به چه سبب از قوه به فعل خارج شده و كدام سبب عاقليت او را فعليت بخشيد و با كدام چشم باطن معقول را نگريست ؟\r\nو اگر همين صورت معقوله را كه عرض گرفتند او را سبب عاقليت بالفعل نفس بدانند و جهت استكمال جوهرى نفس بشمارند ، گوييم هرگز عرض كه مقام آن بعد از مقام جوهر است مكمّل جوهر و جهت فعليّت جوهريّت او نخواهد بود ؛ زيرا كه عرض وقتى عارض جوهر مىشود كه ذات جوهر از هر جهت در جوهريت خود تمام باشد و سير كمالى خود را در جوهريت ممكن نيست از عرض بگيرد و استفاده كند ، پس عاقل در قوهء عاقليت باقى مانده است در صورتى كه معقول همين عاقل ، معقول بالفعل است و اين محال است كه يك طرف اضافه از قوه به فعل آمده باشد و طرف ديگر در همان حدّ سابق خود كه قوهء صرف بود باقى بماند ، چنان كه قبلا بيان كرديم . پس ناچار صورت معقوله را عرض و عارض به جوهر نفس نتوان دانست بلكه بايست صورت معقوله را كه معقول بالفعل است مرتبهء كمال جوهريت عقلى نفس بدانيم كه به همين صورت معقوله ، عاقل بالقوه عاقل بالفعل گردد و چشم بينش و دانش عقلى نفس خود صورت معقوله باشد ، و اينجاست كه عاقل عين معقول و عين عقل و تعقل است ؛ يعنى علم كه صورت عقليه و معقول بالذات است هم معقول است ، و هم چشم عقلى نفس است ، و هم حيثيّت نوريه ادراك است . پس مدرك و مدرك و ادراك يكى است و اين سخن در نهايت عظمت و متانت است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو به همين بيان محقق گردد كه انسان با مدركات خود محشور شود و نورى كه در گوهر انسانيّت است كه از ذات او جدا نيست و از بهائم جدا گرديده همين معقولات اوست كه با گوهر ذات انسان سرشته است و او را از بهائم در جوهر و گوهر جدا نموده است .\r\nو تعجّب از شيخ الرئيس است كه اتحاد را منحصر در دو قسم اوّل نموده و متوجه به قسم سوم كه مبناى اين كلام حقيقت انتظام است نگرديده .\r\nو هم عجب از حكيم سبزوارى حاج ملا هادى مرحوم دارم كه برهان تضايف را بر اتحاد عاقل به معقول ناتمام دانسته است ، و هم تصوير مطلب را كما ينبغى نفرموده با اينكه برهان تضايف به تقريرى كه كرديم در نهايت قوت و صحت و متانت است و به هيچ وجه مورد خدشه و نظر نيست .\r\nخطابه : نفس نوريست مجرّد از ماده ، وحى است به حيات معنويه ، چنان كه شيخ الاشراق نفس را « نور اسفهبد » ناميده و عقل را « نور قاهر » خوانده است ، و علم عقلانى هم نوريست مجرّد ، چنان كه در محل خود هم تجرّد نفس و هم تجرّد صورت معقوله و ادراك عقلى به برهان پيوسته است .\r\nخلاصه ، چون عاقل و معقول هر دو از سنخ نور معنوى هستند وقتى كه به هم برسند امتياز وجدانى از بين آنها برود و هر دو يكى شوند ، همچنان كه درد و نور حسى ظاهرى اين مطلب هويداست كه چون دو چراغ در يك مكان گذارند جسم و ماده چراغ تا آنجا كه بوئى از ماده باقى است دو چيز جدا هستند ، و به محض اين كه از چراغ و جسم آن عبور كنيم و شعاع هر دو را بنگريم محال است دوئيت و مغايرت بين دو شعاع تصور كنيم . و اين سخنها عمق ديگرى دارد كه مجال و حال براى بيان آن باقى نيست . و بدانند كه تحقيق اين مطلب نفيس را بطورى كه در اين مختصر بيان شد در هيچ كتابى نخواهند يافت ، و الحمد للّه على إنعامه و إفضاله .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n[ تعليقاتى چند بر رساله اتحاد عاقل به معقول 
  ]\r\nبسم اللّه الرحمن الرحيم الحمد للّه رب العالمين تعليقاتى چند بر رساله اتحاد عاقل به معقول تأليف حضرت استاد آية اللّه رفيعى ( قدّس سرّه ) به قلم اين بنده حسن حسن‌زاده آملى :\r\nقوله ( قدّس سرّه ) : « اين مطلب كه اتحاد عاقل به معقول است » جناب استاد ( روحى له الفداء ) در اين رساله گرانقدر ، اتحاد عاقل به معقول را به برهان تضايف بين نفس ناطقهء عاقله و صورت معقوله مبرهن فرموده است . و در آخر اين رساله آنجا كه گفته است : « پس مدرك و مدرك و ادراك يكى است » اشارت فرمود كه همين برهان در اتحاد حاسّ به محسوس و متخيّل به متخيّل و واهمه به متوهّم نيز جارى است كه اتحاد مدرك به مدرك است مطلقا ، اعم از اينكه مدرك عقل باشد يا غير آن ، و مدرك معقول باشد يا غير آن .\r\nبدان كه صدر المتألهين در اتحاد مدرك به مدرك از راه تضايف ، فقط در صورت معقوله پيش آمده است و در كتابهاى خود تصريح فرموده است كه اين برهان تضايف در ساير ادراكات نيز جارى است چنان كه در مشاعر فرموده است :\r\n« و هذا البرهان جار في سائر « ادراكات الوهميّة و الخياليّة و الحسيّة . . . » . « 1 » و در فصل هفتم طرف اول مرحله دهم اسفار فرمود : « الصورة المعقولة من الشيء المجردة عن\r\n\r\n\r\n","description":"","footnote":"\r\n( 1 ) - مشاعر ، ص 81 ، چاپ سنگى .\r\n","page_name":" 134 ","page_number":134},
  {"content":"\r\n\r\nالمادة سواء كان تجردها بتجريد مجرّد إياها عن المادة ام بحسب الفطرة فهي معقولة بالفعل سواء عقلها عاقل من خارج أم لا » . « 1 » ولى جناب استاد چنان كه گفته‌ايم از راه تضايف بين نفس ناطقه عاقله و صورت معقوله پيش آمده است ؛ لذا در آخر رساله فرمود : « تحقيق اين مطلب نفيس را بطورى كه در اين مختصر بيان شد در هيچ كتابى نخواهند يافت . » فتبصّر .\r\nقوله ( قدّس سرّه ) : « خيلى دانايان مثل شيخ الرئيس ابن سينا نيز قصور از درك آن داشته » شيخ رئيس در چند كتابش اتحاد عاقل به معقول را رد كرده است ، در فصل ششم مقاله پنجم فن سادس طبيعيات شفاء در رد اتحاد عاقل به معقول گويد : « و ما يقال من أنّ ذات النفس تصير هي المعقولات فهو من جملة ما يستحيل عندي ، فإني لست أفهم قولهم « إنّ شيئا يصير شيئا آخر » و لا أعقل ، أنّ ذلك كيف يكون » . « 2 » و نيز از فصل هفتم تا فصل دوازدهم نمط هفتم اشارات در ابطال اتحاد عاقل به معقول حرف زد و در اتحاد دچار به معنائى شده است كه قائل به اتحاد عاقل به معقول ، آن اتحاد را نمىگويد ، چنان كه در قسم دوم فصل سوم همين رساله بيان خواهد شد . لكن از اين استنكار به استبصار عدول كرده است و در چند جاى فصل هفتم مقاله نهم الهيات شفاء كه در معاد است به صحّت آن نصّ دارد هم به اتحاد نفس ناطقه با عقل بسيط ، و هم به اتحاد آن با معقول .\r\nدر امر اول گويد : « ان النفس الناطقة كما لها الخاص بها أن تصير عالما عقليا مرتسما فيها صورة الكل ، إلى قوله : مشاهدة لما هو الحسن المطلق و الخير المطلق و الجمال الحق المطلق و متحدة به و منتقشة بمثاله و هيأته » و در امر دوم گويد : « و اما شدّة الوصول فكيف يكون حال ما وصوله بملاقاة السطوح بالقياس الى ما هو سار في جوهر قابله حتى يكون كأنّه هو بلا انفصال ؛ إذ العقل و العاقل و المعقول واحد أو قريب من الواحد » .\r\nو همچنين در معاد نجات ، و به خصوص در كتاب مبدأ و معاد در تقرير برهان اتحاد\r\n\r\n\r\n","description":"","footnote":"\r\n( 1 ) - اسفار ، ج 1 ، ص 278 .\r\n( 2 ) - شفاء ، ج 1 ، ص 358 ، چاپ سنگى .\r\n","page_name":" 135 ","page_number":135},
  {"content":"\r\n\r\nعاقل به معقول به طريق استدلال داد سخن داده است اگر چه صدر المتألهين در اسفار آن را به تكلف اسناد داده است . « 1 » اين كمترين استدلال او را به تفصيل شرح كرده است و در كتابى كه در اتحاد عاقل به معقول نوشته آورده است .\r\nقوله ( قدّس سرّه ) : « از متأخرين حكيم سبزوارى » حكيم سبزوارى در اتحاد عاقل به معقول ، سخت متصلّب است ، در مسفوراتش چند دليل بر اثبات آن آورده است . آرى ابتداى امر در مسلك تضايف به تعبير معظم له اضطراب در كلمات خود نمودار كرده ، و بر اين مسلك اعتراض نموده است ، چنان كه در آخر مبحث وجود ذهنى منظومه حكمت فرمود : « و أمّا مسلك التضايف الذي سلكه صدر المتألهين في المشاعر و غيره لإثبات هذا المطلب فغير تامّ ، لما ذكرنا في تعاليق الأسفار » ولى در انتهاى امر از اضطراب بدر آمده و بدان اعتراف نموده است ، چنان كه با مراجعه به كلماتش در آخر مبحث وجود ذهنى منظومه حكمت « 2 » و به مبحث علم واجب آن « 3 » و به تعليقاتش بر علم الهى اسفار « 4 » ، صحّت گفتار ما دانسته مىشود . و ما چون در پيرامون اعتراض و اعتراف آن جناب در كتاب نام برده در اتحاد عاقل و معقول به تفصيل بحث كرده‌ايم ، در اين تعليقه به همين قدر بطور ايماء و اشاره اكتفا مىكنيم .\r\nخلاصه اينكه متأله سبزوارى ابتداى امر در برهان تضايف كوتاه آمده ولى آخر الأمر به صحت آن اعتراف كرده است ، علاوه در مصنّفات خود چندين دليل بر اتحاد عاقل و معقول اقامه كرده است . و مثل متأله سبزوارى در برهان تضايف خاصّة ، مثل شيخ رئيس در اصل مسأله اتحاد عاقل و معقول است ، چنان كه شيخ پس از آن همه اعتراض و ردّ و ايراد بر ادله اتحاد عاقل به معقول در آخر به صحت آن اعتراف كرده است ؛ همچنين حاجى در برهان تضايف خاصّه .\r\n\r\n\r\n","description":"","footnote":"\r\n( 1 ) - اسفار ، ج 1 ، ص 308 ، چاپ سنگى .\r\n( 2 ) - شرح منظومه ، ص 33 .\r\n( 3 ) - شرح منظومه ، ص 158 .\r\n( 4 ) - اسفار ، ج 3 ، ص 40 ، چاپ رحلى .\r\n","page_name":" 136 ","page_number":136},
  {"content":"\r\n\r\nقوله ( قدّس سرّه ) : « فرفوريوس كه از بزرگترين شاگردان صاحب اثولوجيا ، ارسطو است » حكماى اسلام عموما اثولوجيا را از ارسطو مىدانند و در ابتداى اثولوجيا بدين انتساب تنصيص شده است :\r\nالميمر الأوّل من كتاب أرسطوطاليس الفيلسوف ، المسمّى باليونانيّة اثولوجيا و هو القول على الربوبيّة ، تفسير فرفوريوس الصوري ، و نقله الى العربية عبد المسيح بن عبد اللّه بن ناعمة الحمّصي ، و أصلحه لأحمد بن المعتصم باللّه أبو يوسف يعقوب بن إسحاق الكندي .\r\nلكن دانشمندان اروپا آن را از فلوطين مىدانند و گويند كه اثولوجيا اجزائى از كتاب تاسوعات افلوطين است . و پورفير كه از شاگردان ممتاز فلوطين بود آثار وى را جمع‌آورى كرد و آنها را به شش بخش و هر بخش را بر نه رساله تنظيم نموده است كه آنها را تاسوعات مىگويند يعنى رسائل نه‌گانه فلوطين . و اثولوجياى معروف يك قسم از تاسوعات است كه از تاسوع چهارم تا ششم است .\r\nآنچه در آغاز اثولوجياى معروف آورده شد كه فرفوريوس صورى آن را تفسير كرده است ، مؤيد قول كسانى است كه اثولوجيا را از فلوطين دانستند ؛ زيرا كه در شرح حال فرفوريوس نوشته‌اند كه وى رساله‌ها و نوشته‌هاى فلوطين را ترتيب داد و تنظيم كرد و خود مدّت شش سال در نزد فلوطين بود .\r\nپورفير نام برده گفته است : افلوطين از كتاب ما بعد الطبيعه ارسطو استفاده‌هاى بسيار كرده است . و قفطى در تاريخ الحكماء و ديگران نيز نوشته‌اند كه فرفوريوس در شرح و ترتيب و تفسير كتابهاى ارسطو توجه و عنايت خاصّى داشت ، لذا قول بعضى از دانشمندان كه اثولوجيا را به فلوطين نسبت داده است از اين جهت كه مشابهت با تاسوعات فلوطين دارد و يا شرح منتخبات برخى از تاسوعات است ، ناتمام مىنمايد . و اللّه تعالى اعلم .\r\nقوله ( قدّس سرّه ) : « در كتب عرفان مثل مصباح الانس و نظير آن مورد توجه بوده است » در مصباح الانس ( ص 82 ) و نظير آن در نفحات صدر الدين قونوى نفحه ششم و هشتم و نهم و مواضع ديگر آن ، و همچنين در نصوص او نصّ سيزدهم در\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nاتحاد علم و عالم و معلوم « 1 » و نيز در رسائل بابا افضل كاشى « 2 » و نيز در شرح تمهيد القواعد ابن تركه « 3 » و در چندين موضع فتوحات شيخ اكبر محيى الدين عربى كه هم خودش استاد همه اينان است و هم فتوحاتش امّ الكتاب همه اين كتب و رسائل است . و اين مواضع و غير آنها را در كتاب اتحاد عاقل به معقول به تفصيل آورده‌ايم و بيان كرده‌ايم .\r\nدر مصباح الانس گويد : « قال الشيخ في النفحات : نفحة تتضمّن التعريف لحقيقة العلم ، اعلم أنّ حصول العلم بالشيء كان ما كان و كمال معرفته موقوف على الاتّحاد بذلك المعلوم . . . » . مرادش از شيخ صدر الدين قونوى است كه ماتن مصباح الانس است كه متن به نام مفتاح غيب الجمع و الوجود است ، مصباح تأليف علامه محمد بن حمزه شهير به ابن فنارى ، شرح مفتاح صدر الدين قونوى است و يكى از كتب عرفانى استدلالى و برهانى نظير مقامات العارفين اشارات است و آن را مصباح الانس بين المعقول و المشهود فى شرح مفتاح غيب الجمع و الوجود ناميده است .\r\nقونوى در نصّ سيزدهم نصوص گويد :\r\nنصّ شريف : اعلم أنّ أعلى درجات العلم بالشيء أيّ شيء كان و بالنسبة إلى أيّ عالم كان ، و سواء كان المعلوم شيئا واحدا أو أشياء أنّما يحصل بالاتّحاد بالمعلوم و عدم مغايرة العالم له . . . .\r\nقوله ( قدّس سرّه ) : « و هم بعضى اشعار جلال الدين بلخى اشارتى در اين باب دارد ، بلكه صريحا در آن مندرج است » عارف رومى در چندين جاى كتاب عالى الشأن مثنوى در اتحاد عالم به معلوم كه همان اتحاد عاقل به معقول و اتحاد مدرك به مدرك است سخن گفته است مثلا در دفتر دوم گويد :\r\n جان نباشد جز خبر در آزمون * هر كه را افزون خبر جانش فزون \r\n جان ما از جان حيوان بيشتر * از چه ؟ زان رو كه فزون دارد خبر \r\n\r\n\r\n","description":"","footnote":"\r\n( 1 ) - ص 196 ، چاپ سنگى .\r\n( 2 ) - ج 2 ، ص 666 .\r\n( 3 ) - ص 88 ، چاپ سنگى .\r\n","page_name":" 138 ","page_number":138},
  {"content":"\r\n\r\nو در دفتر ششم آن گفته است :\r\n چون سرّ و ماهيت جان مخبر است * هر كه او آگاه‌تر با جان‌تر است \r\n اقتضاى جان چو اى دل آگهى است * هر كه آگه‌تر بود جانش قوى است \r\nو نيز در اوائل دفتر دوم مثنوى گويد :\r\n اى برادر تو همين انديشه‌اى * مابقى تو استخوان و ريشه‌اى \r\n گر گلست انديشه تو گلشنى * و ربود خارى تو هيمهء گلخنى \r\nمتأله سبزوارى در شرح مثنوى در اين مقام گويد :\r\n« گر گلست انديشه تو گلشنى » ، اين قول به اتحاد عالم و معلوم است كه بسيارى از محققين حكما بر آنند . مجملى از بيان آن است كه معلوم دو است : معلوم بالذات ؛ چون صورت كلّيه گل كه در عقل ، و صورت جزئيه آن كه در خيال است ؛ و معلوم بالعرض كه گل طبيعى مادّى باشد و اين محققين نمىگويند كه روح با گل طبيعى اتحاد دارد بلكه با معلوم بالذات از گل . ديگر آنكه آن گل معلوم بالذات ماهيتى دارد و وجودى . و نمىگويند با ماهيت و مفهوم آن اتحاد دارد بلكه با وجود او . به اين معنى كه همه مفاهيم و ماهيات حاصله در روح به وجود روح موجودند چنان كه در عالم خارج به وجودات متشتّته موجود بودند در روح به يك وجود بسيط مبسوط موجودند . . . « 1 »\r\nقوله ( قدّس سرّه ) : « هيچ عاقلى نمىگويد كه جوهر عاقل با انسان و فلك و ملك و حيوان كه در خارج از نفس وجود دارند يكى مىباشند » بلكه اين مطلب هم صحيح و مسلّم است به اين بيان كه نفس ناطقه انسانى از راه ارتباط و اتّصال بلكه اتحاد با علل و مبادى عاليه به خصوص با عقل بسيط مىتواند با اعيان خارجى متحد گردد ولى نه اينكه در عين حدود آنها محدود گردد يعنى عين حدود آنها شود كه هيچ عاقلى اينچنين تفوّه نمىكند بلكه اين نحو اتّحاد نفس با اعيان خارجى اتّحاد تعلّقى است كه اعيان موجودات به منزلهء اعضاء و جوارح نفس مىشود ،\r\n\r\n\r\n","description":"","footnote":"\r\n( 1 ) - شرح مثنوى ، ص 103 ، چاپ رحلى ، سنگى .\r\n","page_name":" 139 ","page_number":139},
  {"content":"\r\n\r\nو بنابراين نحوه اتحاد ، اعيان خارجى مراتب وجود و شئون نفس مىگردند و از اين جهت نفس عين موجود خارجى را ادراك مىكند ، مثل اينكه متن اعيان خارجى صفحه علم بارى بلكه عين علم و معلوم بارى تعالى بلكه شئون ذاتيه حق تعالىاند ، چنان كه در حكمت متعاليه و صحف عرفانيه محقق گشته است ولى آن بحثى سواى اين بحث ، و طورى وراى اين طور است ، و اين بنده اين نحوه اتحاد را به « اتحاد تعلّقى » اصطلاح كرده است ، و در كتاب اتحاد عاقل به معقول انحاء اتحاد را به شش قسم تفصيل داده است .\r\nقوله ( قدّس سرّه ) : « فصل دوم در بيان تشريح حقيقت معقول بالذات » علم مطلقا حضورى است و معلوم بالذات نفس ، حتى در محسوسات همان مدركات اوست . و آنچه خارج از مرتبهء ذات اوست معلوم بالعرض اوست و لكن معلوم بالعرض نيز بايد با نفس يك نحو تعلق و ارتباط داشته باشد و اضافه به حضور وضعى بين شخص انسان و خارج تحقق يابد ، نه اينكه بطور مطلق هر چه كه خارج از نفس است آن را معلوم بالعرض گفت ، خلاصه اينكه معلوم بالعرض بايد محكىّ معقول بالذات كه معلوم بالذات است بوده باشد .\r\nدر معلوم بالذات و معلوم بالعرض ، در دو جاى اسفار بحث شده است يكى در فصل سوم مقاله سوم قسم چهارم جواهر و اعراض « 1 » و ديگر در فصل اول موقف ثالث الهيات « 2 » جز اينكه در جواهر و اعراض به اشاره گذشت و در الهيات شرح و بسط داد و ما در كتاب اتحاد عاقل به معقول به تفصيل بحث نموده‌ايم . در الهيات اسفار فرمود :\r\nالذي يطلق عليه اسم المعلوم قسمان : أحدهما هو الذي وجوده في نفسه هو وجوده لمدركه ، و صورته العينيّة هي بعينها صورته العلمية ، و يقال له المعلوم بالذات .\r\nو ثانيهما هو الذي وجوده في نفسه غير وجوده لمدركه ، و صورته العينيّة ليست هي\r\n\r\n\r\n","description":"","footnote":"\r\n( 1 ) - ج 2 ، ص 65 ، چاپ رحلى .\r\n( 2 ) - ج 3 ، ص 31 .\r\n","page_name":" 140 ","page_number":140},
  {"content":"\r\n\r\nبعينها صورته العلمية ، و هو المعلوم بالعرض .\r\nفإذا قيل : العلم عبارة عن الصورة الحاصلة عن الشيء عند المدرك أريد بالمعلوم به الأمر الخارج من القوّة المدركة كالسماء و الأرض و البيت و الحجر و الشجر و الفرس و الإنسان و سائر الماديات و أحوالها . و اذا قيل : العلم عبارة عن حضور صورة شيء للمدرك عني به العلم الذي هو نفس المعلوم لا شيء غيره . و في كلّ من القسمين المعلوم بالحقيقة و المكشوف بالذات هو الصورة التي وجودها وجود نوري إدراكي خالص عن الغواشي المادّية غير مخلوط بالأعدام و الظلمات .\r\nمرحوم صدر المتألهين در مرحله دهم اسفار كه بحث از اتحاد عاقل به معقول است متعرّض فرق بين معلوم بالذات و بالعرض نشد . در حقيقت اين مطلب را بايد متمم آن بحث قرار داد .\r\nقوله ( قدّس سرّه ) : « صورت علميه كه معقول بالذات است وجود واقعى آن همان وجود اوست براى نفس » بلكه در حقيقت وجود واقعى آن همان وجود نفس است نه براى نفس ، زيرا كه نور علم عين نفس ناطقه مىگردد و نفس به انوار معارف متدرجا اشتداد نورى مىيابد و إن شئت قلت اشتداد وجودى پيدا مىكند .\r\nبه تعبير استاد علامه حاج ميرزا مهدى قمشه‌اى الهى ( رضوان اللّه تعالى عليه ) :\r\nخداى آفريننده موجودات عالم كه هر چيز را از مقوّمات و اجزائى آفريده نفس ناطقه انسان را از جوهر علم و صور ادراكى خلق فرموده و اصل ذات انسان علم و دانش است و اين قول را حركت جوهرى به خوبى روشن ساخته كه طفل انسانى نخست انسانيتش ضعيف و ناتوان است و هر چه در مقام علم و هوش او بالطبيعه و الفطرة ، يا بالنظر و الاكتساب افزوده شود حقيقت انسانيت وى قوىتر و تواناتر مىگردد ، گويى صور علمى و دانش و فكرت و هوش خشت و گل عمارت جان انسانى است و كاخ رفيع مقام انسانيت را تدريجا حصول صور علمى بنيان مىكند هر چه در مقام علم بالاتر رود اين كاخ ناطقه عالىتر و روح بزرگتر و قوىتر و كاملتر مىگردد .\r\nو به تعبير استاد علامه حاج ميرزا ابو الحسن شعرانى ( رضوان اللّه تعالى عليه )\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nكه براى فهم آن به چراغ مثال زده است :\r\nمثلا وقتى فتيلهء نازك و سرپيچ نمره سه روى چراغ بگذاريم روشنايى آن كمتر است ، وقتى فتيله را عوض كرديم همان چراغ روشنتر مىشود . انسان وقتى هيچ ياد نگرفته به منزله چراغ نمره سه كور كور مىكند يا بگوييد چراغ كه كبريت به آن زده نشد ، وقتى آمد خدا را شناخت قدرى فتيله روشن‌تر مىشود ، وقتى فهميد سميع است و بصير است و قادر است و ساير صفات كماليه را درك كرد و احكام او را ياد گرفت فتيله قوىتر و روشنايى بيشتر مىشود . غرض اينكه علم مانند نقش پرده نيست بلكه خود روح را روشن مىكند و عين روح مىشود و با آن متحد مىگردد ، و از اين تعبير كرده‌اند به اتحاد عاقل و معقول و حاسّ و محسوس » .\r\nو جناب استاد علامه رفيعى نيز در آخر نتيجه گفتارش تصريح مىفرمايد كه چشم بينش و دانش عقلى نفس ، خود صورت معقوله است و صورت معقوله عين نفس مىگردد كه در حقيقت وجود واقعى صورت علميه همان وجود نورى نفس است نه براى نفس است .\r\nقوله ( قدّس سرّه ) : « فصل سوم در اقسام اتحاد بين دو شىء و تصور آن » در اين اقسام سه‌گانه اتحاد ، ناظر به كلام صدر المتألهين در فصل هشتم طرف اوّل مرحله دهم اسفار است « 1 » . و نيز مرحوم آخوند در فصل دهم فن ششم جواهر و اعراض اسفار « 2 » در اتحاد و در لزوم بودن مدرك و مدرك در هر ادراك به مرتبه واحده ، بحث فرموده است . كه در اين رساله عمده نظر استاد و اعتماد كلامش در اتحاد به لزوم بودن مدرك و مدرك در مرتبه واحده است . در فصل هشتم مرحله دهم پس از نقل كلام شيخ رئيس از چند فصل نمط هفتم اشارات ، و از فصل ششم مقاله پنجم فن ششم نفس شفاء در ابطال قول به اتحاد عاقل به معقول گفته است :\r\nو الذي يجب أن يعلم أوّلا - قبل الخوض في دفع ما ذكره الشيخ في نفي الاتّحاد بين\r\n\r\n\r\n","description":"","footnote":"\r\n( 1 ) - ج 1 ، ص 280 ، چاپ رحلى ، سنگى .\r\n( 2 ) - ج 2 ، ص 196 ، چاپ رحلى ، سنگى .\r\n","page_name":" 142 ","page_number":142},
  {"content":"\r\n\r\nالأمرين عامّا و بين العاقل و المعقول خاصّا - أمران :\r\nأحدهما : أنّ الوجود في كلّ شيء هو الأصل في الموجودية ، و هو مبدأ شخصيّته و منشأ ماهيّته ، و أنّ الوجود ممّا يشتدّ و يضعف و يكمل و ينقص و الشخص هو هو ، أ لا ترى أنّ الانسان من مبدأ كونه جنينا بل نطفة إلى غاية كونه عاقلا و معقولا جرت عليه الأطوار و تبدّلت عليه النشئات مع بقاء نحو وجوده و شخصيّته .\r\nو ثانيهما : أنّ الاتّحاد يتصوّر على وجوه ثلاثة :\r\nالأوّل : أن يتّحد موجود بموجود بأن يصير الوجودان لشيئين وجودا واحدا و هذا لا شكّ في استحالته ؛ لما ذكره الشيخ من دلائل نفي الاتّحاد .\r\nو الثاني : أن يصير مفهوم من المفهومات أو ماهية من الماهيات عين مفهوم آخر مغاير له ، أو ماهية أخرى مغايرة لها ، بحيث يصير هو هو أو هي هي حملا ذاتيا أوليا . و هذا أيضا لا شكّ في استحالته ؛ فإنّ المفهومات المتغايرة لا يمكن أن تصير مفهوما واحدا ، أو يصير بعضها بعضا بحسب المفهوم ؛ ضرورة أنّ كلّ معنى غير المعنى الآخر من حيث المعنى ، مثلا مفهوم العاقل محال أن يصير عين مفهوم المعقول ، نعم يمكن أن يكون وجود واحد بسيط يصدق عليه أنّه عاقل و يصدق عليه أنّه معقول حتى يكون الوجود واحدا و المعاني متغايرة ، لا تغايرا يوجب تكثّر الجهات الوجودية .\r\nو الثالث : صيرورة موجود بحيث يصدق عليه مفهوم عقلي و ماهية كلّية بعد ما لم يكن صادقا عليه أوّلا ، لاستكمال وقع له في وجوده . و هذا ليس بمستحيل ، بل هو واقع ؛ فإنّ جميع المعاني المعقولة التي وجدت متفرقة في الجماد و النبات و الحيوان يوجد مجتمعة في الانسان الواحد .\r\nدر امر اوّل دو مطلب را افاده فرموده است : يكى اينكه وجود در هر چيز اصل در موجوديت است ، و ديگر اينكه وجود اشتداد و ضعف و كمال و نقص مىيابد و در تمام اين اطوار وجودى و تبدّل نشئات ، تشخّص وجودى شخص محفوظ است و بايد بين تشخّص كه همان هويت شخص است ، و بين امتياز فرق گذاشت ؟ كه در اين تبدّل نشئات و اطوار وجودات ، تشخّص محفوظ و امتيازات متفاوت است . اين نكته را مرحوم حاجى در شرح اسرار دفتر سوم مثنوى آنجا كه\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nملاى رومى گويد :\r\n از تو رسته است ار نكويست ار بد است * ناخوش و خوش هم ضميرت از خود است \r\nبه اين عبارت افاده فرمود :\r\nبدان كه تشخّص به روح است و روح محفوظ است ، چنان كه اينجا با تفاوت عظيم به حسب اسنان اربعه از صبا و شباب و كهولت و شيخوخت ، چون نفس ناطقه او يك شخص از نفس است اين انسان جسمانى يكى است ، گو مراتب امتيازى داشته باشند كه تشخّص و هويّت غير امتياز است . « 1 »\r\nاصل اين مطلب شريف كه فرق ميان تشخص و امتياز است و ريشه بحث و تحقيق آن را در فصل دوم و سوم مرحله چهارم اسفار كه در ماهيت و لواحق آن است ، طلب بايد كرد . « 2 »\r\nدر امر دوم وجوه اتّحاد را به سه وجه بيان فرموده است كه مطابق بيان استاد ( رحمة اللّه عليه ) قسم اوّل در رساله ، ذيل وجه دوم در اسفار است ، و قسم دوم در رساله ، وجه اوّل در اسفار است ، و قسم سوم در رساله ، همان وجه سوم در اسفار است .\r\nدر اسفار وجه دوم اتّحاد به دو قسم شده است :\r\nقسمى باطل و آن اينكه مفهومى از مفاهيم عين مفهوم ديگر گردد مثل اينكه مفهوم علم عين مفهوم قدرت گردد . اين قسم اتحاد باطل را مرحوم استاد متعرض نشد مگر اينكه به نظرى در قسم دوم رساله كه اتحاد دو شىء در عرض هم است مندرج شود .\r\nو قسمى حق و آن اينكه وجود واحد بسيط مصداق معانى متغايره گردد مثل موجود مجرّد عارى از ماده قائم به ذات خود كه به اطباق و اجماع علما چنين\r\n\r\n\r\n","description":"","footnote":"\r\n( 1 ) - ص 233 ، چاپ سنگى ، رحلى .\r\n( 2 ) - ج 1 ، ص 113 ، 114 .\r\n","page_name":" 144 ","page_number":144},
  {"content":"\r\n\r\nموجودى عقل و عاقل و معقول است و به تفصيل در فصل يازدهم طرف اول مرحله دهم اسفار « 1 » و در فصل نوزدهم نمط سوم اشارات « 2 » از آن بحث شده است . قسم اول اتحاد در رسالهء استاد اين قسم اتحاد حق وجه دوم در اسفار است كه ما از آن تعبير به ذيل وجه دوم كرده‌ايم . و آن اينكه اشيائى در معانى و مفاهيم تفاوت داشته باشند و به يك وجود موجود باشند مانند اتّحاد جنس و فصل در وجود نوع ، و مثل صفات كماليه حضرت حق ( جلّت أسماؤه ) كه عين ذات بارى تعالى به يك وجود احدى الهىاند .\r\nدر فرق ميان وجه سوم اتحاد و ميان قسم دوم وجه دوم كه از آن تعبير به ذيل كرده‌ايم ، دقّت بسزا لازم است . زيرا هر دو به حسب وجود مصداق مفاهيم و معانى متعدده متغايره‌اند ولى در قسم دوم وجه دوم سخن اين است كه موجودى به وجود واحد ، بالفعل مصداق مفاهيم متعدده است مانند موجود مفارق كه بالفعل هر چه بايد باشد هست ، و امكان استعدادى و استكمال در آن راه ندارد ؛ به خلاف وجه سوم اتحاد كه اختصاص به موجودى دارد كه به امكان استعدادى و حركت جوهرى در اشتداد وجودى از نقص به كمال و از قوه به فعليت مىرسد مثل نفس مستكمله انسانى ، لذا مرحوم آخوند فقط در وجه سوم فرموده است : « بعد ما لم يكن صادقا عليه أوّلا » و در دليل آن فرمود : « لاستكمال وقع له في وجوده » .\r\nاما كلام صدر المتألهين در فصل دهم فن ششم جواهر و اعراض اسفار در مرتبه واحده بودن مدرك و مدرك اينكه :\r\nكما أنّ الماهية الموجودة في الخارج كلّية بالقوّة جزئية بالفعل ، من شأنها أن تتجرّد عن المواد و تنتزع عنها الغواشي بتعمّل و تجريد و نزع ، كذلك القوة الإنسانية المدركة لها عاقلة بالقوة ؛ إذ من شأنها أن تنتزع عن نفسها المادّة و غواشيها فتصير عند ذلك عاقلة أي مدركة الكلّيات بالفعل ، و بالجملة مرتبة المدرك و المدرك في كلّ إدراك مرتبة واحدة .\r\n\r\n\r\n","description":"","footnote":"\r\n( 1 ) - ج 1 ، ص 286 .\r\n( 2 ) - ص 96 ، چاپ شيخ رضا .\r\n","page_name":" 145 ","page_number":145},
  {"content":"\r\n\r\nفذلكه و نتيجه بحث : از آنچه در اين تعليقه نقل و تحقيق كرده‌ايم مطالبى چند به دست آمد ، از آن جمله :\r\nيكى اينكه وجود اصل در تشخّص است و امتيازها تفاوت مىيابد و هويّت شخصيّه باقى است .\r\nو ديگر اينكه وجود نفس ناطقه به سبب حركت در جوهر از قوه به فعل يعنى از نقص به كمال مىرسد كه به نيل صور علميه و معارف الهيه اشتداد وجودى مىيابد ؛ يعنى آن صور علميه و معارف الهيه با نفس ناطقه اتصال بلكه اتحاد وجودى مىيابند ، بلكه اطلاق اتحاد نيز از باب تنگى لفظ و ضيق عبارت است و در حقيقت فوق اتحاد است ؛ زيرا صور حقائق علميه ، اطوار وجود و شئون ذاتى نفس و عين نفس ناطقه مىگردند .\r\nو ديگر اينكه مرتبه مدرك و مدرك در هر ادراك اعم از معقول و متوهم و متخيّل و محسوس ، مرتبه واحده است . يعنى بايد مدرك و مدرك مطلقا هر دو در يك مرتبه باشند .\r\nبدان كه اين سه مطلب اساس فهم مسأله اتّحاد عاقل به معقول در اين رساله است .\r\nقوله ( قدّس سرّه ) : « ولى همه موجود به يك وجود احدى الهى هستند » احد فوق مرتبه واحد است چه در وحدت آكد و اشدّ از آن است . در واحد سخن اين است كه يكى است و دو نيست و در احد اينكه علاوه بر يكى بودن يكتا هم هست كه منزّه از هر گونه انقسام است . بارى تعالى واحد أحدى الذات است يعنى بسيط الحقيقه است ؛ لأنّه صمد لا جوف له و غيره أجوف ، و كل ممكن زوج تركيبي و كلّ مركب مزوّج الحقيقة .\r\nقوله ( قدّس سرّه ) : « يعنى هر يك از مفهوم عاقل و معقول در وجود خارجى و وجود ذهنى با هم هستند » اين همان مطلب سوم است كه مدرك و مدرك مطلقا هر دو بايد در يك مرتبه باشند . و مطلب اوّل و دوم در اتحاد قسم سوم به كار برده شده است .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nقوله ( قدّس سرّه ) : « و در اين صورت اگر علم و تعقل و معقول بالفعل عرض باشد ، إلى قوله : با كدام چشم باطن معقول را نگريست » . صدر المتألهين در فصل هفتم طرف اول مرحله دهم اسفار فرمايد :\r\nثمّ إنّهم - يعني القائلين بارتسام صور المعقولات المتباينة الماهيات في العقل - زعموا أنّ الجوهر المنفعل العقلي من الإنسان الذي كان عقلا و معقولا بالقوة ممّا يصادف الصور العقلية و يدركها إدراكا عقليا .\r\nفنقول : تلك القوّة الانفعالية بما ذا أدركت الصورة العقلية ؟ أ تدركها بذاتها المعرّاة عن الصور العقليات ؟\r\nفليت شعري كيف تدرك ذات جاهلة غير مستنيرة بنور عقلي ، صورة عقلية نيّرة في ذاتها معقولة صرفة ؟ فإن أدركتها بذاتها فالذات العارية الجاهلة العمياء كيف تدرك صورة علمية ؟ و العين العمياء كيف تبصر و ترى  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  و إن أدركتها بما استنارت به من صورة عقلية فكانت تلك الصورة عاقلة بالفعل كما كانت معقولة بالفعل بلا حاجة إلى صورة أخرى ، و إلّا لكان الكلام عائدا و يلزم تضاعف الصور إلى غير النهاية ، فكان المعقول و العاقل شيئا واحدا بلا اختلاف .\r\nخلاصه جواب اين كه چون قوه مدركه انفعاليه يعنى نفس ناطقه به ادراك صورت عقليه بينا و دانا مىشود پس صورت علميه خود نور و بينا و داناست ، و چون صورت علميه ، معقول نفس گرديد به حكم تضايف ، معقول بدون عاقل نيست . و اگر چنانچه صورت علميه معقوله ، در متن قوه مدركه انفعاليه و در مرتبه وى قرار نگيرد ، بايد در خارج ذات او باشد مثلا مثل ديوار و بياض روى آن كه ذات ديوار سفيد نيست . پس نفس ناطقه در مرتبه ذاتش بيناست و گرنه لازم آيد موجودى بىچشم و بىنور بينا باشد  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  .\r\nقوله ( قدّس سرّه ) : « و اگر همين صورت معقوله را كه عرض گرفتند او را سبب عاقليت بالفعل نفس بدانند » صورت معقوله كه سبب عاقليت بالفعل نفس و جهت استكمال جوهرى نفس است ، محال است كه در مرتبه قوه انفعاليه مدركه - اعنى نفس عاقله - و در متن ذات وى نباشد ؛ زيرا به فرض اين كه در مرتبه وجودى او\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nنباشد بايد يا عرض باشد و يا جوهر ؛ اگر عرض باشد بايد - چنان كه به عنوان مثال در تعليقه قبل گفته‌ايم - ذات نفس و صورت علميه معقوله مثل ديوار و بياض عارض وى باشد كه جوهر و ذات ديوار سفيد نيست ؛ چه بياض خارج از گوهر ذات اوست ، پس نفس ناطقه در اين فرض از قوه به فعل نرسيده است و صورت معقوله عين ذاتش نشده است . وانگهى عرض وقتى عارض جوهر مىشود كه ذات جوهر از هر جهت در جوهريت خود تمام باشد پس سير كمالى خود را در جوهريت ممكن نيست از عرض بگيرد و استفاده كند .\r\nو اگر صورت معقوله جوهر خارج از مرتبهء وجودى نفس عاقله و سبب و واسطهء عاقليت بالفعل نفس باشد - علاوه اينكه همان اشكال در عرض بودن صورت علميه لازم آيد كه نفس در مرتبه ذاتش عارى از نور علم باشد ، و در عين حال موجودى بىنور و بىچشم ، بينا باشد - بايد صورت علميه را واسطه‌اى مانند آلات صناعيه دانست كه در حقيقت دارايى نفس نيستند بلكه يك نحو اضافه و انتساب اعتبارى بدانها دارد مثل اينكه مىگويد : « اموال و اولاد من » . در اسفار فرمايد :\r\nو ليس لقائل أن يقول : تلك الصورة واسطة في كون النفس عاقلة لما سواها و هي معقولة للنفس بذاتها ، بمعنى أنّ ما وراءها ممّا هي مطابقة إيّاه تصير معقولا للنفس بتلك الصورة .\r\nلأنّا نقول : لو لم تكن تلك الصورة معقولة للنفس أوّلا لم يمكن أن يدرك بها غيرها ، و ليس توسيط تلك الصّور في إدراك الاشياء كتوسيط الآلات الصناعية في الأعمال البدنيّة بل مثالها مثال النور المحسوس في درك المبصرات حيث يبصر النور أوّلا و بتوسّطه غيره .\r\nو ليس وجود الصورة الإدراكية عقلية كانت أو حسيّة للجوهر المدرك كحصول الدار و الأموال و الأولاد لصاحب الدار و المال و الولد ؛ فإنّ شيئا من ذلك الحصول ليس في الحقيقة حصولا لذات شيء لدى ذات أخرى ، بل إنّما ذلك حصول إضافة لها فقط . « 1 »\r\nقوله ( قدّس سرّه ) : « چشم بينش و دانش عقلى نفس خود صورت معقوله باشد » . پس صورت معقوله خودش وجود نورى است و چشم و دانش و بينش\r\n\r\n\r\n","description":"","footnote":"\r\n( 1 ) - اسفار ، ج 1 ، ص 279 ، مرحلهء دهم ، طرف اول ، فصل هفتم .\r\n","page_name":" 148 ","page_number":148},
  {"content":"\r\n\r\nاست و الّا چگونه چشم و دانش و بينش نفس مىگردد . مرحوم آخوند در اسفار فرمايد :\r\nالصورة المعقولة من الشيء المجرّدة عن المادّة سواء كان تجرّدها بتجريد مجرد إيّاها عن المادّة أم بحسب الفطرة ، فهي معقولة بالفعل سواء عقلها عاقل من خارج أم لا . « 1 »\r\nقوله ( قدّس سرّه ) : « علم كه صورت عقليه و معقول بالذات است هم معقول است و هم چشم عقلى نفس است و هم حيثيت نوريه ادراك است » علم را به حيثيت نوريه ادراك ، تعبير فرموده است ؛ چه در جاى خود محقّق است كه « العلم هو كلّ وجود صورى مجرّد عن المادّة » « 2 » و به تعبير متأله سبزوارى : « العلم وجود نورى محيط مبسوط بسيط » « 3 » و چون علم وجود صورت و حقيقت عارى از ماده است لا جرم وجود نورى محيط مبسوط بسيط است ، پس علم مطلقا گوهرى نورى قائم به ذات خود است . آن طبايع خارجى كه پابند ماده‌اند ، ماده حجاب آنهاست و چون حجاب از آنها گرفته شود صورت مجرّده نورى معقول قائم به ذات خود خواهند بود كه عقل و عاقل و معقول خواهند بود . و به بيان شريف معلّم ثانى فارابى در مدينه فاضله :\r\nالمانع للصورة من أن تكون عقلا و أن تعقل بالفعل هو المادة التي فيها يوجد الشيء فمتى كان الشيء في وجوده غير محتاج إلى مادّة كان ذلك الشيء بجوهره عقلا بالفعل . « 4 »\r\nو صورى كه عارى از ماده‌اند يا صور علميه نوريه قائم به نفسند به نحو قيام فعل به فاعلش كه از شئون نفس و عين گوهر او گرديده‌اند . و يا جواهر قائم به ذات خودند چون عقل بسيط . پس هر صورت عارى از ماده علم است ، و علم عقل و عاقل و معقول است چنان كه علم و عالم و معلوم است . لذا در تعريف علم فرموده‌اند : « علم عبارت از وجود مجرد از ماده است » . و در تعريف ديگر : « علم\r\n\r\n\r\n","description":"","footnote":"\r\n( 1 ) - اسفار ، ج 1 ، ص 278 ، مرحله دهم ، طرف اول ، فصل هفتم .\r\n( 2 ) - اسفار ، ج 1 ، ص 286 .\r\n( 3 ) - تعليقهء اسفار ، ج 1 ، ص 291 .\r\n( 4 ) - مدينهء فاضله ، ص 9 ، چاپ مصر .\r\n","page_name":" 149 ","page_number":149},
  {"content":"\r\n\r\nنفس وجود غير مادى است » و در تعريف ديگر : « علم هر وجود صورى مجرد از ماده است » . و فرموده‌اند : « وزان علم بعينه وزان وجود در قوه و ضعف و عليت و معلوليت است » .\r\nتعبير متين علم به حيثيت نوريه ادراك ، مرا به ياد بيان رفيع شيخ اكبر محيى الدين عربى در فتوحات انداخته است كه :\r\nلو لا النور ما ادرك شيء لا معلوم و لا محسوس و لا متخيّل أصلا . و يختلف على النور الأسماء الموضوعة للقوى فهي عند العامة موضوعة للقوى و عند العارفين أسماء للنور المدرك به فاذا أدركت المسموعات سمّي ذلك النور سمعا ، و إذا أدركت المبصرات سمّي بصرا ، و غير ذلك لمسا و ذوقا و شمّا و خيالا و وهما و عقلا و حافظة و مفكّرة و مصوّرة ، و كل ما يقع به إدراك فليس الّا النّور . « 1 »\r\nاز آنچه كه تقديم داشته‌ايم سرّ حديث شريف : « العلم نور يقذفه اللّه في قلب من يشاء » و حديثى كه اهل بهشت از هر جانب مىبينند ، و آنچه كه افاضل حكما فرموده‌اند : « النفس بصر كله و سمع كله » و نظائر آنها ، دانسته مىشود .\r\nقوله ( قدّس سرّه ) : « پس مدرك و مدرك و ادراك يكى است » اسلوب بحث اقتضا مىكرد كه در نتيجه بفرمايد : « پس عاقل و معقول و عقل يكى است » تغيير اسلوب براى اين جهت است كه بحث اختصاص به اتحاد عاقل به معقول ندارد بلكه مطلقا در جميع قواى مدركه و مدركات آنها جارى است ، و همين برهان تضايف در همهء ادراكات جارى است و لكن چون ادراك معقولات اختصاص به انسان دارد كه صاحب نفس مدركه معقولات و كلّيات است و بدين گوهر گرانبها از انواع حيوانات ممتاز است ، و آنچه براى انسان من حيث هو انسان به كار مىآيد و بدان مجد و عظمت مىيابد همان ادراك معقولات است كه كليات وجوديه‌اند و محيط بر زمان و مكانند ، بحث را به اسم اتحاد عاقل به معقول عنوان كرده‌اند .\r\nتفصيل بيشتر را از كتاب ما در اتحاد عاقل و معقول بايد طلب كرد .\r\n\r\n\r\n","description":"","footnote":"\r\n( 1 ) - الفتوحات المكّية ، ج 3 ، ص 309 - 310 ، باب 360 ، وصل اول ، چاپ بولاق .\r\n","page_name":" 150 ","page_number":150},
  {"content":"\r\n\r\nقوله ( قدّس سرّه ) : « و به همين بيان محقّق گردد كه انسان با مدركات خود محشور شود » يكى از نتائج بسيار مهمّ مسأله اتحاد عاقل و معقول همين است كه انسان با مدركات خود محشور مىشود بلكه انسان همان مدركات خود است .\r\nبدان كه مبحث نفس ناطقه انسانى ، قلب و قطب جميع مباحث حكميه ، و محور تمام مسائل علوم عقليه و نقليه ، و اساس همه خيرات و سعادات است .\r\nو معرفت آن اشرف معارف است .\r\nدر معرفت نفس چند امر از اصول و امّهات است ، از آن جمله :\r\nأ - مغايرت نفس با مزاج ؛ كه نفس مزاج نيست تا به فساد مزاج فوت گردد و تباه شود ، بلكه نفس است كه حافظ مزاج است . و بر اين امر ادلّه‌اى چند اقامه شده است .\r\nب - و ديگر مغايرت نفس با بدن ؛ و بر اين امر نيز ادله‌اى چند اقامه شده است . اين ادلّه نظر به تجرّد نفس ناطقه ندارند ، بلكه همين اندازه مغايرت نفس را با بدن اثبات مىكنند ، يعنى علاوه بر اين كه نفس مزاج نيست ، گوهرى قائم به خود و مغاير با بدن محسوس است .\r\nج - و ديگر تجرّد نفس ناطقه به تجرّد برزخى ؛ كه در مقام خيال ، نفس و مثال متصل است و بر اين تجرّد چندين دليل اقامه شده است .\r\nد - و ديگر تجرد نفس ناطقه در مقام تجرّد عقلانى ؛ و بر اين امر ادلّه بسيار اقامه شده است و هر يك از ادلّه تجرد ، منتج اين نتيجه‌اند ، يعنى همه در اين نتيجه شريكند كه چون نفس عارى از مادّه و احكام مادّه است گوهر بسيط غير محسوس از عالم وراى طبيعت است و از فساد و اضمحلال كه لازمه مركّبات طبيعى است ، مبرّى است . و چون فساد نمىپذيرد هيچ‌گاه زوال و فنا نمىيابد و براى هميشه باقى است .\r\nه - و ديگر فوق تجرّد بودن نفس است ، كه علاوه بر مجرّد و عارى بودن از ماده و احكام آن از ماهيّت نيز مجرّد است ، كه او را حدّ يقف نيست و بر اين امر نيز ادله عقلى و نقلى اقامه شده است .\r\nو - و ديگر جسمانيه الحدوث و روحانية البقاء بودن نفس است ؛ كه به كسب\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكردن معارف و حقائق و تحصيل ملكات اعمال فاضله انسانى ، اشتداد وجودى و سعهء مظهرى پيدا مىكند و به اتحاد علم و عالم ، و عمل و عامل به سوى كمال مطلق ارتقا مىيابد .\r\nز - و ديگر بودن نفس است عين مدركات خود ؛ كه اتّحاد مدرك و مدرك و ادراك است و أدلّه اتحاد عاقل به معقول متكفّل اثبات اين امر است .\r\nح - و ديگر اتحاد نفس به عقل فعّال يعنى مفيض صور علميه ، و فناى نفس در آن .\r\nط - و ديگر جوهر بودن علم و عمل و انسان‌سازى آنها است ؛ يعنى علم و عمل عرض نيستند بلكه جوهر و انسان سازند . علم سازنده روح و عمل سازنده بدن است و همواره در همه عوالم ، بدن آن عالم مرتبه نازله نفس است . و بدنهاى دنيوى و اخروى در طول يكديگرند و تفاوت به نقص و كمال است و ادلّهء عقلى و نقلى بر اين امر قائم‌اند .\r\nى - و ديگر جزا نفس علم و عمل بودن است ؛ چه جزا در طول علم و عمل است و ادله عقلى و نقلى بر آن قائم است .\r\nيا - و ديگر اينكه ملكات نفس موادّ صور برزخىاند يعنى هر عملى صورتى دارد كه در عالم برزخ آن عمل بر آن صورت بر عاملش ظاهر مىشود كه صورت انسان در آخرت نتيجه عمل و غايت فعل او در دنياست و هم‌نشينهاى او از زشت و زيبا همگى غايات افعال و صور اعمال و آثار و ملكات اوست كه در صقع ذات او پديد مىآيند و بر او ظاهر مىشوند كه در نتيجه انسان در اين نشأه نوع و در تحت آن افراد ، و در نشأه آخرت جنس و در تحت آن انواع است . و از اين امر به تجسّم اعمال ، يا تجسّد اعمال ، و يا تجسّم اعراض ، و امثال آنها تعبير كرده‌اند ، و مقصود تحقّق و تقرّر نتيجهء اعمال در صقع جوهر نفس است .\r\nيب - و ديگر تكامل برزخى نفس بعد از انفصال از بدن عنصرى ؛ در اين امر اثبات مىشود كه نفس پس از انقطاع بدن استكمال مىيابد . پس به ادلّه تجرد نفس ، بقاى نفس پس از انقطاع از بدن اثبات مىشود ، و به تكامل برزخى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاستكمال آن . خلاصه اينكه نفس نه اين كه فقط به انقطاع از بدن فانى نمىشود بلكه زنده‌تر مىگردد .\r\nيج - و ديگر بحث در سعادت و شقاوت نفس است .\r\nيد - و ديگر عود نفوس به منشئ و مبدعشان بعد از انقطاع از دنيا است .\r\nيه - و ديگر اين كه موت در حقيقت مفارقت نفس از غير خودش است .\r\nيو - و ديگر اين كه علم ذاتى نفوس ناطقه نيست .\r\nيز - و ديگر اين كه علم تذكر نيست .\r\nيح - و ديگر اين كه وزان قبر در اين نشأه و نشأه آخرت وزان انسان در نشأتين است .\r\nيط - و ديگر اين كه لذّات و آلام نفس در اين نشأه از مقولهء انفعال ، و در نشأه آخرت از مقوله فعلند ( اسفار ، ج 4 ، ط 1 ، ص 155 ) .\r\nامور مذكور بعضى قابل ادغام در ديگرى است و ما از جهت اهميت آنها به تفصيل نام برده‌ايم .\r\nعالم جليل محمد دهدار را در رساله قضا و قدر در بيان امور نهم و دهم و يازدهم بيانى رسا است كه :\r\nاز جمله ضروريات ، دانستن اين است كه هر فعلى و عملى صورتى دارد در عالم برزخ كه آن فعل بر آن صورت بر فاعلش ظاهر مىشود بعد از انتقال او به عالم برزخ ، و جزا همين است كه « إنّما هي أعمالكم تردّ عليكم » ، و  جَزاءً بِما كانُوا يَعْمَلُونَ  ، و « الناس مجزيّون بأعمالهم » .\r\nو نيز بايد دانست كه علم انسان مشخّص روح است و عملش مشخّص بدن او در نشأه اخروى ، پس هر كه به صورت علم و عمل در نشأه اخروى برانگيخته مىشود ، چنانچه در اخبار و آثار وارد است به سبب خصوصيت خود كه او آن است هر جا كه باشد . و سرّ آن آن است كه به موجب كريمه  وَ قَدْ خَلَقَكُمْ أَطْواراً  هر چيزى در وجود خود اطوار هست ، و هر طورى حكمى و صورتى دارد ، مثلا انگور را چون در خم كنى در اول حال جوش مىزند و تلخ مىشود و مسكر ، و در\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nاين حال حكمش حرمت است و نجس است ، و در آخر حال ترش مىشود و تلخى و اسكارش زايل مىگردد و در اينجا حكمش حلّيت است و طهارت .\r\nبه بيان واضح‌تر گوييم : علم و عمل عرض نيستند بلكه دو گوهر انسان سازند چنان كه در علم ادب هر دو از يك باب و از يك ماده‌اند . نفس انسانى به پذيرفتن علم و عمل توسّع و اشتداد وجودى مىيابد و گوهرى نورانى مىگردد ، هر نيكبختى كه بهره او از آنها بيشتر است به حسب وجود انسانتر است و وزن انسانى او فزونتر است . علم سازنده و مشخّص روح انسانى و عمل سازنده و مشخّص بدن انسانى در نشئات اخروى است . و انسان از آن حيث كه انسان است خوراك او علم نافع و عمل صالح است .\r\nو هر كس به صورت علم و عمل خود در نشئات اخروى برانگيخته مىشود ؛ روح غير از بدن عنصرى محسوس است و او را بدنهاى در طول هم به وفق نشئات اخروى است و تفاوت ابدان و نشئات به نقص و كمال است و جزا نفس علم و عمل و در طول آنهاست . و هر كس در تحصيل علم و عمل ، زرع و زارع و مزرعه و بذر خود است . و صورت هر انسان در آخرت نتيجه عمل و غايت فعل او در دنياست ، كه « الدنيا مزرعة الآخرة » پس ريشه اشجار مثمره آخرت در نفس غرس شده است . و لذّات و آلام او همه ، انحاى ادراكات اوست ، و همنشينهاى او از زشت و زيبا همگى غايات افعال و صور اعمال و آثار ملكات اوست كه ملكات نفس ، موادّ صور برزخىاند لذا انسان كه در اينجا نوع است و در تحت او اشخاص است ، در آن نشأه جنس است و در تحت او انواع است و آن انواع صور جوهريه‌اند كه از ملكات نفس تحقق مىيابند و از صقع ذات نفس بدر نيستند . به عبارت ديگر عود ارواح به سوى آن چيزهايى است كه از آنها خلق شده‌اند . و صور برزخى او را جسد مثالى و بدن مكتسب گويند ، پس بدن اخروى تجسّم صور غيبى است نه خود ماده . و قيامت هر كس قيام كرده و حساب او رسيده است . و باطن انسان در دنيا عين ظاهر او در آخرت مىگردد كه  يَوْمَ تُبْلَى السَّرائِرُ  است و اينها همه تمثّل و تجسم علوم و اعمال است و موت عدم انسان نيست ، بلكه در حقيقت جدائى\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nانسان از غير خودش است كه اضافات و انتسابات اعتبارى با اين و آن داشت و همه در واقع غير از او بودند ، از آنها منقطع گرديد ، چگونه نفوس معدوم مىگردند و حال آنكه در سرّ و سرشت آنها محبّت وجود و بقاء و كراهت عدم و فنا سرشته شده است « ان اللّه تعالى قد جعل لواجب حكمته في طبع النفوس محبّة الوجود و البقاء و جعل في جبلّتها كراهة الفناء و العدم » ( ص 163 ، ج 4 اسفار ) . و هر كس از مرگ مىترسد در واقع از خودش مىترسد . و چون موت فنا و عدم نيست بلكه جدائى او از غير خود و انتقال او از نشئه‌اى به نشأه ديگر است در آيات قرآنى تعبير به « وفات » شده است نه « فوت » و وفات أخذ شىء بتمامه است ، و اگر احيانا در روايتى تعبير به فوت شده است تعبير راوى است نه نبىّ و وصىّ .\r\nو وزان قبر در اين نشأه و نشأه آخرت وزان انسان در نشأتين است ؛ يعنى چنان كه انسان‌ها در اين نشأه افراد متشابه و متماثل‌اند و در آن نشأه به حسب علوم و افعالشان به صور مختلفه‌اند ، قبرهاى اين نشأة نيز افراد متشابه‌اند ، اما قبرهاى آخرت قبرى روضه‌اى از رياض جنّت است و قبرى حفره‌اى از حفره‌هاى نار .\r\nاين همه مسائل مهم و بسيارى از نظائر آنها متفرّع بر اصول و امّهات مذكور - به خصوص بر اتحاد مدرك و مدرك - است . در شگفتم از كسانى كه اتحاد مدرك و مدرك را انكار دارند ، اين گونه مسائل اصيل انسانى مؤيّد و معاضد به منطق وحى را چگونه انگاشتند و پنداشتند ؟ ! و مثل شيخ رئيس كه در نمط هفتم اشارات و نفس شفاء در رد اتحاد عاقل و معقول - به سبب اشتباهى كه در بعضى از اقسام اتّحاد خارج از نحوه اتحاد عاقل و معقول بر او روى آورده است - آن همه اصرار و ابرام شديد و اكيد دارد ، چگونه در همان نمط اشارات و الهيّات شفاء در وجوب بقاى نفوس با معقولاتى كه در آنها متقرر است ، بعد از مفارقت از ابدان ، حرف زده است و گذشت ؟ ! هر چند در كتاب مبدأ و معاد بلكه در معاد نجات و شفاء ( ج 2 ، ص 282 - 283 ، ط 1 ) و در برخى از رسائل ديگرش جبران فرموده است .\r\nو ما در يك يك امور و مسائل مذكوره در دروس معرفت نفس ، و در اتحاد عاقل به معقول ، و در شرح فصوص فارابى و غيرها به تفصيل بحث كرده‌ايم و ادله عقلى و\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nنقلى اقامه نموده‌ايم و در اينجا به ذكر بعضى از آيات و روايات به عنوان مزيد بصيرت تبرّك مىجوييم :\r\n وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ  « 1 » قاضى ناصر بن عبد اللّه بيضاوى ( متوفى 685 ه ق ) در تفسير گرانقدرش به نام انوار التنزيل و اسرار التأويل در تفسير همين كريمه افاده فرمود :\r\nفيها دلالة على أنّ الأرواح جواهر قائمة بأنفسها مغايرة لما يحسّ به من البدن تبقى بعد الموت درّاكة ، و عليه جمهور الصحابة و التابعين و به نطقت الآيات و السنن .\r\nاين كلام بيضاوى را خيلى قدر و مرتبت است و اگر وى را در تفسيرش جز اين مطلب مهم كلامى نبود در ارزش كتابش كافى بود . گويد :\r\nآيه دال است بر اينكه ارواح ، جواهر قائم به ذات خود ، و مغاير با اين ابدان محسوس ، و بعد از مرگ باقى و درّاكند ، و جمهور صحابه و تابعين بر اين عقيدت بودند و آيات و سنن بدان ناطقند .\r\n وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  « 2 » اين كريمه نيز دلالت دارد بر اينكه انسان غير از اين هيكل محسوس است بلكه بذات خود جوهر مدرك است و به خرابى بدن فانى نمىشود و تألّم و التذاذ و ديگر ادراكاتش توقّف بر بدن ندارد .\r\n وَ لا تُجْزَوْنَ إِلَّا ما كُنْتُمْ تَعْمَلُونَ  « 3 »  هَلْ يُجْزَوْنَ إِلَّا ما كانُوا يَعْمَلُونَ  « 4 »  هَلْ ثُوِّبَ الْكُفَّارُ ما كانُوا يَفْعَلُونَ  « 5 » مشابه اين آيات كريمه چند آيت ديگر نيز هست . نفرمود : « بما كنتم تعملون » يا « ممّا كنتم تعملون » ، براى اين كه افاده فرمايد جز انفس عمل است ، و همچنين آيات ديگر .\r\n\r\n\r\n","description":"","footnote":"\r\n( 1 ) - بقره ، 151 .\r\n( 2 ) - آل عمران ، 170 .\r\n( 3 ) - يس ، 55 .\r\n( 4 ) - اعراف ، 148 .\r\n( 5 ) - مطففين ، 36 .\r\n","page_name":" 156 ","page_number":156},
  {"content":"\r\n\r\n قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ  « 1 » آيه كريمه انسان را نفس عمل معرفى كرده است كه آن فرزند ناصالح عمل غير صالح است و تقدير كلمه « ذو » كه « انه ذو عمل غير صالح » وهم است . و قرائت « عمل » به صورت فعل و نصب « غير » مرجوح است ؛ زيرا قرائت مشهور كه از هر حيث بهترين قرائات است قرائت حفص و ابو بكر از عاصم است . امين الاسلام طبرسى در مجمع البيان آورده است كه قرائت حفص از عاصم ، قرائت امير المؤمنين على عليه السّلام است مگر در ده كلمه . و علامه حلّى در تذكرة الفقهاء فرمود : آن ده كلمه را ابو بكر در قرآن آورده است كه روايت ابو بكر از عاصم كاملا همان قرائت امير المؤمنين عليه السّلام است و به قرائت ، هر دو « انّه عمل غير صالح » به فتح ميم و تنوين لام و رفع « غير » است .\r\nپس بدان كه جنّت و نار در ارواحند نه ارواح در جنت و نار ، بلكه در اطلاق كلمه « در » كه مشعر به ظرفيت است خيلى دقت بايد .\r\n جَزاءً وِفاقاً  « 2 » مىفرمايد جزا موافق اعمال و عقايد است . « وفاق » مصدر دوم باب مفاعله از « وفق » است و مفاعله بين دو چيز است يعنى عمل را با جزا و جزا را با عمل موافقت است .\r\n مرگ هر يك اى پسر همرنگ اوست * آينه صافى يقين هم رنگ روست \r\n اى كه مىترسى ز مرگ اندر فرار * آن ز خود ترسانى اى جان هوش دار \r\n زشت روى تست نى رخسار مرگ * جان تو همچون درخت و مرگ برگ \r\n از تو رسته است ار نكويست ار بدست * ناخوش و خوش هم ضميرت از خودست \r\n\r\n\r\n","description":"","footnote":"\r\n( 1 ) - هود ، 46 .\r\n( 2 ) - نبأ ، 26 .\r\n","page_name":" 157 ","page_number":157},
  {"content":"\r\n\r\n گر به خارى خسته‌اى خود كشته‌اى * ور حرير ور درى خود رشته‌اى « 1 » \r\nصدوق ابن بابويه ( رضوان اللّه عليه ) در حديث چهارم مجلس اول امالى به اسنادش روايت كرده است كه قيس بن عاصم گفت با جماعتى از بنى تميم به حضور رسول اللّه صلّى اللّه عليه و آله و سلّم رسيديم ، پس گفتم اى پيغمبر خدا به ما اندرزى بفرما تا از آن بهره بريم كه ما گروهى هستيم در بيابان به سر مىبريم ، رسول اللّه فرمود :\r\nيا قيس إنّ مع العزّ ذلا ، و مع الحياة موتا ، و إنّ مع الدنيا آخرة ، و إنّ لكلّ شيء رقيبا ، و على كل شيء حسيبا ، و إنّ لكل أجل كتابا ، و إنّه لا بدّ لك من قرين يدفن معك و هو حيّ ، و تدفن معه و أنت ميّت ، فإن كان كريما أكرمك ، و إن كان لئيما أسلمك ، ثمّ لا يحشر إلّا معك ، و لا تحشر إلّا معه ، و لا تسأل إلّا عنه ، فلا تجعله إلّا صالحا ؛ فإنّه إن صلح آنست به ، و إن فسد لا تستوحش إلّا منه ، و هو فعلك .\r\nاين حديث شريف اگر چه همهء آن نور است ، و هر جملهء آن بابى از حقيقت را به روى انسان مىگشايد ، و براى اهل سرّ به سرّى اشارت مىكند ، مع ذلك بايد در اين چند جمله دقت و تأمل بسزا كرد كه فرمود : « با دنيا آخرت است » نفرمود :\r\n« بعد دنيا آخرت است » تا آخرت در طول زمانى دنيا قرار گيرد . و فرمود : قرينى كه با تو دفن مىشود حىّ است و محشور نمىشوى مگر با او ، و وحشت نمىكنى مگر از وى ، به خصوص كه فرمود آن قرين فعل توست .\r\nمفاد اين حديث را عارف رومى در دفتر پنجم مثنوى به نظم آورده است :\r\n پس پيمبر گفت بهر اين طريق * باوفاتر از عمل نبود رفيق \r\nكلمه حكمت دويست و پنجم نهج البلاغه از برهان المتألّهين امير المؤمنين على عليه السّلام چنين است :\r\nكلّ وعاء يضيق بما جعل فيه إلّا وعاء العلم فانه يتّسع به .\r\nيعنى هر ظرف جسمانى به آنچه كه در آن نهاده شد گنجايش آن تنگ مىشود مگر\r\n\r\n\r\n","description":"","footnote":"\r\n( 1 ) - دفتر سوم مثنوى .\r\n","page_name":" 158 ","page_number":158},
  {"content":"\r\n\r\nظرف علم كه گنجايش آن بيشتر مىگردد .\r\nهر يك از ظرفهاى جسمانى را حدّ معينى است كه گنجايش آنها را تحديد مىكند مثلا پيمانه‌ها و بركه‌ها و درياچه‌ها و درياها هر يكى را اندازه‌ايست كه بيش از آن اندازه آب را نمىپذيرند ، به خلاف نفس ناطقه انسانى كه هر چه مظروف او كه آب حيات علوم و معارف است در او ريخته شود سعه وجودى و ظرفيّت ذاتى و گنجايش او بيشتر و براى فراگرفتن حقايق بيشتر آماده‌تر مىشود . پس اين برهان نازل از بطنان عرش تحقيق ناطق است كه نفس ناطقه علاوه بر اينكه موجودى عالى از جسم و جسمانيات ، و عارى از احكام نشأه طبيعت ، و خلاصه موجودى مجرد است ، نيز داراى مقام فوق تجرد يعنى تجرد از ماهيت است و او را حدّ يقف نيست و گوهرى فوق مقوله است ، زيرا مجرد بودن موجودى از ماده غير از مجرّد از ماهيت بودن او و عدم وقوف او در حدّى و مقامى است . اين است معنى صحيح گفتار امام عليه السّلام كه به اختصار تقرير كرده‌ايم نه آنكه ابن ابى الحديد در شرح نهج البلاغه يكى از ادله تجرّد نفس ناطقه را كه حكماى پيشين نگفته‌اند نقل كرده و آن را بدون مناسبت و يا به أدنى مناسبت ، بيان منطق امام عليه السّلام قرار داده است .\r\nپوشيده نيست كه اين گونه معجزات قولى را بعد از قرآن و پيغمبر از هيچ يك از صحابه و تابعين و بعد از آنان ، بجز از ائمه اثنى عشر ما عليهم السّلام نمىتوانى بيابى ، و تنها همين معجزات قولى در حقانيت امامت آنان كافى است .\r\nصدوق ابن بابويه ( رحمة اللّه عليه ) در كتاب من لا يحضره الفقيه آورده است كه امير المؤمنين على عليه السّلام در وصيتى به فرزندش محمد بن حنفيه فرمود : « اعلم أنّ درجات الجنّة على عدد آيات القرآن فإذا كان يوم القيمة يقال لقارئ القرآن : اقرأ و ارق » . « 1 »\r\nثقة الاسلام كلينى در كتاب فضل القرآن كافى به اسنادش از حفص از امام هفتم موسى بن جعفر عليهم السّلام روايت كرده است كه امام به حفص فرمود :\r\n\r\n\r\n","description":"","footnote":"\r\n( 1 ) - وافى ، جزء 14 ، ص 65 .\r\n","page_name":" 159 ","page_number":159},
  {"content":"\r\n\r\nيا حفص ، من مات من أوليائنا و شيعتنا و لم يحسن القرآن علّم في قبره ليرفع اللّه به من درجته ، فإنّ درجات الجنّة على قدر آيات القرآن ، يقال له : « اقرأ و ارق » فيقرأ ثم يرقى .\r\nاين دو حديث گرانقدر نيز مقام فوق تجرد نفس ناطقه انسانى را بيان مىفرمايند كه وعاء علم حدّ يقف ندارد و هر چه آب حيات معارف و حقائق الهيه را بنوشد سعه وجودى او بيشتر و حيات او قوىتر مىگردد ؛ زيرا آيات قرآن كه درجات آن است ، كلمات اللّه است ، و كلمات اللّه را نفاد نيست ،  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ  « 1 » روى عنه صلّى اللّه عليه و آله و سلّم أنّه قال : « ما من حرف من حروف القرآن إلّا و له سبعون ألف معنى » . « 2 » و هر آيه‌اى خزانه‌اى از خزائن اللّه است كما في كتاب فضل القرآن من الكافي بإسناده عن الزهري قال : سمعت علي بن الحسين عليهم السّلام يقول : « آيات القرآن خزائن ، فكلّما فتحت خزانة ينبغي لك أن تنظر ما فيها » . و درجات قرآن همه حكمت بلكه حكيم است    يس وَ الْقُرْآنِ الْحَكِيمِ    و حكمت بهشت است ، كما في المجلس 61 من أمالى الصدوق ( ره ) : قال رسول اللّه صلّى اللّه عليه و آله و سلّم لعلي بن أبي طالب : « يا علي أنا مدينة الحكمة و هي الجنّة ، و أنت يا علي بابها » . و امام عليه السّلام فرمود :\r\nدرجات بهشت به عدد آيات قرآن ، و به قدر آيات قرآن است . و فرمود : هر مقامى از مقامات قرآن را قرائت كرده‌اى توقف نكن و بالا برو كه آن را مقامات ديگر است و خبرهائى است .\r\nو بدان كه اين قرائت لفظى ما در اين نشأه ، مثالى از قرائتهاى ما در نشئات ديگر است چنان كه جميع آثار و احوال اين نشأه امثله و اظلال عوالم ماوراى آنند و فقط نفس ناطقه را قابليت چنين ارتقاست و اين همان مقام فوق تجردى است كه او راست . تفصيل اين مباحث را از رساله ما مدارج و معارج در درجات قرآن طلب بايد كرد .\r\n\r\n\r\n","description":"","footnote":"\r\n( 1 ) - لقمان ، آيهء 28 .\r\n( 2 ) - مجمع البحرين ، مادهء « جمع » .\r\n","page_name":" 160 ","page_number":160},
  {"content":"\r\n\r\nقوله ( قدس سرّه ) : « نفس نوريست مجرد از ماده » اطلاق نور بر جوهر نفس انسانى در روايات اهل بيت عصمت و وحى آمده است ، كما فى الكافى بإسناده عن أبى عبد اللّه عليه السّلام قال :\r\nإنّ إبليس قاس نفسه بآدم ، فقال : خلقتني من نار و خلقته من طين ، فلو قاس الجوهر الذي خلق اللّه منه آدم بالنار كان ذلك أكثر نورا و ضياء من النار . « 1 »\r\nمرحوم استادم علامهء شعرانى در تعليقاتش بر وافى در بيان اين حديث شريف فرمود :\r\nو يعلم منه أنّ شيئية الشيء بصورته لا بمادّته ، و غلط إبليس و توهّم أنّ الشرف بمادّة البدن و لم يعلم أنّ الإنسان إنسان بعقله ، و العقل افضل من الوهم . و هذا الحديث من دقائق العلوم التي لم يعهد صدور مثلها عن غير أئمتنا عليهم السّلام في ذلك العصر .\r\nقوله ( قدّس سرّه ) : « حىّ است به حيات معنويه » نفس ناطقه كه صورت انسان است مظهر  لا تَأْخُذُهُ سِنَةٌ وَ لا نَوْمٌ  است در خواب و بيدارى بدن ، بيدار است . اين گوهر گرامى وليد عناصر و طبايع نيست كه چون ديگر مركّبات دير يا زود فساد پذيرد و تباه شود ، بلكه « حىّ بن يقظان » است يعنى فرزند پدرى به نام عقل كل و مادرى به نام نفس كل است ، هر چند اين مولود كريم الأبوين بد و حدوثش از نشأه طبيعت است و مركب عنصرى او كه مرتبه نازله اوست مركّب از طبايع عنصريه است . شيخ رئيس را رساله‌اى به نام حىّ بن يقظان است كه در شناخت اين مولود نيك مطلوب است .\r\nخواجه طوسى در حيات نفس و عدم فساد او به فساد بدن گويد :\r\nالنفس الدرّاكة يمتنع أن تفسد بفساد البدن و تموت بموته ، لأنّا نعنى بالنفس الدرّاكة الجوهر الذي تفيض منه الحياة في آلتها ، و هي الجسم الذي يقال له : إنّه ذو نفس .\r\nفلا شك أنّ الأجسام ليست حيّة لذواتها و لا بذاتها ، لأنّه لو كانت الأجسام حيّة بذاتها لكان كل جسم حيّا و يمتنع عليها أن تموت أبدا ، و ليس كذلك ؛ فإنّ الحياة تفارق\r\n\r\n\r\n","description":"","footnote":"\r\n( 1 ) - وافى ، ج 1 ، ص 58 ، چاپ رحلى .\r\n","page_name":" 161 ","page_number":161},
  {"content":"\r\n\r\nالأجسام . و النفس حيّة بذاتها و يحيى بها غيرها ، و كلّ ما كان حياته لذاته يستحيل عليه الموت دائما فاذن تبيّن أنّ الأجساد ميتة بذاتها حيّة بغيرها ، و النفوس حيّة بذاتها ميّتة بغيرها ، و هي الأجساد . فإذا فارقت الأجساد تحيى بذاتها ، كما أنّ الأجساد إذا فارقت النفوس تموت بموتها . « 1 »\r\nنفس كه بذات خود حىّ است چون مستكمل است خوراك او هم حىّ است و آن علم و عمل است ؛ چه بين غذا و مغتذى مجانست بايد ، و نيز محيى نفس كه مخرج او از نقص به كمال است ، بذاته حيات است . ترجمان قرآن ، كشّاف حقائق امام صادق عليه السّلام به زيد شحّام كه از آن جناب در معنى كريمه  فَلْيَنْظُرِ الْإِنْسانُ إِلى طَعامِهِ  پرسيد : ما طعامه ؟ فرمود : « علمه الذي يأخذه ، عمّن يأخذه » موضوع در اين آيه انسان است و انسان بما هو انسان طعامى كه غذاى او و سازنده اوست علم است و علم همان عقل و معرفت است .\r\nقوله ( قدّس سرّه ) : « چون دو چراغ در يك مكان گذارند » نظر به گفتار ملاى رومى در اوايل دفتر اول مثنوى دارد :\r\n ده چراغ ار حاضر آرى در مكان * هر يكى باشد به صورت غير آن \r\n فرق نتوان كرد نور هر يكى * چون به نورش روى آرى بىشكى \r\nخاتمه : برهان تضايف مطلقا چه بدين نحو كه در اين رساله تقرير يافت كه از راه تضايف بين نفس ناطقه عاقله و صورت معقوله است ، و چه بدان نحو كه از راه تضايف در صورت معقوله فقط - كه ملاك معقوليت تجرد تام شىء از ماده است - با قطع نظر از عاقليت نفس آن صورت مجرده معقوله را ، به نظر راقم در نهايت قوّت و بدون هرگونه دغدغه است . اين برهان نفيس چنان كه تكافؤ عاقل و معقول را به حسب رتبه اثبات مىكند ، اتّحاد آن دو را نيز به حسب وجود اثبات مىكند .\r\nدر كتابى كه در اتحاد عاقل و معقول نوشته‌ايم اين مطلب قويم را تقريرى كرده‌ايم كه شايد در نيل به آن سودمند باشد ، و هر چند به ظاهر تكرار مىنمايد\r\n\r\n\r\n","description":"","footnote":"\r\n( 1 ) - رسائل خواجه ، ص 524 .\r\n","page_name":" 162 ","page_number":162},
  {"content":"\r\n\r\nولى چون موضوع را اهمّيت بسزاست در اين خاتمه آن را بازگو مىكنيم :\r\nعاقل و معقول متضايفند ؛ يعنى دو امر اضافى هستند و وصف عنوانى عاقل بر ذاتى صادق نمىآيد مگر آنگاه كه براى او معقولى بوده باشد و بالعكس ، و به حكم تضايف اگر عاقل عاقل بالفعل است معقول او هم بايد با او بالفعل باشد و بالعكس ، و اگر عاقل بالقوّه است معقول او هم بالقوه است و بالعكس ، خواه عاقل و معقول در وجود خارجى باشند و خواه در وجود ذهنى .\r\nحال گوييم كه مفهوم عاقل و مفهوم معقول مثل مفاهيم ديگر اشياء و ماهيات آنها با يكديگر متغاير و متخالفند و هيچ‌گاه يكى از آن مفاهيم و ماهيات ، ديگرى نخواهد گرديد ، و در استحاله اتحاد يكى از آنها به ديگرى جاى اعتراض نيست چنان كه در استحاله هر دو موجودى كه چون الف و باء در عرض همند .\r\nشيخ اجل ابن سينا ( قدّس سرّه الشريف ) در اين قسم اتحاد در شفا و اشارات بحث كرده و آن را محال دانسته است و حال اينكه سخن در اين قسم اتحاد نيست و امتناع و استحاله آن جاى انكار نيست ، بلكه سخن در اتحاد دو امرى است كه در طول يكديگرند و به حسب وجود يكى ناقص ، و ديگرى مرتبه كامل اوست و ناقص به استكمال و اشتداد وجودى از مرتبه نقص به مرحله وجود كامل مىرسد ، و مدرك در ادراك خود از مرتبه وجود خود به مرتبه وجود مدرك نائل مىگردد كه ناقص و كامل نفس است در دو مرتبه ، به اين معنى كه نسبت به علمى كه كسب نكرده است ناقص است و چون آن علم معلوم او شد نسبت به آن معلوم تام و كامل مىگردد و از وجودى ناقص به وجودى كامل ارتقا مىيابد .\r\nو چون عاقل و معقول متضايفند ، مىپرسيم كه در صورت حصول و فعليت صورت معقوله عاقل كيست ؟ البته جواب صواب اين است كه عاقل گوهر نفس ناطقه و عين ذات اوست . اكنون در اين مقام دقّت بسزا لازم است تا به سرّ اتحاد عاقل به معقول از طريق تضايف بتوان رسيد .\r\nحال چون ذات نفس ناطقه عاقل است ، معقول او هم بايد به قاعده تضايف با عاقل در مرتبه متن ذاتش متكافى باشد اعنى معقول بايد در مرتبه‌اى باشد كه عاقل در آن\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمرتبه است و بالعكس . و مرتبهء عاقل ، ذات نفس بشراشرها است پس معقول در حاق ذات نفس و در مرحله تمام هويّت وجودى او بايد باشد ، و إلّا معقول معقول او نخواهد بود و نفس بدان دانا نخواهد شد ؛ زيرا در حقيقت بنابراين فرض ، داراى آن نيست و معقول در واقع از ذات او خارج است ، مثل بياض عارض ديوار است كه ذات ديوار از بياض بىخبر است و ابيض نيست و تركيبشان در خارج انضمامى است نه اتّحادى ، أعنى بياض صورت ديوار نيست و ديوار مادّهء بياض نيست ؛ ولى ذات نفس مادّه و يا به منزلهء مادهء صورت عقليه است ، و در فرض مذكور نفس ناطقه كه عاقل بالقوه بود از قوه به فعليت نرسيده است و نور علم در جوهر ذات او و صميم حقيقت او رسوخ نكرده است و لازم آيد كه مدرك عاقل بالقوه باشد و معقول او معقول بالفعل ، و دانستى كه اين معنى به حكم تضايف نادرست است .\r\nاين تقرير اختصاص به عاقل و معقول ندارد ، بلكه ، هر مدرك با مدرك خود اينچنين است كه اتحاد مدرك به مدرك است مطلقا .\r\nپس دانسته شد كه گوهر نفس ناطقه به نور علم سعه وجودى مىيابد ؛ زيرا كه علم وجودى نورى و فعليت مجرّد از ماده است و نفس ناطقه به يافتن فعليتهاى وجودى نورى تدريجا از مرتبه‌اى به مرتبه ديگر كه مرتبهء مدرك اوست انتقال و استكمال مىيابد و ترقى وجودى مىكند ، و از نقص به كمال مىرود و فعليّت بر فعليّت مىافزايد ، به قول منوچهرى دامغانى :\r\n به كردار چراغ نيم‌مرده * كه هر ساعت فزون گرددش روغن \r\n« و لا تزيده كثرة العطاء إلّا جودا و كرما » ، و از ظلمت به نور مىرسد  هُوَ الَّذِي يُنَزِّلُ عَلى عَبْدِهِ آياتٍ بَيِّناتٍ لِيُخْرِجَكُمْ مِنَ الظُّلُماتِ إِلَى النُّورِ  . « 1 »\r\nمرحوم آخوند از اين انتقال و استكمال نورى تدريجى در اسفار چنين تعبير كرده است :\r\n\r\n\r\n","description":"","footnote":"\r\n( 1 ) - سوره حديد ، آيه 10 .\r\n","page_name":" 164 ","page_number":164},
  {"content":"\r\n\r\nالمدرك و المدرك يتجرّدان معا ، و ينسلخان معا من وجود إلى وجود و ينتقلان معا من نشأة إلى نشأة ، و من عالم إلى عالم حتى تصير النفس عقلا و عاقلا و معقولا بالفعل ، بعد ما كانت بالقوة في الكل . « 1 »\r\nاين تعبير و بيان بدين سبب است كه به تحقيق عرشى و تشييد و تحكيم آن جناب ، چنان كه صورت نوعيه جوهريه كه او را طبيعت خوانند در تبدّل و تغير است كه از آن به حركت در جوهر تعبير مىگردد ، همچنين نفوس ناطقه بشريه كه به منزله صور نوعيه اجساد و ابدان خودند حركت جوهرى و تغيّر ذاتى دارند ، و نفس ناطقه در ابتداى فيضان بر بدن بسيار ضعيف و ناتوان است و به اشتداد جوهرى ، ذات او در حركت تبدّل جوهرى است تا به مرتبه نهايت قوت برسد ، و به همين علت ، صفات و افعال و احوال طفل در ابتداء بسيار ضعيف است و به اشتداد جوهر ذات نفس ، احوال و صفات نيز اشتداد يافته رفته رفته قوّت گيرند .\r\nو لكن مخفى نماند كه اين حركت جوهرى نفس با حفظ وصف عنوانى نفس بودن است يعنى به لحاظ تعلق روح با بدن عنصرى است كه شخص انسان يك موجود ممتدّ ثابت سيّال است . سيّال است در طبيعت ، و ثابت است در گوهر روح كه مغتذى به صور نوريه مجرده حقايق علميه است و حقائق علميه صور فعليه‌اند كه به كمال رسيده‌اند و حركت در آنها راه ندارد و گرنه بايد بالقوه باشند و لازم آيد كه هيچ صورت علميه‌اى متحقق نباشد و به فعليت نرسيده باشد ؛ لذا علم و وعاى علم چه در واهب و چه در متّهب ، مجرد و منزه و عارى از ماده و احكام آنند و چون انسان ثابت سيّال است ، هم براهين تجرّد نفس در وى بر قوّت خود باقى است ؛ و هم ادلّه حركت جوهر طبيعت صورت جسمانيه بر وى صادق است .\r\nشيخ اكبر در اوآخر فص شعيبى فصوص الحكم بر مبناى محكم تجدّد امثال كه حركت در جوهر شاخه‌اى از آن است ، - اعنى تجدّد امثال ريشه كهن حركت\r\n\r\n\r\n","description":"","footnote":"\r\n( 1 ) - اسفار ، ج 1 ، ص 292 ، مرحلهء دهم ، طرف اوّل ، فصل سيزدهم .\r\n","page_name":" 165 ","page_number":165},
  {"content":"\r\n\r\nجوهرى است - در همين انتقال و استكمال نورى تدريجى و اشتداد جوهر ذات نفس گويد :\r\nو من أعجب الأمر أنّه في الترقي دائما و لا يشعر بذلك للطافة الحجاب و رقّته و تشابه الصور مثل قوله ( و أتوا به متشابها ) . « 1 »\r\nيعنى عجب اينكه آدم دم به دم در ترقى است و از جهت لطافت و رقّت حجاب توجه بدان ندارد . لطافت و رقّت حجاب به اين معنى است كه صانع از بس كه نقّاش و مصوّر چيره‌دست است از تجدّد امثالى كه پىدرپى مىآورد ، به تجدد و آمدن امثال آن پى نتوان برد بلكه محجوبين يك چيز پندارند ، و حجاب همين صور اشياست يعنى همين مظاهر متكثّره كه حجاب ذاتند . به مثل كسى كه در كنار نهر آب تندرو ، عكس خود را در زمان ممتدّ ، ثابت و قارّ مىبيند و حال اينكه عكس از انعكاس نور بصر در آب است و آب قرار ندارد و دم به دم عكس جديدى احداث مىشود ، به قول عارف رومى :\r\n هر نفس نو مىشود دنيا و ما * بىخبر از نو شدن اندر بقا \r\n اين درازى مدت از تيزى صنع * مىنمايد سرعت‌انگيزى صنع \r\nو چون مبرهن است كه « نفس فى وحدتها كل القوى » است ، پس آنچه را ادراك مىكند همه آنها به ادراكات حضورى است و اتحاد مدرك با مدرك است مطلقا ، خواه مدرك حاس باشد يا متخيل و يا متوهم و يا عاقل كه با مدركاتشان كه محسوس و متخيّل و متوهّم و معقول است ، متّحدند .\r\nو اگر صور نوريه علميه در گوهر نفس و در حقيقت ذات او رسوخ نكنند و عين او نگردند ، استكمال و سلوك تدريجى و ترقّى و انتقال نورى وجودى تحقق نمىيابد ، و حال اينكه نفس به دانستن چيزى ، چنين استكمال را در جوهر ذات خود داراست ؛ زيرا كه ملاك فعليت و تجرّدش و منشأ استكمال جوهر ذاتش همين ادراك است .\r\n\r\n\r\n","description":"","footnote":"\r\n( 1 ) - فصوص الحكم ، ص 255 ، چاپ سنگى ، ايران .\r\n","page_name":" 166 ","page_number":166},
  {"content":"\r\n\r\nبرخى از صد و پانزده مسأله كه اسكندر از استاد خويش ارسطاطاليس پرسيده است اين است كه :\r\n1 - اسكندر مىگويد : گفتم معدن ما از كجاست ؟\r\nگفت از آنجا كه آمديم .\r\nگفتم از كجا آمديم ؟\r\nگفت از آنجا كه اوّل كار بود .\r\nگفتم به چه دانيم كه از كجا آمديم ؟\r\nگفت زيرا كه چون علم مىآموزيم پيشتر مىرويم .\r\nگفتم جنبش برتر يا آرام ؟\r\nگفت اندر ارواح آرام و اندر اجساد جنبش .\r\nگفتم روح آرميده كدام است ؟\r\nگفت آنكه تمام است .\r\nگفتم فكر چيست ؟\r\nگفت صورت كردن جان .\r\n دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ \r\nسه‌شنبه يازدهم شوّال المكرم 1401 ه ق مطابق بيستم مرداد 1360 ه ش حسن حسن‌زاده آملى\r\n\r\nكلمهء 354 [ شرح خطبهء 184 نهج البلاغه 
  ]\r\nاين كلمه عليا رساله‌اى است از حضرت استادم علامه حاج ميرزا أبو الحسن شعرانى ( رضوان اللّه عليه ) در شرح خطبه صد و هشتاد و چهار « 1 » ( نهج البلاغه ) كه\r\n\r\n\r\n","description":"","footnote":"\r\n( 1 ) - شمارهء اين خطبه در چاپهاى مختلف نهج البلاغه يكسان نيست : بلكه در نهج البلاغهء چاپ فيض الإسلام و شرح ابن ميثم خطبهء شمارهء 228 ، در چاپ صبحى صالح 186 ، در چاپ عبده 179 ، ضمن شرح ابن ابى الحديد 232 ، و ضمن شرح خوئى خطبهء شمارهء 185 است .\r\n","page_name":" 167 ","page_number":167},
  {"content":"\r\n\r\nسيد رضى در عنوان آن فرموده است : « و تجمع هذه الخطبة من أصول العلم ما لا تجمعه خطبة » .\r\nمرحوم استاد تا حدود نصف آن را در بيست و سه فقره شرح فرموده است كه به خط مبارك آن جناب در نزد نگارنده محفوظ است . در نظر داريم كه نصف ديگر آن را به همان سبك و اسلوب ترجمه و شرح استاد به پايان برسانيم ، ولى هنوز توفيق رفيق نشده و فرصت دست نداده است ، و لكن بدين اميد كه   لَعَلَّ اللَّهَ يُحْدِثُ بَعْدَ ذلِكَ أَمْراً   .\r\nبسم اللّه الرحمن الرحيم قال أمير المؤمنين عليه السّلام :\r\n1 ) : « ما وحّده من كيّفه » .\r\nاينجا قهرا سؤالى مىشود كه چرا امير المؤمنين عليه السّلام در خطب و مواعظ به اصطلاح اهل علم و حكمت سخن فرموده ، با اينكه روش انبيا و اولياء بر اين است كه به زبان ساده كه همهء مردم بهره‌مند شوند سخن برانند . چون اگر بنا بود انبياء مانند حكما و علما به اصطلاحات علمى مطالبى بيان كنند البته مطالب حقّه مستور مىماند و شايع نمىگرديد . چنان كه حكماى يونان بسيار موحّد بودند مع ذلك نتوانستند اهل يونان را از بت‌پرستى نجات دهند . تا زمانى كه حضرت عيسى عليه السّلام مبعوث به رسالت شد و او تمام روم و يونان و مصر را موحّد نمود ؛ چون زبان حضرت عيسى زبان عوام فهم بود و به زبان خودشان براى آنها ثابت كرد كه بت‌پرستى غلط است ، امّا افلاطون و ارسطو به ادله عقليه و برهان فلسفى مىخواستند ثابت كنند . مردم دليل فلسفه نمىفهمند .\r\nدر جواب اين سؤال بايد گفت : مجهولات بر دو قسم است : يك وقت حقيقت يك مطلبى بر شخصى مجهول است . يك وقت حقيقت معلوم است ليكن اسم آن معلوم نيست . علم فلسفه يا علم فقه نظير علم نجّارى و بنّايى است .\r\nهمين طور كه نجّار و بنّاى ماهر بين خودشان يك اصطلاحاتى دارند كه شخص خارج ملتفت نمىشود ، مثلا تختهء نازكى كه پائين درها قرار مىدهند به جاى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nشيشه كه بالاى در است مىگويند : « تنكه » ، و دو تختهء پهن كه اين طرف و آن طرف هر لنگه درى است « باهو » مىگويند . همچنين بنّا مىگويد : پكفته ، اسپر ، قناس ، آماده ، كشته ، كلوئى ، مجردى . يا آهن‌سازها مىگويند : واريخته ، شيروانى ، سگ‌دست ، خرپا ، مترى ، حمّال . اينها يك مطالبى نيست كه ديگران حقيقت معنايش را ندانند بلكه نمىدانند اين اسم از براى اين معنى است . آن تخته نازك زير شيشه را همه روز در خانه مىبينند ولى نمىدانند اسمش تنكه است يا آن تخته ديگر اسمش باهو است . سقف‌هايى كه با آهن درست مىكنند همه ديده‌اند كه بعضى خرپشته است وسطش برآمدگى دارد و اطرافش سرازير است . بعضى مسطح است و اندكى سراشيب مانند سباطها ، اولى شيروانى است ، دويمى واريخته . پس همه معنى را فهميده‌اند فقط اسمش را نمىدانسته‌اند حكما و علما هم همين طور گاهى الفاظى استعمال مىكنند كه وقتى شخص عادى از اصطلاح مىشنود مثل علت و معلول و ناسوت و ملكوت و جبروت ، واجب ، ممكن ، ممتنع ، وجود و ماهيت گمان مىكند چيزهايى است كه اصلا قابل فهم نيست . گويند بىجهت اين حرف‌ها را مىزند . ولى اين طور نيست ، معنى واجب و ممكن و وجود و ماهيت را تمام مردم فهميده‌اند و از بچگى در خاطرهاشان هست ؛ منتها اسمش را نمىدانند . فى الجمله تنبيهى كافى است براى اينكه مطلب را ملتفت شوند . مثلا فعلا جوانها باهوش شده‌اند ، مثل سابق نيست كه تا به آنها بگوئى ساز بد است قبول كنند بلكه مىپرسند به چه جهت اين كارها بد است ؟ انسان پاى ساز بنشيند صداى خوش از آن بيرون بيايد و انسان لذت ببرد چه بدى دارد ؟ همين‌كه مىپرسد چرا ؟ علت آن را مىپرسد ، پس اين جوان معنى علت و معلول را فهميده و دانسته بدى ساز معلول است و يك علتى مىخواهد و لو اسم علت و معلول را نداند . مثل ما كه اسم باهو و تنكه را نمىدانيم و همچنين به يك خانم متمدن كه بگوئى زن نبايد بدون اذن شوهر از خانه بيرون بيايد كه در هر قدمى ملائكه او را لعنت مىكند يا فلان طور جوراب و فلان كفش را نبايد بپوشد ، فورا مىگويد چرا و براى چه ؟ پس معلوم مىشود اين\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nخانم هم معنى علت را فهميده است . بايد در جواب گفت : علت اين امور آن است كه خاتم انبيا كه مطّلع بر مصالح و مفاسد امور است و مىدانسته چه كار مضر بوده است - مانند طبيب حاذق - از اين كارها منع كرده و نبايد علت منع او را پرسيد . همچنان كه وقتى نزد طبيب مىروى و نسخه مىگيرى علت آن را نمىپرسى كه مرض من چيست و به چه جهت اين دوا را دادى ؟ در معنى واجب و ممكن و ممتنع نيز همين طور است . به طفل اگر بگوئى اين كفش را كه كوچكتر از پاى تست بپوش ، مىگويد نمىشود . همين معناى ممتنع الوجود است . يا مىگويد : تشنه‌ام آب براى من لازم است . يعنى آب واجب الوجود است . ما هم مىگوئيم براى دنيا خدا واجب الوجود است و همين طور كه رفتن پاى طفل در كفش تنگ محال است همين طور بودن خداى ديگرى در عالم محال است .\r\nامير المؤمنين عليه السّلام گرچه به روش حكما استدلال مىفرمايد و ليكن به زبانى است كه هم حكيم و فيلسوف از آن مطلب مىفهمد و استفاده مىكند و هم آن عربهائى كه پاى منبر نشسته بودند شيفته مىشده و از آن استفاده مىكرده و غالبا مىنوشته‌اند .\r\nما امروز اگر بخواهيم فارسى آن را بگوئيم و حالى شوند مجبوريم الفاظ حضرت را يكى يكى معنى كنيم . مىفرمايد هر كه چگونگى براى خدا قائل شود آن را يگانه ندانسته است . مثلا اگر گفت خدا فلان طور است او را به يگانگى نشناخته .\r\nچطور ، كيف تمام صفات مستقرّه را مىگويند كه « لا يقتضى قسمة و لا نسبة لذاته » . مثلا سفيدى صفت ديوار است كيفى است از كيفيات ، سردى صفت آب است ، اعتدال قامت صفت سرو است ، طول قامت و خوش‌روئى و وجاهت كه از صفات انسان است ؛ اينها تمام كيف هستند . حضرت امير المؤمنين عليه السّلام مىفرمايد : هر كس يكى از اين صفات را براى خدا ثابت كند مثل اينكه صاحبان ملل فاسده گفته‌اند : خداى ما در صورت بتى است مثل اعراب و هندوها ، يا مثل مجسّمه و حنابله كه گفته‌اند : خداى ما به صورت جوان خوشگلى است ، يا نسبت به بعضى از شيعه و هشام بن الحكم داده‌اند كه خداوند جسم نورانى است ، يا آنكه نور است ، يا مثل اشاعره كه قائل شده‌اند به قدماى ثمانيه ؛ تمام اينها سبب\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمىشود كه انسان موحّد نباشد .\r\nموحّد آن است كه هيچ از اين صفات را براى حق ثابت نكند و بگويد :\r\n خداوند بالا و پستى تويى * ندانم چه اى آنچه هستى تويى \r\n به هستيش بايد كه خستو شوى * ز گفتار بيكار يكسو شوى \r\nدليل اين كه موحّد نيست اينكه صفت غير از موصوف است . ايمان غير از خود مؤمن است عدالت غير از خود عادل است . شخصى مؤمن نيست مىآيد دليل مىشنود و مؤمن مىگردد . فاسق موعظه مىشنود ، گفتگوى بهشت و جهنم بگوشش مىرسد ، عادل مىشود و توبه مىكند . اگر خداوند هم اين طور صفت داشته باشد آن وقت مركب مىشود از ذاتى و صفتى .\r\nبنابراين است كه عقيده ما اين است كه صفات الهى عين ذات است يعنى مىبيند نه مثل ما ، كه ديدن‌مان طور ديگرى است و به عضو ديگرى است غير شنيدن ، بلكه او تمامش بينائى است و تمامش شنوائى است عضو على حده براى ديدن ندارد ، و عضو ديگر براى شنيدن ، بالتمام مىبيند و بالتمام مىشنود و كيفيت هر دو يكى است . خود حضرت امير عليه السّلام در جاى ديگرى مىفرمايد :\r\n« كمال توحيده الإخلاص له ، و كمال الإخلاص له نفي الصفات عنه ؛ لشهادة كلّ صفة أنّها غير الموصوف ، و شهادة كلّ موصوف أنّه غير الصفة . « 1 »\r\nو نيز حضرت در جواب اعرابى كه در جنگ جمل از معنى « واحد » پرسيد ؛ آن معنى « واحد » كه صحيح است بر خداوند ( عزّ و جلّ ) اطلاق شود ، فرموده :\r\nإنّه أحديّ المعنى ، يعني به أنّه لا ينقسم في وجود و لا عقل و لا وهم ، كذلك ربّنا ( عزّ و جلّ ) « 2 » .\r\nاين عبارت عبارت فيلسوفى است كه با شاگردان فاضل خود صحبت كند .\r\nفقط فرق امير المؤمنين عليه السّلام در مقام حكمت با افلاطون و ارسطو و شيخ الرئيس و\r\n\r\n\r\n","description":"","footnote":"\r\n( 1 ) - نهج البلاغه ، ص 39 ، خطبهء 1 ، چاپ صبحى صالح .\r\n( 2 ) - بحار الأنوار ، ج 3 ، ص 206 - 207 .\r\n","page_name":" 171 ","page_number":171},
  {"content":"\r\n\r\nآخوند ملا صدرا ، اين است كه او درس نخوانده فرمايش كرده است بىنقصان ، و اينها درس خوانده اساسش را از ديگرى اخذ كرده و بالاخره عبارت‌هاشان خالى از خلل نيست . هر چه حكيم فكر كند در اقسام انقسام بيش از اين سه قسم : انقسام خارجى ، انقسام وهمى ، انقسام عقلى چيز ديگرى نمىفهمد .\r\n2 ) « و لا حقيقته أصاب من مثّله ، و لا إيّاه عنى من شبّهه » .\r\nتمثيل و تشبيه با يكديگر جزئى فرق دارند . چون مثال بمعنى مجسّمه است .\r\nچنان كه در حديث است كه « من مثّل مثالا » ؛ « 1 » يعنى كسى كه مجسمه بسازد . و كسى كه مجسمه درست مىكند مىخواهد عين آن شخص را نشان دهد با تمام خصوصيات ؛ امّا معنى تشبيه اين نيست . وقتى من گفتم : زيد به عمرو شبيه است ؛ مقصودم اين نيست كه مثل عكس و مجسّمه تمام خصوصياتش عين اوست . مثلا ، زيد ريشش دراز است مثل بز ، و شكمش بزرگ است مثل خرس ؛ يعنى فى الجمله شباهتى دارد . اما عكس آينه عين شكل زيد است بدون فرق .\r\nحضرت امير المؤمنين عليه السّلام مىفرمايد : خداوند تبارك و تعالى را نه تمثيل كنيد و نه تشبيه ، نه بگوئيد على عليه السّلام به قول غلات عين حق است كه مجسّم شده است ، و نه بگوئيد مانند مشبّهه كه خدا شبيه يكى از مخلوقات است نه عين او . و لطيفه دارد تعبير به « حقيقته أصاب با إيّاه عنى » كه غير امير المؤمنين عليه السّلام را ممكن نيست كه آن را به كار برد . و آن اين است كه اهل تمثيل مىخواهند عين حقيقت حق را بدانند ؛ چون مثال تمام خصوصيات حقيقت را نشان مىدهد ، و ليكن اهل تشبيه طالب معرفت حقيقت حق نيستند ؛ زيرا كه از تشبيه حقيقت فهميده نمىشود ، فقط فرموده : او را قصد نكرده ، و نفرموده حقيقت او را قصد نكرده . ( اين مطالب دقيقه‌اى بود علمى ؛ كه غير اهل لغت بر آن مطّلع نمىشوند ) . اكنون وارد در بيان مطلب مىشويم كه علت اين دو مطلب چيست ؟\r\n« و لا حقيقته أصاب من مثّله » . يقينا وقتى ما بخواهيم حقيقت يك چيزى را بفهميم\r\n\r\n\r\n","description":"","footnote":"\r\n( 1 ) - بحار الأنوار ، ج 27 ، ص 232 .\r\n","page_name":" 172 ","page_number":172},
  {"content":"\r\n\r\nكه از نظر ما غايب است به طورى كه تمام كيفيات و خصوصيات آن را ملتفت شويم بايد يك چيز ديگرى را كه از همه جهت عين آن غايب باشد درست كنند پيش ما بگذارند بگويند آن هم مثل اين است . مثلا وضع كعبه و مسجد الحرام يا حرم مطهر حضرت سيد الشهداء عليه السّلام را اگر نديده باشيم بايد در وسط يك حياطى يك اطاق مربع مستطيل بسازند و بگويند فرض كنيد اين حياط مسجد الحرام ، و اين اطاق كعبه ، و قد و اندازه و رنگ و خصوصيات اطاق را بعينه مثل كعبه درست كنند ، و همچنين كيفيت ضريح شش گوشه و آن طرف كه قبر شهداست ، و بيرون رواق ، قبر حبيب و گودال قتلگاه . تمام اينها را درست بكنند ، وقتى آدم ديد بفهمد . و همچنين فرنگيها كه اينجا مىآيند وقتى به مملكت خود مىروند و مىخواهند براى هموطنان خود بگويند كه بناى گنبد و گلدسته مسجد شاه اصفهان به چه نحو بوده عين اين طرح را آنجا مىسازند ، چنان كه در فيلادلفى آمريكا شنيده شده اهل آنجا مىروند و مىفهمند . ائمه و پيغمبر را به اوصاف و شمايل كه در كتب نوشته‌اند كاملا نمىتوان تصوّر كرد كه به چه شكل بوده‌اند مگر عكس از آنها در دست باشد كه آن زمان كشيده باشند كه معلوم نيست .\r\nدو جهت دارد كه نمىشود حقيقت حق را تمثيل كرد و شناسانيد و شناخت :\r\nيكى اينكه مسافرين طريقت كه سالكين الى الله‌اند - كه اگر بنا بشود به ما حق را بشناسانند بايد آنها بشناسانند - وقتى در منتهاى سير و سلوك به نزديك‌ترين مقامى مىرسند كه از آنجا نزديكتر ديگر ممكن نيست برسند ؛ چنان كه امير المؤمنين عليه السّلام فرمود : « لو كشف الغطاء ما ازددت يقينا » « 1 » يا آن مقامى كه فرمود :  فَكانَ قابَ قَوْسَيْنِ أَوْ أَدْنى  « 2 » بسيار نزديك به حق شدند كه خدا را شناختند ؛ خود را فراموش مىكنند و تصوّر نمىكنند كه خودشان موجودند . غشوه‌هائى بر حضرت امير عليه السّلام دست مىداد در نخلستان بنى النجار يا آن غشوه‌هاى پيغمبر در وقت نزول وحى يا\r\n\r\n\r\n","description":"","footnote":"\r\n( 1 ) - بحار الأنوار ، ج 87 ، ص 304 .\r\n( 2 ) - و النجم ( 53 ) : 9 .\r\n","page_name":" 173 ","page_number":173},
  {"content":"\r\n\r\nنزول آيهء  إِنَّما يُرِيدُ اللَّهُ لِيُذْهِبَ . . .  « 1 » و حديث كساء كه « إنّي وجدت في بدني ضعفا » براى چه بوده است ؟ براى اينكه وقتى عاشق به معشوق خود مىرسد اتّفاق افتاده كه از هوش مىرود .\r\n رفتى و نمىشوى فراموش * مىآيى و مىروم من از هوش \r\nقصّهء فراموش خانهء قديم است كه مىگفتند در زمان ناصر الدين شاه بوده - اگر زمانش دور بوده منوّر الفكرها منكر مىشدند - بعض مردم را مىبردند در انجمنى با آنها صحبت مىكردند و چيزها مىفهمانيدند . وقتى بيرون مىآمدند هر كس از آنها مىپرسيد در انجمن چه خبر بود مبهوت مىماند .\r\n اى مرغ سحر عشق ز پروانه بياموز * كان سوخته را جان شد و آواز نيامد \r\n اين مدّعيان در طلبش بىخبرانند * كان را خبر شد خبرى بازنيامد \r\n* * *\r\n گر كسى وصف او ز من پرسد * بىدل از بىنشان چه گويد باز \r\n عاشقان كشتگان معشوقند * برنيايد ز كشتگان آواز \r\nمثل شخص ممكن كه نزديك خداوند عالم مىشود تا او را بشناسد مثل چراغ ضعيفى است كه بياورند در ميان آفتاب . مىآورند و به آفتاب مىرسد ، اما در آفتاب است خبرى از او نيست و معدوم است ، وقتى از آفتاب بيرون بردند اگر چراغ زبان داشت از او مىپرسيدند : آفتاب چطور بود ؟ او در جواب مىگفت :\r\nمن رفتم تا يك مكانى نزديك آفتاب يك مرتبه مثل اينكه خواب بودم ملتفت نشدم چه شد ، نيست شدم فعلا كه مىبينم هستم ديگر خود را در آفتاب نمىبينم .\r\nهمچنين قطره را اگر در دريا بيندازند و دو مرتبه بردارند تا در درياست ملتفت نمىشود . وقتى از دريا بيرون است كه بيرون است . آن كس هم كه به طرف قرب خدا مىرود تا به او نرسيده و دور است خود را مىشناسد و هنوز خدا را نشناخته ؛ وقتى رسيد اصلا مدهوش مىشود و خود را فراموش مىكند . چه نيكو گفته : « تو\r\n\r\n\r\n","description":"","footnote":"\r\n( 1 ) - احزاب ( 33 ) : 33 .\r\n","page_name":" 174 ","page_number":174},
  {"content":"\r\n\r\nخود حجاب خودى حافظ از ميان برخيز » و نيز فرموده :\r\n بلبلى خون دلى خورد و گلى حاصل كرد * برق غيرت به صدش حال پريشان دل كرد « 1 » \r\nهمه ما در عالم ذرّ بوديم و معرفت به خدا پيدا كرديم و تصديق نموديم كه تويى پروردگار ما چرا امروز يادمان نيست ؟ براى اينكه آن وقت خودى خود را فراموش كرده بوديم با اينكه اقرار نموديم كه توئى خداى ما و از روى شعور هم بود مع ذلك شعورمان هم مستهلك و اقرارمان مستهلك و معرفتمان مستهلك ، به طورى كه در مرتبه حق اليقين گفته‌اند : « العبودية جوهرة كنهها الربوبية » .\r\n اى خوش آن روزى كه قبل از روز و شب * فارغ از اندوه و خالى از تعب \r\n متّحد بوديم با شاه وجود * نقش غيريت بكلّى محو بود \r\nيكى از عرفا گفته : نكتهء اينكه خداوند در طور از حضرت موسى پرسيد  وَ ما تِلْكَ بِيَمِينِكَ يا مُوسى  « 2 » اين بود كه حضرت موسى در مرتبهء اول بود كه وحى بر او دست داده ، و انبيا بايد در مقام قرب حق بعد از مشاهدهء جمال ذات كه ابتدا مبهوت مىشوند قدرى از بهت و حيرت بيرون آمده و متوجه كلام شود ببيند چه پيغام براى بندگان مىدهد ، لذا خواست به كلام او را از بهت بيرون آورد و قدرى متوجه به عصا و گوسفند شود تا براى شنيدن پيغام حواسش جمع باشد .\r\nمانند كسى كه سلطان را نديده وقتى در حضور او مىرود از شكوه مجلس و اشخاص و نوكرهاى متعدد و فرّاشان و غيره يك مرتبه قلبش به طپش مىآيد . سلطان با مدارا از او مىپرسد كه ديشب كجا بودى ؟ فعلا چه‌كار دارى ؟ كه فكرش متوجه كار خودش شود و به كلام ، هيبت مجلس را فراموش كند . و به اين\r\n\r\n\r\n","description":"","footnote":"\r\n( 1 ) - ديوان حافظ ، ص 130 ، طبع پژمان . در اين چاپ : « بصدش خار » آمده است .\r\n( 2 ) - طه ( 20 ) : 17 .\r\n","page_name":" 175 ","page_number":175},
  {"content":"\r\n\r\nجهت گاهى پيغمبر مىفرمود : « كلّميني يا حميراء » . ( در كشكول شيخ بهائى به طورى كه در صفحهء 73 جزء أوّل الجنّة العالية نقل مىكند اشعارى است راجع به اين مطلب ) .\r\nبر فرض فهميدند ، خواستند به ما بفهمانند او را شبيه به چه قرار دهند ؟ بگويند او مثل چيست ؟ زيرا در چيزهايى كه ما مىبينيم شبيه و نظير ندارد . پيغمبر بگويد :\r\nخدا مانند آدم است ؛ نه اينطور نيست . مانند نوح است ؛ نه . مانند نور است . هيچ شبيه و نظير ندارد به بيانى كه حضرت امير عليه السّلام در جمل بعد مىفرمايد :\r\n3 ) : « و لا صمده من أشار إليه و توهّمه . كلّ معروف بنفسه مصنوع ، و كلّ قائم في سواه معلول » .\r\nاينكه منع كرده‌اند كه گفتگوى در ذات خدا نكنيد معنايش اين نيست كه هيچ صحبت از خداشناسى نشود و فقط به احكام پيغمبر پرداخته شود از مسائل و اخلاق . اگر اين طور بود اين همه تأكيد نمىشد در قرآن و اخبار بر اينكه معرفت به خدا پيدا كنيد : « تفكّر ساعة خير من عبادة ستّين سنة » « 1 » . اگر كسى بزرگى خدا را نداند چگونه اوامر او را اطاعت خواهد كرد ؟ و اگر علم و قدرت او را كاملا معترف نباشد چطور در خفا از او مىترسد ؟ و اگر لطف او را تصديق نكنند چگونه بازگشت و توبه نمايد ؟ پس « أوّل الدين معرفته » « 2 » و اگر خدا توفيق دهد در اين مسأله بايد فصلى على حده پرداخته شود .\r\nبايد ديد كه انسان به چه چيزهايى معرفت پيدا مىكند و معنى معرفت چيست .\r\nمعرفت عبارت است از درك كردن صفات مشخّصه كه يك موجود را از موجود ديگر ممتاز مىكند . مثلا به كربلاى معلّا مشرّف مىشويد . شما را وارد صحن مطهر مىكنند ، اگر يك مرتبه رفته باشيد مىشناسيد كه اينجا صحن حضرت سيد الشهدا عليه السّلام است ؛ زيرا كه نشانىهاى آن كه سابقا ديده بوديد با اينكه فعلا\r\n\r\n\r\n","description":"","footnote":"\r\n( 1 ) - بحار الأنوار ، ج 69 ، ص 293 .\r\n( 2 ) - نهج البلاغه ، ص 39 ، خطبه 1 ، چاپ صبحى صالح .\r\n","page_name":" 176 ","page_number":176},
  {"content":"\r\n\r\nمىبينيد كاملا مطابق است همان در زينبيه ، در قاضى الحاجات ، در قبله ، حجرات صحن ، عينا همان است . علت اين معرفت شما اين است كه در كربلا يك صحن به اين صفات متّصف است اگر صحن حضرت عبّاس و مسجدها و مدرسه‌هاى كربلا تماما به همان صفات بودند آيا شما معرفت پيدا مىكرديد ؟ نه ؛ زيرا كه احتمال مىداديد شايد صحن حضرت عباس باشد .\r\nبنابراين اگر ما بخواهيم تصوّر كنيم ذات خداى ( جلّ جلاله ) را ، او را به صورت انسان فرض كنيم . البته انسان داراى صفات مشخّصه ايست ، مثلا قامتى دارد طولانى و رويى دارد و دست و پايى و چشمى كه موجودات ديگر در خصوصيات اين صفات با انسان شريك نيستند ، يعنى موجودات ديگر اين صفات را ندارند ، و خدا هم صفات خاصّهء موجودات ديگر را ندارد ؛ زيرا كه اگر صفات يكديگر را دارا بودند كاملا از هم ممتاز نبودند و يك چيز مىشدند . مىخواهيد بدانيد انسان يعنى چه ؟ يعنى داراى كمالات خود و فاقد كمالات ديگران ، و اين فقدان جزء ماهيت اوست كه اگر فاقد كمالات ديگران نبود انسان نبود . چشم عقاب تيزتر است ، شامّهء گربه حساستر از انسان ؛ گنجشك يك روزه مسافت بسيارى را طى مىكند ؛ انسان در عقل كاملتر است آنها در حسّ و قوّت بدن مانند فيل و شتر .\r\nهر چيزى را كه ما بتوانيم بشناسيم و در فكر خود خيال كنيم بگوييم : خداوند تعالى اين طور است خطا كرده‌ايم ، زيرا كه اين چيز محدود است يعنى كمالات ديگران را فاقد است و فقدان نقص است و نقص بر ذات خدا جايز نيست . علاوه بر اينكه نقص موجب تركيب ذات است ؛ يعنى دارا بودن صفات خود و دارا نبودن صفات غير . علاوه بر اين بينونت عزليه لازم آيد . و اگر خداوند فاقد كمالات بعض موجودات باشد موجد آن نتواند شد . و به عبارت ساده اگر خدا به صورت انسان باشد ، موجودات غير انسان هستند قوىتر از انسان مثل فيل و شتر ، لازم آيد كه ممكن از واجب قوىتر باشد ، و اگر جسمى باشد به صورت انسان بايد در مكانى قرار داده شده باشد ، آن وقت از اماكن ديگر دور است و اگر در آسمان باشد\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nموجودات زمين از او مخفى هستند و اگر در زمين باشد آسمانيها از او دورند . ما خدايى مىخواهيم كه در همه‌جا حاضر و ناظر باشد .\r\nشما وقتى يك چيزى را در تصوّر خود گنجانيديد و در ذهن جا داديد آن صورت وجودش بسته به وجود شماست ؛ يعنى تا شما هستيد او هم هست ، اگر شما نباشيد و تصوّر نكنيد آن صورت در ذهن شما نيست ، مثلا فكر مىكنيد كه اگر يك قاب پلو يا يك ظرف قيمه يا ته‌چين اينجا بود چقدر نيكو بود . اين قاب پلو كجاست ؟ در فكر شما كه در عالم خلسه در مطبخ فكر اين ته‌چين پلوى چرب را پخته‌ايد . در خارج اثرى از آن نيست ، همين‌طور آن خدايى كه در ذكر تصوّر مىكنيد مثل همان قاب پلو امرى خيالى است و اثر خارجى از آن نيست ؛ لذا حضرت امير المؤمنين عليه السّلام مىفرمايد : « كلّ قائم في سواه معلول » . و اگر كسى بگويد آنكه در ذهن من است معلول است اما آنكه در خارج مطابق با اين موجود است چرا معلول باشد ؟ در جواب او خواهيم گفت : وقتى يك فرد طبيعت - يعنى فرد ذهنى - معلول شد فرد خارجى هم همين‌طور است ؛ زيرا كه ممكن نيست واجب الوجود يك ماهيت كليه باشد كه يك فرد او واجب بوده و فرد ديگرش ممكن باشد . و اين جملات را تا شخص معقول و علم الهى نخوانده باشد درست ملتفت نمىشود .\r\nدر خاتمه گوئيم : حديث « خلق اللّه آدم على صورته » « 1 » از احاديث يهود است كه به توسط كعب الاحبار يا غير او وارد احاديث مسلمين گشته .\r\n4 ) « فاعل لا باضطراب آلة ، مقدّر لا بجول فكرة » .\r\nخداوند تبارك و تعالى فاعل مقدّر است ؛ چون فاعل بر دو قسم است : يك فاعل كه خودش ملتفت جزئيات و خصوصيات كار خود نيست و غرض در آن ندارد . مثلا آتش كه مىافتد و مغازه‌ها و دكانها را مىسوزاند هيچ تعقّل نمىكند\r\n\r\n\r\n","description":"","footnote":"\r\n( 1 ) - بحار الأنوار ، ج 4 ، ص 11 ، 14 ؛ ج 61 ، ص 33 . نيز رجوع كنيد به اسفار ، ج 1 ، ص 426 ، حاشية ، چاپ وزارت ارشاد .\r\n","page_name":" 178 ","page_number":178},
  {"content":"\r\n\r\nقرآن باشد مىسوزاند ، پارچه‌هاى قيمتى باشد ، حرير و سندس ، يا كتاب كفرى و كرباس ، مال صغير و يتيم . و همچنين وقتى سيل از كوه متوجه يك قريه مىشود هرچه پيشش آيد مىكند و مىبرد ، رحم بر بچهء كوچك نمىكند ، حال فقير و ضعيف و بيچاره كه مدتها زحمت كشيده باغى عمل آورده يا زراعتى كشته ، مالش منحصر به همان زراعت است ، مىشويد و مىبرد ، صاحبش را گرسنه مىگذارد مادرى كه يك طفل بيشتر ندارد و به او كمال علاقه و دلبستگى را دارد به محض اينكه در مقابل سيل اتفاق افتد ، ملاحظه دل مادرش را نمىكند برمىدارد آن بچه را مىربايد و مىبرد ، مادرش مدتى اين طرف و آن طرف مىگردد بچه‌اش را پيدا نمىكند . بالاخره خبر مىآورند كه نعش او را در ده پائين‌تر از آب گرفته‌اند . نه اينكه خيال كنيد آب ، دشمنى با آن زن داشته يا از روى قساوت قلب اين كار را كرده ! نه آب بيچاره است . نمىفهمد چه مىكند و اگر بفهمد نمىكند .\r\nاين طور فاعل ناقص است . آتش كه نمىفهمد كجا را مىسوزاند . ناقص است .\r\nانسان وقتى بخواهد جايى را بسوزاند با فكر و تدبير و از روى مصالح و مفاسد آتش را به كار مىبرد ، ذغال درست مىكند ، در جنگل مازندران چوبهاى محكم جنگلى را مىآورد در كوره مخصوص آن را مىسوزاند و اندازه سوختن را ملاحظه مىكند نمىگذارد اين قدر بسوزد كه خاكستر شود ، وقت مخصوص آتش را خفه مىكند كه ذغال شود و مردم در زمستان كرسىها را گرم كنند و از زحمت سرما راحت گردند . پس سوزانيدن انسان چوب را از روى فكر و مصلحت است و به اصطلاح عاميانه « ذرع كرده پاره مىكند » بر خلاف خود آتش . و همچنين وقتى مىخواهد آب را در مزرعه بياورد مثل سيل بدون فكر به هر طرف توجه نمىكند آب زيادى را از يك طرف رد مىكند كه نيايد و زراعت و خانه‌ها را خراب نكند و نهرهاى مرتّب مىكشد آب را ساعت به ساعت بين مزرعه‌ها و باغها تقسيم مىكند تا يك باغ زيادى آب نخورد و درخت‌ها خراب و ميوه‌ها فاسد شود و يك مزرعه از كم آبى بخشكد . پس انسان فاعل مقدّر است ؛ يعنى كارى كه مىكند مىفهمد چه مىكند و آب و آتش فاعل مقدّر نيستند ؛ يعنى نمىفهمند چه مىكنند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nپس از اينكه معنى فاعل مقدّر فهميده شد گوئيم امير المؤمنين عليه السّلام مىفرمايد :\r\nخداوند عالم فاعل مقدّر است ، يعنى كارهايى كه در عالم به اراده و عنايت او جارى مىشود تماما از روى مصالح و اغراض و فوايد است . كار او مانند كار آتش و آب نيست كه نفهمد چه مىكند . چنان كه عدّه زيادى از حكماى قديم يونان و حكماى امروز فرنگستان گمان مىكنند واجب الوجود فاعل مضطرّ است و كار را بدون رعايت مصالح و عنايت به فوائد انجام مىدهد . و در اينجا مغالطه كرده و اذهان بسيارى از كسانى كه با اروپائيان محشورند به واسطه شبهه آنها مشوب گرديده گمان كرده‌اند كه دعا و زارى و گريه‌هاى ما و توجّهات و توسّلات به كلى بىنتيجه است ؛ زيرا كه كارهاى دنيا بنابر اضطرار جارى مىشود همچنان كه اگر به سيل التماس كنى مرا نبر ! بازمىبرد ، و به آتش تضرع نمايى مغازه مرا نسوزان ! باز مىسوزاند . همين‌طور اگر در خانه خدا دعا و تضرع كنى نتيجه نمىبرى ، نعوذ باللّه من الخذلان ، چه اندازه سخن باطل و از حقيقت دور است . يك نفر اروپائى را شنيدم گفته بود : « اگر خدا مىتوانست از جنگ بين المللى جلوگيرى كند جلوگيرى مىكرد » . يكى ديگر گفته بود « وقتى خداوند زلزله مىفرستد در همه‌جا مىفرستد ، شهرى كه اهلش مردمان نيك و شهرى كه مردمان بد فرق نمىگذارد » . اينها كسانى هستند كه گفته‌اند ما خدا را قبول داريم . آنها كه طبيعى هستند كه هيچ ! و گفته‌اند محال براى خدا هم محال است 2 * 2 براى خدا 5 نمىشود ، و قياس كرده كه همين‌طور هرچه براى ما محال است براى او هم محال است . و غرض حضرت عليه السّلام از اين فرمايش ردّ بر اين گونه خيالات و توهّمات است .\r\nدليل اينكه خداوند بايد فاعل مقدّر باشد چند چيز است : اول : اينكه فاعل مضطرّ ناقص است و فاعل مقدّر اكمل است . انسان كه از روى تدبير و مراعات مصلحت كارهاى خود را انجام مىدهد اشرف و اكمل است از آتش و آب . بلكه علّت رجحان انسان بر ساير حيوانات جز عقل و تدبير چيز ديگرى نيست . و به اين جهت قلم تكليف بر او وضع گرديده و امانتى كه خداوند مىفرمايد :  إِنَّا عَرَضْنَا \r\n\r\n","description":"","footnote":"","page_name":" 180 ","page_number":180},
  {"content":"\r\n\r\n الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها  « 1 » همين عقل بوده .\r\n آسمان بار امانت نتوانست كشيد * قرعه فال به نام من ديوانه زدند « 2 » \r\nو به همين جهت خداوند بعد از خلق انسان ،  فَتَبارَكَ اللَّهُ أَحْسَنُ الْخالِقِينَ  « 3 » گفت : اگر بنا بود كه خداوند عالم بدون فكر و تدبير و بىرعايت مصلحت كارها را انجام دهد ، انسان از او اشرف و اكمل بود ما از او بالاتر بوديم . و مىگوييم اى خداى فرنگىها خاك بر سر تو كه به اضطرار كارها را انجام مىدهى و نمىفهمى چه مىكنى ، من از تو بالاترم ؛ زيرا كه مىفهمم چه مىكنم كار خود را به من و به ساير بندگان كه از تو شعورشان بيشتر است واگذار ، و تو خود را كنار بكش .\r\nاى مخاطب من ! هركس هستى بدان و ملتفت اين نكته باش كه اگر يك دسته از مردم در كار خود بدون فكر كار كنند به صرف تقليد ، ما آنها را سرزنش و توبيخ مىنماييم و مىگوييم : تو از مراحل انسانيت قدرى دور افتاده‌اى ؛ زيرا كه نمىدانى چه مىكنى كوركورانه دنبال كسانى مىروى كه وظيفه تو نيست . مثلا شما با حسّ ذائقه و شامّه خود مىفهميد كه غذاهاى ما بهتر از مال فرنگيهاست .\r\nفسنجان جوجه بهتر از گوشت خوك است كه قرمه كرده در ميان روده گذاشته ، يا آن ماهى متعفّن كه در قوطى مقوايى از فرنگ مىآورند ، مع ذلك ، بر ذوق خود تحميل مىكنيد كه از آن بيشتر خوشش بيايد . يا مىفهميد كه سايه بهتر از آفتاب است زير سقف يا زير درخت ، ولى چون فرنگىها غالبا هواى مملكتشان ابر و سرد است و از سقف و سايه خوششان نمىآيد ، شما مىگوييد ما بايد دست از فهم خود برداريم ، خانه‌ها را هركس درخت دارد قطع مىكند گل مىكارد كه شبيه فرنگستان باشد . جهنّمى در تابستان براى خود درست مىكند . لباسها موافق عادات ممالك مختلفه تهيه شده در عربستان و هواى گرم اگر لباس تنگ و شلوار\r\n\r\n\r\n","description":"","footnote":"\r\n( 1 ) - احزاب ( 33 ) : 72 .\r\n( 2 ) - ديوان حافظ ، ص 179 ، طبع پژمان .\r\n( 3 ) - مؤمنون ( 23 ) : 14 .\r\n","page_name":" 181 ","page_number":181},
  {"content":"\r\n\r\nفرنگى و متعدّد و پوتين و جوراب بپوشند زحمتش به اندازه‌ايست كه شما مىخواهيد از اين طرف ميدان توپخانه به آن طرف برويد . همين‌طور كه شما را اين زحمت آسان است ، به واسطه تقليد فرنگىها ، فرنگىمآب‌هاى عربستان هم در هواى گرم همين لباس تنگ را مىپوشند و بر خود هموار مىكنند تا اخلاص خود را به فرنگيها كاملا ثابت كنند . اشخاصى كه معتقدند بايد زنهاى ايرانى كشف حجاب كرده مثل زنهاى فرنگى آزاد در خيابان‌ها و تآترها و ميان مردان بروند و بيايند ، نه تصوّر كنيد كه نمىفهمند اين كارها بد است ، بلكه مىگويند : چون رسم فرنگيها اين است كه زن با مرد اجنبى مىرود و مىرقصد و شوهر حق ممانعت ندارد و قباحتى قائل نيستند ما هم بايد ندانسته با علم به قباحت مثل آنها شويم ؛ بلكه گاهى خود فرنگيها هم تصديق مىكنند كه فلان كار مسلمانها بهتر از كار ماست ، مع ذلك ما مىگوييم : خير ، آنها شكسته نفسى مىكنند ، مثلا شراب خوردن و قمار كردن ، به زور ما اينجا ترويج مىكنيم و آنها درمانده‌اند و مىخواهند از ميان خود براندازند نمىدانند چطور اقدام كنند . بالأخره امريكايىها بكلّى منع كرده‌اند كه ورود و خروج آن مطلقا از طرف دولت قدغن است .\r\nدليل ديگر بر اينكه خداى عالم از روى تقدير و اندازه و تدبير كارهاى عالم را انجام مىدهد ؛ نظر در مصنوعات اوست ؛ زيرا كه وقتى انسان در كار شخصى دقت كند مىفهمد كه آيا فعل او از روى تدبير بوده يا بدون تدبير  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  « 1 » اول چيزى كه انسان را بايد به خود متوجه كند حالات خود انسان است ببيند چطور وقت تولد خداوند روزى مقرّر را كه شير است در پستان مادر تهيه و آماده مىكند . اگر مدبّر عالم شعور نداشت يا طبيعت بود چه مىدانست كه معده طفل ضعيف است و هنوز قابل تحليل بردن نان و گوشت نيست ، بهترين غذاها براى او شير است و او را منتظر شير گاو\r\n\r\n\r\n","description":"","footnote":"\r\n( 1 ) - فصّلت ( 41 ) : 53 .\r\n","page_name":" 182 ","page_number":182},
  {"content":"\r\n\r\nنكرده ؛ زيرا كه شايد طفل در يك جائى بود كه گاو تازه نزاييده بود يا شيرفروش‌ها رمق او را بگيرند بايد طفل گرسنه بماند ، يا شير رمق گرفته بخورد و ضعيف شود ، يا پدرش دير بيايد بگويد : امروز پول براى شير بچّه پيدا نكردم .\r\nپستان را در سينه قرار داده تا انسان بنشيند طفل را روى زانو بنشاند و شير بدهد . خداوند پستان انسان و گوسفند و گاو و شتر را كم قرار داده و جفت كرده براى احتياط كه اگر يكى مريض يا خراب شد ديگرى سالم باشد ؛ و پستان گربه و سگ را زياد قرار داده چون طفل زياد مىزايد هيچ تصور مىكنيد كه طبيعت يا خداى بىشعور آن همه پستان زير شكم سگ خلق كرده باشد براى توله سگهاى زياد ! ؟ جلّ جلاله .\r\nاين يك نكته‌ايست كه ما مىفهميم و مىبينيم و الّا اگر بخواهيم وارد شويم و حكمت‌ها و مصلحت‌هايى كه در كليه اعضاى باطنه انسان خلق شده از قبيل معده و جگر و ريه و روده‌ها و قلب و عروق و شرايين كه چطور خالق رعايت دقايق حكمت نموده و دقيقه‌اى فروگذار نكرده - به طورى كه علماى تشريح و علم حيات ذكر كرده‌اند - عقول متحيّر و مبهوت مىشود . معده چطور غذا را مىپزد ؟\r\nروده‌ها چطور تحليل و تجزيه مىكنند ؟ عروق ما ساريقاويه چگونه خلاصه غذا را مىگيرد و وارد خون مىكند ؟ كليه چطور خون را از كثافات تجزيه مىكند ؟\r\nهر وقت فى الجمله نقصانى عارض يكى از اعضا شود بكلّى كارخانه بدن لغو مىشود و امراض صعب العلاج انسان را گرفتار مىكند . يك نفر را مىبيند بدنش ورم كرده ، پاى او بزرگ شده ، حالاتش متغير شده - نعوذ بالله من كلّ سوء - مىبريد پيش دكتر مىگويد : كليه‌اش مريض است درست بول را از بدن خارج نكرده سمّيتش كه درست خارج نشده بدن را مريض كرده . همين جا بايد پى ببرى به حكمت الهيه و بگويى  فَتَبارَكَ اللَّهُ أَحْسَنُ الْخالِقِينَ  « 1 » كه اگر كليه در بدن‌هاى ما نبود همه ماها مريض مىشديم يا مىبينيد يك نفر يرقان دارد بدنش زرد ، چشمش\r\n\r\n\r\n","description":"","footnote":"\r\n( 1 ) - مؤمنون ( 23 ) : 14 .\r\n","page_name":" 183 ","page_number":183},
  {"content":"\r\n\r\nزرد ، هضم غذا مختلّ ، حالاتش متغيّر . اگر از طبيب بپرسى به قول قديمىها مىگويند : اين مرض سخت ، به واسطهء اين عارض شده كه صفرا از زهره‌دان به روده نمىريزد . زهره‌دان را ديده‌ايد يك چيز سبزى است به جگر چسبيده .\r\nخداوند به جهت پاك كردن روده يا هضم غذا آب تلخى در اين عضو سبز قرار داده كه بايد وارد روده شود . اتّفاقا اگر در آن رگى كه بين اين زهره‌دان و روده است مانعى اتفاق بيفتد كه نگذارد آب تلخ عبور كند پس مىرود و در اعضاى بدن پراكنده مىشود . بدن زرد مىشود از اثر آن آب تلخ كه در زهره‌دان بوده ، چشم زرد مىشود ، مدفوع انسان سفيد رنگ است براى اينكه آن آب تلخ نيامده و با غذا مخلوط نشده ، وضع هاضمه را بر هم مىزند . آن وقت شما بگوئيد : ( جلّ جلاله ) كه يك رگ كوچك در بدن آن قدر مصلحت دارد كه به واسطه يك سدّه پهلوانان بزرگ را به مرضهاى سخت مبتلا مىكند . تمام مردن‌ها از همين قبيل است . رگى پاره مىشود ، عضو كوچكى مريض مىگردد ، پهلوان قوى جثّه يا يك نفر مليونر را از پا درمىآورد . تمام جزئيات بدن مصلحت دارد ، همين عدسى چشم را ملاحظه كنيد كه چطور آن را در هفت پرده محفوظ كرده ، چنان كه حافظ گويد :\r\n اشك حرم‌نشين نهان خانهء مرا * از پشت هفت پرده به بازار مىكشى \r\nمژگان سياه را براى حفظ از عرق دور چشم قرار داده . نديده‌ايد كسانى كه مژگان ندارند چطور هميشه چشمشان مريض است . كسانى كه مژگانشان سفيد است چطور از آفتاب متأذّى مىشوند . دكترها براى چشم مريض عينك دودى مىدهند چون رنگ سياه و آبى و امثال اينها براى چشم مفيد است . ( جلّ جلاله ) .\r\nاهل فرنگستان مژگانهاشان كم‌رنگ‌تر است ؛ زيرا كه آفتاب آنجا به حدّت و زيادى اينجا نيست . اهل مشرق مژگانشان مشكىتر است براى اينكه آفتاب اينجا حرارتش و روشناييش زيادتر ، و ابر كمتر است . بازهم بگوييم مدبّر عالم طبيعت يا خداى بىشعور است . اى پست‌تر از حيوانات !\r\nدر نباتات هيچ تدبّر كرده‌ايد ، هيچ گل طاووسى را ديده‌ايد دم برافراشته و دو بال اين طرف و آن طرف بدنش و سر و نوك و منقار ، گمان مىكنيد اتّفاقا اين گل\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nشبيه طاووس نرى گرديده ! ؟ يا آن دستى كه از باطن اين گل را ساخته عمدا و قصدا براى استعجاب من و شما گلى را شبيه حيوان بديعى درست كرده تا تفكّر كرده و از آن بهره‌مند شويم و پى ببريم كه در پس اين عالم قوهء قاهره‌ايست ، يا بعبارت حكما : عقل مدبّر عالم است نه طبيعت نادان .\r\nاين حيوانات ريزه ، پشه‌هاى كوچك كه در ميان برگ درختهاست در كوچكى به اندازه سر سنجاق ، سر دارد ، چشم دارد ، پاى متعدد دارد ، بال دارد ، رگ و معده و اعضاى درونى شكم و مغز دارد نر و ماده دارد كه به واسطه اجتماع آنها و افراز مادهء منويه توليد مثل مىكند . احكام صنع و اتقان خلق را به اين سادگى نتوان ادا كرد .\r\n« مقدّر لا بجول فكرة » معنى اينكه خدا فاعل مقدّر است گفتيم و معلوم نموديم .\r\nامّا اينكه فاعليت او به اضطراب آلت نيست پس به چه نحو است ؟ فهميدنش خالى از صعوبت نيست . فعلا از آن صرف نظر مىكنيم و مىپردازيم به اينكه مىفرمايد : « لا بجول فكرة » حضرات متكلّمين گفته‌اند : فاعل مختار آن است كه فعل و ترك يعنى كردن و نكردن نسبت به او على السويه باشد ، چنان كه خداوند در باره انسان فرموده  إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً  « 1 » ،  وَ هَدَيْناهُ النَّجْدَيْنِ  « 2 » دو راه پيش پاى ما گذاشته و براى ما بيان كرده كه اين راه ترا به بهشت و سعادت مىرساند و اين راه ترا به جهنم و شقاوت ابدى . اين راه مسجد و شب‌بيدارى و نماز و عبادت و ترحّم بر فقرا و ايتام است و آن راه تئاتر و سوارهء لهو و لعب و ظلم و بيرحمى و خوردن مال يتيم است . ما هم عقل داريم و مىفهميم و نسبت هر دو كار به ما على السويه است . پس چرا يك نفر اين طرف را اختيار مىكند و يك نفر ديگر آن طرف را ؟ اين يك علّتى دارد البته ، و الا فعل و ترك نسبت به انسان على السويه است . و بىجهت يك طرف را ترجيح نمىدهيم ، مثلا موعظه و\r\n\r\n\r\n","description":"","footnote":"\r\n( 1 ) - انسان ( 76 ) : 3 .\r\n( 2 ) - بلد ( 90 ) : 10 .\r\n","page_name":" 185 ","page_number":185},
  {"content":"\r\n\r\nنصيحت پدر و مادر و نشستن با رفقاى صالح و رفتن در معابد و مساجد و مشاهده اهل خير و صلاح چيزهايى است كه جانب خير را در انسان ترجيح مىدهد . امّا بالعكس مجالست با اهل شرّ و فساد و لهو و لعب و ترك كردن مساجد و جماعت مسلمين چيزهايى است كه جانب شرّ را در انسان غلبه مىدهد و انسان را فاسد مىكند . و هر وقت فعل و ترك نسبت به يك فاعلى على السويه باشد بايد يك جهت خارجى يك طرف را ترجيح بدهد ، و انسان به جولان فكر و مبادى كه از موعظه‌ها و نصيحت‌ها پيش خود ترتيب مىدهد فكر كند : اگر مثلا شراب بخورم اوّلا يك چيز نجس و كثيفى است كه اين يهودى اگر جنس پاك و طيّب و طاهرى را كه حلال هم باشد به ما بدهد از كثافت آنها رغبت نمىكنيم بخوريم تا چه رسد به اين انگور كه در ظرفهاى كثيف و آن خمره‌ها و آن زيرزمين و آن دست و آن كثافت مدّتها در خانه يهودى مانده ، اگر اغواى شيطان نباشد از نگاه كردن آن تهوّع عارضشان مىشود ؛ وانگهى عقل را از انسان زايل مىكند و شبيه به حيوانات مىشود . عقاب اخروى هم كه سر جاى خود دارد مال را هم كه بيهوده تفريط و تلف مىكند . فرنگىها هم كه آن همه مضرّات از براى شراب ذكر كرده‌اند ؛ با اين همه تفصيلات بايد شرب خمر را ترك كرد . پس نسبت به انسان خوردن و نخوردن على السويه است ، ولى به واسطه جولان فكر يك طرف را ترجيح داده ترك شرب مىنمايد . اين مقدّمه كه معلوم شد مقدّمهء ديگرى هم لازم است كه متعرّض شويم :\r\nفاعلهايى كه ما مىبينيم بر دو قسم هستند : يك قسم فاعل مضطر مانند آتش و آب كه مثال زديم مىسوزانند و خانه‌ها و قريه‌ها را ويران مىكنند و نمىفهمند كه چه مىكنند ؛ يك قسم هم انسان است كه كردن و نكردن نسبت به او على السويه است و به واسطه فكر يك طرف را ترجيح مىدهد . مىخواهيم ببينيم كه خداوند عالم افعالش به چه روش و تدبير است . وقتى مضطرّ نشد و مانند آتش و آب بىرويّه نبود ما چون قسم ديگرى نديده و به نظر نداريم گمان مىكنيم پس بايد مانند انسان بنشيند و فكر كند و به قصد زايد يك طرف را ترجيح دهد . مثلا فكر\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nكند كه چشم انسان را در كجاى او خلق كنم بهتر است ؟ زير پايش ؟ نه ، زيرا كه چشم زير پا فايده ندارد ؛ كف دستش ؟ نه ، زيرا مىخواهد با دست كار كند و در عين حال ببيند چه مىكند و اگر كف دستش باشد بايد وقت كار چشم را بپوشد ؛ بالاى سرش يا پشت گردنش ؟ نه ، زيرا كه در اين صورت وقت راه رفتن زمين مىخورد . آن وقت ببيند مناسبتر از صورت جايى نيست . نه ، خداوند عالم اينطور فكر نمىكند يعنى فعل و ترك نسبت به او على السويه نيست تا محتاج به ترجيح باشد ، متكلّمين چون ديدند خداوند مضطرّ نيست گمان كردند مانند انسان است .\r\nو حكما گفتند : فعل خداوند مانند انسان نيست . متكلّمين گمان كردند كه افعال او مانند آتش و آب بىرويّه و اراده است . حضرت امير المؤمنين عليه السّلام اينجا قضيه را حل كرده و طورى فرمايش نموده كه هم خيالات عاميانه متكلّمين و هم اساس مطلب را به خوبى روشن مىنمايد مىفرمايد : خداوند عالم بىرويّه و بىتدبير و ندانسته كار نمىكند ، چنان كه بعضى گمان كرده‌اند مانند آتش و آب نيست ، و از آن طرف گمان نكنيد كه وقتى مانند آب و آتش نشد مانند انسان است . اينطور مختار كه فعل و ترك نسبت به او على السويه باشد نيز نيست تا عملش به قصد زايد بوده و در خلاقيّت ناقص باشد . اينجاست كه عقل را جل مىماند و نمىداند چه بگويد و اشكالى هم نيست . چون ما ساير مطالب راجع به حقيقت حق را نمىدانيم . ذاتش چطور است ؟ علمش چگونه است ؟ صفاتش چطور عين ذات است ؟ چطور در همه جا هست و مكان ندارد ؟ ما به طور خلاصه همه اينها را تصديق مىكنيم و لو به حقيقت آن پى نبريم . همين طور تصديق مىكنيم كه او كارش نه مثل سنگ و چوب و آتش و آب است بالاضطرار ، و نه مثل انسان است كه به فكر و قصد و انديشه و تأمّل . پس چطور است ؟ تصوّرش حقيقة مشكل است و ليكن به طور تقريبى حكما ذكر كرده‌اند و بعضى فاعل بالتجلّى گفته‌اند مانند آخوند ، و بعضى فاعل بالرضا مانند خواجه نصير طوسى ، و بعضى فاعل بالعنايه مانند ابو على بن سينا . بيان اينها از طور اين كتاب خارج است . همين قدر از فرمايش امير المؤمنين عليه السّلام معلوم شد كه فاعل بالطبع و\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبالقسر و بالتسخير و بالقصد نيست .\r\nبراى اينكه تصوّر معنى آسانتر باشد مىگوييم : وقتى شخصى بارها علمى را تكرار كرد و حسن آن را بارها تجربه كرد ديگر نمىخواهد وقت كار فكر و تأمّل كند ، از روى عقل و شعور كار را بىتأمّل انجام مىدهد اگر چه قصد زايد دارد ولى عملش با عمل آنكه فكر و تأمّل مىكند خيلى تفاوت دارد . عمل خداوند را به كار اين شخص بىفكر بهتر مىتوانيم تشبيه كنيم .\r\n5 ) « غنيّ لا باستفادته » .\r\nغنى به معناى بىنياز است ؛ يعنى كسى كه احتياج ندارد ، خداوند غنىّ است .\r\nمردم هم غنى دارند و ليكن  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ  « 1 » غناى ما عين احتياج است ؛ يعنى چون محتاج غذا هستيم و محتاج به لباس هستيم ، منزل و مأوى و زن و فرزند مىخواهيم ، اگر ما به الاحتياج يعنى چيزهايى كه مايهء زندگانى است و ما محتاج به آن هستيم موجود باشد ، ما غنى هستيم ، اگر موجود نباشد فقيريم . مىخواهيم ببينيم وقتى پولدار شديم اصلا احتياج ما رفع شده ، يعنى محتاج به غذا و لباس و مسكن نيستيم ؟ چرا ، بلكه احتياج ما همان است كه بوده ؛ لذا خداوند مىفرمايد شما به هر حال فقير هستيد . آن كسى غنى است كه اصلا نه غذا مىخواهد و نه لباس . آن كس كه تمام معادن طلا و جواهر و تمام املاك و حيوانات و تمام چيزهاى قيمتى خلق مىكند البته غنى است ، و غنىتر است از آنكه زحمت مىكشد و به كسب حلال و حرام مال پيدا مىكند . نظير اينكه قدما دنبال كيميا مىرفتند - بر فرض صدق و حقانيت - البته او كه مىتواند طلا درست كند غنى است . شيخ بهائى مىگويند پير پالاندوز را ديد آلت دست او را گرفته با دست طلا كرده پير پالاندوز نظرا امر كرد طلا به آهن برگردد . شيخ گرفت طلا كرد پير برگردانيد و گفت اى شيخ نظرت را كيميا كن . مىخواهيم ببينيم وقتى كسى خودش طلا را ساخت يا با دست يا با نظر ، آيا احتياجش رفع شده ؟ نه ؛ زيرا\r\n\r\n\r\n","description":"","footnote":"\r\n( 1 ) - فاطر ( 35 ) : 15 .\r\n","page_name":" 188 ","page_number":188},
  {"content":"\r\n\r\nكه اين بيچاره محتاج به پنج سير نان و گوشت و لباس و پوستين زمستانى است .\r\nباز اگر زمستان خاكه زغال نداشته باشد از سرما تلف مىشود . باز اگر يك روز آب به او نرسد تشنگى هلاكش مىكند .\r\n سيه‌رويى ز ممكن در دو عالم * جدا هرگز نشد و الله اعلم « 1 » \r\nبالاتر از اين آنكه تا ما محتاج نباشيم مال را شرف و فخر نمىدانيم ، همين‌كه مال را مايهء افتخار تصوّر كرده‌ايم همين دليل بر احتياج ما به مال است . احتياج فقط در مال نيست و بىنيازى در داشتن آن نه ! بلكه ممكن در وجود و بقاى ذات و صفات ، و انسان در تكميل قوه نظريه و عمليه محتاج است ، و واجب الوجود بالذات واجب الوجود من جميع الجهات و الحيثيات است و صفات او عين ذات است و از غير استفاده نشده . كيفيّت احتياج ما به واجب و استغناى او از ما به واضحى معلوم غالب ما نيست . آنجا كه مىفرمايد : « ليس في الأشياء بوالج ، و لا عنها بخارج » « 2 » . بهتر معلوم خواهد شد . همين اندازه اينجا كفايت مىكند كه بدانيم خلق خدا مثل ساختن بنّا نيست كه وقتى خانه را ساخت ديگر خانه احتياج به بنّا نداشته باشد بنّا بميرد استاد حسن و استاد على ؛ مع ذلك صد سال يا ده سال يا يك سال خانه برقرار مىماند . همين طور كه نور خورشيد حتما بايد با خورشيد باشد و اگر خورشيد غروب كند نورش هم غروب مىكند ، همين طور كه روشنى چراغ برق و قوه برقيهء تلفن بسته به آن كارخانه است كه اگر يك آن مركز و قوه از كار بيفتد چراغ برق‌ها خاموش مىشود و تلفن جواب نمىدهد . و قوه باصره و سامعه چطور مرتبط به قلب است اگر قلب حركت نكند يعنى شخصى بميرد تمام قوا منهدم مىشود و معدوم مىگردد ؛ عالم هم لا ينقطع محتاج به اين است كه خداوند افاضهء وجود كند ، اگر يك آن فيضش قطع شود عالم معدوم است ، چنان كه اگر سيم كارخانه چراغ برق پاره شود تمام چراغها خاموش است ، و اگر\r\n\r\n\r\n","description":"","footnote":"\r\n( 1 ) - گلشن راز ، ص 21 ، چاپ طهورى .\r\n( 2 ) - نهج البلاغه ، ص 274 ، خطبهء 186 ، چاپ صبحى صالح .\r\n","page_name":" 189 ","page_number":189},
  {"content":"\r\n\r\nلكه جلو آفتاب بيايد فورا نور منقطع مىگردد . « اگر نازى كند از هم فرو ريزند قالبها » نه اينكه مانند بنّا و بنا يا خطّاط و خط كه يك مرتبه نوشت و كتاب تأليف نمود اين كتاب و خط بماند بعد از قطع علاقه و ارتباط او . احتجاج حضرت ابراهيم با نمروديان كه گفت :  لا أُحِبُّ الْآفِلِينَ  « 1 » مبتنى بر همين بوده است كه اى اهل بابل اگر ماه و خورشيد و ستاره خداى ما باشد بالبديهه بايد وقتى اينها غروب كردند همانطور كه نورشان غروب مىكند ، ما هم اگر معلول بوديم بايد مانند نور آفتاب بعد از غروب معدوم شويم . و گرنه اينكه خورشيد غايب شده دليل نمىشود آنها مىتوانستند بگويند خداى تو اى ابراهيم هميشه غايب است .\r\nباز خداى ما كه در روزها يك سركشى به ما مىكند و ليكن نمىتوانستند بگويند معلول ممكن يعنى عالم مىماند و علّت مىرود . معلول به حركات علّت متحرّك است نور آفتاب با آفتاب متحرّك است و هم رنگ آفتاب و حرارت وى خواصّ ديگر او تماما در نور موجود است ، از اين مىفهميم كه نور معلول آفتاب و وجودش بسته به وجود اوست و همچنين نور قرمز مال لامپ قرمز است و نور سبز از لامپ سبز ، و بالاخره همهء آثار و صفات علّت در معلول پيداست . اگر عالم معلول آفتاب بود مثل نور بايد با آفتاب برود و بيايد و غروب كند با اينكه چنين نيست .\r\nحالا كه معلوم شد چه اندازه دنيا فقير است و مثلش مانند روشن چراغ برق و نور آفتاب ، كه اگر يك آن فيض الهى قطع شود سراسر عالم معدوم و از هم پاشيده مىگردد . پس در مقابل اين فقير از جميع جهات كه آنى ثبات ندارد بايد يك غنىّ من جميع الجهات باشد كه احتياج به هيچ علت ديگر نداشته باشد كه وقتى گفتند : كه نور تمام چراغها از كارخانه است يا نور ماه و زمين از خورشيد است ، اگر بگويى : كارخانه چراغ برق يا خود خورشيد نور را از كجا آورده مىگوييم : ديگر نگو از كجا ! از خود نور دارد ، همچنين مىگوييم منشأ وجود\r\n\r\n\r\n","description":"","footnote":"\r\n( 1 ) - انعام ( 6 ) : 76 .\r\n","page_name":" 190 ","page_number":190},
  {"content":"\r\n\r\nتمام اشياء از يك واجب الوجودى است كه ما او را خدا مىناميم ، و او وجود را از ديگرى اخذ نكرده بلكه ماهيت و حقيقت او عين وجود است كه نمىتوان تصور كرد نباشد :\r\n الحقّ ماهيته انّيته * إذ مقتضى العروض معلوليّته \r\nدر احاديث سنىها وارد است كه خدا خود را از چه خلق كرد ؟ پيغمبر جواب داده ( على الظاهر ) كه وقتى مىخواست خود را خلق كند اسبهائى را خلق نمود و امر كرد در بيابان دويدند و عرق كردند . خود را از عرق آن اسبها خلقت نموده است تعالى الله عن ذلك علوّا كبيرا . چطور وقتى عدد را مىشمارى پنج و چهار و سه و دو و يك و ديگر بعد از يك عددى نيست ؛ همين طور  وَ أَنَّ إِلى رَبِّكَ الْمُنْتَهى  « 1 » ديگر از حق نمىتوان گذشت كه پس او را كه خلق كرده ؟ او غنىّ بالذات است ، ديگر احتياج به جايى ديگر ندارد .\r\n6 ) « سبق الأوقات كونه ، و العدم وجوده ، و الابتداء أزله » .\r\nدر فقرهء اول اين عبارت بيان دو مطلب لازم است : يكى بيان حدوث زمانى كه بعضى متكلّمين قائل شده‌اند ؛ و ديگر معنى احاطهء واجب الوجود و مجرّدات به ازمنه كه « ليس عند ربّك صباح و لا مساء » يا عالم دهر و سرمد و زمان .\r\nهيچ شكّى نيست كه همه چيز را خدا خلق كرده حتى زمان و روز و شب را .\r\nاينطور نيست كه اگر خدا زمان را خلق نكرده بود باز اين سال و ماه و شب و روز موجود باشد ؛ به دليل اينكه كيفيات و خصوصيات زمان بر طبق حكم و مصالح است كه بايد انسان آن را به فاعل مقدّرى نسبت دهد :   وَ جَعَلْنَا اللَّيْلَ لِباساً وَ جَعَلْنَا النَّهارَ مَعاشاً   « 2 » اگر شب نبود و پرده ظلمت عالم را فرو نمىگرفت باز مردم دنبال كار و زحمت مىرفتند و راحت نمىشدند ، با اينكه خواب و راحت مقدارى از ضروريات جسد است ، و علاوه اگر هميشه روز بود حرارت آفتاب گياهها را\r\n\r\n\r\n","description":"","footnote":"\r\n( 1 ) - نجم ( 53 ) : 42 .\r\n( 2 ) - نبأ ( 78 ) : 10 - 11 .\r\n","page_name":" 191 ","page_number":191},
  {"content":"\r\n\r\nمىخشكانيد و گندم و جو و درخت از ميان مىرفت ميوه پيدا نمىشد . ( فرنگيها به تجربه ثابت كرده‌اند كه درختان در شب يك نوع غذا را از هوا مىگيرند كه در روز ممكن نيست آن غذا را استفاده كنند و در روز يك نوع غذا را اتخاذ مىكنند كه در شب ممكن نيست . غذاى شب او اكسيژن است و غذاى روزش كربن ، اگر تمام اوقات روز بود تماما كربن را به واسطه برگ از هوا جذب مىنمود و هيچ موفق به جذب اكسيژن نمىگرديد ؛ زيرا كه نور اثرى دارد كه موجب مىگردد كه درخت جذب اكسيژن نكند و فقط كربن را جذب كند . و اگر تمام اوقات ، شب بود صرف اكسيژن را جذب مىكرد و كربن پس مىداد و به هر حال غذاى ناتمام را مصرف مىكرد و در نتيجه ضعيف مىشد و مىخشكيد مثل اينكه انسان تماما سبزى بخورد و يا تماما ميوه . البته آن موادّ غذايى كه در نان و گوشت و تخم مرغ و شير هست در سبزى و ميوه نيست ، زود انسان را ضعيف مىكند و از بين مىبرد ، و همچنين اگر تماما نان خالى بخورد بىگوشت و روغن ، يا گوشت تنها بخورد بىنان و برنج ، و مواد لازمه بدنى را ميل نكند كم‌كم ضعيف يا مريض مىگردد .\r\nفرق انسان و نباتات اين است كه نبات از ريشه يا از برگ غذاى خود را در هوا و زمين پيدا مىكند و انسان سفره پهن مىكند ، و زحمت مىكشد غذا مىپزد ، آشپزخانه تهيه مىكند ، زيره و ادويه و زعفران استعمال مىكند تا غذا مطبوع گردد . حاصل اينكه اگر تماما روز يا تماما شب بود درخت و ميوه و زراعت از بين مىرفت . و از عجايب امور اينكه مىگويند غذايى كه شب درخت از هوا مىگيرد براى تنفّس انسان لازم است كه آن غذاى شب درخت مايهء تنفّس انسان است ، و چيزى كه براى تنفّس انسان مضرّ است به صورت بخار از برگها بيرون مىآيد ، بالعكس ، روز چيزى كه مضرّ است جذب مىكند و چيزى كه مفيد است از او تراوش مىشود اين است كه در شرع شب زير درخت خوابيدن مذموم است ) .\r\nو همچنين تغييرات فصول كه زمستان بايد سردتر باشد و در بعضى بلاد برف و بعضى باران ببارد ، تابستان هوا گرم شود و تابش خورشيد ميوه‌ها را بپزد و زراعت را به حد كمال رساند تا مايه حيات انسان و حيوان مهيا باشد ، و بين اين دو فصل\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nدو فصل متوسّط بهار و پاييز ؛ براى آنكه تغيير دفعى از حرارت به برودت به حال انسان مضرّ است . تمام اينها دلالت مىكند كه زمان هم از روى ترتيب حكيمانه منظّمى خلقت گرديده ، و خالق آن خداوند رحمن است كه به حكمت بالغه خود آن طورى كه مصلحت مقتضى بوده ايجاد كرده است . پس روز و شب و سال و ماه را نيز خدا خلق كرده است .\r\nو به بيانى ديگر كه حكما ثابت كرده‌اند اين كه زمان عبارت است از مقدار حركت ، و به عبارت اخرى تا تغيير و تبديلى در بين نباشد زمان تصوّر نمىشود مثلا زمان پيغمبر تا زمان ما ، اين تفاوت از كجاست ؟ از اينكه تغييراتى در دنيا از آن وقت تا به حال روى داده است : سلاطين ، امرا ، وزرا ، علما ، جنگها شده ، شهرها آباد و خراب گرديده ، عمارت‌ها ويران شده . يا مثلا زمان جوانى و پيرى يك نفر انسان به واسطه تغييراتى كه در بدن هر روز پيدا مىشود : موى سياه سفيد مىشود ، آب از رخساره مىرود ، چين در صورت پديد مىآيد . اين تغييرات موجب گرديده كه ما مىگوييم زمان سابق و زمان بعد حال كه چنين است تا خداوند اين متغيّرات را خلق نكند ؛ در حقيقت زمان را خلق نكرده . چون خود خداوند ( جلّ و علا ) تغييرپذير نيست چنان كه شاعر گويد :\r\n آنكه تغيّر نپذيرد تويى * و آنكه نمرده است و نميرد تويى \r\nو به اين بيانات معلوم گرديد فرمايش امير المؤمنين عليه السّلام كه مىگويد : « وجود خداوند بر زمان و اوقات مقدم است » يعنى خداوند بود و زمان نبود . پس چه اندازه سخن سخيفى است قول آن دسته از متكلّمين كه گفته‌اند : « زمانى بود كه خدا بود و عالم نبود » ! بلى خدا بود و عالم نبود و زمان هم نبود ؛ زيرا كه عالم نبود تا زمان باشد . متكلّمين اصرارى دارند كه حتما بايد اقرار نمود كه زمان هم - نعوذ بالله - مانند خدا بر وجود عالم تقدّم دارد و از اين تعبير به « حدوث زمانى » كرده‌اند و نسبت به احاديث و اخبار و اجماع ملّيين داده ، با اينكه صريح قول امير المؤمنين عليه السّلام مخالف با قول آنهاست ؛ چون صريحا فرموده است كه زمان متأخّر است از وجود حق ( سبحانه ) پس خدا بود و زمان نبود تا تقدم حق بر عالم\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nتقدّم زمانى باشد ، و الّا لازم آيد تغيّر در ذات واجب .\r\nمطلب ديگر كه از سابقيت واجب الوجود نسبت به ازمنه فهميده مىشود اين است كه نسبت خلاق عالم به تمام زمانها على السويه است . اين مطلب را هم بايد مانند ساير مطالب در ضمن مثال بفهمانيم : ما امروز واقعه طفّ را نمىبينيم حضرت سيد الشهداء عليه السّلام و ساير مطالب او را مشاهده نمىكنيم ، غرض با چشم دل نيست با چشم ظاهر مشاهده نمىكنيم . و همچنين عبيد الله زياد اين زمان ما را نمىديد كه چطور بالاى منبر و پايين منبر شيعه و سنى او را لعنت مىكنند . چون نمىديد گفت : « الحمد للّه الذي قتلكم و فضحكم و أكذب أحدوثتكم » « 1 » . علّت نديدن اين است كه او در زمان ديگر بوده است و ما در زمان ديگر هستيم ؛ ولى خلاق عالم ، نه تنها خدا بلكه ملائكه و نفوس مقدّسه انبياء و ائمه - بلكه گاهى خود ماها هم اتّفاق مىافتد كه از عالم زمان و زمانيات خارج مىشويم - از اول دنيا تا آخر را به يك نظر مىبينند . بدون فرق ، چنان كه جبرئيل يا امام يا خدا در همه اوقات آدم ابو البشر را كه سابق بوده با نوح و كشتى و طوفان يك مرتبه مىبيند ، و چنان نيست كه وقتى زمان نوح شد ديگر آدم و حوا و بهشت عدن از پيش او مخفى باشد ، يا وقتى زمان ابراهيم و نمرود پيش آمد طوفان نوح از پيش بينايى حق يا جبرئيل زائل گردد ، بلكه در همان زمان كه ابراهيم را در آتش مىديد نوح را در كشتى و طوفان مشاهده مىكرد همين طور كه ما در قوهء حافظه خودمان اين وقايع متتاليه را در مدّ نظر داريم و به خاطر سپرده‌ايم مجرّدات يعنى ملائكه در قوه باصرهء حاضر دارند ، و در همان وقت كه صداى حضرت موسى را در وادى ايمن مىشنيد كه  هِيَ عَصايَ أَتَوَكَّؤُا عَلَيْها وَ أَهُشُّ بِها عَلى غَنَمِي وَ لِيَ فِيها مَآرِبُ أُخْرى  « 2 » در همان وقت صداى حضرت خاتم الانبياء صلّى اللّه عليه و آله و سلّم را مىشنيد كه در مكّه كفّار قريش را مخاطب نموده مىفرمود : « قولوا لا إله إلّا الله تفلحوا » « 3 » و صداى حضرت عيسى عليه السّلام را مىشنيد كه\r\n\r\n\r\n","description":"","footnote":"\r\n( 1 ) - نفس المهموم .\r\n( 2 ) - طه ( 20 ) : 18 .\r\n( 3 ) - بحار الأنوار ، ج 18 ، ص 202 .\r\n","page_name":" 194 ","page_number":194},
  {"content":"\r\n\r\nمىگفت :  إِنِّي عَبْدُ اللَّهِ آتانِيَ الْكِتابَ وَ جَعَلَنِي نَبِيًّا  « 1 » . اين مطلب را علما مثال زده‌اند به مورچه كه روى نخ رنگارنگى حركت كند كه وقتى روى رنگ سبز است رنگ آبى را نمىبيند . تا وقتى روى رنگ آبى آمد رنگ سبز را نمىبيند و وقتى به رنگ سفيد رسيد آن دو را نمىبيند و هكذا رنگهاى ديگر . ولى كسى كه از خارج نگاه مىكند تمام اين رنگ‌ها را يك مرتبه مشاهده مىكند ماها مثلمان آن مورچه است كه در هر زمانى هستيم زمانهاى ديگر را مشاهده نمىكنيم . ولى خداوند عالم ، تمام وقايع و زمانهاى مختلفه را يك مرتبه مشاهده مىكند .\r\nامّا اينكه گفتم خود ماها هم گاهى از زمان منسلخ مىشويم و مطالب آينده و گذشته را مىبينيم دليل بزرگش خواب است و در قيامت هم  وَ وَجَدُوا ما عَمِلُوا حاضِراً  « 2 »   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   « 3 » .\r\n« و العدم وجوده » . در اينجا دو مطلب ثابت مىشود : يكى عدم براى عالم ؛ و يكى وجود براى حق سابق بر وجود عالم . امّا مطلب اول كه حدوث عالم باشد تا اندازه‌اى بديهى است ، چنان كه شخصى از حضرت رضا عليه السّلام دليل حدوث عالم را پرسيد ، فرمود : به دليل اينكه نبودى و موجود شدى . اكنون در همين سخن دقيق شويم مطلب به خوبى واضح مىشود إن شاء الله . بايد در مثالى چند دقت كرد :\r\nمثلا مىخواهيم بفهميم اگر چند دوايى كه براى سرفه خورده و يكى مفيد واقع شده نمىداند كدام است اين را بعد از چند تجربه معلوم مىشود كرد به اينكه چند مرتبه متوالى از يك دوا بخورد بدون دواى ديگر ، چند مرتبه متوالى از دواى ديگر بدون اين دوا ، و هكذا آن وقت انسان تأثير هر يك را مىفهمد ، اگر همه مفيد بودند معلوم ، و اگر يكى مفيد بود باز معلوم مىشود و چون معلوم شد كه اين تأثير از مليلهء زرد و شكر تغار است آن وقت قاعده كلى استنباط مىشود كه اين دو دوا براى سرفه نافع است . اما ريشه اريسا ربطى به آن ندارد . اين در صورتى است كه\r\n\r\n\r\n","description":"","footnote":"\r\n( 1 ) - مريم ( 19 ) : 30 .\r\n( 2 ) - كهف ( 18 ) : 49 .\r\n( 3 ) - زلزلة ( 99 ) : 7 - 8 .\r\n","page_name":" 195 ","page_number":195},
  {"content":"\r\n\r\nمناط علت در دست نباشد و ندانيم چطور دوا مفيد است براى سينه . اما بعضى امورات اينطور نيست . اگر شخصى هسته هلو بخورد و اين در حلق يا روده او بماند و سدّه شود موجب مرض مىگردد و ما مىدانيم اين ربطى به هسته هلو ندارد . هر جسم محكمى كه به درشتى و استحكام هسته هلو باشد راه را منسدّ مىكند و باعث مرض قولنج مىشود . اكنون نگاه كنيم در اجزاى عالم ، يك مثالش خود من : نبودم و موجود شدم ، پس بر من هم نبودن و هم بودن جايز است ، از من بگذرى به ساير افراد انسان و حيوانات و درخت‌ها همه نبودند و موجود شدند ، و نقل كلام در پدرها و اجداد خود كنيم مىدانيم كه آنها هم نبوده‌اند اگر چه بعضى حيوانات عمر طولانى دارند - چنان كه گويند مار هزار سال مثلا ممكن است عمر كند - و ليكن بالأخره عدم بر همه اينها جايز است . از اينها بگذريم زمين و آسمان و ماه و ستاره و آفتاب و غيره قابل تغيير و تبديل و حركت هستند اگر چه ما نبوده‌ايم كه ببينيم آسمان و زمين بوده‌اند يا نبوده و بود شده‌اند ؛ ولى اينها علامتى دارد كه باز انسان عاقل مدبّر مىفهميد . شما وقتى در اطاقى وارد شديد ديديد از آن خاك مىريزد گچش تبله كرده يا يك تير سقف آن صدا مىكند مىفهميد كه اين اطاق قابل خرابى و فناست . وقتى در كوهستان رفتيد ديديد آن كوه پارسال امسال تركيده و شن و سنگهاى ريزه از آن ريخته ، مىفهميد كه عدم بر كوه هم جارى است ، با اينكه محكم است . و از اينجا استنباط كنيد كه صد هزار سال هم طول بكشد باز اين سنگ‌ها خراب و فانى مىشوند و چيزى كه ممكن است معدوم شود طبيعة قابل عدم سابق است . وقتى سنگ اينطور باشد خاك هم همين طور است ، آهن هم همين طور است . حكيم محتاج به اين قدر جستجو و استقرا نيست . زيرا كه او ماهيت هر چيز را كه تصور كند بالضرورة مىيابد كه عدم و وجود هر دو بر وى جايز است ، چنان كه فرموده : « كلّ معروف بنفسه مصنوع » و به هر صورت چيزى كه به خودى خود داراى دو صفت وجود و عدم است ؛ يعنى ممكن است يك وقت موجود و وقت ديگر معدوم باشد ، متّصف شدنش به وجود علتى مىخواهد . و عبارة اخرى مىشود كه اجزاى عالم معدوم\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nباشند ، پس علّت اينكه موجود شدند چيست ؟ بلكه عدم در اين موجودات رجحان دارد . همانطور كه آب صفت ذاتيش خنكى است اگر خواستى گرم كنى آتش لازم دارد و بعد از گرم شدن باز برمىگردد به حالت اصلى ، همين طور صفت ذاتى عالم عدم و نبودن است كه خالق آن را موجود مىكند و بعد از وجود خود به خود رو به عدم مىرود و بعد از آن دو مرتبه خداوند وجود مىدهد باز رو به عدم مىرود . اين نورى كه از چراغ الآن مىتابد غير از آن نور دو دقيقه پيش است و آن دو دقيقه غير از آن نور چهار دقيقه قبل است و هكذا ؛ زيرا كه به تدريج روغن و نفت به توسط فتيله بالا مىآيد و مشتعل مىشود و نور پراكنده مىشود و وقتى روغن تمام شد چراغ و اطاق خاموش است . اگر آن نور اول باقى بود ديگر محتاج به نفت و روغن نبوديم . همين‌طور انسان امروز غير از ديروز است و زيد ديروز غير از زيد پريروز است پس عدم بر ماهيات اشيا غلبه دارد .\r\nاما وجود حق هيچ تصوّر نمىشود كه نبوده تا انسان بپرسد كه او را موجود كرده و از كجا آمده ؟ او بوده و هميشه بوده و اوّل نداشته ؛ چون وجود عين حقيقت اوست . نمىتوان گفت : سركه را كى ترش كرده و روغن چربى را از كجا آورده ، اما مىشود گفت : آش به واسطه سركه ترش است . و خورش به واسطه روغن چرب است و قالى به واسطه جوهر رنگين شده امّا رنگ جوهر از خود اوست .\r\n7 ) « بتشعيره المشاعر عرف أن لا مشعر له » .\r\nمشعر عبارت است از محلّ شعور ؛ و حسّ انسان ده است : پنج حسّ ظاهر و پنج حسّ باطن . و از پنج حسّ باطن قوّهء مفكّره را سابقا گفتيم در حضرت حق نيست : « لا بجول فكرة » و حافظه تابع است ، پس حواسّ روى هم هفت است :\r\nظاهره به ضميمه خيال و قوه واهمه . خداوند نه چشم دارد نه گوش دارد نه قوّه ذائقه نه شامّه نه لامسه نه خيال كه بنشيند چيزهايى كه در خارج نيست تصوّر كند مثل اينكه ما ته‌چين پلوى چرب تعقّل مىكنيم ؛ و نه قوّهء واهمه . و بايد دانست كه مشعر عين چشم و گوش نيست ؛ زيرا كه بسيارى اوقات چشم باز است و نمىبيند\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nو گاهى چشم برهم گذاشته است و چيزها مىبيند در عالم رؤيا ، پس باصره آن قوّهء باطنه است كه اين چشم آلت دست او است كه اگر بخواهد اجسام خارجى را درك كند محتاج است چشم را گشوده مواجه با جسم نورانى نگاه دارد . همچنين گوش و ساير اعضا در عالم خواب در كارند .\r\nدليلى دارد كه خداوند ممكن نيست مشعر داشته باشد ؛ زيرا كه ديدن به چشم توقّف بر اين دارد كه سياهى و سفيدى و عدسى چشم موجود بوده جسمى نورانى در مقابل واقع باشد و آن جسم به واسطهء نور در چشم اثر كند و يك نوع فشارى از دور وارد آورد . و خداوند منزّه است از اين كه جسمى باشد كه محاذى با جسم ديگر شود و منزّه است از اينكه نور بر او تأثير و فشارى وارد كند . اما گوش صدا را چطور مىشنود ؟ اين به معيّت هواست كه هوا جسمى است يك طرفش در گوش است و يك طرفش در حلق و دهان شماست و شما تنفّس مىكنيد . وقتى شما سخن گفتيد و تكلّم كرديد از حركت حلق و دهان شما هوا حركت و تموّج پيدا مىكند ، همانطور كه وقتى سنگ در آب انداختى آب موج مىزند و از محلّ افتادن سنگ تا كنار حوض دائره بر دائره درست مىشود همين طور در هوا در اطراف دهان گوينده موجها حاصل مىشود تا حركت وارد گوش انسان مىشود ، و آن موجها فشار بر استخوانهاى گوش وارد مىآورد انسان صدا را مىشنود . امّا خداوند كى ممكن است جسمى باشد و در يك طرف نشسته يا ايستاده صداى خارج از دهان‌ها به واسطه هوا در گوش او فشار وارد آورد ، حاشا و كلا كه چنين توهّمى درباره حقّ اصلا تصوّر نشود . و همچنين قوهء ذائقه و شامّه عبارت است از تأثيرى كه اجزاى اطعمه يا اجزاى منتشره از چيزهاى خوشبو مثلا اجزايى كه از شيشه عطر يا مشك لا ينقطع ساطع مىگردد و بالا مىآيد وارد بينى مىشود و در آن تأثير مىكند ؛ اينجا هم بايد گفت : ممكن نيست كه خداوند عالم بينى و زبان داشته باشد . بعد از اين گوئيم : حكما گفته‌اند : « موجد شىء فاقد شىء نيست » يعنى :\r\n خشك ابرى كه بود ز آب تهى * نايد از وى صفت آبدهى \r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبديهى است كه تا كسى خود چيزى نداشته باشد چگونه تواند به ديگرى بدهد ؟\r\nخود فقير است چگونه ديگرى را متموّل سازد ؟ خود نادان است چگونه معلّم شود و جمعى جهال را دانا كند ؟ از اينكه خداوند عالم انسان را عاقل و دانا خلق كرده بايد گفت : لا بد خود علم دارد و اگر خود علم نداشت چطور به انبيا و اوليا و حكما مىآموخت ؟ و اگر قدرت نداشت چگونه به ما قدرت مىداد ؟ اختيار در ما دليل است كه او مختار است . حيات در ما دليل بر اين است كه او حىّ يعنى زنده است . اگر چراغ روشن نباشد چطور اطاق را روشن كند ؟ همين طور كه خداوند به ما بينايى داده و شنوايى ، معلوم مىشود كه خودش مىبيند و مىشنود . و همانطور كه به ما قوّه‌اى داده است كه مزه تلخ و شور و شيرين را بشناسيم ، خود هم البته درك مىكند و مىداند منتها بىزبان و گوش و چشم . و بالجمله جميع صفات كماليه كه در موجودات باشد يعنى هر صفت خوبى كه هركس دارد آن صفت خوب در خدا هست از قبيل علم و قدرت ، و هر صفت نقصى در او نيست ؛ يعنى هر چيزى كه دلالت كند بر عاجز بودن و نادار بودن .\r\nمشاعر ما مركب از دو صفت است : چشم درك مىكند رنگها و مقدار اشيا را ، مزهء آنها را نمىفهمد ، بوى آنها را ملتفت نمىشود . سنگينى آنها را حسّ نمىكند ، گرمى و سرديش را درك نمىنمايد ، پس يك كمال دارد چندين نقص ؛ همچنين زبان مزه را مىفهمد و رنگ را درك نمىكنى پس يك كمال دارد و يك نقص . حال اگر بگوييم خداوند قوهء باصره دارد ؛ يعنى قوه‌اى دارد ناقص ، و اين غلط است ، بلكه حضرت حق بايد ناقصى نداشته ؛ يعنى همان چيزى كه بيننده است همان بشنود ، مزه را بداند ، بوى را بداند به همان يك قوه و إلّا اگر منقسم باشد يعنى خداوند قوه باصره داشته باشد غير سامعه و هكذا لازم مىآيد كه منقسم شود ذات او و مركّب از اجزا باشد . پس بايد گفت ذات او بالتمام بيننده است و بالتمام شنونده است و تمام صفات او عين ذات اوست ، چنان كه معنى واحد همين است . و بيانى مناسب اين خواهد آمد إن شاء الله .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n8 ) « و بمضادّته بين الأشياء عرف أن لا ضدّ له » .\r\nبديهى است كه هر چيز اگر بنا بشود علت باشد مانند خود را ايجاد مىكند .\r\nآتش خود گرم است علت مىشود براى گرم شدن اطاق ، هيچ وقت علت سرد شدن نيست . چراغ خودش روشن است علت مىشود براى روشنايى نه براى تاريكى . عالم درستكار سبب تعليم و هدايت مردم است ، امّا شخص ضالّ و مضلّ جهنّمى هرگز موجب هدايت نخواهد بود . چون خداوند عالم خالق هر دو ضدّ است يعنى هم گرمى را خلق كرده و هم سردى را ، هم روشنايى را هم تاريكى را ، هم ترى را هم خشكى را ، و گرمى ضدّ سردى است . و هكذا ، معلوم مىشود خدا ضدّ ندارد . در چه صورت ضد داشت ؟ در صورتى كه فقط گرمى را ايجاد كرده بود آن وقت معلوم مىشد خودش گرم است و سردى ضدّ او بود ، يا اگر خشكى را خلق مىكرد معلوم مىشد خودش خشك است و ترى ضد اوست .\r\nاكنون كه هم ترى و هم خشكى را ايجاد فرموده معلوم مىشود خودش نه تر است و نه خشك ، نه ترى ضد اوست و نه خشكى ، و همچنين نسبت به تاريكى و روشنايى هيچ‌يك با او ضد نيستند ؛ چون او نه روشن است و نه تاريك . مقصود روشنايى ظاهرى است نه باطنى .\r\nاين فرمايش امير المؤمنين عليه السّلام نقض مىكند عقيده منسوبهء به مجوس را كه مىگويند : خداوند در عالم ضدّى دارد كه آن اهريمن است ، و تاريكى و مرگ و حيوانات موذى لشكرهاى اويند و روشنايى و حيات ، ميوه‌هاى خوب و حيوانات با فايده مخلوق خداوند يزدان هستند . بايد در جواب گفت : شما قبول داريد كه خداوند خالق اهريمن است پس ضدّ او نخواهد بود .\r\nاگر كسى بگويد : خداوند عالم است پس نمىشود خالق جهل باشد و جهل ضد اوست ، يا او سميع و بصير و قادر و حىّ است پس ممكن نيست كرى و كورى و عجز و مردن را بيافريند ، و اين معانى ضدّ اوست . و به عبارت اخرى وقتى خداوند بصير باشد كورى ضد اوست ، و چون سميع شد كرى ضد اوست و هكذا .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nدر جواب گوييم : مقدّمة بايد دانست كه در وجود هيچ شرّ و بدى موجود نيست ، مثلا شمشير بد چيزى است كه موجب قتل است يا داراشكنه و سمومات ديگر چيزهاى بدى هستند . وقتى دقت مىكنيم مىبينيم آهن شمشير و آهن بيل دو يكى است بلكه آهن شمشير پاكتر و شفّاف‌تر است پس آهنش بد نيست ، خداوند آفريده است تا مردم بيل و كلنگ و گاوآهن و چاقو و كارد درست كنند و اگر هم شمشير درست نمىكردند باز بد بود ؛ زيرا كه كفّار و دزدها ، راه‌زن‌ها ، قاتل‌ها و امثال اينها را بايد با شمشير مجازات كرد . اگر خداوند عقلى به انسان نمىداد كه شمشير بسازد تمام ممالك دنيا از دزد و خائن قطّاع الطريق مملوّ مىشد ؛ پس شمشير چيز بدى نيست و وجودش در عالم لازم است . منتها آن شخص ظالمى كه در غير محلّ مصرف مىكند بدى از جهت عمل اين ظالم است نه خلقت خداوند . از شمشير بگذريم به سمومات مىرسيم در كارهاى زرگرى و غيره به اندازه‌اى داراشكنه مفيد است كه مردم كارخانه‌ها براى ساختن داراشكنه درست كرده‌اند و تجّار از اين شهر به آن شهر و از اين مملكت به مملكت ديگر نقل مىكنند . دواخانه كه از اين دواها نداشته باشد ناقص است . اين همه زحمت‌ها براى فايده‌هايى است كه بر اين دواها مترتّب است . فقط داراشكنه براى كشتن مردم نيست يا سنتونيا يا كلمل فوايد بسيارى دارد و ذاتا خوب است ، الا وقتى كه شخص ظالمى آن را در غير محلّ مصرف كند . عقرب و مار و بعض حيوانات سامّ ديگر را چنان كه در توحيد مفضّل ذكر كرده از براى جذب كردن سمّياتى است كه در هوا هست كه اگر اين حيوانات سمّ را از هوا جذب نكنند مردم در نفس كشيدن و در غذا خوردن آن را مىخورند و مرض‌هاى گوناگون و وباها پيدا مىشود .\r\nفرنگيها هم مىگويند : كه عفونتها و چيزهاى گنديده و بدبو توليد ميكروب مىكند و ميكروب موجب مرض است ؛ لذا حيواناتى كه در اين كثافت‌ها و عفونت‌ها تشكيل مىشود يا در جاهاى رطوبتى و كثيف ، نمىگذارد كه اين ميكروب‌ها منتشر شود ؛ لذا حيوانات خودشان مسمومند .\r\nاز اينها بگذريم مىرسيم به انسانهايى كه قسىّالقلب و بدطينت و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشهوت‌پرست هستند و به اين واسطه قتل و زنا و فحشا واقع مىشود . در اينجا هم مىگوييم : شهوت چيز خوبى است ؛ لذا كسى كه شهوت ندارد ناقص است .\r\nخداوند اگر شهوت را ايجاد نمىكرد هيچ كس تحمّل مشقّت زن‌دارى و تربيت اولاد را نمىكرد ؛ لذا نسل‌ها فاسد مىشد ، لذا خداوند شهوت را خلق كرده تا مرد زن بگيرد و بعد از زن گرفتن اولاد بخواهد يا نخواهد موجود مىشود ، بدى از ناحيه مردى است كه آن را در غير محلّ مصرف مىكند و الا خلق خداوند خير محض است . يا قساوت قلب يعنى انسان از زدن و كشتن نترسد ، عدّه‌اى از مردم دنيا بايد به اين صفت موصوف باشند براى دفع دزدها و فاسدها . امثال ما رقيق القلب‌ها چطور مىتوانيم مثل مالك اشتر روزى هزار نفر را بكشيم و اهمّيت ندهيم ، خون كه ببينيم يك شبانه روز قلبمان طپش مىكند چطور مثل اصحاب سيد الشهدا و امير المؤمنين عليهما السّلام آن همه جنگها بكنيم ؟ در جنگ صفّين مردى از عراق با شامى كشتى گرفت و او را به روى زمين انداخت ، رويش را باز كرد ديد برادر ابى و امّى اوست . خواست با خنجر سر او را ببرد ، و عراقيها تحريضش كردند تا ملتفت شدند برادر اوست گفتند : رهايش كن . گفت : تا امير المؤمنين اجازه ندهد رهايش نمىكنم . امام اجازه داد برخاست . بلى اگر شخصى اين پردلى را در دزدى و قتل بناحق صرف كند بد مىشود از ناحيه فاعل ، و هكذا ميل طلب مال و تدبير كه منجرّ به حيله‌گرى شود .\r\n پس بد مطلق نباشد در جهان * بد به نسبت باشد اين را هم بدان \r\nپس آنچه موجود است خوب است شر وجود ندارد تا بگوييم : اهريمنى هست كه خالق شر است و او ضد خدا است . پس خدا ضد ندارد .\r\nچيزهاى بد تماما معدومات هستند كه علّت نمىخواهند و ضديت بر آنها صادق نيست . و ضد امر وجودى است ، خداوند ضدّى موجود ندارد ، ضدّ معدوم ضد نيست . مثلا جهل عالم نبودن است ، كرى گوش نداشتن ، كورى چشم نداشتن و هكذا ، نداشتن و هكذا ، نداشتن و معدوم بودن مجعولات بالعرض هستند و ايجاد بالعرض آنها شر قليل است در مقابل خير كثير ، و عقلا\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nجايز است مانند بريدن عضو شقاقلوس و كشتن موذى و جانى .\r\n9 ) « و بمقارنته بين الأمور عرف أن لا قرين له » .\r\nقرين - به قرينه ضد - آن است كه در صفات مطابق باشد ، بر خلاف ضد كه عبارت است از آن كه در صفات موافق نباشد . همين طور كه خداوند ضد ندارد مثل هم ندارد در هيچ يك از صفات و افعال . مثلا در علم يكى پيدا شود مثل خدا علم داشته باشد ممكن نيست ، يا در قدرت يا در احاطه آن طور كه او در همه جا حاضر و ناظر است كسى ديگر هم همين طور باشد ، يا آن طور كه او علم غيب دارد كس ديگر همانطور علم داشته باشد . بلى امام و پيغمبر در علم و قدرت پيش از ديگران هستند و علم غيب هم خداوند به آنها تعليم مىكند ، الا اينكه باز علم واجب و علم ممكن بسيار با هم فرق دارد . يا معجزات انبيا محدود است و منحصر به همان اندازه كه خداوند اراده داشته باشد . موسى عليه السّلام با نه معجزه آمد تواناييش منحصر به همان نه معجزه بود ، بر فرض اينكه قدرت او بوده و الا ممكن است بگوييم دعا مىكنند و خدا دعاى انبيا را مستجاب مىكند . همچنين حضرت عيسى عليه السّلام پنج معجزه اظهار كرد كه در آيه قرآن ذكر نموده و بر بيش از آن قدرت به او داده نشده است ، و ليكن خداوند بر هر چيزى قادر است .\r\nامّا اينكه چطور خداوند مثل و مانند ندارد چون كه « صرف الشيء الذي لا أتمّ منه » يكى بيشتر نيست دو چيز متناهى را مىتوان گفت مانند يكديگر يا مساوى يكديگر هستند ، امّا وقتى چيزى غير متناهى شد محلّى براى ديگرى باقى نمىماند .\r\nو دنباله اين مبحث اثبات توحيد بايد نمود ؛ يعنى خدا يك است و دو نيست و فعلا بر اين مطلب چهار دليل در نظر است اگر چه مرجع بعضى به بعض ديگر باشد :\r\nاول :  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 1 » ؛\r\n\r\n\r\n","description":"","footnote":"\r\n( 1 ) - انبياء ( 21 ) : 22 .\r\n","page_name":" 203 ","page_number":203},
  {"content":"\r\n\r\nدوم :  إِذاً لَذَهَبَ كُلُّ إِلهٍ بِما خَلَقَ وَ لَعَلا بَعْضُهُمْ عَلى بَعْضٍ  « 1 » ؛ سيم : همين دليل اينجا ؛ چهارم : دليلى كه حضرت رضا عليه السّلام بيان فرموده به طورى كه در اصول كافى نقل مىكند . و ادلّه حكما چيز ديگرى غير همين‌ها نيست .\r\nبيان دليل اول : اين مطلب بديهى است كه خانه‌اى كه دو نفر بزرگتر داشته باشد يا شهرى كه دو حاكم داشته يا مملكتى كه دو پادشاه داشته باشد كار رونقى نمىگيرد . اين نشانه امتناع شريك است . مثلا در خانه يك بزرگتر مىگويد : بايد امروز آبگوشت خورد براى اينكه بچه‌ها بنيه‌شان ضعيف است . ديگرى مىگويد : خير ، در هواى گرم گوشت ضرر دارد ، بهتر آبدوغ است . آن يكى مىگويد : احتمال سرماخوردگى باشد مىخواهى بچه‌ها را ناخوش كنى ! آن يكى مىگويد : تو مىخواهى ناخوش كنى اگر آبگوشت تهيه كنى لب نمىزنم و نمىگذارم هيچ كدام بخورند . آن يكى مىگويد : اگر آبدوغ باشد نمىگذارم .\r\nو نزاع برخاسته مىشود . مطلب همين يكى نيست ، در لباس خريدن ، چه پارچه بخريم ، چه بدوزيم به كه بدهيم بدوزد ، كدام خيّاط ، كدام مدرسه‌شان بگذاريم بهتر است ؟ آن يكى مىگويد : اصلا مدرسه نگذاريم دكّان كسب بگذاريم ، چه كسبى باشد ؟ يكى مىگويد : خرّازىفروشى بهتر است ؛ براى اينكه امروز دورهء مد و فرم‌پرستى است كسب رواج دارد . آن يكى مىگويد : دوره را كار نبايد داشت عطّارى بهتر است ؛ زيرا كه لوازم زندگى مرتّب نشود ، من در كدام اطاق سكنى كنم تو در كدام اطاق ؟ بنّائى خانه را چطور بكنيم ، كدام بنّا را بياوريم ؟ اين طور صرفه ندارند ، بىجهت مال انسان تفريط مىشود . آن يكى مىگويد : خير تفريط نمىشود انسان چند روزه دنيا مىخواهد جاى خوبى داشته باشد . خلاصه ، محلّ اختلاف يكى و دو تا و سه تا نيست ، در يكى يا دو مسأله كه اتفاق كنند در مطالب ديگر اختلاف مىكنند ، يا دعواشان مىشود ، يا يكى از آنها ناچار رأى\r\n\r\n\r\n","description":"","footnote":"\r\n( 1 ) - مؤمنون ( 23 ) : 91 .\r\n","page_name":" 204 ","page_number":204},
  {"content":"\r\n\r\nديگرى را قبول مىكند و هميشه اوقاتش تلخ و در زحمت است . خانه‌هايى كه دو زن كدبانو هستند و يك مرد مىخواهد هر دو زن را در خانه نگاه دارد چرا هميشه جنجال است ؟ يا عروس و مادر شوهر يا خواهرشوهر ؟ چون هر يك خود را بزرگتر خانه مىدانند و مىگويند : بايد اختيار كاملا دست من باشد زنها از همين جا بايد بفهمند كه عالم يك خدا دارد . بر اين بايد قياس كرد شهرى كه دو حاكم يا مملكتى كه دو پادشاه دارد ، بلكه خطر اينها بيشتر است ؛ زيرا كه اگر جزئى اختلاف نظرى بينشان پيدا شود لشكركشىها و خونريزىها واقع مىشود كه نمىتوانند صرف‌نظر كنند . مثلا يك شاه عقيده‌اش اين است كه اگر امتياز ساختن راه‌آهن را به دولت امريكا بدهد بسيار مفيد است ؛ زيرا كه ساختن راه‌آهن اقتصاديات مملكت را به راه مىاندازد ، اجناس در يك جا راكد نمىماند ، خرماى شيراز در محلّ خود يك من دو عبّاسى ، و در تبريز يك من هشت قران نيست ، قحطى نمىشود ؛ زيرا كه اجناس را به خوبى مىتوان نقل كرد و از نفوذ سياست آنها ايمن است . برعكس شاه ديگر مىگويد : خير ، ورود راه‌آهن سبب مىشود كه بيشتر امتعه خارجه وارد شود و نفوذ آنها زياد شود و از براى امتعهء ما آن فايده كه تصوّر مىشود در مقابل اين ضرر اهميت ندارد . همين نزاع سبب مىشود كه اين دو نفر با هم جنگ كنند . شاه طهماسب يك وقت با دولت عثمانى صلح كرد كه مقدارى از مملكت را كه آنها گرفته بودند دست آنها باشد و تعرّض به هم نرسانند . نادر شاه گفت : صلح شاه طهماسب صحيح نيست و آمده او را خلع كرد ، چنان كه در تواريخ مسطور است .\r\nحاصل اينكه شريك بودن موجب مفسده است لذاست كه در شرع حقّ شفعه قرار داده است كه اگر در راهرو و راه آب هم دو خانه مشترك باشند يك برادر سهم خود را بفروشد برادر ديگر حق دارد پول آن مشترى را بدهد و نگذارد اجنبى وارد در شراكت شود . همچنين دربارهء امام هم مىگويند كه اگر در يك زمان دو امام باشد يكى تابع است و ساكت و ديگرى مطاع ؛ زيرا كه اگر هر دو متّحد الرأى باشند اقدامات يكى از ديگرى بىنياز مىكند . مثل حضرت\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nامام حسن و امام حسين عليهما السّلام .\r\nاگر بگويند : شايد دو خدا كاملا با هم متّفقند و هيچ با هم اختلاف نظر ندارند .\r\nگوييم : ممكن نيست دو فرد از تمام جهات با هم يك نظر داشته باشند . اگر از همه جهت يك كار و يك عمل داشته باشند باز يكى از آنها كافى است ؛ چون هر كدام در علم و قدرت و حكمت تمام هستند لذا با هم اختلاف نظر ندارند . اگر ناقص باشند اختلاف نظر پيدا مىشود ، وقتى عين مطلب واقعى نزدشان معلوم باشد همان يكى همهء كارها را مىكند و وجود ديگرى عبث است نه در مشورت و نه كمك كار ، نعوذ بالله .\r\nبيان دليل دوم : بايد اين مقدّمه را قبلا ملتفت بود كه وقتى واجب الوجود تمام من جميع الجهات شد ؛ يعنى وقتى يكى واقعا خدا شد البته « پرىرو تاب مستورى ندارد » « 1 » خداوندى او مقتضى است كه هر چه ممكن است ايجاد كند و هر چه را ايجاد نكند به جهتى ممكن نيست مثلا آسمان و زمين و ماه و ستاره اگر ممكن باشد ايجاد كرد خداوند البته خلق مىكند ؛ چون اگر خلق نكند يا عاجز است يعنى نمىتواند خلق كند و اين نقص در خداوندى اوست ؛ يا مىتواند و ليكن خلق نمىكند بخيل است زيرا كه موجودى را كه مىتواند بيايد در دنيا هر كس لا بد نصيبى و كمالى و فايده‌اى دارد يا براى خود يا براى ديگران ، اگر خداوند او را خلق نكند او را بىنصيب و بىبهره گذاشته ، مگر اينكه وجود يكى مضرّ باشد در اين صورت ممكن نيست خداوند او را خلق نمايد .\r\nاكنون مىگوييم : بعضى چيزها مصلحت نيست موجود شوند ؛ مثلا خداوند به من پانصد هزار مثقال طلا يك مرتبه بدهد فجأه شايد بكنم يا دو خورشيد در آسمان موجود باشد شايد موجب حرارت زياد و فساد ميوه و عفونت هوا گردد .\r\nالبته هيچ خدايى چنين چيزى را خلق نخواهد كرد . اما اگر ممكن باشد كه موجود شود خداوند ممكن نيست جلوى فيض خود را بگيرد و چنين چيز ممكن را خلق\r\n\r\n\r\n","description":"","footnote":"\r\n( 1 ) - مصراع شعرى است .\r\n","page_name":" 206 ","page_number":206},
  {"content":"\r\n\r\nنكند ، و لا بد اين ممكنات را هر دو « 1 » مىبينند خوب است ، يك خورشيد اين خلق مىكند ، يكى آن يكى ؛ يك آسمان اين ، يكى آن ؛ يك ماه اين ، يكى آن ؛ يك پيغمبر اين مىفرستد يكى آن . اين تخمى كه شما مىكاريد يك درخت اين سبز بكند يكى آن ، از يك گندم يك شكوفه اين خلق كند يكى آن . در شكم زن يك پسر اين خلق كند يكى آن . اگر هر دو خدا هستند بايد هر دو كار كنند ، و اگر يكى كار كند و ديگرى نكند پس ديگرى خدا نيست . در اين صورت نزاع و فساد در عالم برخاسته مىشود ؛ زيرا كه آسمان يك خورشيد لازم دارد و ديگرى مضرّ است و يك تخم يك درخت را طاقت دارد ، و رحم زن يك طفل طاقت دارد اگر دوتا طاقت داشت هر خدايى بايد دوتا خلق كند ، آن وقت چهار بچه مىشد ، و نزاع موجب فساد است يعنى در شكم مادرى كه دو بچه ممكن است موجود شود چهار بچه موجود گردد ، و آن محل قابل نيست يا هر دو فاسد مىشوند و بزرگ نمىشوند و به حدّ كمال نمىرسند آن وقت هر دو مخلوق هر دو خدا فاسد و باطل است يا يكى را رحم تربيت مىكند و به اصطلاح زور يك خدا غالب مىشود و اين ديگرى را از بين مىبرد . چنان كه مىفرمايد :  إِذاً لَذَهَبَ كُلُّ إِلهٍ بِما خَلَقَ  « 2 » يعنى هر كدام از اين خداها خلق خود را مىبرند و هلاك مىكنند و فاسد مىگردانند  وَ لَعَلا بَعْضُهُمْ عَلى بَعْضٍ  « 3 » يعنى بعض بر بعض غالب مىشوند . و همچنين رحمى كه يك طفل را طاقت دارد اگر دوتا موجود شود هرگاه هر دو فاسد شوند  إِذاً لَذَهَبَ كُلُّ إِلهٍ بِما خَلَقَ  است و اگر يك خدا غالب شود  لَعَلا بَعْضُهُمْ عَلى بَعْضٍ  است . و همچنين از يك تخم كه دو درخت سبز شود اگر هر دو فاسد شوند عيب اول است و اگر يكى فاسد شود عيب دوم است و خداى غالب خداست نه خداى مغلوب . همين طور كه وقتى دو نفر - نعوذ بالله - با زنى زنا كردند يا مجامعت به شبهه ، با يك مرد دو مرتبه جماع كرد لا بد يك نطفه جنين مىشود ، يا دو گردو كه\r\n\r\n\r\n","description":"","footnote":"\r\n( 1 ) - يعنى هر دو خداى فرضى .\r\n( 2 ) - مؤمنون ( 23 ) : 91 .\r\n( 3 ) - مؤمنون ( 23 ) : 91 .\r\n","page_name":" 207 ","page_number":207},
  {"content":"\r\n\r\nپهلوى هم كاشته شد بالاخره هر دو كامل نخواهند شد ، و اگر دو پهلوان خواستند يك سنگ را بردارند يكى اين طرف بيندازد و يكى آن طرف ممكن نيست ، يا يك آجر را دو بنا بگذارد .\r\nدليل سيم : اينكه در اينجا فرموده است . اين دليل به نظر ظاهرى دير فهميده مىشود زيرا كه مقارنت دليل بىقرينى نمىشود ، مثلا اگر نقّاش دو صورت بكشد مثل يكديگر ، دليل نمىشود كه آن نقّاش همكار ماهرى ندارد مثل خود . يا قلمدان ساز دو قلمدان شبيه هم بسازد يا نجّار دو درب و دو كرسى نظير يكديگر ، دليل نيست بر اينكه اين نجّار بىنظير است و هكذا ساير صنايع ، پس چگونه خداوند چيزهايى كه نظير يكديگر ساخته مانند دو انسان يا دو حيوان يا سيب را نظير گلابى و طالبى را شبيه خربزه خلق كرده دليل بر اين تواند بود كه خداوند بىنظير است و مانند او در دار وجود نيست ؟ گمان حقير اين است كه مقصود از مقارنه تركيب كردن و نظم دادن است نه نظير آفريدن ؛ يعنى ما از منظم بودن عالم استنباط مىكنيم كه قرينى از براى خداوند نيست ، چنان كه فرموده  لَوْ كانَ فِيهِما آلِهَةٌ إِلَّا اللَّهُ لَفَسَدَتا  « 1 » .\r\nدليل چهارم : دليل حضرت رضا عليه السّلام كه فرمود : اگر در عالم دو خداى قديم باشد بين آن دو فاصله خواهد بود كه آن فاصله هم قديم است ، آن وقت قديم سه چيز مىشود و فاصله بين دو اين چيز سيم آنهاست و فاصله زياد مىشود و بر عدد قدما مىافزايد . بيان مطلب اينكه اين دو خدا و دو واجب الوجود لا بد با هم فرقى دارند كه دو چيز شدند كه به اصطلاح حكما يا در ماهيت يكى هستند و در وجود خارجى و عوارض آن با هم تفاوت دارند مثل دو انسان ، يا داراى ماهيت‌هاى مختلفه هستند مثل انسان و ملك ، و در هر دو حال ما به الاشتراكى دارند كه در هر دو هست و ما به الامتيازى كه اين دو را از يكديگر تميز بدهد ، و در اين صورت يا مىگوييم : ذات هر يك مركب خواهد بود ، و يا مىگوييم : ماهيتى كه داراى دو\r\n\r\n\r\n","description":"","footnote":"\r\n( 1 ) - انبياء ( 21 ) : 22 .\r\n","page_name":" 208 ","page_number":208},
  {"content":"\r\n\r\nفرد است از فرد سيم امتناع ندارد . وقتى ممكن شد از يك فرد متجاوز داشته باشد پس ماهيت اقتضاى وحدت نمىكند ، بيش از يكى هم ممكن است ، كه اين فرد سيم فاصله است يعنى خصوصيات دو فرد را ندارد . و البته چنين فردى قابل تصور است ، يا اگر اين دو واجب الوجود داراى دو ماهيت مختلف باشند ؛ يعنى وجوب وجود مانند جنسى داراى دو فصل ، از اتصال به فصل سيم هم امتناع ندارد كه نه اين فصل باشد نه فصل ديگر مانند ساير اجناس ، و در اين صورت واجب الوجود سيم پيدا خواهيم كرد كه حتما به اقتضاى وجوب جنس بايد موجود باشد .\r\nاين دليل حضرت رضا عليه السّلام براى اهل نظر و تدبّر و علما بهترين و واضحترين دليل است به به شرطى كه أصالة الوجود را تصديق كنند و لو در واجب الوجود فقط كه « الحقّ ماهيته انيّته » ؛ زيرا كه اگر قائل شديم كه حق ( تعالى ) ذاتش عين وجود است - كه در وجود تعدّد تصور نشود كه « الوجود و الوحدة يتساوقان » - و در اين صورت است كه ذات واجب الوجود خواهد شد و اگر قائل به تعدد خواهيم شد ماهيتى را داراست كه ماهيت مقتضى افراد غير متناهيه است كه چون واجب الوجود هستند بايد همه موجود باشند و البته غلط است  شَهِدَ اللَّهُ أَنَّهُ لا إِلهَ إِلَّا هُوَ  « 1 » .\r\n10 ) « مؤلّف بين متعادياتها ، مقارن بين متبايناتها » .\r\nبايد دانست كه بناى ترقى و تعالى بر اجتماع و الفت است از خانه گرفته تا شهر تا جامعه مسلمين و غيره . و الفت مبتنى بر اين است كه دو طرف متناقض قدرى تحمّل نقاضت طرف ديگر را بنمايند و از اقتضاى شهوات خوددارى كنند . مثلا در خانه‌هايى كه جمعيت زياد است بايد اينها با يكديگر تعارف كنند و از غذايى كه تهيه مىكنند آش رشته ، دم‌پخت ، كاچى چيرووير ، كلّه پاچه براى هم بفرستند بر فرض براى خودشان هم كم است كاسه همسايگى را ترك نكنند براى اينكه وقتى\r\n\r\n\r\n","description":"","footnote":"\r\n( 1 ) - آل عمران ( 3 ) : 18 .\r\n","page_name":" 209 ","page_number":209},
  {"content":"\r\n\r\nنمك خوردند ديگر نمكدان نمىشكنند . وقتى بچه اين همسايه فرفره بچه آن همسايه را برداشت تحمّل كنند تا نزاع برخاسته نشود ، آن يكى نگويد : بچه تو بچه مرا اذيت كرده من بايد او را اذيت كنم و شگون بگيرد ، او شكايت پيش مادرش ببرد . وقتى بچه اين به آن مىگويد : پدرسگ تحمل كند . واقعا كه از گفتن بچه ، پدر انسان سگ نمىشود . از فرفره هم كسى شاه و گدا نمىشود ، قدرش قابل نيست و هكذا . به اين ترتيب وقتى الفت حاصل شد خانه منظّم است و اهلش زندگانى آسوده مىكنند . اگر اهل عبادتند در عبادت راحت و اگر اهل كسب و كارند در كار آسوده ، بعد از اين مىآييم از خانه بيرون ، در شهر و ده مردم بايد با هم الفت داشته باشند ، ديدن برادر مؤمن ، اصلاح بين دو نفر مؤمن ، عيادت ، تشييع جنازه ، دعوت كردن ، وليمه دادن مخصوصا در عروسى و برگشتن از حج و فرزند زادن و ختنه كردن ، و سلام و مصافحه ، تمام اينها براى الفت گرفتن مردم است ؛ چون وقتى مسلمانها با هم الفت داشتند نعمت‌هاى آنها به يكديگر سرايت مىكند : عالم علم خود را به جاهل مىدهد جاهل از او تعليم مىگيرد ، غنى كه مال زياد دارد و خمس و زكات بر عهده‌اش هست فقرا را مىشناسد به آنها كمك مىكند ، استادى شاگرد مىخواهد ، تاجرى محاسب و ميرزا مىخواهد يك نفر آدم ديگر بيكار است ، وقتى با هم دوست باشند يكديگر را بشناسند تاجر ميرزا را استخدام مىكند و هكذا ، كارهاى دنيا و آخرت به واسطه الفت درست مىشود .\r\nهمين‌طور كه خداوند براى منظّم بودن زندگى دنيا و آخرت ما قرار داده است كه و لو اخلاقمان با هم تفاوت دارد با يكديگر دوستى كنيم ، همين‌طور خودش براى تنظيم دنيا اين قاعده را به كار برده و به واسطهء الفت انداختن بين امور متباينهء معادن و جماد و نبات و حيوان و انسان آثار بديعه ظاهر ساخته كه اگر عناصر تنها بودند آن آثار نبود . مثلا مىگويند : مواليد كلّيّه از عناصر اربعه تأليف يافته يعنى باد و خاك و آب و آتش ، كه دانه ياقوت مركّب از اين چهار چيز است ، كه اگر هر يك تنها باشند آن قيمت و خاصيت ياقوت را ندارد . بايد در زير خاك عناصر با هم تأليف شده آفتاب تربيت كند تا ياقوت شود ، يا درخت به توسط ريشه آب و خاك را\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nجذب نموده و با برگها از هوا جذب كرده و به واسطه تركيب اينها خداوند درخت و چوب و سيب و گلابى و ميوه‌هاى ديگر را مىآفريند ، و اين صورتهاى عجيبه و خواصّ مختلفه كه سيب براى قوّت قلب فايده دارد ، گلابى براى چيز ديگر و هكذا ، امورى است كه وقتى آب و خاك و اجزاى ديگر به ترتيب مخصوصى با هم تركيب نشوند آن خاصيت پيدا نمىشود . در حيوان و انسان اين تأليف و امتزاج واضح‌تر است ؛ زيرا كه حرارت آتش و رطوبت آب و خشكى خاك و وجود هوا به خوبى ظاهر است كه اگر اين كيفيت‌هاى متضادّه با هم نسازند روح حيوانى و انسانى دميده نمىشود كه روحى مانند شيخ أبو على سينا و فارابى در عقل و سيد مرتضى و علامه حلّى و ساير بزرگان در عالم ظاهر شوند و اين همه كتب و تأليف و علوم از خود بگذارند و مردم را هدايت كنند به راههاى سعادت و احكام دين مبين و غير ذلك ، اين روحهاى قوى از كجا پيدا مىشود ؟ از آنجا كه خداوند به قدرت كامله اين عناصر را با هم تأليف و تركيب نموده و دشمنها با هم ساخته‌اند . وقتى اين دشمنها متّحد گرديدند هر چه اتّحادشان قويتر باشد و الفتشان شديدتر ، روح فائض بر آنها قويتر و محكمتر است : « كلّما كان المزاج أعدل كانت النفس الفائضة عليه بمبدئها أشبه » . « 1 »\r\nشايد بعض از اهل اين زمان ايراد كنند كه عناصر موافق با عقايد قديمىهاست . مىگوييم غرض ما مثال زدن بود و بر فرض عناصر هفتاد و دو يا بيشتر باشد - چنان كه فرنگيها مىگويند - باز عناصرى كه اينها گفته‌اند با هم متباين هستند و به قوه قاهره ما فوق الطبيعه با يكديگر تأليف يافته‌اند ؛ به دليل اينكه سلّول حيوانى و نباتى و الياف - و به اصطلاح خود پرتيلاسم - را نمىتوانند درست كنند ، با اينكه اجزا و جزئيات آن كاملا مشهود و معلوم است ؛ يعنى مىدانند گوشت و تخم نبات و حيوان مركب است از چقدر آب و چقدر از فلان دوا و فلان چيز ، مع ذلك نمىتوانند آن را درست كنند .\r\n\r\n\r\n","description":"","footnote":"\r\n( 1 ) - إشارات ، آخر نمط دوم .\r\n","page_name":" 211 ","page_number":211},
  {"content":"\r\n\r\n11 ) « لا يشمل بحدّ ، و لا يحسب بعدّ » .\r\nحدّ بمعنى منع كردن است . مىگويند : حدود خانه ؛ يعنى محلى كه بايد از آنجا تجاوز نكرد ، و اگر يك همسايه تجاوز كند بايد منع كرد . حدود مملكت از طرف شمال و مشرق به فلان حدّ است ؛ يعنى اگر دشمن بخواهد از اينجا تجاوز كند و وارد خاك شود بايد منع نمود . حدود شرعيه از قبيل حد زنا كه صد تازيانه است ، يا حدّ دزدى ، بريدن دست است ، و حدّ شارب هشتاد و حدّ قاذف نيز هشتاد تازيانه است ؛ يعنى به اين طريق زنا و دزدى و قذف را بايد منع نمود ، كه اگر دزديد دستش را مىبرند ديگر حاضر براى دزدى كردن نيست ، امّا به مجازات‌هاى ديگر جلوى دزد را نمىتوان گرفت ؛ چون تحمّل حبس و شلاق و شكنجه براى عيّار و طرّار اثرى ندارد ، اما وقتى ديد دست ندارد ديگر نمىتواند قفلى بشكند ، يا كمندى بيندازد و نقبى بزند و سرى ببرد ، و اينها چيزهايى است كه دزد ناچار بايد اين كارها را بكند تا دزدى تواند كرد ؛ لذا دزدان طاقت حبس و تازيانه دارند ، اما طاقت دست بريدن ندارند . اما زنا منحصر به اشخاص زرنگ و عيّار نيست كه طاقت كارهاى دشوار داشته باشند غالبا جوانهاى متجمّل و آبرومند و چيزدار مرتكب آن مىشوند كه برهنه كردن و تازيانه زدن و رسوا شدن در آن تأثيرى مىكند .\r\nاز اينها بگذريم . غرض اين است كه حدّ به معنى منع كردن است و حدّ دزد قطع يد است ؛ يعنى منع كردن او به اين است . و در حديث است كه « إنّ للقرآن ظهرا و بطنا و حدّا و مطلعا » . « 1 » يعنى قرآن ظاهرى دارد و باطنى و حدّى دارد و مطلعى .\r\nو غرض از حدّ آن اندازه از منعى است كه ديگران نمىتوانند از آن تجاوز كنند ؛ يعنى عجز مردم آنها را منع مىكند از تجاوز . چنان كه در حديث وارد است كه چون خداوند مىدانست در آخر الزمان اقوامى مدقّق خواهند آمد   قُلْ هُوَ اللَّهُ  \r\n\r\n\r\n","description":"","footnote":"\r\n( 1 ) - منية المريد ، ص 388 .\r\n","page_name":" 212 ","page_number":212},
  {"content":"\r\n\r\n  أَحَدٌ   و اوايل سورهء حديد را نازل فرمود ، « 1 » براى اينكه عجز عرب بيابانى مانع بود از اينكه آيهء  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  « 2 » را بفهمد ؛ امّا مثل آخوند ملا صدرا معنى اين آيه را درك مىكند چنان كه خود گويد كه من پيوسته در اين آيات تفكّر مىكردم تا وقتى اين حديث را ديدم گريه كردم از شوق .\r\nامّا مطلع محل بلندى را گويند كه شخصى از آنجا مشرف شده آن طرف كوه و ميدان قلعه را ببيند . اشخاصى كه علمشان بيشتر يا مؤيّد به قوهء قدسيه هستند تجاوز كرده از مطلع معانى باطنهء قرآن را به اندازه استعداد خود مىفهمند . حدّى كه در اصطلاح حكما و اهل علم منطق است آن هم به معنى منع كردن است . مثل معروف بين اهل منطق ، مىگويند : انسان حيوان ناطق است كه وقتى مىخواهند بدانند انسان چيست يا تعريف كنند ، حدّ آن حيوان ناطق است . اين حد حقيقت انسان را معيّن مىكند ، چيزهاى خارج از حقيقت را خارج مىكند و چيزهاى داخل را باقى مىگذارد ؛ لذا علما مىگويند حد بايد جامع و مانع باشد . و به زبان ساده‌تر بايد گفت : هر چيزى حدّى دارد ؛ يعنى صفات و آثار و خواصّ مخصوص به خود دارد كه در ديگرى نيست . عنّاب رنگى دارد ، مزهء مخصوص دارد ، اندازهء معينى دارد ، خاصيتى دارد كه خون را مثلا صاف مىكند كه اين صفات در سپستان نيست . به طور تقريب ، ذاتيات و عرضيات را با هم مخلوط كنيم مىگوييم : اين صفات و خاصيات حدّ عنّاب است و چيزهاى ديگر از اين حد خارج است .\r\nانسان ، حيوان انواع درختها ، و معدنيات ، بلكه ملائكه صفاتى دارند مخصوص به خود كه اين صفت را ديگران ندارند و هر كدام از صفات ديگرى را دارا نيست .\r\nحضرت امير المؤمنين عليه السّلام مىفرمايد : خداوند عالم حدّ ندارد ؛ يعنى اين طور كه در ممكنات ذكر كرديم يك صفات محدوده‌اى ندارد كه خاصيات خود را دارا باشد و خاصيت ديگران را نداشته باشد و او هم در عرض ساير ممكنات ، كه\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 72 ، باب النسبة ، طبع مشكول .\r\n( 2 ) - حديد ( 57 ) : 3 .\r\n","page_name":" 213 ","page_number":213},
  {"content":"\r\n\r\nمىگوييم اجناس موجود مختلف است : انسان ، درخت ، ياقوت ، زمرّد ، الماس ، ملائكه ، يكى هم خدا كه هر يك خواصّى دارند جداى از هم خداى ( تعالى ) هم خواصى و حدودى داشته باشد غير از آنها .\r\nدليل و تقريب اين مطلب به ذهن - اگر چه قدرى دقيق است - اوّلا رجوع به خود كنيم مىبينم ما مركّب هستيم از اعضاى مختلفه : چشم و گوش و دست و پا و زبان و بينى و غيره ، و هر يك از اعضاء حدّ و خاصيّت معيّن دارد ، مثلا چشم فقط مىبيند ، اگر بخواهى با چشم بفهمى غذا چه مزه مىدهد ممكن نيست ؛ گوش فقط مىشنود اگر بخواهى شكل صاحب صدا را بدانى با گوش ممكن نيست ، چون كار گوش چيز ديگر است ؛ و همچنين از زبان كار چشم نمىآيد وقتى غذا را به زور در دهن شما كردند فقط مزه را مىفهمى و هكذا ، قلب به منزلهء امام است در عالم ، و روح را كه ملاحظه كنيد مىبينيد اولا يك عضو محدود على حده نيست ، هيچ نمىتوان گفت جان در كجاى انسان است و با اينكه يك عضو على حده نيست در محلّ چشم چشم است ، يعنى در چشم هست ، و در گوش هست ، و در دست و پا و غيره تمام حاضر است به طورى كه اگر يك عضو على حده بود ممكن نبود اينطور مسلّط بر تمام اعضا و جوارح باشد ؛ چون خاصيّت او منحصر به يك خاصيّت معيّن نيست و حدّ محدودى ندارد ؛ لذا در همه جاى بدن هست و تمام خاصيّات و كارهاى اعضاى ديگر به توسّط او اداره مىشود .\r\nخداوند ( تبارك و تعالى ) هم در عالم همين‌طور ، اگر بينونت عزلى داشت و يك موجودى ممتاز و محدود جداى از ساير موجودات بود اينطور قيوميت نداشت كه در همه جا حاضر و ناظر باشد و اختيار همه در يد قدرت او باشد .\r\nعلاوه بر اين ما مىخواهيم همه خاصيات همه چيزها را نسبت به حضرت حق بدهيم ، مثلا بگوييم : آفتاب كه عالم را روشن مىكند خدا روشن مىكند و آفتاب واسطه است ؛ و آتش كه اطاق را گرم مىكند خدا گرم مىكند ؛ و آب و كرت و زمين كه نبات را مىبوياند حقيقة خدا مىروياند ؛ و دواهايى كه انسان مريض را شفا مىدهند در حقيقت خدا شفا مىدهد ، همان طورى كه در روح و اعضا گفتيم\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nكه چشم مىبيند . در حقيقت ديدن كار روح است و چشم واسطه ، و هكذا گوش و دست و پا . پس دربارهء حضرت حق نمىتوانيم حدّ محدودى قائل شويم ؛ چون در اين صورت كه او على حده خواص را دارا بود چطور تمام خواص خورشيد و زمين و خاك را به او نسبت دهيم ؟ همين‌طور كه كار خاك را نمىتوانيم به آتش نسبت دهيم و كار آتش را به خاك ، همين طور نمىتوانيم كار خلق را نسبت به حق دهيم و كار حق را نسبت به خلق .\r\nاز عجايب امور اينكه بسيارى از اهل قشر اين همه آيات و احاديث و مخصوصا كلام امير المؤمنين عليه السّلام را مىبيند كه صريح در وحدت وجود است و خودشان مىگويند : وجود حق نامحدود است ، آنگاه قائل به وحدت وجود نمىشوند .\r\nو اگر وحدت وجود صحيح نباشد بايد حق تعالى محدود باشد ( تعالى عن ذلك علوا كبيرا ) .\r\nبه تقرير ديگر همين مطلب را بيان نماييم إن شاء اللّه : در يك مملكتى يا شهرى كه مركب است از عقايد و مذاهب مختلفه كه بر حسب شرع جايز است با يكديگر زندگانى كنند ، مثلا در كردستان و بعضى قراء خراسان كه هم شيعه يافت مىشود هم سنى ، يا در خوزستان و فارس كه هم عرب هست هم عجم ، و در بعضى بلاد آذربايجان كه هم ارمنى هست هم مسلمان ، وقتى بخواهند حاكمى بفرستند حاكم متعصّبى را كه اختيار يك مذهب از مذاهب طرفين را نموده باشد نمىفرستند ؛ زيرا كه اگر يك حاكم سنّى متعصّب در شهرى كه يك قسمت عمدهء آن سنّى و باقى شيعه هستند بيايد ، مخصوصا در قديم كه ولات صاحب اختيار مطلق بودند البته براى شيعه‌هاى آن ولات صاحب اختيار مطلق بودند البته براى شيعه‌هاى آن ولايت اسباب زحمت بود ، و رأى او با رأى سنّىها موافق بوده ، شيعه‌ها را از شهر بيرون مىكردند و كم‌كم آنجا را منحصر به سنّىها مىنمودند و بالعكس .\r\nپس اگر بخواهيم به هيچ‌يك از اين دو مذهب اجحافى نشود و هر دو به آزادى در شهر زندگى كنند يك حاكمى را بايد انتخاب كند كه بىطرف باشد و عصبيّات نداشته باشد . و بايد دانست كه مذهب شيعه بر بىطرفى است نسبت به سنىها ؛\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nچون ما آنها را مسلمان و محترم ، و مال آنها را محترم ، و خون آنها را حرام مىدانيم و برادر مىخوانيم ، هر چند آنها با ما اين گونه عقيده نداشته باشند .\r\nهمچنين در خوزستان حاكمى بايد فرستاد كه اخلاقش طورى معتدل بوده كه با عرب و عجم هر دو بسازد ، اگر تعصّب عربى داشته باشد قهرا بر عجم آنجا بد مىگذرد و اگر تعصّب عجمى داشته باشد بر عرب بد مىگذرد .\r\nنمىبينيد رسم فرنگيها اين است كه وقتى چند حزب در مملكت پيدا شد حكومت را از روى هم رفتهء اين چند حزب تشكيل مىدهند و مىگويند : قانون مجلس كه بايد در تمام افراد اجرا شود به واسطه اختلاط آراء وكلاى مختلفه تعديل شود ، و اگر يك حزب فقط قانون بنويسند مثلا ، دموكراسى موافق رأى خود قوانين جعل مىكنند كه نسبت به احزاب ديگر تحميلى است بر خلاف رأى آنها ، و تسلّط قهرى يك حزب است بر حزب ديگر ، و موجب انزجار و بىنظمى و خلاف عدالت .\r\nهمين طور واجب الوجود اگر حدود و خواصّى داشته باشد بر ضد بعضى از ممكنات يا بر ضد تمام ممكنات ، البته به زودى آنهايى كه صفات و خواص ضدى دارند به زودى معدوم و بر طرف شده از بين مىروند ؛ بلكه بايد گفت : هر يك از ممكنات حدّيست از خواصّ نامحدود او ، و مرتبه‌ايست از تجلّيات او ، و به اين جهت است كه عرفا مىگويند : هر يك از ممكنات مظهر يك اسم از اسماى حقّند .\r\n پادشاهان مظهر شاهىّ حق * عارفان مرآت آگاهىّ حق \r\n خوبرويان آينهء خوبىّ او * عشق ايشان عكس مطلوبىّ او \r\nهر چند گفتن و شنيدن اين سخن دشوار است ولى حقيقت است كه شيطان هم مظهر اسم « يا مضلّ » است . و به هر حال در هر مخلوقى يك نشانه و صفتى كه نمونهء ضعيف بسيار ضعيفى از اسامى و صفات حق است موجود است . علم عالم نشانه‌اى از علم حق است بسيار ضعيف . سلطنت شاه نمونه سلطنت حق است .\r\nفلان شخص كريم مظهر اسم « يا كريم » است . سلطان عادل مظهر « يا عادل » است\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nاگر چه نسبت اينها به او نسبت كرم شب‌تاب و آفتاب است و بلكه از اين هم ضعيفتر . و حكما كه گفته‌اند : « بسيط الحقيقة كلّ الأشياء » معنايش همين است .\r\nاگر يك موجودى باشد كه داراى يك اسم يا صفت حقّ نباشد آن موجود هرگز ثبات و دوام ندارد بلكه از وجود او عدم او لازم مىآيد . و به هر حال ثابت شد كه نمىتوان براى واجب حدّ محدودى قائل شد كه فلان صفت را دارد و فلان را ندارد بلكه تمام صفات كه در ممكنات هست به طور اعلى و أتمّ در او هست و نواقص ممكنات در او نيست مثل نور خورشيد و سايه .\r\n« لا يحسب بعدّ » . اگر چه به اندازهء لزوم به وضوح پيوست كه حضرت حق به عدد شمرده نمىشود و واحد عددى نيست ؛ زيرا كه در اين صورت باز جدا از ممكنات خواهد بود و قيوميت نخواهد داشت ، و مع ذلك مناسب است معنى واحد عددى و حديث كتاب توحيد در چهار معنى واحد ذكر شود : شيخ صدوق در كتاب توحيد روايت مىكند كه :\r\nاعرابى در جنگ جمل برخاسته گفت : يا امير المؤمنين ، مىگويى خدا يكى است ؟\r\nو مردم حمله بر او كرده گفتند : « أما ترى ما فيه أمير المؤمنين من تقسّم القلب » .\r\nحضرت فرمود : « دعوه ؛ فإنّ الذي يريده الأعرابي هو الذي نريده من القوم » . ثم قال : أى اعرابى ، قول « الله واحد » بر چهار قسم است : دو قسم آن بر خدا جايز نيست و دو قسم بر خدا جايز است ؛ امّا آن دو كه جايز نيست « فقول القائل واحد يقصد به باب الأعداد فهذا ما لا يجوز ؛ لأنّ ما لا ثاني له لا يدخل في باب الأعداد ، أما ترى أنّه ( تعالى ) كفّر من قال :  ثالِثُ ثَلاثَةٍ  ؛ و قول القائل : هو واحد من الناس يريد به النوع من الجنس فهذه ما لا يجوز عليه ؛ لأنّه تشبيه ، و جلّ ربّنا عن ذلك و تعالى » اما آن دو وجهى كه در خداى تعالى ثابت است « فقول القائل : إنّه ( عزّ و جلّ ) واحد ليس له في الأشياء شبه ، كذلك ربّنا ، و قول القائل : إنّه أحدي المعنى يعني به أنّه لا ينقسم في وجود و لا عقل و لا وهم ، كذلك ربّنا ( عزّ و جلّ ) » « 1 » .\r\n\r\n\r\n","description":"","footnote":"\r\n( 1 ) - توحيد ، ص 83 - 84 ، باب معنى الواحد و التوحيد و الموحّد ، ح 3 .\r\n","page_name":" 217 ","page_number":217},
  {"content":"\r\n\r\nحديث همين بود كه تبرّكا ذكر گرديد .\r\nپس معنى اين كه خدا واحد است يعنى شبيه ندارد ، چنان كه مىگوييم : فلان يگانه دهر است ؛ يعنى در فضل نظير ندارد ، و يا اينكه دانش قابل تقسيم نيست .\r\nاما اينكه بگوييم موجودات مثلا صد هزار عدد هستند ده هزار انسان و پنج هزار فلان و هكذا ، يكى هم خدا صحيح نيست ؛ زيرا كه خدا بر همه مستولى است نه يكى در مقابل همه .\r\n12 ) « و إنّما تحدّ الأدوات أنفسها ، و تشير الآلات إلى نظائرها » .\r\nادوات در لغت به معنى آلات است ، مثلا نجّار ارّه و متّه و تيشه دارد كه با ارّه مىبرد و با متّه سوراخ مىكند و با تيشه چوب را مىتراشد ، اينها آلت دست او هستند . مىگويند : ادوات دست نجّارند ؛ يا آهنگر سوهان و پتك و سندان دارد ، اينها آلات و ادوات دست آهنگرند . در اصطلاح منطقى « ادوات » حروف را مىگويند كه كلمات اصلى را به هم ربط مىدهد . حكما مىگويند : حواسّ خمسه ادوات روح هستند ، همين طور كه نجّار بايد كارهاى خود را با ادوات انجام دهد همين طور روح انسان ديدن و شنيدن و لمس كردن و فهميدن مزه‌ها و بوها را به توسّط آلات و ادوات درك مىكند . و همين طور كه بر فرض نجّار تيشه و ارّه نداشته باشد خودش باقى است ، همين طور روح انسان بر فرض چشم و گوش و ساير اعضا را نداشته باشد - مثلا بميرد - خودش باقى است ؛ چون بدن آلت روح است . همانطور كه نجّار علمى دارد كه به توسط آن علم نجّار است و در فنّ خود مهارتى دارد هر وقتى نگاه به يك در مىكند فورا جنس چوب آن را تشخيص مىدهد ، و مىفهمد چند روز استاد و شاگرد بر آن كار كرده و چه اندازه خرج آن شده است و در اين علم محتاج به هيچ آلت نيست ؛ همين طور روح انسان اگر به مرتبه كمال برسد در علم و عمل يك فضائلى دارد كه در آنها احتياج به بدن ندارد ، مثلا خدا را شناخته ، احكام او را ياد گرفته ، كتب و رسل را فهميده و به قوانين الهيّه عمل كرده ، در نتيجهء اينها يك نورانيت و صفايى براى قلب و روح پيدا مىشود كه بر فرض اين بدن عنصرى از او گرفته شود باز در عالم برزخ آن\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nنورانيت و صفاى او با او باقى است و براى او باغ و بستان درست مىكند . اما فضايل و كمالات بدن و آلات اينطور نيست و همچنين علوم محسوسه ، مثلا ياد گرفت كه شهر پاريس در كجاى مملكت فرانسه واقع شده و چند محلّه و چند خيابان و چقدر جمعيت دارد چند تئاتر و چند كافه دارد و به اصطلاح جغرافيادان كاملى بود ، اين علم بعد از مردن باطل مىشود ؛ چون امور محسوسه است و به زوال حسّ از بين مىرود . مثل اوّل شخص عالم است كه به خودى خود هنرهاى بسيار دارد و از شهر خود مسافرت كند . ناصر خسرو در سفرنامهء خود نوشته كه :\r\nوارد يكى از بلاد عرب شدم بىچيز و گرسنه ، وارد مسجد آنجا شدم و خواستم همانجا بيتوته كنم و در فكر روزى بودم ، به وسيله‌اى بالاى محراب مسجد قدرى نقش كردم ، اهل آنجا به من تكليف كردند كه تمام محراب را نقش كنم و از اين راه مبلغى عايد من گرديد . و مىگويد : گرسنه و برهنه وارد شهر شدم و كودكان به گمان اينكه ديوانه‌ام دنبال من افتاده سنگ بر من مىزدند ، به حمّام رفتم و خرجين را نزد حمّامى گذاشتم و اهل حمّام به من مىخنديدند . چند روز آنجا ماندم ، اهل شهر مرا شناختند و از طرف والى و اكابر شهر از من پذيرايى كردند . دفعهء ديگر كه حمّام رفتم نوكرها همراه من كرده بودند ، و اهل حمّام موقعى كه من لباس مىپوشيدم به جهت احترام من ايستاده بودند . حمّامى با ديگرى مىگفت : اينها همانها هستند كه آن روز مسخره مىكرديم . به زبان عربى مىگفت به گمان اينكه من عربى نمىفهمم و من به عربى جوابش گفتم كه ما همان هستيم .\r\nحاصل اينكه شخص با علم و عمل كه علمش در روح و قلب جايگير شده در برزخ كه وارد شود مانند همان ناصر خسرو در بلاد غربت است ، اما آنكه علم آخرت نياموخته فقط علمى ياد گرفته كه نتيجهء آن در همين دنيا و راجع به امور محسوسه است وقتى رفت علم خود را مىگذارد و برهنه مىرود .\r\nآيروپلان « 1 » بسيار نيكو ميسازد ، دواها را خوب تركيب مىكند ، شيشه و بلور\r\n\r\n\r\n","description":"","footnote":"\r\n( 1 ) - يعنى هواپيما :  Aeroplane  .\r\n","page_name":" 219 ","page_number":219},
  {"content":"\r\n\r\nآلات درست مىكند ، يا خط آهن و اتومبيل و غير ذلك - بر فرض - تمام اينها صنعت‌هاى مهمى است و براى آباد كردن دنيا خوب است و خلاف شرع هم نيست ؛ ولى اين علم فقط در دنيا مهم و محترم است ، در آخرت نه اتومبيل‌ساز لازم است نه آيروپلان و تركيب دوا و علم فيزيك و شيمى . اگر اين اشخاص علاوه بر هنرهاى خود خدا را شناخته باشند و عمل صالح كرده باشند در آخرت براى آنها مفيد است و هم دنيا و هم آخرت را دريافته‌اند ، و الا اگر بگويند : ما چون طبيب قابلى هستيم پس نماز نبايد بخوانيم ، يا چون در علم فيزيك و شيمى و الكتريك از فاكولته « 1 » پاريس تصديق‌نامه داريم پس دين براى ما لازم نيست ! نه ، اينطور نيست . بهشت چراغ الكتريكى ندارد و متخصّص اين فنّ نمىخواهد . اى متخصّص فيزيك و شيمى البته علم تو محترم است ، ولى تا در دنيا هستى ؛ چون اينجا به تو احتياج است مانند نجّار و آهنگر ، و براى آخرت علم ديگر لازم است كه آن قرآن است . بايد براى آنجا آن علم را آموخت ، وقتى روح وارد عالم برزخ شد از او بپرسند تو چه كرده‌اى ؟ بايد جوابى بدهد كه آنجا هم به كار آيد .\r\nخلاصهء مطلب اينكه روح انسان بسيارى چيزها را به خودى خود مىفهمد و مىشناسد ، مثلا خدا را به دل و قلب مىشناسد به حقيقت ايمان ، چنان كه در حديث است « 2 » ، و محتاج به هيچ آلتى نيست و بعضى چيزها را به وسيلهء آلات و حواسّ درك مىكند ، مثلا با چشم و گوش . آن علوم قسم اوّل در آخرت به كار مىآيد و اين علوم به كار نمىآيد . حاجى در منظومه مىگويد :\r\n قضيّة شخصية لا تعتبر * إذ لا كمال في اقتناص ما دثر \r\nحال ببينيم كيفيت درك و تعقّل چه گونه است ؟ يعنى چطور مىشود كه چشم ميبيند و گوش مىشنود و مقصود ما كيفيت تشريح چشم و گوش نيست كه سياهى\r\n\r\n\r\n","description":"","footnote":"\r\n( 1 ) - يعنى هيئت استادان دانشكدهء  Faculte  .\r\n( 2 ) - بحار الأنوار ، ج 4 ، ص 26 ، 54 .\r\n","page_name":" 220 ","page_number":220},
  {"content":"\r\n\r\nچطور است و نور چطور وارد عدسى مىشود و كدام عصب اين درك را به مغز مىرساند ؟ چون معنى درك اينها نيست . درك متعلّق به قوّه‌ايست كه خدا در چشم ايجاد كرده در اين قطعه پيه ، و الا چشم مصنوعى چرا نمىبيند ؟ و چرا انسان در عالم خواب بىوسيلهء چشم چيزها مىبيند ؟ مقصود اين است كه ببينيم آن قوّه چطور درك مىكند نه اين چشم . بعضى گفته‌اند : قوّه باصره يا قوّه عاقله در انسان به منزلهء لوحى است كه اين علوم در او نقش مىبندد همين طور كه روى پرده عكس زيد و آهو و اسب و خسرو پرويز و نور على شاه را مىكشند همين طور در قلب يا در قوّهء باصره صورت خانه و باغ و عمارت و مسجد نقش بسته مىشود . اين قول شيخ الرئيس ابو على بن سيناست . امام فخر رازى گفته :\r\nاضافه‌ايست بين عالم و معلوم . آخوند ملا صدرا طور ديگر گفته . و براى فهم آن مثال مىزنيم به چراغ ، مثلا وقتى فتيله نازك و سرپيچ نمره سه روى چراغ بگذاريم روشنايى آن كمتر است ، وقتى فتيله را عوض كرديم همان چراغ روشنتر مىشود . انسان وقتى هيچ ياد نگرفته به منزلهء چراغ نمره سه كور كورى مىكند - يا بگوييد چراغ كه كبريت به آن زده نشده - وقتى آمد خدا را شناخت قدرى فتيله روشنتر مىشود ، وقتى فهميد سميع است و بصير است و قادر است ، و ساير صفات كماليه را درك كرد ، احكام او را ياد گرفت فتيله قويتر و روشنايى بيشتر مىشود . غرض اينكه علم مانند نقش پرده نيست بلكه خود روح را روشن مىكند و عين روح مىشود و با آن متّحد مىگردد ، و از اين تعبير كرده‌اند به اتّحاد عاقل و معقول و حاسّ و محسوس . آن چيزى كه انسان درك مىكند چون در حقيقت با مدرك متّحد مىشود مىتوان گفت : خود را درك كرده ، مثلا وقتى شما در خيالتان صورت كربلا و حرم مشهد رضا ( سلام الله عليه ) را تصوّر مىكنيد اين صورت با خيال متّحد است و قوّهء متخيّله اين را درست كرده يا خود جزء قوّهء متخيّله است : پس اينكه حضرت امير عليه السّلام مىفرمايد : « إنّما تحدّ الأدوات أنفسها » اشاره به اتّحاد عاقل و معقول دارد ، بلى چيزى كه هست اين صورت در ذهن انسان و عين ذهن است اشاره دارد به كربلا و مشهد واقعى ؛ چون\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nدر شكل و تركيب مطابق با آن است ، چنان كه فرموده : « و تشير الآلات إلى نظائرها » .\r\nخلاصه اينكه محال است با آلات و ادوات حاسّه خداوند را مشاهده كرد ، يا به قوهء واهمه تصوّرش نمود ؛ زيرا كه البته اگر بخواهيم او را درك نماييم بايد صورتى مطابق او با ذهن و قوه متخيّله و حسّ مشترك ما متحد گردد ، و چون متّحد با ذهن ما گرديد ديگر مطابق با حضرت حق نيست ؛ چون اين از جنس روح و نفس و از توابع انسان و جزء ممكنات ، و آن بالاتر از آن است كه روحش بگوييم يا نفسش بخوانيم يا ممكنش بدانيم .\r\n اى برتر از خيال و قياس و گمان و وهم * و ز هرچه گفته‌اند و شنيديم و خوانده‌ايم \r\n مجلس تمام گشت و به آخر رسيد عمر * ما همچنان در اوّل وصف تو مانده‌ايم \r\nادراك ممكنى ممكن ديگر را جز به علم حصولى صورت نبندد ؛ يعنى يك چيز دو فرد داشته باشد يا از يك نوع دوتا موجود باشد ، يك خدا در خارج واقعا موجود باشد و يكى هم مثل او در عقل و خيال انسان بوده و با آن متّحد گردد ، چنين چيزى محال است ؛ زيرا كه آن خداى ذهنى از جنس خود ذهن و خودش هم خيال است ، مطابق نيست با آن صورت خارجى .\r\n13 ) « بها تجلّى صانعها للعقول ، و بها امتنع عن نظر العيون » .\r\nدر اول كتاب شاهنامه گويد :\r\n به بينندگان آفريننده را * نبينى مرنجان دو بيننده را \r\nو ليكن فتحعلى خان صبا در خداوند نامه گويد :\r\n به بينندگان آفريننده بين * به ژرفى يكى در دو بيننده بين \r\n كه باز است از اين خرد بيننده‌ات * درى زى بزرگ آفريننده‌ات \r\nدو شخص مطلب متناقض گفته‌اند ظاهرا ، ولى هر دو صحيح است ؛ چون فردوسى گويد : خدا را با چشم نمىشود ديد ، صحيح گفته ، و صبا مىگويد :\r\nخدا را با چشم مىشود ديد ، يعنى از بس حكمت در چشم خلق كرده كه به اين كوچكى دنياى به اين بزرگى را مشاهده مىكند كه چشم دليل بر قدرت خداست ؛\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nچنان كه در فقرهء چهارم اين كتاب شرح آن داده شد « 1 » . صبا همين يك چشم را دليل بر شناختن خدا آورده ؛ و ليكن حضرت امير المؤمنين عليه السّلام مىفرمايد : تمام آلات و ادوات دليل معرفت حقّ هستند : در گوش دقّت مىكنى حكمت‌ها مىبينى ، در چشم همين طور ، در زبان ، در قوه شامّه و لامسه ، در قوّه متخيّله و واهمه ، هر يك به اندازه‌اى حكمت هست كه انسان را مبهوت و متحيّر مىكند ، و ذكر تمام آنها متوقّف بر علم تشريح است ، و آنچه در توحيد مفضّل ذكر نموده نيز توقّفى دارد ؛ لذا فعلا آن را براى وقت ديگر مىگذاريم إن شاء الله ؛ و فعلا معنى تجلّى و اينكه ادراك عقول بر چه نحو است ذكر مىنماييم :\r\nتجلّى اگر چه به معنى ظاهر شدن است و جلوت در مقابل خلوت است ؛ و ليكن ظهور بعد از خفاست . وقتى كسى پشت پرده نشسته باشد يك مرتبه پرده را بردارد و حاضرين دفعة او را مشاهده كنند ، مىگويند : جلوه كرد ، يا تجلّى نموده در جلوه انسان درست خصوصيات ، جلوه‌كننده را ملتفت نمىشود به طورى كه خصوصيات چشم و ابرو و رنگ چهره و كيفيات لباس را معلوم نمايد ، همينطور وقتى در دقايق حكمت عالم باريك شويم مىبينيم كه اينها خالقى حكيم دارد البته ، و ليكن اين فقط جلوه‌ايست از جلوات حق ؛ يعنى او را به تمام خصوصيات ادراك ننموده .\r\nمىگويند علم به علّت ، حدّ تام است از براى وجود معلول ولى وجود معلول حدّ ناقص است براى علت . اين مثلى كه فعلا مىخواهم بگويم مىترسم بر گوشها سنگين باشد و ليكن چون حقيقت است مىگويم . مىخواهيم با يك كسى معامله كنيم شريك بشويم يا خانه اجاره دهيم ، يا مال به امانت بسپاريم ، و يا اجيرش كنيم انسان بالطبيعه مال را دوست مىدارد . اگر بدانيم فلان از خدا مىترسد و به قيامت هم عقيده دارد و مىداند در وقتى كه خيانت در مال شريك خود نمود ، مثلا دو عبّاسى از دكّان برداشت و در حساب نياورد در قيامت از او\r\n\r\n\r\n","description":"","footnote":"\r\n( 1 ) - در ص 186 .\r\n","page_name":" 223 ","page_number":223},
  {"content":"\r\n\r\nمؤاخذه مىكنند ، و اگر با اين پول نخى خريد و جامه‌اش را به آن نخ دوخت نمازش باطل است ، و وقتى سيب خريد مال حرام در شكم او رفته ، وقتى يك سير قند يا يك قرقره از دكّان به خانه فرستاد و در حساب نياورد همين طور عقاب دارد . وقتى علم داريم كه طرف ما شخص معتقدى است البته اطمينان ما در معامله بيشتر است چون علم به علّت مستلزم علم به معلول است . علت امانت و پرهيز كردن از مال مردم چيست ؟ ترس از خدا . تا فهميديم شخص ترس از خدا دارد مىدانيم كه در شراكت خيانت نمىكند . و امّا اگر بالعكس مردى باشد متمدّن شده و فرنگ رفته و ديده باشيم كه به شرع مقيّد نيست و آخرت را موهوم مىداند چه مانعى دارد از خيانت كردن در حالتى كه انسان طبعا مايل به مال مردم است ؟ يقينا بعضى از اين سخن مكدّر مىشوند ولى حقيقت همين است .\r\nبخواهيد خانه خود را به شخصى اجاره دهيد يا دختر به كسى بدهيد كه مسلمان صحيح باشد و بخواهد نماز بخواند ، وقتى با او شرط كرديد برف پشت بام را بايد بريزى ، مىداند كه اگر نريخت تفريط كرده و تصرّفش در خانه عدوانى محسوب است ، و مىداند وقتى صاحبش راضى به بودن او در خانه نباشد نمازش باطل است ، و مىداند نبايد مال الاجاره را بخورد و حاشا كند ، و در آن خانه شراب نمىخورد و آلت لهو استعمال نمىكند ، و اجير و نوكر مسلمان مىداند در مالى كه زير دست اوست اگر خيانتى كند خداوند براى او آتش مهيّا كرده ، و مردى كه دخترى مىگيرد مىداند نفقه و كسوهء زن بر عهده شوهر است و عضل و مشقّت دادن به او حرام است ، و مىداند بايد زن خود را از نامحرم و سينما رفتن و جاهاى بد نگاهدارى كند . اما اگر مردى لاابالى و بىغيرت باشد دست زنش را مىگيرد و باغ ملّى و سينما مىبرد و از نماز و روزه منعش مىكند . وقتى مادر را خراب كرد بچه‌ها هم خراب مىشوند و به اصطلاح متجدّدين فاسد بىدينى تربيت مىشود .\r\nاكنون اگر كسى بگويد كه خير ، آن بىدين‌ها و لامذهب‌ها خيلى قولشان محكمتر و رفتارشان بهتر و امينتر از مسلمانها و معتقدين است ؛ مثل اين است كه\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nبگوييم : ترياك خيلى شيرينتر و بامزه‌تر از قند است ، يا كارد كند خيلى بهتر هندوانه را نصف مىكند تا كارد تيز صحيح ، و فضله سگ خيلى پاكتر و معطّرتر از گلاب قمصر كاشان است ! بيچاره عقل خود را چرا فداى هوس مىكنى ؟ هرچه محرك شهوت است تمام صفات حسنه را براى او ثابت مىكنى و كسانى كه محرّك شهوت نيستند تمام صفات خبيثه را . اشخاص خارجى را در نظر نياور ، فلان مرد حنا بسته كه ريش را نمىتراشد و بزك نمىكند ، با آنكه لباسش را اطو كرده و خود را بزك نموده اينجا قوه شهويه نمىگذارد عقل درست حكم بكند ، مثل اينكه واهمه نمىگذارد عقل بگويد : « الميّت لا يخاف عنه » . خودت را تصوّر كن كه اگر عقيده به آخرت نداشته باشى و مالى زير دستت باشد از آن بهتر اجتناب مىكنى يا وقتى عقيده به آخرت داشته باشى ؟ هميشه كه ترس پليس نيست ، و همه وقت كه مطلب ثابت نمىشود ، و همه مردم كه زبان ندارند بروند از شما شكايت كنند .\r\nاين است كه مىگويند علم به علّت مستلزم علم به معلول است .\r\nطبيب وقتى خون را برد تجزيه كرد مىگويد : در خون اين شخص جرثوم مرض سل است ، و مريض سرفه مىكند و فلان دوا براى او نافع است ؛ چون علّت مرض سل را ديد علم به معلول پيدا مىكند .\r\nوقتى در اين شهر ديديد يك عده مردم مفسد فاسد الاخلاق پيدا شدند كه نمىتوان جلوى آنها را گرفت يقين مىكنيد اين جامعه مريض خواهد گرديد ، و وقتى ديديد از گويندگان حق و ناقلان اخبار و آثار اهل بيت متابعت مىنمايند يقين مىكنيد مسلمان و نيكو خواهند شد ، چون كلام مؤثّر است .\r\nخداوند عالم خودش علت همهء موجودات است در عين اينكه علم به ذات خود دارد علم به تمام موجودات دارد . و همچنين ائمه عليهم السّلام علمشان به موجودات از راه علم به علت است ؛ يعنى وقتى علم دارد به اينكه علت وجودى كداميك از مخلوقات موجود است علم به وجود آن پيدا مىكند . چنان كه ملاحظه نموده‌ايد دهقان كامل و ماهر وقتى طبيعت خاك زمين را مشاهده كرد و تخم تره تيزك را ديد و آب آنجا را دانست ، مىگويد امسال اين مزرعه فلان قدر عايدى دارد ، و\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاختلاف چندان هم پيدا نمىكند . ائمّه عليهم السّلام وقتى اطلاع بر لوح محفوظ يا لوح محو و اثبات پيدا كردند مىدانند از عالم غيب چه سرنوشتى براى اين عالم نوشته شده و به وقوع خواهد رسيد . چون علّت وجود اين امور آن صور علميهء لوح محفوظ است مىتوان گفت : علم به علّت مستلزم علم به معلول است . امّا علم به معلول به خوبى موجب علم به علت نيست . علما و طلّاب مثال مىزنند و مىگويند : از علم به حرارت علم به وجود آتش حاصل نمىشود ، همين قدر معلوم مىشود علّتى دارد ولى خصوصيت آن معلوم نيست . يا وقتى آب به شما دادند مىدانيد از قنات يا سرچشمه گرفته شده امّا نمىدانيد از كدام سرچشمه ؟\r\nهمين قدر مىتوان به شما گفت : از قنات شاه آب خورده‌ايد اگر چه ندانسته‌ايد كه قنات شاه است ، يا وقتى برزگرى كه مهارت ندارد مىبيند مزرعهء تره تيزك امسال خوب حاصل داده ، امّا نمىداند علّت آن چه بوده . به همين ترتيب مردم اينهمه موجودات عالم را مىبينند كه چطور اين زمين را براى ما خلق كرده تا روى آن راه برويم و چگونه « ابر و باد و مه و خورشيد و فلك در كارند » تا ما نانى به كف آريم و به غفلت نخوريم . درياها را خلق كرده به منزله آب انبار ذخيره و ابرها را به منزلهء سقّا قرار داده كه آب صاف‌شدهء بدون نمك از دريا برمىدارند و نمك را در دريا مىگذارند تا حيوانات مرده دريا متعفّن نشود و و با فراوان نگردد ، قطره‌قطره از ابر مىريزد براى آن كه يك مرتبه اگر بيايد موجب خرابى است . و كوهها را خلق كرده تا برف را براى تابستان ذخيره كند و كم كم آب شده چشمه‌ها و قنات‌ها در تابستان جارى باشد . و هواى تابستان را گرم كرده براى اينكه اطعمه و جو و گندم پخته شود و هكذا . كسى كه اينها را درك كرده البته خدا را درك نموده مثل اينكه كسى از آب كاسه خورد از قنات شاه هم خورده است ، امّا درست حقيقت حق را درك نكرده و ندانسته آن علّت حقيقيش چيست .\r\nمعنى « بها تجلّى صانعها للعقول » معلوم گرديد ؛ زيرا كه به سبب مشاهده كردن و به كار بردن ادوات حاسّه علّت آنها كه حضرت حق است براى عقول تجلّى مىكند ؛ يعنى فى الجمله ظهورى مىكند آن طور كه شخصى از پشت پرده خود را نشان\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدهد و دو مرتبه مخفى شود .\r\n« و بها امتنع عن نظر العيون » اين مبحثى است كه بين شيعه و سنى اختلاف است ؛ چون سنّىها گمان كرده‌اند كه در قيامت با اينكه خداوند جسم نيست مىتوان او را ديد و ائمّه عليهم السّلام اين عقيده را باطل نموده ، و به تفصيل در كتب احاديث ما مثل توحيد و اصول كافى وارد شده است . مثلا در حديثى وارد است كه :\r\nابو قرّهء محدّث اجازه گرفته وارد بر حضرت رضا شد و از احكام بسيار پرسيد تا سؤالش به توحيد رسيد . ابو قرّه گفت ما در حديث روايت مىكنيم كه خداوند كلام و رؤيت را بين دو پيغمبر تقسيم كرده كلام را تخصيص به موسى عليه السّلام داد و رؤيت را به خاتم انبيا صلّى اللّه عليه و آله و سلّم . حضرت فرمود پس كه از خدا بر مردم تبليغ كرد  لا تُدْرِكُهُ الْأَبْصارُ  « 1 » و  لا يُحِيطُونَ بِهِ عِلْماً  « 2 » و  لَيْسَ كَمِثْلِهِ شَيْءٌ  « 3 » مگر نه همين پيغمبر بود ؟ ابو قرّه گفت : بلى . فرمود : چگونه مىشود كسى بيايد و به مردم خبر دهد كه از جانب خدا آمده به امر الهى و  لا تُدْرِكُهُ الْأَبْصارُ  « 4 » بعد بگويد : من او را به چشم خود و به صورت بشر ديدم ! شما حيا نمىكنيد . زنادقه چنين نسبتى نمىتوانند به او بدهند كه از طرف خدا مطلبى آورده و از طرف خود ضدّ آن را بفرمايد . ابو قرّه گفت : پس چطور خداوند مىفرمايد :  وَ لَقَدْ رَآهُ نَزْلَةً أُخْرى  « 5 » حضرت فرمود : بعد از اين آيه كه  ما كَذَبَ الْفُؤادُ ما رَأى  « 6 » يعنى « ما كذب فؤاد محمّد ما رأت عيناه » ، خبر داده است به آنچه ديده كه  لَقَدْ رَأى مِنْ آياتِ رَبِّهِ الْكُبْرى  « 7 » و آيات خدا غير خود خداست « 8 » . . . .\r\n\r\n\r\n","description":"","footnote":"\r\n( 1 ) - انعام ( 6 ) : 103 .\r\n( 2 ) - طه ( 20 ) : 110 .\r\n( 3 ) - شورى ( 42 ) : 11 .\r\n( 4 ) - انعام ( 6 ) : 103 .\r\n( 5 ) - نجم ( 53 ) : 13 .\r\n( 6 ) - نجم ( 53 ) : 11 .\r\n( 7 ) - نجم ( 53 ) : 18 .\r\n( 8 ) - توحيد ، ص 110 - 112 ، باب ما جاء في الرؤية ، ح 9 .\r\n","page_name":" 227 ","page_number":227},
  {"content":"\r\n\r\nحديث ديگر از امام على النقى عليه السّلام وارد است و چون به اصطلاح اهل معقول است بايد فى الجمله اشاره‌اى به آن نمود ، و آن اين است كه انفكاك علّت از معلول جايز نيست « 1 » . و در حديث مشهور است : « أبى الله أن يجري الأمور إلّا بأسبابها » « 2 » ؛ يعنى مثلا علّت گرم شدن هواى تابستان نزديك شدن خورشيد است به سمت الرأس ، هر وقت نزديك شد گرم مىشود ، و ممكن نيست يك سال تابستان در برج جدى و دلو و حوت واقع شود ، و زمستان در برج سرطان و اسد و سنبله . و يا خداوند قرار داده است كه روزى مردم از راه كشتن و درو كردن و آبيارى و پروردن زراعت و معاونت ابر و باران حاصل شود ، گرچه مىتوانست از اوّل گندم را سال به سال خلق كند . و ليكن اينطور نكرده و اينها را به اسباب و علل به انجام مىرساند به طورى كه اگر يك سال در يكى از اسباب قصور و نقصانى حاصل شود مثل اينكه باران كم ببارد يا شته و زنگ و سن مانع رشد زرع شود مردم به بلاى قحط مبتلا مىگردند . و همچنين شفاى امراض بدن را به مراجعت به طبيب حاذق محوّل نموده كه اگر شخص مريض در مراجعه اندك تهاونى روا دارد در قتل نفس و اولاد خود كوشش نموده باشد . و رفع تب را در گنه‌گنه قرار داده ، يا رفع مرض ديگر را در شربت بنفشه ، و دواى ضعف قلب گل‌گاوزبان ، به طورى كه فرموده پيغمبر اكرم و نبى مكرم صلّى اللّه عليه و آله و سلّم كه خداوند هيچ دردى نيافريده مگر براى او دوايى خلق نموده مگر سام . « 3 » اگر شخص تشنه آب نخورد به اين گمان كه خدا قادر است بىآب مرا سير كند خطا كرده ، يا انگشت در دهان مار كند به اين غرور كه اختيار زدن با مار نيست اشتباه نموده ؛ زيرا كه خداوند اين علت قاتله و زهر مهلك را سبب موت قرار داده خواهى نخواهى گزيده شده مىميرد . اراده خدا همان وقت به كشتن اين بيچاره تعلق گرفت كه زهر در بن دندان مار آفريد ، و همان وقت تشنگى تو را اراده فرمود كه رفع آن را در آب قرار داد و نخوردى .\r\n\r\n\r\n","description":"","footnote":"\r\n( 1 ) - كافى ، ج 1 ، ص 97 ، باب في إبطال الرؤية ، ح 4 .\r\n( 2 ) - بحار الأنوار ، ج 2 ، ص 90 ، 168 .\r\n( 3 ) - بحار الأنوار ، ج 62 ، ص 65 .\r\n","page_name":" 228 ","page_number":228},
  {"content":"\r\n\r\n گر كسى بىاجل نخواهد مرد * تو مرو در دهان اژدرها \r\nامير المؤمنين عليه السّلام از ديوار شكسته كنار رفت ، شخصى عرض كرد : « أ تفرّ من قضاء الله ؟ » فرمود : از قضاى خدا پناه به قدر او مىبرم « 1 » . پس از اين مقدّمات گوييم كه سبب ديدن هوايى است كه بين جسم مرئى و چشم بيننده فاصله باشد به طورى كه اگر هوا نباشد ديدن محال است ، و ممكن نيست بدون هوا ديدن ؛ زيرا كه علّت ديدن هواست ، همان طورى كه علّت هلاكت زهر است ، و علت چاق شدن مريض گنه‌گنه ، و علت رفع عطش آب . و نمىشود بدون اين علت‌ها امور مترتّبه بر آنها پيدا شود ، همين طور هوا علت است . اكنون مىگوييم : اگر علّت بين چشم ما و حضرت حق ( جلّت عظمته ) موجود است لازم آيد كه ما در يك جهت متمكّن و او در جهت ديگر قرار داشته باشد و او هم مانند ما مكانى داشته باشد و شبيه ما باشد در جسميّت ( تعالى عن ذلك علوّا كبيرا ) و اگر هوا بين ما و حق فاصله نباشد انفكاك علّت از معلول لازم آيد و اين غلط است . اين بود مفاد حديث امام على النقى عليه السّلام در كافى « 2 » . و از اين حديث معلوم مىشود كه تمسّك به ادلّه عقليه جايز است .\r\nدر حديث ديگر از حضرت صادق عليه السّلام دليلى بر نفى رؤيت وارد است كه عامى ساده بىآلايش كه به كدورت اصطلاحات علوم رسمى آلوده نشده مانند آينهء نو يا ظرف ورشو كه هنوز جلا نداده‌اند از آن چيزى مىفهمد و قانع مىشود ، و امّا آن جاهلى كه به واسطهء حفظ اصطلاحات مكدّره - مانند ظروف ورشو به گل سفيد آلوده - چيزى در آن نقش نمىبندد اين را دليل تمامى تصوّر نمىكند ؛ ولى عالمى كه قدم بر اين اوهام نهاده و به مدارج علمى از اين علوم حجابى گذشته با نظر تدبّر در اين حديث بنگرد مانند ورشوى جلا داده حقيقت حق را آشكار درك مىنمايد .\r\nخلاصه حديث اينكه :\r\n\r\n\r\n","description":"","footnote":"\r\n( 1 ) - بحار الأنوار ، ج 5 ، ص 97 ، 114 .\r\n( 2 ) - كافى ، ج 1 ، ص 97 ، باب في إبطال الرؤية ، ح 4 .\r\n","page_name":" 229 ","page_number":229},
  {"content":"\r\n\r\nخورشيد يك جزء از هفتاد جزء نور كرسى ، و كرسى يك جزء از هفتاد جزء نور عرش ، و عرش يك جزء از هفتاد جزء نور حجاب ، و حجاب يك جزء از هفتاد جزء نور ستر است . اگر راست مىگويند چشم خود را از آفتاب پر كنند در حالتى ابر پيش او نيست « 1 » .\r\nو بايد در تفسير اين حديث شريف نكات خود حديث را با مقدّماتى كه مذكور مىگردد در نظر گرفت تا خيالات اهل ظاهر دفع شود :\r\nاوّلا فرنگيها فعلا ثابت كرده‌اند كه نور حتما لازم نيست مرئى باشد ، بلكه بعضى نورها هست كه از نهايت دقّت و شدّت اصلا ديده نمىشود آن را نور ما وراء بنفش گويند . نديده‌ايد چطور وقتى نور وارد قطعهء بلورى شود تجزيه مىشود به سبز و سرخ و زرد و آبى و نارنجى و آخر همه بنفش است ، هفت رنگ درست مىشود به ترتيب ، مىگويند : بالاتر از بنفش هم نورى هست بسيار شديدتر از بنفش و پرقوّتتر كه چون چشم ما طاقت آن را ندارد نمىبيند و به نظر نمىآيد . بلكه نور بنفش هم شديدتر از آبى و آبى شديدتر از زرد است و مع ذلك بنفش به نظر ما تاريكتر مىآيد ، و وجود اين نور را از اين فهميده‌اند كه همان اثر نور به طور سختتر در آن طرف بنفش هم موجود است ، مثلا نور آفتاب مرض را دفع مىكند آن نور غير مرئى هم دفع مىكند ، بلكه نورى يافته‌اند موسوم به شعاع مجهول كه از اين نورها قويتر است ، مثلا نور آفتاب از شيشه عبور مىكند امّا از تخته عبور نمىكند . اين نور كه فرنگيها مىگويند از تخته هم عبور مىكند ، و به همين وسيله عكس از باطن انسان برمىدارند ، مثلا استخوان دست مدرّس شكسته بود خواستند ببينند خوب شده يا نشده ، از روى گوشت و پوست عكس استخوان را برداشته بودند . و اين جانب ديدم كه در يك طرف اثر ضرب ظاهر بود .\r\nيا عكس كسى كه پول خورده بود در معده او عكس پول را برداشته بودند ، و عكس اعضاى باطنه اگر بريدگى يا لاغرى در كليه و كبد باشد برمىدارند . البته عكس به\r\n\r\n\r\n","description":"","footnote":"\r\n( 1 ) - بحار الأنوار ، ج 4 ، ص 44 .\r\n","page_name":" 230 ","page_number":230},
  {"content":"\r\n\r\nتوسّط نور روى ورقه كاغذ افتاده مىشود چنان كه بر علماى فن واضح است .\r\nدواى مخصوصى موسوم به دارژان در تحت تأثير نور تجزيه مىشود و سياه مىگردد ، پس معلوم مىشود كه نور از گوشت و پوست بدن هم عبور مىكند .\r\nاين مقدمات را براى آن ذكر نموديم كه به ذهنها نزديك نماييم اين مطلب را كه نور منحصر به نور مرئى نيست . اگر گفتند : نور آفتاب جزء نور كرسى است كسى اعتراض نكند نور كرسى كجاست ؟ اگر هست چرا ما نمىبينيم ! ما در جواب مىگوييم : همين طور كه بعض مراتب نور خورشيد را نمىبينيد و لفظ « نور » براى حقيقت آن وضع شده است نه براى اين فرد مرئى . لذا اطلاق نور بر نور و شعاع مجهول فرنگيها حقيقت است نه مجاز ، چه ضرر دارد كه حقيقتى هم براى نور در نور كرسى باشد نه عين اين شعاع مجهول فرنگىها ، كه همين طور كه غير اهل فيزيك وجود اين شعاع مجهول را نمىدانند و آن را با انكار مىشنوند ، همين طور اهل فيزيك و غير آنها وجود شعاع كرسى را نمىدانند و به نظرشان بعيد مىآيد .\r\nهمانطور كه اشعهء غير مرئيه ما وراء بنفش اگر قدرى از شدّت خود تنزل كند بنفش و مرئى مىشود ، همين طور وقتى نور كرسى از مقام خود تنزل كند و محدود و متعيّن شود نور خورشيد مىشود و مرئى مىگردد ، همچنين نور عرش و نور حجاب و نور ستر .\r\nاما معنى عرش و كرسى و حجاب و ستر را در اينجا بتفصيل نتوان ذكر كرد .\r\nخلاصه اينكه اينها موجوداتى هستند نزديكتر به حضرت حق ، نه اينكه مكان داشته باشند بلكه در رتبه خلقت اوّل ستر خلق شده بعد حجاب بعد عرش بعد از آن كرسى و بعد از آن خورشيد . همانطور كه نور در اطاق به شدّت نور در حيات و نور حياط به شدت نور خود آفتاب نيست ، بلكه هرچه به خورشيد نزديكتر شويم شدت نور بيشتر است ، همين طور نور خورشيد به منزله نور اطاق است ، و نور حياط به منزله نور كرسى ، و نور تابش آفتاب به منزله نور عرش ، و هر چه نزديكتر شويم شدت نورانيت بيشتر است . اكنون كه نمىتوانيم به خورشيد نيكو نظر بيندازيم يقينا خدا را نمىتوانيم ديد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nچنان كه سابقا ذكر شد تمام موجودات مظهر يك اسم از اسماى حقّند ، و هر صفت كماليه در هر موجودى هست در خالق آن هست به طور اعلى و اكمل ، ولى نواقص آن نيست ، مثلا يكى از صفات كماليه نور كه عبارت است از اينكه اشيا را اظهار مىكند . در خداوند ( تبارك و تعالى ) به طور اكمل هست ؛ زيرا كه به واسطه او اشياء عالم موجود است . يكى از صفاتش تربيت درخت و گياه است . خداوند اين كار را انجام مىدهد . يكى از صفاتش هدايت كردن است ، خداوند هادى است . امّا نواقص نور بسيار است ، چنان كه در چشم انسان مىگنجد و مكان دارد و حركت مىكند . و اين صفات در حق نيست ، اما اصل حقيقت كماليه نور هست ، چنان كه فرمود  اللَّهُ نُورُ السَّماواتِ وَ الْأَرْضِ  « 1 » به يك معنى . و به همين معنى است كه اشراقيين از واجب الوجود على الاطلاق به « نور الانوار » تعبير كرده‌اند .\r\nدر حديث ديگر از راه ضرورت و اكتساب از حضرت رضا عليه السّلام رؤيت را باطل نموده « 2 » . خلاصهء كلام اينكه تصوّر بعض امورات بديهى است ، مثل تصوّر حرارت و برودت و ترى و خشكى و شيرينى و تلخى كه با همين حواسّ خمسه درك مىشود ، و بعضى امورات هست كه اينطور ضرورى و بديهى نيست كه اگر بپرسند فورى انسان نمىتواند به طرف بفهماند . آن چيزهايى است كه به حواسّ خمسه درك نمىشود ، مثل اين قوهء برقى كه روى سيم چراغ برق است وقتى وارد لامپ شد روشن مىشود ، و وقتى سيم پاره شد به هركس بگيرد - مثل اسب و انسان - مىكشد ، ما نمىبينيم و نمىفهميم مگر بعد از بروز آثار او .\r\nبعد از اين گوييم : اهل سنّت مىگويند : حضرت حق را در دنيا نمىتوان ديد ، پس تصوّر او ضرورى نيست و از قبيل امور غير محسوسه است . در آخرت انسان او را مىبيند پس معلوم مىشود در آخرت از قبيل امور محسوسه است .\r\n\r\n\r\n","description":"","footnote":"\r\n( 1 ) - نور ( 24 ) : 35 .\r\n( 2 ) - توحيد ، ص 109 - 110 ، باب ما جاء في الرؤية ، ح 8 .\r\n","page_name":" 232 ","page_number":232},
  {"content":"\r\n\r\nاكنون بايد از اين سنّى پرسيد در آخرت حقيقة او را ديده‌اى و از امور محسوسه است ؟ پس در دنيا كه خداى غير محسوس را قائل هستى ايمان حقيقى ندارى . و اگر در آخرت حقيقة او را نخواهى ديد ؛ زيرا كه او محسوس نيست حقيقة ، و اشتباه خواهى كرد و او را خداى خودخواهى دانست ، پس در دنيا حقيقت را بهتر دريافته مؤمن شده و در آخرت اشتباه راه يافته و ايمانت سلب شده ! و اين البته غلط است ؛ چون در آخرت انسان به ايمان و حقيقت نزديكتر است .\r\nاين احقر گويد : احاديث مزبوره براى مطلب فوق ادلّه كامله‌ايست : حضرت صادق عليه السّلام به طور ذوقى ؛ و حضرت امام رضا عليه السّلام دليل جدلى براى محاجّهء خصم ؛ و حضرت امام على نقى عليه السّلام دليلى منطقى به طريق اهل فلسفه ايراد فرموده ؛ و ليكن چون اذهان ساده تصور مىكنند بايد چيز را ديد تا به وجود آن يقين كرد در بسيارى اخبار وارد است كه خدا را هم مؤمنين با چشم دل مىبينند « 1 » . و حضرت امير عليه السّلام فرمود : من خداى نديده را عبادت نمىكنم « 2 » .\r\n14 ) « لا يجري عليه السكون و الحركة ، و كيف يجري عليه ما هو أجراه ، و يعود فيه ما هو أبداه ، و يحدث فيه ما هو أحدثه ! إذا لتفاوتت ذاته » .\r\nبر خداوند ( تبارك و تعالى ) حركت روا نيست ؛ يعنى به هيچ وجه تغيير حالت براى او دست نمىدهد . و بايد دانست كه حركت بر چهار قسم است : يكى حركت جسم در مكان و حركت سنگ و چوب از بالا به پايين يا حركت انسان از شهرى به شهر ديگر از طهران به قم يا به مشهد ، كه خداوند براى مصالح بسيار حركت را براى ما قرار داده و گاهى واجب نموده چنان كه  أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  « 3 » دليل بر وجوب هجرت است از بلاد كفر به شهر اسلام . گاهى سفر به واسطه حج واجب مىشود ، البته اين هم مصالح دنيوى و اخروى بسيار دارد كه شخصى برود عبادتگاه ابراهيم را زيارت كند كه  أَوَّلَ بَيْتٍ وُضِعَ لِلنَّاسِ \r\n\r\n\r\n","description":"","footnote":"\r\n( 1 ) - بحار الأنوار ، ج 4 ، ص 26 ، 56 .\r\n( 2 ) - بحار الأنوار ، ج 4 ، ص 27 ، 32 .\r\n( 3 ) - نساء ( 4 ) : 97 .\r\n","page_name":" 233 ","page_number":233},
  {"content":"\r\n\r\n لَلَّذِي بِبَكَّةَ  « 1 » است ، و هرولهء اعيان و اكابر و خضوع سلاطين و برهنگى ثروتمندان و تساوى وضيع و شريف در حضور خداوند و مشاهده اختلاف ملل و امم و تحصيل علم و فوايد ديگر كه تمام جزء تكميل انسانى است و به واسطهء حركت حاصل آيد . و غير از اين ، سفر تجارت و سفر زيارت شرعا مستحب است . از امير المؤمنين عليه السّلام منقول است :\r\n تغرّب عن الأوطان في طلب العلى * و سافر ففي الأسفار خمس فوائد : \r\n تفرّج همّ و اكتساب معيشة * و علم و آداب و صحبة ماجد \r\n فإن قيل : في الأسفار ذلّ و غربة * و قطع الفيافي و اكتساب شدائد \r\n فموت الفتى خير له من مقامه * بدار هوان بين واش و حاسد « 2 » \r\n* * *\r\n درخت اگر متحرّك شدى ز جاى به جاى * نه جور ارّه كشيدى و نه جفاى طبر \r\nفرنگيها زياد اهميت مىدهند كه وسايل مسافرت آسان باشد . زحمت‌ها مىكشند ، راهها مىسازند ، طرق را امن مىكنند ، خط آهن مىكشند ، اتومبيل و كشتى و طياره اختراع مىكنند . اگر مسافرت نباشد چطور علوم و احكام به ما مىرسد ؟ مثلا علما در نجف يا قم يا طهران هستند بايد اهل مازندران مسافرت كنند بيايند در طهران خداشناسى و اصول دين ياد بگيرند يا بروند در نجف فروع دين را تحصيل كنند ، و به وطن خود بروند از علوم خود براى مردم بگويند و احكام را از اين طرف به آن طرف ببرند . علماى سابق هم احاديث پيغمبر و ائمه را همين طور نقل كرده ، چنان كه صدوق در عيون و كتب ديگرش مىنويسد كه اين حديث را از فلان استادم در شهر نيشابور شنيدم ، آن حديث ديگر را از استاد ديگر در قم ، آن يكى در بغداد ، در بعلبك ، در شام ، و غير ذلك كه معلوم مىشود اين\r\n\r\n\r\n","description":"","footnote":"\r\n( 1 ) - آل عمران ( 3 ) : 96 .\r\n( 2 ) - ديوان منسوب به امام امير المؤمنين ( عليه السلام ) ص 192 ، چاپ اسوه .\r\n","page_name":" 234 ","page_number":234},
  {"content":"\r\n\r\nبلاد را گشته تا احاديث را از علماى بلاد جمع‌آورى كرده به طورى كه اگر اين حركت و مسافرت نبود تكميل نمىشديم ، علم و احكام ياد نمىگرفتيم . امّا خداوند عالم كه تمام صفات كمالات براى او حاصل است نمىتوان گفت سفر كند تا پنج فايده را بيابد .\r\nغير از حركت مكانى ، زمين و ساير اجسام حركت وضعى دارند ؛ يعنى در محل خود حركت مىكنند ، و حركت كمّى در نباتات و حيوانات موجود است كه خداوند مقرّر فرموده يك تخم كوچك مانند تخم توت زير خاك پرورش پيدا كند و بزرگ شود و درختى تنومند گردد كه اصلا مناسبت با تخم ندارد ، حقيقة چقدر عجيب است كه از يك تخم به قدر خشخاشى يك درخت پيدا شود كه به بغل نيايد .\r\nاين حركت كمّى است براى اينكه مردم از ميوهء اين درخت بخورند و از برگش كرم ابريشم پرورش دهند و جامه‌هاى قيمتى و ظريف درست كنند ، و چوبش را ببرند نجّارها از آن درها درست كنند كه مردم از سرماى زمستان ايمن باشند و هكذا چيزهاى ديگر و درخت‌هاى ديگر ، كه تماما از فوائد حركت است كه خداوند چنين خاصيتى در تخم قرار داده است .\r\nزنبور عسل روى درخت‌ها و شكوفه‌ها مىنشيند و شيرهء آنها را مىمكد و وارد كندو مىشود عسل از دهانش خارج مىشود . غورهء خرما يا انگور ترش يا گس است اندكى بالاى درخت مىماند شيرين مىشود به طورى كه نه آب كه خورده شيرين است ، نه خاك ، نه چوب درخت مو ، نه آفتاب . همين آب و خاك را خربزه ابو جهل مىخورد تلخ مىشود و خربزه گرگاب شيرين . اين حركت كيفى در مزه از كجا آمده ؟ اين تغيير هم يك نوع حركت است . يا حركت لون و بوى گل محمدى صلّى اللّه عليه و آله و سلّم . پهن پاى گل مىريزى نه بوى خوبى دارد نه رنگ نيكويى ، يك مرتبه گل محمدى صلّى اللّه عليه و آله و سلّم بيرون مىآيد با رنگ و لطافتى كه در هيچ كارخانه به آن گونه پارچه نمىتوانند بافت ، و بويى كه تعريف آنجا ندارد . اين رنگ و بوى نه در خاك بود و نه در پهن و نه در آب ؛ و همچنين گل ياس با آن بوى ، و گل نرگس با آن تركيب مانند انسانى كه چشم گشوده يك كاسهء زرّين در وسط ، شش بشقاب سفيد\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nدر اطراف ، بسيار بهتر از قاب چلو و كاسه خورش ، و بويى بهتر از زعفران . حافظ گويد :\r\n رسيد موسم آن كز طرب چو نرگس مست * نهد به پاى قدح هر كه شش درم دارد \r\nيا گل لاله با آن رنگ وقتى روز بهار انسان صحن صحرا را تماشا مىكند سبزه‌ها و گلها كه گويى :\r\n زمين نطع شقايق‌پوش گشته * شقايق مهد مرزنگوش گشته \r\nحضرت عيسى عليه السّلام فرمود : نگاه كنيد اين گلها را كه حضرت سليمان بن داود با آن ملك و دولت چنين لباس با شكوه نپوشيده ( جلّت قدرته ) .\r\nخلاصه اينكه در ممكنات چهار قسم حركت است :\r\nاول : حركت مكان مانند حركت و تغيير مكان مسافران ؛ دوم : وضع ؛ سيم : حركت كمّى مانند نموّ درخت‌ها ؛ چهارم : كيف مانند زرد و سرخ شدن گلها ، و خوش طعم شدن انگور و خرما ، تمام اينها حركت است ؛ زيرا كه حركت به معنى تغيير حالت دادن است و حركت هر چيز در خور اوست .\r\nاكنون گوييم : حركت دربارهء حضرت حق جارى نيست ؛ يعنى در صفات لايق به خود او ، نه در مكان چون معلوم است او كه مكان ندارد حركت مكانى نكند ، و چون او رنگ و مزه ندارد حركت در آن ننمايد ، و چون مقدار و جسميت ندارد حركت در مقدار و نمو در او تصوّر نشود . بلكه حركت و تغيير حالت كه در او تصوّر شده و نفى فرموده حركت در صفات مختصّه مانند علم و قدرت و اراده و خلق است . يعنى نبايد گفت كه او علم نداشته و علم پيدا كرده است يا ما را نمىديده وقتى كه نبوديم الآن كه هستيم مىبيند يا صداى ما را - كه فعلا ما سخن مىگوييم نمىشنيده - اكنون مىشنود ، يا كسى را خلق نكرده اكنون خلق مىكند ، نه اينطور نيست كه اگر چنين بود تغييرات براى او بوده « عالم ، إذ لا معلوم ، خالق إذ\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nلا مخلوق ، بصير إذ لا جسم و لا مبصر إليه ؛ سميع إذ لا صوت و لا مسموع » « 1 » تمام اينها براى اين است كه براى او ( جلّت قدرته ) زمان حائل نيست و از اول دنيا تا آخر دمى و لحظه‌اى بيش نيست . از اول زمانى كه خدا خدايى مىكند - گرچه اول معنى ندارد - ما را كه در اين زمانيم مىديده ، و صوت ما را مىشنيده و به جزئيات حال ما عالم بوده ، چنان كه در « سبق الأوقات كونه » گفتيم « 2 » .\r\nدر هر حركت يك جزء ثابت لازم است و يك جزء متغير ؛ زيرا كه اگر آن جزء ثابت در بين نباشد نتوان گفت : يك چيز حركت كرده ، بلكه يك چيز اول از بين رفته و چيزهاى ديگر به جاى او آمده ، مثلا همان سيب جسمى است كه تغيير رنگ داده است ، جسميت باقى است و رنگ تغيير نموده ، و در بعضى تغييرات ديگر ماده باقى است و صورت‌ها تغيير كرده ؛ يعنى ماده و اجزاى پهن از صورت پهن به صورت گل آمده . اگر خداوند ( تبارك و تعالى ) تغييرپذير باشد بايد ذاتش باقى باشد و علمش تغيير كند ، مثل اين است كه در ذات او اختلاف حاصل خواهد شد و تجزيه خواهد كرد به دو جزء : يكى ثابت و ديگرى متحرك ، چنان كه فرموده « إذا لتفاوتت ذاته » .\r\nاما شيخ محمد عبده اشتباه كرده و گمان كرده چون حركت از صفات جسم است ، و جسم منقسم ، پس واجب الوجود منقسم شود « 3 » . و معنى كه ما كرديم صحيح است . و بعد از عبارت عنوان مىفرمايد : « و لتجزّأ كنهه ، و لامتنع من الأزل معناه ، و لكان له وراء إذ وجد له أمام ، و لالتمس التمام إذ لزمه النقصان » . زيرا كه حركت براى تكميل ناقص است و صفت جديدى كه كمال حضرت حق است وقتى نداشت ناقص بود ، و همين صفت در امام و جلوى اوست و آن نقصان در عقب او ؛ زيرا كه در حركت روى به كمال دارد و پشت به نقصان ، و اين معانى غلط است . « و إذا لقامت آية المصنوع فيه ، و لتحوّل دليلا بعد ان كان مدلولا عليه » چون\r\n\r\n\r\n","description":"","footnote":"\r\n( 1 ) - بحار الأنوار ، ج 4 ، ص 285 .\r\n( 2 ) - در ص 195 .\r\n( 3 ) - نهج البلاغه ، ص 43 ، چاپ عبده .\r\n","page_name":" 237 ","page_number":237},
  {"content":"\r\n\r\nحركت از آثار و علايم مصنوعات است ، و متحرّك ممكن است ، و دليل بر وجود واجب . و اين كلام اشاره به دليل طبيعيين است كه از راه حركت استدلال نموده‌اند :\r\n ثمّ الطبيعى طريق الحركه * يأخذ للحقّ سبيلا سلكه \r\n بلى در طبع هر داننده‌اى هست * كه با گردنده گرداننداى هست \r\nيقينا هر متحرك - اعم از اين كه زمين باشد يا آسمان ، يا حركت نموّى يا حركت كيفى يا حركت انسان در مراتب كماليه - محرّكى لازم دارد كه آن را حركت دهد ، چنان كه شخصى از عجوزى دليل توحيد خواست ، مىريسيد يك مرتبه دست از چرخ برداشت چرخ ايستاد ، گفت : اين است دليل توحيد . اين معنى بر كسانى كه مدرسه‌هاى جديد رفته و علوم فرنگى خوانده و از فيزيك بهره دارند به خوبى واضح است ؛ چون مىگويند جسم را تا يك قوّه حركت ندهد حركت نمىكند ، و چون به حركت آمد تا قواى خارجى آن را مانع نشود ساكن نمىگردد ، و از آن تعبير به « اينرسى » مىكنند . اكنون بايد پرسيد : محرّك اينهمه كواكب و به اصطلاح قدما آسمان‌ها ، يا به اصطلاح جديد زمين چيست ؟ به طورى مىگردند در اين فضا كه هيچ‌يك با يكديگر تماس نمىكنند و راهشان عوض نمىشود . خورشيد چطور از همين راه امروز فردا طلوع مىكند و غروب مىكند و فردا باز طالع مىشود ؟\r\nمعلوم مىشود كه مجبور و مضطرند ، كسى آنها را حركت مىدهد ، اگر چنين نبود مىرفت و ديگر نمىآمد ، و آن كسى كه آنها را مضطر كرده از آنها قويتر است . اگر اتومبيلها را آتش كنند در جايى و شوفر نداشته باشد و آنها را از اين راه و آن راه به راه بيندازند ملتفت نمىشوند كه كجا بايد پيچيد ، كجا بايد تند رفت ، كجا بايد كند رفت ، به يكديگر برمىخورند و مىشكنند ، و ساكنين آن كشته مىشوند .\r\nنظامى گويد :\r\n خبر دارى كه سيّاحان افلاك * چرا گردند گرد مركز خاك \r\n در اين محرابگه معبودشان كيست * وزين آمد شدن مقصودشان چيست \r\n چه مىخواهند از اين منزل بريدن * چه مىجويند از اين هر سو دويدن \r\n همه هستند سرگردان چو پرگار * پديدآرندهء خود را طلبكار \r\n\r\n","description":"","footnote":"","page_name":" 238 ","page_number":238},
  {"content":"\r\n\r\n در اين گردش نه مستند و نه هشيار * نه در خوابند از اين دولت نه بيدار \r\nحركت و طلب نفس در مراتب كماليه نيز دليلى واضح است بر خداشناسى . و اگر خدا خواست . به وجهى مرغوب در محلى مناسب ايراد شود .\r\n15 ) « و خرج بسلطان الامتناع من أن يؤثّر فيه ما يؤثّر في غيره : الذي لا يحول و لا يزول ، و لا يجوز عليه الأفول » .\r\nيكى از صفات واجب الوجود اين است كه حالت منتظره ندارد ؛ يعنى هر صفتى را كه بايد دارا باشد از اول داراست مانند علم و قدرت و حيات ، و هر چه ندارد يعنى صفات نقص مانند جهل و عجز از اول نداشته و بعد هم نخواهد داشت . بنابراين ممكن نيست علم نداشته باشد بعد عالم شود ، يا اوّل علمش كم باشد بعد زياد شود مانند ما ، يا اينكه قدرتش وقتى كم بوده بعد زياد شود . و در اصول دين از اين عقيده تعبير مىكنند به اينكه محل حوادث نيست : « نه مركب بود و جسم نه مرئى نه محل » . و براى اين عقيده حضرت امير عليه السّلام دليلى ذكر فرموده غير آنچه در فصل سابق معلوم شد . و آن اين است : اگر فرضا علم نداشته و بعد عالم شود آن كس كه به او چيز ياد بدهد مخلوق اوست ، و كوچك و ضعيفتر است ، و اگر چيزى ياد گرفته باشد خدا به او ياد داده ، پس چگونه مىشود چيزى به خدا ياد بدهد . و اگر كسى توهّم كند كه شايد او به خودى خود عالم مىشود بدون آنكه كسى به او چيزى بياموزد اين را قول امير المؤمنين عليه السّلام دفع مىكند كه « لا يحول و لا يزول » ؛ يعنى خداوند ( تبارك و تعالى ) تغييرپذير نيست .\r\n16 ) « لم يلد فيكون مولودا ، و لم يولد فيصير محدودا . جلّ عن اتّخاذ الأبناء ، و طهر عن ملامسة النّساء » .\r\nغالب طوايف غير مسلمين درباره خداوند قائل به توليد و تولّد هستند ؛ يعنى هر كدام براى خدا پسر يا دختر يا زن قائل بوده‌اند ؛ يعنى حضرت حق را تشبيه به انسان مىكردند . هندوها گمان مىكنند صورت انسانى است داراى سه سر و سه صورت . و يونانيها گمان مىكردند خدا زن و بچه دارد مانند زن و بچه انسان ، همان طورى كه زنها نخ‌ريسى يا پارچه‌بافى مىكنند زن و دختر خدا\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nهم مىكنند ، منتها با ماكوى طلا . و فرنگيها كه اقانيم سه‌گانه قائل هستند - پدر و پسر و روح القدس - از بت‌پرست‌ها گرفته‌اند و گفته‌اند : عيسى عليه السّلام پسر خدا بوده است ، و خدا آمده در شكم مريم عليه السّلام مجسّم به صورت انسانى شده است و يهود خدا را گرفته كشتند . و نيز عرب قائل بوده‌اند كه ملائكه دختران خدا هستند  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ  « 1 » . و نظير اين آيه در قرآن بسيار است و سورهء   قُلْ هُوَ اللَّهُ أَحَدٌ   جواب همه را مىدهد .\r\nولد داشتن و تولّد شدن بر دو قسم است : يك قسم را حكما توالد گويند ، و قسم ديگر را تولد ، و شامل حيوان و نبات هر دو مىشود . يك وقت به واسطه اجتماع نر و ماده اجزاى نطفهء نر در شكم ماده پرورش داده شده و خداوند در شكم مادر صورت جنين خلق مىكند ، اين را حكما توالد گويند . گاهى اوقات بدون اين ترتيب خداوند خلق مىكند ، مثلا از چرك در بدن انسان شپش پيدا مىشود ، يا در آب گنديده كرم و پشه و در وسط سيب گاهى يك كرم خداوند خلق كرده ، يا در روده انسان بدون پدر و مادر ؛ از قبيل قلمه زدن شاخهء درخت كه بدون تخم سبز مىشود . حضرت آدم را نيز خداوند همين طور بىپدر و مادر خلق كرده ؛ زيرا خدايى كه قدرت دارد از نطفهء در شكم مادر انسان بيافريند قدرت دارد از خاك در خارج از شكم هم انسان خلق كند ؛ بلكه در قيامت كه مردم زنده مىشوند از همين قبيل است كه حضرت آدم را خلقت فرموده . و غرض از تولد و توالد آن است كه از اجزاى ديگرى مقدارى منفصل شود و از آن اجزاى جدا شده ولد خلق شود ، به اين اصطلاح مىشود گفت آدم از زمين تولد يافته ؛ چون مقدارى از اجزاى زمين جدا شده و آدم خلق شده ، يا عقرب مثلا از خاك و آب تولد يافته ؛ زيرا كه از اجزاى زمين رطوبتى و زير آجر خداوند عقرب را خلق مىكند . خدا هم اگر پسر يا دختر داشته باشد بايد مقدارى از اجزاى او منفصل گردد و از آن اجزا يا حضرت عيسى درست شود در شكم مريم عليه السّلام آن طور كه عيسوىها مىگويند - چون و لو\r\n\r\n\r\n","description":"","footnote":"\r\n( 1 ) - زخرف ( 43 ) : 19 .\r\n","page_name":" 240 ","page_number":240},
  {"content":"\r\n\r\nبه طور پهلو خوابى و اعمال زن و شوهرى نباشد باز تولّد است - يا آنطور كه عربها مىگفتند ملائكه دختران خدا هستند بدون تولد از مادرى ؛ در هر دو صورت تولد هست . و اگر بنا بشود كه از خدا اجزايى جدا شود معلوم مىشود كه خود جسمى است داراى اجزا ، و اين غلط است ، و اگر خداوند جسمى باشد لا بد خود او هم از ديگرى تولد يافته ، چنان كه امير المؤمنين عليه السّلام مىفرمايد : « لم يلد فيكون مولودا » علّتش اين است كه اجزاى بدنيهء او قابل است صورت ديگر بگيرد ، بنابراين ماده دارد و صورتى ، و در علم حكمت ثابت شده كه هر چه ماده دارد مدّت دارد ؛ يعنى حادث است و قديم و ازلى نيست ، پس محدود است يعنى اول دارد .\r\n( تعالى عن ذلك ) .\r\n17 ) « لا تناله الأوهام فتقدّره ، و لا تتوهّمه الفطن فتصوّره ، و لا تدركه الحواسّ فتحسّه ، و لا تلمسه الأيدي فتمسّه » .\r\nآلات ادراك سه قسم است به اصطلاح حكما : يكى حواسّ است كه مدرك اجسام است و ماديّات ؛ دوم خيال كه مدرك صور مجرّده از ماده ولى مقدارى است ؛ سيم وهم كه مدرك معانى جزئيه است . امّا ادراك عقلى بدون آلت است و حضرت امير المؤمنين عليه السّلام چهار قسم مدرك ذكر مىفرمايد : اول وهم ؛ دوم فطنه ؛ سيم حاسه ؛ چهارم ايدى ؛ زيرا كه دست بلاواسطه با مدرك تماس مىنمايد ، و حواس به وساطت هوا و نور با مدرك مربوط مىشوند ، و فطنه و وهم نه تماس دارند و نه به وساطت چيزى مربوط مىگردند . اما فرق بين وهم و فطنه ، به قرينهء فرمايش امير المؤمنين عليه السّلام بايد فطنه يك اندازه با مدرك ارتباط داشته باشد ؛ پس مىتوانيم بگوييم : فطنه يعنى از ملاحظه مدركات خود شبيه به آن چيزى تصوّر كنيم ؛ و وهم عبارت است از تقدير چيزى بدون ملاحظه مدركات و تشبيه حق به آنها .\r\n18 ) « لا يتغيّر به حال ، و لا يتبدّل في الأحوال . و لا تبليه الليالي و الأيّام ، و لا يغيّره الضياء و الظلام » .\r\nاين جمل شرح همان مطلب است كه واجب الوجود جميع صفات كماليه را\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبالفعل داراست و نواقص را هيچ‌گاه دارا نخواهد بود .\r\n19 ) « و لا يوصف بشيء من الأجزاء ، و لا بالجوارح و الأعضاء » .\r\nيكى از مطالب مسلمه كه هر كسى تصديق مىكند اين است كه كلّ محتاج به جزء است امّا جزء محتاج به كلّ نيست ؛ مثلا آجر و آهك و گچ و خشت اجزاى خانه است ، خانه به اينها محتاج است امّا آجر به خانه محتاج نيست و همچنين آهك و خشت يا پلو محتاج است به برنج و باقلا و روغن و ادويه و شبت و زعفران و زيره و غيره ، اگر يكى از اينها نباشد كار لنگ است ، اما خود اين اجزاء به هم احتياج ندارند برنج باشد بىروغن باز برنج است ، و روغن بىبرنج باز روغن است . و واجب الوجود حقيقى بايد هيچ جزء نداشته باشد ؛ زيرا كه اگر جزء داشت محتاج به جزء خود است ، همانطور كه خانه محتاج به آجر است ، و البته واجب محتاج نيست . و به طور كلى اگر واجب الوجود چشم داشته باشد در ديدن محتاج به چشم است ، و اگر گوش داشته باشد محتاج به گوش است ، و اگر دست داشته باشد محتاج است ، و هكذا ساير اعضا ؛ پس نه چشم دارد و نه گوش تا احتياج نداشته باشد . اين معنى را حتى طبيعيين نيز ملتفت شده‌اند ؛ زيرا كه مىگويند : جوهر فرد يعنى اتم و ملكول و ذرات و جراثيم قديم هستند بدون خالق ، و تمام موجودات ديگر حادثند ؛ زيرا كه مركّبند از اين اجزا . و حقيقت اين است كه جزء لايتجزّا غلط است ، همان ذراتى كه تصور مىشود باز اجزا دارند ، و اگر بنا بشود كه اين اجزا طول و عرض داشته باشند قابل نصف شدنند اگر چه ما آلتى براى تنصيف آنها نداشته باشيم ، و اگر طول و عرض نداشته باشند چطور وقتى به هم منضمّ گرديدند از آنها طول و عرض پيدا شد ؟ و علاوه بر اين ، اين سخن از جاى ديگر نيز باطل است ؛ زيرا كه اينطور كه مىگويند در فضاى عالم يك عدّه ذرّه‌هايى پراكنده هستند كه به واسطه طبيعت جاذبيّت به يكديگر پيوسته مىشوند ، يا به بخت و اتّفاق مصادمه واقع مىشود ، و از تركيب اين ذرّات - چنان كه در مقابل خورشيد در خانه تاريك مىبينيم - يك جسم بزرگى پيدا شود مثل خورشيد و زمين ، و اتفاق بيفتد كه مقدارى از آن مرتفع شود به خودى خود مثل\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nكوه ، و اتفاقا يك جاى آن گود شود مثل دره تا آب باران و برف از آن جاها جارى شده به مردم آب برساند ، و اتفاق بيفتد كه بعضى اجزا با هم تركيب شوند و درخت سيب سرخ و سيب گلاب يا گندم و خرما و انگور براى غذاى مردم حاصل شود ، و اتّفاق افتاده كه بعضى اجزا با هم تركيب شده و از آن انسان و حيوان حاصل آمده با اعضاى تامّ موافق مصلحت و زندگى ؛ از انصاف و عقل دور است .\r\nاتقان صنع و احكام خلقت دلالت تامه دارد كه اجزا و ذوات واجب الوجود و قديم نيستند ، و آنكه تدبير عالم مىكند با نهايت تدبير و حكمت و سليقه ساخته .\r\nكسى كه بگويد : اين عالم منظّم به اتفاق برپا شده بعينه مثل كسى است كه يك حياط ساخته ببيند با زيرزمين براى تابستان ، و حوض و آب انبار محفوظ براى آنكه دست به او نزنند ، مبال را هم آن گوشه دور قرار داده براى اينكه تعفّن آن به مسكن صدمه وارد نياورد ، و بگويد : اين آجرها را سيل آورده روى هم قرار داد و بندكشى و گچ‌مالى آن اتّفاقا يك وقت باد مىآمد گچ‌ها را بلند كرد و باران در ميان هوا آن را خمير نموده به ديوار چسبانيد ، و ساروج حوض هم زمين گودى بوده ، الاغى اول خود را به خاكستر غلطانيد بعد در آهك غلطيد آن وقت بدنش خارش گرفته خود را به ديوار حوض ماليد ساروج شد . آن كس هم كه تمام اينها را نسبت به بخت و اتفاق دهد از طبيعى كمتر نيست .\r\nاز بيانات فوق معلوم شد كه واجب الوجود جسم نخواهد بود ؛ چون جسم قابل تقسيم است و اجزا دارد ، بلكه بايد ما فوق جسم موجودى باشد كه آن را مجرّد گويند ، و عقيده مجسّمه غلط و فاسد است ، امّا در اينكه موجب كفر باشد حقير تأمّل دارم ؛ چون از لوازم بيّنهء وجوب نفى جسميت نيست .\r\n20 ) « و لا بعرض من الأعراض ، و لا بالغيريّة و الأبعاض . و لا يقال : له حدّ و لا نهاية ، و لا انقطاع ، و لا غاية ؛ و لا أنّ الأشياء تحويه فتقلّه أو تهويه ، و لا أنّ شيئا يحمله فيميله أو يعدّله » .\r\nنمىتوان گفت : خداوند را حدّ و نهايتى است و منقطع مىگردد زمان او .\r\nخداوند آخر ندارد ؛ يعنى هميشه بايد باشد و موت و فنا ندارد . و نمىتوان گفت :\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nدر مكانى مانند عرش يا كرسى نشسته است ، يا حيّزى دارد و سه ذرع مكعب از مكانى را اشغال نموده است ؛ زيرا كه در اين صورت محتاج به مكانى خواهد بود و به واسطه آن مكان ممكن است لغزشى پيدا كند ، چنان كه اگر عرش كج شود و بلرزد خدا هم بلرزد و كج شود ، يا اگر مكانى كه خدا در آنجاست اگر بالا و پايين رود خدا هم بالا و پايين برود يا خدا را بيندازد . به هر حال آن خدايى كه محتاج به مكان است اختيارش در دست مكان است نه در دست خودش ، و به همين قاعده معلوم مىشود كه او جسم و جراثيم نيست .\r\n21 ) « ليس في الأشياء بوالج ، و لا عنها بخارج » .\r\nاين مسأله از ، مهمّات مسائل توحيديست . صوفيه و عرفا و متشرّعه و اصحاب حديث ، حتى فرنگيها هم عدّه‌اى هستند كه در اين مسأله وارد شده ، و به اسامى متعدده ذكر آن شده : صوفيه « وحدت وجود » گفته‌اند ، و اهل حديث و متشرعه همين احاديث و عبارات را نقل كرده و تفسير نموده و گاهى گفته‌اند كه او ( تعالى ) وحدت عدديه ندارد . اوّلا وارد اين مبحث بشويم كه وحدت وجود يعنى چه ؟ و ثانيا اينكه آيا وحدت وجود كفر است يا نه ؟ و بيان شطحيات متصوّفه ؟ ثالثا به چه طريق بايد آن را ثابت يا رد نمود .\r\n\r\nامّا بيان مطلب اول يعنى معناى وحدت وجود\r\nمعناى وحدت وجود اين است كه در عالم يك حقيقت موجود است و آن خداست ، و موجودات ديگر قابل اينكه به آنها چيز گفته شود نيستند . گاهى مجازا و گاهى حقيقة اين بيان در عرف و استعمال گفته مىشود مثل اينكه جبرئيل فرياد زد : « لا فتى إلّا على ، لا سيف ، إلّا ذو الفقار » « 1 » ؛ يعنى در عالم يك جوانمرد پيدا نمىشود مگر على ، و يك شمشير نيست مگر ذو الفقار . با اينكه در ظاهر اين سخن غلط به نظر مىآيد ؛ چون مرد جوان در عالم بسيار است و شمشير هم زياد\r\n\r\n\r\n","description":"","footnote":"\r\n( 1 ) - بحار الأنوار ، ج 20 ، ص 71 ، 73 ، 86 .\r\n","page_name":" 244 ","page_number":244},
  {"content":"\r\n\r\nاست ، ولى چون گوينده مىخواهد على و ذو الفقار را بزرگ كند مىگويد در مقابل على هيچ‌كس جوانمرد نيست ، يا اگر ذو الفقار شمشير است شمشيرهاى ديگر آهن پاره است . هلو هلوى مشهد ، آب آب شاه ، سيب سيب دماوند ، به به اصفهان به‌هاى ديگر به نيست ، با اينكه به‌هاى ديگر هم به است ، و ليكن به خوبى به اصفهان نيست . در اين صورت ممكن است شخصى بگويد : موجود در عالم يكى است آن هم خداست اينها ديگر موجود نيست ؛ زيرا موجود آن است كه اثر داشته و كار از او ساخته باشد . وقتى مقايسه كنيم مىبينيم كه موجودات ديگر كارى نمىتوانند بكنند مگر به اذن خدا ، حتّى من كه سخن بگويم يا چيز بنويسم به قدرت و توانايى است كه خدا عطا كرده ، و مردى كه غذا مىخورد و راه مىرود و كسب مىكند و كارهاى ديگر به اذن و اراده خداست ، و با اينكه به اذن و اراده حق است هيچ كار از ما برنمىآيد جز كارهاى معدودى ؛ اما اثر وجودى حضرت حق بسيار است چنان كه آسمانها و زمين و كواكب و كوهها را آفريده ، و شب و روز را تغيير مىدهد و مىبرد و مىآورد ، آسمان و خورشيد به اين بزرگى را در گردش آورده ، مردم را روزى مىدهد حيات مىدهد ، آسمان و زمين را نگاهدارى مىكند ، و هكذا ساير امور كه خداوند به قدرت كامله خود انجام مىدهد ، صحيح است بگوييم : او حقيقة موجود است و سايرين وجود ندارند و هيچند  كَسَرابٍ بِقِيعَةٍ يَحْسَبُهُ الظَّمْآنُ ماءً  « 1 » يا  كُلُّ شَيْءٍ هالِكٌ إِلَّا وَجْهَهُ  « 2 » اين معنى تا اندازه‌اى بد نيست و صحيح است ولى مشبّه‌به‌هايى كه ما ذكر كرديم تمام مجازى بودند ، مثلا « به فقط به اصفهان است » مبالغه است ، و ليكن دربارهء حق ( تعالى ) كه موجود حقيقة اوست و ديگران نيستند يك نوع حقيقت است ؛ يعنى در نظر دقيق عرفانى و برهانى باريك كه منوّر به نور بصيرت باشد حقيقة غير خدا در عالم هيچ نيست ، اگر چه به نظر اهل ظاهر موجودات عديده به نظر مىآيد و اين سخن را\r\n\r\n\r\n","description":"","footnote":"\r\n( 1 ) - نور ( 24 ) : 39 .\r\n( 2 ) - قصص ( 28 ) : 88 .\r\n","page_name":" 245 ","page_number":245},
  {"content":"\r\n\r\nمجاز مىپندارند ، و ليكن اهل معرفت هيچ چيز را نمىبينند جز خدا كه  ما رَمَيْتَ إِذْ رَمَيْتَ وَ لكِنَّ اللَّهَ رَمى  « 1 » و حضرت امير عليه السّلام مىفرمايد : « ما رأيت شيئا إلّا و رأيت الله قبله و بعده و معه » . ( يقين ندارم كه كدام يك از سه لفظ را فرموده ) .\r\n\r\nمطلب دوم اينكه آيا وحدت وجود كفر است ؟\r\nعرفا و صوفيه در بيانات خود بعضى مطالب اظهار مىكنند كه با ادب منافات دارد و البته مراعات ادب در امور لازم است ، چنان كه شخص معبّر در جواب هارون الرشيد كه خواب ديده بود دندانهاى او ريخته است معبّر گفت : اقوام خليفه تمام بميرند . خليفه متغيّر شد و امر كرد او را زدند . ديگرى آمد گفت : عمر خليفه از تمام اقوام و خويشان بيشتر است . خليفه انعامش داد با اينكه همان مطلب را گفته بود ، براى مراعات ادب مستحق انعام گرديد . در خداشناسى و عبادت هم مراعات ادب لازم است ، مثلا اگر مسجد خراب شود و مسجد هم خانه خداست يك كسى خطاب به خدا كند و بگويد : « اى خانه خراب » بىادب بوده ، گرچه مطلب او راست و درست است . يا كسى بگويد : « اى خداى بىعقل بىشعور بىمدرك » بىادبى است ، ولى سخنى صحيح است ؛ زيرا كه عاقل و شاعر بر خدا كفر است ، و خداوند عقل ندارد چنان كه چشم ندارد ولى تمام چيزها را مىداند و مىبيند ، و نيز شيخ محمود شبسترى در گلشن راز گويد :\r\n مسلمان گر بدانستى كه بت چيست * يقين كردى كه دين در بت‌پرستى است « 2 » \r\nدر ظاهر چقدر خطاست كه انسان بگويد دين در بت‌پرستى است . اگر بت‌پرستى صحيح بود چرا پيغمبر اكرم بت‌پرستها را كشت و بتها را از خانهء كعبه ريخت و شكست ، حتى صورت حضرت ابراهيم را انداخت و شكست ؟ و لو\r\n\r\n\r\n","description":"","footnote":"\r\n( 1 ) - انفال ( 8 ) : 17 .\r\n( 2 ) - گلشن راز ، ص 84 ، چاپ طهورى .\r\n","page_name":" 246 ","page_number":246},
  {"content":"\r\n\r\nاينكه معناى صحيحى اراده كرده و مىخواهد بگويد اصلا بت واقعيت ندارد و هيچ نيست و آن هم مخلوق خداست ؛ پس وقتى نگاه به بت كند و ببيند سنگ آن را خدا خلق كرده ، و جواهر الوان و عقلى كه خدا به بتگر داده و به صنعت آن را ساخته آن وقت بگويد : منزّه است آن خدايى كه چنين سنگ و جواهر خلق كرده .\r\nاين عين خداشناسى است ، ربطى به بت‌پرستى ندارد . امّا آن مشرك چون اين نظر را ندارد گمان مىكند همين سنگ خالق و واسطه اوست ، به اين جهت گمراه و كافر است .\r\n وگر مشرك ز بت آگاه گشتى * كجا در دين خود گمراه گشتى ؟ \r\n نديد او از بت إلّا خلق ظاهر * بدين علّت شد اندر شرع كافر \r\n تو هم گر زو نبينى حقّ پنهان * بشرع اندر نخوانندت مسلمان « 1 » \r\nو در بيان اينكه چطور بت‌پرستى عين دين حق است مىگويد :\r\n بدان خوبى رخ بت را كه آراست ؟ * كه گشتى بت‌پرست ار حق نمىخواست ؟ \r\n همو كرد و همو گفت و همو بود * نكو كرد و نكو گفت و نكو بود \r\n يكى گوى و يكى بين و يكى دان * بدين ختم آمد اصل و فرع ايمان « 2 » \r\nعلاوه بر اين بسيارى از شعرا كه مسلك عرفانى دارند مانند حافظ و سعدى و مولوى اصطلاحاتى در بين خود در اشعار ذكر مىكنند كه در ظاهر خلاف ادب است ، اگر چه آنها به واسطهء نكته‌اى اين اصطلاحات را وضع نموده‌اند . يكى از آن اصطلاحات عشق است . عشق چيز خوبى نيست و در شرع شخص عاشق به كارهاى خلاف شرع دچار مىشود . وقتى عاشق دختر مردم شد و از بىقرارى نه\r\n\r\n\r\n","description":"","footnote":"\r\n( 1 ) - گلشن راز ، ص 84 ، چاپ طهورى .\r\n( 2 ) - گلشن راز ، ص 85 ، چاپ طهورى .\r\n","page_name":" 247 ","page_number":247},
  {"content":"\r\n\r\nشب آرام داشت ، و نه روز . حوصلهء كار كردن ، قهرا دنبال او مىافتد ، نگاه به شهوت و ريبه مىكند سخن مىگويد ، اگر به كار ديگرى منجر نشود در مقدّمات آن بىاختيار است ؛ مع ذلك كه صفت عشق منشأ فتنه است و بايد آن را از خود دور كرد شعرا آن را ستايش مىكنند ، و اصل تمام سعادتها مىگويند عشق است ، و از عقل بالاتر است ، و كسى كه عشق ندارد انسان نيست :\r\n هر آدمى كه نظر با يكى ندارد و دل * به صورتى ندهد ، صورتيست لا يعقل \r\nمردم ساده و جوانهايى كه اين شعرها را مىخوانند تصوّر مىكنند كه عشق‌بازى كار خوبى است و سعدى و حافظ ، با آن جلالت و علم ، اگر عشق بد بود اينطور ستايشش نمىكردند ، مخصوصا اهل اين زمان كه به ادبيات زياد مىپردازند ، و اصطلاحى از خود در آورده‌اند : « عشق پاك » ؛ يعنى جوان مدرسه‌اى خود را پاك از همه كثافات بكند ، و با يك دختر مدرسه رفتهء پاك به يكديگر نگاه‌هاى پاك بكنند ، و حرفهاى پاك بزنند ، و دين و غيرت را پاك از دست بدهند ، و آبروى پدر و مادر و خويش و طايفه و ملت اسلام را پاك بريزند . مخصوصا كه يك سخن در ظاهر درست و در باطن غلط بين مردم رواج داده‌اند كه دختر و پسر بايد يكديگر را ببينند و با هم معاشرت كنند ببينند اخلاقشان با هم متناسب است ، آن وقت عقد بشوند . تحقيق اين مسأله در جاى ديگر مناسب است .\r\nسعدى يا ساير شعرا كه گفته‌اند : « عشق » مقصودشان چيز ديگر بوده غير عشقبازى جوانها ، و آن عبارت است از مرتبهء فوق عقل كه ممكن است از آن به قريحه و ذوق تعبير كرد ، و نسبت عشق و عقل نسبت طبع شعر است و عروض : شخصى هيچ عروض نخوانده و اوزان اشعار و بحر مجتث و رمل و خفيف و سريع را ندانسته شعرهاى خوب مىگويد ، و يك نفر ديگر بالعكس عروض را به خوبى مىداند و شعر نمىتواند بگويد . پس قريحه ممكن است در بعضى موجود باشد كه دقايق عروض بلكه دقايق فصاحت و بلاغت را بفهمند و\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدر كلام خود به كار ببرند ، و معانى بيان نخوانده و اصطلاحات آن را نفهميده باشند و كلام او شاهد براى علماى معانى بيان باشد . و بعيد نيست قوّه‌اى در بعضى مردم باشد و در بعضى ديگر نباشد ، يك نفر وقتى به خط مير نگاه كرد مىفهمد قشنگى و زيبايى آن را ، و به قيمت گزاف مىخرد با آنكه كاغذش كهنه است و رنگ مركّب از بين رفته ، شخص ديگر كه چشمش پرقوت‌تر است نگاه مىكند و قشنگى آن را نمىفهمد و گمان مىكند كس ديگر كه روى كاغذ نو با مركّب برّاق نوشته خطّش بهتر است ، همچنين قاليچه و قلمكار . بعضى مردم جنس خوب و بد را مىشناسند و بعضى نمىشناسند : الماس و زمرّد و لعل و غيره ، همين‌طور است شناختن شعر خوب و بد ؛ در بعضى اين ذوق هست و در بعضى نيست . بنابراين ممكن است كه در بعضى خداوند قوّه‌اى قرار داده باشد . كه در خداشناسى چيزهايى بفهمند و بگويند بدون آنكه درس خوانده باشند ، يا از كسى شنيده باشند ، و ديگران آن قوه را نداشته و نفهميده باشند .\r\nحضرت پيغمبر و امير المؤمنين عليهما السّلام بالاترين مقام و مرتبهء اين قوه را داشتند ؛ زيرا كه :\r\n نگار من كه به مكتب نرفت و خط ننوشت * به غمزه مسأله‌آموز صد مدرّس شد « 1 » \r\nآنچه از آنها رسيده است در كلمات سابقين از عرب و غير عرب نبوده در هيچ عبارت . پيش از امير المؤمنين عليه السّلام اين گونه سخن كسى به خاطر ندارد كه بفرمايد :\r\n« فمن وصف الله ( سبحانه ) فقد قرنه ، و من قرنه فقد ثنّاه ، و من ثنّاه فقد جزّأه ، و من جزّأه فقد جهله » « 2 » . سر رشته به دست علما دادند كه هزار و سيصد سال درس‌خوانده‌ها ، حكما و متفكّرين اگر به مقامى برسند كه فرمايش آن حضرت را بفهمند از افتخار - به قول شعراى قديم - كلاه گوشه بر عرش مىسايند .\r\nاين قوه غير عقل است ؛ زيرا كه فكر و عقل تا اندازه‌اى در همه مردم هست .\r\n\r\n\r\n","description":"","footnote":"\r\n( 1 ) - ديوان حافظ ، ص 162 ، طبع پژمان .\r\n( 2 ) - نهج البلاغة ، ص 39 ، خطبهء 16 ، چاپ صبحى صالح .\r\n","page_name":" 249 ","page_number":249},
  {"content":"\r\n\r\nاين قوه‌ايست قدسى الهى همان‌طور كه چشم مدركات سامعه را درك نمىكند ، و سامعه مدركات باصره را نمىفهمد ، عقل هم مدركات اين قوّه را ملتفت نمىشود . و عرفا از اين قوّه تعبير به عشق كرده‌اند . بنابراين شعرا و عرفا يك اسم زشتى را گذاشته‌اند براى يك معنى عالى ، مىخواهند بگويند : قوّه قدسيه يا الهام ملكوتى ، گفته‌اند : عشق ؛ كه تا جوان بىفكر بشنود گمان كند عشق به زن مردم باعث سعادت است ، و هر كه عشق به آنها ندارد انسان نيست ؛ و ليكن حقيقت اين است كه هر كسى قوّهء قدسيه ندارد مثل بعضى فلاسفه كه مىخواهند به عقل خود دين را بفهمند ، اينها در هلاكت هستند ، و با فكر مخالفت با كسانى مىكنند كه به الهام خدايى چيز فهميده‌اند ، از سعادت دور افتاده‌اند ، عشق متابعت قرآن و وحى است :\r\n گر به حكمت كسى ولى بودى * شيخِ سنّت ابو على بودى \r\n و كم قلت للقوم : أنتم على * شَفا حفرةٍ من كتاب الشفا \r\n فماتوا على دين رسطالس * و متنا على مذهب المصطفى \r\nصلّى اللّه عليه و آله و سلّم\r\n سؤر رسطاليس و سؤر بو على * كى شفا گفته نبى مقبلى \r\n علم دين فقه است و تفسير و حديث * هر كه خواند غير اين گردد خبيث \r\n پاى استدلاليان چوبين بود * پاى چوبين سخت بىتمكين بود \r\nپس مىخواسته‌اند بگويند : مردم ، عقل خود را معارض با الهام ندانيد و متابعت از كسانى كنيد كه داراى قوّهء قدسيه بوده‌اند و از سرچشمهء بىآلايش توحيد آب خورده‌اند ؛ گفتند : متابعت عشق بكنيد :\r\n پيمبر عشق و دين عشق و خدا عشق * ز تحت الأرض تا فوق السما عشق \r\nحال بايد ببينيم چرا از اين قوّه به عشق تعبير كرده‌اند ؟ علّتش اين است كه عشق به معنى چسبندگى و جذب است مثل عشقه كه به زمين و ديوار مىچسبد ، خداشناسها و عرفا هم چون زياد به معرفت خود مىچسبند مىگويند :\r\nعاشق هستند ؛ يعنى چسبيده‌اند . مقام اعلاى محبّت را هم عشق گفته‌اند به اين مناسبت است .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاز عشق كه بگذريم باز مىبينيم شعرا چيزهاى ديگر را هم تعريف كرده‌اند مثل شراب و ميخانه :\r\n دوش ديدم كه ملائك در ميخانه زدند * گل آدم بسرشتند و به پيمانه زدند \r\n ساكنان حرم سرّ عفاف ملكوت * با من راه‌نشين باده مستانه زدند \r\nوقتى در معنى اين شعر انسان دقت مىكند باز مشمئز مىشود كه ملائكه از آسمان بيايند در دكّان يهودى شراب‌فروش را بزنند و با آن لوطى لاابالى شراب بخورند ، با اينكه ساكنان حرم سرّ عفاف ملكوتند ! يا :\r\n مى دوساله و محبوب چارده‌ساله * همين بس است مرا صحبت صغير و كبير \r\nيا\r\n در خرابات مغان نور خدا مىبينم * اين عجب بين كه چه نورى ز كجا مىبينم \r\nجاى نور خدا كوه طور است چطور در دكان شراب‌فروش ظاهر باشد ؟ وقتى انسان اين سخنان را مىشنود مخصوصا جهّال و الواط شراب خوردن پيششان جلوه مىكند ، گمان مىكنند چيز خوبى است .\r\n من در عجبم ز مىفروشان كايشان * زان به كه فروشند چه خواهند خريد ؟ \r\nبويش بوى مشك ، طعمش طعم شكر ، رنگش مثل ياقوت ، و در حقيقت ياقوت روان ياقوت روان است ، قدرى اشعار خيّام هم مىخوانند .\r\nغير اينها اصطلاحات ديگر هم دارند مثل :\r\n خط و خال و قد و بالا و ابرو * عذار و زلفِ پيچاپيچ گيسو \r\n خروش بربط و آواز دستان * شراب و شاهد و شمع و شبستان \r\n مشو زنهار از اين گفتار در تاب * برو مقصود از اين گفتار درياب \r\n مپيچ اندر سر و پاى عبارت * اگر هستى ز ارباب اشارت \r\n چه هر يك را از اين الفاظ جانى است * به زير هر يكى پنهان جهانى است \r\nمعنى شراب خانه ، مجلس اهل معرفت است كه مىنشينند و با يكديگر از علم\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nدين و خداشناسى و محبت آل محمد صلّى اللّه عليه و آله و سلّم صحبت مىكنند ؛ زيرا كه ملائكه در اين مجالس وارد مىشوند و بال خود را زير پاى اهل آن فرش مىكنند ، و إلّا ساكنان حرم سرّ عفاف ملكوت در دكّان شراب‌فروشى يهودى نمىروند . و مراد از شراب آن علم و معرفتى است كه استاد تلقين به شاگرد مىكند ، و استاد را به منزله پير مىفروش و رئيس شرابخانه فرض كرده ، ولى نه هر استادى و نه هر شاگردى و نه هر علمى بلكه آن استادى كه شرايط زياد در تعليمش هست و شاگردى كه صفات بسيار دارد و محل ذكر آن جاى ديگر است . پس شاعر گفته : « شراب » و از آن معرفتى خواسته كه انسان را مست خداشناسى كند . و مقصود از دلبر و معشوق غالبا حضرت پروردگار است ؛ زيرا كه او جميل‌ترين موجودات است كه « إنّ الله جميل يحبّ الجمال » « 1 » اگر چه معنى جمال در او خالى از دقّت نيست . و اگر بگويند :\r\nخدا كه خطّ و خال و زلف و ابروى كمانى و چشم بادامى ندارد ، در جواب گوييم : اين الفاظ يك مقدارش استعاره است و يك مقدارش كنايه از صفات كماليه و جماليه حق است .\r\nبه هر حال رسم شعرا و عرفاست كه از يك معنى صحيح به لفظى تعبير مىكنند كه در ظاهر الفاظ خوبى نيستند و نوعى بىادبى است . شراب خوردن و شاهد بازى كردن در مقام خداشناسى و معرفت مثل همان شعر است كه مىگفت كه دين در بت‌پرستى است . و غرض عرفا از اين گونه تعبيرات اين است كه يك عده مردم دور از حقيقت را به حق نزديك كنند ؛ چون همه مردم آن قدر همت ندارند كه بروند تحصيل عربيت و علم كلام و حكمت يا تحصيل علم حديث كنند و از مطالب علمى و مباحثه خسته مىشوند ، امّا شعر را همه مىخوانند و چون منظوم است از آن لذّت مىبرند مخصوصا اگر قصه‌هاى شيرين در ضمن بگنجانند ، و بعضى كلمات كه به نظر مردم خوش مىآيد مثل گل و بلبل و عشق و محبوب و از اين گونه الفاظ بياورند ، و در ضمن مطالب معرفت و خداشناسى را ذكر كنند و خواننده را\r\n\r\n\r\n","description":"","footnote":"\r\n( 1 ) - بحار الأنوار ، ج 83 ، ص 169 ، 175 .\r\n","page_name":" 252 ","page_number":252},
  {"content":"\r\n\r\nملتفت نمايند كه غرض از اينها خداشناسى است مثل مثنوى و حافظ و غير اينها .\r\nكارى نداريم به اينكه عملشان خوب بوده يا بد ولى غرض صحيحى داشتند و تعبيراتى كرده‌اند .\r\nگاهى هم بعضىها گفته‌اند : من خدا هستم ، مثل حسين بن منصور حلاج كه گفت : « انا الحق » يا مثل ديگرى كه گفت : « ليس في جبّتي سوى الله » آيا مقصود اينها همين الفاظ بوده ؛ يعنى مىخواسته بگويد من خدا و پروردگار آسمان و زمينم ؟ اگر غرضش اين بوده البته كافر است ؛ زيرا كه خدا جسم نيست و ديده نمىشود و به دار آويخته و كشته نمىگردد ؛ ولى يقينا اين كلام هم مثل ساير كلمات عرفا كه از آن معناى ديگرى قصد كرده‌اند - همان‌طور كه شراب گفته‌اند و از آن معرفت خواسته ، و معشوق گفته و از آن خدا را خواسته - از اين الفاظ هم چيز ديگر خواسته شده كه معناى صحيحى است . بلى ممكن است بگوييم قدرى بىادبى و خلاف مصلحت است كه جهّال را تحريك كرده خون‌هاى ناحق ريخته مىشود ، چنان كه كسى بگويد : اى خداى خانه خراب و اى خداى بىعقل و نامرد . امّا معنى صحيحى كه از اين لفظ اراده كرده اين است كه از بس من مطيع فرمان خدا هستم و سراپا غرق محبّت او ، و گوش بر فرمان او نهاده ، هوا و هوس را از خود دور كرده هر چه مىكنم به امر او مىكنم ، چنان كه گويا او مىكند و من از خود اراده ندارم و مقام حقّ اليقين همين است ، و نظير اين در قرآن هست كه  ما رَمَيْتَ إِذْ رَمَيْتَ وَ لكِنَّ اللَّهَ رَمى  « 1 » و نيز در يك جا فرموده  اللَّهُ يَتَوَفَّى الْأَنْفُسَ حِينَ مَوْتِها  « 2 » و در جاى ديگر مىفرمايد  قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ  « 3 » . و چون پيغمبر هر چه مىكند به امر حق مىكند گويا او ريگ به طرف دشمن ريخته ، و چون ملك الموت به امر خدا قبض روح مىكند گويى خود خدا قبض كرده .\r\nمىگويند : شهر بغداد را منصور دوانيقى ساخت ، با اينكه بنّاها ساختند ، چون به\r\n\r\n\r\n","description":"","footnote":"\r\n( 1 ) - انفال ( 8 ) : 17 .\r\n( 2 ) - زمر ( 39 ) : 42 .\r\n( 3 ) - سجده ( 32 ) : 11 .\r\n","page_name":" 253 ","page_number":253},
  {"content":"\r\n\r\nامر او ساختند نسبت به او مىدهند ، و در حديث است : « ما زال العبد يتقرّب إليّ بالنوافل حتّى كنت سمعه الذي يسمع به ، و بصره الذي يبصر به » « 1 » . و حضرت صادق عليه السّلام وقتى آيه‌اى را تكرار فرمود بعد از آن فرمود : آن قدر تكرار كردم تا از قائل آن شنيدم ؛ يعنى از خدا وقتى شخص غرقه بحر توحيد شود اراده‌اش از او سلب مىشود و به اراده حقّ تكلّم مىكند . معنى اينكه مىگفتند : من خدا هستم اين بوده ، مثل قطعه آهنى كه در ميان آتش گداخته شود كار آتش را مىكند و آتش است ، ديگر آهن نيست رنگش و حرارتش و شعله‌اش و روشناييش عين آتش است ؛ كسى هم كه غرق خداشناسى شد همين است . و اگر كسى از اين شطحيات بگويد بىادب است و بايد ملامتش كرد تا مؤدّبانه سخن گويد ، امّا كافر نيست كه نجس باشد ؛ چون معناى صحيح از لفظ خود قصد كرده است نه معناى باطل .\r\n\r\nمطلب سيم در تحقيق وحدت وجود\r\nطبيعيين و ماديين مادّه را واجب الوجود مىدانند و مىگويند : اين ذرّات جسم هميشه بوده‌اند و با يكديگر تركيب مىشوند و منحل مىگردند باز تركيب مىشوند . و اگر از آنها بپرسى آيا چيزى غير ذرّات در عالم هست يا نه ؟\r\nمىگويند : نيست و موجود منحصر در ذرات است . و صور و تراكيبى كه عارض ذرات مىشود به عقيده آنها حقيقت ندارد ، و اعراض كه هيچ لايق اسم وجود نيستند ، وجود منحصر در مادّه است و مادّه واجب الوجود . متألّهين حقيقى در مقام خود همين طور گويند : موجودى در عالم نيست جز خدا ، و اينها ديگر لايق اينكه اسم هستى بر آنها اطلاق شود نيستند « 2 »  كَسَرابٍ بِقِيعَةٍ يَحْسَبُهُ الظَّمْآنُ ماءً حَتَّى إِذا جاءَهُ لَمْ يَجِدْهُ شَيْئاً  « 3 » چنان كه ماديين درباره خداى خود آن قدر مبالغه مىكنند\r\n\r\n\r\n","description":"","footnote":"\r\n( 1 ) - بحار الأنوار ، ج 70 ، ص 22 .\r\n( 2 ) -\r\n همه هر چه هستند از آن كمترند * كه با هستيش نام هستى برند \r\n( 3 ) - نور ( 24 ) : 39 .\r\n","page_name":" 254 ","page_number":254},
  {"content":"\r\n\r\nكه همه چيز را هيچ مىدانند ، در مقابل آنها ما نيز درباره خداى خود چنينيم . پس معنى وحدت وجود آن است كه ثابت كنيم كه در دار وجود يك موجود بيش نيست و آن خداست ، امّا من و شما و سنگ و حيوان و نبات و آسمان و زمين و ساير موجودات كه برأى العين ديده مىشود به منزله سايه و عكس هستند ، مستحقّ اسم وجود نيستند ، و به اصطلاح حكما « وجود ربطى » دارند . سايهء شاخص چيست ؟ چوب را در زمين فرو برده از آن سايه افتاده ، تا چوب هست سايه هست ، چوب را برداشتى سايه نيست ، چوب را حركت دادى سايه حركت مىكند ، سايه هم هست ؛ چون مىبينيم هست ، و هم نيست ؛ چون اگر حقيقتا موجودى بود روى زمين افتاده ، چوب را برمىداشتى بازافتاده بود و معدوم نمىشد . يا عكس كه در آئينه است و شما روى خود را مىبينيد هم هست و هم نيست ؛ امّا هست ؛ چون مىبينيم هست ، امّا نيست ؛ براى اينكه وقتى شما كنار رفتيد عكسى نيست ، و وقتى آئينه را خوابانديد باز عكس نيست . اگر بود حقيقة يك نفر موجودى غير شما ، وقتى شما ردّ مىشديد باز بايد باشد ، پس عكس حقيقت ندارد لذا خروسى خود را در آئينه مىبيند با خود جنگ مىكند جسم آئينه را حائل مىبيند از كنار مىرود مىبيند پشت آئينه خروسى نيست . اينها مثل است براى چگونگى ممكنات ، كه در حقيقت ممكن نظير عكسى است هم هست به جهت اينكه مىبينيم من هستم ، شما هستيد ، زمين و آسمان هستند ؛ اما نيستند به جهت اينكه در وجود و بقا محتاج به واجب الوجودند . و شرحى از اين مطلب در فقرهء پنجم « غنيّ لا باستفادة » « 1 » ذكر شد . اين چه بودنى است كه من از خود اختيار هيچ چيز ندارم ، اختيار فقر و غنا دست ديگرى است ، اختيار خوشى و ناخوشى ، اختيار اولاد داشتن و نداشتن ، اختيار هر چه تصوّر كنيد دست كس ديگر است . من مىخواهم پولدار باشم نمىتوانم ، زن بچه مىخواهد هر چه پيش يهودى مىرود در حمام يهودىها دعا مىگيرد فايده نمىبرد ، مىخواهد\r\n\r\n\r\n","description":"","footnote":"\r\n( 1 ) - در ص 189 .\r\n","page_name":" 255 ","page_number":255},
  {"content":"\r\n\r\nبچه‌اش كه ناخوش است خوب شود تمام دكترها را جمع مىكند و هر دوا و علاجى كه باشد فراهم مىنمايد فايده نمىبرد . خود انسان مىخواهد صد سال يا دويست سال عمر كند بلكه به اين اندازه هم راضى نيست مىخواهد نميرد ، چون مىبيند چاره ندارد و بايد مرد راضى است دويست سال عمر كند و مع ذلك نمىشود ، حتما همان وقت كه خدا مىخواهد مىميرد . خيلى زياد دور نرويم همين نفسى كه ما مىكشيم يك نفسش به اختيار ما نيست ، اگر رفت و برنگشت چطور مىشود ؟ پس ما هم هستيم و هم نيستيم مثل عكس در آيينه يا سايهء شاخص خيّام گويد :\r\n ما لعبتگانيم و فلك لعبت باز * از روى حقيقت و نه از روى مجاز \r\n بازيچه همىكنيم بر نطع وجود * رفتيم به صندوق عدم يك يك باز \r\nعالم عبارت است از ماهيات اشيا ، و ماهيات اعتبارى هستند ، و به عبارت اخرى آنچه از مخلوقات كه ما تصوّر مىكنيم وقتى خدا خلقشان نكرده نيستند و اثرى بر آنها مترتّب نيست ، و وقتى خدا خلق كرد پيدا مىشوند و آثارى از آنها بروز مىكند ، پس اثر از وجود آنهاست نه از ماهياتشان ، و وجود آنها هم بسته به وجود خداست تا خدا نگاهداشته وجود دارند ، و اگر خداوند نگاهدارى نكند آنى زايل مىشويم و از بين مىرويم ، پس آنچه حقيقة هست و ثابت و باقى است خداست خدا با من و در من است اما نه مثل اينكه جسمى فرورفته باشد در جسم من ؛ چون اگر چنين بود ممكن نبود با آن انسانى كه در امريكاست موجود باشد ؛ و خارج است از جسم من نه مثل آن جسم دور كه خارج است ، زيرا كه اگر خارج بود از كارهاى ما بىخبر بود و بر ما احاطه نداشت ، و در قرآن است  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 1 » . سعدى گويد :\r\n دوست نزديكتر از من به من است * و اين عجبتر كه من از وى دورم \r\n چه كنم با كه توان گفت كه يار * در كنار من و من مهجورم \r\n\r\n\r\n","description":"","footnote":"\r\n( 1 ) - ق ( 50 ) : 16 .\r\n","page_name":" 256 ","page_number":256},
  {"content":"\r\n\r\n« من عرف نفسه فقد عرف ربه » « 1 » . جامى گويد :\r\n حق جان جهان است و جهان جمله بدن * اصناف ملائكه قواى اين تن \r\n افلاك و عناصر و مواليد اعضا * توحيد همين است و دگرها همه فن \r\nبدن ما مركب است از اعضاى ظاهره مانند دست و پا و شكم و غيره ، و يك عدّه قواى ظاهره و باطنه مثل باصره و سامعه و شامّه ؛ روح در همه جاى بدن حاضر است ؛ با چشم مىبينى ، با گوش مىشنوى ، روح هم در چشم است هم در گوش ، و هم خارج است از چشم و از گوش ؛ به جهت اينكه اگر در چشم بود مانند باصره ممكن نبود در گوش باشد ، و اگر در گوش بود مانند سامعه ممكن نبود در چشم باشد ، و با اينكه نه در چشم است و نه در گوش ، هم در چشم است و هم در گوش . تمام كرات آسمانى و آسمان و زمين و ماه و خورشيد و تمام مخلوقات عالم از عناصر چهارگانه يا هفتاد و دوگانه و مواليد ثلاثه - يعنى معدن و نبات و حيوان - به منزله بدن انسان كبير است ، و ملائكه و عقول قدسيه به منزله قوّه باصره و سامعه و غيره است . خداوند در عالم بمنزلهء روح در بدن انسان در همه جاى عالم هست و مع ذلك در هيچ مكان نيست . و بهتر اين است كه در اين مقام به همين اندازه اكتفا شود و در فقره يازدهم « لا يشمل بحدّ » نيز راجع به اين مطلب مبحثى ذكر گرديد . اگر خدا خواست در محلى ديگر صحبتى مناسب اين ذكر شود .\r\n22 ) « يخبر لا بلسان و لهوات ، و يسمع لا بخروق و أدوات . يقول و لا يلفظ ، و يحفظ و لا يتحفّظ » .\r\nيكى از صفات الهى متكلّم است ، و خداوند كلام دارد يعنى سخن مىگويد و حرف مىزند اما نه با زبان و حلق ؛ زيرا كه دهان و زبان ندارد . اكنون بايد معنى كلام را بگوييم و بعد آن چطور خداوند سخن مىگويد را توجيه كنيم إن شاء الله ، و معنى كلام قديم است يا حادث ، و كلام نفسى كه اشاعره گفته‌اند توضيح و\r\n\r\n\r\n","description":"","footnote":"\r\n( 1 ) - بحار الأنوار ، ج 2 ، ص 32 ؛ ج 61 ، ص 99 ؛ ج 69 ، ص 293 .\r\n","page_name":" 257 ","page_number":257},
  {"content":"\r\n\r\nشرح داده شود : كلام به معنى جراحت زدن است و جراحت اقسام دارد : يك وقت با چاقو و كارد پوست را خراش مىدهند آن را خارصه مىگويند ؛ و بعد از آن رتبه داميه است يعنى كارد بيشتر فرو برود و خون بيايد داميه است ، و يك مرتبه‌اش گوشت را برمىگرداند ، و بعد از آن موضحه است يعنى تمام گوشت عقب برود و استخوان نمايان گردد الى غير ذلك ، و براى هر يك خداوند ديه معين كرده و معنى مشترك در تمام رتبه‌هاى جراحت اين است كه باطن را ظاهر مىكند و گوش و خون و استخوان كه پيدا نبود پيدا مىشود . كلام را هم كه كلام گفته‌اند براى اين است كه باطن و ما فى الضمير انسان را ظاهر مىكند ؛ يعنى :\r\n تا مرد سخن نگفته باشد * عيب و هنرش نهفته باشد \r\n هر بيشه گمان مبر كه خالى است * شايد كه پلنگ خفته باشد « 1 » \r\nشخص نشسته نمىدانى مسلمان است يا كافر است وقتى شروع به ذكر كرد و « لا إله إلّا الله » گفت يا صلوات فرستاد عقيده قلبى خود را ظاهر كرده مىفهمى مسلمان است . يا وقتى عاقد از دختر مىپرسد : آيا راضى هستى شما را به عقد دائمى و ازدواج هميشگى درآورم براى جناب مقرّب الخاقان فلان ؟ دختر بعد از دفعه سيم جواب مىدهد : بلى ، و معنى قلبى خود را كه رضايت است ظاهر مىكند ، و هكذا امور ديگر مثل تشنگى و گرسنگى و غم و اندوه و خوش‌حالى كه در قلب انسان است ظاهر نيست ، وقتى سخن گفت و در كلام خود آخ و داد بسيار كرد دليل اين مىشود كه غمناك است ، و اگر نگفت خوش‌حال است . و تمام اينها را كلام گويند چون يك معنايى كه واضح نبود واضح كرد . پس كلام هر چيزى را گويند كه يك مطلبى را واضح سازد . به اين معنى در قرآن مىفرمايد  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  « 2 » ؛ يعنى تمام موجودات تسبيح پروردگار مىكنند و لكن شما تسبيح آنها را ملتفت نمىشويد . و اگر عقل داشته باشيد\r\n\r\n\r\n","description":"","footnote":"\r\n( 1 ) - گلستان ، باب اول ، حكايت 3 .\r\n( 2 ) - اسراء ( 7 ) : 44 .\r\n","page_name":" 258 ","page_number":258},
  {"content":"\r\n\r\nملتفت مىشويد ؛ زيرا كه ما گفتيم كلام آن است كه يك معنى و مطلبى را واضح نمايد و همه چيزها وقتى درست دقت كنى اين مطلب را واضح مىكند كه ما خدايى داريم ، همين تسبيح و حرف زدن آنهاست ، از آن مگس و پشه‌ريزه كه خداوند با چشم و گوش و بال و پا و دل و جگر و معده خلق كرده و به طورى كه اعضاى پشه از اعضاى فيل هم بيشتر است با خرطوم و بال و پاى متعدد ، و خداوند نر و ماده خلق كرده آلات نرى و مادگى و رحم و نطفه تمام اينها را در بدن كوچك او قرار داده است به صداى بلند فرياد مىزند : من خالقى دارم حكيم ، ولى گوش لازم است كه بشنود . بعضى عنكبوتهاى كوچك را با ذرّه‌بين ديده‌اند كه پنجاه و صد چشم خداوند در سر آنها قرار داده به آواز بلند مىگويد : خالق من حكيم است ، چطور تار مىبندد و در كمين مىنشيند و مگس‌ها را صيد مىكند .\r\nاينها تمام دليل بر حكمت صانع عالم است ، و هكذا ساير امور .\r\n دل هر ذره را كه بشكافى * آفتابيش در ميان بينى \r\n هر گياهى كه از زمين رويد * وحده لا شريك له گويد \r\nهمين‌طور كه مىتوان گفت : اينها خود سخن مىگويند ، مىتوانيم بگوييم : اين موجودات كلام خدا هستند ؛ زيرا كه خداوند به واسطهء اين موجودات قدرت و حكمت و علم خود را ظاهر ساخته ، هر يك از اينها « كلمة الله » اند ؛ لذا بعضى حكما تمام عالم را « كتاب الله » تكوينى گفته ، در مقابل كتاب تدوينى ؛ يعنى همين‌طور كه شخص وقتى مطالعه قرآن را مىكند از روى آيات قرآن مىفهمد بزرگى حق و حكمت و وجوب طاعت او را ، همين‌طور وقتى مطالعه اجزاى عالم را مىكند كه خود آياتى هستند مىفهمد حكمت بالغهء الهيه و وجوب طاعت او را ؛ همين‌طور كه در قرآن نوشته  إِنَّ اللَّهَ عَزِيزٌ حَكِيمٌ  « 1 » و  إِنَّ اللَّهَ قَوِيٌّ عَزِيزٌ  « 2 » و  وَ أَنَّ اللَّهَ رَؤُفٌ رَحِيمٌ  « 3 » إلى غير ذلك ، همين طور در عالم تكوينى\r\n\r\n\r\n","description":"","footnote":"\r\n( 1 ) - بقره ( 2 ) : 220 .\r\n( 2 ) - حديد ( 57 ) : 25 .\r\n( 3 ) - نور ( 24 ) : 20 .\r\n","page_name":" 259 ","page_number":259},
  {"content":"\r\n\r\nهم نوشته . وقتى مىبينى چطور خداوند حيوانات صغار را روزى مىدهد مىبينى نوشته است  هُوَ الرَّزَّاقُ ذُو الْقُوَّةِ الْمَتِينُ  « 1 » و وقتى ديدى چطور از هستهء توت درخت به اين بزرگى خلق كرده گويا مىبينى كه بر ورق توت نوشته است  إِنَّ اللَّهَ قَوِيٌّ عَزِيزٌ  « 2 » سعدى نيكو گفته :\r\n برگ درختان سبز در نظر هوشيار * هر ورقى دفتريست معرفت كردگار \r\nهمين طور كه در قرآن نوشته است  أَطِيعُوا اللَّهَ  « 3 » در تمام ذرّات عالم نوشته است ، پس دنيا قرآن است و هر موجودى نيز يك آيه از آن .\r\nمطلب دومى كه مىخواستيم بگوييم اين بود كه خداوند چطور سخن مىگويد ؟ در توجيه اين مطلب گوييم : كلام خدا دو قسم است :\r\nيك قسم همين است كه ذكر شد يعنى بدون آنكه صدا و حروفى شنيده شود عالم را خلق كرده ، و عالم كلام خداست ؛ زيرا كه اظهار يك معنايى را مىكند چنان كه شرح آن گذشت و  كُنْ فَيَكُونُ  « 4 » از اين قبيل كلام است ؛ زيرا امير المؤمنين عليه السّلام مىفرمايد كه خلق كردن خدا فعل اوست ، تا خواست موجودى را در عالم بياورد فورا مىآورد و « كن » گفتن او به لفظ نيست ، چنان كه عبارت حضرت إن شاء الله خواهد آمد .\r\nو يك قسم ديگر از كلام الهى خلق حروف است در ديوار و درخت ، چنان كه با حضرت موسى عليه السّلام اين طور تكلم كرد : درخت گفت  إِنِّي أَنَا اللَّهُ  « 5 » نه اينكه درخت بگويد : من خدا هستم ، بلكه خدا چون حلق و دهن ندارد صدايى از درخت خلق كرد و به گوش موسى عليه السّلام رسانيد ، و در حقيقت خدا گفت :\r\n إِنِّي أَنَا اللَّهُ  « 6 » به واسطه درخت ، چنان كه شما به واسطهء زبان مىگوييد : من\r\n\r\n\r\n","description":"","footnote":"\r\n( 1 ) - ذاريات ( 51 ) : 58 .\r\n( 2 ) - حديد ( 57 ) : 25 .\r\n( 3 ) - آل عمران ( 3 ) : 32 .\r\n( 4 ) - بقره ( 2 ) : 117 .\r\n( 5 ) - قصص ( 28 ) : 30 .\r\n( 6 ) - قصص ( 28 ) : 30 .\r\n","page_name":" 260 ","page_number":260},
  {"content":"\r\n\r\nزيدم ، نه اينكه چون صدا از دهن آمده دهن زيد است ، بلكه آن كسى كه اين صدا را در دهن درست مىكند يعنى خود شما زيد هستيد . در اينجا هم كسى كه صدا را در درخت ايجاد كرد خداست . گاهى در ابر و عمود نور صدا بر حضرت موسى ظاهر مىگرديد و آن حضرت مىشنيد ، گاهى هم خلق صدا را خداوند در گوش مىنمايد بدون آنكه ابر و عمود نور يا درخت يا جسم ديگر در بين باشد ، و در اين وقت صدا را فقط همان پيغمبرى مىشنود كه در گوش او صدا خلق شده ، و ديگران نمىشنوند ، چنان كه در بعضى احاديث وارد است كه پيغمبر فرمود : من صداى وحى را مانند صلصلة الجرس مىشنوم . و از اين تعجب نكنيد كه صداى وحى را فقط پيغمبر بشنود و ديگران نشنوند چنان كه صداى جبرئيل را هم همه اصحاب نمىشنيدند . و در حديث است كه پيغمبر پاى بر پله اول منبر گذاشت و فرمود : « آمين » و بر پله دويم و سيم همچنين ، اصحاب عرض كردند كه علت آمين گفتن چه بود ؟ فرمود : جبرئيل دعا كرد من آمين گفتم . البته اصحاب نشنيده بودند . گاهى مىگوييد : گوشم صوت كشيد فلانى ياد من كرده است ، يا شما ياد يكى مىكنيد مىگوييد گوشش صدا كند ، شايد هم حقيقت داشته باشد . همين يك صدايى است كه شما مىشنويد و ديگران آن صدا را نمىشنوند . و در حديث ديگر است كه حضرت امام محمد تقى عليه السّلام در مدينه با يك نفر از شيعه از شهر خارج شدند براى حزنى كه حضرت را گرفته بود ، و در بيرون يك مرتبه گفتند :\r\nلبّيك ، و به طىّ الأرض از نظر آن شيعى غايب گرديده . شيعى ترسناك شد و چون مراجعت فرمود گفت : پدرم مرا صدا زد و من لبيك گفتم . و آن روز شهادت حضرت رضا عليه السّلام بود و اين مرد شيعى صدا را نشنيد .\r\nو مطلب سومى كه ايراد آن بر ما لازم است اين است كه آيا كلام خدا قديم است يا حادث ؟ در اوايل اسلام بسيارى از مردم قائل بودند كه قرآن كلام خدا و قديم است ؛ يعنى مخلوق نيست ، و اين مبالغه در احترام قرآن است ، چنان كه بعضى از شيعه از بس مبالغه در شأن ائمه نمودند گفتند : آنها خودشان خدا هستند . ولى كلام به هر معنى كه باشد اعم از اينكه خداوند صدا را در درخت و ابر\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخلق كند يا در گوش پيغمبر يا آنكه موجودات عالم كه هر يك كلام خدا هستند به هر حال مخلوق است و حادث ، و احترام قرآن يا ائمه را نبايد اين قدر بالا برد كه در توحيد خللى وارد آيد . اشاعره ديدند قلبشان راضى نمىشود از عقيده آن دسته مردم دست بردارند ؛ يعنى كلام خدا را قديم دانستند . و از آن طرف ديدند صدا البته مخلوق است ، لذا سخنى از پيش خود اختراع كردند و اسم آن را « كلام نفسى » گذاشتند ، و البته باطل است ؛ چون اگر كلام قائم به ذهن است علم است ، و اگر صوت است كه قديم نيست و كلام نفسى نخواهد بود . و شرح و بسط اين مسأله در كتب كلاميه داده شده است .\r\n23 ) « و يريد و لا يضمر . يحبّ و يرضى من غير رقّة ، و يبغض و يغضب من غير مشقّة .\r\nيقول لمن أراد كونه : « كن فيكون » ، لا بصوت يقرع ، و لا بنداء يسمع ؛ و إنّما كلامه ( سبحانه ) فعل منه أنشأه و مثّله ، لم يكن من قبل ذلك كائنا ، و لو كان قديما لكان إلها ثانيا » .\r\nمعنى جمل اول معلوم گرديده ، و معنى جملهء آخر اين است كه هر چيز را خداوند ايجاد فرموده بدون اينكه قبلا موجود باشد ؛ زيرا كه اگر قبل از خلقت حق موجود باشد از خلق بىنياز است و قديم خواهد بود . و در اينجا مبحثى است كه ذكر آن بىتناسب نيست و ليكن مقدمة اين مطلب ايراد شود كه در معانى لغات بسيارى اوقات اشتباه مىشود ، و لفظى كه براى معنى عامّى است مردم به علّتى گمان مىكنند خاصّ است ، مثلا خمر در قرآن وارد شده كه حرام و نجس است ؛ چون شراب غالبا از انگور به طور خاصّى گرفته مىشود بسيارى از عامّه گمان كرده‌اند فقط آن حرام و نجس است ، امّا فقّاع يعنى آب جو يا شراب ذرّت و نبيذ و امثال اينها حكم خمر ندارد يا خمر نيست ، و در روايات نفى اين عقيده ، و تعميم حكم خمر براى هر مسكرى وارد است . لفظ ديگر برق است ، در زمان قديم كه تلگراف و چراغ برق نبود معنى برق منحصر بود به همان برقى كه از ابر وقت رعد و باران ظاهر مىشود . امروز از جنس ديگرى نظير آن يافت شده كه از بعضى جهات با برق ابر شباهت دارد ، مثلا روشن است ، امّا برق تلگراف روشن هم نيست فقط يك قوّه‌ايست كه در سيمها جارى مىشود و اسم برق براى آن بجا و\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبموقع است ؛ زيرا كه ماهية با برق ابر يكى است . همچنين است اسم نور براى نور غير مرئى كه سابقا شرح آن داده شد . امروز افراد انسان داراى دو پا و با قد راست و يك ذرع و نيم إلى دو ذرع هستند . اگر بعد از اين حيوانى متولد شود با دم و سم و چهار دست و پا راه برود ، اما سخن بگويد و رأى بدهد و سلام و تعارف كند و علم و عبارت را بفهمد آيا انسان نيست ؟ چرا ؛ زيرا كه روح انسان در او هست و به انسان كه انسان گفته‌اند براى روح او گفته‌اند نه براى شكل و تركيب او ، و گرنه چرا به مجسمه و عكس انسان نمىگويند .\r\nبعد از اين مقدمه گوئيم كه اجماع تمام ملّيين - يعنى يهود و نصارى و مجوس و مسلمين - بر اين است كه عالم حادث است ؛ براى اينكه عالم را مخلوق خدا مىدانند ؛ و هر كس بگويد : عالم قديم است ، كافر و ملحدش مىشمارند ؛ براى اينكه آن را از خالق بىنياز دانسته است . و چون مناط حكمشان معلوم است بايد گفت ملّيين عالم را مخلوق مىدانند و هر كس كه آن را مخلوق نداند كافر مىشمارند . اما اگر كسى عالم را مخلوق بداند ولى بگويد : هميشه عالم بوده است و خدا خدايى مىكرده - چنان كه در بعضى ادعيه هست : « يا من فيضه دائم » - منافات با حدوث عالم ندارد ، مثلا قبل از اينكه خدا اين آسمان و زمين و ماه و ستاره را خلق كند باز عالمى خلق كرده باشد مركّب از آسمان و زمين‌ها و ماه‌ها و خورشيدها و بندگانى خلق كرده و تمام آنها از بين رفته باشند و قيامتشان فرارسيده ، دو مرتبه از سر نو عالم ديگر خلق كرده باشد و هكذا تا به ما رسيده ، و بعد از اينكه اين عالم ما خراب شد و قيامت ما گذشت باز عالمها خلق كند و بندگانى بيايند و عبادتها كنند إلى غير النهايه ، چنان كه در اول إلى غير النهايه بوده است بنابر حركت جوهرى كه تمام ذرّات و جزئيات لا ينقطع در تبدّل و تحوّل هستند ؛ يعنى من و شما الآن غير آن هستيم كه يك ساعت بلكه يك دقيقه و يك ثانيهء قبل بوديم ، حدوث عالم به نحو اعلى و أتمّ ثابت مىشود . عقيده به حدوث زمانى عالم واجب تعبّدى نيست كه على اىّ تقدير بايد پذيرفت ، بلكه عقيده به مخلوقيت عالم واجب است و مابقى اشتباه در تطبيق است . بعضى گمان كرده كه\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاگر بگوييم : عالم اوّل نداشته منافات با مخلوقيت دارد ؛ ولى حق اين است كه منافات ندارد .\r\nخلاصه كلام اينكه معنى حادث عام است و شامل حادث زمانى و حادث ذاتى مىشود منتها حادث زمانى فرد شايع است مانند انسان مستوى القامه ، و حادث ذاتى فرد نادر مانند انسانى كه روى چهار دست و پا راه برود . و نظر عمده ملّيّين به معنى اعم است ، يعنى عالم مخلوق است و لو اينكه اوّل نداشته باشد و به هر حال اشتباه در اين گونه امور موجب كفر نيست و نظير بسيار دارد : مثلا اشاعره مىگويند : قدماى ثمانيه ، يعنى خدا قديم است و صفات هفت‌گانه ثبوتيه او غير او هستند و قديمند ، بر خلاف شيعه كه مىگويند : صفات او عين ذاتند ، يعنى ذات او عين علم و قدرت و حيات و اراده و غيره است . و شيعه مىگويند : اگر صفات خدا غير او باشد و قديم باشد آن وقت بايد يا ذات خدا قسمت قسمت شود ، يا چند خدا داشته باشيم ، و با اينكه چند خدا را پرستيدن شرك است كسى نگفته اشاعره - يعنى سنىها - كافر و مشركند . و همچنين حق اين است كه مجسّمه كافر نيستند ؛ چون بديهى نيست كه جسم حادث است ، و اگر خدا جسم باشد مخلوق است ؛ يا كسانى كه گفته‌اند : حقيقت واجب الوجود غير وجود است و ماهيت دارد با آنكه\r\n - الحقّ ماهيّته انيته * إذ مقتضى العروض معلوليته - \r\nاگر حقيقت واجب جزء وجود باشد مخلوق است نمىتوان قائلين مزبور را كافر دانست ؛ چون خدا را قائل هستند و او را قديم و خالق آسمان و زمين مىدانند و براى خدا خداى ديگر قائل نيستند منتها ملتفت نشده‌اند كه اگر صفات غير ذات باشد يا جسم باشد يا ماهيت داشته باشد منافات با عقيدهء خودشان دارد كه خدا را قديم مىدانند ، و به همين جهت اهل ظاهر حق ندارند قائلين به وحدت وجود را كافر بدانند ؛ چون ممكن است آنها را نسبت به اشتباه بدهند .\r\nحضرت امير المؤمنين عليه السّلام مىفرمايد : « أنشأه و مثّله ، لم يكن من قبل ذلك . . . »\r\nبه خوبى مقصود را واضح مىفرمايد ؛ چون كه مضمون فرمايش اين است كه قبل از\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nانشا و ايجاد نظير هيچ مخلوقى وجود نداشته و به واسطهء ايجاد پيدا شده ، و اگر قديم بود به قرينه مقابله يعنى بدون انشاى حق موجود بود ، خودش خداى ديگرى بود . پس قديم به معنى موجود است كه مخلوق نباشد و حادث آنكه مخلوق باشد ، و حاصل اين مىشود كه دنيا بر فرض اوّل نداشته باشد باز مخلوق است و قديمش نمىتوان گفت .\r\n\r\nكلمهء 355 [ رساله‌اى در مبدأ و معاد 
  ]\r\nاين كلمهء عليا رساله‌اى در مبدأ و معاد به قلم حضرت استادم علّامهء ذو الفنون حاج ميرزا أبو الحسن شعرانى ( تغمّده الله برضوانه ) است كه به خط مبارك آن جناب در نزد اين كمترين محفوظ است ؛ و لكن بسى موجب تأسف است كه قسم دوم رساله در معاد ناتمام مانده است ، و عبارت استاد ( روحى فداه ) بدين جمله :\r\n« در اصطلاح حكما نفس ناطقه عبارت اخرى از مدركهء كلّيات است » به پايان رسيده است .\r\n بِسْمِ اللَّهِ الرَّحْمنِ الرَّحِيمِ  هر چيز كه در تصور ما درآيد ناچار خالى از سه قسم نخواهد بود : 1 . آن كه حتما بايد محقّق و موجود باشد ؛ 2 . آنكه حتما بايد معدوم بود ؛ 3 . آن كه وجود و عدم - هر دو - بر وى روا باشد . اوّلى واجب الوجود ، دوم ممتنع الوجود ، سوم ممكن الوجود است .\r\nوجوب و امكان و امتناع منحصر به صفت وجود نيست ، بلكه در ساير صفات نيز تصور مىشود ؛ مثلا براى انسان صفت حيوانيت ، يعنى حس و حركت ، واجب است و صفت جماديت براى او ممتنع است و علم براى وى ممكن است .\r\nصفات و احوالى كه براى موجودات ثابت است يا داخل در معنى و مفهوم آنهاست و يا لازمهء ذات و يا به سبب امور خارجيه عارض وى مىشوند .\r\nمثال قسم اول ، جسميت براى انسان ، زيرا كه معناى وى جسمى است كه داراى نمو و حس و اراده و نطق باشد . مثال دوم ، قابليت علم و صنعت كه از\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nلوازم انسان است ، مثل سفيدى براى برف و مثال سيم ، كوتاه بودن و بلند بودن و سفيدى و سياه‌چردگى كه از لوازم ذاتيهء معناى انسان نيست و اگر چنين بود همه بر يك گونه بودند ، بلكه اسباب خارجى سبب شده است .\r\nصفت وجود براى موجوداتى كه در دسترس ما هستند و آنهايى كه تعقل مىتوانيم كرد ، از قسم سيم است ؛ مثلا انسان ، وجود جزء معنى و مفهوم او نيست و از لوازم ذاتيهء او نيز نيست .\r\nدليل اول اينكه وقتى ما معناى انسان را تصور مىكنيم در ضمن موجود بودن او را تعقل نمىنماييم آن طورى كه حس و حركت وى را كه جزء معناى او هستند تعقّل مىكنيم ، و به اين جهت است كه هيچ وقت شك نداريم كه انسان حس دارد يا ندارد و لكن در وجود او شك مىكنيم .\r\nدليل دوم اينكه لوازم ذاتيه فرع خود ذات و تابع وجود آن است چنان كه انسان بايد موجود باشد تا اقتضاى قابليت علم داشته باشد و تابعيت در وجود تصور نمىشود ؛ نمىتوان گفت انسان صفت وجود را براى خويش تحصيل مىنمايد ، چون لازم اين سخن آن است كه انسان قبل از وجود خود موجود باشد تا اقتضايى داشته باشد .\r\nاز بيانات مزبوره معلوم گرديد كه موجوداتى كه ما تصور مىكنيم و در ذهن ما مىگنجد ذاتا ممكن الوجودند چون صفت وجود لازم ذات خودشان نيست و از صفاتى است كه امور خارجيه براى آنها ايجاب مىنمايد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n\r\nدر اثبات مبدأ\r\nكليهء موجوداتى كه در تصور ما درمىآيند عدم بر آنها رواست ، براى آنكه ذاتا ممكن الوجودند . علاوه بر اين ، كليهء آنها را كه مشاهده مىكنيم وقتى معدوم بوده‌اند يا بالأخره فانى خواهند شد . جز مادّه كه در آن بعضى شبهه دارند - و ما فعلا از آن قطع نظر نموده مبحث خلود ماده را در جاى ديگر باطل مىكنيم - ساير موجودات مانند انسان و حيوان و نباتات حتى كرات آسمانى و سماويات نيز وقتى معدوم بوده‌اند . كليهء موجودات اگر ممكن باشند بايد وجود را از جاى ديگر اخذ نموده باشند و آن ديگرى اگر باز ممكن الوجود باشد مانند همينهاست و اگر واجب الوجود باشد مطلب ما ثابت خواهد شد .\r\nاگر بعضى گويند كه موجودات ، تمام ، ممكن الوجودند و هر يك از ديگرى كسب وجود مىكند الى غير النهاية ، و اولى براى آنها يافت نمىشود . در جواب گوييم : فلاسفه اين را تسلسل ناميده‌اند و به ادلّهء زياد باطل نموده‌اند ، و اگر خواهى بطلان تسلسل بر تو واضح شود ملاحظه كن نور كسبى را وقتى آفتاب طلوع نموده باشد ، اطاق روشن است ؛ زيرا كه بر ديوار مقابل شعاع خورشيد تابيده و اتاق از آن ديوار كسب نور نموده ، و چون ديوار نيز فى حدّ ذاته منبع نور نيست نور را از خورشيد گرفته كه آن فى حد ذاته روشنايى دارد . و همچنين منابع نور ديگر . بديهى است كه اگر نور منبعى نداشته باشد كه فى نفسه روشنايى از آن\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nساطع شود هيچ چيز روشن نمىشود . مثال ديگر : اگر بخواهيم كاغذى را رنگ سرخ كنيم ، بايد جسمى باشد كه رنگ سرخ ذاتى آن باشد تا به وسيلهء آن اشياء را ملوّن كنيم و كاغذ را با آن سرخ نماييم . اگر جسمى نداشته باشيم كه فى حد ذاته سرخ باشد چگونه مىتوانيم اشياء بىرنگ را به سرخى ملوّن كنيم . وجود نيز يك صفتى مانند نور و رنگ سرخى است و فعلا كارى با ماهيت نور كه تموّج اثير ، يا رنگ كيفيت تابش نور است نداريم . هر چه باشد ، مطلبى كه گفتيم محقّق است و بر فرض اينكه همهء موجودات ممكن باشند ، عدم بر همهء آنها رواست و فى نفسه معدومند و بايد بعضى موجود شوند ، و اگر موجودى در كار نباشد كه وجود ذاتى اوست ، هيچ يك از ممكنات داراى صفت وجود نمىشوند .\r\n\r\nماده مبدأ نيست\r\nمطلب مزبور ، يعنى اينكه در عالم يك چيز حتما واجب الوجود است ، را هيچ كس منكر نشده است ؛ زيرا كه مقصود از واجب آن است كه عدم بر وى جايز نبود و كسانى كه منكر الوهيت هستند مىگويند ماده جايز نيست معدوم گردد و مبدأ موجودات مادّه است . بنابراين ، واجب الوجود خواهد بود و ماده به عقيدهء اين اشخاص ذرات كوچكى است در فضا كه از به هم خوردن و تركيب اينها ، اجسام پيدا مىشود و خواص مختلفهء معدنى و نباتى و حيوانى از عوارض تركيبيّهء اين ذرات كوچك است . طبيعت اين ذرات بعقيده غالب مختلف است و در اجسام بسيطه مانند فلزات و اشباه فلز موسومند به اتم و در اجسام مركبه مثل نبات و حيوان موسومند به مولكول و هر مولكول از چند اتم بسيط ، كه هر يك طبيعت يك جزء از اجزاى تركيبيّهء جسم را دارد ، مركب است ، و شرح تركيب جسم از اين اجزاء ، طولانى است .\r\nبه اصل عقيدهء مزبوره راجع به تركيب جسم كارى نداريم و فقط بايد متعرّض اين مطلب شويم كه نمىتوان در مبدئيت ايجاد به ماده قانع شد و آن را اصل قرار داد و خلود ذاتى منسوب به او دانست ، اگر چه در وجود و عدم اشياء به نظر اهل\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nظاهر اين طور رسيده است كه همه چيز از ماده شروع گرديده و پس از اتمام دوره ، وجود خود باز به ماده برمىگردد و مبدأ و معاد را صامت و ناچيز تصوّر نموده‌اند و علت وقوف ماديين آن است كه در ذرّات كوچك كه تركيب اجسام از آنهاست غور ننموده‌اند .\r\nما مىگوييم ذرات كوچك خودشان داراى طول و عرض كوچكى هستند ؛ زيرا كه اگر نقطه بودند و هيچ امتداد نداشتند ، از تركيب آنها اجسام كبير حاصل نمىشد و البته از اجتماع نقاطى كه هيچ سطح ندارند جز يك نقطه حاصل نمىشود ، اين مسأله بر اهل رياضى واضح است . و بنابراين كه ذرات مزبوره امتدادى داشته باشند ، قابل تقسيمند نه با آلات نصف شوند بلكه هر امتدادى ذاتا نصف دارد و نصف آن نصف دارد الى غير النهاية و ما هر چه كوچك فرض كنيم كوچكتر از آن تصور مىشود . و بنابراين ، آنچه را كه اولا ماده فرض كرده بوديم تحليل به دو قسم شد و اين دو قسم براى مبدئيت احقّند و اين دو قسم نيز اگر ثابت و غير قابل تقسيم بودند مبدأ به آنها ختم مىگرديد و لكن آنها هم قابل تقسيمند و به هيچ جا منتهى نمىشوند ، و آنچه حقيقة مبدأ است در وراء لانهايت مختفى است و استقلال وجودى ندارد بلكه حقيقتا مبهم و ناچيز است و به قدرى در وجود ضعيف و مجمل است كه هر چه ذهن كنجكاوى و دقت در تقسيم ذرات صغار مىكند آن را نمىيابد بلكه باز محتاج به تحليل و تقسيم است ، چيزى كه هست آن است كه مادهء اولى كه در نهايت واقع شده ( نهايت نيز تعبير است ، زيرا كه حقيقه نهايتى براى تقسيم نيست ) ذاتا داراى هيچ صفتى از صفات نيست و فقط بايد گفت مادة المواد و ختم نمود و اگر امتداد و اتصال عارض وى نبود و ذرات حاصل نمىشد يقينا معدوم بود . بنابراين گوييم امتداد و اتصال كه به نظر ظاهرى از عوارض ماده است و به اصطلاح حكما از لوازم صورت جسميه ، موجب ظهور يا وجود ماده گرديده است و بنابراين اين معناى عارض براى مبدئيت احقّ است ، زيرا كه علت وجود ماده شده است و علت ماده مبدأ موجودات است و از طرف ديگر كه ملاحظه مىكنيم مىبينيم صورت جسميه كه موجب اتصال و امتداد\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nداشتن ماده است نيز شخصا مستقل بالذات نيست ، بلكه بدون ماده تصور نمىشود امتداد و صورت جسم موجود باشد و بنابراين وى نيز مبدأ موجودات نيست .\r\nفلاسفه اشكال ديگرى نيز بر مبدئيت ماده وارد كرده و آن قاعده اين است كه « موجد شىء فاقد آن نيست » و تفصيل آن ان شاء الله در محل خود خواهد آمد و چون موجودات ديگر اقوا از ماده در عالم هست مثل عقل و نفس ، نمىتوان اينها را مولود ماده دانست و بايد براى آنها علت از جاى ديگر جستجو نمود .\r\nعلامه فلاماريون در كتاب خويش موسوم به قبل از مرگ ( صفحه 55 ) نيز به قاعدهء مزبوره اشاره نموده مىگويد :\r\nما و دكتر ژله مىگوييم كه مباحث رسمى مشهور نمىتوانند اين اشكال فلسفى را حل نمايند كه كامل چگونه از ناقص تولد مىيابد .\r\nقرآن كريم مردم را دعوت مىكند كه براى خداشناسى ، در خلق آسمان و زمين و مولدات و كيفيت تكوين جنين در رحم و بزرگ شدن او و در اعضاى تكوينيه خود و ساير حيوانات دقت نمايند ، و نكتهء اين تكاليف اين است كه انسان از فعل ، كيفيت حالات فاعل را مىشناسد ؛ مثلا اگر يك پردهء نقاشى را ببينيم خواهيم دانست كه شخصى بعمد و قصد آن را كشيده و باد مثلا ، آن را در ظروف رنگ نينداخته و چون اهرام مصر را مشاهده نماييم يا صورت أبو الهول را ، مىفهميم دست انسان آن را ساخته و ليكن تپه‌ها و كوههاى كوچك كه از اهرام مصر نيز كوچكتر باشند ملاحظه مىكنيم و يقين داريم انسان آن را نساخته و به اسباب عادى موجود شده . اين جمله براى آن است كه افعالى كه از روى قصد و اراده به جا آورده شود آثار و علائمى دارد و آنهايى كه با اسباب عادى حاصل مىشود نيز نشانه‌هايى دارد . اگر شخصى اتاقى ببيند در وسط دره و مجراى سيل كه سنگها به ترتيب روى هم قرار گرفته و ديوار و سقف محكمى از سنگ ساخته‌اند و سقف آن را به قدر قامت انسان برافراشته و درى براى دخول و خروج معين كرده ، اگر چه در محل سيل است احتمال نمىدهد كه شايد سيل آن سنگها را آورده و روى هم قرار\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nگرفته است ، بلكه يقين مىكند انسانى از روى قصد ساخته ، اگر چه فلسفهء اين را كه چرا در مسيل حجره تهيه نموده است ، نداند .\r\nو بنابراين ، فلاماريون در كتاب قبل از مرگ ( صفحه 40 ) مىگويد :\r\nمحال است كه انسان چشم و قوهء باصره و گوش و قوهء سامعه را تشريح كند و از آن نتيجه نگيرد كه ديده و سمع از روى عقل و شعور ساخته شده‌اند . اين نتيجه به وجه اوضح از مطالعهء نموّ نبات و حيوان و انسان گرفته مىشود .\r\nو من جمله پيدا شدن شير را براى ارضاع طفل ، كه جز از شير تغذيه نمىتواند كرد ، از علائم قويّه مىشمارد كه مدبّر عالم با عقل و شعور تدبير مىنمايد و اگر كسى خواهد به تحقيق و تفصيل در اين موضوع وارد شود رجوع كند به توحيد مفضل كه حضرت امام جعفر صادق عليه السّلام يكى يكى موجودات را براى راوى حديث تشريح نموده و حكم و مصالح كه در هر يك به وديعت نهاده شده است بيان مىفرمايد . كتاب مزبوره بهترين كتاب است براى مطالعهء غالب مردم كه معتاد به قياس و دليل منطقى نيستند .\r\n\r\nدر اينكه وجود واجب الوجود عين ماهيت اوست\r\nاگر چه تصور اين معنى اشكال دارد ، و ليكن به بعضى امثله مىتوان به ذهن نزديك نمود . اجسام كه فى ذاته تاريك هستند به واسطهء تابش نور روشن مىشوند و مرئى مىگردند ، اما خود نور به خودى خود روشن است و مرئى ، نه به تابش نور ديگر . اغذيه را با نمك شور مىكنند و ليكن نمك بدون انضمام چيز ديگر خودش شور است . پس نور عين روشنايى و نمك عين شورى است . اگر اين صفات براى اينها از جنس ديگرى حاصل شده بود اينها منبع و سرچشمه اين صفات نبودند . در وجود نيز عين اين سخن را مىگوييم ؛ يعنى آن كه سرچشمه و مبدأ وجود است بايد خودش عين صفت وجود باشد نه آنكه ذاتى داشته باشد على حده كه صفت وجود بر او عارض شده باشد ، زيرا كه در اين صورت وجود را از جاى ديگر گرفته است و معلول ديگرى است و خودش واجب الوجود نيست\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبلكه آن كه وجود به او داده است ، براى واجب الوجودى احقّ است . اگر واجب الوجود غير از وجود ذاتى داشته باشد براى او امثالى تصور مىشود كه يافت نشده و در ذات با او مساوى هستند و چون يافت نشده ، ذاتا واجب الوجود نيستند و آن واجب الوجودى كه موجود است نيز در ذات با آنها مساوى است . پس بايد ذاتا واجب الوجود نباشد ، و ليكن اگر ذاتى جز وجود نداشته باشد وجود همان يكى است و مثلى براى او تصور نمىشود و چيزى را كه گمان كنند مثل اوست وجود ديگرى است و در وجود با هم فرق دارند و مثليت در دو موجود نه در وجود است بلكه در صفات ذاتيه و عرضيه است . و در صورتى كه واجب الوجود ذاتى جز وجود نداشته باشد نمىتوان گفت موجودى ديگر مثل اوست در ذات .\r\nبالأخره اگر واجب الوجود عين وجود باشد مىتوانيم بگوييم وجود از او منفك نمىشود ، زيرا كه عين ذات اوست ؛ همان‌طور كه انسانيت از انسان و روشنايى از نور منفك نمىشود . و ليكن اگر واجب الوجود ذاتى باشد غير وجود ، ممكن است بگوييم وجود از او منفك مىشود ، زيرا كه براى او عرضى است و ذات او به خودى خود واجب نخواهد بود .\r\n\r\nدر اينكه حقيقت واجب الوجود را بشر ادراك نمىكند\r\nدر بيان اين معنى محتاجيم بدانيم درك چگونه است . لذا مىگوييم : وقتى انسان چيزى را ادراك مىكند ، ممكن نيست عين آن چيز در ذهن او حاصل شود مگر مطالب ذهنيهء خود را كه درك مىكند عين آنها براى او حاصل است و در ساير اشيا معانى ديگر از موجود خارجى انتزاع نموده در ذهن خود مىگنجاند . مثلا وقتى مثلثى را تصور مىكند عين آن مثلث خارجى در ذهن او نمىآيد بلكه معنايى از او ، مثل اينكه سطحى است داراى سه ضلع و سه زاويه كه اين معنى عبارت از ماهيت اوست در ذهن خود درمىآورد كه بر مثلثات ديگر نيز منطبق مىشود .\r\nو ليكن در واجب الوجود ، خود آن وجود خارجى مثل ساير موجودات خارجى در ذهن نمىآيد و چنان كه در مبحث سابق گفتيم ماهيت و حقيقتى جز وجود براى\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nواجب تصور نمىشود كه آن معنى را انتزاع نموده در ذهن تصور كنيم ، آن طورى كه در مثلث ذكر نموديم . پس به هيچ وجه ادراك حقيقت واجب الوجود ممكن نيست . اينكه حضرت امير المؤمنين عليه السّلام فرمود : « من وصفه فقد حدّه » « 1 » اشاره به همين معنى است زيرا كه توصيف واجب الوجود به معانى مدركه است و معانى حدّ و ماهيت است با آنكه حق ، ماهيت و حدّى ندارد .\r\n\r\nدر اينكه واجب الوجود شريك ندارد\r\nوقتى در امورى كه افراد عديده از آنها موجود است مثل انسان ملاحظه كنيم ، مىبينيم كثرت از لوازم طبيعت و معناى انسان نيست ، زيرا كه در يك نفر معناى انسانيت موجود است با آنكه يك نفر است و اگر افراد ديگر غير از اين يكى موجود نبود باز معناى انسان در همين يكى تمام بود . بنابراين ، علل ديگرى غير از اصل ماهيت در ايجاد افراد او تأثير دارد . همين سخن را در واجب الوجود مىگوييم ، زيرا كه اگر او بيش از يك فرد داشته باشد ، بايد غير از اصل ذات مؤثر خارجى در وجود فرد مدخليت داشته باشد و در اين صورت واجب الوجود ، واجب الوجود نخواهد بود .\r\nدر اينجا شبهه كرده مىشود و اصل آن از ابن كمونه است ، مىگويد :\r\nممكن است دو واجب الوجود داشته باشيم كه ذاتا با هم متباين باشند ، مثل اينكه مقدار بالون متباين است ، و طبيعت هر يك بسيط و غير مركب از اجزا باشد و هر كدام از دو ذات يك فرد بيشتر نداشته باشد ، زيرا كه ادلّهء وحدت واجب الوجود ثابت مىنمايد از يك طبيعت واجب دو فرد ممكن نيست موجود باشد .\r\nبنابراين ، دو طبيعت مخالف با هم ، اگر هر دو واجب الوجود و منحصر در فرد باشند ، ضرر ندارد .\r\n\r\n\r\n","description":"","footnote":"\r\n( 1 ) - نهج البلاغه ، ص 39 - 40 خطبهء 1 ، تصحيح صبحى صالح : « فمن وصف اللّه سبحانه فقد قرنه و من قرنه . . . فقد حدّه » .\r\n","page_name":" 273 ","page_number":273},
  {"content":"\r\n\r\nجواب اين شبهه آن است كه واجب الوجود ماهيت ندارد ، هر چه هست همان وجود است . بنابراين ، اگر شريك او ماهيت دارد واجب الوجود نيست و اگر صرف هستى است همان واجب الوجود اولى است ، زيرا كه وجود يك چيز است و ذاتا مشخص و معين است و نيز از بديهيات عقل است كه از دو چيز متباين ممكن نيست اشتراك در امرى تصور شود . و البته اين دو چيز كه واجب الوجودند در معناى وجوب وجود اشتراك دارند و اين اشتراك در صفتى نيست كه بر ذات هر يك طارى شده باشد ، زيرا كه واجب الوجود را اين صفت ذاتى است نه كسبى و از صفاتى نيست كه از لوازم ذات و مؤخّر از آن باشد ، زيرا كه در اين صورت بايد اولا موجود باشد و پس از آن اقتضاى واجب الوجودى خود را بكند ، پس اين صفت نيز مانند وجود ، عين ذات اوست . و بالأخره اشتراك در وجوب وجود منتهى به اشتراك در ذات مىشود و ممكن نيست متباين از هم باشند .\r\n\r\nدر اينكه واجب الوجود مركب از اجزا نيست\r\nزيرا كه اگر واجب اجزا داشته باشد ، محتاج به آنها خواهد بود . پس اگر اجزاى او ممكن الوجود باشند عدم براى آنها جايز است و به تبعيت آنها واجب الوجود نيز ممكن العدم مىشود و بنابراين ، واجب الوجود نيست و اگر اجزاى او واجب الوجود باشند پس آنها مبدأ وجودند و اين كه مركب است فرع آنهاست ، مثل آنكه ساير ممكنات فرع واجب الوجودند . و بنابراين ، اين شىء مركب ذاتا واجب الوجود نيست بلكه به تبعيت اجزاء موجود است .\r\n\r\nدر اينكه صفات واجب الوجود عين ذات اوست\r\nاولا ( ردّ بر كرّاميه ) مىگوييم : هر صفت كمالى كه براى او ممكن باشد بالفعل حاصل است و اگر حاصل نباشد آن صفت براى حق ممكن نيست ؛ چون صفتى را كه براى او حاصل نيست اگر بعد از اين از ممكنات اخذ كند البته خود آن ممكن از واجب اخذ نموده است و واجب هم آن صفت را داشته كه به ممكن عطا نموده\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nاست . پس آن صفت را از ممكن اخذ ننموده و اگر ذات او بذاته مقتضى اين صفت شود ، ذات او هميشه بوده است و اقتضاى هر صفتى كه بكند هميشگى است و از ازل آن صفت براى او حاصل بوده است .\r\nثانيا ( ردّ بر اشاعره ) هر صفتى كه در خارج حقيقتى داشته باشد و موجب كمال ذات شود همانند علم ، اگر عين ذات حق نباشد ، ممكن الوجود است ، زيرا كه واجب منحصر به يكى است و آن ذات است و در اين صورت ذات واجب الوجود داراى آن صفت كمال نيست فى حد ذاته و به واسطهء اين صفت كه ممكن الوجود و معلول اوست كامل مىشود ، تعالى الله عن ذلك .\r\nو نيز مىگوييم : آيا ذات ، فى حدّ ذاته ، داراى صفت كمال هست يا نيست ؟\r\nاگر دارا باشد عين ذات اوست زيرا كه اگر عين ذات نباشد بايد جزء آن باشد ، با اينكه ذات جزء ندارد و اگر ذات داراى آن صفت نباشد و بر آن طارى شده باشد گوييم آن علت طريان ذات واجب است يا چيز ديگر ؟ اگر اين صفت از ذات ناشى شده ، پس بايد ذات داراى آن باشد ، زيرا كه موجد شىء فاقد آن نيست و اگر از امر ديگر غير از ذات عارض شده آن امر ديگر ممكن است و جايز نيست واجب الوجود از ممكن كسب فيض كند ، چون ممكن هر چه دارد از واجب الوجود اخذ نموده است . و به عبارت مختصر ، ذات واجب الوجود منشأ و مبدأ همهء موجودات و كمالاتى است كه موجب شرف هر موجود است . پس بايد كليهء كمالات را ذاتا دارا باشد و ليكن بيانى كه گفتيم در صفات حقيقيه است نه اضافيه و سلبيّه .\r\n\r\nدر اقسام صفات واجب الوجود\r\nصفات واجب سه قسم است : 1 - صفات حقيقيه ؛ 2 - صفات اضافيه ؛ 3 - صفات سلبيه .\r\nصفات حقيقيه ، عبارت از صفاتى است كه بودن آنها موجب كمال ذات و با قطع نظر از ممكنات ، ذات واجب آنها را داراست ، مانند علم و قدرت و اراده و حيات .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nصفات اضافيه ، صفاتى است كه عقل بعد از ملاحظهء ممكنات و علاقهء آنها به واجب تصور مىكند ، مثل خالقيت ، رازقيت و ربوبيت و اگر فرض اين صفات را هم نكنيم يعنى مخلوقى نباشد تا خدا خالق و رازق و ربّ او باشد ، باز ذات كامل است ولى اگر عالم و قادر نباشد ناقص است .\r\nصفات سلبيه عبارت از نقايصى است كه بايد ذات واجب را از آنها تنزيه نمود ، مثل اينكه مركب نيست و جسم نيست .\r\nقسم اول از صفات حقيقت خارجى است و عين ذات است و ليكن دو قسم ديگر صرف در تعقّل است .\r\nاينكه از اشاعره معروف و در السنه مشهور است كه صفات ثبوتيه هشت است ، دليلى از شرع و عقل ندارد بلكه اسماء و صفات الهى بيشمار است و هر صفت كمالى را مىتوان به ذات واجب نسبت داد . و همچنين صفات سلبيه محصور در هشت نيست ، بلكه هر نقيصه را بايد از واجب سلب نمود و چنان كه معلوم است در قرآن و ادعيه صفات بىاندازه براى واجب بيان فرموده است .\r\n\r\nدر معناى اين جمله كه مىگويند : « بسيط الحقيقة كلّ الأشياء »\r\nاين جمله از ارسطو معروف است و بيانش اين است كه كثرت موجودات موجب حد و ماهيت است و ماهيت يا حد و دليل فنا و تمام است ؛ مثلا جسم تا از همه طرف منتهى نشود ، حد و نهايت پيدا نمىكند و وقتى محدود شد در خارج از حد خود موجود نيست و به اين جهت از جسم ديگرى كه در خارج حدّ اوست ممتاز است و كثرت در اجسام پيدا نمىشود .\r\nحال اگر جسم نامحدود بود جايى براى جسم ديگر باقى نمىگذاشت و همان يكى بود . پس امتياز اجسام به واسطه محدود بودن آنهاست . ماهيات ذهنيه نيز همين‌طورند ، مثلا امتياز معناى مثلث و مربع به اين است كه در مثلث بعضى خصوصيات هست كه در مربع نيست و در مربع بعضى خصوصيات هست كه در مثلث نيست ؛ يعنى هر يك فاقد خصوصيات ديگرى هستند و بالأخره تا فقدان و\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nندارايى در بين نباشد حد و امتيازى نيست .\r\nاز طرف ديگر كه ملاحظه مىكنيم مىبينيم كليه موجودات در اصل معناى وجود و هستى شريكند و اگر همين وجود فقط بود از هم امتياز نداشتند ، و ليكن هر يك خصوصيتى دارند على حده از وجود و اگر اين خصوصيت در همه بود باز امتياز نداشتند و ليكن تمام آنها خصوصيات ديگران را فاقد هستند . پس هر كدام ما به الاشتراكى دارند كه عبارت است از وجود و ما به الامتيازى كه عبارت است از ماهيات يا حدّ وجود . و بالأخره مركب هستند از وجود خويش و ندارايى خصوصيات ديگران ، چنان كه شيخ الرئيس گفته است : « كلّ ممكن زوج تركيبى له ماهية و وجود » .\r\nبنابراين ، اگر موجودى داشته باشيم بسيط ، البته هيچ يك از خواص ديگران را فاقد نيست ، زيرا كه در اين صورت داراى حد و مركب خواهد بود ، با اينكه فرض كرديم بسيط است . و به عبارت ديگر اگر يك كدام از موجودات خصوصيتى داشته باشد كه در بسيط موجود نباشد ، بسيط مركب مىشود از دارايى خصوصيت خويش و ندارايى خصوصيت ديگرى كه در حقيقت بسيط نخواهد بود .\r\nشايد بعضى توهم كنند كه فقدان و ندارايى چيزى نيست تا جزء بسيط محسوب شود ، ولى در جواب مىگوييم : اگر همين فاقديت نبود ، امتياز نبود . پس معلوم مىشود قوام امر ممتاز به همين شىء عدمى است و اگر همين معناى عدمى از اشياء مسلوب شود ، امتيازات برداشته مىشود و كثرت در عالم باقى نمىماند .\r\nچنان كه مولوى گفته :\r\n كنگره ويران كنيد از منجنيق * تا رود فرق از ميان اين فريق \r\nاگر كسى آنچه در اين مبحث ايراد نموده‌ايم تعقّل كند اسرار بسيار بر او كشف مىشود و در حقيقت اصل حكمت همين است و اعظم المسائل است و همين مسأله است كه عقول متفكرين را حيران و مبهوت نموده و فقط ميدان تركتازى عشق است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n\r\nدر تحقيق اتحاد عاقل و معقول\r\nاين مطلب مسلّم است كه انسان عين موجود خارجى را درك نمىكند بلكه مدركات انسان در خود اوست ، و به اين جهت است كه يك دسته از فلاسفه معروف به ايده‌آليسم در وجود عالم خارجى شك دارند چنان كه در همين سنوات « هنرى پونكاره » فيلسوف فرانسوى بر همين عقيده است چون ما عالم خارج را در ذهن نمىگنجانيم و آنچه تعقل مىكنيم در خارج نيست ، پس از كجا بدانيم عالمى غير آنچه كه تعقّل مىكنيم موجود باشد .\r\nجواب اين سخن به طورى كه « فلاماريون » در يكى از كتب خود داده اين است كه اگر چه مدركات ما فقط در ذهن است ، و ليكن يقين داريم كه از خارج ذهن تأثيرى در ذهن مىشود تا خاطره در آن خطور مىكند . مثلا چشم به طرفى مىاندازيم ، درختى مشاهده مىكنيم ، اگر چه درخت مشاهد در ذهن است و ليكن از عطف توجه به يك طرفى اين صورت در ذهن مىآيد و از توجه به طرف ديگر ، آن صورت حاضر نمىشود ، پس در يك طرف موجودى هست و در طرف ديگر نيست .\r\nعقل و علم ، وجود معلوم است براى عالم ؛ يعنى اگر معلوم مستقل و غير مربوط به عالم باشد به طورى كه با قطع نظر از عالم نيز موجود باشد ، معلوم او نيست ، بلكه بايد وجود معلوم بسته به وجود عالم باشد چنان كه اگر انسان نباشد صور ذهنيهء او موجود نيستند . اكنون گوييم : وجود معلوم براى عالم شبيه به وجود نقش در ديوار نيست به طورى كه صورت ذهنيه شبيه به صورت ديوار و نفس به منزلهء ديوار باشد ، بلكه بايد گفت نفس به منزلهء نور چراغ است كه صور علميه آن را روشنتر مىكنند ؛ يعنى نفس انسان ذاتا قويتر مىشود نه آنكه مانند ديوار ذاتا همان باشد كه بوده ، فقط عوارضى بر وى طارى گردد .\r\nاگر صورت علميه به منزلهء نقش ديوار باشد مىتوان آن را جدا از نفس تصور كرد ؛ يعنى وجود مخصوصى دارد ، با اينكه صورت علميّهء وجودش فقط براى\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nعاقل است و وجود فى نفسه ندارد ، بلكه وجود معلوم عين وجود او براى عالم است .\r\nو بعبارة اخرى اگر نفس فى ذاته داراى صورت معلوم نگردد بلكه معروض صورت واقع شود ، گوييم : درك كردنش آن صورت عارضه را به چه نحو است ؟\r\nاگر بگويند : حقيقت امر بر ما مختفى است ، همين اندازه مىدانيم كه اگر صورتى در نفس عارض بشود ، نفس آن را درك مىكند ، در جواب مىگوييم :\r\nاگر شما به اقرار به عجز قناعت مىكنيد ، بگوييد ما نمىدانيم صورتى در نفس عارض مىشود يا نه ، همين قدر مىدانيم كه نفس بعضى مطالب را مىفهمد و حقيقت آن را نمىدانيم ، زيرا كه صورت را براى اينكه معناى علم را تحقيق كنيد ثابت نموده‌ايد و گرنه جهتى براى اثبات آن نيست ، و وقتى ديديد بعد از اثبات صورت باز مسأله حل نمىشود چه جهت دارد صورت را اثبات كنيد .\r\nو اگر بگوييد : بعد از اينكه صورت در نفس منتقش شد نفس به او متوجه مىشود و كيفيتى در او حاصل مىشود از مشاهدهء صورت و آن كيفيت عبارت از علم است ، گوييم : اگر آن كيفيت در نفس طورى باشد كه خود نفس قويتر گردد مثل اينكه روشنايى چراغ به واسطه اصلاح قويتر مىشود ، همين مراد ماست يعنى اتحاد عاقل و معقول است و اگر مىگوييد آن كيفيت نيز عرضى است شبيه به نقش ديوار ، مىگوييم براى ادراك صورت اول صورت ديگر اثبات نموديد و براى اثبات صورت ثانى ناچار صورت ثالث اثبات خواهيد كرد إلى غير النهايه ، و ليكن اگر در ادراك از اول صورت قائل نشويد و به همان اتحاد و قوت نفس اكتفا كنيد اين اشكال بر طرف مىشود .\r\n\r\nدر اينكه واجب الوجود به ذات خود علم دارد\r\nبعضى از قدماى فلاسفه قائل بودند كه مبدأ وجود ، علم به وجود خود ندارد و آنچه كه افعال از وى صادر شود بدون شعور و اراده است ، مثل اينكه ماديين مبدأ وجود را ماده مىدانند و ماده عالم به وجود خود نيست . و مشّائين در ابطال اين\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nعقيده دليلى ذكر نموده‌اند كه خالى از تعقيد نيست و ليكن اساسا بر اين اصل مبتنى است كه هر موجود مجرد - يعنى غير جسمانى - يقينا عالم به ذات خود است و همين‌طور علم از لوازم تجرد است و بالأخره علم و تجرد ملازم هستند و از يكديگر منفك نمىشوند . چون علم به اين است كه معلوم براى عالم حاضر و حاصل باشد و ليكن اجسام و جسمانيات خودشان براى خودشان حاصل نيستند ، زيرا كه جسم اجزا دارد و اگر عالم به ذات خود باشد بايد تمام اجزا تمام اجزا را درك كند . با اينكه هيچ جزئى جزء ديگر را درك نمىكند ، زيرا كه با وى متحد نمىشود و درك كردن - چنان كه در مبحث سابق گفتيم - به اتحاد است و هيچ جزء نيز خود را درك نمىكند ، زيرا كه جزء جسم نيز جسم است و مركب از اجزاى كوچكتر كه با هم متحد نيستند و ليكن اگر موجودى باشد غير جسمانى بدون اجزا ، چنان كه واجب الوجود اين‌طور است ، مانعى از تعقّل ذات خود ندارد چون كه خودش براى خود حاصل است و نزد خويش حاضر ، و عبارت از توده اجزايى نيست مانند جسم كه هر جزئش از جزء ديگر دور و غافل باشد . صفات و قواى جسمانى نيز حالشان مثل خود جسم است ، يعنى به تبع جسم تجزيه مىشود .\r\n\r\nدر اينكه واجب الوجود به ساير اشياء نيز عالم است\r\nبراى اينكه علم به علت ، مستلزم علم به معلول است ؛ مثلا اگر كسى عالم به وجود آتش باشد عالم به وجود حرارت خواهد بود ، چون آتش علت حرارت است و همچنين كسى كه عالم به طلوع خورشيد باشد عالم به روشنايى جهان است و چون واجب الوجود علت براى ساير موجودات است و علم به ذات خود دارد ، پس علم به معلولات خود نيز خواهد داشت .\r\nاگر كسى ابراز كند : ما علم به واجب الوجود داريم و با آنكه او علت همهء موجودات است ما عالم به همهء موجودات نيستيم ، پس علم به علت ، مستلزم علم به معلول نيست ، در جواب گوييم : ما حقيقت ذات واجب را درك نمىكنيم\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nچنان كه گذشت و بالإجمال واجب الوجودى مىدانيم هست و تا انسان حقيقت علت را درك نكند پى به معلول نمىبرد ، چنان كه در مثال سابق اگر خورشيد را حقيقة نشناخته باشيم و فقط اسمى شنيده باشيم ، علم پيدا نخواهيم كرد كه سبب روشنايى است .\r\n\r\nدر بيان كيفيت علم واجب به موجودات\r\nعلم واجب الوجود به اشياء - مانند ساير صفات - عين ذات اوست و - چنان كه گذشت - معلوم با عالم متحد مىشود پس معلومات واجب با ذات او متحد است . و چون واجب الوجود بسيط است و گفتيم « بسيط الحقيقة كل الأشياء » ، پس بايد جميع كمالات مخصوصهء هر موجودى را ذات واجب دارا باشد . پس در عين علم به ذات خود ، به كليهء اشياء ضمنا عالم خواهد بود . در اينجا مثل به نور قوى بايد زد كه تمام مراتب انوار ضعيفه در ضمن نور قوى موجود است . ممكنات به منزلهء نور ضعيف و واجب به منزله نور قوى است . فقط خواص مميزهء انوار ضعيفه كه تماما عدمى هستند در نور قوى نيست ؛ مثلا نور ضعيف ، اشياء دور را روشن نمىكند . اين خاصيت در نور قوى نيست چون عدمى است و آنچه را كه نور ضعيف روشن مىكند كه خاصيت وجودى است نور قوى به طريق اولى روشن مىنمايد . بعضى خواص ممكن كه در واجب نيست براى همين است كه اين خواص عدمى هستند ؛ مثلا واجب الوجود جسم نيست ، زيرا كه خاصيت جسم اختصاص به يك مكان است يعنى در محل ديگر نيست . اين نبودن در محل ديگر در واجب الوجود نيست و ليكن حضور در اين مكان در او هست . و بالأخره چون خواص وجوديهء هر موجود در ذات واجب هست ، او به همه علم دارد در ضمن علم به ذات خود ، و چون خواص عدميهء اشياء در ذات واجب نيست ، ذات او تجزيه نمىشود به واسطهء دربرداشتن همهء موجودات ، و كثرت در ذات او لازم نمىآيد ، زيرا كه اشياء بدون صفات عدميه از هم ممتاز نيستند - چنان كه گذشت ، و اين مانند نور ضعيف است كه در ضمن نور قوى ممتاز نيست .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاز آنچه در اين فصل ذكر شد علما تعبير مىكنند به « علم اجمالى در ضمن كشف تفصيلى » و معلم ثانى ابو نصر فارابى در فصوص اشاره نموده :\r\nو ذوق بعض المتألّهة أنّ علمه تعالى بالأشياء عين علمه بذاته و يتحد الكلّ بالنسبة إلى ذاته فهو الكلّ وحده .\r\n\r\nدر مراتب علم واجب الوجود\r\nواجب الوجود علاوه بر اينكه در عين علم به ذات خود ، به همهء اشيا عالم است ، به انحاء ديگر نيز عالم به موجودات است ، زيرا كه وجود موجودات على حده و ممتاز از يكديگر ، چنان كه در خارج مشاهده مىكنيم ، براى واجب الوجود ، به منزلهء وجود صورت ذهنيهء ماست از براى ما ، و همچنان كه صورت در ذهن ما بسته به وجود ماست و به اين جهت به آن علم داريم ، خود اشياء در خارج بسته به واجب الوجود هستند .\r\nو اگر چه تشبيه از جهتى معنى را دور مىكند مىگوييم : گويا عالم خارجى ذهن واجب الوجود است و به اين جهت واجب به آنها عالم است و علم واجب به اين اشياء احتياج به اين ندارد كه صورتى على حده انتزاع كند . اين تحقيقى است كه خواجه نصير طوسى ( قدس سرّه ) در شرح اشارات نموده است .\r\nهمچنين اگر موجودى در عالم باشد كه تمام اشياء را درك نموده باشد ، خود آن موجود با معلوماتش نزد بارى حاضرند و او به همه علم دارد چنان كه اهل شرع گويند : « مقدرات جهان به واسطه لوح و علم است » و صدوق مىگويد : « لوح و قلم دو فرشته هستند » « 1 » و چون اين دو فرشته عالم به آينده هستند و خودشان نزد حق حاضرند با معلومات خود ، خداوند به خودشان و معلوماتشان عالم است . در قرآن كريم ، سورهء انعام اشارت به اين معنى فرموده است :\r\n( ( 1 ) كليد پنهانىها نزد اوست كه غير او بر آن عالم نيست ( 2 ) و آنچه را كه در\r\n\r\n\r\n","description":"","footnote":"\r\n( 1 ) - الاعتقادات ، ص 44 چاپ شده ضمن مصنّفات الشيخ المفيد ، ج 5 .\r\n","page_name":" 282 ","page_number":282},
  {"content":"\r\n\r\nخشكى و درياست مىداند . هيچ برگى نمىافتد مگر آنكه به آن علم دارد ( 3 ) و هيچ دانه‌اى در تاريكى زير خاك و هيچ تر و خشكى نيست مگر اينكه در كتابى آشكارا ثبت است ) . « 1 »\r\nاين آيه را سه قسمت كرديم ؛ قسمت اول دلالت دارد به علم به اشياء در عين علم به ذات . و قسمت دوم ( آنچه را در خشكى و درياست مىداند ) اشار مىكند به علم تفصيلى چنان كه از خواجه ( رحمه الله ) نقل كرديم . و قسمت سيم اشاره به لوح دارد ، زيرا كه مراد از كتاب لوح محفوظ است و لوح فرشته است . و اشاره به اخير در سورهء زخرف نموده است :\r\n أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ  « 2 »\r\nو از اين آيه ضمنا معلوم مىشود كه نوشتن رسل سبب شنيدن حق است .\r\nاگر كسى بگويد : حاصل بودن چيزى براى چيز ديگر موجب علم او به آن چيز نيست ؛ چون صفات جسم براى جسم حاضر و حاصل است و جسم به آنها علم ندارد ، در جواب گوييم : براى آن است كه جسم به خود علم ندارد و اگر چيزى عالم به ذات خود باشد ، يعنى مجرد از جسم و جسمانيات باشد ، مثل واجب الوجود و چيزى بسته به وجود او و حاصل براى او باشد به آن عالم است .\r\n\r\nمقدمه براى تحقيق صدور ممكنات از واجب\r\nاگر موجودى در ايجاد چيز ديگر دخيل باشد چند قسم است : علت تامّه ، جزء علت ، معدّ . علت تامّه آن است كه بعد از وجود آن بلافاصله معلول موجود شود ؛ مانند خورشيد كه براى روز شدن ، علت تامّه است . جزء علت آن است كه بدون آن معلول پيدا نمىشود و ليكن صرف وجود او هم كافى براى پيدا شدن معلول نيست ؛ مثل آجر براى بنا ، چون به محض ايجاد آجر بنا ساخته نمىشود\r\n\r\n\r\n","description":"","footnote":"\r\n( 1 ) - انعام ( 6 ) : 59 .\r\n( 2 ) - زخرف ( 43 ) : 80 .\r\n","page_name":" 283 ","page_number":283},
  {"content":"\r\n\r\nآن‌طور كه به محض وجود خورشيد روز مىشود . پس وجود خورشيد علت تامّه براى روز و وجود آجر جزء علت براى بناست .\r\nعلت تامه و جزء علت هر دو بايد در زمان وجود معلول مستدام باشند و اگر از بين بروند فورا معلول نابود مىشود ؛ مثل اينكه وقتى خورشيد برود نورهاى سابق او باقى نمىماند و اگر آجر از بين بنا برده شود منهدم مىگردد .\r\nمعدّ حقيقة در وجود معلول مؤثر نيست ؛ يعنى علتى است كه اگر از بين برود باز معلول موجود است ، مثل شخصى كه پنجرهء اطاق را مىگشايد معدّ است يعنى مهياكننده است اطاق را براى پذيرفتن نور و خودش در ايجاد نور مؤثر نيست ، بلكه نور از اثر خورشيد است و به اين جهت اگر آن شخص نباشد باز اطاق روشن است . معدّ در افعال طبيعة اهميت زيادى دارد به طورى كه طبيعيين فقط آن را فاعل ناميده‌اند . مثلا نور و حرارت و ساير قواى طبيعى كه به سبب آنها انسان و حيوان و نباتات و غيره پيدا مىشود ، تمام معدّات هستند . پدر و مادر براى وجود فرزند علت معدّه‌اند ، براى آنكه با نبودن آنها فرزند موجود است . تخم و آب براى چوب علت معدّه است ، براى آنكه بعد از معدوم شدن آنها باز چوب هست . بخار و ابر براى باران و برف معدّند ، چون بعد از پراكنده شدن ابر باران و برف بر روى زمين هستند . و هكذا غالبا هر علتى كه در علم طبيعى براى حوادث ذكر مىشود چيزهايى است كه بعد از معدوم شدنشان باز حوادث موجودند . حتى در مذهب نشو و ارتقا كه اصول مواليد به تدريج از هم پديد آمده‌اند . مثلا مىگويند انسان از بوزينه تدريجا ترقى كرده و مراتبى بين بوزينهء كامل و انسان ناقص طى نموده ؛ بر فرض صحت باز صور سابقهء علت معدّه براى صور لاحقه‌اند ، زيرا كه مراتب سابقه كه علت بوده‌اند معدوم شده‌اند و مع ذلك انسان موجود است .\r\n\r\nدر اينكه حوادث زمانى مسبوق به ماده و مدّه هستند\r\nهر حادث زمانى ، يعنى چيزى كه تازه پيدا شود ، حالات و صورى است كه بر ماده عارض مىشود ؛ مثلا درخت كه از زمين مىرويد نه اين است كه اين جسم\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nبتمامه تازه ايجاد شده باشد بلكه قبل از اين درخت عناصر تركيبيهء او به صورتهاى مختلفهء خاك و آب يا بخار و هوا بوده‌اند و به واسطهء جذب عروق ريشه يا برگ كسوت درختى پوشيده‌اند و هكذا ساير اجسامى كه حادث مىشوند از صورتى به صورتى تبديل مىشوند به واسطهء تركيب و تأليف ، و باز پراكنده مىشوند و هكذا .\r\nمقصود حكما از اينكه مىگويند « حوادث مسبوق به ماده هستند » همين است ؛ يعنى هر حادثى ماده دارد كه قبل از حدوث وى آن ماده در تحت صورت ديگر بوده است و مقصود از مدّه زمان است ، يعنى هر حادث قبل از وى زمانى بوده است كه وى در آن زمان موجود نبوده .\r\nدليل اين مطلب آن است كه هيچ امرى به طور جزاف و بىسبب در عالم واقع نمىشود ؛ مثلا درخت بىتخم قابل در زمين قابل كه مواد غذاييهء نبات را حاوى باشد و آب به موقع به او برسد و غير ذلك نمىرويد و اين قابليت ناچار در محلى است ؛ يعنى بايد چيزى موجود باشد تا قابليت درخت شدن را داشته باشد ، و بنابراين مادهء درخت در آن چيز است .\r\nاگر گويند : ارادهء حق سبب وجود حادث مىشود ، گوييم : ارادهء حق اين است كه به هر قابلى آنچه در خور اوست عطا كند و اگر در عطاى الهى تأخير جايز بدانيم فقط براى آن است كه گيرنده تا آن وقت قابل نبوده است . و بنابراين ، اگر خداوند به تخمى كه نكاشته‌اند صورت درختى نپوشانيده ، براى آن است كه تا زير خاك نرود قابل نمىشود و اگر هزار سال قبل هم اين تخم موجود و زير خاك رفته بود درخت مىشد . پس هر وقت ديديم كه موجودى يافت نشده است مىگوييم قابل نبوده و بايد ماده‌اش قابليت پيدا كند و بالأخره بايد ماده‌اش قبل از او موجود باشد تا متّصف به قابليت يا عدم قابليت بگردد .\r\n\r\nامكان استعدادى\r\nاز فصل سابق معلوم شد كه ماده قبل از حدوث صورتى ، بايد اوضاع و احوالش به طور مخصوصى قرار گرفته باشد تا قابل آن صورت گردد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nهمين قابليت موسوم است به « امكان استعدادى » و گاهى مختصرا مىگويند استعداد .\r\n\r\nتحقيق زمان و حدوث زمانى\r\nزمان ، تعقّل مىشود بعد از تعقّل حركت ، زيرا كه اگر چيزى تدريجى الحصول باشد ، مثل كامل شدن جوان و سرخ شدن سيب ، حالاتى طارى مىشود متعاقب هم كه با هم اجتماع نمىنمايند . در اين وقت انسان تعقّل مىكند كه حالت سابق در زمانى بوده است گذشته ، و حالت لاحق در زمانى است فعلا يا آينده و بالأخره زمان را تعقّل مىكند و همين‌طور كه حركت هيچ استقرار ندارد زمان نيز استقرار ندارد ؛ يعنى يك آنش مدتى باقى نمىماند ، ولى قبل از اينكه حركت تعقّل شود زمان موجود نيست و چون حركت از خواص جسم است پيش از اينكه جسمى در عالم موجود باشد ، يعنى قبل از وجود عالم ، زمان تصور نمىشود .\r\nحدوث زمانى عبارت از اين است كه قبل از موجودى ، زمانى موجود باشد كه آن موجود در آن زمان موجود نباشد . اين معنى در جزئيات عالم جسمانى تعقّل مىشود ، زيرا كه در مبحث سابق معلوم شد قبل از هر يك جسمى ديگر موجود است تا استعداد پيدا كند و ممكن است زمان را تعقّل نمود . اما نسبت به كليه عالم نمىتوان اين سخن را گفت ، زيرا كه قبل از وجود عالم زمان تعقل نمىشود و تصور نمىشود بگوييم زمانى بوده كه عالم نبوده است .\r\n\r\nفرق بين حادث زمانى و حادث ذاتى\r\nفرق بين اين دو بعد از بيان معنى حادث ذاتى معلوم مىشود . حادث ذاتى آن است كه بدون علت موجود نمىشود و ليكن عدم قبل از وجود آن نيست و چون در عالم ظاهر مثالى براى آن نداريم ، فرض مىكنيم خورشيد ازلى باشد و نور او از او منفك نشود ، در اين صورت نور او هم ازلى خواهد بود ، و آن مثالى براى\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nحادث ذاتى است ، زيرا كه از يك طرف واجب الوجود نيست و محتاج به علت است ، يعنى به جرم خورشيد ، و از طرف ديگر ازلى است و عدم قبل از وى نيست . اگر چه اين مثال حقيقت ندارد و ليكن براى فهم مقصود كافى است .\r\nاكنون فرض مىكنيم كه خورشيد با ماه مقابله كرد و آن را روشن نمود و از ماه روشنى به طرف زمين آمد . نور ماه مثال براى حادث زمانى است ، زيرا كه در حال محاق اين طرفش كه متوجه ماست روشن نبود .\r\n\r\nدر اقسام تقدّم و سابقيت\r\nاقسام عديده دارد ، چهار قسم در اينجا ذكر مىشود :\r\n1 . زمانى ، مانند تقدّم مردم وحشى بر مردم امروز ؛ 2 . تقدّم به شرف و فضيلت ، مانند تقدّم مردم امروز بر مردم زمان توحّش ؛ 3 . تقدّم ذاتى ، مانند تقدّم علت بر معلول ( تقدّم حركت لكمتيو بر قطار راه آهن زيرا كه زمانا در يك آنند و مانند تقدّم حركت دست بر حركت كليد و مانند تقدّم جرم خورشيد بر نور او ) ؛ 4 . تقدّم در مكان و رتبه ، مثل تقدّم قزوين بر رشت نسبت به اهل تهران ، و اهميت دارد كه شخص بين تقدّم زمانى و ذاتى را فرق بگذارد .\r\n\r\nدر اينكه نمىتوان گفت ماده و زمان حادث زمانى هستند\r\nنمىتوان گفت « وقتى بوده است كه زمان نبوده است » ، زيرا كه تناقض خواهد شد . و بنابراين ، زمان حادث نيست و همين كه شما قبل از زمان را تصور كنيد همين قبليت در زمانى است . و همچنين ، ماده حادث زمانى نيست ، يعنى نمىتوان گفت زمانى بوده است كه ماده نبوده ، زيرا كه در هر وقت كه ملاحظه كنيد مادّه موجود بوده است - چنان كه در تحقيق معناى زمان گذشت - تا حركتى تصور نشود زمان تصور نمىشود و تا ماده موجود نباشد حركت محقّق نخواهد شد . پس تا ماده موجود نشود زمان تصور نمىشود .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nدر اينكه مادّه حادث ذاتى است و مخلوق\r\nدر فصلى كه در تحت « مادّه مبدأ نيست » در اول كتاب گذشت ، ذكر نموديم كه ماده ، كه منتهى اليه تحليل اجسام است ، به عقيدهء ماديين ، ذرات صغار است كه از آنها جسم تشكيل يافته و در آنجا ذكر كرديم كه اين ذرات هر چه كوچك باشند باز داراى طول و عرض و سطبرى هستند ، چون اگر هيچ امتداد نداشته باشند از اجتماع آنها جسم تشكيل نمىشود . چون داراى امتداد كوچكى هستند قابل قسمتند ذاتا ، اگر چه آلتى براى تنصيف آنها نداشته باشيم ، و آن نصفها نيز منقسم به اجزاى ديگر هستند الى غير النهايه . چون هيچ وقت در تقسيم ابعاد ، به جزء غير قابل تقسيم نمىرسيم ؛ هر جزئى كه ما بيابيم باز محتاج به تقسيم آن هستيم و چون تقسيمات الى غير النهايه مستمر است ، آن اجزائى كه بايد حقيقة مادّه ناميده شوند بعد از تقسيمات بىنهايت حاصل خواهند شد و چون تقسيمات الى غير النهايه هرگز در خارج واقع نمىشوند مادهء حقيقى هرگز موجود خارجى نخواهد شد . پس ناچار ماده كه موجود است بدون امتداد و بعدى نيست و بالأخره ماده در وجود خود محتاج به امتداد و بعد ، يعنى طول و عرض و سطبرى است .\r\nماده پس از اينكه معلوم شد محتاج به امتداد است ، حادث ذاتى است ، چون حادث ذاتى آن است كه بدون علت موجود نشود و ماده بدون امتداد موجود نمىشود به طورى كه اگر در اثناى وجود ماده فرض كنيم هيچ امتداد ندارد - يعنى اگر امتداد از او مسلوب شود - ماده باقى نمىماند ، چون ماده در خارج البته با امتداد است .\r\n\r\nدر اينكه ممكن در بقا نيز محتاج به علت است مانند حدوث\r\nممكن الوجود همان طورى كه در اول حدوث محتاج به موجدى است ، در بقاى خود نيز محتاج به اوست ؛ يعنى اگر فرض كنيم در اثناى وجود او علت\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nموجده معدوم شود ممكن نيز نابود مىشود . و به عبارت اخرى ، نسبت ممكن به واجب مانند بنا نسبت به بنّا نيست كه بعد از ساخته شدن از بنّا بىنياز باشيم بلكه مانند نسبت نور به خورشيد است كه در ابتدا نور محتاج به خورشيد است و در بين وجود نور هم اگر خورشيد معدوم شود نور باقى نمىماند ؛ منتها فرق اين است كه نوربخشى خورشيد بدون اراده و علم اوست ، ولى وجود بخشى واجب الوجود با علم و اراده است .\r\nبرهان اين مطلب اين است كه علت احتياج ممكن به واجب هميشه همراه اوست ، همان طورى كه علت تاريكى زمين و احتياج او به نور خورشيد هميشه همراه زمين است ؛ تا زمين داراى نور ذاتى از خود نباشد بايد كسب نور از خورشيد كند . همچنين تا ممكن خودش سرچشمهء وجود نيست بايد وجود را از ديگرى كسب كند . و اگر اطاق به روشن كردن چراغ از او بىنياز شود و بعد از خاموش شدن چراغ باز روشن باشد ، ممكن نيز بعد از وجود از واجب الوجود بىنياز خواهد بود . پس در باطن - به طورى كه حواس ما از مشاهدهء آن عاجز است - قوه‌اى است كه همهء هستى را نگه داشته و چون آن قوهء كامنه هميشه برقرار است ، عالم برقرار مانده است و آن را دور و جدا از ممكنات تصور نبايد كرد تا آنكه مهيمن بر همه و قيّوم همهء ممكنات باشد ، چنان كه حضرت امير المؤمنين عليه السّلام فرمود : « 1 »\r\nاگر كسى بگويد : بعد از اينكه ممكن از واجب كسب وجود نمود ، چرا از وى بىنياز نمىشود همان طورى كه اگر چراغى را از چراغ ديگر روشن كنيم از چراغ اول بىنيازيم و چرا مثل ممكن را بدين گونه نمىزنيد ؟ در جواب گوييم : در صورتى ممكن از واجب بىنياز مىشود كه ذات او عين وجود شود آن طورى كه چراغ دويم ذاتا عين نور مىشود و ليكن در نور تعدّد ممكن است و در وجود تعدّد\r\n\r\n\r\n","description":"","footnote":"\r\n( 1 ) - در اصل دستنويس استاد در اينجا به اندازهء دو سطر بياض است . شايد مراد مؤلّف كلمات حضرت امير عليه السّلام در خطبهء اول نهج البلاغه باشد .\r\n","page_name":" 289 ","page_number":289},
  {"content":"\r\n\r\nممكن نيست ؛ يعنى پس از آنكه واجب الوجود عين هستى شد ، اگر ممكن ديگر هم عين هستى بشود براى حق شريك ثابت خواهد شد و ما در مبحث مخصوص ثابت كرديم واجب الوجود شريك ندارد .\r\n\r\nدر اينكه منشأ خطاى طبيعيين چه بوده است ؟\r\nعامه اين طور تصور مىكنند كه اگر وجود چيزى اول نداشته باشد آن چيز از علت بىنياز است و فقط چيزى علت مىخواهد كه در يك وقتى قبل از وجود معدوم بوده است و چون عالم ابتدا نداشته است ( يعنى كليهء عالم چون فردا فرد موجودات هر يك ابتدا و انتهاى زمانى دارند ) پس محتاج به علت نيست اما حوادث جزئيه كه در عالم واقع مىشود هر يك سببى از قبيل خود دارند ؛ مثلا پسر از پدر تولد مىيابد و كيفيت نشو جنين در رحم سبب طبيعى دارد . چنان كه تخم در رحم مادر به واسطهء اسپرماتوزئيد ، كه حيوانى است ، در منى تلقيح مىشود و به واسطهء جذب مواد مختلفه در باطن رحم كم كم ترقى مىكند ، و نبات ابتدا در زير خاك از مغز تخم تغذيه مىنمايد تا داراى ريشه مىشود و روى ريشه داراى كرك مىشود كه به توسط آن كركها مواد غذايى بتدريج از خاك گرفته شده و بر جسم نبات افزوده مىگردد و هكذا ساير اشياء ، و بالأخره اصول مواليد از يكديگر ناشى است و اين حوادث در اول به جايى منتهى نيست .\r\nيك دسته از مردم در مقابل اين اشخاص براى اثبات واجب الوجود عالم را حادث زمانى تصور كرده‌اند ، يعنى وقتى بوده است كه عالم نبوده و گمان مىكنند بدون اين مطلب واجب الوجود ثابت نمىشود . و ليكن حكما مىگويند بر فرض اگر ابتدايى هم براى عالم نباشد باز محتاج به علت است ، همين طور كه نور در استدامه محتاج به خورشيد است و اگر خورشيد و نور هر دو ازلى بودند هرگز نور بىنياز از خورشيد نبود .\r\nاگر كسى بگويد : حكما نيز در اثبات واجب الوجود تسلسل را باطل كرده‌اند ؛ يعنى تا تسلسل باطل نشود واجب الوجود ثابت نمىشود و تسلسل آن است كه\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nممكنى از ممكن ديگر كسب وجود كرده باشد و آن ممكن از ممكن ديگر و هكذا الى غير النهاية ، در جواب گوييم : اين ممكنات كه هر يك در وجود ديگرى مدخليت دارند و غير متناهى هستند ، اگر در يك زمان موجود نباشند چنان كه پسر از پدر و پدر از جد الى غير ذلك ، اين را حكما تسلسل تعاقبى مىگويند و باطل نمىدانند و آن تسلسلى را باطل مىدانند كه افراد غير متناهيهء مترتبه در يك زمان موجود باشند ؛ مثلا اگر فرض كنيم نور از آيينه بر ديوار تابيده و از ماه بر آيينه تابيده و از خورشيد بر ماه تابيده و خورشيد هم نور از خود ندارد و از جرم ديگر بر او تابيده و هكذا از جرم ديگر بر آن جرم تابيده الى غير النهاية و بالأخره منتهى نشود به جرمى كه نور ذاتى او باشد ، اين تسلسل باطل است ؛ چون اگر جرمى در عالم نباشد كه خودش داراى نور باشد ، ذاتا هيچ جسمى هم داراى نور كسبى نخواهد بود .\r\n\r\nدر اينكه علت ممكن هرگز با وجود او معدوم نمىشود\r\nممكن نيست كه ممكن الوجود بعد از فناى علتش موجود باشد ؛ زيرا كه بيان نموديم علت احتياج او به علت ، امكان و فقر اوست ، چون وجود ذاتى را فاقد است و اين احتياج هميشه همراه او هست . پس در دوام وجود نيز محتاج به بقاى علت است . و اگر ملاحظه نموديد كه بعد از فناى چيزى كه ذى مدخل در وجود ممكن است ، باز ممكن باقى است ، بدانيد كه آن چيز علت معطيهء وجود نبوده است مانند علل طبيعيّه ؛ مثلا پدر علت وجود پسر نيست ، زيرا كه اگر علت بود بعد از فوت پدر پسر نيز فوت مىشد و بنّا علت اطاق نيست ، زيرا كه بعد از فناى وى اطاق برپاست ، و هكذا كليهء اسبابى كه در علوم طبيعيه ذكر مىشوند از اين قبيلند و آنها را حكما معدّات مىنامند . و غلط بزرگى است اگر كسى گمان كند كه واجب الوجود بانى عالم است به طورى كه در دوام وجود از وى بىنياز باشد ؛ و شايد همين غلط را طبيعيين ديده‌اند كه منكر الوهيت شده‌اند ، زيرا كه مىگويند اگر خدا را براى ساختن موجودات ثابت مىكنيد ما براى هر يك يك سببى از اسباب طبيعى يافته‌ايم . نعوذ بالله من الضلال .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nدر اينكه با وجود علت تامهء معلول حتمى الوجود است\r\nاگر علت تامه موجود باشد ، معلول يقينا موجود است و اگر چيزى مدخليت در وجود ديگرى داشته باشد و ليكن كافى براى وجود او نباشد ، آن علت در عليت ناقص است ؛ مثلا بنّا علت تامّه نيست براى بنا و همچنين خشت و گل به تنهايى علت تامّه نيستند اگر چه مدخليت دارند ؛ بلى اگر بنّا تصوّر فايده در ساختن بكند و اراده‌اش به آن تعلق گيرد ، صورت بنايى به خشت و گل مىدهد و خانه ساخته مىشود . پس اجتماع جميع اين شروط علت تامه است : اولا ، خشت و گل كه علت مادى است . ثانيا ، بنّا كه علت فاعلى است . ثالثا ، تصور غرض و فايده در ساختن كه علت غايى است . و بالأخره صورت خانه را كه بنّا در ذهن تصوير كرده و به ماده مىدهد كه علت صورى [ است 
  ] و وقتى اين چهار جمع شد ممكن نيست خانه موجود نشود .\r\n\r\nدر اينكه واجب الوجود در ايجاد از ديگرى استعانت نمىكند\r\nاگر واجب الوجود از ديگرى كمك بخواهد آن ديگرى واجب الوجود است يا ممكن الوجود ؛ اگر واجب الوجود است ، شريك براى حق ثابت مىشود و اگر ممكن الوجود است ، مخلوق واجب الوجود خواهد بود و قبل از ايجاد او كسى نبوده است تا واجب از او استعانت بخواهد . پس واجب الوجود براى مخلوق اول علت تامه است ، زيرا كه كمكى براى او موجود نبوده است .\r\nاگر كسى بگويد كه : در اين صورت مخلوق اول نيز مانند واجب الوجود ازلى مىشود ، زيرا كه تأخير وجود معلول از علت تامه ، جايز نيست ، در جواب گوييم : بر فرض اينكه ازلى هم بشود اشكالى ندارد و نكته اينكه شخص بدوا از اظهار اين عقيده امتناع مىكند اين است كه گمان مىكند اگر مخلوقى ازلى باشد از علت بىنياز است و بالأخره نفى واجب الوجود را نموده و چون ثابت نموديم كه احتياج منافات با ازليت ندارد ، از اين عقيده استغراب نبايد نمود .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nدر اينكه واجب الوجود در فعل خود مضطر نيست\r\nمضطر بر دو قسم است ؛ يا اينكه بىعلم و اراده عمل از او صادر مىشود مانند خورشيد در روشن كردن ، يا آنكه خود علم و اراده دارد ؛ در اين صورت ديگرى او را مجبور مىكند كه عملى را بر خلاف رضاى خود انجام دهد . در واجب الوجود ، هيچ يك از اين دو تصور نمىشود ، زيرا كه اولا ، واجب الوجود به فعل و ذات خود عالم است و ثانيا ، ديگرى غير او ممكن نيست واجب الوجود را در فعل مضطر نمايد . بنابراين ، واجب الوجود در افعال خود مختار است .\r\nبعضى توهم كرده‌اند كه مختار بايد ، فعل و ترك نسبت به او على السويه باشد و اگر ما واجب الوجود را علت تامه تصور كرديم ممكن نيست بگوييم فعل و ترك نسبت به او على السويه است . ولى اين توهم خطاست ، زيرا كه بسيارى از اشخاص فعل و ترك نسبت به آنها على السويه نيست و مع ذلك مختارند ؛ مثلا پيغمبر از گناه معصوم است و ممكن نيست معصيت الهى را به جا آورد و مع ذلك در ترك معصيت مختار است . انسان رغبت نمىكند فضلات را تناول كند و مع ذلك اين عمل در تحت اختيار اوست . تاجر ممكن نيست از منفعت بردن صرف‌نظر كند و با وجود اين در اقدام اختيار دارد . واجب الوجود نيز در افاضهء خير و ايجاد و نظام حكمت را در عالم برقرار نمودن ، مختار است و مع ذلك علت تامّه است و ممكن نيست امور مزبوره از وى صادر نشود .\r\n\r\nدر بطلان ارادهء متجدده نسبت به واجب الوجود\r\nممكن نيست واجب الوجود بعد از اينكه مدتى ارادهء فعل نداشته براى او اين اراده حاصل شود ، زيرا كه او محل حوادث نيست و تغيير در حالات او راه ندارد . بنابراين ، ارادهء او ازلى است ، زيرا كه اراده و علم او يكى است و علم عين ذات است و ذات ازلى است و اما ارادهء زايد بر علم به طورى كه در حيوانات هست در واجب الوجود نيست و دليل آن عينا همان دليلى است كه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nثابت مىكند صفات واجب عين ذات اوست .\r\n\r\nدر اينكه مصدر امور مختلفه ، مختلف است\r\nاز انسان افعال كثيره صادر مىشود و ليكن با ارادات مختلف به طورى كه هر فعل معلول يك اراده است و هكذا هر چيزى كه چند فعل از او صادر گردد البته به واسطهء خصوصيات مختلفى است كه بر وى طارى مىگردد و با هر خصوصيتى يك اقتضايى دارد به طورى كه ممكن نيست شىء واحد بدون آنكه هيچ در خصوصيتش تغيير حاصل شود يك‌دفعه يك فعل را انجام دهد و بدون جهت ، صدور آن فعل از او مقطوع گشته ، فعل ديگر از وى صادر گردد . اگر ديديم درخت نمو مىكند در بهار و در پاييز برگش مىريزد ، يقين مىكنيم علت نمو صرف وجود درخت و ريشه داشتن وى در زمين نيست بلكه جهتى ديگر دارد كه در بهار هست و در پاييز نيست . همچنين اگر موجودى در يك وقت داراى دو خاصيت باشد مثل اينكه جسم هم مكان مىخواهد و هم وزن دارد ؛ مكان خواستنش براى آن است كه داراى ابعاد ثلاثه است و وزن داشتن او براى اين نيست كه داراى سه بعد است بلكه براى آن است كه ماده‌اش مجذوب زمين است .\r\nپس اين دو خاصيت دو منشأ مختلف دارد . آثار مختلفه اگر از يك منشأ صادر شود بايد يقين نمود كه آنها در طول يكديگر واقعند ؛ يعنى اولا يك اثر از منشأ صادر گرديده و آن اثر موجب اثر ديگر شده است و هكذا مثلا از آتش حرارت ناشى مىشود و از حرارت آب بخار مىگردد و از بخار فشار پديد مىآيد و از فشار بخار ، ماشين حركت مىكند . پس تمام اينها از آتش ناشى شده است و ليكن به ترتيب ، و اگر اولا چهار اثر در عرض هم از آتش حاصل مىشد ، مىگفتيم در آتش چهار خصوصيت است كه هر يك مستلزم اثرى است .\r\n\r\nدر صدور كثرت از واجب الوجود\r\nبعد از ملاحظهء مبحث سابق ، طبعا اين سؤال كرده مىشود كه واجب الوجود\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nذاتا داراى جهات عديده نيست تا افعال كثيره از وى صادر شود و مانند حيوانات ارادات متجدّده ندارد تا به هر اراده از او فعلى صادر گردد ، نعوذ بالله .\r\nبنابراين ، اين موجودات كثيره از وى به چه نحو صادر شده‌اند ؟ در جواب گوييم : آنچه كه ابتدا از واجب الوجود صادر شده است يكى بيش نبوده است و آن يكى واسطه در فيض رسيدن به سايرين شده است . در حقيقت مفيض مطلق واجب الوجود است ، منتها بعضى از بعضى نسبت به او مقربترند ؛ مثل آنكه خادمى عطاى شاه را به بندگان برساند يا مانند حركت قلم روى كاغذ كه محرّك اصلى وى قوهء عاقله است و ليكن دست و اعصاب و دماغ واسطه در كارند .\r\n\r\nدر اينكه اول صادر از واجب الوجود چيست\r\nالبته صادر اول بايد از ساير موجودات اشرف باشد ، زيرا كه او واسطه در افاضه به آنهاست و در نظر ظاهر علت است ( چون به نظر ظاهر نسبت عليت را به ممكنات نيز مىتوان داد چنان كه مىگوييم آتش علت حرارت و خورشيد علت نور است ) و بديهى است كه علت ممكن نيست از معلول انقص باشد و چون در ممكنات موجود عالم و عاقل هست ، صادر اول نيز بايد عالم و عاقل باشد ، زيرا كه اگر جاهل باشد انقص خواهد بود ، و نيز بايد مستقل از جسم و بىنياز از آن باشد ، مثل واجب الوجود ؛ زيرا كه اگر محتاج به جسم باشد بايد جسم پيش از وى خلقت شود تا وى را ايجاد كردن ممكن باشد . پس جسم ، صادر اول مىشود نه او ، با آنكه جسم اشرف از موجودات عاقل و عالم نيست و صلاحيت ندارد كه صادر اول باشد .\r\nبنابراين ، ما دو خاصيت را در موجود اول ثابت كرديم به برهان ؛ يكى اينكه عاقل است و ديگر اينكه جسمانى نيست . حكما چنين موجودى را عقل مىنامند و در احاديث نيز وارد است « أوّل ما خلق اللّه العقل » و شايد در قسمت دوم از اين كتاب قرائن و شواهدى از تجربيات بر وجود اين عقل ذكر كرده شود .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n\r\nدر كثرت عقول\r\nاگر چه صادره اول ممكن است و ليكن در ذات او نيز تركيبات زياد تصور نمىشود ، چون اگر مركب از اجزا بود بايد اجزاى وى نيز از واجب الوجود صادر شوند و اين موجب تركّب ذات واجب مىشود . فقط تركيبى كه در صادر اول تصور مىشود اين است كه او داراى وجودى است و ماهيتى و چنان كه در فصل « بسيط الحقيقة كلّ الأشياء » گذشت ، لازم هر ممكنى اين تركيب هست و در اينجا توهم نبايد نمود كه باز آنچه از واجب الوجود صادر شد دو چيز مىشود ؛ يكى وجود صادر اول و ديگرى ماهيت او ، زيرا كه در هر معلول فقط وجود او صادر و منتسب بر علت است نه ماهيت ، چنان كه از شيخ الرئيس اين عبارت معروف است :\r\n« ما جعل اللّه المشمشة مشمشة بل أوجدها » .\r\nيعنى : خداوند زردآلو را زردآلو نكرده است ، بلكه آن را ايجاد نموده .\r\nو در حقيقت ماهيت از لوازم نقصان معلول است ؛ مثل آنكه نور منعكس از نور اول ، از وى ضعيفتر است ، آنچه منعكس گرديده همان نور است و ضعف از لوازم خود اوست ، و چون عقل اوّل كافى در صدور اشياى كثيره نيست بايد گفت در عالم عقول نيز افراد عديده از عقل اول صادر شده است و هر يك واسطه در انجام فعلى است .\r\n\r\nدر اينكه جسمى علت جسم ديگر نيست\r\nتقريبا اين مطلب بديهى است كه نمىشود جسمى از جسم ديگر صادر شود به طورى كه جسم اول وجودش بسته به جسم ثانى بوده و با فرض عدم او معدوم شود ، زيرا كه تأثيرات جسم بدون آنكه نسبت و وضع مخصوص با متأثّر پيدا كند حاصل نمىشود ، مثل اينكه وضع جسم نيز مدخليت در تأثير او دارد ؛ مثلا آتش كه آب را گرم مىكند بايد نزديك هم قرار گرفته باشند و جسم نيّر كه جسم ديگر را\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nروشن مىكند بايد مقابل هم باشند و به هر حال ارتباطى در وضع آنها موجود باشد ، و ليكن جسمى كه هيچ موجود نيست ، جسم ديگر موجود چگونه در او تأثير مىتواند داشت با اينكه هيچ ارتباط در وضع ندارد و اگر جسمى از جسمى صادر شود تمام جهات و امكنه نسبت به او على السويه است در كدام جهت صادر نمايد و جسم اراده ندارد كه يك جهت را تخصيص بدهد و مقصود ما از صدور ، تجزيهء جسم از جسم ديگر نيست ، به طورى كه مىگويند زمين از خورشيد جدا شده ، بلكه ايجاد نمودن جسم است رأسا به طورى كه جسم ديگرى پيدا شود بدون نقصان و تفكيك جسم اول .\r\n\r\nدر اينكه علت تكثّر اجسام چيست\r\nاگر چه جسمى علت جسم ديگر نيست و ليكن معدّ براى صور تازه مىتواند بود . و بنابراين ، لازم نيست در اول خلقت جميع انواعى كه فعلا موجودند ايجاد شده باشند و شايد در اول يك نوع جسم بيش موجود نشده باشد و در آن يكى قوه تغيير به صور و اشكال و انواع ديگر نهاده شده ؛ مثل اينكه مىبينيم از مواد جمادى جسم حىّ موجود مىشود و جسم حىّ باز به صور ديگر برمىگردد . مثلا مواد عناصر به صورت نبات مىشود و آن را انسان تناول مىكند ، در معده و امعاى وى انفعالات شيميايى پيدا شده وارد خون مىشود و خون به صورت گوشت و استخوان و ساير اعضا متصوّر مىگردد . پس گوشت از خون و خون از غذا و غذا از عناصر بسيطه پيدا شده و ليكن نه اينكه علت و معلول باشند بلكه هر صورتى ماده را براى تشكّل به صورت ديگر مهيا نموده است . همين‌طور كه مىتوان احتمال داد در اول جسم به يك صورت بوده ، مىتوان احتمال داد انواع بسيار موجود شده‌اند بدون آنكه از يكديگر مأخوذ باشند ، منتها انواع تازه‌ترى از تركيب آنها حاصل شده باشد . اينكه بعضى حكماى يونان يا غير آنها يك مبدأ براى همهء انواع ذكر كرده‌اند ، مثل اينكه عنصر اول آب بوده يا هوا بوده يا غير ذلك ، مبتنى بر مظنه و تخمين است و دليلى واضح كه مدعاى آنها را به طور يقين ثابت كند ندارد .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n\r\nدر اينكه موجد جسم چه مىتواند بود\r\nچيزى كه جسم و جسمانى نيست حادث زمانى نيز نيست ؛ يعنى نمىتوان گفت زمانى بوده است كه آن نبوده - و اين مطلب قبلا ثابت شد . و چون عقل مجرد جسمانى نيست ، حادث زمانى نيست و معلول او نيز حادث زمانى نيست .\r\nبنابراين ، اگر در اوّل خلقت يك عنصر جسمى بيش موجود نبوده است و گفتيم ساير انواع از آن يكى به تغيير و تبديل حاصل آمده است ، فقط همان يكى از عقل مجرد صادر شده است ، زيرا كه همان يكى حادث نيست و ساير انواع حادثند و معلول او نمىتواند بود . و اگر ثابت شود كه عنصر اول متعدد بوده است ، همه آنها معلول عقلند زيرا كه همهء آنها براى حادث نبودن صلاحيت دارند از عقل صادر شوند و از طرف ديگر جسمى علت وجود آنها نمىتواند بود ، و اما اينكه همهء آنها معلول يك عقلند يا اينكه هر يك علت على حده دارند ، اين را نيز نمىتوان از روى هيچ دليلى اثبات نمود .\r\n\r\nدر ماهيت انواع مركبه\r\nمركب دو قسم است ؛ مركب حقيقى و مركب اعتبارى . مركب اعتبارى آن است كه بسايط مجاور هم باشند به طورى كه از مجموع آنها يك اثر واحد ظاهر نشود بلكه اثر مجموع عبارت از عين اثر بسايط باشد كه يك مرتبه با هم ظاهر مىگردد ؛ مثلا اطاق كه از خشت و گل ساخته مىشود ، غير از مجاورت اجزا چيز ديگرى در بين نيست . مركب حقيقى آن است كه نه صرف مجاورت و اختلاط بسايط بلكه يك نوع تأليف و استهلاك در بسايط پيدا شود به طورى كه اثر تازه‌اى غير از مجموع آثار اجزا از آن پديد آيد ، چنان كه علماى شيمى مىگويند آب مركب از دو عنصر است به صورت بخار ؛ يكى موسوم به اكسيژن يعنى مولد ترشى و ديگرى موسوم به هيدروژن يعنى مولد آب و چون اين دو به نسبت مخصوص با هم تأليف شوند ، آب پيدا مىشود ولى نه صرف\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nمخلوط شدن ، زيرا كه اگر در يك ظرف اين دو بخار را داخل نماييم آب نمىشوند بلكه با سيم الكتريك متصل مىكنيم و الكتريسيته كه در ظرف داخل شد صدايى ظاهر شده آب پيدا مىشود . در اين صورت دو بخار مزبور پيش از اختلاط و بعد از مخلوط شدن - كه بخار نامرئى هستند - مركب حقيقى نخواهند بود ، ولى پس از اينكه به صورت آب گرديدند آثار خاصهء هر يك از بين مىرود و مرئى مىشود . آن وقت اثر آب اثرى است مخصوص و بنابراين آن را مركب حقيقى بايد گفت .\r\nمركب اعتبارى غير از بسايط چيزى نيست و ليكن در مركب حقيقى مبدأ تازه در جسم پيدا مىشود كه داراى اثر جديدى است و آن مبدأ تازه موسوم است به « صورت نوعيه » آن و در انسان و حيوان به خوبى حس مىشود كه ادراك كردن ، يك امر واحد است نه مجموع آثار اجزاى جماديه كه بدن آنها را تشكيل داده است .\r\n\r\nتحقيق در مادهء بسايط\r\nبسايط به عقيدهء امروز ، منحصر در چهار عنصر معروف نيست ، بلكه عناصر مركبند و بسايط عبارتند از فلزات و اجسامى ديگر موسوم به شبه فلز و بعضى اجسام كه به صورت بخار هستند . ولى اين مطلب هنوز تحقيق نشده است كه آيا ممكن است يكى از اين بسايط به ديگرى تبديل شود يا ممكن نيست . اگر بسيطى بر بسيط ديگر تبديل شود ، مادهء آنها يكى خواهد بود و در اين صورت هر يك خصوصيت زايدى جز ماده دارد كه منشأ آثار خاصه به آن يكى است و اگر تبديل نشود معلوم نمىتوان كرد كه ماده در همه يكى است و شايد طبيعة با يكديگر تفاوت داشته باشند و ليكن در فصلى به عنوان « ماده مبدأ نيست » در اول كتاب گذشت كه ماده حقيقة بعد از تقسيمات لايتناهى پيدا مىشود ؛ چون جزء لايتجزّا محال است و بنابراين ، ماده در وجود خود محتاج به اتصال است و تا صورت اتصاليه عارض او نشود موجود نيست .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nارتباط عقول با اجسام\r\nچنان كه در مبحث سابق گذشت ، هر جسمى اگر مركب باشد صورت نوعيّه دارد و اگر بسيط باشد خالى از دو حال نيست ، يا ماده در همهء اجسام متّحد الحقيقه است ، در اين صورت ما به الامتياز هر بسيط از بسيط ديگر به صورت نوعيه است . مثلا اگر مادهء آهن با مادهء مس يكى باشد ، صورت آهنى و صورت مسى كه آنها را ممتاز نموده صورت نوعيه محسوب است و اگر مواد بسايط حقيقة متباين باشند البته محتاج به امتداد و اتصال هستند و آن صورت جسميهء بسايط است . چون ماده در وجود محتاج به صورت نوعيه يا صورت جسميه است و اين دو صورت مهم مستقل در وجود شخص و در تشخّص بىنياز از ماده نيستند ، بايد گفت عقول مجرده ، ماده را به توسط صورت حفظ و نگاهدارى مىكنند و اگر آنها نگهدارى نكنند ( اگر چه فرض محال است ) ماده باقى نمىماند .\r\nانسان در اول اين مسأله را مستبعد مىشمارد و ليكن وقتى به مقدمات و ادلّه مراجعه كند ملتفت مىشود كه اين استبعاد بعد از قبول دلايل مانند كسى است كه مىگويد ميت جماد است و از جماد ترسى نبايد داشت و مع ذلك حاضر نيست از ميت بترسد ، زيرا كه معلوم شد ماده و صورت هر دو محتاج به يكديگرند ، پس واجب الوجود نيستند ، و چون ممكن شدند علت مىخواهند و علت جسم نيز جسم ديگرى نمىتواند بود و ناچار بايد علتشان غير جسم باشد ، و ثابت شد كه هر چه در حدوث محتاج به علت است در بقا نيز محتاج است .\r\nپس ماده و صورت در حدوث و بقا محتاج به علت غير جسمانى هستند و علت غير جسمانى عقل است . پس عقل از باطن ، اجسام را نگاشته است .\r\nحدوث صور مواليد را نيز بايد نسبت به مجردات داد ؛ مثلا نفس حيوانى كه بر عناصر تركيبيهء او عطا مىشود ممكن است و در بقاى وجود علت غير جسمانى مىخواهد ، منتها وقتى عمليات طبيعى در مواد اعمال شد آن را\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nمستعد مىنمايد كه از علت باطنى صورت حيوانى فائض شود و آن اعمال طبيعى معدّات هستند نه علت .\r\n\r\nتشبيه عالم جسمانى و روحانى و افعال طبيعى\r\nعالم جسمانى به منزله اطاق تاريكى است كه پنجره‌هاى مسدود اطراف آن گذاشته شده و عالم روحانى مانند صحن نورانى است بر اطراف اطاق احاطه كرده . اين افعال طبيعى مانند اشخاصى هستند كه گاهى بعضى از پنجره‌ها را مىگشايند و نور از بيرون تابش مىكند و بازمىبندند ، كسى كه درون اطاق است و اطلاع ندارد كه در بيرون صحن منوّرى هست گمان مىكند كه علت روشن شدن اطاق اشخاصى هستند كه پنجره‌ها را مىگشايند و نور يك چيزى است كه وقتى پيدا شد ديگر محتاج به علت - يعنى آن شخص - نيست و انبيا و حكما به منزلهء كسانى هستند كه صحن خارج را ديده يا به عقل فهميده باشند كه نور سرچشمهء نورانى مىخواهد و كسى كه خود در اين حجرهء ظلمانى است علت ايجاد نور نيست بلكه نور منشئي دارد در خارج و بر ديوار تابيده است و انتظار دارد كه پنجره گشوده شده و تابش كند . شخصى كه مىخواهد از روى عاديات و مشاهدات خود حكم كند ، البته از اشتباه و غلط خالى نيست ؛ مثلا شخص عادى وقتى مىبيند هر جسم سنگينى از بالا به پايين مىافتد گمان مىكند اين يكى از لوازم اجسام است و اگر بگويند كرهء زمين به هيچ جا تكيه ندارد بسيار مايه تعجب او خواهد شد كه چگونه اين جسم با اين عظمت تكيه‌گاه لازم ندارد با اينكه هر جسمى كه نسبت به عظمت كره هيچ است ممكن نيست در فضا معلّق بايستد ، و ليكن شخص دانشمند مجرّب مىداند كه اين حكم از روى عاديات غلط است و واقعا بالا و پايين و يمين و يسار از هم ممتاز نيستند . بلى افتادن جسم به طرف پايين علت مىخواهد و اگر اين علت نبود بايد تمام اجسام در محلى كه آنها را قرار بدهند ديگر حركت نكنند . كسى هم كه عالم جسمانى را ثابت مىبيند و گمان مىكند اين نظام و تغييرات و اسباب مقتضاى طبيعت آنهاست ، چون جز ديدن و\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمشاهده دليلى ديگر ندارد ، در عقيدهء خود متهم است ؛ زيرا كه غلط بسيار در اين نوع ادلّه راه مىيابد . و علامت خبط و اشتباه اين اشخاص اين است كه امور غير مأنوسه را منكر مىشوند و اگر شخص عاقل باشد مىداند كه معتاد شدن انسان ربطى به حقيقت مطلب ندارد ؛ چه بسيار امورى كه مستبعد مىشمردند و امروز واقع شد ، قال الله تعالى :\r\n وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلَّا يَظُنُّونَ  « 1 »\r\nحقيقت جواب همين است كه خداوند فرموده ، زيرا كه انسان هيچ وقت به عدم چيزى يقين نمىكند مگر در صورتى كه احاطه به تمام عالم وجود داشته باشد .\r\n\r\nعقيده ذيمقراطيس و عقيده لايپنيتز\r\nمقصود « ذيمقراطيس » اين است كه ثابت كند عالم جسمانى بىنياز از علت ، و قديم ذاتى است ، زيرا كه مىگويد كليهء اجسام عالم مركب از ذرات كوچكى هستند كه در فضا پراكنده بوده و حركت مىكرده‌اند و در ضمن حركت ذاتى به هم برخورده و اجسام بزرگ از توده‌هاى آنها حاصل آمده است و آن ذرات مخلوق و معلول نيستند .\r\nجواب اين عقيده از مطالب گذشته معلوم شد ، زيرا كه بر فرض صحت تركّب جسم از ذرات ، ذرات مذكور لايتجزّى نيستند بلكه هر يك امتدادات كوچكى دارند و اگر امتدادشان صفر بود اجسام بزرگ از آنها حاصل نمىآمد ( براى تشريح اين مطلب بايد رجوع نمود به فصل « ماده مبدأ نيست » ) .\r\nبعضى مانند ذيمقراطيس عالم جسمانى را بىنياز از علت دانسته و ليكن خدا و عالم روحانى را قائل شده است به طورى كه هر يك از اين عالم اصلى مستقل و\r\n\r\n\r\n","description":"","footnote":"\r\n( 1 ) - جاثيه ( 45 ) : 24 .\r\n","page_name":" 302 ","page_number":302},
  {"content":"\r\n\r\nبىنياز از ديگرى هستند يا آنكه عالم روحانى موجب نظم و تأليف عالم جسمانى است نه علت اصلى وجود . اين عقيده هم در فصول سابقه مردود گرديد .\r\n« لايپنيز » فيلسوف آلمانى در اصل عقيدهء ذيمقراطيس موافق است و ليكن به عقيدهء او ذرات صغار كه جزء تركيبى اجسامند نيز مركب از اجزاى ديگرى هستند كه آنها را « مناد » ناميده است و اين منادها مبدأ وجودند و آنها ذاتا داراى حيات و شعورند و ليكن گاهى نوعى مركب مىشوند كه شعور و حيات ذاتى به حالت خمود و وقفه مىماند و در اين صورت ذرات بىشعور تركيب مىشوند و گاهى تركيب آنها طورى است كه مقتضاى ذات ظاهر مىشود و در اين صورت اجسام حيّه پيدا مىشود . پس به عقيدهء او حيات در جميع موجودات سارى است منتها در بعضى مستتر است . و مبدأ وجود در نظر او بر خلاف ذيمقراطيس حىّ و عالم است و ليكن در كيفيت پيدايش عالم كه به وسيلهء تركيب از مبادى وجود است با ذيمقراطيس موافقت نموده .\r\nو عقيدهء الهيين بر خلاف عقيده آنهاست ، زيرا كه مبدأ وجود را حىّ و عالم مىدانند و ليكن ايجاد عالم را به تأليف و تركيب از مبدأ وجود نمىدانند بلكه معتقد به صدور عالمند از مبدأ به طور علّتى و معلولى .\r\n\r\nعقيدهء افلاطون راجع به مثل\r\nافلاطون معتقد بوده است كه براى هر نوعى از انواع موجودات مثالى است در عالم عقول ؛ مثلا انسان يك فرد كاملى دارد غير از اين افراد جسمانى ، در عالم عقول و آن فرد جسمانى نيست ، و همچنين ساير انواع موجودات جسمانى هر يك يك فرد غير جسمانى دارند كه آن واسطه در رساندن فيض وجود است به افراد نوع خود ، لذا هر يك را ربّ النوع خوانده‌اند .\r\nو شيخ اشراق شهاب الدين سهروردى در كتاب خود تصريح نموده است كه اين قاعده مخصوص به انواع حقيقيه و مستقله در وجود است ؛ مثلا مشك يك ربّ النوع ندارد و بوى آن يك رب النوع ديگر . مشّائين ، افلاطون را به اين طريق\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nرد نموده‌اند كه يك نوع اگر ذاتا اقتضاى اين را بكند كه بايد در جسم باشد ، ديگر ممكن نيست مجرد بود ؛ يا مىگوييم مشك غير جسمانى مشك نيست ، زيرا كه معنى و مفهوم مشك ملازم جسمانيت است و اگر معنى غير جسمانى است ديگر تعقل نمىشود كه در جسم موجود شود همچنان كه سفيدى ، عرضى است و ممكن نيست مستقلا يافت شود و جسم جوهر است ، ممكن نيست حلول در جسم ديگرى كرده باشد . مجرد بودن يك فرد از نوع انسان بعينه مثل اين است كه سفيدى يك فرد جوهر داشته باشد و باقى افراد عرض يا جسم ؛ يك فرد عرض داشته باشد و ساير افراد جوهر . شيخ اشراق در جواب مشّائين در كتاب حكمة الاشراق ذكر نموده است كه يك ماهيت ممكن است مقتضاهاى عديده داشته باشد ، زيرا كه شدت و ضعف در ماهيات هست ؛ گاهى شديد اقتضايى دارد كه ضعيف ، آن اقتضا را ندارد . بنابراين ، ممكن است افراد انسان در وجود شديد و ضعيف باشند و آن فرد شديد اقتضاى تجرد كند و فرد ضعيف اقتضاى جسمانيت ، و لازم نيست اقتضاى ماهيت در همه جا على السويه باشد ، و نظير اين تصور جسم است ، چون جسم در ذهن معناى جسميت را دارد ، زيرا كه هر سه بعد را انسان تصور مىكند و جسم در خارج هم معناى جسميت را دارد ، مع ذلك جسم خارجى مستقل الوجود و جوهر است و جسم ذهنى ، عرضى است .\r\nصدر المتألّهين نيز موافقت با افلاطون و شيخ مقتول نموده و به مثل افلاطونيه معتقد گرديده است و بعضى روايات را مؤيد اين قول دانسته كه در حديث وارد است ملك موكّل باد و ملك موكّل دريا و غير ذلك « 1 » .\r\n\r\nعقيدهء صدر المتألّهين در حركت جوهرى\r\nبه عقيدهء او عالم جسمانى طبعا غير قار و متحرك است به طورى كه با زمان تجدد مىپذيرد ؛ همين طورى كه در زمان ، آن سابق مىگذرد و آنات لاحقه به او\r\n\r\n\r\n","description":"","footnote":"\r\n( 1 ) - ر . ك : اسفار ، ج 2 ، ص 58 بتصحيح و تعليق راقم ، فصل 9 ، مرحله چهارم .\r\n","page_name":" 304 ","page_number":304},
  {"content":"\r\n\r\nملحق مىشوند و ممكن نيست يك آن مستدام بماند ، عالم جسمانى نيز همين‌طور است و عالمى كه در آن سابق بوده است با آن گذشته و با زمانهاى بعد تجديد يافته است ، بلكه حقيقة زمان از گذشتن طبيعت عالم منتزع مىشود ؛ يعنى چون طبيعت دوام ندارد ، انسان ، قبل و بعد ، در آن تصور مىكند و تصور قبل و بعد موجب تصور زمان است . زمان البته بدون حركت تصور نمىشود . مشّائين مىگفتند فقط حركت فلك است كه زمان را تقدير مىنمايد و ليكن بايد گفت اگر گردش سماوات هم نباشد باز حركت جوهرى جهان سبب قبليت و بعديت و بالأخره موجب تصور زمان خواهد بود .\r\nدليل بر حركت جوهرى ، حركت در اعراض است ؛ چنان كه مىبينيم اعراض جسم مانند رنگ و مكان و مقدار و وضع او تغييرپذير و متحرك است و علت شىء متحرك ثابت نخواهد بود ، چون علت و معلول در ثبات و حركت مانند يكديگرند . و چون علت حركت مطلقا طبيعت است ، پس بايد خود طبيعت نيز متحرك باشد .\r\n\r\nربط حادث به قديم\r\nدر اينجا طبعا سؤالى ايراد مىشود كه اگر علت متغير بايد متغير باشد بايد علت حادث نيز حادث باشد و علت چيزى كه فانى مىشود نيز فانى شود . بنابراين ، واجب الوجود چگونه علت حوادث است و همچنين او كه متحرك نيست چگونه علت طبيعت است با آنكه طبيعت متغير است .\r\nدر جواب گوييم : طبيعت از يك حيث ثابت است و از يك حيث متحرك ؛ مثل اينكه زمان از يك حيث ثابت است ، يعنى در تمام مدت حركت يك زمانى و يك طبيعتى است و نظير اين آب روان در جوى هم ثابت است ، يعنى در تمام مدت جريان آب است و هم ثابت نيست براى اينكه حركت مىكند .\r\nطبيعت از اين نقطه نظر كه ثابت است ، معلول مجردات و واجب الوجود است و ليكن علت حركت او اين است كه خودش ذاتا متحرك است و به تأثير علّت\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nخارجى نيست و حكما مىگويند ذاتى غير معلّل است . مثلا واجب الوجود نور را ابتداء ايجاد نمىكند بعد روشنى را به او بدهد ، چون اصل نور همان روشنى است ، و چهار را اول موجود نمىكند بعد آن را زوج كند ؛ زيرا كه چهار وقتى موجود شد خودش زوج است ، همچنين وقتى طبيعت موجود شد خودش متحرك هست ، لازم نيست اول طبيعت را ايجاد كند و بعد به او حركت بدهد . و بنابراين ، حركت طبيعت علت نمىخواهد تا بگوييم چگونه علت او كه مفارق از ماده است و ثابت است علت تغيّر گرديده است .\r\nچون حركت در طبيعت ثابت شد ، مىگوييم وجود حوادث نيز مربوط به حركت مزبور است و همين‌طور كه نمىتوان گفت چرا امروز ديروز ايجاد نشده بود و چرا سال آينده امسال نمىآيد ، زيرا كه سال آينده در وقتى آينده است كه در امسال نيايد و اين از لوازم قهرى حركت زمان است ، همچنين نمىتوان گفت چرا حادث امروز پنجاه سال قبل واقع نشد ، زيرا كه اگر واقع مىشد حادث امروز نبود و حادث پنجاه سال قبل بود و در آن وقت هم حوادثى واقع شد نظير اين و اگر حادث امروزى واقع مىشد يكى از آنها بود كه شده است و گذشت . و همچنين نمىتوان گفت من چرا در زمان پيغمبر صلّى اللّه عليه و آله و سلّم نبودم زيرا كه من در صورتى منم كه فعلا باشم و اگر آن وقت بودم كس ديگر بودم و كس ديگر در آن زمان بوده است .\r\nو بعبارة اخرى من كسى هستم كه سى پشت از آنكه در زمان پيغمبر بوده است دورم و اگر اين سى پشت نمىگذشت ، من من نبودم بلكه آن جدّى بودم كه در آن وقت بوده است .\r\nبه هر حال ، عالم جسمانى از اين نقطه نظر كه ثابت است مربوط به علت است و از اين حيث كه متغير است بايد گفت تغيّر از لوازم ذات خود اوست . و در حديث وارد است « ليس عند ربّك صباح و لا مساء » و در نهج البلاغه و ساير احاديث اهل بيت وارد است كه « واجب الوجود از زمان مجرد است » « 1 » و تجرد از زمان در\r\n\r\n\r\n","description":"","footnote":"\r\n( 1 ) - نهج البلاغة ( تصحيح صبحى صالح ) ، ص 256 ، خطبهء 178 ، و ص 261 ، خطبهء 182 ، و -\r\n","page_name":" 306 ","page_number":306},
  {"content":"\r\n\r\nصورتى است كه تقديم و تأخير نزد حق نباشد ، و اگر نعوذ بالله تقديم و تأخير را در او جايز بدانيم ناچار مقارن با زمان خواهد بود . بلكه تقديم و تأخير در رسيدن به فيض وجود از ناحيهء خود ممكنات است .\r\n\r\nدر اينكه چرا علت هر حركتى طبيعت است ؟\r\nمعلوم است كه حركت در جسم خالى از سه قسم نيست : 1 - حركت طبيعى ؛ 2 - حركت قسرى ؛ 3 - حركت ارادى .\r\nاما حركت طبيعى ، يعنى در جسم حركتى باشد بدون تأثير خارجى و البته علت اين حركت طبيعت است . اما حركت قسرى ، يعنى حركتى كه علت خارجى در جسم ايجاد كند مثل آنكه سنگ به واسطهء فلاخن به هوا پرتاب مىشود ، در اينجا نيز حركت مسبّب از ميلى است كه در خود جسم به واسطهء گشتن فلاخن ايجاد شده و بالأخره قوهء حركت در خود جسم است .\r\nدر حركت ارادى ، مثل حركات حيوان ، باز وقتى ملاحظه مىكنيم مىبينيم علت حركت دست مثلا ، فشار و قوه است كه در خود جسم از قبض و بسط عضلات پيدا مىشود و قبض و بسط عضلات نيز حركتى است كه سبب آن قوه‌اى است در خود آنها ، و ارادهء حيوان موجب ثبوت قوه است نه علّت بلاواسطه حركت ، و آنكه در خود جسم است و براى حركت فشار مىآورد طبيعت است .\r\n\r\nدر بيان اينكه چرا حركت جوهرى محسوس نيست\r\nحركت در صورتى محسوس مىشود كه انسان يك مبدأ ثابتى داشته باشد و چيز ديگر را به او مقايسه كند و اگر ديد اوضاع آنها نسبت به هم فرق مىكند حركت را مشاهده مىكند ؛ مثلا مىبيند حيوانى حركت مىكند ، زيرا كه زمين را\r\n\r\n\r\n","description":"","footnote":"\r\nص 272 ، خطبهء 186 .\r\n","page_name":" 307 ","page_number":307},
  {"content":"\r\n\r\nزير پاى او ساكن مىنگرد و او را مقايسه به زمين مىكند و اگر در ميان اطاق ماشين يا كشتى بنشينيد و دريچه‌هاى اطراف را مسدود كنيد ، نه حركت خود را مىبينيد ، نه حركت ماشين را ، زيرا ثابتى در نظر نيست تا خود را با آن ثابت مقايسه كنيد ، و به همين جهت بوده است كه سالها مردم مىدانستند زمين حركت مىكند ، زيرا كه خودشان هم با زمين حركت مىكردند و اگر شخصى به تبعيت زمين حركت نمىكرد مىديد زمين از زير پاى او بسرعت مىگذرد . طبيعت عالم نيز تماما متحرك است و در بين طبيعت ساكنى نداريم تا حركت به قياس به او معلوم شود ؛ فقط عقل ثابت است و آنها كه خود را از آلودگىهاى طبيعت پاك كرده و از دريچه عقل به عالم طبيعت نگريستند و عالم را مقايسه با عقل خود نمودند ديدند تمام عالم از پيش ديده آنها گذشته به طورى كه دو آن با يكديگر جمع نبودند ولى خودشان ثابت و بر هم احاطه نموده‌اند .\r\nطبيعت گاهى در ضمن حركت صورتهايى اتخاذ مىكند مخالف با صورت سابق ، و انسان گمان مىكند اين صورت لاحقه بغتة و يك‌دفعه حاصل شده است ؛ مثلا تخم كه مىرويد بغتة صورت نباتى بر او پوشيده مىشود و ليكن اين‌طور نيست بلكه تغيير حالت و صورت و تمام خواص آن تدريجى است . و همچنين انسان كه در رحم از منى به اين مقام مىرسد دفعة از حالت جماد محض انسان نمىشود ، بلكه مراحل بسيار نزديك به هم طى مىكند كه انسان به جهت كمال قرب فرق بين حالت سابق و لاحق نمىگذارد ؛ بعينه مثل رشد طفل است كه هر روز بلكه هر ساعت بزرگتر از ساعت پيش است و ليكن به جهت كمى تفاوت انسان گمان مىكند تفاوت حاصل نكرده و بلندى قامت او ثابت است . بعد از مدتى كه زيادات متراكم گرديد ، محسوس مىشود . بين حالت نباتى و حيوانى كه در جنين هست نيز هر روز تغيير حاصل مىشود به طورى كه نبات هر روز ترقى مىكند و وقتى ترقيهاى او متراكم گرديد و به صورت حيوان شد محسوس مىشود و هكذا در ساير امور طبيعت ثابت نيست ، يا رو به زوال و انحطاط است يا رو به ترقى .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nعقيدهء داروين شباهت تامّه دارد با عقيدهء صدر المتألّهين در حركت جوهرى\r\nهمين‌طور كه بنابر عقيدهء صدر المتألّهين در استحالات يك ماده به صور عديده مانند جنين در رحم ، تغيير تدريجى است نه دفعى به طورى كه جنين در رحم تمام مراتب نباتى را از درجهء ناقص تا كامل نزديك به حيوان طى مىكند و بعد از آن داراى خواص پست‌ترين حيوانات است تا كم كم ترقّيات بىاندازه متراكم شده به صورت انسان بشود .\r\nداروين فيلسوف انگليسى عالم را رحم انسان تصور كرده مىگويد : و اين تدريجات در نسل و اعقاب يك نوع به قدرى متراكم گرديده است تا به انسان رسيده و همين‌طور كه حيوان شدن و انسان شدن جنين دفعى نيست ، يعنى در رحم دفعة انسانى ايجاد نشده است ، در عالم خارج نيز وجود انسان دفعى نبوده ، منتها در رحم ترقّيات تدريجى راجع به يك فرد است و در عالم خارج نه راجع به يك فرد بلكه در اعقاب و اولاد است و به اندازهء اين ترقى نزديك به هم و غير محسوس است كه تاريخ پيدا شدن انسان را نمىتوان معين كرد ؛ همين‌طور كه روز سرخ شدن سيب و شيرين شدن غورهء انگور را نمىتوان مشخص نمود .\r\n\r\nرد بر عقيده ارنست هگل و امثال وى كه گمان كرده‌اند عقيدهء داروين مخالف دين و توحيد است\r\nارنست هگل فيلسوف آلمانى و بعضى ديگر گمان نموده‌اند كه عقيدهء داروين مخالف با اعتقاد به خداى متعال است با اينكه از خود داروين نقل شده است كه مىگفت : تدريج و نشو و ارتقا ، مناسبتر با حكمت پروردگار و نظام ايجاد اوست .\r\nو هگل در اين باب اشتباه كرده است ، زيرا كه خداوند اگر ماده را مستعد از براى افاضه صورت حيوان يا انسان ديد ، فورا افاضه مىكند و در اين باب فرق نمىكند كه بتدريج مستعد براى انسان شدن بشود يا دفعة . بر كسى كه در مطالب\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nگذشته غور كند واضح مىشود كه حكما در افاضهء صور جديده اسباب طبيعى را لازم مىدانند و ليكن افعال را نسبت به آنها نمىدهند و فقط داروين سبب طبيعى را معين نموده و گفته كه نشو و ارتقا و تدريج در ترقى است . حكما مىگويند :\r\nاسباب طبيعى هر چه باشند معدّ براى صورت جديده‌اند و نگفته‌اند كه اسباب طبيعى نبايد تدريجى الحصول باشد بلكه چنان كه ملاحظه كرديد صدر المتألّهين با مقام بلندى كه در علم الهى داشته در جنين به قانون نشو و ارتقا تصريح نموده است .\r\nارنست هگل در بيانات خويش ذكر نموده قانون نشو و ارتقا منافى با روايات تورات در ابتداى خلقت كون است ، زيرا كه خلقت را منحصر در شش روز متوالى به ترتيب مخصوصى ذكر نموده است و ابتداى خلقت را چند هزار سال قبل ذكر نموده با اينكه به قانون نشو ، چندين هزار مليون سال براى تكوين انواع لازم است .\r\nدر جواب وى بايد گفت : عيب مذهب داروين آن است كه مبتنى بر استحسان و ترجيح است و دليلى واضح ندارد ، اگر دليلى واضح داشت مىتوانستيم بگوييم منافى با روايات دينى نيست .\r\nاما اينكه مىگويد : ابتداى خلقت را حضرت موسى در زمان نزديك هفت هزار سال قبل ذكر نموده ، مىگوييم : از سياق كتاب تورات معلوم مىشود كه آن حضرت نويسندهء اين كتاب نيست بلكه مورخى اسرائيلى بعد از زمان حضرت موسى تاريخ دنيا را از اول تا زمان حضرت موسى و تاريخ زندگى حضرت موسى تا بعد از رحلت او و واقعهء فوت او را ذكر نموده است .\r\nديگر اينكه مىگويد : خلقت جهان را در شش روز ذكر نموده مقصود اين نيست كه فقط كار خداوند منحصر به اين شش روز بوده است ، بلكه فيض خدايى دائما جارى است و هر روز خلقت مىنمايد چنان كه مشاهده مىكنيم .\r\nحضرت امام جعفر صادق به طورى كه در چهاردهم بحار نقل مىكند به راوى گفت :\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nتو گمان مىكنى همين يك عالم و يك آدم است ، خداوند پنجاه هزار عالم و پنجاه هزار آدم آفريده كه تو در آخر آن عوالم و آن آدمها هستى . « 1 »\r\n وَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ  . « 2 »\r\nاينكه وارد است خداوند آدم را از خاك آفريد ، باز منافى با عقيده داروين نيست ، زيرا كه خداوند مىگويد : ما همهء بنى آدم را نيز از خاك آفريديم ، زيرا كه هر كه بر روى زمين است از اجزاى زمين اخذ شده [ زيرا اجزاى زمين 
  ] غذا گرديده است و غذا را پدر و مادر خورده‌اند و از آن طفل پيدا شده و بدن طفل همه با غذا بزرگ شده و البته غذا اگر نبات است خاك است و اگر حيوان است باز بدن او از نبات پرورش يافته و نبات از خاك .\r\nاينكه وارد است آدم در بهشت بود و از شجره منهيّه خورد ، لذا از بهشت بيرونش كردند ، چنان كه در تورات است مقصود از درخت درخت علم بوده است و از اينجا معلوم مىشود كه اين بيان استعاره است ، زيرا كه انسان ابتدا در باغ و جنگل مسكن خود از نيك و بد چيزى نمىدانست و با اينكه مكشوف العوره بود ملتفت قبح آن نمىشد و اين نهى از خوردن درخت علم ، نهى تكوينى است ، مثل اينكه بگوييم خدا نهى نموده است كه زمين از مدار خود دور تر نشود . و بعد از اينكه به حالت حيوانيت در جنگل مكشوف العوره بود اول مرحلهء ورود در مقام انسانيت و ترقى علم وى اين شد كه فهميد عورتش نمايان است و چون هنوز پارچه‌بافى ياد نگرفته بود با برگ درخت عورت خود را پوشيد ، چنان كه در قرآن است :\r\n بَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ  . « 3 »\r\n\r\n\r\n","description":"","footnote":"\r\n( 1 ) - بحار ، ج 14 ، ص 83 چاپ كمپانى ؛ و ج 57 ، ص 336 چ جديد ، در اينجا در روايت از امام سجّاد عليه السّلام « يك ميليون عالم و يك ميليون آدم » نقل شده است نه پنجاه هزار .\r\n( 2 ) - مائده ( 5 ) : 64 .\r\n( 3 ) - اعراف ( 7 ) : 22 .\r\n","page_name":" 311 ","page_number":311},
  {"content":"\r\n\r\nيعنى : براى خودشان عورتهاشان آشكارا گرديد و شروع نموده از برگ باغ بر خود متصل كردند .\r\nاينكه بعضى گفته‌اند : درخت گندم بود در معناى اين است كه بگوييم درخت غذاى انسان بود و غذاى انسان علم است ، چنان كه مىگويند سخنان وى قند است يعنى شيرين است نه شيرينى كه بر زبان و كام مؤثر باشد بلكه شيرينى معنوى .\r\nو مقصود ما از اين تطويل آن است كه از طرف تورات به هگل جواب بدهيم كه اگر حقيقة به عقيدهء داروين معتقد باشد اين سخنان را مىتواند گفت و گرنه اصل عقيدهء داروين هنوز جز حدس و تخمين و مظنّه چيز ديگر نيست .\r\nامام حسن عسكرى عليه السّلام - چنان كه در عوالم ذكر نموده است - براى يعقوب كندى پيغام فرستاد كه :\r\nشنيدم مىخواهى بر قرآن اعتراضاتى كنى ، بدان كه ممكن است در قرآن چيزى باشد كه تو مقصود آن را ندانى ، آن وقت بر آنچه فهميده‌اى اعتراض كردى نه بر قرآن ، و چون اين امر ممكن است ، از مقصد خويش صرف‌نظر كن و شايد قرآن غير آنچه كه تو فهميده‌اى اراده نموده باشد .\r\nيعقوب بعد از شنيدن اين پيغام آنچه مقصود داشت ننوشت .\r\n\r\nدر مكان و اثير\r\nچيزهايى كه توهم مىشود قديم و بىنياز از علتند زمان و ماده و مكان است ، زيرا كه جمعى تصور كرده‌اند اين امور حادث نبوده و بدون علت موجود بوده‌اند ، اما خداوند علت براى تغيير و تبديل ماده به صور مختلفه است ، و ليكن ما در بحثهاى گذشته ثابت نموديم كه ماده حادث ذاتى و محتاج به علت است و واجب الوجود احدى الذات است و قابل تجزيه و تركيب نيست . بنابراين ، جسم و اجزاى جسم قديم نمىتوانند بود . زمان هم از توابع جسم است ، زيرا كه به هيئت حركت تصور مىشود و حركت از خواص جسم است و چون از توابع\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nجسم است و جسم حادث است آن نيز حادث است .\r\nمكان ، يعنى فضاى خالى از ماده را بعضى تصور مىكنند محتاج به خلقت نيست و بر فرض اينكه خلقت هم نشود ذاتا موجود است و بعبارة اخرى تصور نمىكنند كه فضا موجود نباشد .\r\nبعضى فضا را با اينكه مكانى دانسته‌اند مىگويند هيچ است و وجود ندارد ، بنابراين محتاج به خلقت نيست و فقط چيزى محتاج به خلقت است كه موجود باشد . اين كلام كه در حقيقت تناقض صريح است قابل ردّ و ابطال نيست ، زيرا كه صاحب اين قول معتاد به برهان و دليل عقلى نيست و اگر بود چنين سخن لغو و نامفهوم نمىگفت و در صورتى كه ملتفت اين تناقض نشده برهان را هم نمىفهمد .\r\nبعضى ديگر مىگويند موجود است و آن را بعد مفطور ناميده‌اند و به عبارت ديگر ، فضا جسمى است يعنى قابل تقسيم است در هر سه جهت و ليكن جسم بىماده است .\r\nو اروپاييها خواص ديگرى نيز براى فضاى خالى قائل شده‌اند و آن قابليت از براى تموّج و به اصطلاح خود « الّاشتى سيته » است و از عبارات بعضى چنان استنباط مىشود كه فضا مكانى است و مملو از چيزى است قابل تموّج ، و به هر حال اين شىء قابل تموّج را اثير يا اتر گفته‌اند و مىگويند : اين چيز واسطه در رساندن نور كواكب و حرارت خورشيد و جذب اجسام است ، زيرا كه اين تأثيرات به عقيدهء امروز عبارت از تموّجاتى است كه مسبّب آن جسم مؤثر است و ناچار در بين مؤثر و متأثّر بايد چيزى موجود باشد تا متموّج گردد . و ليكن خواص اجسام ماديه را براى اثير قائل نيستند ، يعنى وزن ندارد و مانند ساير اجسام مجذوب كرات نمىگردد و تداخل در آن محال نيست به طورى كه وقتى كره در ميان اثير حركت مىكند آن را نمىشكافد ، مانند مرغ كه هوا را مىشكافد ، بلكه در بطون اجسام سرايت مىكند و به واسطهء همين است كه از حركت سريع كرات در ميان اثير ، حرارت ناشى نمىشود آن طورى كه از حرارت كرات صغيره در طبقات لطيفهء هوا\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nشهاب توليد مىشود ، زيرا كه حرارت ناشى از معاوقه است اگر قوهء محركه بيش از حركت صادره قوه به خرج بدهد و به واسطهء معاوقه قوهء او به خرج حركت نرود تبديل به حرارت مىشود .\r\nوجود اثير و خواص وى صحيح است ، فقط تداخل كه در آن قائل هستند محال است و دليلى كه ثابت مىكند كليهء اجسام حادثند ثابت مىكند اثير هم حادث است ، چون به اصطلاح ما جسم است ، اگر چه بعضى در معناى جسم تخصيص قائل شوند . و ما ذكر كرديم كه واجب الوجود قابل تجزيه نيست ، اما اثير امتداد دارد و قابل تجزيه است ، پس واجب الوجود نيست .\r\n\r\nقول به وحدت وجود و فرق آن با حلول ، و طرفداران اين عقيده در اروپا\r\nعرفا كلّية قائل به وحدت وجودند و آنها در بين الهيين بسيار غلو نموده وجود غير حق را انكار نموده‌اند و مىگويند اين موجودات ضعيفه پرتوى يا عكسى هستند كه با وجود واجب بر آنها نام هستى روانيست ، همچنانكه ماديين مىگويند : غير از ماده هيچ چيز وجود خارجى ندارد و ساير موجودات از قبيل انسان و حيوان چيزى جز تظاهرات ماده نيستند .\r\nو به هر حال ماديين نيز قائل به وحدت وجودند و در بين اين دو دسته كسانى هستند كه به كثرت موجودات قائل گرديده‌اند . اگر از ماديين بپرسيم : انسان چيست ؟ مىگويد : يك توده موادى كه با هم به نحو خاصى تأليف شده . اگر بگوييم : غير از همان عناصر خارجى چيز ديگر هم وجود خارجى دارد ؟\r\nمىگويد : ندارد . اگر بگوييم : فرق انسان مرده و انسان زنده چيست ، با اينكه عناصر بدن زنده فورا بعد از مرگ پراكنده نمىشود ؟ در جواب مىگويد : در بدن زنده حركت در خون به نحو طبيعى است و قابليت اعضا براى مناصب مخصوصه باقى است و در بدن مرده خون ساكن است و قابليت از اعضا مسلوب . اگر بگوييم : حركت خون و قابليت اعضا ، كه ما به الامتياز مرده و زنده است ، وجود خارجى دارد ؟ مىگويند : ندارد . در اين صورت مىپرسيم : چيزى كه در خارج\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nموجود نيست چگونه ما به الامتياز انسان و جماد شده است ؟ مىگويند : اينها از شئون و اطوار ماده هستند و آنچه در خارج حقيقة موجود است ماده است و اين شئون و اطوار صلاحيت دارند كه ما به الامتياز واقع شوند .\r\nنظير همين گفتگو بين ما و قائلين به وحدت وجود جارى مىشود ، زيرا كه مىگويند : جز خدا هيچ موجود نيست . اگر بگوييم : اين انسان و حيوان و ساير موجودات چه هستند ؟ مىگويند : اينها شئون و اطوار يا تظاهرات موجود حقيقى هستند . اگر بگوييم : چرا با هم فرق دارند و از هر يك اثر خاصى ظاهر مىشود ؟\r\nمىگويند : اين به واسطهء تجلّى وجود حقيقى است در ماهيت ؛ يعنى انسان و حيوان هر دو يك وجودند ، يكى از يك دريچه سر به در كرده و اثر خاصى دارد و ديگرى از دريچهء ديگر جلوه نموده و آثار ديگرى بر وى مترتّب است و اين دريچه‌ها موسوم به اعيان ثابته و بعبارة اخرى معانى اشياء است .\r\nو اگر بپرسيم : آيا اين معانى كه ما به الامتياز يك موجود از موجود ديگرند وجود خارجى دارند ؟ جواب مىدهند : اينها حدّند و وجود را مقيّد مىنمايند و در حقيقت مانع از اينند كه وجود مطلق همهء آثار را داشته باشد ، بلكه اثر را مخصوص به يك صفت مىسازند ؛ مثلا معناى حيوانيت در حيوان ، وجود او را مقيّد مىكند كه آثار لايتناهى بر وى مترتّب نباشد و حدود كلية از اطوار و شئون محدودند مثل سطح و خط كه جسم را محدود مىنمايند ، جز جسم چيز ديگرى در خارج موجود نيست و اين سطح و خط آن را محدود نموده‌اند كه بزرگى آن غير متناهى شده است . در صورتى كه ماهيت - كه وجود مطلق را مقيّد مىكند و دايرهء تأثيرات او را منحصر مىكند - معنايى است عدمى چون همهء آثار او عدمى است و نسبت وجود بايد به چيزى داد كه منشأ اثر باشد نه مانع اثر و در حقيقت ماهيت به منزلهء پنجره است كه نور را متفرّق مىكند ، چون خودش نورانى نيست مىتواند نور را متفرق كند و اگر ذاتا داراى نور بود مانع تابش نمىشد بلكه بر شدت نور مىافزود . ماهيت هم اگر ذاتا موجود مىشد مانع تأثيرات وجود مطلق نبود بلكه بر تأثير چيزى اضافه مىكرد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nامّا فرق بين اين مذهب و حلول آن است كه در حلول دو موجود على حده است كه يكى در ديگرى حلول نموده و حالّ محتاج به محل است ؛ مثل اينكه آب در گل حلول نموده و ليكن در قول به وحدت وجود چيزى غير حق موجود نيست تا خداوند در آن حلول نموده باشد و قائلين به وحدت وجود بىاندازه از احتياج وجود حقيقى كه عين واجب است به چيز ديگر تحاشى دارند و از حلول تبرّى مىنمايد .\r\nصدر المتألّهين ذكر نموده است كه دو موجود مستقل كه هر يك با قطع نظر از ديگرى بتوان آن را چيزى دانست ممكن نيست يكى علت ديگرى باشد به طورى كه از معدوم شدن يكى كه علت است معلول معدوم گردد و همين‌طور كه در طرف علت به جايى منتهى مىشويم كه وجود عين ذات او و وجوب تمام ماهيت وى وجود و افاضه مقتضاى كمال اوست ، در معلول هم مىگوييم نقص و احتياج و بستگى و علاقه عين ذات اوست به طورى كه نمىتوان او را بدون ربط و احتياج تصور كرد . همچنانكه در علت نمىتوان گفت چيزى است كه وجود عارض او شده است ، در معلول نمىگوييم چيزى است مستقل بالذات كه ربط عارض او شده باشد .\r\nبنابراين ، موجودات ممكنه اگر بالاستقلال موجود باشند محتاج به علت نيستند و چيزى كه مربوط به علت است بايد وجودش مانند وجود اعراض باشد ، نظير سفيدى براى جسم كه وجود سفيدى مستقل از جسم نيست منتها در واجب الوجود طورى نبايد فرض كرد كه ذات او محل حوادث شود .\r\nكسانى كه طرفدار عقيدهء وحدت وجود هستند تعبيرات مختلف از مقصود خويش كرده و تشبيهات عديده نموده‌اند . علتش اين است كه اين معنى به زودى مفهوم اشخاص عادى نمىشود ، ناچار بايد به تنظير و تشبيه ، مقصود را نزديك به اذهان نمود . و ليكن عيب تشبيه آن است كه از يك جهت مقصود را نزديك و از جهاتى دور مىكند ، زيرا كه اگر بگوييم نسبت واجب الوجود به ممكنات مثل نسبت دريا و موج درياست ، از يك جهت صحيح است ، زيرا كه\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nموج بدون آب تصور نمىشود و استقلال وجودى ندارد مثل ممكن كه بدون واجب استقلال ندارد و ليكن از جهت ديگر آب قابل تجزيه است و محلى است براى عارض شدن حركات و امواج ، و در واجب الوجود تجزيه و محل حوادث شدن غلط است .\r\nاگر بگوييم : نسبت واجب به ممكن مثل نور بىرنگ است كه از شيشه‌هاى الوان مىگذرد و ملوّن مىشود ، باز از جهتى صحيح است و از جهات ديگر معنى را دور مىكند ، زيرا كه نور تجزيه شده است .\r\nاگر بگوييم : واجب مانند شخصى است كه در اتاق آيينه كارى ايستاده و اين ممكنات به منزله عكسها و مظاهر او هستند كه در هرآينه به وجهى نمايش داده مىشود و آيينه مثل است براى ماهيات يا اعيان ثابته ، اين تشبيه هم اولا تشبيه واجب به اجسام است و ديگر اينكه شخص در ارائه عكس خود محتاج به آيينه است و ليكن واجب در خلق ممكن محتاج به ديگرى نيست .\r\nاگر بگوييم : ممكنات خدا هستند غلط است ، زيرا كه ممكنات بسيارند و خدا يكى است و اينها محتاجند و خدا غنى است و اينها حادثند و خدا قديم و ازلى است . و اگر گوييم : حلول در ممكنات نموده و داخل اينها است ، لازم آيد كه محتاج به ممكنات باشد . و اگر بگوييم : ممكنات حلول بر واجب نموده‌اند مثل سفيدى بر جسم ، باز غلط است ؛ چون واجب الوجود در اين صورت محدود و محل حوادث واقع مىشود .\r\nو ليكن تمام اين سخنها از جهتى نيز صحيح است اگر چه از چند جهت غلط است و شايد از مجموع امثله كه زده‌اند كسى كه اهل ذوق باشد به ضميمهء بعضى ادلّه و مؤيّدات مقصود را اندكى بفهمد . از نويسنده معروف آلمانى گوته نقل شده كه مىگفت : « نديدم كسى معناى وحدت وجود را به طور صحيح فهميده باشد » .\r\nبهترين تعبيرات در وحدت وجود ، تعبير حضرت امير المؤمنين است كه مكرر در نهج البلاغه وارد گرديده ، من جمله در خطبه‌اى كه به اين عنوان درج شده : « و تجمع هذه الخطبة من أصول العلم ما لا تجمعه خطبة » ، مىفرمايد :\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nو لا يقال له حدّ و لا نهاية و لا انقطاع و لا غاية و لا أنّ الأشياء تحويه فتقلّه أو تهويه أو أنّ شيئا يحمله فيميله أو يعدّله . و ليس في الأشياء بوالج و لا عنها بخارج . « 1 »\r\nبلكه اهل ذوق از آيهء مباركهء  وَ هُوَ مَعَكُمْ أَيْنَ ما كُنْتُمْ  « 2 » و آيه  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 3 » همين معنى را مىفهمند و اسم قيّوم كه يكى از اسمهاى الهى است به همين وجه معنى مىكنند .\r\nبعد از اينكه صدر المتألّهين وحدت وجود را با زبان علمى شرح نموده است ، هر كسى در ايران از روى قواعد عقلى خواسته توحيد را بياموزد تحقيقات صدر المتألّهين را پذيرفته و من از كسى كه در اين قسمت از زمان به برهان آشنا شده و قواعد فلسفه را آموخته نديده‌ام ردّى بر اين متألّه عظيم وارد كرده و يا از قوانين موضوعهء او تخلّف نموده باشد .\r\nدر اروپا كسى كه زياد معروف به مذهب وحدت وجود است شخصى است هلندى و از اهل آمستردام بوده موسوم به « سپينوزا » و در قرن هفدهم ميلادى مىزيسته است . يك نفر اروپايى درباره او مىنويسد كه چون سپينوزا حكيم يگانهء هلند عقيدهء خويش را اظهار نمود ، منتسبين به دين بر وى شوريدند و به الحادش نسبت دادند اگر چه از الحاد بسيار دور بود چون از محبت الهى مملوّ بود و شربت خداشناسى را از جام طبيعت نوشيده تا مست گرديد و در پيش خود جز خدا چيز ديگر نديد . و يكى از فلاسفهء آلمان كه تصريح به وحدت وجود نموده « گوته » نويسندهء معروف است ، مىگويد :\r\nهرگز خدا راضى نيست كه فقط از بالا مسلط بر موجودات باشد ، بلكه مىخواهد در باطن كائنات بوده طبيعت را در خود و خود را در طبيعت جلوه بدهد . پس مخلوق خدا و خود او و حيات و قدرت او تمام يك چيزند .\r\nفيلسوف انگليسى موسوم به « شلى » در تأييد وحدت وجود ، خداوند را\r\n\r\n\r\n","description":"","footnote":"\r\n( 1 ) - نهج البلاغه ، خطبه 186 .\r\n( 2 ) - حديد ( 57 ) : 4 .\r\n( 3 ) - ق ( 50 ) : 16 .\r\n","page_name":" 318 ","page_number":318},
  {"content":"\r\n\r\nمخاطب قرار داده مىگويد :\r\nكوچكترين برگ از درختان كه به واسطهء باد حركت مىكند جزئى از توست و پست‌ترين كرمى كه در قبرها ساكن و از بدن مردگان تغذيه مىكند در حيات سرمدى با تو شريك است .\r\nو نيز گفته است :\r\nآن روحى كه در تمام امكنه هست و هر موجودى به سبب آن زنده‌اند ، خداست .\r\nو نيز « هينهء » آلمانى مىگويد :\r\n« وحدت وجود ، دين اهل مملكت آلمان است ولى در باطن آنها مختفى است » و گفته است كه : « خدا و عالم يكى است و در نبات به يك نوع زندگى تجلى نموده ( او آن جذب است نه تنبّه ) و در حيوان به نوعى ديگر تجلى كرده و حيات او شبيه به حيات شخص خواب است و حس مىكند كه وجود دارد ، آنگاه تجلى بزرگتر در انسان نمود كه او شعور و فكر دارد . خداوند در انسان ، مدرك ذات خود ، ظهور نموده است » .\r\nو ديگرى گفته است :\r\nخدايى كه به هيچ حد محدود نمىشود و عالم يك چيزند ، اما كسانى كه گمان مىكنند موجودى خارج از موجودات است او را محدود نموده‌اند . خدا نه فقط سازنده و محرك اول عالم بلكه روح عالم است .\r\nو از كسانى كه معتقد به عقيده سپينوزاى هلندى هستند « لسّينگ » و « هردر » و « شيلرماخر » و « شيلر » را شمرده‌اند .\r\nيك نفر انگليسى بسيار نيكو در لفظى مختصر اصل عقيده و دليل آن را گنجانيد مىگويد :\r\nاگر چيزى غير خدا موجود باشد ، او محدود خواهد شد و در تمام امكنه نخواهد بود و قادر بر همه چيز نمىباشد .\r\nو در بيان مذهب سپينوزا گفته است كه :\r\nدر عالم يك موجود است و آن خداست و خدا مطلق است و محدود نيست و\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nموجودات ديگر از او هستند و در او هستند و وجود آنها وجود باطل و مخلوط با فناست . خداوند را دو صفت است كه به آن دو خود را بر ما ظاهر نموده است ؛ يكى امتداد و ديگرى فكر . پس به امتدادهاى گوناگون اجسام و به فكرهاى گوناگون عقول حاصل شده است . اين دو صفت به منزله دو جامه هستند كه در مكرهاى دائم الحركة در ازمنهء متعاقبه بر او بافته‌اند .\r\nدر مسلمين نيز بسيار سخنان در وحدت وجود نقل گرديده و فعلا محتاج به نقل آنها نيستيم و اگر چه ابتدا در گوش ، سنگين مىآيد و بر نفس دشوار است كه اين كلمات را بشنود بلكه گاهى شخص متعصّب از شنيدن اين الفاظ متغيّر مىشود و ليكن بايد تصديق كرد كه اصل مقصود را نمىشود طورى بيان نمود كه مستلزم تشبيه نباشد و چنان كه گفتيم آنچه بيانات در اينجا شده از يك جهت معنى را نزديك و از جهاتى دور مىكند و اين نظير كسى است كه ديد مسجد را خراب كرده‌اند ، گفت : « خدا خانه خراب شده » . اين لفظ اگر چه صحيح است و ليكن بر مستمع ناگوار است ، چون از خانه خراب معناى غير مقصوده يعنى ضعف خدا ، در ذهن مىآيد . و فرق اين است كه در مثال مىتوان گفت مسجد را خراب كرده‌اند و از محظور ايمن بود و ليكن در وحدت وجود هر لفظى را پيدا كنيم از جهتى مثل « خدا خانه خراب است » مىماند يعنى معنى صحيح است و لفظ زننده و سنگين . بلى فرمايش حضرت امير المؤمنين چون به طور نفى وارد شده است « نه در اشياء حلول كرده و نه از آنها بيرون است » « 1 » زنندگى ندارد و بهتر از همهء بيانات قول خداست كه  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  « 2 » .\r\n\r\n\r\n","description":"","footnote":"\r\n( 1 ) - نهج البلاغه ، خطبهء 65 : « لم يحلل في الأشياء فيقال : هو كائن ، و لم ينأ عنها فيقال : هو منها بائن » . و نيز خطبهء 186 : « ليس في الأشياء بوالج ، و لا عنها بخارج » .\r\n( 2 ) - ق ( 50 ) : 16 .\r\n","page_name":" 320 ","page_number":320},
  {"content":"\r\n\r\nبسم الله الرحمن الرحيم\r\n\r\nقسمت دوم در معاد\r\n\r\nمقدمه :\r\nدر قسمت اول كتاب ، مقصود اين بود كه ابتداى سير وجود از كجا شده و به چه طريق سير نموده ، تا به اينجا رسيده است كه مشاهده مىكنيم . و در اين قسمت بيان اين مطلب در نظر است كه عاقبت وجود فعلى به كجا خواهد بود و سرنوشت هر يك از موجودات چيست . بالأخره در قسمت اول بيان شد كه علت فاعلى وجود چيست و در اينجا بيان مىشود كه علت غايى آن چه خواهد بود و يا مىگوييم آنجا خواستيم بفهميم عالم از كجا آمده و اينجا مىخواهيم بدانيم به كجا مىرود ؛ قال امير المؤمنين :\r\n« رحم اللّه امراء عرف نفسه و استعدّ لرمسه و علم من أين و إلى أين » .\r\nهمين دو فكر كه از كجا آمده و به كجا مىروم انسان را به عقايد و اعمال دينى وادار نموده و تصديق به سعادت و شقاوت و خير و شرّ زمام بنى نوع بشر را گرفته و در مقاصد رهبرى مىكند .\r\nاگر چه هر ملّتى در تشخيص خير و شر عقيده مخصوص اتخاذ نموده و سعادت و شقاوت را به معناى على حده تفسير كرده‌اند و ليكن در اصل اين فكر كه\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nسعادت طلب‌كردنى است از مؤمن و ملحد و مشرك و موحّد ، مخالفتى ظاهر نشده . بنابراين ، بايد گفت مهمترين مسأله كه بايد حل نمود اين مسأله است ، چون تمام افراد انسان تشنهء آنند . اما ساير مسائل در هر علم اختصاص به دستهء خاصى دارد يا آنكه تمام در راه تحصيل سعادت اكتساب مىشوند ، پس فهميدن معناى سعادت مهمتر است .\r\n\r\nفرق بين موجودات حيّه و غير حيّه\r\nفهميدن غايت هر موجود يا سعادت آنها مبتنى است كه فرق كلى بين اجناس آنها داده شود ، مخصوصا انسان كه بيشتر مورد توجه ماست از ساير موجودات امتياز پيدا كند . لذا از اين مسأله شروع مىكنيم كه موجود زنده و غير زنده چه فرق دارند .\r\nموجودات ذى حيات بر نبات و حيوان اطلاق مىشود و موجودات غير ذى حيات بر جمادات مانند معادن و غير آن . فرق اين دو از هم چيست يعنى مصدر حيات كه موجب نمو و تغذيه و توليد مثل در نبات و حيوان است از كجاست ؟ بسيارى از مردم در زمان قديم و امروز هم مىگويند : حيات همان كيفيت تركيب عناصر است . عقيدهء طبيعيين امروز اين است كه حيات از خواص تركيبى است موسوم به « پروتوپلاسما » ، زيرا كه خواص حياتى فقط در موجودى است كه از اين ماده تشكيل يافته و پروتوپلاسما تركيبى است از عناصر مختلفه و اين دوازده عنصر در آن حتمى الوجود است : كاربن ، ازت ، گوگرد ، هيدروژن ، اكسيژن ، فسفر ، كلر ، پوتاسيوم ، سوديوم ، مانيزيوم ، كالسيوم ، آهن . بعضى مواد ديگر مانند : سيليسيوم ، يد ، آلومينيوم ، برم ، مس گاهى يا در بعضى سلولها پيدا مىشود . و مىگويند از خواص پروتوپلاسما اين است كه اگر مجاور با موادى شود كه مناسب و مستعد تغيير كردن باشد آن را به صورت خود در مىآورد و اين گونه مواد ، غذا براى او مىشوند و بالعكس ، بعضى مواد كه ممكن نيست به صورت او درآيد طرد مىكند . و نيز از خواص اين منشأ حياتى ازدياد و تكثّر است\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nو اين در نتيجهء غذا پيدا مىشود . با آنكه پروتوپلاسما را تجزيه كرده و عناصر آن را به دست آورده‌اند مع ذلك مىگويند ممكن نيست انسان به مخلوط نمودن اين اجزا به نسبت معين ، پروتوپلاسماى مصنوعى بسازد و چنان كه در صفحه 8 از فيزيولوژى تصنيف « هدن » مذكور شده است ، كسى كه در صدد ساختن مادهء حياتى است اگر عمل او را مانند كيمياگراهاى قرون وسطى احمقانه بدانيم كه مىخواستند در يك قرع روحى را متجسّد كنند حق خواهيم داشت .\r\nبعضى مىگويند ذرات كوچك عناصر كافى نيست كه به يك اندازه معين تركيب شوند ، بلكه بايد به وضع مخصوصى نسبت به هم قرار گيرند تا يك سلول حياتى از پروتوپلاسما پيدا شود و بشر هنوز قدرت اين را پيدا نكرده كه ذرات آب و فسفر و اكسيژن و غيره را با شرايط مخصوصى پهلوى هم قرار دهد ، اگر چه به نسبت متساوى از اين عناصر مخلوط نمايد و مثل مىزنند به ماشينهاى مصنوعى مانند ساعت كه چرخ و اسباب آن را اگر كيف ما اتّفق تركيب كنيم به كار نمىافتد بلكه ترتيب خاصى بين اجزا شرط است . حيات هم مانند عمل يك ماشين است و آب و فسفر و اكسيژن و غيره را كه مصنوعا مخلوط كنيم ترتيب خاصى در وضع و محل اجزا محقّق نمىشود . لذا نمىتوان پروتوپلاسما را ساخت .\r\nجمعى ديگر معتقدند كه در موجودات حيّه ، جوهر ديگرى غير از مواد با آنها متحد مىشود و آثار مخصوصهء حياتى از آن جوهر است نه آنكه آن جوهر ماده باشد ولى حلول در ماده نموده . نه فقط در موجودات حيّه بلكه در كليهء مركبات حقيقيه كه اثر مركب غير از مجموع اثر اجزا باشد مانند آب كه از اكسيژن و هيدروژن مركب است جوهرى كه غير از مواد عنصريهء آن است با آنها متحد مىشود و آثار خاصّه كه غير از اثر اجزاء است از آن جوهر ظاهر مىشود و اين جوهر موسوم است به « صورت نوعيه » و در موجودات حيّه بخصوص به « نفس » ناميده مىشود . قرينهء اينكه تا صورت نوعيه با مواد متحد نشود آثار خاصه بروز نمىكند اين است كه هيچ اثرى بدون منشأ و علت واقع نمىشود و بايد منشأ و علت آن موجود باشد . اكنون مىگوييم : به صرف مخلوط نمودن اكسيژن و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nهيدروژن آب پيدا نمىشود و به واسطهء نفوذ الكتريسته در مخلوطى از آنها بغتة آب حاصل مىشود . بنابراين ، بعد از حصول آن آيا چيز تازه‌اى موجود شده است يا نشده ؟ اگر چيز تازه‌اى موجود نشده پس چرا قبل از نفوذ الكتريسيته آب پيدا نبود و اگر چيز تازه‌اى موجود شده و با مخلوطى اكسيژن و هيدروژن متحد گرديده آن چيز تازه صورت نوعيه است . و اگر بگوييد : چيز تازه همان الكتريسيته است ، مىگوييم : هيچ كس نگفته كه آب مركب از سه چيز است ؛ يكى اكسيژن و ديگر هيدروژن و سيم الكتريسيته ، بلكه اجزاء ماديهء آب همان دو عنصر اول است و طبيعيين بشدت انكار مىكنند كه جزء غير مادى نيز در تركيب اجسام داخل باشد .\r\nاگر كسى بگويد : آثار جديده بعد از مخلوط شدن اجزا به هم حاصل مىشود و اين آثار از دو عنصر خاص است منتها به واسطهء اختلاط با هم اثر تازه دارد كه قبل از اختلاط آن آثار نيست ، در جواب گوييم : طبيعيين اين مسأله را اقرار نموده‌اند كه اختلاط دو قسم است ؛ يكى اختلاط دو يا چند عنصر بدون آنكه كيفيات هر يك كسر و انكسار كرده انفعالات شيميايى حاصل آيد ، مثل اينكه بخار آب با هوا مخلوط است يا آنكه برادهء مس را با برادهء آهن مخلوط كنيم . و دويم اختلاط دو عنصر يا چند ، به طورى كه كيفيات هر يك در مجاورت ديگر نابود شده و كيفيات و خواص ثالثى كه مربوط به هيچ يك نيست براى مركب حاصل شود . و در اين قسم دويم ، صرف اختلاط و مجاورت اجزا نيست و گرنه با قسم اول فرق نداشت . اين قسم مانند آب كه از اكسيژن و هيدروژن مركب است و مانند پرتوپلاسما مادهء حياتى كه از عناصر خاصه تركيب يافته و مانند قند كه اجزاء تركيبيّه‌اش ذغال و آب است . و البته صحبت ما در اين قسم ثانى است . و مدعى هستيم غير از اجزاء مادى ، جوهرى موسوم به صورت نوعيه عارض مواد شده با آنها متحد مىشود و مناط وحدت طبيعت آن است و وى منشأ آثار خاصه است . به زبان فرانسه اختلاط قسم اول را « ملانژ » و قسم دوم را « كنبى نزن » مىگويند .\r\nو نيز مىگوييم : در حركت ، و لو اينكه از روى اراده هم صادر نشود ، آن چيزى كه سبب حركت است بايد تا آخر حركت موجود باشد ؛ مثلا جسمى كه از\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nبالا به طرف پايين مىافتد بايد پايين بودن به جهتى نسبت به او اولويت داشته باشد كه اين اولويت موجب حركت او شده ؛ لذا جسم در تمام مسافت موجود است تا زمين . همچنين نبات يا حيوان كه به طرف كمال مطلوب خود سير مىكنند بايد آن كمال نسبت به آنها اولويت داشته باشد تا به او برسند و در زمان سير بايد موجود باشند ، چون حركت براى به كمال رسيدن آنهاست . و از جهت ديگر ملاحظه مىكنيم كه مزاج يعنى كيفيت ناشيه از اختلاط عناصر لا ينقطع در تغيير است ، بلكه سير كمالى نبات و حيوان به همين تغييراتى است كه در اختلاط عناصر آن حاصل مىشود . بنابراين ، آن چيزى كه مزاج را به طرف كمال حركت مىدهد و خودش از اول تا آخر موجود است جوهرى است كه با عناصر متحد گشته و موسوم است به نفس و اين غير از كيفيت حاصله از اختلاط است زيرا كه باقى است و كيفيت در تجدد .\r\n\r\nدر اينكه روح حيوانى يك چيز است در بدن حيوان غير از مزاج\r\nاوّلا ، ملاحظه مىشود كه حيوان حركتى بر خلاف مقتضاى طبيعت بالاختيار از او صادر مىشود و در اين حركت خستگى عارض او مىشود . خستگى نتيجه مصادمه بين طبيعت و اراده است ؛ چون وقتى شخص حركت مىكند طبعا بدن او مايل به سكون يا متوجه به پايين است و چون بايد با ميل طبيعت مقاومت كند خستگى عارض مىشود . اكنون مىگوييم اگر در بدن حيوان غير از طبيعت عناصر وى چيز ديگرى موجود نبود ، اين مصادمه واقع نگرديده و خستگى عارض نمىشد .\r\nثانيا ، اينكه وقتى حيوان چيزى را درك مىكند حالت او پيش از ادراك و بعد از ادراك با هم تفاوت دارد و معلوم است تغييرى در او حاصل شده است و ضمنا معلوم است كه ادراك‌كننده حس مىكند كه خودش قبل از ادراك و بعد از ادراك باقى است ؛ يعنى همان كسى كه ادراك ننموده بود فعلا ادراك نموده است .\r\nاكنون مىگوييم تغييرى كه از ادراك در ادراك‌كننده حاصل مىشود آيا در جسم\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمركب از عناصر است يا در چيز ديگر غير از عناصر جسم ؟ اگر در چيز ديگر است معلوم مىشود ادراك كنندهء عنصر جسم نيست و اگر تغيير در تركيب عنصرى جسم حاصل شود آن تركيب اول قبل از ادراك باقى نمىماند ، با اينكه گفتيم حيوان حس مىكند خودش هم قبل از ادراك و هم بعد از ادراك يكى است و همان است كه بوده است .\r\nاگر بگويند : در هر يك از اعضاى حساسهء حيوان مانند چشم و گوش و زبان قوه‌اى است كه آن قوه درك مىنمايد و تغيير در عين جسم حاصل نمىشود بلكه عناصر تركيبى اعضاى حاسه قبل از احساس و بعد از احساس به يك حال باقى است ، مىگوييم : ما مىدانيم كه ادراك كنندهء مبصرات و مسموعات يكى است و بالوجدان مىيابيم كه خود هم مىبينيم و هم مىشنويم نه آنكه يك نفر ببيند و يك نفر ديگر بشنود . اما قوا در جسم پراكنده است و اگر آن كس كه بيننده است حقيقة قوهء چشم بوده و البته قوه شنوايى در چشم نيست بايد كسى كه ديده از مسموعات به كلى بىخبر باشد و همچنين شنونده از مبصرات و هكذا ساير قوا .\r\nآن چيزى كه در حيوان هم مىشنود و هم مىبيند و هم ساير مدركات را ادرك مىكند و هم اراده دارد ، آن موسوم به روح حيوانى است . فعلا غرض ما همين است كه ثابت كنيم اين شىء با صفت وحدت در حيوان هست و غير از قواى پراكنده است كه صفت وحدت ندارد . و غير از كيفيت اختلاط عناصر است كه هرگز بر يك قرار نيست . و ليكن آيا جسمانى است يا مجرد ؟ فعلا در صدد آن نيستيم .\r\n\r\nتجرّد نفوس حيوانيه\r\nاگر چه وحدت نفس حيوانى ثابت شد و ليكن همين اندازه كافى نيست براى اثبات اينكه مجرد از جسم است . در اين مبحث مىخواهيم ثابت كنيم نفوس حيوانيه اعم از انسان و غير انسان مجرد است ؛ يعنى حلول در يكى از اعضا ننموده مانند قوهء شامه و باصره كه به پراكنده شدن عضو از بين برود . مشّائين در اين مسأله\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمخالفند ، يعنى مىگويند نفس حيوانى منطبع و از اعراض جسم است و ليكن بسيارى از حكماى اسلام قائل به تجرد آن شده‌اند بلكه بعضى از فلاسفهء اروپا مانند « فالاماريون » دليل بر تجرد هر مدركى آورده است .\r\nادله‌اى كه صدر المتالهين در كتاب اسفار « 1 » ذكر نموده است ، اول اينكه حيوان به واسطه استيلاى حرارت بدنش لا ينقطع در تغيير است به طورى كه احتياج به غذا اثبات اين مطلب را مىكند و ليكن شخص او از اول حيات تا آخر آن باقى است .\r\nبه اين دليل فلاماريون در اول كتاب خود موسوم به مجهول و مسائل روحى اشاره كرده مىگويد :\r\nاتحاد هميشگى - من - با وجود تغيير و تبديل دائمى ماده مغز . . . اثبات مىكند وجود روحانى روح ما و بقاى آن را بعد از فناى اعضاى بدنى . انتهى .\r\nو چنان كه معلوم است اين دليل در حيوان نيز جارى است .\r\nدوم اينكه بعد از اثبات وحدت و مغايرت نفس با مزاج و قوا يا قوه‌اى است على حده و در عضوى از اعضاى بدن مانند مغز حلول نموده يا مجرد از بدن است . و به هر حال معلوم است كه حيوان وجود خود را ادراك مىنمايد و اگر نفس حيوان ، يعنى آن قوه كه مجمع همه ادراكات و ارادات حيوانيه است ، در عضوى مانند مغز قرار داشته باشد عالم به وجود خويش نخواهد بود چون هيچ قوهء جسمانى خودش را درك نمىكند ؛ مثلا چشم خود را نمىبيند و انگشت زبرى و درشتى خود را بلا واسطه به قوهء لامسه ادراك نمىنمايد ، براى اينكه قوهء جسمانى اگر بخواهد چيزى را ادراك كند بايد مدرك در آن تأثيرى كند و به عبارت ديگر يك نوع فشارى بر مدرك وارد آورد و چون خود جسم در خود تأثيرى نمىكند اين است كه خود را درك نمىنمايد . و بنابراين ، آن قوه كه در حيوان مجمع ارادات و ادراكات اوست در هيچ عضوى از اعضاى وى حلول ننموده و مجرد است .\r\n\r\n\r\n","description":"","footnote":"\r\n( 1 ) - اسفار ، ج 8 ، ص 42 - 44 ، چاپ 9 جلدى .\r\n","page_name":" 327 ","page_number":327},
  {"content":"\r\n\r\nبنابر تقرير فوق ، كسى نمىتواند بگويد كه علم حيوان به وجود خويش به اين است كه بدن خود را مىبيند ؛ چون در مبحث سابق بيان كرديم كه در حيوان يك قوهء ديگر غير از قواى پراكنده كه هر يك منصب مخصوصى دارند و غير از بدن است كه او مجمع همه است و آن قوه را مىگوييم كه مدرك خويش است و در اين مبحث ثابت مىنماييم كه در هيچ عضوى نيست .\r\n\r\nدر انواع قواى نفس حيوانى\r\nحيوان را دو چيز از نبات تميز داده ؛ يكى حس و ديگر حركت بالإراده . قواى حسى انواع عديده دارد ، مانند حواس خمسهء ظاهره و حواس باطنه . قواى باطنه نيز انواع دارد ، زيرا كه در مغز قوه‌اى است كه محسوسات را به ياد دارد ، مثلا چيزى را كه ديده يا شنيده‌ايد باز در خاطر مىتوانيد مجسم كنيد . همين عمل مستلزم دو قوه است ، زيرا كه اگر چيز ديده را فراموش نكرده باشيد باز هميشه در خاطر شما مجسم نيست بلكه به اختيار خويش در پيش نظر مىآوريد و گاهى به چيز ديگر مشغول مىشويد . پس در شما قوه‌اى است كه اشياء غائب را پيش خود مىبيند و قوهء ديگرى است كه وقتى به كار ديگر اشتغال داريد و از آن صور غائبه غافل هستيد آنها را نگاهدارى مىكند تا باز اگر خواستيد متذكر شويد در پيش ذهن شما حاضر مىشود و اگر اين قوهء دوم صور غائبه را از دست داده باشد شما فراموش مىكنيد و هرچه تأمّل و اعمال نظر كنيد آن صورت غائب در ذهن شما نمىآيد . در صورتى كه قوهء اول آن صور غائبه را حاضر نداشته باشد شما غافليد ولى فراموش نكرده‌ايد ، و اگر قوه دوم حاضر نداشته باشد اصلا فراموش كرده‌ايد .\r\nآنچه گفتيم راجع به محسوساتى است كه زمان حس نمودن آنها در سابق بوده است .\r\nو در مغز قوه ديگرى است كه چيزهاى غير محسوس به حواس ظاهر را نيز مىفهمد ؛ مثلا گوسفند علاوه بر اينكه گرگ را به چشم مىبيند ، دشمنى او را كه\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nديدنى نيست نيز ادراك مىكند و نيز قوه‌اى دارد كه وقتى اين معانى مدركه را درك نمود و از آن منصرف و غافل شد ، باز فراموش نكرده است .\r\nقوه‌اى كه صور غائبه را پيش خود مجسم مىكند موسوم است به حس مشترك و قوه‌اى كه آنها را نگاهدارى مىكند مادامىكه شخص فراموش ننموده موسوم است به قوهء خيال و قوه‌اى كه معانى غير محسوسه را درك مىكند موسوم است به قوهء واهمه و آنكه معانى را بعد از درك در زمان غفلت فراموش ننموده نگاهدارى مىكند قوهء حافظه است . و در حيوان و انسان غير از همهء اينها قوهء تركيب و تفصيل معانى است از هم ، اگر چه در حيوان ناقص و جزئى است . و به واسطه اين قوه است كه وقتى كلاغ برق تفنگ را مىبيند فرار مىكند چون قصد انسان را از آثار عمل او استنباط مىكند و اين را متصرفه و متخيّله مىگويند .\r\nبه عقيدهء حكما در حس ظاهر هم مدرك حس مشترك است ، منتها گاهى از خارج ، يعنى مجراى حواس ظاهره صورت ، به او مىرسد و گاهى از باطن ، يعنى قوهء خيال كه حافظ صور است .\r\nفلاسفهء اروپا غير از قوّهء ادراك و قوهء حركت ، يعنى اراده ، چيز ديگرى هم در حيوان ثابت نموده‌اند كه مانند آن دو مميّز ذاتى حيوان است و آن را به زبان فرانسه « سانسيبيليته » مىگويند ، يعنى قوهء انفعال . چون بعضى حالات روحى از قبيل ميل و شهوت ، لذت ، الم ، اندوه ، عشق ، سرور و امثال ذلك از صفاتى است كه در حيوان موجود است و منشأ آن در روح حيوانى است و لذا در ساير موجودات نيست و ليكن دو قوّهء مدركه و محركه كافى در آن نيست ، لذا مجامع قوا در حيوان سه است . به عقيدهء آنها لذت صرف ادراك نيست ، زيرا كه بسيارى امور را انسان درك مىكند و از آن لذت نمىبرد و ذاتا فرق است بين اينكه خط خوب و نقاشى نيكو را ببيند يا خط و نقش مطلق را .\r\n\r\nدر اينكه كداميك از قواى حيوان مجرد است\r\nروح حيوان ذاتا بيان شد كه مجرد است ، يعنى اگر بدن او همراهش نباشد\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمعدوم نمىشود و ليكن اين مطلب معلوم نشد كه اگر از بدن مفارقت نمايد باز قوايى كه در حيات دارد بعد از مفارقت نيز خواهد داشت يا نه . مثلا روح بعد از مفارقت از بدن داراى قوّهء باصره و سامعه و قوّهء محركه و قوّهء واهمه و حافظه خواهد بود يا آنكه بعد از مفارقت از بدن داراى لذت و الم و سرور و حزن مىشود يا نمىشود . شكى نيست كه بدن از براى حيوان به منزلهء آلتى است كه در مقاصد خود به كار مىبرد ، و به اين جهت افعالى از حيوان كه به وسيلهء اين آلات انجام مىگيرد اگر آلات معدوم شوند حيوان از انجام آن عاجز است .\r\nحواس خمسهء ظاهره ، واسطه در حس نمودن مشاهدات است و بعد از بطلان اينها حس از بين مىرود و نيز قوايى كه به واسطهء مغز انجام مىگيرد ، بعد از موت نابود مىشود . و همچنين با نداشتن دست و پا و ساير اعضا ، حركت و عمل در بين نيست .\r\nمع ذلك ، بايد تصديق نمود كه ادراك غير از حس است ؛ يعنى حيوان با نداشتن چشم چيز را نمىبيند به طورى كه شعاع از اجسام خارجى وارد جليديه شده و تأثير در عصب باصره كند و ليكن آيا ممكن نيست به نوعى ديگر غير از تأثير شعاع در جليديه چيزى مدرك واقع شود ؟ همچنين در سامعه و ساير حواس ؟\r\nشخص در عالم رؤيا و بىهوشى و بعضى امراض چيزهايى مشاهده مىكند كه يقينا در خارج موجود نيست و هيچ تأثيرى در عصب باصره و جليديه پيدا نشده است ! اين چيزها را انسان با چشم نمىبيند ، زيرا كه ديدن چشم به تأثير نور است در جليديه . اينها به قوّهء ديگرى غير چشم مرئى هستند شايد قوه‌اى در دماغ است كه در باطن چنين صورى را مشاهده مىكند و اگر دماغ از بين برود ديگر اين قوّه موجود نباشد .\r\nشيخ الرئيس و امثال وى همين‌طور گفته‌اند ، يعنى مشاهدهء اين امور منسوب به حس مشترك است و حس مشترك در دماغ است و بنابراين ، قواى ادراكيهء حيوان ، كلية ، چون به واسطه دماغ يا اعضاى حاسّه است ، بر فرض اينكه روح او مجرد هم باشد ، از بين مىرود ؛ يعنى انسان بعد از مردن از اين قوا هيچ همراه\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nندارد و عقيدهء حق غير اين است .\r\nاما قوايى كه منشأ حركت است ، چون حركت از خواص اجسام است ، به كلى روح حيوان بدون بدن از آن عاجز است و در اين مسأله فرقى بين اقسام حركات نيست حتى حركت فكرى و تجدد حالات از قبيل منتقل شدن از حالت حزن به سرور و از سرور به حزن و از جهل به علم و از علم به جهل و از فراموشى به التفات و بالعكس ، تمام اينها حركات است و به واسطه اجسام انجام مىگيرد .\r\nمجرد هر چه هست همان است كه هست و تغيير نمىكند . به عقيدهء صدر المتألّهين صاحب اسفار صور مثاليه مجردند و روح حيوان در تصور آنها احتياج به جسم ندارد . ولى تصديق مىكند كه در مطلق حركات و تجدد حالات بدن واسطه و آلت است و اعضا نسبت به علوم و احساسات معدّ هستند به طورى كه اگر ممكن بود ابتدائا روح حيوان بدون بدن موجود شود هيچ چيز را درك نمىنمود ؛ يعنى عالم به جزئيّات يا كليات نبود و ممكن نبود كه عالم شود ، زيرا كه انتقال از جهل به علم تجدد حالت است و تجدد حالت به واسطهء جسم انجام نمىگيرد . ولى پس از آنكه داراى جسم شود ، از راه حواس براى او تجدد حالت يعنى انتقال از جهل به علم پيدا مىشود ، اما در اصل درك كردن صور محسوسات آلت را واسطهء ادراك قرار نمىدهد . بنابراين ، آلات به منزلهء شخصى است كه ديگرى را برداشته به تماشاى صحرا مىبرد و اين شخص دوم در تماشا اولى را واسطه قرار نمىدهد بلكه خودش مىبيند . و ليكن در مذهب شيخ الرئيس آلات به منزلهء ذره‌بين يا دوربين هستند كه واسطه در تماشا واقع مىشوند .\r\nبنابر عقيدهء صدر المتألّهين اگر چه روح حيوان بعد از مفارقت بدن آلات حس را فاقد است و ليكن اين آلات او را به ادراك رهبرى نموده‌اند و فعلا خودش بالاستقلال مدرك است و در ادراكات حاصله احتياج به آنها ندارد . بلى ، ادراك تازهء ديگرى براى او حاصل نمىشود . و به مذهب شيخ الرئيس ادراكات حاصله نيز از او محو مىشود ، زيرا كه نفس را در ادراك مستقل نمىداند ، بلكه مىگويد به وسيلهء حواس و اعضاى بدن درك مىنمايد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\n\r\nدر ادلّهء تجرد قوهء خيال\r\nاولا نسبت قوهء خيال به صورى كه براى او حاصل مىشود به عليت است ، يعنى اين قوه فاعل و موجد اين صور است و اگر قوّه بود جسمانى فاعل و علت نمىشد ، چون محال است جسم و قوّهء جسمانى علت براى صور بشوند و بيان اين مطلب در قسمت اول گذشت .\r\nاگر كسى بگويد : از كجا دانسته شد كه اين قوه علت است براى صور حاصله ؟\r\nمىگوييم : اگر فاعل نباشد بايد محل براى اين صور باشد ، چون ادراك نمودن به اين است كه مدرك براى مدرك حاصل شود و مدرك در صورتى مرتبط به مدرك است كه در آن حلول نموده يا معلول وى باشد ، و چون صور ممكن نيست حلول در قوّه نموده باشند ، بايد گفت معلول او هستند .\r\nاگر كسى بگويد : چه ضرر دارد كه بگوييم صور خيالى حلول در قوهء خيال نموده و قوهء خيال از اعراض يك عضو بدنى مانند مغز باشد ؟ در جواب مىگوييم : ممكن نيست اين صور در قوّهء جسمانى حلول كرده باشد ، چون انسان در يك وقت صور مختلفه و متباينه را ادراك مىنمايد ؛ مثلا مربع و مخمّس و هشت ضلعى . و ما مىدانيم كه اگر در يك جسم كوچك صور مختلفه حلول بكند ، شكل يكديگر را به هم مىزنند و موجب خلط و اشتباه مىشود . علاوه بر اين ، گاهى محال است كه دو شكل عارض يك قوه جسمانى شود ؛ مثلا جسم هم كره باشد و هم مكعب و وقتى ماكره و مكعب را با هم تصور مىكنيم نبايد گفت اين دو صورت در قوّهء خيال كه جسمانى است حاصل شده ، بلكه بايد گفت اين صورتها را نفس ، على حده و ممتاز از هم ايجاد مىكند .\r\nفلاماريون در كتاب خود موسوم به قبل از مرگ ( صفحه 42 ) نيكو گفته است كه خلاصهء آن را ترجمه و نقل مىنماييم :\r\nكسانى كه مىگويند صور مدركه عبارت از تغييراتى است كه در مغز منطبع مىشود ، مانند تأثير صدا در صفحهء فنوگراف ، نظرى سطحى نموده‌اند ؛ زيرا\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nكه اگر صور مبصرهء اشياء در مغز منطبع باشد ، بايد انسان از يك چيز هزاران بلكه ميليونها صورت در خاطر نگاه دارد ، چون هر چيز اگر چه خيلى ثابت و بدون تغيير باشد بر حسب نقاطى كه از آنجاها ديده مىشود تغيير شكل و مقدار و درجهء لون مىدهد و در صورتى كه بيننده در محلى ثابت و چشمش هيچ حركت نكند باز تأثيرات و نقشهاى نامحصور كه هيچ ممكن نيست مجتمعا روى چشم قرار گيرند بر جليديه شما وارد آمده و به مغز منتقل مىشود . . . و مع ذلك اين مطلب قابل انكار نيست كه قوّهء مدركه از هر شخص يك صورت واحد نگاهدارى مىنمايد و اين امتحان ثابت مىكند كه ادراك يك تأثير مكانيكى نيست . و همين سخن را در قوّهء سامعه مىگوييم ، چون يك كلمه كه از اشخاص مختلف صادر شود يا از شخص واحد در زمانها و جمل مختلفه بر صفحه فونوگراف ، از هم متمايز است پس چگونه صورت ذهنيه شبيه به صفحهء فونوگراف خواهد بود ؟\r\nخلاصهء بيان اين فيلسوف اين است كه وقتى يك چيز در ذهن دو مرتبه يا بيشتر مدرك واقع شد حكم مىنماييم كه يك صورت است و در انطباعات جسمانى صورتهاى مختلفه از تأثيرات مختلفهء يك چيز حاصل مىشود كه ابدا حكم به وحدت آنها نمىتوان كرد .\r\nثانيا ، در قسمت اول ، در اتحاد عاقل و معقول گذشت كه در ادراك بايد مدرك و مدرك متحد شوند . در صور حسّيه نيز حاس و محسوس بايد متحد شوند و اگر حاسّ قوّهء جسمانى باشد ممكن نيست با صور مختلفهء بزرگ و كوچك و متباين از هم متحد گردد .\r\nاگر كسى بگويد : از مقتضاى دليل اول چنين استفاده شد كه نفوس حيوانى علت براى ايجاد صورند و به مقتضاى اين دليل بايد با هم متحد شوند . بنابراين ، چگونه ممكن است چيزى هم علت باشد و هم متحد با معلول ؟ در جواب گوييم :\r\nعلت با معلول نوعى اتحاد دارد ، چنان كه در بيان وحدت وجود گذشت نفس انسان در عين اينكه غير از قواست و هيچ احتياج به آنها ندارد ، مع ذلك با همه\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمتحد است به طورى كه وقتى چشم چيزى را ببيند نفس ديده و اگر گوش بشنود نفس شنيده و هكذا . و در عقيدهء وحدت وجود نيز هر فعلى را نسبت به خدا مىتوان داد ، اگر چه از مخلوق صادر شده باشد . در عين اينكه ادراكات را مجرد مىدانيم ، وساطت آلات را منكر نيستيم و اين نظير درد است كه به واسطهء بريدن عضو حاصل مىشود و ليكن ادراك درد اصلا ربطى به بدن ندارد بلكه روح در آن مستقل است .\r\n\r\nوجود نفس ناطقه در انسان\r\nالبته معلوم است كه در هوش و ادراك ، بين انسان و حيوان فرق بسيار است ، زيرا كه علوم دقيقه را اكتشاف نموده ، قواعد براى زندگانى وضع كرده ، در دقايق موجودات اطلاعات حاصل شده ، علت امراض و راه علاج اختراع نموده از قواعد گردش كواكب و افلاك مطلع گرديده و غير ذلك . و نيز معلوم است كه اين همه ترقى به آلات جسميه پيدا نشده است ، زيرا كه حيوانات در حس كاملا با انسان شريكند و قوّهء حافظه نيز در آنها هست به طورى كه مدركات خويش را در ياد دارند و مع ذلك ترقى نكرده‌اند . پس در انسان قوّهء ديگرى هست . يك وسيله براى تحصيل معلومات حس است و ليكن بعد از حس و در وقت حس و قبل از حس بايد قوّهء ديگرى را به كار برد تا انسان چيزى استنباط كند . مثلا انسان ماه را در آسمان مىبيند كه از غرّه تا سلخ اشكالش تغيير مىكند و آنچه از حس فهميده مىشود همين است و بس ، و حيوان نيز همين را مىبيند . ولى بعد از حس كردن اين فكر در انسان علاوه مىشود كه بايد نور ماه از خودش نباشد ، زيرا كه اگر از خودش بود هميشه مانند خورشيد روشن بود و يقينا از جاى ديگر بر او تابيده است ، و چون منبع نورى در اين نزديكى جز خورشيد نيست بايد نور ماه از خورشيد به او رسيده باشد . اين معلومات كه بعد از حس نمودن است فقط براى انسان حاصل مىشود و حيوان ديگر اين فكرها را نمىكند .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nانسان به تجربه اين حكم كلى را استنباط مىكند كه چيز بزرگ هرچه دور تر شود كوچكتر به نظر مىآيد . بنابراين ، انسان و حيوان هر دو ماه را در آسمان كوچك مىبينند ، ولى انسان ضمنا مىداند كه حقيقة بسيار بزرگتر از اين است كه ديده مىشود و اين علم او كلى است نه اينكه تخصيص به همين يك چيز داشته باشد .\r\nولى حيوان اين مطلب را نمىداند و در هوس اين نمىافتد كه بفهمد مقدار حقيقى آن چقدر است و هرگز زاويهء اختلاف منظر را براى فهميدن اين مقصود به كار نمىبرد و هندسه و مثلثات نمىخواند . انسان پس از اينكه فهميد ، ماه بسيار بزرگتر از اين است كه ديده مىشود ، يعنى استنباط مىكند كه بايد چيزهايى در ماه باشد كه ما به سبب دورى آن را نمىبينيم و در هوس اين كار مىافتد كه وسيله‌اى براى مشاهده آن پيدا كند و چون مىداند كه دوربين عدسى زاويه رؤيت را بزرگ مىكند ، آنها را نوعى ترتيب داده تلسكوپ مىسازد و متوجه آسمان مىكند و با حس كوه و دره‌هاى ماه را ادراك مىكند .\r\nاين ادراك اگر چه به حس است ، ولى حسى است كه قبل از وى بسى عقل زحمت كشيده و حيوان از چنين حسى عاجز است و شايد اگر حيوانى با تلسكوپ به ماه نگاه كند كوههاى آن را ببيند و ليكن سايه‌هاى كوه را نمىتواند اندازه بگيرد و مقدار حقيقى ارتفاع كوهها را معين كند چنان كه انسان به اين عمل موفق شده .\r\nاز بيانات فوق معلوم شد كه تا حس محفوف به عقل نباشد موجب علم و كمال نيست و اين عقل كه گاهى خطاى حس را نيز معين مىكند موسوم است به قوّهء نطق و نفس انسان را « نفس ناطقه » گويند .\r\nاگر كسى بگويد : ما در حيوانات اعمالى مشاهده مىكنيم كه موافق مصالح خود به جا مىآورند ؛ مثل مورچه كه براى زمستان توشه جمع مىكند ، معلوم مىشود او نيز از حس نتيجهء كلى گرفته كه بعد از گرما سرماست و در سرما حركت و پيدا كردن روزى ممكن نيست و همچنين خانه ساختن بعضى حيوانات\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nمانند روباه و موش صحرايى يا زندگانى زنبور عسل و اختيار سلطان و حشم و غير ذلك دليل عقل آنها است . مىگوييم : حيوانات در افعال خود مسخّرند و كاملا مختار نيستند و به اين جهت تماما به يك طبيعت و يك روش زندگى مىكنند ، بر خلاف انسان كه هيچ تجدّدى در طبيعتشان حاصل نمىشود . و اينكه ديده مىشود اعمال آنها موافق مصلحت آنهاست دليل عقل آنها نيست ، زيرا كه ملاحظهء مصلحت در امور تكوينى شده است ، مثلا وجود چشم و گوش و زبان چه اندازه داراى مصلحت است ولى خود انسان اين مصلحت را رعايت نكرده است بلكه در خلقت او اين مصلحت از طرف خالق مراعات شده . در طبيعت حيوانات نيز اين اعمال گذاشته شده كه در بجا آوردن آن مسخّر باشند ، ولى رعايت اين مصلحت از طرف خالق است . و به اين جهت است كه وقتى اين اعمال بديعهء حيوان را مىبينيم مىگوييم جلّ الخالق ! و از آن حكمت الهى را مىفهميم ، اما وقتى مىبينيم انسان صنعت بديعى مىكند نمىگوييم در اين صنعت خداوند چقدر حكمت به خرج داده است . بلى ، در تكوين انسان كه در تحت اختيار او نيست وقتى دقايق مصلحت را ملاحظه مىكنيم مىگوييم تبارك الله أحسن الخالقين !\r\nبه هر حال ، حيوان در اعمال و ارادات خود مسخّر است و حال وى شبيه است . به حال انسان ؛ وقتى كه غضب يا شهوت بر او مستولى مىشود و ارادهء وى مقهور و مسخّر طبيعت شده اختيار از دست عقل سلب مىشود و در آن حال مانند حيوان مسئول اعمال خود نيست . بر هر حيوان هم يك طبيعتى مسلّط است كه او را به كار وامىدارد و ممكن نيست سرپيچى كند ؛ مثلا يك نوع سگ كه وفادار است عمل اختيارى او نيست ، لذا سگ بىوفا پيدا نمىشود ، اما انسان اين طور نيست . و گربه كه طبيعة متملّق است يا مراعات نظافت مىكند باز از روى شعور و عقل نيست ، لذا يك گربهء بىتملّق و لاابالى بىنظافت وجود ندارد و از همان كوچكى كه تجربيات حاصل نكرده و كسى وى را نياموخته ، دست و صورت خود را مىشويد و به طرف انسان كردنش مىكند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nآثار نفس ناطقه در علم و عمل\r\nحيوان را از غير حيوان ، حركت بالإراده و ادراك ممتاز نموده و بعضى فلاسفهء اروپا قوّهء تأثّر و انفعال را نيز زياد نموده‌اند . اكنون بايد ديد نفس ناطقه وقتى با اين قوا در انسان اجتماع نمود چه آثارى دارد ؟ اولا ، در حركات و اعمال نفس ناطقه آمر و ناهى حركات انسان است ، چون هر اراده يك مرجع لازم دارد ، نفس ناطقه هم در فعل يا ترك اولويتى ملاحظه مىكند و گاهى اولويت راجع به ارضاى قواى شهوانى و غضبى است و گاهى راجع به خير و صلاح . در حيوانات ، مرجع اراده همان شهوت و غضب است و غايت ملحوظ در حركات آنها جزئى و آنى الحصول است و هرگز خير و صلاح كلّى در نظر آنها نيست و ليكن انسان جز شهوت و غضب غايت ديگر نيز در نظر مىگيرد . اگر گربه‌اى بچه گربهء ديگر را بخورد مرجع اين عمل شهوت اوست و اين شهوت جلوگير ندارد ، هرگز تصور اين مطلب كه اين عمل ظلم به هم جنس است و ظلم قبيح است در خاطر او خطور نمىكند و چون ظلم و قباحت امور كلى هستند و به حواس ظاهره محسوس نمىشوند ، اصلا حيوان آن را درك نمىكند ، به اين جهت مسئول اعمال خود نيست . انسان بر خلاف اين ، دو مرجع در اراده‌اش است ؛ يكى طبيعى و يكى عقلى ؛ همين‌طور كه نمىتوان بر سنگ ايراد گرفت كه چرا از ديوار افتاده سر مرا شكستى چون قادر بر جلوگيرى خود نيست ، حيوان هم قادر بر جلوگيرى خود نيست ، ولى انسان قادر است و مرجع عقلى مىتواند از مرجع طبيعى او جلوگيرى كند .\r\nپس نتيجهء نفس ناطقه براى انسان اين است كه امور غير محسوسه يعنى كليات را ادراك مىنمايد ، من جمله حسن و قبح و صلاح و فساد را ، و به اين جهت در اعمال خويش مسئول و بر ارتكاب قبايح قابل ملامت و مؤاخذه است .\r\nدر ادراكات ، نفس ناطقه آثارى دارد ، من جمله فكر و استنباط است . اگر\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nقوّهء انسان در نظريات منحصر به حس بود حس از همان محسوس تجاوز نمىكند ؛ وقتى انسان چيزى را ديده همان را فهميده كه ديده است و از آن پى به چيز ديگرى نمىبرد و ليكن قوّهء ناطقه در انسان موجب شده كه از معلومات خود مجهولاتى نيز معلوم كند ، چنان كه مثل آن را در فصل سابق بيان كرديم .\r\nو ديگر از آثار نفس ناطقه ادراك كليات است . بيان اين مطلب هم اگر چه شده و ليكن به جهت توضيح بازمىگوييم كه وقتى انسان مىخواهد موجود جزئى خارجى ، مثلا درختى را ، ادراك بكند بايد درخت روشن بوده و تموّجات نور از او وارد جليديه گرديده و در اعصاب تأثير كند تا شخص آن را ببيند ، و ليكن معناى كلى درخت كه مدلول اين اسم عام است در هيچ جاى دنيا نيست تا بر يكى از اعصاب انسان تأثير كند ، بلكه ذهن پس از ديدن افراد عديده يك معناى عام مشترك بين آنها از افراد انتزاع نموده و مىگوييم كلّى را درك كرده است و چون فكر و استنباط در محسوسات جارى نيست اين امور كلّيه منشأ براى تكميل علوم بشرى گرديده است ؛ زيرا كه مطالب مجهوله را از روى معلومات خويش استنباط نموده‌اند .\r\nدر تأثيرات و انفعالات نيز لذّات و آلام عقلى توسط نفس ناطقه براى انسان حاصل مىشود ؛ زيرا كه انسان از به جا آوردن تكاليف و اعمال خير و ادراك معلومات لذت مىبرد و از خلاف آن عقلا متألّم مىشود و عشق به امور معنوى حاصل مىكند .\r\nاگر كسى بگويد : در صورتى كه فكر و استنباط از خواص نفس ناطقه باشد ، بعد از مفارقت از بدن نيز داراى فكر و استنباط خواهد بود يا نه ؟ در جواب مىگوييم : فكر حركت است و حركت از خواص جسم است . ملاحظه كنيد كه چطور انسان در فكر احساس خستگى مىكند ؛ اگر امر روحانى بود كشمكش و مصادمه كه موجب خستگى است پيدا نمىشد ، همين‌طور كه انسان از كثرت معلومات خسته نمىشود بلكه فهمش بهتر مىشود . و ليكن نفس ناطقه قوّهء مفكّره\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nرا كه در دماغ است آلت براى كار خود قرار مىدهد و چون خودش مدرك كليات است به مقصود نايل مىشود و بعد از مفارقت بدن ، ديگر تكميل و تحصيل علوم ممكن نيست .\r\n\r\nدر اينكه چرا نفس انسان را ناطقه گفته‌اند\r\nبه طورى كه در دو فصل سابق گذشت ، تفاوت انسان با حيوان در ادراك است ؛ يعنى انسان قوّهء ادراكيهء ديگرى غير از حواس دارد كه به واسطه آن امور غير محسوسه را مىفهمد . به چه مناسبت اين خاصيت ذاتى را در تسميه ملاحظه نكرده‌اند و آن را ناطقه خوانده‌اند ؟ براى آنكه نطق ، يعنى سخن گفتن ، بالاترين مظاهر ادراك كليات است . به طورى كه از مشاهدهء حيوانات معلوم مىشود خصوصيات اعضاى هر يك مناسب با احتياجات آنهاست ؛ مثلا حيوانات نواحى بارده داراى پشم و كرك زيادند و حيوانات علف‌خوار روده‌هاشان بلندتر است از گوشت‌خوار ، و معده‌هاشان به قسمتهاى مختلفه تقسيم شده ، زيرا كه تحليل و هضم علف مشكلتر از گوشت است . طيور آبى بين انگشتهاى پايشان پرده كشيده شده تا شنا كنند و مرغهايى كه از حيوانات رودخانه‌ها شكار مىكنند پايشان بلند است تا در آب كه مىايستند بدنشان بيرون از آب باشد و هكذا .\r\nنطق براى فهمانيدن مطالب شخص است به ديگران و عمده احتياج براى چيزهايى است كه يك نفر استنباط نموده و ديگرى ندانسته است ، و در حيوانات فقط انسان استنباط دارد و حيوانات ديگر دايرهء معلوماتشان منحصر به محسوسات است . بنابراين ، آنها احتياج به نطق ندارند ، علاوه بر اينكه در تكلّم هميشه كلمات كلّى و عام استعمال مىشود و لفظ جزئى و خاص بندرت مستعمل است و حيوانات ديگر معناى عام را كه محسوس نيست نمىفهمند تا براى آن نعت وضع كنند . به اين جهات سخن گفتن از لوازم ادراك كليات است و نفس انسان را ناطقه ناميده‌اند . در اصطلاح حكما ، نفس ناطقه عبارت اخرى از مدركهء كلّيات است .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nكلمهء 356 [ رسالهء قطب‌نما و قبله‌نما 
  ]\r\nاين كلمه رساله‌اى بسيار گرانقدر به شرح ذيل است :\r\nبسم اللّه الرحمن الرحيم الحمد لله رب العالمين رسالهء قطب‌نما و قبله‌نما در فرق قطب جغرافيايى و قطب مغناطيسى زمين و معرفت سمت قبله از قطب‌نما و تميز قطب‌نما از قبله‌نما اين كرّاسه رساله‌اى است به نام قطب‌نما و قبله‌نما ، به قلم اين خوشه‌چين خرمن بزرگان ، حسن حسن‌زاده آملى كه در فرق قطب جغرافيايى و قطب مغناطيسى زمين ، و معرفت سمت قبله از قطب‌نما ، و تميز قطب‌نما از قبله‌نما سخن مىگويد . اميد است كه رساله‌اى در موضوع خود خواندنى و ماندنى بوده باشد .\r\nقطب‌نما را به تازى « بوصله » و « حكّ » مىنامند و به فرانسه بوسل (  Boussole  ) مىگويند كه با كلمه « بوصلهء » عربى بسيار نزديك است . و به انگليسى كمپاس (  Compasse  ) مىخوانند .\r\nدر هر يك از گران لاروس « 1 » و دائرة المعارف بزرگ فرانسه قرن نوزدهم « 2 » در واژهء « بوسل » از قطب‌نما بحث شده است .\r\nدر دائرة المعارف عربى محمد فريد وجدى در مادهء « المغناطيس » « 3 » از قطب مغناطيسى بحث شده است . و در هر يك از دائرة المعارف فارسى به سرپرستى\r\n\r\n\r\n","description":"","footnote":"\r\n( 1 ) - ( ج 2 ، ص 314 ، ط 1 ) .\r\n( 2 ) - ( ج 1 ، ص 641 ، ط 1 ) .\r\n( 3 ) - ( ج 9 ، ص 282 ، ط 1 ) .\r\n","page_name":" 340 ","page_number":340},
  {"content":"\r\n\r\nمصاحب ، و لغتنامهء دهخدا در مادهء قطب‌نما بحثى مفيد از قطب‌نما به ميان آمده است .\r\nو همچنين مآخذ و مصادر بسيار ديگر در تصرف راقم است و ذكر آنها به طول مىانجامد .\r\nما مطالب منظور خود را در بيان عبارت نسخه‌اى كه ياد مىشود ، در ده ماده ارائه مىدهيم :\r\nنسخه‌اى خطى در علم شريف هيأت كه به فارسى نيك درست و استوار ، حائز اهميّت شايان و حاوى فوائد بسيار ، و در خور تحسين و تمجيد بىشمار است ، از عالمى روحانى پربار و بزرگوار به نام « محمد بن الحسن التسترى » ( رضوان لله تعالى عليه ) در تصرف اين خوشه‌چين خرمن معارف بزرگان است . اين نسخهء يكتا به قطع وزيرى در 291 صفحه تحرير شده است ، و حاكى است كه مؤلف آن از علماى عصر قاجار و جامع در معقول و منقول بوده است . مؤلف ، نامى بر آن اثر گرامى ننهاده است ، جز اين كه در ظهر آن مرقوم است : « قبلهء شيخ محمّد » .\r\nدر ابتداى آن پس از چهار صفحه در بيان اهميّت صلات و تعيين قبله و معرفت اوقات مىفرمايد :\r\nفلذلك كلّه ، اين ذرّهء بىمقدار ، تراب اقدام علماء اخيار محمد بن الحسن التسترى كه در علوم چند خوشه‌چينى نموده بنابر خواهش بعضى از برادران ايمانى كه از اجابت و امتثال فرمايش ايشان گزير و گريزى نبود به خاطر فاتر چنان خطور نمود كه به توفيق لله تعالى اين دو مطلب ( يعنى معرفت قبله و وقت ) را با بعض متعلقات به قدر الوسع و الطاقه بسطى تمام و تنقيحى به اكمال انتظام داده . . . .\r\nولى افسوس كه چنين اثر گرامى ناتمام مانده است ؛ اعنى مؤلف به اتمام آن دست نيافته است . نحوهء تحرير مطالب و رشتهء انتظام معارف آن به شيوه و شاكلهء كتاب مستطاب ما « دروس هيئت و ديگر رشته‌هاى رياضى » است . در آن كتاب از آن جناب استفاده نموده‌ايم و به نقل نكات علمى آن تبرّك جسته‌ايم . در همين مسألهء قطب‌نما كه موضوع اين بحث ماست گويد :\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nو از جمله آلات مصنوعه كه سمت قبله را از آن معيّن كنند قطب‌نماست ، و آن معروف است كه حقّه مانندى سازند مدوّر كم عمق از فلزّ برنج و غيره . در وسط آن سوزن مانندى نصب كنند ، و ميلى از مغناطيس مستطيل بر آن سوار كنند كه يك سر آن بالطبع به شمال مايل است ، و طرف ديگرش به سمت جنوب ايستد كه از طرفين آن دو نقطهء شمال و جنوب را در هر مكان معلوم نمايند ، و آن ميل به منزلهء خط نصف النهار باشد . و دورهء آن را به 360 قسم نمايند كه به منزلهء دائرهء افق بود ، و آن را چهار ربع كنند كه هر ربعى نود درجه شود ، و بر سر هر ربعى يكى از چهار سمت مشرق و مغرب و شمال و جنوب رقم كنند . و بر روى شيشهء آن شبكه‌اى از برنج و نحو آن قرار دهند ، و در وسط آن عقربه‌اى نصب كنند كه يك سر آن به وسط محكم باشد ، و طرف ديگرش بر تمام آن دائره بگردد . و چون دو طرف ميل مذكور را بر دو نقطهء جنوب و شمال آن دائره منطبق سازند ، پس عقربهء برنجى را بگردانند و بر درجه‌اى گذارند كه در جهت و مقدار مساوى باشد با انحراف موضع مطلوب ، پس در آن حال آن عقربه مسامت قبلهء آن موضع خواهد بود .\r\nو اين به واسطهء ميل طبيعى مغناطيس است به جانب شمال و جنوب ، و حكمت اين قوهء جاذبه را تاكنون احدى معلوم نكرده است . و آن از حكمتهاى بالغهء الهيه\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nاست كه خالى از غرابت نيست ، و از قبيل محبّت و تعشّقى است كه حضرت بارى تعالى در بسيارى از مخلوقات سارى و جارى ساخته :\r\nاما وجود محبّت در انسان و حيوانات در غايت وضوح و اشتهار است كالشمس في رابعة النهار . و در نباتات ، مانند عشقه كه آن را به فارسى « لبلاب » خوانند . و در جمادات مانند مغناطيس . و در مركّبات جماديّه مانند كهربا و امثال آن . بلكه بعضى آن را در اعداد قائل شده‌اند و گفته‌اند هر دو عدد كه مجموع كسور هر يك مساوى باشد با عدد ديگر مثل عدد دويست و بيست با عدد دويست و هشتاد و چهار كه مجموع كسور عدد اول با عين عدد ثانى متساوى باشند ، و كسور عدد ثانى مساوىاند با عين عدد اول ؛ كما لا يخفى على المحاسب . و چنين دو عدد را از اعداد متحابّه دانند ، و علماء أعداد و طلسمات ، در تحبيب طالب و مطلوب ، اين دو عدد را با عدد اسم هر دو در مربّعات پر كنند به أنحاء مختلفه ، و گويند به حسب تجربه يافته‌ايم موجب تحبيب عظيم است .\r\nبالجمله كيفيّت تعشّق در انواع موجودات حاصل است كه يكى از آنها مغناطيس است نسبت به جذب حديد . بلكه به قول بعضى صادر اول همان محبّت است ، نظر به حديث قدسى مشهور كنت كنزا مخفيّا فأحببت ، ( - ا ه - ) و شك نيست كه سبب نظام عالم محبّت است كه همان منشأ جميع حركات اهل عالم است ، كما لا يخفى .\r\nو در كتاب جام جم نقل كند كه اوّل كسى كه خاصيّت حركت مغناطيس را از هر سمت به جانب شمال استنباط نمود « راجر بكان ايلچستر » نام است كه در اواخر رجب سال 693 هجرى وفات نمود . و چون در مغناطيس سه كيفيت و صفت است ؛ يكى جذب آهن كه واضح است ، ديگر حركت و ميل آن به جانب شمال چنان كه در آلات قطب‌نما محسوس مىشود و اين نيز ظاهر و روشن است ، و صفت سيم آن اين است كه سوزن و ميل مغناطيس از نقطهء شمال و جنوب گاهى منحرف گردد به طرف مغرب يا مشرق و اين كيفيت به حسب اختلاف ازمنه و امكنه مختلف باشد . و اول كسى كه اين صفت او را معلوم نمود « رابرت نارمن » بود از حكماى لندن در سنهء 988 هجريه .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو قطب‌نماى ملّاحى را حكيم « فلويوجيوجا » در سال 702 اختراع نمود . به قول ميرزا جعفر خان مشير الدوله در كتاب حسابش در سنهء 707 بوده .\r\nو قطب‌نماى مصنوعى در سنهء 1264 هجرى اختراع گرديده ، و مخترع آن معلوم نيست ، و روز به روز ترقى و شهرت يافت .\r\nو در اطلس بلاك كه در سنهء 1267 هجرى باسمه شده ، در صفحهء سيوم ، حركت و ميل قطب‌نما را به جانب مشرق و مغرب به تفصيل معلوم نموده ، و مختصرى از آن در اين رساله ذكر مىشود تا انموذجى باشد . و گويند اين اختلاف به مرور دهور مختلف مىشود . و در تاريخ 1272 هجرى مقدار انحراف آن از اين قرار بود كه در اين جدول نموده مىشود ، و جدول اين است :\r\n[ تصوير 
  ]\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nو مراد از اين درجات ، انحراف ، در بلادى كه در جدول ثبت شده ، نهايت انحراف قطب‌نماست در آن بلد در اوقات سال . و گويند به حسب اختلاف فصول تفاوت كند و مختلف شود . علاوه بر آنكه به مرور سنوات ، همان مقدار نهايت انحراف مختلف شود . و شايد در بعض بلاد گاه منعدم شود ، باز پيدا شود . و هنوز ميزان و معيارى درست از براى اين اختلاف به دست نيامده .\r\nفالحاصل ، اين اختلاف كه در قطب‌نما پيدا شده ، باعث قلّت اعتبار و اعتماد بر آن گرديده ، پس بايد آن را همه وقت امتحان و اختبار نمود به دائره هنديه و خط نصف النهار آن ، يا به غير از دائرهء هنديه از طرق و قواعدى كه خط نصف النهار را به آن قواعد استخراج كنند . و معتبر در همه وقت و همه‌جا همان خط نصف النهار است كه صحيح استخراج شده باشد .\r\nنكتهء لغويّه : لفظ « مغناطيس » بعد از ميم غين معجمه است ، و بعد از الف ، طاء مؤلّفه .\r\nو تاء منقوطه نيز صحيح است ؛ لكن در السنهء عموم ناس بلكه اشخاص خاص و فصيح به قاف بعد از ميم اشتهار يافته در تلفّظ و كتابت ، و اين از اوهام خواص است فافهم و اغتنم ! و لفظ اوهام در مثل اين مقام ، جمع وهم به فتح هاء است ؛ به معنى غلط نه به سكون آن به معنى توهّم ، بسيارى چنين توهّم نموده‌اند . فتدبّر .\r\nاين بود تمام عبارت مرحوم شوشترى مذكور از كتاب ياد شده دربارهء انحراف مغناطيسى قطب‌نما از قطب جغرافيايى كه نقل كرده‌ايم .\r\nهمان‌گونه كه در پيش هشدار داده‌ايم مسألهء شمال جغرافيايى و شمال مغناطيسى ارض ، و به عبارت ديگر فرق ميان قطب جغرافيايى و قطب مغناطيسى ارض و توجه به زاويهء انحراف ، در به كار بردن آلات قطب‌نما اهميّت بسزا دارد ، كه اكثر بدان آگاهى ندارند و نمىدانند كه در تعيين سمت قبلهء بلاد ، انحراف مغناطيسى را كه گاهى شرقى و گاهى غربى از قطب جغرافيايى است بايد رعايت كرد .\r\nخلاصه اينكه معرفت به قطب جغرافيايى و قطب مغناطيسى زمين ، براى تحصيل خط نصف النهار حقيقى كه در امتداد قطب شمال و جنوب جغرافيايى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nاست ؛ نه مغناطيسى ، اهميّت بسيار بسزا دارد و براى به دست آوردن قوس انحراف قبلهء بلاد و خط سمت قبله بايد توجه داشت كه شمال و جنوب مغناطيسى با شمال و جنوب جغرافيايى اشتباه نشود . اغلب و اكثر مردم بدين مطلب اهم توجه ندارند . جاى بسى شگفتى است كه چگونه جناب علّامه حيدر قلى سردار كابلى ( قدس سرّه الشريف ) كه خود استاد متبحّر در علم فلك و رياضيات عاليه بوده است ، در رسالهء گرانقدر تحفة الاجلّه فى معرفة القبلة بدان اشارتى نفرموده است . اكنون در ده شماره در بيان برخى از عبارات كتاب يادشدهء مرحوم شوشترى گوييم :\r\n1 . آن كه گفته است : « و از جمله آلات مصنوعه . . . » آنچه در تعريف دستگاه قطب‌نما آورده است ، بيان صورت صنعت يك نوع آن است . قطب‌نما را انواع گوناگون است ؛ بدين معنى كه به اشكال مختلف ساخته شده است ، چنان كه در حدود ده نوع صنعت قطب‌نما در تصرّف راقم است . يك نوع آن به نام « آيينهء گيتىنما » است كه در درس نود و پنجم كتاب دروس هيئت و ديگر رشته‌هاى رياضى آن را وصف كرده‌ايم . و عمده در انواع قطب‌نما ، عقربهء مغناطيسى است كه بر صفحه‌اى مدرّج نصب شده است ؛ به گونه‌اى كه بر آن دور مىزند و در حالت سكون ، يك سر آن به سمت قطب شمال مغناطيسى ، و سر ديگر آن به سمت قطب جنوب مغناطيسى خواهد بود . اين عقربهء مغناطيسى در حالت سكون ، گاهى با خط نصف النهار كه خط زوال است مطابق است ، كه هر دو يك خط در سطح دائرهء نصف النهارند و هر دو خط زوال‌اند ، و گاهى با آن تقاطع مىكند . و تقاطع بدين سبب است كه خط نصف النهار مانند دائرهء نصف النهار از دو قطب جغرافيايى مىگذرد ، و اين خط همواره ثابت است ؛ زيرا كه دو قطب جغرافيايى ثابت‌اند ؛ اما خط ديگر كه عقربهء مغناطيسى مفروض است ، همواره در سطح دائرهء نصف النهار نيست ؛ زيرا كه از دو قطب مغناطيسى شمال و جنوب مىگذرد ، و قطب مغناطيسى گاهى از قطب جغرافيايى فاصله مىگيرد ؛ لذا عقربهء مغناطيسى با خط نصف النهار تقاطع مىكند . و بايد دانست كه دو قطب\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمغناطيسى يك جا ثابت نيستند ؛ بلكه ميدان چرخش و نوسان دارند . و اين ميدان مغناطيسى از اسرار طبيعت ، موجب اعجاب است ، و در كتب مربوط دربارهء آن مطالبى مذكور است . و محل شمال مغناطيسى در نقطه‌اى در حوالى شمال كشور كانادا است .\r\n2 . و آن كه گفته است : « و اين به واسطهء ميل طبيعى مغناطيس است . . . » ناظر به عبارت جام‌جم است كه گويد :\r\nدر كتاب هيدن در باب مغناطيس چنين نوشته است كه « استرميوس » در كتاب خود در تاريخ وقايع سال 1682 مسيحى مطابق 1093 هجرى چنين نوشته است كه « التارف » چنين گفته است كه قوّت جاذبهء مغناطيس را هيچ كس درست معلوم نكرده است ، و كسى كه كاشف اين سرّ باشد به ما معلوم نگشته است ؛ ليكن آن كسى كه خاصيّت حركت او را از هر سمت به جانب قطب شمال استنباط كرد « راجر بكان ايلچستر » بود كه در « سامرست شيئر » مسكن داشت و در هفدهم جون 1294 مسيحى ، مطابق 693 هجرى در اواخر رجب سال مزبور وفات كرده است .\r\nو اهل ايطاليا مادهء او را از مادهء فولاد و آهن دانسته‌اند . و از آنكه اختلاف او دائم به يكسان نيست ، « هوى ليوس پيستل » مكشوف ساخت . و آن كسى كه قطب‌نماى ملّاحى را اختراع كرد « فلويوجيوجا » بود كه يكى از اهل « نيپلس » است كه در سال 1302 مسيحى ، مطابق 702 هجرى اختراع نمود .\r\nو ميل و انحراف اين آلت مخصوصه را در سال 1576 مسيحى مطابق 984 هجرى تا سال 1580 مسيحى ، مطابق 988 هجرى « رابرت نارمن » كه يكى از سكنهء لندن بود معلوم نمود . و مشهور در سنهء 1580 مسيحى شد و به تجربهء حكيم « جيلبرت » در سنهء 1600 مسيحى ، مطابق 1009 هجرى رسيد .\r\nو قطب‌نماى مصنوعى در سنهء 1751 مسيحى ، مطابق 1164 هجرى اختراع گرديد و روز به روز ترقى و شهرت يافت . « 1 »\r\n\r\n\r\n","description":"","footnote":"\r\n( 1 ) - جام‌جم ، ص 43 ، ط 1 ، چاپ سنگى رحلى .\r\n","page_name":" 347 ","page_number":347},
  {"content":"\r\n\r\n3 . و آن كه گفته است : « و از قبيل محبّت و تعشقى است كه . . . » آرى محبّت ، اصل وجود است ، و عالم از حركت حبيّه موجود است و به تعبير شيخ اكبر در فصّ موسوى فصوص الحكم :\r\n« إنّ الحركة أبدا أنّما هي حبيّة و يحجب الناظر فيها بأسباب أخر و ليست تلك » تا آن كه گويد : « فكانت الحركة التي هي وجود العالم حركة الحبّ ، و قد نبّه رسول اللّه صلّى اللّه عليه و آله و سلّم على ذلك بقوله : « كنت كنزا مخفيا لم أعرف فأحببت أن أعرف » فلولا هذه المحبّة ما ظهر العالم في عينه . . . » « 1 »\r\nدر نكتهء 664 و 894 كتاب هزار و يك نكته مطالبى شيرين در اين موضوع هست ، رجوع بفرماييد .\r\n4 . و آنكه گفته است : « كالشمس في رابعة النهار » رابعة النهار همان و تد السماء است كه در مقابل و تد الأرض است ، بدان بيان كه در درس بيست و سوم دروس هيئت و ديگر رشته‌هاى رياضى به تفصيل گفته آمد ، و ليكن بدين نظر كه هرگاه برج را از غارب به توالى ، و يا از طالع به خلاف توالى شماره كنند ، اوّل برج چهارم رابعة النهار است و آن در منتصف نهار است كه زمان غايت ارتفاع شمس هر روز در آفاق استوايى و مائلى است ؛ چه اينكه محل تقاطع دائرهء نصف النهار با منطقه البروج است و منطقه البروج دائرهء شمسيّه است - به كلمه 233 رجوع شود .\r\n5 . و آن كه گفته است : « و در نباتات مانند عشقه . . . » عشقه را به فارسى رايج روز « پيچك » گويند . اين حكم اختصاص به پيچك و ديگر رستنيها و كانيها ندارد ، بلكه  سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ  .\r\nگياهى است كه هرگاه بوته‌اى از آن در گوشهء دشتى برويد و بوتهء ديگر آن در گوشهء ديگر - چنان كه قرص « آفتاب‌گردان » همواره به سوى آفتاب است - نگاه اين دو گياه نيز به روى يكديگر است و گل آن با گل اين مانند دو چشم باز و گشاده يكديگر را مىنگرند ، بدين روى آن را « گل عاشقان » گويند ، چنان كه شكل\r\n\r\n\r\n","description":"","footnote":"\r\n( 1 ) - شرح قيصرى ، ص 456 ، ط 1 ، چاپ سنگى .\r\n","page_name":" 348 ","page_number":348},
  {"content":"\r\n\r\nهندسى « بوسان » را ، بوسان .\r\nشيرينتر اينكه هرگاه ميان مرد و زنى دلتنگى پديد آيد ، دو گل از دو بوتهء گياه عاشقان را دم مىكنند و فنجانى را به مرد مىخورانند و فنجانى را به زن تا با هم آشتى كنند .\r\n6 . و آن كه گفته است : « هر دو عدد كه مجموع . . . » در علم اعداد و حروف ، « رك ، رفد » كالمثل السائر در قلم و منطق دانشمندان ارثماطيقى دائر است . « رك » 220 و « رفد » 284 است .\r\nرك ، رفد ، از اعداد متحابّه‌اند . در كتب و رسائل حروف و اعداد در خواص اعداد متحابّه سخن بسيار است . مرحوم ملّا احمد نراقى در خزائن آورده است كه :\r\n« اعلم أنّ للعدد أقساما كثيرة » تا اين كه گويد : « و العددان المتحابّان فهما العددان اللذان تكون الأجزاء العادّة لكلّ منهما نفس الآخر كالمائتين و العشرين ، و المائتين و أربعة و ثمانين . و للعددين المتحابّين خواص كثيرة مبيّنة في مقامه . . . ( ص 30 مطبوع به تصحيح و تعليق اين فقير الى الله تعالى شأنه ) .\r\nو وجه عادّ اجزاى هر يك از « رك » و « رفد » ديگرى را چنان است كه در تعليقهء آن نگاشته‌ايم بدين صورت :\r\nخمس 44 5 : 220 ربع 55 4 : 220 نصف 110 2 : 220 220 / 20 ، 11 20 : 220 220 / 11 ، 20 11 : 220 عشر 22 10 : 220 220 / 55 ، 4 55 : 220 220 / 44 ، 5 44 : 220 220 / 22 ، 10 22 : 220 220 / 220 ، 1 220 : 220 220 / 11 ، 2 110 : 220\r\nو مجموع اجزاى مذكور ( 110 ، 55 ، 44 ، 22 ، 20 ، 11 ، 10 ، 5 ، 4 ، 2 ، 1 ) مساوى با « رفد » و عدد آن 284 است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nو همچنين است - 284 - نصف آن 142 است ، و ربع آن 71 ، و 284 / 71 آن 4 ، و 284 / 142 آن 2 ، و 284 / 284 آن 1 ، و مجموع اين اجزا مساوى با « رك » و عدد آن 220 است .\r\nبه عنوان تنوّع بحث و پديد آمدن شوق و ذوق و گرايش و آگاهى به رشته‌هاى ارثماطيقى - به شرط اين كه هم عهد باشيم كه : « حرف از ما و عمل از ديگران » و بر آن استوار باشيم - ، از « رك ، رفد » سخن به ميان مىآوريم : در اثر قويم و قيّم « وفق المراد في علم الأوفاق و الأعداد » تأليف منيف عالم جليل مرحوم فتح اللّه بن محمد رضا الحسينى المرعشى الشوشترى آمده است كه :\r\n« اشارتان ، بل بشارتان في بيان « رك و رفد » : الأولى بدان كه عدد رك و رفد از اعداد متحابّه است . و در خلاصة العلوم از محقق دوانى نقل شده كه در اخلاق جلالى كيفيّت اعداد متحابه را به تقريبى ذكر نموده و فرموده كه آن دو عدد است كه كسور هر يك از آن دو ، عين عدد ديگر شود ، چون دويست و بيست ( رك ) ، و دويست و هشتاد و چهار ( رفد ) . و حكماء گفته‌اند : اگر دو شخص را نفاق اتفاق افتد در أمرى ، اين دو عدد را در لوحى نهاده با خود دارند ميان ايشان محبّت و التيام حاصل شود . و عدد كمتر را براى محبّ تعيين كرده‌اند ، و عدد بيشتر را براى محبوب .\r\nو در حاشيه كتاب اخلاق در ملحقات نوشته كه : « الأعداد المتحابّة هي التي أحدها زائد على الآخر ، و الآخر ناقص ، و أجزاء كل واحد منهما مساوية لجملة الأخر . الأول 220 ، و الثانى 284 ، و الثالث 2024 ، و الرابع 2296 ، إذا كتب على مأكول و أكله إنسان ألف بينهما بالمحبّة . و ليكتب على زبيب أو تمر أو ما شاكل ذلك من الحلاوة . و ينبغى أن يفعل ذلك و الزهرة بريئة من النحوس متصلة بالمريخ من تثليث أو تسديس » . انتهى .\r\nالبشارة الثانية في كيفية وضع رك و رفد ، و العمل بهما في وجه مخصوص : بايد بگيرى عدد اسم طالب را ، و اضافه كنى بر آن عدد - رك - را ، پس ملاحظه كنى اگر عدد حاصل زوج است و نصف صحيح دارد مجموع را تنصيف كنى ، و از نصف\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nچهار عدد بيندازى و مابقى را در خانه اول گذارى ، و يكى يكى اضافه كنى و بر وى تا به خانه پنجم ، و در خانه پنجم عوض يكى دو تا اضافه كنى ، پس در ششم و هفتم يكى يكى اضافه كنى .\r\nو اگر عدد حاصل فرد است و نصف صحيح ندارد ، يكى كه باعث كسر است از مجموع مىاندازى پس باقى را تنصيف مىكنى ، و از نصف سه عدد مىاندازى و مابقى را در خانه اول ثبت مىكنى و در دويم و سيوم تا هشتم يكى يكى اضافه مىكنى ، پس مىگيرى عدد اسم مطلوب را و عدد رفد را اضافهء آن مىكنى و به دستور مسطور نيز عمل مىكنى يعنى هرگاه عدد حاصل نصف صحيح دارد تنصيف مىكنى و از نصف چهار مىاندازى و مابقى را در خانه نهم ثبت مىكنى و يكى اضافه مىكنى تا خانه دوازدهم ، و در سيزدهم دو تا اضافه مىكنى ، پس در چهاردهم و پانزدهم و شانزدهم يكى يكى اضافه مىكنى . و اگر عدد حاصل نصف صحيح ندارد ، اول از مجموع يكى مىاندازى پس مابقى را تنصيف مىكنى و از نصف سه عدد مىاندازى و مابقى را در خانه اول ثبت مىكنى و يكى يكى اضافه مىكنى مىروى تا خانه شانزدهم . و مراد به خانه اول در اينجا خانه اول از دوره سوم مربّع است كه خانه نهم آن باشد .\r\nو اگر عدد طالب فرد باشد و مطلوب زوج ، يا به عكس ، بر هر يك به موافق ضابطه‌اى كه گفته شد عمل مىكنى .\r\nو بايد اين عمل در ساعت زهره يا روز زهره باشد ، و كتابت به زعفران و گلاب باشد ، و بعد از اتمام به عود و كندر و زعفران بخور نمايد ، و اين عزيمت را كه مذكور مىشود به دور وفق نويسند ، و سى مرتبه عزيمت را بر وفق بخوانند ، و عزيمت اين است :\r\nيا هلعانيّة ، يا شمعانيّة ، يا نورانيّة حرّكوا الأرواح السّاكنة المسكّنة في رفد المطلوب بحبّ رك الطالب حتّى يصير الطالب مطلوبا ، و المطلوب طالبا ، و أوفوا بعهد اللّه إذا عاهدتم و لا تنقضوا الأيمان بعد توكيدها و ما ذلك على اللّه بعزيز .\r\nتنبيه مفيد : رك ، جلب رفد مىكند ، چنان كه اگر هر يك از رك و رفد را در\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nمربّع چهار در چهار وضع كنند ، و طالع وقت نوشتن سعد بود ، و برجى كه طالع باشد صاحب او دوست قمر بود يعنى ناظر باشد با قمر به نظر تسديس يا تثليث .\r\nكسى كه حامل رفد باشد جويا و خواهان آن كسى باشد كه حامل مربع رك است و اين دو مربع را محبّ و محبوب گفته‌اند . و صورت آن دو مربّع اين است :\r\nرفد رك اين بود عبارت كتاب « وفق المراد . . . » در بيان « رك ، رفد » كه نقل كرده‌ايم . و بدان كه مربع چهار در چهار را در أعمال جمالى به كار مىبرند ، و پنج در پنج را در أعمال جلالى . چنان كه فرموده‌اند :\r\n چار در چار با هم آميزد * پنج در پنج فتنه انگيزد \r\nلذا رك ، رفد را كه از أعمال جمالى است در مربع چهار در چهار وضع مىكنند .\r\nو وفق مربع چهار در چهار اشرف اوفاق است ، و آن از افلاطون الهى است .\r\nبدان كه هر عددى كه در مربّعى از مربعات ألواح وفقى نهاده مىشود ، اول بايد زكات آن عدد داده شود و عدد مزكّى در مربّع وفقى وضع شود تا عمل مثمر و منتج باشد . زكات عدد مانند زكات مال است ، و بقول شيخ أجل سعدي :\r\n زكات مال بدر كن كه فضله رز را * چو باغبان ببرد بيشتر دهد انگور \r\nو طريق أخذ زكات اين است كه عدد وفق را - اگر مربّع است 4 ، و اگر مخمّس است پنج ، و اگر مسدّس است 6 ، و هكذا - در خودش ضرب كنند ، و از حاصل يك عدد كم كنند ، و حاصل را در نصف آن عدد ضرب كنند ، حاصل\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nزكات آنست . مثلا :\r\nزكات مربّع 30 2 * 15 ، 2 2 / 4 ، 15 1 - 16 4 * 4 ( 1 ) زكات مخمّس 60 5 / 2 * 24 ، 5 / 2 2 * 5 ، 24 1 - 25 5 * 5 ( 2 ) در دو لوح مربع - رك ، رفد - ياد شده هر يك از رك و رفد مزكّىاند ، يعنى اول زكات هر يك داده شده است ، پس از آن در لوح مربع خاصّى وضع شده است . و عدد خانه آخر رك مفتاح رفد است فتبصّر . و نيز بدان كه لوح مربّع چهار در چهار بايد بطريق « احزب وجده » پر شود كه در نكته 705 هزار و يك نكته آورده‌ايم ، و تفصيل آن را در كتاب « دروس أوفاقى » نگاشته‌ايم . و معيار آن اين لوح است .\r\n7 . و آن كه گفته است : « يكى از آنها مغناطيس است نسبت به جذب حديد . . . » به ياد سخن پربار جناب شيخ رئيس ( رضوان الله تعالى عليه ) افتاده‌ام كه : « مردم از جذب آهن‌ربا آهن را تعجّب مىكنند ، و از جذب و تصرّف و تسخير نفس مر بدنشان را تعجّب نمىكنند . » در اين باره به درس بيست و هفتم دروس معرفت نفس رجوع بفرماييد .\r\n8 . و آن كه گفته است : « و در اطلس بلاك در سنهء 1267 ه باسمه شده . . . »\r\nبلاك نام دانشمندى انگليسى است در جام‌جم گويد : اطلس بلاك در شهر ادنبرك ( اسكاتلند انگليس ) در سنه 1851 مسيحى ، مطابق 1267 هجرى چاپ شده است . ( ص 43 ، جام‌جم ، ط 1 ) .\r\nلغت « باسمه » به معنى چاپ شدن است ؛ چنان كه در جام‌جم گفته است :\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n« چاپ شده است » . مرحوم سيّد محمد على داعى الاسلام در فرهنگ نظام گويد :\r\nباسمه : نقش كردن و چاپ كردن روى پارچه و كاغذ . مثال : روى چلوارى باسمه مىكنند ، قلمكار مىشود . مثال ديگر : در مطبعهء حروفى اصفهان كه در زمان فتحعلى شاه قائم شد كتب بسيارى را باسمه كردند .\r\nدر ابتداى اختراع مطبعه در ايران ، چاپ كردن را باسمه كردن مىگفتند ؛ ليكن اكنون طبع كردن و چاپ كردن گويند . « باسمه » تركى است و « طبع » عربى ، و « چاپ » چينى . باسمه چى : چاپچى ، قلمكار و غيره ، و طبع‌كننده كتاب .\r\nدر جام‌جم بعد از نقل مقادير درجات انحرافات مغناطيسى بلاد و جدول مذكور در قبل از اطلس بلاك گويد :\r\nاين انحراف و ميل نيز به مرور ايام در همه‌جا تغيير و تبديل مىيابد ، چنانچه اين زمان در طهران چهار درجه به جانب مغرب انحراف دارد ، احتمال مىرود كه بعد از پنجاه سال انحراف او شش درجه به جانب مغرب بشود ، يا اينكه از چهار درجه نيز كمتر باشد ، و وقتى نيز هيچ انحراف نداشته باشد ، و هنوز دليل اين اختلاف معلوم نشده است . ( ص 44 ) .\r\nو اين مطلب همان است كه در ذيل جدول كتاب ياد شده در پيش نيز آمده است ، و مأخذ نقل آن جام‌جم است .\r\n9 . و آن كه گفته است : « فالحاصل ، اين اختلاف كه در قطب‌نما . . . » مطلبى بسيار قابل توجه است كه نتيجهء بحث ما از فاصلهء قطب مغناطيسى با قطب جغرافيايى است . پس دانسته شده است كه عقربهء مغناطيسى آلت قطب‌نما هميشه با خط نصف النهار ، كه از قطب شمال و جنوب جغرافيايى مىگذرد و ثابت است متحد نيست ؛ بلكه چه بسيار كه با آن تقاطع كند ، و التفات بدان در تحصيل سمت قبله اهميّت شايان دارد .\r\n\r\nتنبيه\r\nهرگاه يك بار خط نصف النهار حقيقى را در افقى از عمل به دائرهء هنديه و يا\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nغير آن در سطح مستوى مدرّجى تحصيل كنند ، چون مركز قطب‌نما را بر آن خط نهند ، مقدار انحراف عقربهء مغناطيسى از نصف النهار حقيقى دانسته مىشود ، و تا براى مدتى مقدار انحراف مغناطيسى آن افق و آفاق قريب بدان به دست مىآيد ، كما لا يخفى .\r\nبدان كه در نماز ، استقبال كعبه واجب است ، كه قبله است ، و معرفت به انحراف مغناطيسى در أمر قبله اهميّت بسزا دارد ، به فرمودهء درست و استوار علامهء حلّى در منتهى « لو استقبل ببعضه الكعبة و خرج الباقى من بدنه عن المحاذاة لم تصحّ صلاته لأنّه مأمور بالاستقبال . . . » . و اگر وسوسه و دغدغه‌اى در اين موضوع روى آورد كه در سمت قبله تفوّه به سهولت خطب شده است در درس پنجاه و هفت دروس معرفة الوقت و القبلة به تفصيل در اين موضوع بحث و تحقيق نموده‌ايم .\r\nآنچه مربوط به بحث ما دربارهء معرفت به قطب مغناطيسى زمين و انحراف قطب مغناطيسى است ، همين قدر كه تحرير كرده‌ايم كفايت است ، جز اينكه به عنوان مزيد استبصار ، بعضى از مطالب تاريخى و غيره را در امر قطب مغناطيسى و قطب‌نما به عرض مىرسانيم :\r\nدر دائرة المعارف فريد وجدى آمده است : « حار العلماء في إدراك كنه القوة المغناطيسيّة » . ( ج 9 ، ط 1 مصر ، ص 282 ) .\r\n10 . قطب‌نماى بحرى يا ملّاحى را اكثر اوقات ، ملّاحان و ناخدايان در دريا استعمال مىكنند ، و طرق بحر را شرقا و غربا و شمالا و جنوبا از او تشخيص مىدهند . كريستف كلمب با كمك يك قطب‌نما كه از يك عقربهء مغناطيسى شناور بر روى آب تشكيل شده بود ، سفر دريايى خود را آغاز كرد . ناخدا را به تازى ملّاح و فلّاح و ربّان گويند .\r\nدر حديث شانزدهم باب هفتاد و يكم كتاب حجت كافى به اسنادش روايت كرده است : « عن فيض بن المختار ، قال : إنى لعند أبي عبد اللّه عليه السّلام إذ أقبل ابو الحسن موسى عليه السّلام و هو غلام ، فالتزمته و قبّلته ، فقال ابو عبد الله عليه السّلام : انتم السفينة و هذا ملّاحها . . . » ( اصول كافى معرب ، ج 1 - ص 248 ) .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nدر جام‌جم گويد :\r\nاختراع قطب‌نماى ملّاحى را اكثرى نسبت به « فلوپو » مىدهند كه از اهل « آلمافى » است كه تخمينا در سنهء 1302 مسيحى ، مطابق 702 هجرى اختراع كرده است .\r\n( آلمافى جايى است در ايطاليا ) . و ديگران او را به اهل چين نسبت مىدهند كه در چين اختراع شده است .\r\nو از قرارى كه « جيلبرت حكيم » در كتاب خود كه در بيان مگنت ( يعنى مغناطيس ) نوشته است چنان معلوم مىشود كه اختراع اين صنعت و اين علم در چين شده است ، و از چين به اروپا ؛ سيّاحى به نام « مركوپولو » كه از اهل ونيس است در سنهء 1260 مسيحى ، مطابق 659 هجرى آورده است « و غالبا تركيب و شكل اين آلت را به يك شكل و صورت مىسازند ، و در بزرگى و كوچكى تفاوت دارد . و او شامل است از يك جعبه و قوطى برنجى يا چوبى كه در ته او كاغذ مجدولى مىچسبانند كه در آن كاغذ ، 32 نقطهء قطب‌نما كشيده شده است . و در مركز اين قوطى و كاغذ ، عمودى نصب مىكنند كه سوزن و عقربه مگنتيك - يعنى مغناطيس - بدان عمود قرار گرفته است كه اشاره مىكند به جانب شمال با انحراف قليلى كه آن انحراف از قطب در امكنهء مختلفه زياد و كم مىشود . و همچنين در يك مكان نيز در اوقات مختلفه اختلاف مىيابد ، چنانچه در سنهء 1660 مسيحى ، مطابق 1071 هجرى در لندن معيّن كرده‌اند كه مغناطيس درست بر نقطهء شمال مىايستاد ، و از آن تاريخ تا اين زمان كه قريب به دويست سال است ، مغناطيس درجه به درجه به جانب مغرب ميل كرده است كه اكنون در لندن تقريبا 24 درجه به جانب مغرب انحراف دارد ، و اين اختلاف امر غريبى است كه تاكنون سبب او معلوم افكار حكماء و منجمين فرنگستان نشده است ؛ ولى هميشه درين خيال‌اند كه به رأى رزين و عقل متين حلّ آن مشكل را كرده دامن مقصود را به كف آرند . ( جام‌جم ، ص 35 و 36 ، ط 1 ) .\r\nبيان : « آن كه گفته است : در آن كاغذ ، 32 نقطهء قطب‌نما كشيده شده است » عدد 32 ، بدين سبب است كه به 12 درجه ، 12 درجه ، قسمت شده است كه\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nسى تا 12 درجه 360 درجه است ، و تقسيم محيط دائره به سى تا 12 درجه ناچار مستلزم 32 نقطه خواهد بود ، فتبصّر ! و به اقسام گوناگون ديگر نيز مدرّج كرده‌اند .\r\nدر مادهء « قطب‌نما » از لغت‌نامهء دهخدا در تاريخچهء قطب‌نما آمده است :\r\nبه طورى كه « كريمرز » استاد زبان فارسى و تركى دانشگاه ليدن در مقاله‌اى به نام « جغرافيا و بازرگانى » در سلسله مقالاتى به نام ميراث اسلام زير نظر « سرتوماس ارنولد » نوشته است مىگويد :\r\nهنگامى كه « واسكو دوگاما » پس از سياحت به دور آبهاى آفريقا در سال 1498 به سواحل شرقى آفريقا رسيد ، در آنجا ملّاح عربى راه هند را به او نشان داد .\r\nطبق آثار و منابع پرتغالى ، اين عرب صاحب يك نقشهء دريايى بسيار خوب و آلات دريايى قابل ملاحظه‌اى بوده است . اين ملّاح « احمد بن مجيد » نام داشت .\r\nو بنا به گفتهء « مستر برتن » چنين به نظر مىرسد كه افتخار ساختن قطب‌نما نيز نصيب ابن مجيد گشته . گرچه به عقيدهء « مستر برتن » مخترع قطب‌نما ابن مجيد بوده است ؛ ولى خود ابن مجيد در يكى از آثار خود مخترع قطب‌نما را حضرت داود ( داود پادشاه ) مىشمارد .\r\nقطب‌نما را به انگليسى كمپاس (  Compasse  ) ، و به فرانسه بوسل (  Boussole  ) و به عربى بوصله مىگويند . مشابهت اسمى ميان نام آن به فرانسه و عربى ، نويسندگان دائرة المعارف بريتانيكا را بر آن داشته كه قطب‌نما را از مخترعات اروپائيان بينگارند ؛ چه بوسل لغتى است ايتاليايى به معناى جعبهء كوچك .\r\nدر ديكسيونر جغرافيايى دزبرى ذيل كلمهء « بوسل » به نقل از ترجمهء تاريخ ابو الفداء مىنويسد كه قطب‌نما در پايان قرن دوازدهم مسيحى در مشرق زمين مورد استفاده بوده است ، و نظريات راجع به اينكه اروپاييان آن را اختراع كرده‌اند مردود مىداند .\r\nدر اهميّت اين ابزار مىنگارد : ابزارى است كه تمام اكتشافات جغرافيايى به وسيلهء\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nآن شده است و قبل از آن ، دريانوردان از وسائل خيلى ابتدايى استفاده مىكرده‌اند ، به طورى كه دريانوردى اروپايى در كتاب تاريخ علوم عمومى (  His toiregeneral edes Sciences  ) نوشته است : با سه كلاغ در حوالى سواحل شمالى اروپا به انجام مىيافته ، به اين ترتيب كه آنها را پرواز داده و از امتداد مسير آنها كشتى را رو به خشكى رهبرى مىنموده‌اند .\r\nمخترع واقعى قطب‌نما چينيها بوده‌اند ، و نام مخترع آن « وانك چن‌تو » (  WangTchenTo  ) است ، و آن عبارت بود از قاشق مغناطيسى كه روى صفحه‌اى از برنج صيقلى قرار داشت .\r\nدر مجلد دوم دائرة المعارف محمد فريد وجدى « در البوصله » آمده است :\r\n« يقال : إن الصينيين هم الذين اخترعوا البوصلة ، و يقال : ان مخترعها هم العرب » ( ط 1 مصر - ص 408 ) .\r\nو در مجلد اول آن در ماده « الإبرة » آمده است : « الإبرة في علم الطبيعة هي الإبرة المغناطيسية . و هي على شكل معيّن كثير الاستطالة ، مركبة على محور من وسطها و متحركة على سطح أفقي . و هي متى تركت و نفسها مالت من الشمال إلى الجنوب فإذا حوّلت من هذا الموضع عادت إليه بعد عدّه ذبذبات و هى خاصية ثمينة جدا في هدايتنا دائما إلى النقطة الشمالية مهما كان المكان الذي نحن فيه ، و عليه تأسّست البوصلة .\r\nكان الأقدمون يعتقدون أن ميل الإبرة المغناطيسية هو من الجنوب إلى الشمال ، و لكن البحري الشهير كريستوف كولومب في رحلته لاكتشاف أمريكا بيّن خطأ هذا القول ، و كان ذلك سنة 1493 .\r\nالابرة المغناطيسية تتحوّل تحوّلا منتظما بحسب البعد أو القرب من القطبين ، و قد عنى العلماء بتحقيق درجات هذا الميل حتى اصبح الاهتداء بالإبرة المغناطيسيّة في متاهات البر و البحر من أيسر الأمور على صغار الملّاحين » . ( ص 9 و 10 ) .\r\nترجمه آن به صورت خلاصه اين كه : برخى گفته‌اند اختراع قطب‌نما از چينيان است ، و برخى گفته‌اند از عرب است . إبره ( سوزن ، عقربه ) در علم طبيعى\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nسوزن و عقربه مغناطيسى است كه بر شكلى معيّن دراز كه وسط آن بر محورى سوار و استوار و بر سطح افقى متحرك است ، چون آن را به حال خود رها كنند بسوى شمال و جنوب مىايستد . و اگر او را از آن حالت برگردانند پس از چند بار آمد و شد به همان حالت طبيعى نخستين بسوى شمال و جنوب مىايستد . و اين خاصيتى ارزشمند است كه هركجا باشيم ما را بسوى شمال راهنمائى مىكند .\r\nو قطب‌نما بر اين اساس بنا نهاده شده است .\r\nپيشينيان بر اين عقيدت بودند كه ميل إبره مغناطيسى از جنوب به شمال است ، و لكن دريانورد شهير كريستف كلمب در سفر كشف آمريكا در سنه 1493 م خطاء آن عقيدت را آشكار كرد . إبره مغناطيسى بحسب بعد و قرب نسبت به قطبين تحوّل مىيابد ، و علماء به تحقيق درجات ميل آن را ( يعنى زاويه انحراف را ) به حساب آورده‌اند چنان كه در برّ و بحر از ابره مغناطيسى هدايت مىشوند .\r\nپىيرروسو (  PierreRousseau  ) فرانسوى در كتاب تاريخ صنايع و اختراعات ، ترجمهء آقاى حسن صفّارى گويد :\r\nدريانوردى در قرون وسطى و قطب‌نما - وقتى كه ساحل دريا از نظر محو مىشود ، مسلّما ديگر دريانوردى با وسايل تجربى حركت در امتداد ساحل امكان‌پذير نيست و بايد از روشهاى علمى استفاده كرد .\r\nتا اينكه گويد :\r\nاگر ملّاحان براى مسافرتهاى دوردست خود راهنماى بزرگ همچون قطب‌نما در دست نداشتند ، هرگز جرأت دور شدن از سواحل درياها را نمىكرده‌اند .\r\nبا ذكر نام قطب‌نما بار ديگر با اختراعى مواجه مىشويم كه تا پيدايش مدارك مخالفى ، كشور چين مىتواند اولويت در اختراع آن را به خود منسوب سازد .\r\nچنان كه مشهور است حتى در زمان سلطنت سلسلهء تسن (  Tsin  ) ( 419 - 265 ) در اين مملكت براى يافتن سمت جنوب از عقربهء مغناطيس در « ارابه‌هاى مغناطيسى » استفاده كرده بودند . و آن عبارت از ارابه‌اى بود كه مجسمهء كوچكى بر آن قرار داشت كه مىتوانست در حول محور قائمى حركت كند و در داخل آن آهن‌ربايى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nتعبيه كرده بودند ، به طورى كه آدمك مزبور تحت تأثير آن به طور خودكار همواره متوجّه سمت جنوب مىشد . طبق نظر مارك بلوك (  MarcBloch  ) و بسيارى مورّخين ديگر ، امروزه چنين به نظر مىرسد كه اختراع قطب‌نماى واقعى را بايد به « نورمان » ها نسبت داد . اين قوم از سال 874 ميلادى جزيرهء « ايسلاند » را مستعمرهء خود ساختند و جزيرهء « گروئنلند  Croenland  » را در سال 932 ميلادى كشف كردند ، و پنج قرن قبل از « كريستف كولومب » يعنى در حدود سال 1000 در سواحل آمريكا پياده شدند . اگر اين قوم از خواص عقربهء مغناطيس استفاده نمىكردند ، پس چگونه توانستند چنين كار مهمّى را انجام دهند و هزاران كيلومتر راه در درياها طى نمايند ، و از همه مهمتر با چه وسائلى موفق شدند كه به نقطهء عزيمت خويش بازگشت كنند ؟\r\nدر هر صورت قدر مسلّم آن است كه اولين بارى كه در مدارك موجود اروپايى از قطب‌نما گفتگويى مىشود مربوط به سال 1200 ميلادى براى كشور فرانسه ، 1207 براى انگلستان و 1213 براى ايسلاند است . اين قطب‌نما كاملا بدوى بود و از پر كاهى تشكيل مىشد كه عقربهء مغناطيس بر آن قرار داشت و مجموعهء آنها را روى طشتك آبى مىگذاشتند .\r\nدر سال 1269 اصلاح عمده‌اى به وسيله « پىير دوماريكور  Pierrede Maricourt  از اهل فرانسه در آن به عمل آمد : عقربهء مغناطيسى را بر محورى قرار داد و مجموعهء آنها را در جعبه‌اى گذاشت و روى آن سرپوش شفّافى قرار داد . اين سرپوش داراى درجات و تقسيم‌بنديهايى بود ، و عضاده‌اى  Alidade  نيز روى آن گذاشته بودند ، دستگاه جديد همان است كه امروز عرفا قطب‌نماى ملّاحان ناميده مىشود : اين دستگاه بعد از اين دريانوردان را به مؤثّرترين وجهى در داخل درياها راهنمايى مىكرد و آنان را مجاز مىداشت كه به سوى مجهولات روى آورند و در واقع اكتشاف آن ، دوران مسافرتهاى بزرگ دريايى را افتتاح كرد .\r\n( ص 153 ، 156 ، ط 1 ) .\r\nدر دائرة المعارف فارسى ياد شده مصاحب ، در تاريخچهء قطب‌نما آمده است :\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nبه درستى دانسته نيست كه در چه زمان و در چه مكان كشف شد كه يك عقربهء مغناطيسى كه بتواند به آزادى در صفحهء افقى حركت كند در امتدادى نزديك به امتداد ج - ل ( جنوب و شمال ) قرار مىگيرد . بعضى اين اكتشاف را به چينيها نسبت داده‌اند . روايتى هست كه امپراطور « هوانگ‌تى » (  Hwang - ti  ) كه در 2634 ق ، م مىزيست ، ارابه‌اى ساخت كه به وسيلهء ميدان مغناطيسى زمين در جهت جنوب حركت مىكرد ، و به راهنمايى آن در هواى غبارآلود ، لشكر خود را به جانب دشمن رهنمون شد .\r\nهمچنين گويند ماركوپولو ( 1254 ؟ - 1324 ؟ ) سيّاح معروف ايتاليايى در بازگشت از سفر چين قطب‌نمايى همراه آورده بود .\r\nبعضى معتقدند كه مسلمانان ، قطب‌نما را از چينيها اخذ كردند ، و به وسيلهء آنان به اروپا وارد شد . ظاهرا مسلمانان مشرق زمين به وسيلهء دريانوردان چينى با قطب‌نما آشنا شدند ( بين درياى چين جنوبى و بنادر خليج فارس و غيره رفت و آمد فراوان بود ) ، و در آغاز اسم خاصى براى آن نداشتند . از آنجا قطب‌نما به سوريه و بنادر درياى مديترانه در اروپا رسيد .\r\nدر جهت‌يابى با قطب‌نما ، مسلمانان ، نوكى از عقربه را كه متوجه جنوب است به كار مىبردند ، چون مكه در ج ( جنوب ) اغلب اماكن سوريه است ، اين جهت همان جهت قبله در آن اماكن مىباشد .\r\nاز اشاراتى كه در سياحتنامه‌هاى مسلمانان در قرن 9 م . آمده است ، بعضى احتمال داده‌اند كه استعمال قطب‌نما در آن زمان نزد آنان متداول بوده است . از اين گذشته قديمترين متنى كه مسلما در آن اشاره به قطب‌نما آمده است از « عوفى » است كه در باب بيستم از قسم چهارم جوامع الحكايات ( 625 ه ق ، 1228 ب م ) ، در ذكر اشياء عجيب مىگويد :\r\n« مؤلف اين مجموع مىگويد كه وقتى در دريا نشسته بودم ، ناگاه بادى صعب از مكمن امر غيب برخاست ، و ابرى سياه روى هوا را بپوشيد ، و افواج امواج ، متراكم و متلاطم گشت ، و دريا در جوش آمد ، و اهل كشتى در خروش آمدند ، و\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nمعلّم كه دليل بود ، راه غلط كرد ، در حال ، آهنى مجوّف برون آورد بر هيأت ماهى ، و آن را در طاسى آب انداخت و بگردانيد ، و بر سمت قبله ساكن مىشد ، و دليل ، بر آن سمت رفتن گرفت . و بعد از آن تعرّف آن حال كردم ، گفتند كه خاصيّت سنگ مغناطيس است كه چون او را به قوّت در آهن مالى چنان كه اثر او بر آهن بماند ، آن آهن جز بر سمت قبله نايستد . و چون اين معنى امتحان كردم چنان بود . و كيفيّت اين خداى داند ، و هيچ عاقل بر سرّ آن نرسد . »\r\nدر كتابى به نام كنز التجار ( 640 ه . ق ) از مؤلفى به نام قبجقى (  qabajaqi  ) شرح كاملى از قطب‌نما و استعمال آن در مديترانه آمده است .\r\nدريانوردان مسلمان قطب‌نما را بوصله (  busola  ) مىخواندند كه مأخوذ از بوسولا (  bussola  ) [ نام ايتاليايى قطب‌نما 
  ] است . اما به گفتهء « جورج‌پرسى بجر » (  Jorjpersibajer  ؛ 1815 - 88 ) مستشرق انگليسى و مؤلف يك لغتنامهء انگليسى به عربى ، نام بوصله در ميان ملاحان درياى مديترانه متداول بوده و به ندرت در درياهاى مشرق به كار مىرفته است ؛ در بحر احمر ، قطب‌نما را « بيت الابرة » [ خانهء سوزن ( عقربه ) 
  ] ، و در خليج فارس ، آن را « قبله‌نما » مىخواندند .\r\nشايد بتوان گفت كه نخستين خبر موثّق از استعمال قطب‌نما از چين ( ح 1100 ) ، و از عالم اسلام ( 1228 ) ، و از اسكانديناوى ( ح 1250 ) است ، و نخستين خبر موثق از استعمال آن در اروپاى غربى از 1187 مىباشد . البته در همهء اين نواحى ممكن است استعمال قطب‌نما از پيش از تواريخ مذكور سابقه داشته باشد .\r\nدر قطب‌نماهاى اوليه قطعات كوچك مغناطيس طبيعى ( مانيتيت ) به كار مىرفت كه آن را به وسيلهء ريسمانى مىآويختند ، يا بر قطعه‌اى از چوب يا چوب پنبه كه بر آب شناور بود قرار مىدادند . بعد از اكتشاف اين كه عقربه‌هاى آهنى را مىتوان به وسيلهء مالش با مغناطيس طبيعى آهن‌ربا كرد استعمال سنگهاى طبيعى منسوخ شد .\r\nپيشينيان به تفاوت شمال مغناطيسى و شمال جغرافيايى واقف نبودند ، و چنين مىپنداشتند كه عقربهء قطب‌نما هميشه متوجه به شمال قرار مىگيرد . در قرن 15 م معلوم شد كه عقربهء قطب‌نما متوجه شمال واقعى نيست ؛ بلكه با نصف النهار\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nجغرافيايى زاويه‌اى تشكيل مىدهد ( بعضى مدّعى هستند كه چينيها در اواخر قرن 11 م . به اين اختلاف واقف بودند ) .\r\nاين كه يك ميلهء مغناطيسى در همهء نقاط زمين در امتداد مشخّصى قرار مىگيرد ، حاكى از اين است كه زمين داراى خاصيت مغناطيسى است . هر نقطه از سطح زمين را كه در آنجا ميدان مغناطيسى زمين امتداد قائم دارد يك « قطب مغناطيسى زمين » نامند . مهمترين آنها دو نقطه‌اند كه بالأخص آنها را « قطبين مغناطيسى زمين » مىخوانند . از اين دو نقطه ، آن را كه در نيمكرهء شمالى است ، قطب شمال مغناطيسى ، و آن را كه در نيمكرهء جنوبى است ، قطب جنوب مغناطيسى مىنامند . ( بر طبق قاعدهء جذب و دفع قطبهاى مغناطيسى ، آن قطب مغناطيسى زمين را كه در نيمكرهء شمالى است بايد قطب جنوب مغناطيسى زمين خواند ؛ زيرا قطب شمال عقربه‌هاى مغناطيسى را جذب مىكند . مع ذلك ، معمولا قطبهاى مغناطيسى زمين را بر حسب موقعيت جغرافيايى آنها شمالى يا جنوبى مىخوانند ) .\r\nمحلّ قطبهاى مغناطيسى زمين در طىّ ازمنهء زمين‌شناسى تغيير فراوان يافته است .\r\nوضع قطب شمال مغناطيسى ، نخستين بار در 1831 به وسيلهء « سرج . ك .\r\nراس » ، در موضعى با مختصات جغرافيايى 7051 عل ( عرض شمالى ) ؛ و 46 96 طغ ( طول غربى ) معين شد . در 1984 در موضعى با مختصّات جغرافيائى 73 عل ، و 100 طغ در جزيرهء « پرينس آوويلز » ( كانادا ) تخمين گرديد ؛ و در 1960 موضع تخمينى آن داراى مختصات ح 75 عل و 101 طغ بود .\r\nنخستين كسانى كه به قطب جنوب مغناطيسى زمين رسيدند ( 1909 ) « سرت .\r\nو . ا . ديويد » و « سر . د . ماسن » بودند ، كه وضع آن را در جنوبگان در موضع احتمالى 72 25 عح و 16 155 طش تخمين كردند . در 1960 موضع تخمينى آن نزديك 67 عج و 143 طش بوده است . از اين خاصيت كه يك عقربهء مغناطيسى كه در حركت آزاد است در امتداد ميدان مغناطيسى زمين قرار مىگيرد در جهت‌يابى استفاده مىشود . ( دائرة المعارف فارسى ، ص 2063 ، 2065 ط 1 ) .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nتنبيه : دانسته شد كه زمين داراى خاصيت مغناطيسى است ، و هر نقطه از سطح زمين را كه در آنجا ميدان مغناطيسى زمين ، امتداد قائم دارد ، يك قطب مغناطيسى زمين نامند . و قطب را اهميتى است كه خاصيّت مغناطيسى در آن متمركز يا اشدّ است ؛ چنان كه استعمال قطب در موارد و موضوعات ديگر نيز مفيد همين معنى است .\r\nو نيز دانسته شد كه بنابر قاعدهء جذب و دفع قطبهاى مغناطيسى آن قطب مغناطيسى زمين را كه در نيمكرهء شمالى است بايد قطب جنوب مغناطيسى زمين خواند ؛ زيرا قطب شمال عقربه‌هاى مغناطيسى را جذب مىكند . لذا مىبينيد كه در كتب مربوطه مىگويند قطب شمال مغناطيسى در نزديكى جنوب جغرافيايى ، و قطب جنوب آن در نزديك قطب شمال جغرافيايى قرار دارد . و گاهى هم مراعات اين اصطلاح خاصّ نشده است و هر يك از قطب مغناطيسى به اسم قطب جغرافيايى هم جوارش نام برده شده است .\r\nو ديگر اينكه مقدار مختصّات جغرافيايى اين دو قطب مغناطيسى - أعنى مقدار طول و عرض جغرافيايى آن دو - در كتب مربوطه مختلف است و بر يك مقدار ثابت ضبط نشده است . ظاهرا اين اختلاف بايد به علّت نوسان ميدان قطب مغناطيسى زمين بوده باشد كه گفته آمد . غرض ما در اين تنبيه توجّه بيشتر به اين چند مطلب ياد شده دربارهء قطب مغناطيسى بوده است كه به رشتهء نوشته در آمده است .\r\nدر مادّه « قطب‌نما » از لغت‌نامه آمده است :\r\nاساس علمى استفاده از قطب‌نما : ميدان مغناطيسى زمين ميدانى است كه اطراف كرهء زمين بدون وجود هر گونه آهن‌ربا يا جريان الكتريك وجود دارد .\r\nميدان مغناطيسى زمين را مىتوان به ميدان يك آهن‌ربا تشبيه كرد كه قطب شمال در نزديكى قطب جنوب جغرافيايى ، و قطب جنوب آن در نزديكى قطب شمال جغرافيايى قرار دارد .\r\nمختصات جغرافيايى اين دو قطب عبارت‌اند از : عرض شمالى 70 ، طول غربى\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n40 96 ، عرض جنوبى 20 73 ، طول شرقى 140 . اين دو نقطه در شمال و جنوب مغناطيسى ، امتداد ميدان مغناطيسى را در هر نقطه به وسيلهء دو زاويه كه به « ميل » و « انحراف » موسوم‌اند تعيين مىكند .\r\nانحراف زاويه‌اى است كه تصوير افقى ميدان با نصف النهار جغرافيايى تشكيل مىدهد . انحراف ، ممكن است شرقى يا غربى باشد .\r\n« ميل » زاويه‌اى است كه ميدان مغناطيسى با سطح افقى تشكيل مىدهد . چنانچه ميدان به سمت زير سطح افقى متوجه باشد ميل را مثبت ، و چنانچه به سمت بالاى آن متوجه باشد ميل را منفى گويند .\r\nميل و انحراف يك نقطه از سطح زمين در تمام مواقع يكسان نيست و تغيير مىكند ، بعضى از اين تغييرات منظم و دائمى هستند و پاره‌اى اتفاقى .\r\nچون ميل و انحراف نقاط مختلف زمين را تعيين كرده ، نقاطى را كه داراى ميل يا انحراف مشترك‌اند به هم وصل كنيم ، دو رشتهء منحنى به نام منحنيهاى ايزوكلين (  Isoclines  ) به معناى منحنى با ميل مساوى يا هم ميل ، وايزگن (  Isogones  ) به معناى منحنى با انحراف مساوى يا با هم انحراف به دست مىآيد .\r\nبه وسيلهء چنين نقشه‌اى مىتوان وضعيت مغناطيسى مناطق مختلف را نمايش داد .\r\nچنانچه نقشه‌هاى معرّف مقدار انحراف نقاط مختلف كره را همراه داشته باشيم ، به وسيلهء يك عقربه مغناطيسى مىتوان جهات‌يابى و راه خويش را پيدا كرد ، و اين اسباب همان قطب‌نماست .\r\nحاصل ، اينكه چنان كه يك ميلهء مغناطيسى را ميدان مغناطيسى است ، مشابه آن زمين نيز داراى يك ميدان مغناطيسى است كه حاصل از يك ميلهء فرضى عظيم مغناطيسى است كه محور آن از مركز زمين مىگذرد . اين ميلهء مغناطيسى فرضى ، كرهء زمين را در دو نقطه به نام قطبهاى مغناطيسى - بدان مختصّات جغرافيايى كه گفته آمد - قطع مىكند . و در حقيقت ، قطبين به معناى دو انتهاى محور هر چيز است از قبيل : قطبين كره ، قطبين زمين ، قطبين آهن‌ربا و نظائر آنها . و منشأ ميدان مغناطيسى زمين ، مانند ديگر اسرار طبيعت و كلمات وجودى كتاب هستى است\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nكه فهم بشر از ادراك كنه آن قاصر و عاجز است ، و با جستجوها و كاوشها در قرون متمادى به پاره‌اى از احكام آنها آگاه مىگردد ؛ چنان كه فرمودند : « الحكمة هي العلم بأحوال أعيان الموجودات على ما هي عليه في نفس الأمر به قدر الطاقة البشرية » . حال كه دانستيم قطبين مغناطيسى زمين با قطبين جغرافيايى آن منطبق نيستند ، در تصوير زاويهء انحراف مغناطيسى گوييم :\r\nدر اين شكل فرض شود :\r\nا قطب شمال جغرافيايى ب قطب شمال مغناطيسى ( كه بنابر قاعدهء جذب و دفع ، قطبهاى مغناطيسى قطب جنوب مغناطيسى زمين است )\r\nح قطب جنوب جغرافيايى د قطب جنوب مغناطيسى ( كه بنابر قاعدهء ياد شده ، قطب شمال مغناطيسى زمين است )\r\nو هر يك از ه ، و عقربه‌هاى مغناطيسى قطب‌نما كه در جهت قطب مغناطيسى قرار گرفته‌اند .\r\nو هر يك از دو زاويه - ا ه ب - ا و ب - زاويه انحراف مغناطيسى دو نقطه - ه ، و - است .\r\nو دانسته شده است كه انحراف مغناطيسى در جايى شرقى و در جايى غربى و در جايى صفر است كه انحراف منتفى است و لاجرم دو خط - ا ه ، ب ه - با هم منطبق و متحد خواهند بود . و - ح ط - محور مغناطيسى ، و - ر ى - محور چرخش مغناطيسى .\r\nاين زاويهء انحراف در هر نقطه‌اى بر روى زمين مشخّص شده است ، و با توجّه و آگاهى به اندازهء زاويه انحراف مغناطيسى ، امتداد شمال و جنوب جغرافيايى را\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nكه خط زوال - يعنى خط نصف النهار - كه در سطح دائره نصف النهار است و عمود بر خط مشرق و مغرب خواهد بود ، در هر نقطه بر روى زمين از طريق قطب‌نما به خوبى مىتوان مشخّص كرد .\r\nانحراف مغناطيسى با ابزارى به نام انحراف سنج مغناطيسى اندازه‌گيرى مىشود . شدت ميدان مغناطيسى با واحدى به نام گاوس (  Gauss  ) بيان مىشود .\r\nكارل فريدريش گاوس رياضيدان و منجم آلمانى واحدى براى القاى مغناطيسى پيشنهاد كرد كه به نام وى ناميده شد ( دائرة المعارف فارسى مصاحب در لغت گاوس ، ص 2363 و 2364 ) .\r\n\r\nتبصره - در معرّفى « قبله‌نماى مغناطيسى »\r\nچنان كه دانسته شد ، با آگاهى به اندازهء زاويهء انحراف مغناطيسى هر نقطه بر روى زمين ، خط نصف النهار واقعى را مىتوان تحصيل كرد ، و پس از آن خط قبله را به دست آورد . پس اگر قبله‌نماى مغناطيسى كه در آن زاويهء انحراف مغناطيسى منظور شده است در دست باشد ، خط سمت قبله را به آسانى مىشود مشخّص كرد .\r\nبدان كه اصرار و ابرام ما در عدم اعتماد به قطب‌نما ، مربوط به قطب‌نماهاى معمولى و قديمى است كه عقربهء آنها به سمت قطب مغناطيسى زمين قرار مىگيرد ، و با اين خط سمت مغناطيسى با توجه به مقدار درجات انحراف مكه از جنوب يا شمال ، خط سمت قبله مشخّص نمىشود ؛ زيرا كه آن درجات از جنوب و شمال جغرافيايى است نه مغناطيسى . مثلا ما را قطب‌نمايى است به نام « آيينهء گيتىنما » كه وصف آن در درس 95 دروس هيأت و ديگر رشته‌هاى رياضى گفته آمد ؛ درجات انحراف بسيارى از بلاد در درون و بيرون آن حكّ شده است ، كه پس از قرار عقربهء قطب‌نما بدان مقدار از نقطهء جنوب يا شمال به سوى مغرب يا مشرق ، نقطه سمت قبله و خط سمت آن خواهد بود ، و حال اينكه دستورى ناتمام است ؛ زيرا كه عقربهء قطب‌نما به سمت قطب مغناطيسى است ، نه به سمت قطب\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nجغرافيايى ، و چه بسيار از بلاد و نقاط كه داراى زاويهء انحراف مغناطيسى بوده باشند ، و قطب شمال مغناطيسى متجاوز از يك هزار ميل در جنوب قطب شمال جغرافيايى از آن فاصله دارد ، و محل فعلى آن تقريبا در 73 درجهء عرض شمالى و صد درجهء طول غربى گرينويچ واقع شده است كه در نتيجه در نقاط مختلف زمين انحرافاتى به مقدار صفر تا 180 درجهء شرقى يا غربى بين دو جهت جغرافيايى و مغناطيسى موجود است .\r\nدر تهران در محلّى با طول جغرافيايى 9 / 22 51 ، و عرض جغرافيايى 2 / 44 35 مقدار ميل مغناطيسى 9 / 46 3 به طرف مشرق و يا در حدود چهار درجهء شرقى اندازه‌گيرى شده است . و بايد توجه داشت كه علاوه بر ميل مغناطيسى ، عوامل ديگر نيز از قبيل انواع فلزّات و همچنين معادن زيرزمينى در انحراف عقربهء مغناطيسى تأثير بسزا دارند .\r\n\r\nقبله‌نماى رزم‌آرا\r\nآوازهء قبله‌نماى رزم‌آرا را همه شنيده‌ايم و آن را مىشناسيم و به نحوهء استفاده از آن آگاهيم . تيمسار سرتيپ حسين على رزم‌آرا ( رحمة الله عليه ) در اوّل ارديبهشت ماه 1356 شمسى شخصا به تنهايى در قم به ديدارم آمد ، و يك عدد قبله‌نما كه از كارهاى بسيار گرانقدر آن شادروان زنده ياد است با برخى از آثار قلمى ديگرش را برايم به هديه آورده بود ، پس از آن من نيز روزى راهى تهران شدم و به ديدارش رفتم كه چه گشاده‌رويى و تازگيها و مهمان‌نوازى بسزا بنمود . حقا او را مسلمانى معتقد و دانشمندى متواضع و منصف و خوش محضر يافتم . در جلسهء قم ، مسائلى چند در موضوعات گوناگون هيوى پيش آمد ، دليل برخى از آنها را طلب كرد ، ما هم مآخذى از تراث علمى علماى دين و مصادرى از كتب دانشمندان پيشين را به حضورش عرضه داشته‌ايم ، كه بسيار شكفتگى از خود نشان داد ، و همى ابتهاج و انبساط مىنمود ، و از من خواست كه خوب است اين حقائق و معارف با شرح و بسطى در دست دانشمندان و انديشمندان قرار گيرد . از\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nذكر جميل و وصف كمالش به همين چند سطر اكتفا مىكنيم .\r\nغرض اينكه در قبله‌نماى رزم‌آرا كه در سال 1331 ش عرضه شده است به نص گفتارش چنان كه در رسالهء مربوط به قبله‌نما نيز به قلم آورده است : « نتيجهء استخراج قبلهء هر شهر را با انحراف مغناطيسى شهر مزبور با در نظر گرفتن شرقى يا غربى بودن انحراف ، تركيب و نتيجه در ساختن اين قبله‌نما به كار رفته است » .\r\nبنابراين تعيين سمت قبلهء هر شهر كه انحراف مغناطيسى نيز در آن ملحوظ شده است بىدغدغه و موجب اطمينان خاطر است . اما بايد توجه داشت كه انحراف مغناطيسى داراى تغييرات ساليانه بلكه روزانه است ؛ لذا چنان كه علماى رصد در تجديد ارصاد و تدوين زيجات به وفق رصد جديد اهتمام دارند بايد در هر چند سالى قبله‌نما نيز تجديد شود ، و انحراف جديد مغناطيسى در آن اعمال گردد . و علّت احتياج به تجديد ارصاد و تدوين ازياج را در دروس هيأت و ديگر رشته‌هاى رياضى بيان كرده‌ايم .\r\n\r\nنقشهء مغناطيسى جهان و خطوط هم ميل مغناطيسى\r\nدر اين شكل كه نقشهء مغناطيسى زمين در 1965 م است ، خطوط هم ميل مغناطيسى كه شرحش در پيش گفته آمد ، نشان داده شده است .\r\nامروز جمعه 7 رجب 1413 ق ، و 11 دى ماه 1371 ش ، برابر با اول ژانويه آغاز سال 1993 ميلادى است كه در حدود 28 سال از زمان اين نقشه مىگذرد ، و لاجرم با انحراف مغناطيسى فعلى زمين تفاوت دارد ، و ما به عنوان نمونه‌اى از خطوط هم ميل مغناطيسى ، آن را از كتاب كاربرد علوم در قبله‌يابى نقل كرده‌ايم .\r\nدر اين نقشه طول بلاد از دو جهت تا 180 درجه مدرّج است بدان گونه كه در آغاز درس 45 كتاب « دروس هيئت و ديگر رشته‌هاى رياضى » و ديگر دروس قبل و بعد آن گفته آمد ؛ و عرض بلاد از دو طرف تا نود درجه مدرج است ، كه از درس 30 تا 40 كتاب ياد شده به طور مستوفى تحرير و تقرير كرده‌ايم .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nحرف «  E  » در نقشه علامت «  East  ايست » يعنى شرق ، و حرف «  W  » علامت «  West  و ست » يعنى غرب .\r\nآگاهى و آشنايى به قطب مغناطيسى و تميز آن از قطب جغرافيايى ، و كاربرد قطب‌نما و قبله‌نما حاصل شده است كه در حدّ كفايت است . اين بحث را به يك تبصره و فذلكه و خاتمه ، خاتمه مىدهيم .\r\n\r\nتبصره\r\nرصدى بزرگ ، و حكيم رياضى نامور مولى ابو القاسم غلامحسين بن مولى فتح محمد كربلايى جونپورى شيرازى در عنوان جداول اطوال و عروض از زيج بهادرخانى فرمايد :\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nآنچه فى زماننا هذا در در دفاتر قدماء ارقام اطوال و عروض بلدان يافته مىشود اكثر آن مختلف است ، كه غايت تفاوت اختلاف تقريبا به دو درجه مىرسد . « 1 »\r\nغرض ما اين است كه بايد به گفتهء يك رصدى صاحب زيج ، كه غايت تفاوت اختلاف ارقام اطوال و عروض بلدان در دفاتر قدماء تقريبا به دو درجه مىرسد توجّه بسزا داشت و جدّا در دفتر خاطر نگاشت . و ما نيز در پايان درس 82 دروس هيأت و ديگر رشته‌هاى رياضى بدان آگاهى داده‌ايم . پس اگر اختلاف بيش از اندازهء ياد شده ديده شده است اشتباه و سهو از كاتب است نه از اعمال رصدى . مثلا در دفترى طول بلدى به حروف جمّل « له » درجه است ، و در ديگرى « كه » درجه ، كه ده درجه تفاوت است و بىگمان نادرست است ؛ يا « كه » « له » شده است و يا به عكس ، و هكذا نظاير آن دو ، فتبصّر و تدبّر جدّا .\r\nاگر بخواهيم با دايرهء هنديه مثلا در قم سمت اصفهان را كه شهر همسايهء قم است تحصيل كنيم و به اندازهء يك درجهء غربى در عمل خبط روى آورد ، و بر خط سمت ، يك درجه خبط پيش برويم ، ناگاه مىبينيم از همدان مثلا سر به در آورده‌ايم ، تا چه رسد به اختلاف بيشتر .\r\nيك درجه تحريف مانند يك نقطه تصحيف است ؛ گر كانى در ابدع البدايع آورده است كه مردى را ديدند گريان ، از سبب پرسيدند ، گفت : امروز با كنيزكان قدرى دوغ خورده‌ام ، از آن پس قرآن تلاوت كردم تا اين آيه :  فَاعْتَزِلُوا النِّساءَ فِي الْمَحِيضِ  ( با خاء ) . و ديگرى گفت كه پيغمبر عسل را در روز آدينه دوست همىداشت ، معلوم شد غسل را تصحيف كرد .\r\n\r\nاما فذلكه و خلاصهء بحث :\r\n1 . قطب‌نما را به تازى بوصله و حكّ گويند ، و به فرانسوى بوسل\r\n\r\n\r\n","description":"","footnote":"\r\n( 1 ) - ط 1 ، ص 392 .\r\n","page_name":" 371 ","page_number":371},
  {"content":"\r\n\r\n(  Boussol  ) گويند .\r\n2 . قطب‌نما در حقيقت نمايندهء جهت قطب مغناطيسى زمين است ؛ نه جهت قطب جغرافيايى آن .\r\n3 . زمين را قطب شمال و جنوب جغرافيايى است كه دائرهء نصف النهار هر نقطهء برّ و بحر ، و خط نصف النهار در سطح آن ، كه خط زوال و خط شمال و جنوب است ، از آن دو قطب جغرافيايى مىگذرند ، و اين دو قطب ثابت‌اند .\r\n4 . زمين را قطب شمال و جنوب مغناطيسى نيز هست كه بر جاى خود ثابت نيستند ؛ بلكه آنها را ميدان حركت مغناطيسى است .\r\n5 . بر اثر ميدان چرخش و نوسان قطب مغناطيسى ، عقربهء قطب‌نما گاهى با خط شمال و جنوب كه خط نصف النهار است مطابق است ، كه هر دو يك خط در سطح دائرهء نصف النهاراند ، و گاهى با آن تقاطع مىكند و زاويهء انحراف قطب مغناطيسى از قطب جغرافيايى روى مىآورد .\r\n6 . زاويهء انحراف مغناطيسى هر نقطه بر روى زمين بر اثر چرخش و نوسان قطب مغناطيسى ، به مرور ايام تغيير و تبديل مىيابد .\r\n7 . علاوه بر ميل مغناطيسى زمين ، عوامل ديگر نيز از قبيل انواع فلزّات و همچنين معادن زيرزمينى در انحراف قطب مغناطيسى تأثير بسزا دارند .\r\n8 . قطب شمال مغناطيسى متجاوز از يك هزار ميل در جنوب قطب شمال جغرافيايى از آن فاصله دارد ، و محلّ فعلى آن تقريبا در 73 درجهء عرض شمالى ، و صد درجهء طول غربى گرينويچ ، در جزيرهء « پرينس آو ويلز » ( كانادا ) به تخمين واقع شده است ، كه در نتيجه در نقاط مختلف زمين ، انحرافاتى به مقدار صفر تا 180 درجه شرقى يا غربى بين دو جهت جغرافيايى و مغناطيسى موجود است .\r\n9 . پيشينيان از قطب مغناطيسى زمين و زاويهء انحراف مغناطيسى عقربهء قطب‌نما آگاهى نداشتند ، و بر اين عقيدت بودند كه ميل عقربهء مغناطيسى قطب‌نما هميشه از جنوب به شمال است .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nپس هنگامى كه عقربهء قطب‌نما بر خط شمال و جنوب ايستاده است براى تعيين سمت قبله بايد زاويهء انحراف مغناطيسى را نيز منظور و معمول داشت ، و اين زاويهء انحراف در هر نقطه‌اى بر روى زمين مشخّص شده است .\r\n10 . قطب‌نما را از قبله‌نما كه در اين ، زاويهء انحراف مغناطيسى رعايت شده است ، بايد تميز داد .\r\nاما خاتمه اينكه مرحوم تيمسار سرتيپ حسين على رزم‌آرا در كتابچه‌اى كه به نام « قبله‌نماى رزم‌آرا » در دستور استفاده از « قبله‌نماى مغناطيسى » كار خودش بيان كرده است براى مزيد استبصار آن را نقل مىكنيم ، و آن اينكه :\r\n بِسْمِ اللَّهِ الرَّحْمنِ الرَّحِيمِ \r\n\r\nقبله‌نماى مغناطيسى\r\n\r\n1 . مقدمه\r\nقبله‌شناسى از مقدمات نماز بوده بر هر مسلمانى شناختن سمت كعبه از مكان خود در حضر و سفر لازم است . بدين لحاظ ، علماى عالىقدر هيئت و نجوم در قديم و سنوات اخير و از شيخ بهائى ( عليه الرحمه ) تا مرحوم سرتيپ مهندس عبد الرزاق بغايرى براى استخراج قبله مساعى دقيقى به عمل آورده و قبلهء بلاد را نسبت به جهات جغرافيايى تعيين كرده‌اند كه براى يافتن قبله هر محل بايستى قبلا جهات‌يابى كرد . ولى اين امر هميشه و براى همه كس به سهولت و سرعت مقدور نيست ؛ مثلا مسافرى كه به يكى از شهرهاى خارج كشور يا اماكن جديدى برسد و بخواهد فورا نماز بخواند ، نمىتواند دستور قبله‌يابى را به طورى كه در كتب قديمه يا تقاويم به شرح ذيل صفحه درج شده و صحيح است فورا اجرا نمايد . « 1 »\r\n\r\n\r\n","description":"","footnote":"\r\n( 1 ) - دستور قديم قبله‌يابى براى سهولت طالبين را دستور مىدهم كه انحراف قبلهء هر شهرى را كه خواهند ، دايره‌اى بر زمين\r\n","page_name":" 373 ","page_number":373},
  {"content":"\r\n\r\nاين دستور قديمى طبق اصول علمى بوده ولى انجام آن براى همه كس و در همه حال و بسرعت مقدور نبوده ، كسانى كه هندسه ندانند نمىتوانند از آن استفاده كنند .\r\nبنده سابقا در موقع مسافرت به وسيلهء يك نقشه پنج قطعهء عالم و قطب‌نماى معمولى سمت تقريبى مكه را در هر شهر پيدا مىكردم ولى تابستان 1331 در آمريكا بر آن شدم كه قبله‌نماى مغناطيسى تعبيه كنم كه قبله‌يابى را تسهيل و براى همه كس حتى بىسوادها ممكن سازد . گرچه از قديم عوام الناس قطب‌نما را به نام قبله‌نما مىخواندند ولى بر اهل معرفت پوشيده نيست كه قطب‌نما جهت قطبين مغناطيسى زمين را نشان مىدهد و چون حساب قبله سابقا نسبت به جهات جغرافيايى شده و انحراف مغناطيسى كه بعدا توضيح داده مىشود در نظر گرفته نشده بود ، لذا قطب‌نما قبله را نمىتوانست صحيحا نشان دهد .\r\nبراى انجام منظور فوق در مدت پانزده ماه قسمت زيادى از ساعات تعطيل و فراغت از كار ادارى را وقف استخراج و محاسبات مربوط به قبلهء قريب يك هزار شهر نموده اكنون نتيجه در چند نوع قبله‌نماى مغناطيسى به معرض استفاده گذارده مىشود .\r\n\r\n\r\n","description":"","footnote":"\r\nمسطح رسم كنند و بر مركز آن كه وسط حقيقى است شاخصى نصب نمايند تا دو فايده بخشد : يكى آنكه چون سايه معدوم شود يا به منتهاى كمى رسد به حسب آفاق وقت زوال است . ديگر آن كه بر سطح آن دايره دو خط عمودى رسم كنند كه در نقطهء مركز با هم تقاطع كنند به طورى كه يكى از آن دو خط امتداد سايهء شاخص باشد كه از دو طرف تا محيط دايره رسد و خط ديگر از وسط اين خط دو طرف مركز دايره كشيده شود تا به محيط دايره منتهى شود كه دايره را به چهار قسمت متساوى نمايد و به چهار محيط دايره منتهى شود . پس نقطهء طرف طلوع آفتاب را مشرق و نقطهء مقابل آن را مغرب دانند ، و اگر خود به جاى شاخص بايستد و نقطهء مشرق را به دست راست خود قرار دهد نقطهء پيش رويش شمال و پشت سرش نقطهء جنوب است . پس بين هر دو نقطه را نود قسمت كرده خط بكشد هر خط درجه مىشود . آن وقت انحراف قبلهء آن شهر را از جدول اين تقويم پيدا كرده ببيند چند درجه است به همان اندازه از نقطهء جنوب شماره كند تا خط قبله معلوم شود .\r\n","page_name":" 374 ","page_number":374},
  {"content":"\r\n\r\n\r\n2 . محاسبات\r\nمحاسبات اين قبله‌نما شامل دو قسمت بوده ، يكى استخراج قبله نسبت به نصف النهار هر محل و ديگرى محاسبهء انحراف مغناطيسى هر مكان .\r\nآ ) استخراج را به طرق متعدد مىتوان انجام داد ( به وسيلهء دايرهء هنديه يا اسطرلاب و يا سمت خورشيد در 8 خرداد و 22 تير و غيره ) ولى چون بحث در كليهء آنها طولانى خواهد بود لذا دو طريقه ذيلا ذكر مىشود :\r\n1 . پس از تعيين طول و عرض جغرافيايى دقيق مكه و شهر منظور به وسيلهء دستورهاى حل مثلثات كروى سمت قبله تعيين مىشود . « 1 » اين طريقه خيلى دقيق بوده مىتوان درجات دقايق و ثوانى را نيز تعيين كرد ولى محتاج به محاسبات طولانى و استعمال لگاريتم بوده وقت زيادى مىگيرد و براى اشخاص غير ورزيده احتمال اشتباهات كلى مىرود و بايستى بازرسى نمود .\r\n2 . اندازه‌گيرى سمت مكه روى كره . اين طريقه چنانچه با مهارت انجام شود\r\n\r\n\r\n","description":"","footnote":"\r\n( 1 ) - دستور حل مثلثات كروى .\r\nدر دستورهاى فوق چنانچه مثلا براى تهران در نظر بگيريم .\r\n A \r\nزاويه متشكله بين نصف النهار تهران و سمت قبله اين شهر .\r\n B \r\nزاويه متشكله بين نصف النهار مكه و دايره عظيمه‌اى كه از مكه و تهران بگذرد .\r\n C \r\nبين الطولين .\r\n a \r\nمتمم عرض مكه .\r\n B \r\nمتمم عرض تهران .\r\n","page_name":" 375 ","page_number":375},
  {"content":"\r\n\r\nسريع بوده و احتمال اشتباهات كمتر مىرود و دقت آن در حدود نيم درجه مىباشد .\r\nبراى ساختن قبله‌نماى مغناطيسى دقت طريقهء دوم كافى بوده مع هذا با نتيجهء طريقهء اول و محاسبات استخراج كنندگان سابق تطبيق شده است .\r\nب ) محاسبهء انحراف مغناطيسى هر مكان - چون منظور بنده استفاده از عقربهء مغناطيسى بود ، لذا لازم گرديد كه انحراف مغناطيسى يعنى تفاوت بين شمال جغرافيايى و شمال مغناطيسى هر شهر تعيين شود .\r\nاز آنجايى كه قطبين جغرافيايى زمين بر قطبين مغناطيسى آن منطبق نيست ، مثلا قطب شمال مغناطيسى متجاوز از يك هزار ميل در جنوب قطب شمال جغرافيايى بوده و محل فعلى آن تقريبا در 73 درجهء عرض شمالى و صد درجهء طول غربى گرينويچ واقع شده ، در نتيجه در نقاط مختلف زمين انحرافاتى به مقدار صفر تا 180 درجهء شرقى يا غربى بين دو سمت جغرافيايى و مغناطيسى موجود بوده بنابراين ملاحظه مىشود كه اين اختلافات تا چه حد در جهات‌يابى با قطب‌نما مؤثر مىباشد . لذا بنده نتيجهء استخراج قبلهء هر شهر را با انحراف مغناطيسى شهر مزبور با در نظر گرفتن شرقى يا غربى بودن انحراف تركيب و نتيجه در ساختن اين قبله‌نما به كار رفته است .\r\nتوضيحا عرض مىشود كه انحراف مغناطيسى داراى تغييرات ساليانه و حتى روزانه‌اى مىباشد ولى چون اين تغييرات در حدود دقيقه بوده براى كار ما قابل توجه نيست .\r\n\r\n3 . ساختمان قبله‌نما\r\nقبله‌نما جعبه‌اى است مدوّر از فلز يا پلاستيك كه در قسمت فوقانى آن يك عقربهء مغناطيسى و در قسمت تحتانى يك يا چند صفحه قرار دارد . روى هر صفحه نام عده‌اى از شهرها طبق محاسبهء دقيق سمت مكه و انحراف مغناطيسى محل نوشته شده .\r\nقبله‌نماى خودكار محلى علاوه بر عقربهء مغناطيسى عقربه ديگرى به رنگ قرمز\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nيا برنجى يا شب‌نما دارد .\r\nدر قبله‌نماى با صفحهء گردان كه جديدترين نوع و خودكار براى همه جا مىباشد عقربه ديده نمىشود ؛ خود صفحه فلزى مىگردد و توجيه مىشود .\r\nصفحات قبله‌نما به طور كلى دو نوع تهيه شده در صفحات اوليه كه هنوز در قبله‌نماها گذارده مىشود مكه معظمه در خارج صفحه در نظر گرفته شده ولى در صفحات جديد ، محل كعبه در وسط صفحه فرض شده ، لذا با يك مرتبه توجيه صفحه به وسيله گرداندن قبله‌نما ( يا به طور خودكار در نمونه‌هاى با صفحهء گردان ) خطى كه جلو هر شهر رسم شده سمت قبله آن است به طرف مركز صفحه .\r\nدر قبله‌نماهايى كه داراى يك صفحه هستند و نمونه‌هاى با صفحهء گردان صفحه عمومى گذارده شده كه نام شهرهاى مهم را دارد . غير از صفحه عمومى ، قريب بيست صفحه ديگر براى كشورهاى مختلف به زبان فارسى و عربى يا انگليسى ، صفحه مخصوص دليل الحاج و صفحه‌اى با درجات مثل صفحه قطب‌نما تهيه شده .\r\n\r\n4 . دستور قبله‌يابى\r\n\r\nأ ) قبله‌نماى با عقربه\r\n1 . اگر داخل قبله‌نما برگهاى متعددى است ، برگى كه نام شهر مطلوب را دارد رو قرار دهيد .\r\n2 . قبله‌نما را روى ميز يا سطحى افقى ( دور از آهن آلات و ادوات برقى ) بگذاريد .\r\n3 . عقربهء مغناطيسى پس از نوسان يك نوك آن معمولا ( نوك سياه يا شب‌نما ) به سمت شمال خواهد ايستاد .\r\n4 . به ملايمت قبله‌نما را بگردانيد تا شعاع شهر مطلوب زير نوك شمالى عقربه قرار گيرد . خط قبله كه روى صفحه رسم شده سمت مكه را نشان مىدهد .\r\nدر قبله‌نماهاى خودكار محلى نوك سياه عقربه شمال - نوك سفيد جنوب و نوك\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاضافى ( كه به رنگ قرمز يا شب‌نما يا برنجى مىباشد ) به طور خودكار قبلهء شهرستانهايى را نشان مىدهد كه در صفحهء قبله‌نما با علامت قرمز مشخص يا روى جعبه آن قيد شده .\r\nبراى قبله‌يابى با صفحات جديد كه مكهء معظمه در وسط صفحه فرض شده بايد قبله‌نما را به طور افقى گرداند تا شمال صفحه زير نوك شمالى عقربه مغناطيسى قرار گيرد . در اين وضعيت ، خطى كه مجاور هر شهر رو به مركز كشيده شده سمت قبلهء همان شهر است .\r\n\r\nب ) نمونه‌هاى خودكار ، با صفحه‌گردان\r\nهر موقع قبله‌نما را در سطحى افقى ( دور از آهن آلات ) بگذاريد ، صفحه پس از قدرى نوسان بىحركت مىشود و شعاع هر شهر قبلهء آن را به طور خودكار نشان خواهد داد .\r\nمكهء معظمه در مركز صفحه فرض شده و محاسبات زاويهء قبله هر محل روى اين فرض به عمل آمده است .\r\nبراى اشخاص بىسواد يا سهولت قبله‌يابى مىتوان شعاع شهر مورد نظر را با رنگى مشخص نمود . سمت شمال محل را علامت كوچكى روى صفحه نشان مىدهد .\r\nبراى يافتن قبلهء اماكنى كه در صفحه درج نشده ، جداول مخصوص براى هر ناحيه يا كشور تهيه شده است .\r\n\r\n5 . توضيحات\r\nتبصرهء 1 - عقربهء مغناطيسى شمال و جنوب مغناطيسى را نشان مىدهد نه قبله را ؛ لذا با قطب‌نماهاى معمولى قديم نمىتوان بدون محاسبات مخصوص قبله‌يابى كرد .\r\nبىسوادها را آگاه فرماييد كه گمراه نشوند .\r\nتبصرهء 2 - موقع قبله‌يابى بايد شعاع مربوط به هر شهر را مورد استفاده قرار داد\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nنه نام شهر را . به طورى كه در دو مثال نموده شده .\r\nمثال اول - در شهر كلمبو ( در جزيرهء سيلان ، جنوب هندوستان ) چنانچه نوك سياه عقربه مطابق شكل 1 قرار گيرد سهم قبلهء آن شهر را نشان مىدهد .\r\nتبصرهء 3 - در صفحات كشورها چون قبلهء شهرها غالبا در قسمت كوچكى از محيط دايره قرار مىگيرد و نمىتوان در اين قسمت كوچك اسامى عدهء زيادى از شهرها را نوشت ، لذا در اين قسمت طبق محاسبه يك عده اشعه رسم شده كه هر شعاع متعلق به يك يا چند شهر مىباشد .\r\nمثال دوم - در هر يك از شهرهاى آبادان ، اهواز ، خرمشهر ، مسجد سليمان ، شوشتر ، كاشان الى دامغان\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nچنانچه نوك سياه عقربه به وضعى كه در شكل 2 نموده شده قرار گيرد ، در اين صورت سهم قبلهء شهرهاى مزبور را نشان خواهد داد .\r\nتبصرهء 4 - قبلهء قرى با قبلهء مركز شهرستان تفاوت محسوسى ندارد .\r\nتبصرهء 5 - در صفحات جديد كه مكه در مركز آنها فرض شده ، موقعى كه شمال صفحه زير نوك شمالى عقربه قرار گيرد خطى كه مجاور هر شهر رو به مركز كشيده شده قبلهء همان شهر است . لذا با دو شكل فوق اختلاف دارد .\r\nتبصرهء 6 - براى استفادهء بىسوادها يا براى اينكه شعاع شهرى را بتوان فورا در صفحه پيدا كرد در قبله‌نماهاى داراى صفحات متعدد روى صفحه طلق حامل پايهء عقربه خط رنگينى رسم شده كه موسوم است به خط نشانه . چنانچه موقع گذاردن صفحه شعاع شهر مطلوب را زير خطّ نشانه قرار دهند و در موقع بستن قبله‌نما هم تغيير محل ندهند ، پيدا كردن شعاع موقع قبله‌يابى تسهيل مىشود .\r\nاشخاص بىسواد يا كسانى كه چشمشان ضعيف است نيز مىتوانند از آن استفاده كنند .\r\n* * * در خاتمه اميدوارم نتيجهء اين خدمت كوچك كه از سال 1331 هجرى شمسى توفيق شروع آن را حاصل و به عالم اسلام تقديم نموده‌ام در قبله‌يابى مورد استفاده واقع گردد » .\r\nاين بود عبارت مرحوم سرتيپ حسين على رزم‌آرا كه آن را در ميان دو « » نقل كرده‌ايم . و رساله را در همين‌جا خاتمه مىدهيم .\r\nالحمد لله كه رساله شريف قطب‌نما و قبله‌نما در فرق قطب جغرافيايى و قطب مغناطيسى زمين ، و معرفت سمت قبله از قطب‌نما و تميز قطب‌نما از قبله‌نما بدان نحو كه خواستهء نگارنده بود به پايان رسيد . و آخر دعواهم أن الحمد لله ربّ العالمين .\r\nقم ، حسن حسن‌زاده آملى ، پانزدهم ماه رجب الأصبّ 1413 ه ق 19 / 10 / 1371 ه ش\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nكلمهء 357 [ فلك رياضى و فلك مجسّم 
  ]\r\nرسالهء  كُلٌّ فِي فَلَكٍ يَسْبَحُونَ  بسم الله الرحمن الرّحيم الحمد لله ربّ العالمين « سبحان من تحيّرت العقول في أفلاك ملكوته » ( الامام على عليه السّلام ) سپاس خداى سبحان را كه ما را به كتاب كريمش قرآن فرقان آشنا فرمود . درود بر همه فرستادگانش بويژه بر خاتم و دودمانش كه چنان سراج منير را به ما عطا فرمود .\r\nو بعد ، اين رساله در بيان « فلك رياضى و فلك مجسّم » و مسائلى چند متفرّع بر آن به قلم اين كمترين حسن حسن‌زاده آملى به رشته نوشته در آمده است .\r\nاميد است كه هوشمند گزين و دانش‌پژوه راستين را نيك به كار آيد ، و نگارنده را اثرى شايسته و بايسته به يادگار باشد .\r\nكريمهء  كُلٌّ فِي فَلَكٍ يَسْبَحُونَ  را بر سر او نهاده‌ايم ، و آن را بدين نام خوانده‌ايم .\r\nو به نه فلك - اعنى به نه مدار ، كه نه فصل مراد است - اتّساق و انتظام يافت .  ذلِكَ تَقْدِيرُ الْعَزِيزِ الْعَلِيمِ  .\r\n\r\nفلك اوّل :\r\nقوله سبحانه :  وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ كُلٌّ فِي فَلَكٍ يَسْبَحُونَ  ( الانبياء 34 )\r\nو قوله تعالى شأنه :  لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ  . ( يس 41 )\r\nبحث از فلك هم در طبيعيات و الهيات فلسفه به ميان آمده است ، و هم در\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nكتب هيئت ، و هر يك را در اثبات آن نظرى خاص است كه گفته آيد .\r\nاما در طبيعيات فلسفه يك بار براى اثبات محدّد الجهات بحث از فلك را پيش كشيده‌اند كه ماهيت و صورت آن چيست ، و يك بار براى اثبات محرّك اجرام علوى كه ستارگانند . سپس مسائلى متفرع بر اثبات افلاك در الهيات فلسفه ذكر كرده‌اند .\r\nاما در علم هيئت غرض و نظر اوّلى از افلاك ، فقط مدارات و دوائر است .\r\nپس از آن براى تسهيل در تفهيم انواع حركات كواكب ، افلاك مجسّمه يعنى آسمانهاى جسمانى تصوير كرده‌اند . و در حقيقت بحث از افلاك مجسمه در كتب هيئت ، دخيل و استطرادى است نه اصيل و استقلالى ، و به تعبيرى بحث از افلاك مجسّمه در علم هيئت ، نظير بحث از الفاظ در علم منطق است .\r\nبيان : اما بيان اثبات محدّد الجهات در طبيعيّات اينكه مراد آنان از جهات دو جهت طبيعى : « علو مطلق » و « سفل مطلق » است كه از آن دو تعبير به فوق و تحت - يعنى بالا و پايين - مىشود . و مقصود آنان از سفل مطلق ، زمين و مركز آن است ، و مقصود از علو مطلق ، مقابل آن است كه فلك نهم است كه آن را جسم كل محيط بر عالم جسم و جسمانى مىدانند كه مركز كره زمين مركز آن است .\r\nفلك نهم را محدّد الجهات و فلك الأفلاك و معدل النهار و فلك اطلس نيز گويند .\r\nبعد از اثبات دو جهت طبيعى ، چهار جهت ديگر نيز بر آن دو متفرع مىشوند كه مجموع را جهات ششگانه گويند . مثلا قامت شخص انسانى كه به نحو طبيعى ايستاده است ، شش جهت بالا و پايين و راست و چپ و پيش و پس از آن اعتبار مىشود .\r\nمحدّد به معنى تحديد و تعيين‌كننده است . و اثبات محدّد الجهات بدين سبب پيش آمده است كه اجسام ثقيل چون سنگ و گل مثلا به سوى زمين - يعنى پايين - مىآيند ، و اجسام خفيف چون دود و بخار مثلا به سوى آسمان - يعنى بالا - مىروند . آيا زمين آنچه را كه از جنس خود او ثقيل است به سوى خود مىكشد ، و آنچه را كه خفيف است به سمت مقابلش دفع مىكند ؟ و يا اينكه چون زمين هر\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nچه را ثقيل است به سوى خود مىكشد ، لازمهء اين جاذبه اين است كه قهرا أشياء خفيفه بسوى بالا دفع شوند ؟ و يا جسم خاصّى به نام آسمان و فلك و محدّد الجهات هر چه را سبك است به سوى خود مىكشاند ، و هر چه را سنگين است به سوى مركزش كه مركز زمين و سفل مطلق است پرت مىكند ؟ هر يك از اين آراء ياد شده را قائلى است .\r\nشيخ رئيس در فصل سيزدهم و چهاردهم مقالت سوم طبيعيات شفاء ( ط 1 چاپ سنگى ، ص 116 و 122 ) ، و نيز در آغاز نمط دوم اشارات قائل به فلك محدّد الجهات شده است . بدين معنى كه محدّد الجهات فلكى متوازى الثّخن است كه محيط بر همه اجرام و افلاك است و مركز آن مركز زمين است كه سفل مطلق است ، و اين محدّد الجهات است كه اجسام خفيف را به سوى خود مىكشد ، و اجسام ثقيل را از خود دور مىكند كه به سوى مركزش دفع مىنمايد ، و حركت اولاى شبانه‌روزى از اوست .\r\nو لكن اثبات فلك محدّد الجهات آنگاه درست آيد كه فرود آمدن اشياء سنگين را از فراز به نشيب به قوّه جاذبه زمين اسناد ندهيم ، و حال اين كه ثابت بن قره از دانشمندان بزرگ پيشين ( متوفى 288 ق ) قائل به جاذبه زمين بوده است . ثابت گويد :\r\nاگر فرض كنيم زمين متلاشى و پراكنده شود و اجزاى آن را رها كنند همه به سوى يكديگر ميل مىكنند و هر جا به يكديگر رسيدند مىايستند . اين نظر ثابت را متأله سبزوارى در شرح اسماء در بند ششم آن « يا من استقرت الأرضون باذنه » ( ص 53 ، ط 1 ، ناصرى ) نقل كرده است :\r\nو قال ثابت بن قرة سببه - أى سبب الجذب - طلب كل جزء موضعا يكون فيه قربه من جميع الأجزاء قربا متساويا إذ عنده ميل المدرة إلى السفل ليس لكونها طالبة للمركز بالذات ، بل لأنّ الجنسية منشأ الانضمام ، فقال : لو فرض أنّ الأرض تقطّعت و تفرّقت في جوانب العالم ثمّ أطلقت أجزاؤها لكان يتوجّه بعضها إلى بعض و يقف حيث يتهيّأ تلاقيها .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nو بعد از ثابت به چند قرن ، اسحاق نيوتن نيز قائل به قوّه جاذبه ارض شده است كه امروز همگان بر آن متفقند .\r\nشايد در بادى نظر اين سؤال پيش آيد كه اگر هبوط و سقوط اجسام به سوى زمين از قوه جاذبه زمين است پس چرا به عكس شعله آتش و ابر و دود و بخار مثلا از زمين گريزانند و به سوى بالا شتابان مىروند ؟\r\nجواب اين است كه اين موادّ در حقيقت ميل به بالا ندارند ، و به سوى بالا رفتن آنها در واقع از قوه جاذبه زمين است . بدين بيان كه اجسام با هم تزاحم دارند ، يعنى دو جسم در يك مكان نگنجند ، بلكه يكى ديگرى را دفع و ردّ مىكند تا خود حائز آن مكان شود . مىدانيم كه برودت سبب تكثيف هوا ، و حرارت موجب تخفيف آن است . هواى سرد آكنده و فشرده و سنگين است ، و هواى گرم باز و پراكنده و سبك . قوهء جاذبه جسم سنگين را به حكم جنسيت تجاذب ، بيشتر به سوى خود جذب مىكند . حال چون هواى سنگين به فشار به سوى زمين جذب مىشود لاجرم هواى سبك را از مكانش به فشار دفع مىكند و دور مىنمايد و جاى او را مىگيرد . پس اين رفتن هواى سبك بسوى بالا در واقع پرت كردن هواى سنگين او را بدان سو است ، و انسان گمان مىكند كه بخار و شعله و مانند آنها به سوى بالا شتابان روان و از زمين گريزانند . به همين سبب است كه اشياء خفيفه از زير آب به بالا مىآيند كه در واقع چون آب سنگينتر از آنهاست ، آنها را به سوى بالا دفع مىكند .\r\nبه صورت تمثيل و تنظير در نظر بگيريد دو كفه ترازو را ، هرگاه سنگى به وزن يك سير در يك كفه آن بنهيم به حكم فعل جاذبيّت به سوى زمين مىآيد ، و كفه ديگر خالى بالا مىرود ؛ در اين حال اگر سنگى به وزن يك كيلو در آن كفه تهى بنهيم به سبب زيادت فعل جاذبيت به حسب زيادت مادّه ، به سرعت به سوى زمين هبوط مىكند ، و آن كفه ديگر به سبب قلّت وزن آن به همان سرعت به بالا صعود مىنمايد .\r\nبا محقّق بودن قوه جاذبه زمين نيازى براى اثبات فلكى مجسّم به نام\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nمحدّد الجهات نيست .\r\nاما اثبات افلاك براى حركات مختلف كواكب كه در كتب فلاسفه آمده است ، حقيقت امر اين است كه مأخذ عقيدت آنان ، فرضيّه افلاك مجسّمه اهل هيئت است كه به تفصيل گفته مىشود .\r\n\r\nفلك دوم :\r\nاما فلك در كتب هيئت و نجوم ، مدارات و دوائر است ، و عالم رياضى به غير آن نظر ندارد ؛ لذا در كتب اساطين فن كلمهء فلك اطلاق بر دوائر عظام و اضافه بدانها شده است . مثلا به جاى اينكه بگويند « دائره نصف النهار » مىگويند « فلك نصف النهار » . ابو ريحان بيرونى كه استاد مختصّ در فن است در اول باب سوم مقاله نخستين قانون مسعودى - كه مجسطى اسلامى است - گويد : « الدائرة و الفلك اسمان يتعاقبان على موضع واحد فيتبادلان . . . » ( ج 1 ، ص 54 ، ط حيدرآباد كن ) .\r\nبلكه اطلاق فلك در روايت بر دائرهء نصف النهار شده است كه نقل آن در پيش است .\r\nو نيز بيرونى در همان قانون در خواص عروض آفاقى كه از تمام ميل اعظم بيشترند و لكن هنوز به ربع دور نرسيده‌اند فرمايد : « و يحصل للشمس في كل دور ارتفاعان في فلك نصف النهار أصغر و أعظم . . . » كه به نصّ صريح فلك را بر دائرهء نصف النهار اطلاق كرده است ( قانون مسعودى ، ج 2 ، ص 535 ) .\r\nو همچنين در باب هفتم مقاله دهم آن گويد :\r\nإن صاحب العلم الرياضى يبيّن عن مواجب الدوائر و الحركات الموجودة فيها ، و هي خطوط مجرّدة ، و لذلك لا نتحرز فيها عمّا يولده تقاطع الأجسام من التمانع عند الحركات . . . . ( ج 3 ، ص 1314 )\r\nپس بيرونى در اين موضع قانون نيز تصريح فرموده است كه دانشمند رياضى را خطوط مجرد از افلاك مجسمه كفايت است ، و اين خطوط مجرّد همان صرف مدارات و دوائرند كه مجرد از افلاك مجسّمه اعتبار مىشوند .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nبلكه كلوديوس بطليموس اسكندرى صاحب مجسطى كه در قرن دوم ميلاد مىزيست ، و كتاب مجسطى او هنوز كتاب نهائى تدريس و تعليم در علم هيئت ، و دستور اعظم در اين علم است اقتصار بر دوائر كرده است .\r\nو خواجه طوسى در آخر فصل پنجم از باب دوم تذكره در هيئت فرموده است :\r\nو براهينها مذكورة بالخطوط في المجسطي ، و الاقتصار على الدوائر كاف للناظر في البراهين .\r\nشايسته است كه كلام خواجه طوسى را در موضع ياد شده از تذكره با عبارت علامه خفرى در شرح بر آن به عنوان مزيد استبصار به معنى فلك متداول در هيئت مجسّمه ، و فلك به معنى مدارات و دوائر در هيأت رياضى ، نقل كنيم :\r\nفهذه المباحث المذكورة في هذا الفصل لضبط الاختلافات المرئيّة أصول و قوانين لا بدّ من معرفتها ؛ ليحصل الاطّلاع بها على احوال الكواكب في اختلاف حركاتها بحسب الرؤية على وجه يوافق قواعد الحكمة ، أوردناها في هذا الموضع على سبيل الحكاية أي مجردة عن دلائلها المذكورة بالخطوط في المجسطي . و فائدة إيرادها على سبيل التصوير أن يسهل بإدراكها تصوّر تلك الاختلافات مطابقة لتلك القواعد . و براهين هذه القوانين بعضها مذكورة بالفعل في المجسطي ، و بعضها غير مذكورة إلّا بالقوّة . و الاقتصار على الدوائر كاف للناظر في البراهين في جميع هذا العلم . و إذا اقتصر فيه على ذلك سمّي هيئة غير مجسّمة و كان من العلوم الرياضية الصرفة . و أما لمن يحاول تصوّر مبادى الحركات على وجه تقتضيه قواعدهم فلا بدّ من معرفة هيئة الأجسام المتحركة بتلك الحركات على وجه تظهر تلك الحركات فى مناطقها . و اذا اعتبر هذا العلم كذلك سمّي هيئة مجسمة و كان له عرق من العلوم الطبيعية التي موضوعها الجسم الطبيعي من حيث الحركة و السكون .\r\nملاحظه مىفرماييد كه علّامه خفرى در بيان هيئت مجسمه و غير مجسّمه ، و كفايت اقتصار بر دوائر در هيئت رياضى چه خوب حق سخن را ادا كرده است ، و فرموده است هيئت مجسّمه را عرقى از علوم طبيعى است ، و آن كه خواهد تصوّر مبادى حركات اجرام علوى بنمايد ناچار بايد به هيئت مجسّمه معرفت داشته\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nباشد . اين است حرف حساب شده بر مبناى رصين علمى كه از اساتيد بزرگ علوم ارائه داده‌ايم ، و بازهم حقايقى را به عرض مىرسانيم . تعبيراتى نابايست و ناشايست را در افواه انداختند كه هيچ مأخذ و مدرك علمى ندارند .\r\nو نيز فاضل رومى قاضىزاده در شرح الملخّص في الهيئة تأليف محمود بن محمد چغمينى ، گويد :\r\nاعلم أنّ الاقتصار على الدوائر كاف للناظر في البراهين كما اقتصر عليها صاحب المجسطي ، و يسمّى حينئذ هذا العلم هيئة غير مجسّمة . و أما المتأخرون - كأبى جعفر الخازن ، و أبى على بن الهيثم - فحيث حاولوا تجريد المسائل عن الدلائل حبّب لهم إيراد الأفلاك مجسّمة ، و بهذا الاعتبار يسمّى هيئة مجسّمة . فالمقتصرون عليها مقتصرون من الفلك التاسع و الثامن على دائرتين متقاطعتين هما منطقتاهما ، و يوردون للشمس دائرتين ، و للقمر أربع دوائر ، و لكلّ من العلوية و الزهرة خمس دوائر ، و لعطارد ستّ دوائر . فالأفلاك عند الجمهور من المهندسين المقتصرين على الدوائر أربعة و ثلاثون .\r\n( آخر باب سوم مقالهء اولى ، ط شيخ احمد ، ص 63 ) اين بود عبارت قاضىزاده رومى كه تصريح فرموده است فلك در نزد بطليموس صاحب مجسطى و همه مهندسان هيوى همان دوائر است ، و مجموع افلاك - يعنى دوائر - كه بدانها حركات كواكب تنظيم مىگردد سى و چهار دائره است .\r\nقاضىزاده رومى به نام موسى بن محمود از اكابر علماى رياضى قرن نهم و استاد ميرزا الغ بيك صاحب زيج معروف بود .\r\nچه بهتر كه عبارت مثل جامع بهادرى را بر صدق دعوايم و حقّانيت مدّعايم شاهد آورم ، و آن اينكه : رياضى رصدى بزرگ ملا ابو القاسم غلامحسين جونپورى شيرازى الأصل صاحب زيج بهادر خانى ، و جامع بهادر خانى در همين موضوع هيئت مجسّمه و غير مجسّمه در جامع ياد شده فرمايد :\r\nواضح باد كه اين هيئت فلك مجسمه شمس كه مبيّن شد ، نظر بر تصور مبادى حركات است ؛ چه تصوّر حركت موقوف است بر تصوّر جسم ، يعنى اول تصور اجسام كروى نمايند و از حركت آن تشخيص مناطق كنند ، و حركت مركز كوكب\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nرا منوط به حركت منطقه دارند ، و اين چنين هيئت را هيئت مجسمه خوانند ، و در آن شائبه‌اى از علم طبيعى هم باشد ، و محض از علوم رياضيه نبود . و اگر اقتصار بر دوائر كنند كه مدارات محسوسهء حركات مراكز كواكب و افلاك‌اند ، و به براهين خطوط اثبات مقررات اين علم كنند ، در اين صورت اين هيئت را هيئت غير مجسّمه نامند ، و علمش محض رياضى باشد . بلكه اگر ادنى تأمّل كنند بدانند كه حين اجراى برهان ، مقررات هيئت مجسّمه هم غير مجسّمه مىشود ، لهذا بطليموس در مجسطى اصلا التفات به تجسيم ننموده است ، و محض بر دوائر و اوتار ابتناى اين علم داشته است . ( جامع بهادرخانى ، ط 1 هند ، ص 574 )\r\nاين بود عبارتى كه از جامع بهادرى نقل كرده‌ايم ، و به چند جمله آن بايد خيلى دقت داشت :\r\nيكى اينكه گفته است : « در هيئت مجسّمه شائبه‌اى از علم طبيعى هم باشد و محض از علوم رياضيه نبود » و اين مطلب همان است كه از خفرى شنيده‌اى كه :\r\nو كان له عرق من العلوم الطبيعية التى موضوعها الجسم الطبيعي من حيث الحركة و السكون .\r\nو ديگر اينكه گفته است : « بلكه اگر ادنى تأمّل كنند بدانند كه حين اجراى برهان ، مقررات هيئت مجسّمه هم غير مجسّمه مىشود » و اين مطلب خيلى شيرين است ، و بخصوص جملهء اخير كه گفته است : « لهذا بطليموس در مجسطى اصلا التفات به تجسيم ننموده است ، و محض بر دوائر و اوتار ابتناى اين علم داشته است » .\r\nاين بود عبارتى كه از جامع بهادرى نقل كرده‌ايم ، و به چند جمله آن بايد خيلى دقّت داشت :\r\nيكى اين كه گفته است : « در هيأت مجسّمه شائبه از علم طبيعى هم باشد و محض از علوم رياضيه نبود » ، و اين مطلب همانست كه از خفرى شنيده‌اى كه « و كان له عرق من العلوم الطبيعية التى موضوعها الجسم الطبيعى من حيث الحركة و السكون » .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nو ديگر اين كه گفته است : « بلكه اگر أدنى تأمل كنند بدانند كه حين اجراى برهان ، مقرّرات هيأت مجسّمه هم غير مجسّمه مىشود » و اين مطلب خيلى شيرين است ، و به خصوص جمله اخير كه گفته است « لهذا بطليموس در مجسطى اصلا التفات به تجسيم ننموده است ، و محض بر دوائر و أوتار ابتناى اين علم داشته است » .\r\nشگفت اينكه بطليموس در مجسطى اصلا متعرّض به افلاك مجسّمه نشده است ، و ابتناى علم شريف هيئت را فقط بر دوائر و اوتار نموده است ، بدين نظر كه تجسيم افلاك مسألهء طبيعى است و مربوط به فلسفه است ، و ليكن در السنه و افواه به شهرت غلط ، افلاك بطليموسى سائر و دائر است .\r\nآلات نجومى از قبيل اسطرلاب و ربع مجيّب و كره و زرقاله و رخامات و ذات حلق و اشباه و نظائر آنها ، صادقترين شاهدند كه مراد از فلك در نزد مهندسان و رياضىدانان بويژه دانشمند هيئت و نجوم از قديم و حديث ، مدارات نيّرين و كواكب است .\r\n\r\nفلك سوم\r\nدر جوامع روائى ، اطلاق فلك در ملكوت عالم نيز به كار رفته است . در روضهء كافى آمده است كه :\r\nروي عن أمير المؤمنين عليه السّلام أنّه قال رجل : أين المعبود ؟ فقال عليه السّلام : لا يقال له : أين ؛ لأنّه أيّن الأينيّة ، و لا يقال له : كيف ؛ لأنّه كيّف الكيفيّة ، و لا يقال له : ما هو ؛ لأنّه خلق الماهية ، سبحانه من عظيم تاهت الفطن في تيّار أمواج عظمته ، و حصرت الألباب عند ذكر أزليته ، و تحيّرت العقول في أفلاك ملكوته .\r\n( توحيد بحار ، ج 2 ، ص 93 ، ط كمپانى )\r\nچنان كه افق در ماوراى طبيعت و ملكوت عالم به كار رفته است ، قوله سبحانه :\r\n   وَ هُوَ بِالْأُفُقِ الْأَعْلى * ثُمَّ دَنا فَتَدَلَّى * فَكانَ قابَ قَوْسَيْنِ أَوْ أَدْنى    . ( النجم 8 - 10 )\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nو امام سيّد الساجدين على بن الحسين عليهما السّلام در دعاى چهل و سوم صحيفه در خطاب به هلال ماه فرمايد : « أيها الخلق المطيع الدائب السريع المتردّد في منازل التقدير ، المتصرف في فلك التدبير . . . » كه فلك را به تدبير - كه يك امر معنوى است - اضافه فرموده است كه تعبيرى بسيار لطيف است بدان حد كه بايد گفت : « يدرك و لا يوصف » .\r\nچنان كه سماء يعنى آسمان در قرآن و خبر به معناى مطلق بلندى آمده است ، خواه بدان معناى بلندى طبيعى عالم شهادت مطلقه كه از آنجا باران نازل مىشود ، و خواه بدان معناى روحانى ماوراى طبيعت كه از آنجا حقائق و معارف و علوم روحى نازل مىشود . به تحقيقى تام كه در شرح فصّ 58 فصوص فارابى در كتاب « نصوص الحكم بر فصوص الحكم » تقرير و تحرير كرده‌ايم . ( ص 404 - 428 ، ط 1 ) .\r\nجالبتر اينكه فلك نصف النهار كه دائرهء نصف النهار است در روايت تعبير به « حلقه » شده است كه هرگاه شمس در آن حلقه داخل شود هنگام زوال اوست كه ظهر آن افق فرا رسيده است ، يعنى اول زوال ظهر است ؛ چه تعبير شريف و شگفت و شيرين و دلنشين . حديث چهارم باب اوقات صلوات خمس از كتاب مستدرك وسائل بالإسناد عن الإمام الحسين بن الإمام على بن أبى طالب عليهم السّلام قال :\r\nجاء نفر من اليهود إلى رسول الله صلّى اللّه عليه و آله و سلّم إلى قوله : قال النبي : إنّ الشمس عند الزوال لها حلقة تدخل فيها فإذا دخلت فيها زالت الشمس . . . .\r\n( مستدرك الوسائل ، ج 1 ، ص 188 ، ط 1 رحلى )\r\nدربارهء اين حديث قال و قيل شده است كه چگونه آفتاب بدان بزرگى در حلقه‌اى داخل مىشود ، و خود اين حلقه چگونه حلقه‌اى است ؟ ! و به همين سبب استبعاد در صحت اسناد حديث ، تفوّه به تأمل و ترديد شده است . و ليكن جاى هيچ گونه دغدغه نيست ، چه اينكه مراد از حلقهء ياد شده دائرهء نصف النهار است كه در روايت از آن تعبير به فلك نصف النهار نيز شده است ، چنان كه در كتاب غارات به اسنادش از اصبغ بن نباته روايت شده است كه قال عليه السّلام :\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nوقت صلاة الظهر إذا كان القيظ حين يكون ظلّك مثلك ، و إذا كان الشتاء حين تزول الشمس من الفلك ، و ذلك حين تكون على حاجبك الأيمن . . . .\r\n( الغارات ، ج 2 ، ص 502 ، ط 1 ، و مستدرك الوسائل ، ج 1 ، ص 187 ، ط 1 رحلى )\r\nو نيز فلك به مجموع هيئت عالم جسمانى به نسبت با ما اطلاق شده است . و مفاد حديث امام ابو الحسن الرضا عليه السّلام است :\r\nعلمت أنّ لهذا البنيان بانيا فأقررت به مع ما أرى من دوران الفلك بقدرته . . . .\r\n( اصول الكافى ، معرب ، ج 1 ، ص 62 ) و اين هيأت مجموع عالم جسمانى را كره عالم جسمانى نيز گويند . و از ارباب لوح و قلم به نظم و نثر از آن تعبير به خيمه و كلّه و خيمه افلاك و خيمه معلّق و خيمه نيلگون و خيمهء پيروزگون و خيمه فيروزه تعبير به تشبيه شده است و وجه تشبيه روشن است . از اين خيمه در لسان روايت تعبير به قبّه شده است و خيمه و قبّه خيلى با هم شبيه‌اند . يعنى فلك - كه مجموع هيأت عالم جسمانى به نسبت با ما مراد است - چون گنبدى بر روى زمين نمايد .\r\nدر روايت از دائرهء نصف النهار تعبير به وسط قبّه گرديده است كه چون شمس از وسط قبّه زائل شده است وقت نماز ظهر فرا رسيده است . چنان كه شيخ مفيد در كتاب اختصاص به اسنادش از ابو الصّباح كنانى از امام صادق عليه السّلام روايت كرده است كه :\r\nفإنّها - أي الشمس - إذا صارت في وسط القبّة و ارتفع النهار ركدت قبل الزوال ، فإذا صارت بحذاء العرش ركدت و سجدت ، فإذا ارتفعت من سجودها زالت عن وسط القبّة فيدخل وقت صلاة الزوال . . . .\r\n( صلاة بحار - ج 18 ط 1 كمپانى - ص 42 ، و صلاة مستدرك وسائل ج 1 - ط 1 رحلى ص 188 ) ركود شمس وقت زوال كه در روايت اختصاص آمده است مراد بطء حركت شمس در حوالى نصف النهار به نسبت با ماست ، و علّت آن را برهان رياضى است كه تعرض بدان موجب إطاله و خروج از موضوع رساله است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nو نيز از وصول شمس به وسط قبه ، در روايت ديگر تعبير به وصول شمس به كبد سماء شده است ، چنان كه در روايت ديگر تعبير به وسط سماء و كبد سماء به معناى وسط آن است .\r\nالعيّاشى عن زرارة قال : سألت أبا عبد الله عليه السّلام عن هذه الآية  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ  ؟ قال : دلوك الشمس زوالها عند كبد السماء إلى غسق الليل ، إلى انتصاف الليل . . .\r\n( مستدرك الوسائل - ج 1 ص 189 ، ط 1 رحلى ) و تعبير به وسط المساء از حضرت امام هشتم على بن موسى الرضا عليهما السّلام است .\r\nو روايت را مرحوم طبرسى در تفسير سوره يس از مجمع البيان در ضمن كريمهء  وَ لَا اللَّيْلُ سابِقُ النَّهارِ  نقل كرده است : « فذلك يدلّ على كينونة الشمس في الحمل فى العاشر من الطالع في وسط السماء » .\r\nتعبير دائره به فلك تعبيرى رياضى است كه هر دائره و يا مدار كوكب بدان ناميده مىشود . و حقا تعبير به فلك شيواتر از تعبير به لفظ مدار و خط سير و مانند آنهاست كه امروز در سر زبانهاست .\r\nفاضل خاورشناس نلّينو ايتاليائى (  Nallino  ) در كتاب ارزشمند و سودمندش به نام علم الفلك گويد :\r\nهذا - أي الفلك - اصطلاح كلّ فلكيى العرب و لا أستحسن لفظ « مدار » الوارد في كتب بعض الحديثين المقلّدين لاصطلاحات الإفرنج بلا لزوم ، و المدارات عند العرب هي الدوائر المتوازية لدائرة معدل النهار . ( ص 21 ، ط 1 روما )\r\nيعنى : من همان لفظ فلك را كه در كتب و اصطلاح دانشمندان فلكى آمده است به كار مىبرم ، و لفظ « مدار » را كه امروز پيروان اصطلاحات فرنگ در كتابهاى خود آورده‌اند دوست ندارم . مدارات دوائر متوازى با دائره معدل النهارند .\r\nاين گفتار نلينو بسيار استوار است . لفظى بدين كوتاهى و شيوايى و مشهور و معروف در كتب علمى ، و سائر و دائر در السنهء علماى فلكى ، و رائج و دارج در محاورات ، همگى به نام فلك را چرا به اصطلاح ديگر تبديل كنيم و يا تغيير دهيم .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\n\r\nلطيفه‌اى قرآنى در سير دورى كواكب\r\nقرآن كريم سير كواكب را چنين تعبير فرمود :\r\n وَ هُوَ الَّذِي خَلَقَ اللَّيْلَ وَ النَّهارَ وَ الشَّمْسَ وَ الْقَمَرَ كُلٌّ فِي فَلَكٍ يَسْبَحُونَ  ( انبياء 36 ) « كلّ في فلك » از دو طرف « كلّ في فلك » است كه در اشارت به حركت استدارى و سير دورى كواكب تعبيرى شگفت است . چنان كه در سورهء مؤمن قرآن ، خداى سبحان ذات خود را چنين ستوده است : « رفيع الدرجات ذو العرش » ( آيه 17 ) . كلمهء مباركه رفيع به حساب جمّل ابجدى « 360 » است ، محيط دائره به 360 قسم متساوى قسمت مىشود ، و هر قسم را درجه مىنامند و جمع آن درجات است كه رفيع الدرجات است .\r\nعلاوه اينكه كلمهء رفيع ايمايى بر افلاك برافراشتهء اجرام علوى - كه همان مدارات آنهايند - دارد ، همان گونه كه در آيهء ديگر فرمود :  اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها  ( رعد 3 ) .\r\nمزيدا اين كه مستفاد از « يسبحون » چنان است كه طائفه‌اى از پيشينيان گفته‌اند كه سير هر كوكبى در فلكش كه همان مدار اوست مانند سباحت ماهى در آب است . و اين قول را شيخ رئيس در آغاز فصل ششم مقالهء نخستين از فن دوم طبيعيات شفاء در آسمان و جهان نقل كرده است ( شفاء - ج 1 ص 174 رحلى ، چاپ سنگى ) . بلكه در تفاسير عصرى مثل تفسير مراغى آمده است كه :\r\nو خلق الأرض و الشمس و القمر تجري في أفلاكها كما يجري السمك في الماء . و هذا هو الرأي الحديث ، و أنّ هذه كلّها تجري فى عالم الأثير المالئ لهذا الفضاء ، فالشمس تجري ، و الأرض تجري ، و القمر يجري ، و بينها هذه المخلوقات الحيّة . . . .\r\n( تفسير مراغى ، جزء 17 ، ج 6 ص 28 ط بيروت )\r\nمراغى در عبارت مذكور حسن تعبيرى به كار برده است كه مدار هر يك از كره زمين و آفتاب و ماه را به فلك تعبير كرده است .\r\nخواجه نصير الدين طوسى در تجريد الاعتقاد ، فلك را بر كرهء عناصر اطلاق كرده است بدين عبارت : « و أما النار البسيطة التي هي الفلك الأثير فإنّها . . . » ( ص 160 به\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nتصحيح و تحشيهء راقم ) ؛ اثير كرهء نار است كه خود عنصر كره را فلك خوانده است .\r\nو نيز خواجه در زبدة الهيئة ، و در تذكره فلك را بر مجموع عالم جسمانى كه به نسبت ما به منزلت يك كره است اطلاق كرده است . در زبده گويد :\r\nفلك به دائرهء نصف النهار به دو نيمه شود : يك نيمه شرقى و آن را نصف صاعد خوانند ، و يك نيمه غربى و آن را نصف هابط خوانند . و جمله مدارات يومى دو نيمه شود به اين دائره . ( ص 12 ، ط 1 ، چاپ سنگى ) .\r\nو در تذكره گويد :\r\nدائرة نصف النهار هي الفاصلة بين النصف الشرقى و الغربى من الفلك . . . .\r\nآنكه خواجه در زبده فرمود : « و جمله مدارات يومى دو نيمه شود به اين دائره » ، اين مدارات يومى دوائر صغار موازى با دائرهء عظيمه معدل النهارند ، و اين همان است كه پيشترك از نلّينو نقل كرده‌ايم كه : « المدارات عند العرب هى الدوائر المتوازية لدائرة معدل النهار » .\r\nو نيز خواجه در تذكره در تعريف دائرهء افق گويد : « دائرة الافق هي العظيمة الفاصلة بين الظاهر و الخفيّ من الفلك » . ملّا عبد العلى بيرجندى در شرح آن گويد :\r\n« اعلم أنّ الأفق الحقيقي ينصّف كرة العالم . . . » . خواجه استاد الكل في الكل است و بيرجندى عالم خريّت در صناعت هيئت و فنون رياضى است ، هر يك مجموع عالم جسمانى را نسبت به زمين و اهل آن تعبير به « كرة العالم » كرده است ، چنان كه ايشان و ديگر اساطين و اساتيد متبحّر در علوم رياضى از آن تعبير به فلك هم مىكنند ، و هر يك از دوائر عظام و مدارات كواكب را فلك مىنامند .\r\nشواهد در اين موضوع بسيار است و بدانچه نقل كرده‌ايم كفايت است . اين تصريحات و اشارات موجب زيادت تبصّر و انتباه طالب كمال در معرفت به موضوع علم شريف هيئت ، و مسائل قويم متفرع بر آن ، و سبب آگاهى وى به تفوّه آراى فائل خواهد بود .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\n\r\nفلك چهارم\r\nاما هيئت مجسمه ، حقيقت آن اين است كه در علم هيئت براى تسهيل تعليم و تقريب ذهن به واقع ، تصوير شده است . در بيان آن به طور خلاصه گوييم كه ارباب ارصاد ، كواكب سبعهء سياره - قمر و عطارد و زهره و شمس و مريخ و مشترى و زحل - را در افلاكشان - اعنى مداراتشان - گاهى دور از زمين يافتند و گاهى نزديك بدان . يعنى آنها را نسبت به كرهء ارض ، اوج و حضيض است . و برخى از آنها را در هر دوره دو اوج و دو حضيض است . لفظ اوج معرّب اوگ كلمه هندى است ، يعنى دورترين نقطهء فلك كوكب ، أعنى مدار آن از مركز زمين . حضيض مقابل اوج است كه نزديكترين نقطهء فلك كوكب و مدار آن به مركز زمين است .\r\nعلاوه بر اين به استثناى شمس و قمر ، پنج كوكب ديگر را نسبت به اهل زمين گاهى مقيم يافتند و گاهى متحرك ، و در حركت هم گاهى به سوى مشرق روند و دوباره به سوى مغرب برمىگردند ، و گاهى به سوى مغرب رهسپارند و دوباره به سوى مشرق برمىگردند ، و همواره به همين سان كه بدين سبب آنها را « خمسهء متحيّره » ناميده‌اند .\r\nمزيدا اينكه به استثناى شمس ، شش كوكب ديگر را عرض شمالى و جنوبى است كه گاهى در شمال منطقة البروج‌اند ، و گاهى در جنوب آن ، و گاهى بر نفس منطقة البروج‌اند كه در اين صورت اخير مانند شمس بلاعرض‌اند . زيرا كه شمس هميشه در سطح عظيمهء منطقة البروج است ، لذا اين عظيمه را « دائرهء شمسيه » نيز گويند . لاجرم در هيئت مجسمه براى تحصيل و تنظيم اين امور ، مبادى حركات - أعنى افلاك مجسم - را بر نظم و نضد خاصّى چنان تصور كرده‌اند و ترتيب داده‌اند كه به تعبير گرانقدر و رسا و شيواى فاضل قوشچى در شرح فصل دوم از مقصد دوم تجريد الاعتقاد :\r\nو كفى بهم فضلا أنّهم تخيّلوا من الوجوه الممكنة ما تنضبط به أحوال تلك الكواكب مع كثرة اختلافاتها على وجه تيسّر لهم أن يعيّنوا مواضع تلك الكواكب و اتّصالات بعضها\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمع بعض في كل وقت أرادوا بحيث تطابق الحس و العيان مطابقة تتحيّر فيها العقول و الأذهان . و من تأمّل في أحوال الأظلال على سطوح الرخامات شهد أنّ هذا لشيء عجاب ، و أثنى عليهم بثناء مستطاب .\r\nآنكه در علم شريف هيأت ورزيده است و بدان آشناى كامل است در مىيابد كه اين گفتار بلند علاء الدين ملّا على قوشچى ، رئيس و مدير رصدخانهء سمرقند ، و مصنّف و شارح زيج الغ بيكى را چه ارج و پايه است . و براستى جاى آن دارد و شايسته آن است كه يك تابلو شود . اين است منطق اصيل و قويم يك انسان قوىّ در علوم فلسفى و رياضى و هيوى .\r\nقوشچى گويد :\r\nفضل اين دانشمندان و انديشمندان فلكى همين بس كه در ميان راههاى گوناگون احتمالات ممكن براى ضبط احوال كواكب با همه اختلافات احوال آنها ، راهى را برگزيدند كه هرگاه بخواهند مواضع كواكب و اتصالات آنها را با يكديگر تعيين كنند توانند ، آن چنان كه با حسّ و عيان مطابقت كند ، مطابقتى كه عقول و اذهان حيران بمانند . و هر كس در احوال اظلال بر سطوح رخامات تأمل كند گواهى دهد كه كارى بسيار شگفت است ، و آن بزرگ مردان را به ستودنى پاكيزه خواهد ستود .\r\nآرى يك محاسب فلكى ، وقوع كسوفى يا خسوفى يا هلالى را مثلا قبل از وقوع چنان بدقّت خبر مىدهد كه با عيان به گونه‌اى مطابقت دارد كه ديگران انگشت حيرت به دندان گيرند .\r\nغرض اينكه در مقام سهولت تعليم و اسناد حركات كواكب به مبادى حركات ، آنچنان افلاك مجسمه را تنظيم و ترتيب داده‌اند كه با هيچ يك از قواعد حكمى و فلسفى منافات نداشته باشد ، مثلا خلاء لازم نيايد . بدين سبب اين مبادى حركات را ، يعنى افلاك مجسم را ، در حدّ احتياج هيئت مجسمه تصوير نموده‌اند . بدين معنى كه دانستن وضع و حركت خاص هر استاره‌اى از سيارات ياد شده نسبت به زمين موجب اثبات فلكى مىشود . بر اين اصل قويم فرموده‌اند : « إنّا لا نثبت فضلا في الفلكيّات » .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nو به همين نظر در هيئت مجسمه همهء ثوابت را در يك فلك مجسّم فرض كرده‌اند كه در هيئت مجسمه بدان كفايت است . و براى عدم لزوم خلاء ، جرم كوكب را در فلك چون نگين در انگشترى نشانده‌اند ؛ و افلاك را گرد يكديگر در آمده مانند تويهاى پياز چنان كه در ميان هيچ خالى نباشد - يعنى سطح مقعّر هر يك مماسّ سطح محدّب فلك ديگر كه در جوف اوست مىباشد - تعبير كرده‌اند چنان كه خواجه طوسى در زبده و ملّا على قوشچى در فارسى هيئت تعبير كرده‌اند و ديگرى گفته است : « كوكب در فلك مغرق است به هيأت دانه‌هاى تسبيح نقره‌كوب شده » . و از اين گونه تعبيرات را ديگران نيز دربارهء افلاك متمم يكديگر دارند كه به علّت خوف اطاله از تعرض بدانها اعراض نموده‌ايم . و اين گونه تشكيل هيئت مجسمه بهترين صورتى است كه در مقام سهولت تعليم و تنظيم حركات كواكب نسبت به كره ارض تصوير فرموده‌اند . و بعد از آنكه از تصور مبادى حركات - اعنى فرض افلاك مجسمه - نحوهء حركات كواكب به دست آمده است همان‌گونه كه دانشمندان هيوى بالاتفاق فرموده‌اند ، به مجرد مدارات و دوائر اكتفا مىشود بدان نحو كه در آغاز اين وجيزه گفته آمد .\r\nچه خوب است كه در همه مدارس همين روش پسنديده را در تعليم و تعلّم علم شريف هيئت پيش بگيرند كه در تفهيم مسائل هيوى حقا دخلى بسزا دارد .\r\nپوشيده نماند كه بعد از فراغ از هيئت مجسّمه ، چون به مجرّد افلاك رياضى اكتفا شود ، معلوم مىگردد كه به حكم اوج و حضيض داشتن كوكب به نسبت با مركز زمين ، مدار آن كوكب نسبت با زمين متشابه بيضى خواهد بود .\r\nو ديگر اينكه در هيئت مجسّمه ، تشبيه افلاك گرد يكديگر در آمده به تويهاى پياز جهت اتصال آنها به يكديگر ، و عدم لزوم خلأ ، نظير تشبيه وحدت عالم جمع ، و كثرت عالم فرق ، و ارتباط آن دو نزولا و صعودا با هم ، در حكمت الهيه است به مخروط كه برخى عالم جمع را به رأس مخروط ، و عالم كثرت را به قاعدهء مخروط تنظير كرده است ، و بعضى به عكس آن . عكس بدين لحاظ كه ماوراى طبيعت اوسع از عالم طبيعت است . و اول بدين نظر كه عالم باطن متن\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nاست و عالم ظاهر شرح ، متن جمع است و شرح آن تفصيل . و هر يك در نظر خود صادق و صائب است . حكيم سبزوارى در بحث مثل غرر گويد :\r\n فذي من المخروط مثل القاعده * و ذاك نقطة لكلّ واجده \r\nچه بسا افواه و اقلام در مقام طعن گويند كه هيأت بطليموسى افلاك پوست‌پيازى است ، و منطق حكمت و فلسفهء عالم كلّه قندى . نه آن علم هيئت خوانده است و به رموز آن آشناست ، و نه اين علوم عقليه را فرا گرفته است و از اسرار آن آگاه ، چيزكى شنيدند و بهانه‌اى به دست آوردند .\r\nچنان كه گفته‌ايم در علم هيئت و از نظر هيوى پس از تصوّر واقعى انحاى حركات از افلاك مجسّم - يعنى آسمانهاى جسمانى - به افلاك رياضى كه همان مدارات كواكب‌اند ، اكتفا مىكنند خواه در واقع علّت حركات گوناگون آنها به قانون تجاذب و اقتضاى طبائع آنها بوده باشد ، و خواه امر ديگر .\r\n\r\nفلك پنجم\r\nمناسب با بحث فلك رياضى مجسّم در علم هيئت ، بحث از حركت و سكون ارض در همين علم است كه به عنوان تمثيل و تنظير گوييم : در حركت و سكون كرهء ارض اختلاف دارند كه مثلا آيا پديد آمدن شب و روز به گردش وضعى زمين است ، و يا زمين ساكن است و اجرام ستارگان ثابت و سيار بر گرد او گردانند ، و آن هم فلك اطلس گردانندهء آنها و پديدآورنده حركت شب و روز است ؟\r\nبرخى از پيشينيان چون ارسطرخس ساموسى كه در قرن سوم قبل از حضرت مسيح عليه السّلام مىزيست ، و هيپارك ابرخس كه در قرن دوم قبل از ميلاد آن حضرت بود ، و فيثاغورس حكيم كه در حدود پنج قرن قبل از ميلاد بود ، و غيرهم از دانشمندان ديگر قائل به حركت وضعى زمين حتى بعضى قائل به حركت انتقالى آن نيز بوده‌اند . بطليموس در فصل هفتم مقالهء اولى مجسطى به تحرير خواجهء طوسى گويد :\r\nو قد ظنّ قوم أنّ الأرض متحركة بالاستدارة حول محور الحركة اليومية من المغرب إلى\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nالمشرق ، و نسبوا الحركة اليومية إليها وحدها على تقدير كون السماء غير متحرّكة على هذا المحور . . . .\r\nو در همين فصل سخن از حركت انتقالى زمين را نيز پيش كشيده است ، و ليكن هر دو قول را رد كرده است .\r\nتا اين كه در اسلام دانشمندانى چون ابو سليمان سجستانى ، و ابو سعيد سجزى و غيرهما همان عقيدت دانشمندان پيش از بطليموس را تصويب كرده‌اند . تا اين كه ابو ريحان بيرونى در مقام جمع بين دو قول ياد شده بر آمده است كه چه زمين را متحرك بدانيم و چه ساكن ، بايد در مقام اعمال رصدى و هيوى آن را ساكن فرض كنيم تا حركات و اوضاع كواكب را نسبت بدان به دست آوريم .\r\nاين مطلب شريف و قول قويم و رأى سديد بيرونى را يكى از دانشمندان رياضى فرانسوى نيز در مقالتى به عنوان مقدمه بر رساله تقويمى خود آورده است كه ما هر چند زمين را متحرك به حركت وضعى و انتقالى مىدانيم ، ولى در اعمال رصدى بايد آن را ساكن انگاريم ، آنگاه حركات و اوضاع ستارگان را نسبت بدان تحصيل كنيم .\r\nبيرونى در قانون بدانچه كه از او نقل كرده‌ايم نصّ دارد ، تا اينكه گويد :\r\nو هذا و ان لم يكن قادحا في مبانى هذه الصناعة . . . . ( ج 1 ، ص 49 ، ط حيدرآباد ) و نيز بيرونى در استيعاب فرمايد :\r\nو قد رأيت لأبى السعيد السجزي أسطرلابا من نوع واحد بسيط غير مركب من شمالي و جنوبي سمّاه الزورقي ، فاستحسنته جدّا لاختراعه إيّاه على أصل قائم بذاته ، مستخرج ممّا يعتقده بعض الناس من أنّ الحركة الكلية المرئيّة الشرقية من الأرض دون الفلك . و لعمري هو شبهة عسرة التحليل صعبة المحق ، ليس للمعوّلين على الخطوط المساحية من نقضها شيء ، أعني بهم المهندسين و علماء الهيئة . على أنّ الحركة الكليّة سواء كان للأرض أو كانت للسماء فإنّها في كلتا الحالتين غير قادحة في صناعاتهم ، بل إن أمكن نقض هذا الاعتقاد و تحليل هذه الشبهة فذلك موكول إلى الطبيعيّين من الفلاسفة .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nترجمت عبارت مذكور بيرونى به قلم استاد علامه ابو الفضائل حاج ميرزا ابو الحسن شعرانى ( قدس سرّه الشريف ) اينكه :\r\nگويد از ابو سعيد سجزى اسطرلابى بسيط ديدم كه از شمالى و جنوبى مركب نبود و آن را زورقى ناميدى . آن عمل زياده مرا پسند افتاد ، وى را بسيار تحسين كردم ؛ چه آن را بر اصلى قرار داده بود قائم به ذات . بنيان آن عمل و مدار آن صنعت بر عقيدت مردمى بوده است كه ارض را متحرك دانسته و حركت شبانه روزى را به فلك منسوب ندانسته‌اند ، قسم با جان خود كه آن عقيدت شبهه‌اى است كه تحليلش در نهايت دشوارى است ، و قولى است كه رفع و ابطالش در كمال صعوبت است . مهندسين و علماء هيأت كه اعتماد و استناد ايشان بر خطوط مسّاحيه است در نقض آن شبهت و ردّ آن عقيدت بسى ناچيز و تهىدست باشند ، و هرگز دفع آن شبهه را اقامت برهان و تقرير دليلى نتوانند نمود ، و اين معنى مايهء طعن ايشان نشود ، زيرا كه حركت مرئيه را چه از ارض دانند و چه از سما شناسند در هر حال به صناعت ايشان زيانى نرساند ، و اگر دفع آن شبهت در حيّز امكان آيد و در آن باب ياراى دم زدن باشد به افكار و انظار طبيعيين فلاسفه منوط است .\r\nاين بود عبارت آن جناب در ترجمت عبارت بيرونى .\r\nنظر ما از نقل عبارت بيرونى چند مطلب است :\r\nيكى اينكه پيشينيان قائل به حركت وضعى و انتقالى زمين بوده‌اند ، و كپرنيك و گاليله بدان متفرد نبوده‌اند .\r\nمطلب دوم اينكه مهندسان و علماى هيئت اعتماد و استناد ايشان بر خطوط مسّاحيه است كه در هيئت به افلاك رياضى اكتفا كرده‌اند .\r\nمطلب سوم اينكه حركت و سكون ارض يك مسألهء طبيعى است ، و اثبات هر يك از آن دو و ردّ ديگرى به افكار و انظار طبيعيين فلاسفه منوط است .\r\nمطلب چهارم اينكه عقيدت بر حركت زمين سخت استوار است ، بلكه امروز از بديهيات است و شايد ديروز همچنين بود ، جز اينكه بعد عهد منسى است .\r\nمطلب پنجم اينكه حركت مرئيه را چه از ارض دانند و چه از سما شناسند ، در\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nهر حال به صناعت ايشان زيان نمىرساند . هيوى بايد در مرصد زمين را ساكن فرض كند آنگاه حركات كواكب را بر گرد زمين با آلات رصدى به دست آورد .\r\nمثلا آفتاب از افق مقدارى برآمده است و ما مىخواهيم ارتفاع آن را در آنگاه بدانيم ، و يا قوسى را كه از مطلع آن تا آنگاه پيموده است كه در اصطلاح اين فن اعنى علم هيئت آن را « دائر » گويند ( زيج بهادرى ص 85 ، ط هند ) به دست آوريم تا بدانيم كه به حسب ساعت زمانى چه مقدار از روز برآمده است ؟ اسطرلاب را مثلا در دست مىگيريم و مقدار قوس ارتفاع يا دائر را از افق زمين ساكن مفروض تحصيل مىكنيم ، كه در هنگام عمل بايد زمين را ساكن فرض كنيم . اين يك مطلب هيوى است ، دخلى به مسأله طبيعى آن ندارد كه آيا واقعا زمين ساكن است يا متحرك .\r\nآرى از نظر بحث هيوى سؤالى پيش مىآيد كه دانشمندان هيوى از شعب رياضى « ابعاد اجرام » نسبت حجم بسيارى از اجرام كواكب را با يكديگر به دست آورده‌اند و آفتاب را چندين برابر زمين يافته‌اند كه 108 برابر زمين قطر دارد ، و يك ميليون و 208 برابر آن حجم ، اين كره بدين بزرگى در پيش شعراى يمانى ، آن ذره كه در حسب نايد شمس است . قدما نيز ستارهء شعراى يمانى را به بزرگى مىشناختند . مردمى آن را مىپرستيدند كه خداى سبحان در سوره نجم در ردّ آنان فرموده است :  وَ أَنَّهُ هُوَ رَبُّ الشِّعْرى  يعنى چگونه شعراى يمانى را كه خود مربوب ديگرى است مىپرستيد ، و از ربّ او كه خداى سبحان است غافليد ؟ ! به تفصيلى كه در نكتهء 252 هزار و يك نكته آورده‌ايم .\r\nغرض اينكه توهّم گشتن شمس و شعراى يمانى مثلا به گرد كرهء زمين چنان است كه كسى تخيّل كند به مثل كوهى مجذوب دانهء خردلى است و به گرد او مىگردد ، و عكس آن را غلط داند . چگونه دانشمند هيوى بدان تفوّه مىكند ؟ !\r\nدر بيوگرافى بيرونى آورده‌اند كه وى رساله‌اى نوشته است در اينكه آيا خورشيد به دور زمين حركت مىكند ، يا زمين به دور خورشيد ؟ بايد ديد كه جناب ابو ريحان بيرونى در آن رساله چه كرده است ؟\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nفلك ششم\r\nاما بحث از افلاك مجسمه از نظر طبيعات فلسفه ، بايد گفت كه آنان حركات مختلفى از قديم در كواكب مشاهده كردند و براى اين حركات مبادى طلب كردند ، و افلاك مجسّم يعنى آسمانهاى جسمانى براى اين حركات قائل شدند . و چون عدد افلاك و ترتيب و نظم و نضد آنها در « هيئت مجسمه » به نحو اكمل و اتم كه فوق آن متصور نيست تصوير شده است ، همان را پذيرفتند . يعنى آن افلاك مجسّمه در علم هيئت كه فقط براى سهولت تعليم و تعلّم و جهت بيان اختلاف حركات تصوير شده است ، در طبيعيات فلسفه افلاك مجسمه حقيقى و آسمانهاى جسمانى واقعى تلقّى شده است . و فلك را جسم شفاف مىدانند كه حاجب ماوراى خود نيست ، چنان كه همه كواكب ثوابت و سيّار مرئى اهل زمين مىگردند .\r\nافلاك مجسم به طور كلّى نه فلكند ، و بعد از تجزيه 24 فلك مىشوند . فلك نهم را فلك حركت اولى دانسته‌اند ، و فلك هشتم را فلك حركت ثانيهء ثوابت ، و هفت فلك كلى ديگر را براى حركات گوناگون هفت كوكب سيار . هر يك از اين هفت فلك كلى بدين گونه تجزيه مىشود : زحل و مشترى و مريخ و زهره هر يك را سه فلك است ، و شمس را دو فلك است ، و هر يك از عطارد و قمر را چهار فلك ، كه مجموع 24 فلك است ، ده فلك موافق مركزند - يعنى مركز آنها با مركز زمين يكى است - ، و هشت فلك خارج مركز كه مركز آنها خارج از مركز زمين است ، و اوج و حضيض كوكب ، از اين فلك خارج مركز است . و شش فلك تدويرند ، به تفصيلى كه در دروس هيئت و ديگر رشته‌هاى رياضى با تمام جهات اطراف و ابعاد بحث ، تقرير و تحرير كرده‌ايم .\r\nبعد از آنكه در طبيعات فلسفه ، افلاك مجسمه را به معناى واقعى آن تلقّى كرده‌اند و آسمانهاى جسمانى را تقبل نموده‌اند ، با ضميمهء آن به مسأله دو جهت علو مطلق و سفل مطلق و تمسّك به محدّد الجهات - بدان نحو كه در صدر اين\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nرساله بيان كرده‌ايم - سخن امتناع كون و فساد و خرق و التيام افلاك را پيش كشيدند به تفصيلى كه شيخ رئيس در فصل شانزدهم نمط دوم اشارات و خواجه طوسى در شرح آن بيان فرموده‌اند : « اشارة : الجسم الذي في طباعه ميل مستدير يستحيل أن يكون في طباعه ميل مستقيم . . . » ، و ليكن دانسته شده است كه اصل تخيّل و سرگذشت افلاك مجسّمه چگونه بوده است .\r\nدانشمندان زمان ما با اينكه قائل به افلاك مجسّمه نيستند و اصل آن را منكرند ، به وجهى حركات كواكب را توجيه كرده‌اند كه نتيجه وجود افلاك مجسّم را قائلند ؛ اما بحث از فلاك در الهيات فلسفه يك بار در پيدايش كثرت از وحدت حقهء حقيقيه پيش آمده است ، و يك بار در ربط حادث به قديم و متغيّر به ثابت ، و يك بار در نفوس فلكى و غايات آنها كه ورود در بحث هر يك را رساله‌اى جداگانه بايد .\r\nو ليكن هيچ يك از اين مسائل ، برهان قاطع بر وجود واقعى آسمان جسمانى ، اعنى فلك مجسّم ، نيست .\r\nعلاوه اينكه مباحث پيرامون افلاك در الهيات فلسفه پس از فراغ اثبات و اذعان به ثبوت آنها در طبيعيات است ، و آگاهى حاصل شده است كه نحوهء اثبات آنها در طبيعيات چگونه بوده است .\r\n\r\nفلك هفتم\r\nبه عنوان تنظير گوييم : تميز ميان فلك رياضى و فلك مجسّم چون تميز ميان ايام ماه نجومى يعنى ماه اصطلاحى وسطى معمول در جداول ازياج ، و عدد ايام ماه حقيقى خارجى از هلال تا هلال است كه عدد ماه وسطى در جداول زيجات هميشه ثابت است ، اما عدد ماه هلالى گاهى سلخ دارد يعنى سى روز است كه ماه كامل است ، و گاهى سلخ ندارد يعنى 29 روز است كه ماه ناقص است . و ممكن است كه ماه هلالى واقعى تا چهار ماه متوالى سى روز آيد و تا سه ماه متوالى 29 روز . و به عبارت صاحب زيج بهادرى كه گويد :\r\nاهل شرع ماه‌هاى اين تاريخ را از رؤيت هلال تا رؤيت هلال ديگر گيرند ، و آن\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nاز سى روز هرگز زياده نباشد ، و از 29 روز كمتر نبود ، و ممكن است كه تا چهار ماه متوالى سى روز سى روز آيد و زياده نى ، و تا سه ماه متوالى 29 روز 29 روز مىتواند شد و زياده نى . توضيحش به حسب مقام اينكه . . . . ( زيج بهادرى ، ص 50 و 51 ، ط 1 هند )\r\nماه مبارك رمضان مانند ماه‌هاى ديگر گاهى سى روز است و گاهى 29 روز .\r\nشهر رمضان شهر من الشهور يصيبه ما يصيب الشهور من الزيادة و النقصان ؛ فصوموا للرؤية و أفطروا للرؤية ، كه از امام ابو الحسن الرضا عليه السّلام در تهذيب شيخ طوسى روايت شده است ( تهذيب ، ج 1 ، ص 266 ، چاپ سنگى ، رحلى ) . قوله سبحانه :  يَسْئَلُونَكَ عَنِ الْأَهِلَّةِ قُلْ هِيَ مَواقِيتُ لِلنَّاسِ وَ الْحَجِّ  ( البقره 190 ) .\r\nو فريقين بالاتفاق از رسول الله صلّى اللّه عليه و آله و سلّم روايت كرده‌اند كه : « الصوم للرؤية ، و الإفطار للرؤية » .\r\nو نيز در سنن ابى داود از ابن مسعود روايت شده است كه « قال : لما صمنا مع النبي صلّى اللّه عليه و آله و سلّم تسعا و عشرين أكثر ممّا صمنا معه ثلاثين » . ( ج 2 ، ص 297 )\r\nغرض اين كه مرحوم صدوق در من لا يحضر پس از نقل چند حديث كه هيچ‌گاه ماه مبارك رمضان ناقص نمىشود و هميشه تمام است ، اصرار شديد و اكيد بر تمام بودن آن بدين عبارت دارد :\r\nمن خالف هذه الأخبار و ذهب إلى الأخبار الموافقة للعامّة في ضدّها اتّقى كما تتّقى العامّة و لا تكلّم إلّا بالتّقية كائنا من كان إلّا أن يكون مسترشدا فيرشد و يبيّن له فإنّ البدعة أنّما تمات و تبطل به ترك ذكرها و لا قوة إلّا بالله .\r\nشيخ الطائفة در تهذيبين به چند وجه آن روايات سى روزى را رد كرده است كه به ظاهر آنها نمىشود عمل كرد : « إن هذه الأخبار لا يجوز العمل بها من وجوه . . . » .\r\nاين كمترين گويد : بناى شهور در جداول ازياج بر امر اوسط است . يعنى مبتنى بر حركت وسطى است كه از آن تعبير به ماه نجومى مىكنند در قبال ماه واقعى سماوى . در جداول زيجات ابتداى شهور را از محرم مىكنند و ماه‌هاى\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nفرد را كامل يعنى سى روز مىگيرند ، و ماه‌هاى زوج را ناقص يعنى 29 روز مىگيرند و در سالهاى « بهزيجوح ادوط » كبيسه مىكنند به تفصيلى كه در كتب مربوط محرّر است .\r\nبنابراين ماه مبارك رمضان در جداول زيجات در عداد شهور فرد افتاد كه همواره سى روز است . بعضى از روات آن را بشنيد و آن را نيكو شمرد كه نقص به شهر الله نسبت نيافته است ، و يا آن را در نزد امام عنوان كرده است و امام هم خوشش آمد و تحسين كرد ، و به تدريج به صورت روايت در آمد و در جوامع روايى جا كرد كه « شهر رمضان ثلاثون يوما لا ينقص أبدا » ، و به مفاد اوّلى آن توجّه نشده است . روايت شعيب از پدرش از امام صادق عليه السّلام كه در تهذيب و من لا يحضر روايت شده است ، ذيل آن اين است : « و شهر رمضان ثلاثون يوما ، و شوال تسعة و عشرون يوما ، و ذو القعدة ثلاثون يوما ، فالشهر هكذا ثم هكذا أي شهر تامّ و شهر ناقص ، و شهر رمضان لا ينقص أبدا » ( انتهى ملخّصا ) اين نقل نصّ صريح در گفتار ماست .\r\nمتأسفانه جناب شيخ طوسى هم در تهذيب و استبصار بدين نكتهء شريف علمى اشارتى ننموده است ، و روايات سى روز را به وجوهى ديگر رد كرده است .\r\nشهور وسطى يك روش و نظام رياضى است كه در جداول زيجات تنظيم مىشود ، سپس محاسب مستخرج از اين نظم خاص ازياج ، هلال واقعى خارجى را با در نظر گرفتن تعديلات و كسور و كبيسه و سائر احوال مقرّره در نزد عالم بدانها ، استخراج مىكند ، يعنى ماه نجومى مقدمه براى دانستن ماه واقعى خارجى است .\r\nغربيها زيج را « لاتابل » گويند ، و به عربى « جدول » خوانند . شهيد اول محمد مكّى در رؤيت هلال صوم لمعه فرموده است : « و لا عبرة بالجدول » ، و شهيد ثانى زين الدين در شرح آن فرموده است :\r\nو هو - أي الجدول - حساب مخصوص مأخوذ من تسيير القمر ، و مرجعه إلى عدّ شهر تامّا و شهر ناقصا في جميع أيّام السنة مبتدأ بالتامّ من المحرّم . . . .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nاين هر دو بزرگوار در اين مطلب بسيار بدرستى حق آن را ادا كرده‌اند ، و به مشرب عالم محقّق در علم هيئت سخن گفته‌اند . چه بسيار كسانى كه از حليت علم هيئت عارى بوده‌اند در بيان جدول و عبارات مسائل اشباه و نظائر آن به پندارهاى نادرست خود حرفهاى بىاساس زده‌اند كه اعراض از تعرض بدانها را اولى ديده‌ايم . اگر كسى خبره در علم و فن و صنعتى نيست ، دغدغه و وسوسه‌اى در مسائل و مبانى آن بنمايد ، قول او مقبول نيست . چنان كه هيچ اهل فن به سخن نااهل آن اعتبار نمىدهد . مثلا اگر غير نحوى در رفع فاعل ، و غير متكلم در مسأله وجوب لطف بر خداوند ، و كسى كه فرق ميان كره و دائره را نمىداند و آن را از اين تميز نمىدهد در كرويت ارض ، مخالفت كنند ، خلاف آنان قادح امر ثابت و محقق در نزد نحوى و متكلم و هيوى نيست . ما اين مسائل را به نحو مستوفا در دروس هيئت و ديگر رشته‌هاى رياضى ، و در دروس معرفة الوقت و القبله تقرير و تحرير كرده‌ايم .\r\n\r\nفلك هشتم\r\nاگر چه موضوع رساله در بيان فلك رياضى و فلك فلسفى - اعنى فلك مجسّم - است كه به نحو اتم تحقيق و تحرير شده است ، و ليكن آن را به چند تبصره در مطالبى مناسب با مباحث موضوع ياد شده به جهت مزيد استبصار خاتمه مىدهيم :\r\n\r\nتبصرهء اول\r\nدر بيان ارض قرآنى ، و تميز آن با كرهء ارض هيوى است . اجماع دانشمندان هيوى از قديم تا اليوم بر كروى بودن و يا شبه كروى بودن ارض است ، و مسائل هيوى مبتنى بر اساس كره بودن آن است ، و بر سر زبان و قلم آنان كره ارض است ، و براهين رياضى و تجربى بسيار بر كروى بودن آن اقامه فرموده‌اند . پاره‌اى از آن براهين متفكران در خلق آسمانها و زمين را با ذكر مآخذ آنها در درس شانزدهم دروس معرفة الوقت و القبله آورده‌ايم .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nاما ارض در قرآن هميشه مفرد استعمال شده است ، و ارضون يا اراضى نيامده است . مراد از ارض مطلق زمين است خرد يا بزرگ ، چنان كه آب بر كم و بسيار اطلاق مىشود زمين نيز بر يك شبر و يك كشور اطلاق مىشود . قوله سبحانه :\r\n ما تَدْرِي نَفْسٌ بِأَيِّ أَرْضٍ تَمُوتُ  ( لقمان 34 ) ، هيچ كس نمىداند در كدام زمين مرگ او فرا مىرسد . در اينجا هر شهرى را مثلا زمينى ناميده است .  وَ آيَةٌ لَهُمُ الْأَرْضُ الْمَيْتَةُ أَحْيَيْناها  ( يس 33 ) ، دليل قدرت پروردگار است براى آنان كه زمين مرده را زنده مىكنيم .\r\nدر اصطلاح دانشمندان هيوى ، ارض بر كرهء خاك گفته مىشود كه آب بر اكثر آن احاطه دارد ، اما به اين معنى در قرآن نيامده است ، هر چه ارض در قرآن ديده‌ايم مراد سطح خاك و خشكى آن است يا قطعات آن ، بلكه كوهها نيز از مفهوم ارض خارج‌اند  يَوْمَ تَرْجُفُ الْأَرْضُ وَ الْجِبالُ  ( مزمل 14 ) ،  وَ حُمِلَتِ الْأَرْضُ وَ الْجِبالُ  ( حاقة 14 ) ، خداوند زمين را در مقابل كوه قرار داده است ، زمين مىلرزد و كوه هم مىلرزد .  وَ أَلْقى فِي الْأَرْضِ رَواسِيَ  ( نحل 15 ) گذاشت - يعنى آفريد - در زمين كوهها را . در اين آيه از تعبير « إرساء » جاى تحقيق بيشتر است ، زيرا كه مرساة لنگر كشتى است و جمع آن مراسى است . رست السفينة : بر جاى ايستاد كشتى بر لنگر در دريا . و أرسيت السفينة : بر جاى ايستاده كردم و لنگر زدم كشتى را ، كه كأنّ خداوند سبحان كوهها را لنگر براى كشتى زمين گردانيده است . امام امير المؤمنين عليه السّلام فرموده است : « و وتّد بالصخور ميدان أرضه » ( خطبه نخستين نهج البلاغه ) فتدبّر .\r\nقوله سبحانه :  مَشارِقَ الْأَرْضِ وَ مَغارِبَهَا  ( اعراف 132 ) ، مشرقها و مغربهاى زمين ، مراد كوه زمين نيست ؛ زيرا كه كره هميشه يك نيمه‌اش روشن است و يك نيمه‌اش تاريك ، اما قطعات سطح زمين مشرق و مغرب دارند ، كرهء زمين مشرق و مغرب معين ندارد .\r\nخداوند زمين را بساط و فرش و منزلگاه قرار داد و رام آفريد كه چون مردم در آن تصرف كنند هر شكل به آن دهند آن شكل را قبول كند و نگاه دارد . از اين جهت\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمىتوان با خاك زمين خانه ساخت و در آن دانه كشت و بر آن راه رفت ، و اينها نعمت خداوند بر مردم است .  هُوَ الَّذِي جَعَلَ لَكُمُ الْأَرْضَ ذَلُولًا  ( ملك 15 ) ؛ اوست كه زمين را رام شما ساخت .  وَ إِلَى الْأَرْضِ كَيْفَ سُطِحَتْ  ( غاشية 20 ) ؛ نظر نمىكنند به زمين كه چگونه مسطح گشت . معاندان گويند : زمين كره است ، چرا در قرآن گويد : زمين را پهن ساختيم ؟ در جواب گوييم : مقصود قطعات زمين است زير پاى مردم نه كرهء زمين . انسان سطح كره ارض را به سبب بزرگى حجم آن مسطّح و مستوى مىبيند .\r\nزمخشرى در كشاف چه خوب گفته است :\r\nفإن قلت : هل فيه - في قوله سبحانه :  وَ إِلَى الْأَرْضِ كَيْفَ سُطِحَتْ  - دليل على أنّ الأرض مسطّحة و ليست بكريّ ؟ قلت : ليس فيه إلّا أنّ الناس يفترشونها كما يفعلون بالمفارش ، و سواء كانت على شكل السطح أو شكل الكرة ، فالافتراش غير مستنكر و لا مدفوع لعظم جسمها و اتّساع جرمها و تباعد أطرافها . و إذا كان متسهلا في الجبل و هو وتد من أوتاد الأرض فهو في الأرض ذات الطول و العرض أسهل .\r\nيعنى : آيا كريمه  وَ إِلَى الْأَرْضِ كَيْفَ سُطِحَتْ  دليل است بر اينكه زمين مسطّح است و كره نيست ؟ در جواب گوييم كه آيه مىفرمايد زمين را براى شما گسترانده‌ايم كه فرش شماست و اين به سبب بزرگى حجم و وسعت جرم آن است . كوه كه خود ميخ زمين است ، مردم آن را فراش خود گيرند ، زمين داراى طول و عرض چگونه بساط و فرش نباشد ؟\r\n\r\nتبصره دوم\r\nدر اين تبصره دو مطلب است : مطلب اول در بيان فرق ميان « علم تنجيم » يعنى احكام نجومى ، و ميان « علم هيئت » است . و مطلب دوم در بيان منجّم به علم تنجيم در كتب فن ، و منجّم در لسان روايات است .\r\nاما در مطلب اول گوييم : علم هيئت مبتنى بر قواعد متين رياضى و قضاياى رصين هندسى است ، كه اگر محاسب در عمل اشتباه نكند و درست استخراج كند نتيجهء محاسبهء او مطابق با واقع خواهد بود . اين علم شريف ممدوح عقل و شرع\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nاست ، و هيچ داناى بخرد بينا و آگاه بر آن انگشت اعتراض ننهاده است .\r\nاما احكام نجومى كه از آن تعبير به علم تنجيم و علم نجوم مىگردد ، و مزاول به عمل آن را منجّم مىگويند ، و يك سلسله قواعدى است كه از اوضاع كواكب ، احوال عالم و آدميان و سعد و نحس ايام و نظائر آنها تحصيل مىشود ، در آن ردّ و ايراد و طعن و اعتراض بسيار به ميان آورده‌اند . و مراد معترضان اين نيست كه كواكب را اثر تكوينى در نظام هستى نيست كه هيچ بخردى چنين تفوّه نمىكند ، بلكه مقصودشان اعتراض بر مفيد علم قطعى بودن آن قواعد به وقوع حوادث است ، از اين روى كه چگونه بشر مىتواند به تأثيرات و اسرار واقعى اوضاع و احوال كواكب دست بيابد .\r\nچه بسا ارباب مؤلفات كه فرق ميان علم هيئت و تنجيم را نگذاشته‌اند ، و به اطلاق آنچه كه خود انگاشته‌اند حرفهايى نادرست و ناروا نگاشته‌اند ، و چون در نقل اقوال آنان سودى نديده‌ايم دست نگاه داشته‌ايم .\r\nاما مطلب دوم اينكه تكذيب منجّم در برخى از روايات - چنان كه از رسول الله صلّى اللّه عليه و آله و سلّم مأثور است كه « كذب المنجّمون و ربّ الكعبة » - ناظر به آن منجّمى است كه منكر ماوراى طبيعت است و تأثير اجرام علوى را از خود آنها بالذات مىداند .\r\nمرحوم صدوق در ابواب خمسه از كتاب خصال پس از نقل دو حديث در نكوهش منجّم : يكى اينكه : « المنجم ملعون . . . » ، و ديگر اينكه : « المنجم . . . في النار » فرموده است :\r\nقال مصنّف هذا الكتاب - رحمه الله - : المنجّم الملعون هو الذي يقول بقدم الفلك ، و لا يقول بمفلكه و خالقه عزّ و جلّ . ( ج 1 ، ص 143 ، ط 1 ، چاپ سنگى )\r\nپس بايد ميان منجّم الهى و منجّم طبيعى فرق گذاشت ، نه اينكه به اشتراك لفظى هر دو را يكنواخت شناخت و بر هر دو تاخت و دهن ناشايسته به سخن نابايسته گشاد .\r\nكلمهء منجم مانند كلمهء فيلسوف و دكتر است . فيلسوفى مثلا داناى به مسائل\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nفيزيك يعنى طبيعى ، و همچنين به قضاياى رياضى است و آگاه به برخى احكام و احوال كائنات مادّى است و خيلى هم در كارش زحمت كشيده و در صنعتش ماهر و در پيشه‌اش چيره‌دست است ، ولى منكر متافيزيك يعنى ماوراى طبيعت است ، و بر اين پندار است كه ماده اصل است و به تراكم و تصادم ذرّات اتمى اين پيكرهاى هستيها به نحو اتفاق تحقق يافته‌اند ؛ لذا مبدأ را كه مادّه است بىاراده ، و در فعلش كه صور گوناگون هستيهاست مضطر مىداند . اما فيلسوف الهى معتقد به ماوراى طبيعت است ، و مبدأ عالم را فاعل مريد مختار مىداند . اشتراك اسم سبب مغالطهء انسان ظاهر بين بىتميز شده است كه كلمهء فيلسوف را در هر دو جا به يك معنى به كار مىبرد . فيلسوف معرّب پيلاسوفا به زبان يونانى به معناى دوستدار دانش است ، چنان كه صوفيه معرّب سوفيه يونانى است . علامه بيرونى در ماللهند فرمايد :\r\nالسوفية و هم الحكماء ؛ فإنّ سوف باليونانية : الحكمة . و لمّا ذهب في الإسلام قوم قريب من رأيهم سمّوا باسمهم . ( ماللهند ، ص 24 ، ط حيدرآباد دكن ) .\r\nواژه دكتر كلمهء فرانسوى است «  DOCTEUR  » در فرانسه عالم در هر رشته را دكتر گويند ، و در مرز و بوم ما اطلاق آن بر پزشك غلبه دارد . دكترى دين‌دار است و ديگرى بىدين ، و هر دو در اين اسم شريك .\r\nغرض اينكه بايد ميان منجّم الهى به معناى عالم به تنجيم ، و منجّمى كه به قول صدوق : « هو الذي يقول بقدم الفلك و لا يقول بمفلكه و خالقه عزّ و جلّ » فرق گذاشت كه لعن و تكذيب و ايعاد نار ناظر به عقيدت باطل اوست كه مبدأ عالم أعنى خداى تعالى را انكار دارد ، و كواكب را بذاتها مؤثّر داند ، نه به علم هيأت و نجوم .  فَما لِهؤُلاءِ الْقَوْمِ لا يَكادُونَ يَفْقَهُونَ حَدِيثاً  . ( نساء 79 ) . شيخ محمود عارف شبسترى در گلشن راز ناظر به منجّم به معناى دوم است كه گفت :\r\n منجّم چون ز ايمان بىنصيب است * اثر گويد كزين شكل غريب است \r\n\r\nتبصره سوم\r\nاينكه نوشته‌هايى ديروزى و امروزى را از آشنا و بيگانه مىبينيم كه دانسته يا\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nندانسته به دوستى يا دشمنى ، بسى از شايعات و عادات و عرفيات را به قرآن و اسلام اسناد مىدهند كه اگر اندكى از بسيار و مشتى از خروار را به قلم آوريم بايد بيهوده و ياوه ، دفترى كلان را انباشته و آكنده از مهمل بنگاريم .\r\nقرآن كريم منطق وحى و حقّ محض و صدق مطلق است . قرآن و عرفان و برهان از هم جدايى ندارند . شرط انصاف اين است كه مسائل و وقايع را از خبرهء بدانها كه عالم روحانى اسلام‌شناس واقعى است بپرسند ، و هر چه را كه در ميان طوائف مسلمانان و جامعهء آنان پديد آمده است به اسلام و قرآن اسناد ندهند . قرآن و عالم و آدم از قلم اعلاى يك حقيقت نگاشته شده‌اند « بالعدل قامت السماوات و الأرض » .\r\nكريستف كلمب در ژامائيك با عدهء قليلى از گرسنگى مشرف به هلاكت بود ، از تقويم وقوع خسوفى را مىدانست ، به مردم گفت : اگر آذوقه به ما ندهيد ماه را به غضب مىآورم ، همان شب ماه مىگرفت ، چون خسوف شروع شد مردم روى دست و پاى او افتاده ، و آنچه مىخواست دادند . ( تحفة الافلاك هدايت ، ص 279 ، ط 1 ، چاپ سنگى ) .\r\nمشابه آن را علىقلى ميرزا در فلك السعادة آورده است كه :\r\nحكيم دانشمند كريستوف كولومبس ، بعد از آنكه در سنه 1492 مسيحى مطابق سنه 898 هجرى كشف ارض جديد كه مشهور به امريكا و ينكى دنياست نمود و به اسپانيه مراجعت كرده و ثانيا با سفاين بسيار روى به ارض جديد آورد ، و به جهات چند كه در تاريخ امريكا ثبت است اهالى وحشى آنجا او را در يكى از جزاير محبوس كرده ، و چون ايشان پرستش نيّر اعظم مىنمودند كولومبس به قواعد ارصاد دريافت نمود كه على الصباح كسوف كلى خواهد شد ، به ايشان گفت : من فرستاده خداى شما هستم ، اگر مرا رها نكنيد فردا خداى شما بر شما غضب خواهد كرد ، و آنها اعتنائى به اين سخن نكرده على الصباح جرم شمس منكسف شده اهالى آن جزيره متوحّش گشته نزد وى آمدند عجز و لابه نمودند ، و او تا وقت انجلاء ايشان را معطّل داشته ، بعد از آن دست به دعا برداشته روى به سماء نمود\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nاندك اندك جرم شمس منجلى شد ، آنها قول او را صدق دانسته مايهء استخلاص وى گشت . ( فلك السعادة ، ص 40 و 41 ، ط 1 ، چاپ سنگى ) .\r\nغرض از نقل واقعه كريستف كلمب اين است كه نظير همين روى داد قبل از وى براى خواجهء طوسى پيش آمد كه پس از چند سطرى آن را حكايت مىكنيم .\r\nاينك گوييم كه در كودكى و خردسالىام چند بار ديده‌ام كه ماه يا آفتاب را ظل گرفته بود ، و مرد و زن مسلمان آن روز به دلسوزى سر و سينه مىزدند و گريه مىكردند كه ظل اژدهايى دشمن ماه و آفتاب است و او را دهن كشيده و مىخواهد بخورد ، لذا ظروف كهنهء مسين بخصوص طاس و طشت و ديگ را باژگونه كرده سخت مىكوبيدند كه ظل رم كند و از ماه يا آفتاب دست بدارد . و ظل را دشنام مىدادند و سخت نفرين مىكردند . و گاهى هم همه با هم يك دهن همهمه‌ها و هياهوهاى مهيب و هلهله‌هاى هولناك سر مىدادند ، و مردها پىدرپى به سوى ماه يا خورشيد تفنگ شليك مىكردند كه ظل بترسد و خود را كنار بكشد . و چون انجلا آغاز مىشد به گمان اينكه اژدهاى ظل از صداى مس و فرياد و تفنگ آنها ترسيده است و دارد خود را كنار مىكشد و ماه و يا آفتاب را رها مىكند به شور و هيجان بيشتر مىافتادند و به اضعاف آنچه كرده بودند عمل مىكردند . و شايد اين پندار و آيين تا امروز هم ادامه داشته باشد .\r\nاز اين رسم و آيين ، عوام مسلمانان چنان گمان افتد كه اجراى يك سنّت دينى و دستور قرآنى آنان است . و ليكن حقيقت امر اين است كه خواجه نصير الدين طوسى با بناى رصدخانهء مراغه و تدوين و تنظيم زيج ايلخانى وقوع خسوفى را در اواسط يك ماه قمرى استخراج كرده بود ، و قبل از وقوع خسوف آن را به اطلاع هلاكوخان مىرساند ، و هلاكو هم با همهء تحمّل مخارج و مشكلات در بناى رصدخانه و ترتيب زيج ايلخانى توقّع و انتظار اين گونه نتيجه رصدى را نيز داشت .\r\nخواجهء طوسى كه صدر اعظم بود ، قضا را در يكى از لشكركشىهاى هلاكوخان نيز با اردو بوده است كه مصادف مىشود با شب انخساف قمر ، تصادفا\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nدر ساعت معين خسوف چون اواسط شب بوده هلاكوخان به خواب فرو مىرود ، خواجه فكر مىكند كه اگر براى اين مطلب او را بيدار كند ممكن است با خوى عصبى كه دارد باعث تغيّر او شود ، و اگر بگذارد صبح شود ممكن است وقوع خسوف را باور نكند ؛ لذا تدبيرى به كار مىبرد و به لشكريان مىگويد : اژدها ماه را گرفته ، و شما مس بكوبيد و هياهو كنيد تا اژدها بترسد و ماه را رها كند ، در نتيجه اين تدبير و بر اثر صداى كوبيدن مس و هياهوى لشكر هلاكو خان از خواب بيدار و از موضوع مستحضر مىگردد . اين دستور خواجه از ناحيهء افراد سپاه در اطراف و اكناف از شهر و ده دهن به دهن افشا گرديده است . از آن به بعد هر موقع خسوف يا كسوف واقع مىشده عوام الناس براى ترسانيدن اژدها كه ظل است مس مىكوبيده‌اند ، و بعدا شليك تفنگ و ديگر خرافات هم بر آن اضافه شده است .\r\nصدر المتألهين - قدس سرّه - در رساله حدوث ( ط 1 - ص 68 ) در تعريف ثالس ملطى گويد : « و هو شيخ كبير نشر حكمته ، و علمهم بالحوادث الفلكية كالخسوفات و غيرها ، و أمرهم بضرب الطاسات فى خسوف وقع فى أثناء الليل يشاهده من لم يكن يقظان فصار رسما إلى الآن . . . » .\r\nكيف كان اين بود ريشه تاريخى رسم و آيين عوام الناس درگاه خسوف و كسوف نيّرين ، و شبيه آن را در هنگام زمين‌لرزه إعمال مىكنند چنان كه بيرونى در كتاب « ماللهند » گويد : « إن الهند يضربون فى وقت الزلازل كيزن دورهم على الارض و يكسرونها تفؤلا و نفيا للشؤم » ( ط حيدرآباد دكن هند - ص 499 ) .\r\nو آنچه را كه شريعت ختم محمّدى صلّى اللّه عليه و آله و سلّم در هنگام انخساف و انكساف دستور داده است نماز آيات است ، آن هم نه براى اينكه به نماز و دعا ظل از ماه و آفتاب كناره كند كه اين بىمعنى است ، بلكه توجه مردم در هر حال بخصوص در حال ظهور آيتى از آيات قيامت و امر مخوف به خداوند مهر و ماه بوده باشد و به او ملتجى شوند و بدانند كه همه مسخّر امر پروردگارند .\r\nبسيار شايسته است كه بحث را به يكى از غرر احاديث پايان دهيم تا هوشمند گزين و دانشمند راستين را حجّتى بالغ و برهانى قاطع بوده باشد و بداند كه منطق\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nوحى محمّدى صلّى اللّه عليه و آله و سلّم محض حق و عين صواب است . و آن اينكه جناب ثقة الاسلام كلينى در باب صلات كسوف از كتاب صلات كافى به اسنادش روايت كرده است :\r\nعن على بن عبد الله قال : سمعت أبا الحسن موسى عليه السّلام يقول : إنّه لمّا قبض إبراهيم بن رسول الله صلّى اللّه عليه و آله و سلّم جرت فيه ثلاث سنن ، أما واحدة فإنّه لمّا مات انكسفت الشمس ، فقال الناس : انكسفت الشمس لفقد ابن رسول الله صلّى اللّه عليه و آله و سلّم فصعد رسول الله المنبر فحمد الله و أثنى عليه ، ثم قال : يا أيها الناس إنّ الشمس و القمر آيتان من آيات الله تجريان بأمره مطيعان له لا تنكسفان لموت أحد و لا لحياته ، فإذا انكسفتا أو واحدة منهما فصلّوا ثم نزل فصلّى بالناس صلاة الكسوف . ( فروع كافى ، ص 129 ، چاپ سنگى رحلى ) .\r\nيعنى : روزى كه ابراهيم فرزند رسول خدا صلّى اللّه عليه و آله و سلّم وفات كرده بود سه سنّت جارى شده است : يكى اينكه آفتاب منكسف شد ، مردم گفتند : چون فرزند رسول خدا وفات كرده است آفتاب منكسف شده است . رسول خدا به منبر رفت و پس از حمد و ثناى الهى فرمود : اى مردم آفتاب و ماه دو آيت از آيات الهىاند كه به امر او سير مىكنند و مطيع فرمان اويند ، به ممات و حيات كسى منكسف نمىشوند .\r\nپس هرگاه انكساف ماه يا آفتاب روى داد نماز بخوانيد . سپس از منبر فرود آمد و با مردم صلات كسوف به جاى آورد .\r\nمنطق شريعت اين گونه است كه متن علم و صرف حقيقت است . يك حرف گزاف در دين الهى راه ندارد . و نفى كسوف شمس و قمر به موت و حيات كسى ، خود از اعظم آيات نبوت و دليل صدق آن حضرت است . آن سه سنّت كه در حديث آمده است ، در مرآة العقول گويد :\r\nإحدى السنن وجوب الصلاة للكسوف ، و الثانية عدم وجوب الصلاة و لا رجحانها على الطفل قبل أن يصلّى ، و الثالثة عدم نزول الوالد في قبر الولد .\r\nيعنى يكى از آن سه سنّت وجوب صلات كسوف است . و دوم عدم وجوب و رجحان صلات كسوف بر طفلى كه هنوز نماز بر او واجب نشده است . و سوم عدم نزول والد در قبر ولد ( كه كراهت دارد پدر فرزندش را به خاك بسپارد ) .\r\nو السلام على من اتبع الهدى .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nفلك نهم\r\nذكر مطالب رئيسه رساله كه به منزلت فذلكهء مباحث آن است :\r\n1 . افلاك در علم هيئت از قديم الدهر به معناى مدارات اجرامند ، و عالم رياضى به جز آن نظر ندارد ، چنان كه ابو ريحان بيرونى در قانون ، و دانشمندان ديگر در كتب و رسائلشان ، بلكه بطليموس در مجسطى تصريح كرده‌اند كه عالم رياضى را خطوط مجرد از افلاك مجسّم كفايت است ، و بطليموس در مجسطى اصلا التفات به تجسيم افلاك ننموده است و متعرّض بدان نشده است .\r\n2 . افلاك به معناى مدارات و دوائر در علم هيئت تعبير به « فلك رياضى » و « هيئت غير مجسّمه » نيز مىشود .\r\n3 . تعبير به « فلك » شيواتر از تعبير به « مدار » و مانند آن است .\r\n4 . دانشمندان هيوى فلك را بر جسم كره ، مطلقا خواه عنصرى و خواه سماوى ، اطلاق كرده‌اند .\r\n5 . ابو ريحان بيرونى « فلك » را بر دائرهء نصف النهار و ديگر دوائر عظام اطلاق كرده است .\r\n6 . تجسيم افلاك مسألهء طبيعى است و مربوط به فلسفه است نه هيئت .\r\n7 . در علم هيئت براى تسهيل تعليم و تعلّم ، و تفهيم انواع حركات كواكب ، افلاك مجسمه يعنى آسمانهاى جسمانى تصوير شده است ، و از آن تعبير به « هيئت مجسّمه » مىشود .\r\n8 . فرضيهء « افلاك مجسّمه » علم هيئت ، در كتب فلاسفه رسوخ كرده است و مأخذ عقيدت فلكى جسمانى فلاسفه شده است .\r\n9 . در طبيعيات فلسفه براى اثبات مشخّص و محدّد جهات طبيعى علو مطلق و سفل مطلق ، فلكى مجسّم قائل شده‌اند ، و آن را « محدّد الجهات » ناميدند .\r\n10 . با محقّق بودن قوهء جاذبه زمين نيازى براى اثبات فلكى مجسّم به نام محدّد الجهات نيست .\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n11 . ثابت بن قره كه از دانشمندان رياضى و هيوى بزرگ پيشين است ، به چند قرن قبل از اسحاق نيوتن ، قائل به قوهء جاذبه زمين بوده است .\r\n12 . پيشينيان قائل به حركت وضعى و انتقالى زمين بوده‌اند ، و كپرنيك و گاليله بدان متفرّد نبوده‌اند .\r\n13 . در طبيعيات فلسفه براى اثبات مبادى حركات گوناگون ، قائل به افلاك مجسّمه شده‌اند .\r\n14 . دانشمند هيوى اگر چه زمين را متحرك بداند بايد در مقام اعمال رصدى آن را ساكن فرض كند تا حركات و اوضاع كواكب را نسبت بدان به دست آورد .\r\n15 . توهّم گشتن كرات كواكب به گرد كره زمين چنان است كه كسى تخيّل كند به مثل كوهى مجذوب دانهء خردلى است و به گرد او مىگردد ، و عكس آن را غلط بداند .\r\n16 . در جوامع روايى ، اطلاق فلك در ملكوت عالم نيز به كار رفته است ، چنان كه سماء - يعنى آسمان - در قرآن و خبر به معناى مطلق بلندى آمده است ، خواه طبيعى و خواه ما فوق طبيعى .\r\n17 . دائرهء نصف النهار در روايت هم تعبير به فلك شده است و هم به حلقه .\r\n18 . فلك به مجموع هيأت عالم جسمانى نيز اطلاق شده است ، و در روايت نيز .\r\n19 . ماه وسطى و ماه هلالى ، و تميز هر يك از ديگرى ، و تحقيق تام در اين كه ماه مبارك رمضان وسطى اصطلاحى هميشه كامل است يعنى سى روز است ، به خلاف ماه مبارك رمضان هلالى كه گاهى سى روز است و گاهى 29 روز .\r\n20 . ارض قرآنى و ارض هيوى ، و تميز هر يك از ديگرى .\r\n21 . در مدح منجّم و ذم آن ، يعنى منجّم الهى به معناى عالم به تنجيم ، و منجّمى كه كواكب را بذاتها مؤثر مىداند كه قائل به فلك است و به فلك آفرين\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاعتقاد و ايمان ندارد .\r\n22 . بيان علم هيئت و علم تنجيم ، و تميز هر يك از ديگرى .\r\n23 . در طبيعيات فلسفه بعد از آنكه افلاك مجسّمه را به معناى واقعى آن تلقّى كرده‌اند ، امتناع كون و فساد و خرق و التيام افلاك را پيش كشيده‌اند ، و ليكن سخن در اصل تخيّل افلاك مجسّمه است .\r\n24 . در الهيات فلسفه ، بحث از افلاك مجسّم - اعنى آسمان جسمانى - در پيدايش كثرت از وحدت ، و ربط حادث به قديم و متغيّر به ثابت ، و نفوس فلكى و غايات آنها پيش آمده است كه هيچ يك برهان قاطع بر وجود واقعى فلك مجسّم نيست .\r\n25 . مدار كوكبى كه نسبت به زمين اوج و حضيض دارد ، مشابه بيضى است .\r\n26 . دانشمندان زمان ما با اين كه افلاك مجسّمه را انكار دارند ، حركات كواكب را به وجهى توجيه كرده‌اند كه نتيجه وجود افلاك مجسّم را قائلند .\r\n27 . نقل واقعه‌اى از كريستف كلمب ، و مشابه آن از خواجهء طوسى ، و ثاليس ملطى و علّت كوبيدن مس در كسوفين ، و نقل حديثى از غرر احاديث از حضرت خاتم صلّى اللّه عليه و آله و سلّم .\r\nشب يكشنبه 5 ج 1 سنه 1413 ه ق 10 - 8 - 1371 ه ش پايان يافت .\r\nو آخر دعواهم أن الحمد لله رب العالمين . قم - حسن حسن‌زاده آملى .\r\n\r\nكلمهء 358 [ اختلاف منظر و انكسار 
  ]\r\nاين كلمه عليا يك رساله در « اختلاف منظر و انكسار نور » به شرح زير است :\r\nبسم الله الرحمن الرحيم الحمد لله رب العالمين اين وجيزه رساله‌اى حاوى طايفه‌اى از مطالب شيرين و خواندنى و دلنشين و\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nشنيدنى در اختلاف منظر و انكسار نور و برخى از آلات رصدى و جيب و ارتفاع ، و بعضى ديگر از مسائل هيوى و رياضى و طبيعى است كه در حلقه درس و بحث جمعى از طالبان كمال به قلم اين خوشه‌چين خرمن بزرگان : « حسن حسن‌زادهء آملى » به رشته تقرير و تحرير در آمده است .\r\nاميد است كه مورد قبول ارباب دانش و بينش قرار گيرد . و اثرى مؤثر و پايدار از ما به يادگار در روزگار بماند .\r\nاختلاف منظر آن است كه يك چيز را از دو جا كه ملاحظه كنيم در دو نقطه مختلف مشاهده مىكنيم .\r\nاختلاف منظر را منجّمان بسيار به كار مىبرند ، و دورى ستاره‌ها يا مساحت آنها را معين مىكنند . چنان كه ماه را چون از دو نقطه زمين مشاهده كنيم آن را در دو نقطهء مخالف مىبينيم . و پس از تجربيات دقيق چنان دانسته‌اند كه اگر فاصلهء دو بيننده به اندازه شعاع كره زمين باشد اختلاف منظر ماه نزديك يك درجه است ، يعنى 57 دقيقه و چهل ثانيه .\r\nمنجّمان اسلامى از روى اختلاف منظر دريافتند كه فاصلهء ماه از زمين شصت برابر شعاع و شعاع جرم آن بيش از ربع شعاع زمين است ، و حجم آن قريب يك پنجاهم آن .\r\nو باز به واسطه همين اختلاف منظر ارتفاع كوهها و جاهاى بلند كه دسترسى به رفتن بالاى آنها نيست مىتوانند اندازه بگيرند ، يا عمق چاهها و پهناى شطوط و فاصله‌هاى ديگر .\r\nبارى مسائل مختلف علمى در نجوم و مساحت كه مبنى بر شعاع بصرى است از شماره افزون است تا بدان حدّ كه در قوهء باصره و احكام و مسائل آن علم مخصوص تدوين كردند موسوم به علم مناظر و مرايا و كتابها در آنها تأليف شده ، و بهترين آنها مناظر و مراياى ابن هيثم است كه كمال الدين فارسى شاگرد قطب الدين شيرازى كه در قرن هفتم مىزيست آن را تلخيص و تحرير كرد كه در دو مجلد در حيدرآباد دكن به چاپ رسيده است .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمرايا جمع مرآة است يعنى آينه . و چون چند اصل از اين علم در اقسام آينه‌ها و خواص آنها و فرق ميان آينه‌هاى مقعّر و محدّب و استوانه و مخروط و استفاده از آنها در صنايع است از اين جهت آن را علم مناظر و مرايا ناميدند .\r\nو گاهى كلمهء مرآة را چون اسم آلت است و واسطهء رؤيت است ، در مطلق اشياى واسطه در رؤيت چون آب صافى و نحو آن به كار مىبرند .\r\nمطالب مذكور را در نكتهء 992 هزار و يك نكته نيز آورده‌ايم . حال بدان كه هر يك از اختلاف منظر و انكسار نور را در طول و عرض كواكب تأثيرى بسزاست . بدوا در اختلاف منظر و زاويه اختلاف منظر گوييم كه : تأثير اختلاف منظر به حسب طول و عرض كوكب ، در سفليين و بخصوص در قمر جارى است كه قوس اختلاف منظر در قمر تا نزديك به يك درجه بلكه تا به يك درجه و 45 دقيقه مىرسد . اما قوس اختلاف منظر در شمس زيادت بر سه دقيقه نمىشود . لذا فرموده‌اند كه اختلاف منظر در كواكب تحت فلك شمس وقوع مىيابد . اما در فوق فلك شمس اختلاف منظر تحقق نمىيابد ؛ چه اينكه كرهء ارض را نسبت به وراى شمس قدر محسوس نيست به بيانى كه اينك دانسته مىشود .\r\nبدان كه اشكال هندسى اعم از قسى مدارات كواكب ، و از خطوط انصاف اقطار آنها ، و از دوائر عظام ، نسبت به مركز كرهء ارض ترسيم و محاسبه مىشوند .\r\nمثلا مىخواهيم ارتفاع قمر را در وقتى خاص تحصيل كنيم ، ما كه در سطح ارض قمر را مىبينيم آن نقطه مستقر ما در سطح ارض مركز دائره ارتفاع نيست ، بلكه مركز آن مركز زمين است كه از دوائر عظام فلكى است .\r\nمثلا در شكل يكم - أ - مركز زمين ، و - ب - موضع ناظر در سطح زمين ، و - ح - ماه . و چون از موضع ناظر دائره ارتفاع قمر را رسم كنيم شعاع اين دائره كه نصف قطر آن است خط - اح - خواهد بود كه - ا - مركز دائره ارتفاع نيز هست ، نه خط - ب ح - و از - ا - تا - ب - به مقدار نصف قطر ارض فاصله است .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n( شكل شمارهء 1 ) علاوه اينكه قوسى از دائره ارتفاع كه از جانب اقرب ميان نقطه مفروض از فلك خواه كوكب و خواه غير آن ، و دائره افق حقيقى واقع شود آن را قوس ارتفاع آن نقطه گويند . و دائره افق حقيقى اصل و ملاك در مسائل رياضى است . و افقى كه فاصل بين ما يرى و ما لا يرى است افق حسى موضع ناظر است ، و تفاوت ميان افق حسى و حقيقى به قدر نصف قطر ارض است ، پس قوسى از دائره ارتفاع كه محصور ميان سطح دائره افق حسى و سطح دائره افق حقيقى است ، تفاوت ارتفاع حقيقى نقطه مفروض و ارتفاع حسى است ، هر چند كه اين تفاوت از شمس به بالا منتفى است كه كره زمين را نسبت بدانها قدر معتنى به نيست تا چه رسد نصف قطر آن را ؛ زيرا كه زمين نسبت بدانها نقطه‌اى به حساب مىآيد .\r\n زمين در زير اين نه چرخ مينا * چو خشخاشى بود بر روى دريا \r\nدر شكل 2 فرض شود كه - ح - قمر است ، و - د ح ه ر - دائرهء ارتفاع آن ، و - ب ه - سطح دائره افق حسى ، و - ار - سطح دائره افق حقيقى . لاجرم ارتفاع قمر به حسب بودن ناظر در - ب - قوس - ح ه - خواهد بود ؛ و به حسب بودن ناظر در - ا - قوس - ح ر - خواهد بود . پس تفاوت ارتفاع حقيقى و حسّى به مقدار قوس\r\n\r\n","description":"","footnote":"","page_name":" 420 ","page_number":420},
  {"content":"\r\n\r\n- ه ر - است كه نصف قطر ارض يعنى شعاع - ا ب - مساوى با جيب قوس - ه ر - است به دليلى كه در صدد تحرير بيان آن مىباشيم . لذا خواجهء طوسى در باب چهارم زبدة الهيئة فرموده است : بعد دائره افق حقيقى از دائره افق مرئى يعنى افق حسّى به قدر نصف قطر زمين بود . ( ص 46 ، ط 1 ايران ) .\r\n( شكل شمارهء 2 ) .\r\nحال بدان كه هر يك از - ب ح - و - ا ح - به لحاظ دو ناظر يكى در - ب - مثلا ، و ديگرى در - ا - ؛ و يا به لحاظ يك ناظر در دو وقت وقتى در موضع - ب - در سطح زمين ، و وقت ديگر در - ا - مركز زمين ، تعبير به شعاع رؤيت نيز مىشود ، و زاويه‌اى كه از دو شعاع رؤيت رأيى يعنى ناظر چون زاويه - ا ح ب - حاصل شود آن را زاويه اختلاف منظر گويند .\r\nو مطلب ديگر اينكه هرگاه از شعاع - ب ح - و - ا ح - را امتداد دهيم تا سطح فلك اعلى - خواه سطح منطقة البروج ، و خواه سطح معدل النهار - موضع حقيقى كوكب كه طرف خطى است از مركز ارض خارج شده و به مركز كوكب گذشته و منتهى به فلك اعلى شده است ، با موضع مرئى آن كه طرف خطى است از موضع\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nبصر ناظر خارج شده و به مركز كوكب گذشته و منتهى به فلك اعلى شده است ، متفاوت خواهد بود ؛ لذا اختلاف منظر موجب مىشود كه طول و عرض حقيقى كوكب با طول و عرض مرئى آن تفاوت كند و اختلاف يابد .\r\nمثلا در شكل 3 به وزان همان دو شكل قبل - ا - مركز ارض ، و - ب - موضع رأيى ، و - ح - قمر ، و لكن - ده ر ح - عظيمه منطقه البروج .\r\nحال گوييم : چون - ا ح - را امتداد دهيم به - ه - منتهى مىشود كه موضع حقيقى قمر است ؛ و چون - ب ح - را امتداد دهيم به - ر - منتهى شود كه موضع مرئى قمر در وقت مفروض خواهد بود . و قوس - ه ر - از منطقة البروج مقدار تفاوت و اختلاف تقويم قمر يعنى اختلاف طول قمر در وقت مفروض خواهد بود . و چنان كه اختلاف منظر سبب اختلاف طول قمر مىشود سبب اختلاف عرض او نيز خواهد شد كما لا يخفى .\r\n( شكل شمارهء 3 ) تبصره : هرگاه كوكب بر سمت رأس بود خط - ب ح - با خط - ا ح - منطبق و متّحد شود و هر دو به يك نقطه رسند و اختلاف منظر در اين صورت منتفى بود ؛ پس اختلاف منظر آنگاه به وقوع مىرسد كه آن دو خط مختلف باشند ، يعنى بر\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nكوكب متقاطع شوند . و چون متقاطع شوند آن خطى كه از موضع بصر رأيى يعنى نقطه - ب - رفته باشد و به فلك البروج و ان شئت قلت به سطح فلك اعلى منتهى شود همواره به افق نزديكتر باشد از آن خطى كه از مركز زمين يعنى - ا - رفته باشد ، چنان كه اين خط كه از مركز زمين رفته باشد همواره به سمت رأس نزديكتر بود از آن خط كه از موضع بصر ناظر رفته باشد .\r\nو ديگر اينكه وزان دائره وسط السماء رؤيت يعنى دائره عرض اقليم رؤيت با دائره منطقة البروج ، وزان دائره نصف النهار با دائره معدل النهار است كه بدين سبب آن را دائرهء عرض منطقة البروجى گويند ؛ و در نسب دوائر عظام با يكديگر نسبت دائره وسط السماء رؤيت با دائره ارتفاع عموم و خصوص من وجه است و زمان انطباق ايشان وقتى است كه مركز كوكب يا نقطه مفروض كه گرفتن ارتفاع او مطلوب است بر دائره وسط السماء به رؤيت واقع شود . پس هرگاه دائره ارتفاع دائره وسط السماء به رؤيت شده است أعنى اين دو دائره با هم منطبق و متحد شده‌اند ، موضع هر دو نقطه يكى طرف خط شعاع رؤيت - ا ح - و ديگر خط شعاع رؤيت - ب ح - از منطقة البروج يكى خواهد بود ، و تفاوتى به حسب اختلاف موضع حقيق كوكب و موضع مرئى آن صورت نمىيابد ، يعنى اختلاف به حسب طول فقط منتفى بود .\r\n( شكل شمارهء 4 )\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمثلا در شكل 4 دائره - د و - افق بود بر قطب - ب - كه هم - ب - سمت الرأس است و هم موضع ناظر بر سطح ارض به حسب تسطيح . و - ل ه ر - منطقة البروج بر قطب - ط - . و - ل - اول حمل كه يكى از دو نقطه اعتدال است . و - ل م - معدل بوده باشد . و - ح - كوكب قمر مثلا . پس - ح د - قوس ارتفاع بود . و - ب ه - عرض اقليم رؤيت . و - ل ه - طول كوكب كه تقويم آن است . و مقصود اين است كه چون دائره ارتفاع و دائره وسط السماء رؤيت با هم منطبق شده‌اند و متّحد گشته‌اند . موضع كوكب به حسب طول نقطه - ه - است كه تفاوتى به حسب اختلاف موضع حقيقى كوكب و موضع مرئى آن صورت نيافته است .\r\nپوشيده نيست كه در صورت اتحاد دائره وسط المساء رؤيت و دائره ارتفاع ممكن است كه موضع حقيقى كوكب با موضع مرئى آن به حسب عرض تفاوت كند . مثلا موضع حقيقى كوكب نقطه - ه - باشد بر نفس دائرهء منطقة البروج كه در واقع آن را عرض نبوده باشد ، ولى به سبب اختلاف منظر از نقطه - ه - به سوى - د - مثلا عرض جنوبى پيدا كند . و يا عرض واقعى آن شمالى بود و به سبب اختلاف منظر عديم العرض گردد و يا صاحب عرض جنوبى شود . و يا عرض آن جنوبى بوده باشد و به سبب اختلاف منظر جنوبىتر شود ، و يا عرض آن شمالى بوده باشد و به سبب اختلاف منظر عرض شمالى آن كمتر گردد ، و ليكن در همهء اين وجوه موضع حقيقى آن به حسب طول ثابت است .\r\nتنبيه : در غير صورت اتحاد چنان كه در شكل 3 كه در طول كوكب تفاوت روى مىآورد ، در نصف شرقى افق موضع مرئى كوكب در توالى بروج متأخر بود از موضع حقيقى آن ، و در نصف غربى افق موضع مرئى كوكب در توالى بروج متقدم بود از موضع حقيقى آن ، بدين سبب كه هميشه موضع مرئى كوكب به افق نزديكتر بود از موضع حقيقى آن ؛ و حركت بروج و ديگر ثوابت همه بر توالى است يعنى از مغرب به مشرق است .\r\nتنبيه ديگر : هرگاه كوكب بر سمت رأس ناظر بوده باشد كه ارتفاع آن نود درجه است اختلاف منظر منتفى خواهد بود ، حال گوييم تا كوكب از سمت رأس\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمزايلت كند اختلاف منظر پديد آيد و هر چه ارتفاع آن كمتر شود اختلاف منظر بيشتر گردد ، و چون كوكب بر افق حسّى بود آنگاه غايت اختلاف منظر بود و آن را اختلاف منظر افقى گويند ؛ لذا در نكته 237 هزار و يك نكته گفته‌ايم :\r\nهرگاه كوكب بر افق حسّى باشد زاويه اختلاف منظر به غايت است ، و اگر بر سمت رأس باشد زاويه اختلاف منظر منتفى است ، و ما بينهما متوسطات .\r\nو چون كوكب بر سمت الرأس بود اختلاف منظر منتفى بود و بر افق غايت اختلاف بود ، لاجرم اگر كوكبى قريبتر به افق از كوكب ديگر باشد اختلاف منظرش بيشتر از آن كوكب بعيدتر از افق باشد .\r\nو مطلب ديگر در اين تنبيه اينكه در هر كوكبى كه اختلاف منظر محسوس بود قسم ظاهر از فلكش كمتر از نصف ديگر باشد .\r\nتبصره : نسبت ميان دائره منطقة البروج و دائره ارتفاع عموم و خصوص من وجه است ؛ زيرا كه منطبق مىشوند در وقتى كه منطقة البروج به سمت الرأس گذرد ، و كوكبى كه ارتفاع او مطلوب است بر منطقة البروج باشد . اكنون غرض ما در اين تبصره اين است كه در تبصرهء گذشته دانسته‌ايم كه هرگاه دائره ارتفاع دائره وسط سماء رويت شده است ، تفاوت به حسب اختلاف موضع حقيقى كوكب و موضع مرئى آن فقط در طول منتفى بود ، و اما در عرض ممكن است كه موضع حقيقى كوكب با موضع مرئى آن تفاوت كند . حال در اينجا گوييم : هرگاه دائره منطقة البروج و دائره ارتفاع يكى شوند ؛ به عكس حكم مذكور تبصرهء گذشته ، اختلاف منظر كوكب در دائر ارتفاع اختلاف منظر او فقط در طول بود ، اما در عرض آن اختلاف منتفى است .\r\nمثلا در شكل 5 - 1 - مركز ارض . و - ب - موضع ناظر . و - م ل ر - معدل النهار بر قطب - و - ، و - ل - نقطه اعتدال ربيعى كه اول حمل است ، و - ه ا ب ح ل د - هم دائره منطقة البروج ، و هم دائره ارتفاع بر قطب - ح - كه هر دو منطبق شده‌اند و از سمت رأس ناظر كه - ب - است مىگذرند . و - ح - كوكب . پس گوييم كه اختلاف منظر در دائره ارتفاع كوكب را از - ح - به - ط - مثلا مىبرد و ليكن\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nاختلاف منظر قوسى از دائره ارتفاع است كه دائره منطقة البروج نيز هست ، و موضع حقيقى كوكب كه - ح - بوده است بر اثر اختلاف منظر - ط - شده است .\r\nفرضا در - ح - اول برج ثور بوده است ، و در - ط - در بيستم حمل واقع شده است ، و ليكن در هر دو صورت كوكب را عرض نبود ، زيرا كه در نفس منطقة البروج قرار دارد ؛ پس در اين فرض به عكس فرض مذكور كوكب را اختلاف منظر در طول بود ، و اختلاف عرض منتفى بود .\r\n( شكل شمارهء 5 ) مثال مذكور در صورتى است كه كوكب شمالى بود ، و اگر جنوبى بود يعنى در جهت جنوب معدل النهار قرار گيرد به طبق همين بيان اختلاف منظر در دائره ارتفاع به حسب طول وقوع يابد ، و اما به حسب عرض نى .\r\nغير از دو فرض مذكور ( يكى در صورت انطباق دائرهء ارتفاع و دائرهء وسط السماء رؤيت ، و ديگرى در صورت انطباق منطقة البروج و دائره ارتفاع ) هم در طول و هم در عرض اختلاف بين موضع حقيقى كوكب و موضع مرئى آن روى آورد چنان كه بدان اشارتى رفت . و به عبارت خواجه طوسى در زبدة الهيئة :\r\nو غير اين دو موضع ( يعنى دو صورت مفروض ياد شده ) هم در طول اختلاف بود و هم در عرض . و در شهرهاى ما چون كوكب و منطقة البروج ، هر دو در جهت جنوب باشند از سمت رأس ؛ پس كوكبى كه عرض او جنوبى باشد عرض مرئى او\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nبه قدر مجموع عرض حقيقى و اختلاف عرض باشد . و كوكبى كه او را عرض نبود عرض مرئى او جنوبى بود به قدر اختلاف عرض تنها . و كوكبى او را عرض شمالى بود اگر عرض حقيقى او بيشتر از اختلاف عرض باشد عرض او شمالى بود به قدر فضل عرض حقيقى بر اختلاف عرض . و اگر عرض حقيقى او كمتر از اختلاف عرض باشد عرض جنوبى او به قدر فضل اختلاف عرض مرئى بر عرض حقيقى . و اگر هر دو مساوى باشند او را در رؤيت هيچ عرض نبود اصلا .\r\n( ص 47 و 48 ، ط 1 ) .\r\nآنگاه خواجه همهء صور اختلاف منظر را در زبدة در يك شكل ترسيم فرموده است كه در نسخه مطبوع نامطبوع مىنمايد ، و تصوير وجه صحيح آن براى اهل فن دشوار نيست .\r\nبه عنوان ارائه نمونه برخى از وجوه آن را در اين شكل ( ش 6 ) ترقيم نموده‌ايم .\r\n- ب ح د ه - دائره افق بر قطب - 1 - . - ب و د - منطقة البروج بر قطب - ط - پس - ا - سمت الرأس خواهد بود ، و هر يك از - اح - ار - اى - دوائر ارتفاع . چنان كه هر يك از - ط ك - - ط ر - ط ل - دوائر عرض . و نيز - ط ا ر - دائره وسط سماء رؤيت . و كواكب بعضى بىعرض ، و بعضى با عرض شمالى يا جنوبى و قس ما لم يقل .\r\n( شكل شمارهء 6 )\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nبدان كه اختلاف منظر از مسائل مهمّ اين فن است ، و شايسته آن است كه كتابى جداگانه در پيرامون مطالب و قضاياى هندسى و آلات رصدى آن نگاشته شود . فعلا به اقتضاى وضع تدوين اين رساله به برخى از مقدمات آشنايى به تعريف آن ، و نقل بعضى از مطالب اساتيد فن به عنوان مزيد بصيرت بدان اكتفا مىشود ، پس گوييم كه :\r\nالف ) چون دو خط مستقيم يكديگر را تقاطع كنند ، از تقاطع آن دو چهار زاويه پديد مىآيد كه معادل با درجات محيط يك دائره كامل يعنى 360 درجه‌اند . و هر دو زاويه مقابل با يكديگر را دو زاويه متقابل برأس گويند ، و هر دو زاويه متجاور با يكديگر را مكمّل يكديگر ، بدين معنى كه مكمّل زاويه مجاور خود تا 180 درجه است ؛ و هر دو زاويه متقابل برأس متساوى با يكديگرند .\r\nمثلا در شكل 7 دو خط - ا ب ح ، د ب ه - با يكديگر در - ب - تقاطع كرده‌اند . هر يك از دو زاويه - ا ب ه ، د ب ح - متقابل به رأس و مساوى يكديگرند . و همچنين دو زاويه - ا ب د ، ه ب ح - متقابل براس و مساوى يكديگرند . و دو زاويهء - د ب ا ، ا ب ه - مجاور و مكمّل يكديگر تا 180 درجه‌اند .\r\nو همچنين دو زاويه - ه ب ح ، ح ب د - مجاور و مكمل يكديگر تا 180 درجه‌اند . و إن شئت قلت : دو زاويه - ا ب ه ، ه ب ح - مجاور و مكمّل يكديگر تا 180 درجه‌اند ، چنان كه دو زاويه - ح ب د ، د ب ا .\r\n( شكل شمارهء 7 )\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nاما آنكه گفته‌ايم چهار زاويه معادل با 360 درجه است بدين جهت است كه هرگاه محلّ تقاطع خطين را كه رأس زواياى چهارگانه است ، مركز دائره‌اى قرار دهيم و به بعد هر يك از چهار خط حادث شده بعد از تقاطع ، و يا اطول و يا اقصر از آن دائره‌اى چون دائره - و ر ح - رسم كنيم ، قوس مقابل هر يك از آن زوايا مقدّر آن خواهد بود ، زيرا كه زواياى مركزىاند ؛ لاجرم مجموع قسّى مقدّر چهار زاويه يك دائره كامل - و ر ح - مثلا خواهد بود .\r\nو آنكه گفته‌ايم دو زاويه متقابل برأس مساوى يكديگرند ، برهانش اينكه :\r\nزاويه - ا ب ه + زاويه ا ب د 2 قائمه - ، و همچنين زاويه - د ب ح + زاويه د ب ا 2 قائمه - ، و زاويه ا ب د - مشترك بين آن دو است پس بعد از القاى زاويه مشترك ، زاويه - ا ب ه - و زاويه - د ب ح - با هم متساوى خواهند بود . و على هذا القياس آن دو زاويه متقابل برأس ديگر كه - ا ب د ، ه ب ح - بوده باشند . يعنى زاويه - ا ب د + ا ب ه 180 و ا ب ه + ه ب ح 180 پس بعد از القاء ا ب ه مشترك ، ا ب د ه ب ح .\r\nو به وجهى ديگر هرگاه توهّم دوران خط - ا ب ح - مثلا بشود كه با خط - ب ه - منطبق گردد ، در همين مقدار دوران خط - ا ب - خط - ب ح - نيز با خط - ب د - منطبق خواهد شد ، پس دو زاويه - ا ب ه ، د ب ح - با هم مساوى خواهند بود .\r\nب ) هرگاه خط مستقيمى بر دو خط مستقيم ديگر واقع شود ، يعنى آن دو را قطع كند كه دو زاويه متبادله از زواياى پديد آمده متساوى باشند ، آن دو خط مستقيم متوازى خواهند بود . اين قضيهء هندسى شكل 27 مقاله نخستين اصول اقليدس است ( كر من اولى الاصول ) و عبارت آن به تحرير خواجه طوسى اين است :\r\nكلّ خطّين وقع عليهما خطّ ، و كانت المتبادلتان من الزوايا الحادثة متساويتين فهما متوازيان ، إلخ .\r\nو نيز هرگاه دو خط مستقيمى ، خط مستقيم ديگر بر آن دو واقع شود - يعنى آن دو را قطع كند - كه زاويه خارج از زواياى حادث مساوى با زاويه داخل مقابل خود بوده باشد ؛ يا دو زاويه داخله در يك جهت معادل دو قائمه باشند ، باز آن دو\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nخط متوازى خواهند بود . و اين قضيه هندسى شكل 28 مقاله اولاى اصول است و به تحرير خواجه اين است :\r\nكل خطّين وقع عليهما خطّ ، و كانت الخارجة من الزوايا الحادثة مساوية لمقابلتها الداخلة ؛ أو كانت الداخلتان في جهة معادلتين لقائمتين فهما متوازيان ، إلخ .\r\nو همين دو شكل ياد شده شكل كب و كج خزينه اول جامع بهادرىاند كه در حقيقت ترجمهء تحرير خواجه مر اصول را به فارسى است .\r\nمثال : بر دو خط - ا ب ، ح د - خط - ح ط - واقع شده است ، بديهى است كه هشت زاويه پديد آمده است . چهار آنها را كه درون دو خط متوازىاند ، زواياى داخله گويند ؛ و چهار ديگر را كه بيرون آن دواند زواياى خارجه . و دو زاويه - ح ر ه ، ب ه ر - را متبادلهء داخله گويند و مساوى با يكديگرند . و همچنين دو زاويه - ا ه ر ، د ر ه - را متبادلهء داخله گويند و مساوى با يكديگرند . و دو زاويهء - ا ه ح ، د ر ط - را متبادلهء خارجه گويند ، و مساوى با يكديگرند . و همچنين دو زاويهء - ح ر ط ، ب ه ح - را متبادلهء خارجه گويند و متساوى با يكديگرند .\r\nخط - ح ط - را كه واقع بر دو خط - ا ب ، ح د - است قاطع گويند . و دو زاويه داخل و خارج در يك جانب قاطع را متناظر يكديگر نامند ، يعنى زاويه - ا ه ح - با زاويه - ح ر ح - متناظر است ؛ و زاويه - ا ه ر - با زاويه - ح ر ط . و على هذا القياس زاويه - ح ه ب - با زاويه - ه ر د - و زاويه - ب ه ر - با زاويه - د ر ط - .\r\n( شكل شمارهء 8 )\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nبرهان آن را به نقل عبارت جامع بهادرى اكتفا مىكنيم ، در برهان قضيهء نخستين گويد :\r\nهر دو خط كه واقع شود بر آن خطى ديگر ، و دو زاويه متبادله از زواياى حادثه داخله متساوى باشند ، لامحاله آن دو خط متوازى باشند ؛ چنانچه بر دو خط - ا ب ، ح د - خط - ه ر - واقع شد ، و دو زاويه - ح ر ه - ب ه ر - متبادلتين متساوىاند ، گوييم كه دو خط - ا ب ، ح د - متوازى باشند ؛ چه اگر ميان آنها توازى ثابت نباشد پس در جهتى بعد از اخراج ملاقى شوند ، مثلا در جهت - ب د - بر نقطه - ح - ، و در اين حال مثلث - ه ر ح - پيدا مىشود ، و يكى از دو متبادله كه زاويه - ح ر ه - است از آن مثلث خارج واقع شده است ، و ديگرى كه - ب ه ر - است به مقابله آن داخل واقع گشته ، و اين داخله و خارجه متساوىاند ، و اين معنى به حكم شكل يه محال است ، پس دو خط - ا ب ، ح د - اصلا ملاقى نشوند لهذا متوازى باشند .\r\n( شكل شمارهء 9 ) بيان : آنكه فرموده است : « به حكم شكل يه محال است » شكل 15 آن در اين قضيه هندسى است كه هرگاه ضلع مثلثى اخراج شود زاويه خارج از مثلث كه به سبب اخراج ضلع مفروض حادث شده است بزرگتر از هر يك از دو زاويه مقابل او در داخل مثلث است . و اين خود شكل يو مقاله اولاى اصول است كه :\r\nكل مثلّث أخرج أحد أضلاعه ، فالزاوية الخارجة الحادثة أعظم من كلّ واحدة من مقابلتيها الداخلتين ، إلخ .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nمثلا در شكل 10 ، مثلث - ا ب ح - ضلع - ب ح - آن اخراج شده است و زاويه - ا ح د - در خارج مثلث پديد آمده است . از زواياى سه‌گانهء داخل مثلث يكى مجاور اين زاويه خارج حادث است و آن زاويه - ا ح ب - است و دو زاويه ديگر كه يكى - ح ا ب - و ديگرى - ح ب ا - است هر يك مقابل آن زاويه خارج حادث است و حكم اين قضيه اين است كه زاويه - ا ح د - بزرگتر از هر يك دو زاويه - ح ا ب ، ح ب ا - است به برهانى كه در اثبات آن فرموده‌اند .\r\n( شكل شمارهء 10 ) سپس صاحب جامع بهادرى در برهان قضيه دومين گويد :\r\nهرگاه واقع شود بر دو خط ، خطّى ثالث ؛ و زاويه خارجه مساوى داخله باشد ، يا آنكه دو داخله در يك جهت مساوى دو قائمه باشند ، در اين هر دو صورت آن دو خط متوازى باشند ، مانند دو خط - ا ب ، ح د - كه خط - ه ر ح - بر آنها واقع شد ، و زاويه - ح ر د - خارجه مثلا مساوى است مر داخله - ب ه ر - را ، و دو داخله - د ر ه ، ب ه ر - با هم برابر دو قائمه‌اند ؛ گوييم كه دو خط - ا ب ، ح د - متوازىاند ، زيرا كه چون زاويه - ح ر د - خارجه مساوى است - ب ه ر - داخله را ، و زاويه - ح ر ه - كه مساوى زاويه - ح ر د - است نيز برابر زاويه - ب ه ر - باشد ، پس متبادلتين متساوى باشند ، و نيز هرگاه زاويه - د ر ه - بالفرض با زاويه - ب ه ر - برابر دو قائمه است ، اين حالت نيز مستلزم تساوى دو متبادلهء مذكوره شود ، چرا كه زاويه - ح ر ه - نيز با زاويه - د ر ه - مثل دو قائمه است ، پس به حكم شكل مقدّم ( يعنى شكل 9 در اين رساله ) دو خط ا ب ، ح د - متوازى باشند .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n( شكل شمارهء 11 ) بيان : آنكه فرمود : « و زاويه - ح ر ه - كه مساوى زاويه - ح ر د - است » همان است كه در ش 7 در حكم دو زاويهء متقابل برأس گفته آمد . و آن شكل يه مقاله اولى اصول است كه : « الزاويتان المتقابلتان الحادثتان عن تقاطع كلّ خطّين متساويتان إلخ » .\r\nپس خلاصهء دو قضيه مذكور اين است :\r\nهرگاه خط مستقيمى قاطع دو خط مستقيم ديگر شود كه دو زاويهء متبادل متساوى حادث شود ، و يا دو زاويه متناظر متساوى حادث گردد ، و يا مجموع هر يك از دو زاويه داخل در يك جهت قاطع ، مساوى دو قائمه بود ؛ در هر يك از اين احوال سه‌گانه آن دو خط مستقيم متوازى خواهند بود . و بالعكس هرگاه خط مستقيمى قاطع دو خط مستقيم متوازى گردد ، هر يك از دو زاويه متبادل با هم متساوى خواهند بود ، و همچنين هر يك از دو زاويه متناظر با هم مساوى خواهند بود ، و نيز مجموع هر دو زاويه داخل در جهت واحد قاطع مساوى با دو قائمه خواهند بود .\r\nتنبيه : هرگاه خط ثالثى متوازى با دو خط متوازى بود ، و قاطعى هر سه را قطع كند ؛ و يا قاطع بيش از سه خط متوازى را قطع كند ، در هر حال همان احكام ش 8 تا ش 11 بر آنها جارى است . چون خط - و ى - ( در ش 12 ) كه موازى با دو خط - ا ب ، ح د است .\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n( شكل شمارهء 12 ) پس از احكام اين اشكال دانسته شود كه هرگاه دو خط مستقيم كه موازى با خط مستقيم ثالث بوده باشند ، آن دو با هم نيز متوازى خواهند بود .\r\nچنان كه خط مستقيمى با يكى از دو خط متوازى با يكديگر متوازى بود ؛ با آن ديگرى نيز متوازى خواهد بود كه در نتيجه هر سه خط با هم متوازى خواهند بود .\r\nبرهان اين مطالب با التفات بدانچه گفته شد به دست مىآيد و دشوارى ندارد .\r\n( ح ) در شكل 2 حرفى از جيب به ميان آمده است ، جيب چيست ؟\r\nجيب و جيب تمام - كه امروزه به واژه فرانسوى سينوس (  Sinus  ) و كوزينوس (  Cosinus  ) مىگويند - و همچنين ظل و ظل تمام - كه نيز امروز به واژه فرانسوى تانژانت (  Tangente  ) و كوتانژانت (  Cotangente  ) مىگويند - در مسائل رياضى مطلقا اعمّ از علم هيئت و غير آن اهميّت بسيار بسيار بسزا دارند كه بايد بدانها آشنا شويم . مطالب حول جيب و ظل بسيار است ولى روزى روز به روز است .\r\nمرحوم هدايت در تحفة الافلاك گويد :\r\nتقدير قوس دائره به جيب ، تتّبع محمد بتّانى معروف به بطليموس عرب است ، وى به جاى آنكه چون بطليموس قوس را به وتر نسبت بدهد در نصف وتر اثبات نسبت كرده و ترتّب معادله كرده است ، در حقيقت به اساس مثلث برخورده چنان كه محلّ تعجّب شده است كه چرا اين امر به نظر بطليموس نيامده .\r\nابو الوفاى خوارزمى هشتاد سال بعد از او ظل را به حساب آورده است . وى اول كسى است كه براى ملاحظهء ستاره در اوج ديوارى را ساخته است كه خواجه نصير\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nبعدها از مس ساخت و ملحقاتى بر آن مزيد كرد . ( ص 19 ، ط 1 ايران )\r\nدربارهء اين امور كه هدايت در تحفه افادت و اهدا فرموده است مطالبى نيز در پيش است . اينك به تعريف جيب و تمام آن مىپردازيم :\r\nنكته 908 هزار و يك نكته در تعريف جيب و برخى از مطالب رياضى و تاريخى مربوط به آن است ، و فعلا به تعريف آن اكتفا مىكنيم :\r\nجيب عمودى باشد كه از يك طرف قوس بر قطرى افتد كه به ديگر طرف آن قوس گذشته باشد ؛ پس لازم آيد كه نصف دور و دور تمام را جيب نباشد ؛ و نيز لازم آيد كه هر چهار قوس را يك جيب باشد : دو كم از نصف دور كه تمام يكديگر باشند تا نصف دور ، و دو زيادت از نصف دور كه هر يك تمام يكى از آن قوس كم از نصف دور باشد تا دور ؛ و نيز لازم آيد كه جيب موازى با قطرى از اقطار دائره بود .\r\nمثال : در ش 12 : - ا ب - قوسى از دائره - ا ب ح و ر - بر مركز - د - و - ب د و - و نيز - ر د ح - هر يك قطرى از اقطار اين دائره‌اند . و مطلوب جيب قوس - ا ب - است . پس گوييم كه قطر - ب د و - بر يك طرف قوس - ا ب - كه - ب - است مىگذرد ، و چون از طرف ديگر اين قوس كه - ا - است عمود - ا ح - را بر قطر - ب د و - فرود آوريم ، خط - ا ح - جيب قوس - ا ب - خواهد بود .\r\n( شكل شمارهء 13 )\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nتبصره : مىدانيم كه قوس - ا ر - تمام قوس - ا ب - تا ربع دور است و چون بخواهيم جيب آن را رسم كنيم مطابق تعريف مذكور خط - ا ه - جيب قوس - ا ر - خواهد بود . و - ا ه - موازى و مساوى با - ح د - است و نيز - ا ح - موازى و مساوى با - ه د - است ؛ پس نتيجه اينكه چنان كه هر يك از دو قوس - ا ب ، ا ر - متمم يكديگرند ، از موقع عمود جيب هر يك تا منتصف قطر كه مركز دائره است نيز مساوى با جيب تمام هر يك است . يعنى - ا ح - كه جيب قوس - ا ب - است ، - ح د - جيب قوس - ا ر - است ، زيرا كه - ح د - مساوى با - ا ه - است كه جيب قوس - ا ر - تمام قوس - ا ب - است . و همچنين - ا ه - كه جيب قوس - ا ر - است ، - ه د - جيب قوس - ا ب - است كه مساوى با - ا ح - است و - ا ح - جيب قوس - ا ب - تمام قوس - ا ر - است .\r\nتبصره : چون بخواهيم جيب قوس ربع دائره مثلا - قوس - ر و - را رسم كنيم ، هر يك از - ر د ، و د - جيب آن خواهد بود . چنان كه هر يك از - ر د ، ب د - جيب قوس - ر ب - است كه ربع دور است . و چنان كه هر يك از - ب د ، ح د - جيب قوس - ب ح - و هر يك از - ح د ، و د - جيب قوس - ح و - و هر يك از قسى - ب ر ، رو ، - و ح - ح ب ربع دور است ؛ و هر يك از خطوط - ر د ، و د ، ح د ، ب د - نصف قطر . و چون قوس از ربع كمتر بود جيب نيز از نصف قطر كمتر بود ، پس جيبى از نصف قطر بزرگتر نبود ؛ لذا نصف قطر را جيب اعظم گويند ، يعنى جيب ربع دائره جيب اعظم بود .\r\nآنكه گفته‌ايم : لازم آيد كه نصف دور و دور تمام را جيب نبود ، وجه آن روشن است ، مثلا چون - ب - را مبدأ قرار دهيم ، و از آن به نصف دور محيط دائره كه - و - است برسيم تعريف مذكور پياده نمىشود ، و همچنين از - ب - دور بزنيم تا دوباره به - ب - برسيم كه دور تمام شود ، تعريف ياد شده صدق نمىآيد .\r\nو ديگر اينكه هرگاه جيب قوسى مثلا - ا ب - دانسته شده است ، جيب سه قوس ديگر مثلا جيب قوسهاى - ط و ، و ك ، ل ب - كه هر يك مساوى با قوس - ا ب - است نيز دانسته مىشود يعنى خطوط - ط ى ، ك ى ، ل ح - هر يك مساوى\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nبا - ا ح - است ؛ لذا گفته‌ايم كه لازم آيد هر چهار قوس را يك جيب باشد . پس در معرفت جيوب درجات يك ربع قسى دائره فقط دانستن جيوب درجات يك ربع كفايت مىكند ، و در ترسيم جداول جيب به ترسيم جيوب درجات ربع دائره اكتفا مىشود . و چون جيب به دست آمد آن را مقوّس مىكنند قوس آن معلوم مىگردد ، و تحصيل قوس جيب با رجوع به جداول جيب آسان است .\r\nتنبيه : چون جيب تمام هر قوس مساوى با موقع عمود جيب آن بر قطر تا منتصف قطر است ، پس هرگاه قوسى 45 درجه باشد جيب آن قوس و جيب تمام آن قوس يكى خواهند بود .\r\nتبصره : جيب خط مستقيم است ، و قوس خط منحنى ، و در نسبت دو چيز با يكديگر تجانس بين آن دو چيز شرط است چنان كه در صدر مقالهء پنجم اصول در تعريف نسبت فرموده‌اند كه : « النسبة أيّيّة أحد مقدارين متجانسين عند الآخر » . و همين مشكله در نسبت محيط دائره با قطر نيز وارد است چنان كه در رسالهء تكسير دائره بتفصيل بيان كرده‌ايم . و بر همين مبناى تجانس در شكل يه مقاله يب اصول كه « نسبة الكرة إلى الكرة كنسبة القطر إلى القطر مثلّثة » خواجه طوسى بر اقليدس اعتراض دارد .\r\nيكى از مسائل بسيار مشكل رياضى تحصيل جيب يك درجه است .\r\nعلاء الدين ملا على قوشچى در زيج الغ بيك گويد :\r\nجيب يك درجه كه بناء عمل جدول جيب و ظل بر آن است إلى يومنا هذا هيچ كس به طريق برهان استخراج نكرده ، و همه حكماء تصريح كرده‌اند به آنكه طريق عمل به استخراج آن نيافته‌اند ، و جلت كرده‌اند تا به تقريب به دست آورده‌اند . و ما بعناية الله و منّه به طريق برهانى ملهم شديم و در بيان آن على حده كتابى پرداختيم و به آن جيب برهانى اين جدول عمل كرديم .\r\nغياث الدين جمشيد كاشى نيز مانند قوشچى رساله‌اى در جيب قوس يك درجه دارد ، در آغاز آن فرمايد :\r\nو المبرّزون في الصناعة المعتنون بشأن هذه البضاعة مع تكثير العدد و توفّر العدد و كمال\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nالاهتمام فى إتمام أمثال هذا المرام إلى زماننا هذا لم يحوموا حول تحقيقه بل تشبثوا بأذيال طريق تقريبية في تدقيقه ، حتى قال بعضهم : ليس إلى معرفة وتر ثلث القوس المعلومة الوتر من جهة الخطوط طريق يوجّه ، إلخ .\r\nمرادش از بعض ، محقق خواجه نصير الدين طوسى است كه در تحرير مجسطى بطليموس فرموده است : « ليس إلى معرفة وتر ثلث القوس المعلومة الوتر من جهة الخطوط طريق يوجّه » . وتر قوس شش درجه معلوم است ، اگر وتر ثلث آن كه دو درجه است معلوم شود جيب يك درجه كه نصف وتر دو درجه است معلوم مىشود . جناب خواجه جيب قوس يك درجه را به تقريب بيرون آورده است و بناى جدول جيب بر آن نهاده است .\r\nكيف كان چنان كه اشارتى رفت ، علماى رياضى قبل از اسلام مجهولات را از اوتار تحصيل مىكردند ، خود بطليموس نيز در اعمال اوتار را اعتبار كرده است ، و در جدول اوتار قسى به اجزائى كه قطر 120 جزء باشد وضع كرده است .\r\nدانشمندان اسلامى بدل اوتار جيوب را اعتبار كرده‌اند كه انصاف اوتارند به اجزائى كه نصف قطر شصت جزء باشد .\r\nصاحب جامع بهادرى در انكشاف هفتم خزينه چهارم آن در نقل اوتار به جيوب فرمايد :\r\nبايد دانست كه قدماء حكما مثل ابرخس و بطليموس و غير هما بناى اعمال هيئت و زيجات را بر حساب اوتار مبنى داشته‌اند ؛ امّا متأخران چون ابى ريحان بيرونى ، و خواجه نصير الدين طوسى ، و غياث الدين جمشيد و غير هم - برّد الله مضجعهم - ( كذا و الصواب : برّد الله مضاجعهم ) تا زماننا هذا بناى اعمال را بر جيوب مىدارند چرا كه اعمال جيوبى ابسط و اوضح از اعمال اوتار است . جيب هر قوس مساوى نصف وتر دو چندان ( يعنى : دو چند آن ) قوس مىباشد ، پس جيب هر قوسى كه مطلوب بود آن را دو چند كنند و به مقابله اين مضاعف وتر معلوم كنند ؛ و آن وتر را تنصيف نمايند ، حاصل جيب آن قوس باشد ، إلخ .\r\n( ص 345 ، ط 1 هند )\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nبيان : قوله : « جيب هر قوس . . . » و به عبارت كوتاهتر : جيب نصف وتر ضعف قوس است . مثلا در شكل 14 جيب قوس - ا ب - مساوى است به نصف وتر دو چند آن . يعنى قوس - ا ب - را دو چند آن مىكنيم كه مىشود قوس - ا ب ح - و وتر آن را رسم كرده‌ايم كه خط مستقيم - ا د ح - است ، نصف اين خط كه - ا د - است مساوى با جيب قوس - ا ب - است به برهانى كه در كتب اهل فن گفته آمد . در دروس معرفة الوقت و القبلة مختصرى در سير تكاملى اين مسأله از اوتار به جيوب بحث كرده‌ايم ، و مخترعين جيب و ظل را معرفى كرده‌ايم . بعونه و منّه تعالى شأنه .\r\n( شكل شمارهء 14 ) چون اين امور دانسته شد گوييم كه قاضىزادهء رومى در شرح ملخص در هيئت چغمينى مانند ديگر محققان فن در تعريف اختلاف منظر گويد :\r\nو التحقيق أنّه قوس من دائرة الارتفاع بين موقعي خطين يخرجان من مركز العالم يمرّ أحد هما بمركز الكواكب ، و يوازي الآخر الخارج من منظر الإبصار . ( ص 87 ، ط اعلى - ايران ، مطبوع با چند رساله و تعليقات )\r\nيعنى : حق اين است كه زاويه اختلاف منظر زاويه‌اى است در مركز عالم كه واقع است ميان دو خط كه يكى از مركز عالم به مركز كوكب گذرد ، و يكى از مركز عالم بيرون آيد به موازات خطى كه از نظر ناظر بيرون آيد و به مركز كوكب گذرد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nمثال : در شكل 15 ، - ا - مركز ارض كه مركز عالم است و - ب - موضع ناظر .\r\nو - ح - كوكب . - و - ا ح د - خطى كه از مركز ارض به مركز كوكب گذشته است و منتهى به سطح فلك اعلى شده است ، پس - د - موضع حقيقى كوكب بود . و - ب ح ه - خطى كه از موضع ناظر به مركز كوكب گذشته است و منتهى به سطح فلك اعلى شده است ، پس - ه - موضع مرئى كوكب بود . و - ا و - خطّى كه از مركز عالم به موازات خطّى كه از موضع ناظر به مركز گذشته است و منتهى به سطح فلك اعلى شده است ، يعنى خط - ب ح ه - از مركز عالم بيرون آمده است و منتهى به سطح فلك اعلى شده است .\r\n( شكل شمارهء 15 ) حالا گوييم كه : در شكل 15 مثلا ، چون - د - موضع حقيقى كوكب است ، و - ه - موضع مرئى آن ، و - د ه - قوس اختلاف منظر است ، و مطلوب دانستن زاويه اختلاف منظر است كه زاويه - د ح ه - است كه مقدّر اين زاويه ، قوس اختلاف منظر خواهد بود . و مىدانيم كه زاويه - د ح ه - زاويه مركزى قوس اختلاف منظر نيست بلكه زاويه مركزى قوس اختلاف منظر در - ا - كه مركز عالم است ، متحقق است كه در شكل 7 گفته‌ايم ؛ و ليكن نيز مىدانيم كه چون - ا و - موازى - ب ه - است ، و خط - د ا - قاطع آن دو ؛ و در شكل 8 دانسته‌ايم كه دو زاويه متناظر اعنى\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nدو زاويه - د ح ه ، د ا و - با هم مساوىاند و زاويه - د ا و - زاويه مركزى سطح فلك اعلى است ، و خط - ا د ، ا و - هر يك نصف قطر آن ، پس قوس مقدّر زاويه اختلاف منظر قوس - د و - خواهد بود ؛ لذا فرموده‌اند : زاويه اختلاف منظر زاويه‌اى است در مركز عالم ، إلخ .\r\nچغمينى در الملخّص فى الهيئة اختلاف منظر را چنين تعريف كرده است :\r\nاختلاف المنظر قوس من دائرة الارتفاع ما بين موقعي الخطّين المارّين بمركز الكوكب المنتهيين إلى فلك البروج الخارج أحدهما من مركز العالم ، و الآخر من منظر الإبصار أعني سطح الأرض عند الناظر .\r\nاين تعريف وى چنان كه ظاهر است ناظر به دو خط - ب ه ، ا د - و قوس - د ه - در ش 15 است كه ايراد بر آن گفته آمد ؛ لذا قاضىزاده رومى در شرح آن بروجه اعتراض بر تعريف مذكور گفته است : « و التحقيق أنّه قوس من دائرة الارتفاع . . . » كه در بالا نقل كرده‌ايم . و اگر چغمينى به جاى قوس اختلاف منظر زاويه اختلاف منظر را عنوان مىكرد و مىگفت : آن زاويه‌اى است كه از تقاطع آن دو خط مذكور در مركز كوكب حادث مىشود ، اعتراضى به دو روى نمىآورد ، زيرا چنان كه دانسته‌ايم آن زاويه كه در مركز كوكب حادث مىشود مساوى با آن زاويه‌اى است كه در مركز ارض حادث مىشود ، كه دو زاويهء متناظرند .\r\nفائده : در درس هفتم دروس معرفت و قبله بلكه در دروس ديگر آن ، و همچنين در رساله ظل كه از جمله رسائل يازده رسالهء مطبوع است برخى از مطالب پيرامون جيب و ظل گفته آمد ، در موارد ياد شده كلمات بيرونى را در واژه جيب نقل كرده‌ايم ، و از كلماتش چنين استفاده مىشود كه جيب مخفّف جيبارد لفظ هندى است . در غزلى گفته‌ام :\r\n اى سرو چارده سال قدّ كمان ببايد * وقت سفر بگيرد جيبارد عصا را \r\nتمرين : فارسى هيئت علاء الدين ملا على قوشچى از كتب درسى حوزه‌هاى علميه بوده است و نگارنده در محضر اعلاى استاد علامه شعرانى - رفع الله المتعالى درجاته نخست فارسى هيئت قوشچى را خوانده است ؛ و بعد از آن\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nشرح چغمينى قاضىزاده رومى را ؛ و بعد از آن ( پس از خواندن اصول اقليدس در حساب و هندسه استدلالى ، و أكر مانالاؤوس در مثلثات كروى ، و بيست باب اسطرلاب خواجه طوسى ، و ربع مجيب ) شرح علامه خفرى بر تذكره خواجه طوسى را ، و بعد از آن زيج بهادرى را ، و بعد از آن مجسطى را .\r\nغرض اينكه فصل سوم باب ششم فارسى هيئت ياد شده دربارهء مطالب مذكور اين بحث است كه به عنوان تمرين و مزيد استبطار نقل آن را مناسب و مفيد مىبينم . چنين گويد : « فصل سيم در بيان احوالى كه عارض مىشود كوكب را در طول و عرض با هم : كواكب قريب به ارض خصوصا قمر را گاه چنان مىشود كه مواضع حقيقى اين كواكب ، مخالف مواضع مرئى مىشود هم در طول و هم در عرض . بيانش آن است كه خط خارج از مركز عالم به مركز كوكب تقاطع مىكند با خطى كه از موضع ناظر به مركز كوكب رفته است ، و اين زاويه تقاطع را زاويه اختلاف منظر گويند ، و صورتش اين است : 16 .\r\nو ارتفاع موضع مرئى كوكب به قدر اين زاويه از ارتفاع حقيقى كمتر مىشود و اين وقتى است كه كوكب بر سمت الرأس نباشد ، و اگر به سمت رأس باشد هر دو خط بر يكديگر منطبق مىشود .\r\n( شكل شمارهء 16 )\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nو هر چند كوكب از سمت رأس دور تر و به افق حسّى نزديكتر باشد اختلاف منظر بيشتر باشد ، و غايتش وقتى باشد كه كوكب بر افق حسّى بود .\r\nو چون دو دائره عرض گذرانيم يكى به موضع حقيقى كوكب ، و آن طرف خطى بود كه از مركز عالم به مركز كوكب گذشته منتهى شده باشد به سطح فلك اعلى ، و ديگرى به موضع مرئى كوكب و آن طرف خطى بود كه از مركز عالم به موازات خطى كه از موضع ناظر به مركز كوكب گذرد بيرون آمده منتهى شده باشد به سطح فلك اعلى ، گاه باشد كه اين هر دو دائره عرض بر يكديگر منطبق شوند ، و آن وقتى بود كه كوكب بر دائره وسط السماء رؤيت باشد ، و در اين حال كوكب را اختلاف طول نبود ، و موضع مرئى كوكب در طول بعينه موضع حقيقى كوكب بود در طول ؛ و آنچه از دائره عرض ميان موضع حقيقى و موضع مرئى كوكب باشد - و آن اختلاف در اين حال بعينه اختلاف منظر است - آن را اختلاف عرض گويند .\r\nو گاه باشد كه اين هر دو دائره متقاطع شوند ، و فلك البروج را هر يك بر نقطه ديگر تقاطع كند ، و در اين حال موضع مرئى كوكب در طول غير موضع حقيقى كوكب بود در طول ، و قوسى كه از منطقة البروج ميان اين هر دو دائره عرضيه باشد آن را اختلاف طول گويند .\r\nو عرض مرئى گاه باشد كه مساوى عرض حقيقى باشد ، و در اين حال كوكب را اختلاف عرض نبود ، و گاه باشد كه زياده از عرض حقيقى بود ؛ و گاه باشد كه كمتر از عرض حقيقى بود ، هر يك از اين زيادتى و كمى را اختلاف عرض گويند .\r\nو گاه چنان اتفاق افتد كه كوكب بر منطقة البروج باشد ، و منطقة البروج بر سمت رأس گذشته بود ، و در اين حال كوكب را اختلاف عرض نبود ، و اختلاف منظر بعينه اختلاف طول باشد .\r\nبيان : قوله : « اين زاويه تقاطع را زاويه اختلاف منظر گويند » ناظر است به مثل زاويه - د ح ه - در شكل 15 . و دانستى كه اين زاويه را به لحاظ مساوى بودن آن با زاويه - د ا و - زاويه اختلاف منظر گويند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nدر پيرامون عبارت چغمينى ، و اعتراض قاضىزاده رومى بر وى گفته‌ايم كه اگر چغمينى به جاى قوس اختلاف منظر ، زاويه اختلاف منظر را عنوان مىكرد اعتراض قاضىزاده به دو رو نمىآورد ، حال در عبارت قوشچى ملاحظه مىفرماييد كه وى مراعات اين مطلب را كرده است كه اختلاف منظر را زاويهء تقاطع دو خط مذكور گرفته است كه از مثل اعتراض قاضىزاده منزّه است .\r\nقوله : « و آن طرف خطى بود كه از مركز عالم به موازات خطى كه . . . » همان است كه در شكل 15 گفته آمد .\r\nقوله : « گاه باشد كه اين هر دو دائره عرض بر يكديگر منطبق شوند . . . » ناظر به مثل شكل 4 است . در آنجا مورد بحث انطباق دائره ارتفاع و وسط سماء رؤيت بوده است ، و در اينجا انطباق دو دائره عرض با يكديگر عنوان شده است ، و بين اين دو تعبير اختلافى به حسب واقع پيش نمىآيد ، چه اينكه وقتى كوكب بر دائره وسط السماء رؤيت بوده باشد دائره عرض و دائره ارتفاع و دائره وسط سماء به رؤيت هر سه با هم منطبق خواهند شد چنان كه بر خبير در اين علم پوشيده نيست .\r\nقوله : « و گاه چنان اتفاق افتد كه كوكب بر منطقة البروج باشد . . . » ناظر به شكل 5 است . و باقى عبارات او نياز به بيان ندارد .\r\nتذكره و تبصره : نضد و ترتيب سيّارات در نظر مشهور بدين گونه است : قمر و عطارد و زهره و شمس و مريخ و مشترى و زحل ، به دليلى كه خواهد آمد ؛ اكنون با دانستن اختلاف منظر ، وقت دانستن دليل ترتيب آنها بر نهج مذكور است . اعنى اختلاف منظر يكى از ادله ترتيب بعضى از سيّارات است و با كمك برخى از ادله ديگر وجه ترتيب همه آنها دانسته مىشود كه اينك از جامع بهادرى به نقل عبارت آن مىپردازيم ؛ و چنين فرموده است :\r\nوجه ترتيب مذكور آنكه هرگاه در ارصاد متواليه معاينه كردند كه زحل در دورهء خود كاسف بعض بعض ثوابت گشت ، حكم كردند كه فلك زحل تحت فلك ثوابت است .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nو همچنين وجدان كسف مشترى زحل را دال است كه فلكش زير فلك زحل باشد .\r\nو مريخ كه كاسف مشترى است فلكش بالضرورة تحت فلك مشترى بود .\r\nو حين اجتماع شمس با ثوابت و ستّه باقيه ، قمر و عطارد و زهره كاسف جرم شمس شدند ؛ و جرم زحل و مشترى و مريخ حين اجتماع به اعانت منظار اصلا ديده نشد ؛ اين معنى دال است كه فلك شمس تحت افلاك زحل و مشترى و مريخ ، و فوق افلاك قمر و عطارد و زهره واقع است .\r\nو عطارد حاجب جرم زهره تحت زهره باشد .\r\nو قمر حاجب عطارد زير عطار بود .\r\nو وجه ديگر در ترتيب سفليين و نيّرين تفاوت اختلافات مناظر است . بيانش در اين محل آنكه : هر كوكبى كه قريبتر باشد به ارض ، اختلاف منظر آن زياده مىباشد از اختلاف منظر آن كوكب كه بعيدتر بود . و اختلاف منظر عبارت است از تفاوت موضع حقيقى كوكب و موضع مرئى آن . و موضع حقيقى طرف خطى است كه از مركز ارض خارج شده و به مركز كوكب گذشته تا به فلك اعلى منتهى شود . و موضع مرئى طرف خطى است كه از موضع بصر خارج شده باشد .\r\nو براى توضيح مقام فرض كنيم كه - ا ب - كره ارض است بر مركز - ح - و - د ه - فلك قمر كه قريبتر به ارض است ، و - د - مركز قمر . و - ر ح - فلك عطارد كه به نسبت اول از ارض بعيد است ، و - ر - مركز عطارد . و - ط ك ل م - فلك اعلى .\r\nو خارج كنيم از - ح - خط - ح د ط - كه بر مركز قمر و عطارد مرور كرده تا فلك اعلى به نقطهء - ط - منتهى شود . پس - ط - موضع حقيقى قمر و عطارد باشد .\r\nو فرض كنيم بر سطح ارض - ا - را بصر ، و خارج كنيم - خط - ا د - را تا بر نقطه - ل - از فلك اعلى منتهى شود ، و - ل - موضع مرئى قمر باشد ، و - ط ل - قوس اختلاف منظر قمر .\r\nبعده خارج كنيم خط - ا ر - را تا بر نقطه - ك - از محيط فلك اعلى منتهى شود ، پس\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n- ك - موضع مرئى عطارد باشد ، و قوس - ط ك - اختلاف منظرش كه اقل از اختلاف منظر قمر است . ( ش 17 ) .\r\nو از قوانينى كه مقدار اختلاف منظر معلوم مىشود اختلاف منظر قمر زائد از اختلاف منظر عطارد يافت شده است ، و اختلاف منظر عطارد زائد از اختلاف منظر زهره . و اختلاف منظر شمس بغايت قليل است كه آن را حسّ رصدى درك نمىكند مگر مقدار آن از روى حساب معلوم شده است .\r\n( شكل شمارهء 17 ) و از اين اختلافات مناظر مبرهن است كه فلك عطارد بعيد است از ارض نسبت به فلك قمر ، و فلك زهره به فلك عطارد ، و فلك شمس نسبت به فلك زهره .\r\nو افلاك علويه را اصلا اختلاف منظر نيست نه از روى حسّ ، و نه از روى حساب ؛ و اين نيز من جمله ادلّه بودن ارض است به منزلهء نقطه به قياس اين افلاك . و وجه استحسانى بودن فلك شمس فوق فلك زهره و تحت فلك مريخ آن است كه چون شمس سلطان الكواكب است بايد كه متوسط باشد ميان شش سيارهء ديگر . و نيز اگر شمس بالاتر يا فروتر بودى به سبب افراط و تفريط حرارت در نشو و نماى مواليد ثلاثه فتورى عظيم رو مىداد  فَتَبارَكَ اللَّهُ أَحْسَنُ الْخالِقِينَ  .\r\nبيان : اين بود عبارت جامع بهادرى در ترتيب ستارگان ياد شده به طريق كسف و اختلاف منظر ، اينك در بيان برخى از مطالب آن اشاراتى مىنماييم :\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nكسف ناپديد گشتن نور جرم مرئى است بر اثر واسطه شدن حاجبى ميان رأيى و مرئى ، چنان كه ابر فضا را فراگرفته است حائل ميان ما و جرم آفتاب مىگردد و نور خورشيد از نظر ما ناپديد مىگردد . به قول شيخ اجل سعدى :\r\n با بدان كم‌نشين كه صحبت بد * گرچه پاكى تو را پليد كند \r\n آفتاب بدان بزرگى را * لكّه ابر ناپديد كند \r\nهرگاه در ميان اجرام آسمانى ، جرمى كاسف جرم ديگر شود كاشف آن بود كه كاسف نسبت به ما زيرين است و مكسوف زبرين . و بدين مطلب قاضىزادهء رومى در شرح ملخص چغمينى گويد :\r\nو أما ترتيبها على الوجه المذكور فلأنّ . . . و أنّ بعض الثوابت ينكسف بزحل المنكسف بالمشترى المنكسف بالمرّيخ المنكسف بالزهرة المنكسفة بعطارد المنكسف بالقمر الكاسف للشمس ، و لا شكّ أنّ فلك المنكسف فوق فلك الكاسف .\r\nو همچنين خواجهء طوسى در تذكره گويد :\r\nو السبعة الباقية للسيّارات السبعة على ترتيب خسف بعضها بعضا : اقصاها لزحل ، و ما يليه للمشترى ، ثم للمرّيخ ؛ و الأدنى للقمر ، و الذي فوقه لعطارد ، ثم للزهرة .\r\nآنكه گفته است : « حين اجتماع به اعانت منظار اصلا ديده نشد » منظور از منظار آلات نجومى است ، و مراد دوربينهاى قوى و عظيم مصنوعات و اختراعات متأخرين است ، و آلات متقدّمين - چنان كه از عبارات ايشان مستفاد است - بدان وافى نبود ، و به طريق دوم كه اختلاف منظر است يافتند كه شمس تحت زحل و مشترى و مريخ است و فوق عطارد و زهره ، چنان كه قاضىزاده رومى در شرح ملخص پس از عبارت ياد شده گفته است :\r\nلكنّه بقى الأمر في كون فلك الشمس تحت فلك المريخ و فوق فلك الزهرة ؛ إذ طريقة الكسف لا تتمشّى بين الشمس و غير القمر من الكواكب لاضمحلالها تحت الشعاع عند مقارنتها إيّاها ؛ فعلم الأوّل بطريقة اخرى هي اختلاف المنظر ، فإنّ المرّيخ ليس له اختلاف المنظر أصلا بخلاف الشمس فيكون فوقها ، و بقي الثاني ، إلخ .\r\nيعنى : به طريق كسف كشف شده است كه ثوابت فوق زحل ، و زحل فوق\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nمشترى ، و مشترى فوق مريخ ، و مريخ فوق زهره ، و زهره فوق عطارد و عطارد فوق قمر ، و قمر تحت شمس است ؛ اما شمس تحت علويه و فوق زهره باشد از طريق كسف معلوم نمىشود ، زيرا كه به نزديك شدن آنها به شمس در تحت شعاع آن قرار مىگيرند و ديده نمىشوند ، پس اول را - يعنى بودن شمس تحت علويه را - به طريقه اختلاف منظر به دست آورده‌اند ؛ چه اينكه علويه را اختلاف منظر نيست ، و شمس را اختلاف منظر هست ، پس علويه بايد فوق شمس بوده باشند .\r\nمانده است مطلب دوم كه شمس فوق فلك زهره باشد ، إلخ .\r\nپوشيده نماند كه عبارت قاضىزادهء رومى ، فقط در نسبت شمس با مريخ است كه گفت : « بقي الأمر في كون فلك الشمس تحت فلك المرّيخ . . . » و ما آن را به نسبت شمس با علويه ترجمه كرده‌ايم بدين جهت كه مقصود قاضىزاده اين است كه مريخ را به عنوان مثال آورده است نه حصر ، چنان كه در عبارت نخستين گفته است : مريخ كاسف مشترى و مشترى كاسف زحل است ، پس سخن از فلك شمس در زير فلك مرّيخ بودن ، در حقيقت سخن از فلك شمس در زير افلاك علويه بودن است .\r\nنكتهء 667 هزار و يك نكته در ذكر آلات رصدى قدما است كه در حدود 26 قسم آنها را در آن نكته آورده‌ايم ، و برخى از آلات رصدى ديگر نيز از قدما يافته‌ايم كه بايد بر آنها افزوده شود ، و سخن ما در صدر نكته مذكور اين است :\r\nابو على حسن مراكشى كتابى در وصف آلات رصدى به نام جامع المبادى و الغايات تصنيف كرده است كه نصف اوّل آن به فرانسه ترجمه شده است و به چاپ رسيده است . نگارنده به توفيق تحصيل خود كتاب جامع را تاكنون يافته است ، و نه مترجم به فرانسهء آن را . و آلاتى را كه در اين نكته نام برد ساليانى دراز آنها را در كتب مربوطه يافته است كه هر يك را با ذكر مآخذ آن به طور اختصار معرّفى مىكند كه براى اهل فن بسيار مفيد است تا اگر فرصتى دست داد هر يك را شرح و تفسير كند . إلخ .\r\nيكى از آن آلات كه اختلاف منظر كوكب را بدان رصد و معلوم مىكردند « آلت\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nذات الشعبتين » است . شماره سوم نكتهء مذكور هزار و يك نكته در ذكر اين آلت است كه گفته‌ايم :\r\nو ديگر ذات الشعبتين است كه در فصل دوازدهم مقاله پنجم مجسطى با بيان آن مذكور است . و خفرى نيز در شرح تذكرهء خواجه طوسى - در اوّل فصل دوازدهم باب ثانى آن - در بيان ذات الشعبتين ، متن همان فصل يادشدهء مجسطى با شرح نيشابورى بر آن را نقل كرده است . و بيرجندى نيز در فصل ثانى باب رابع شرح تذكرهء خواجه ، اشاره به بيان ساختنش نموده است . در ساختن اين آلت ذات شعبتين ، روشنتر و بهتر از همه يحيى بن محمد بن ابى الشكر مغربى اندلسى در تحرير مجسطى بيان كرده است ، اگر چه تحرير خواجه هم محقّقانه و استادانه است .\r\nابن نديم در فهرست در ترجمهء ابن ابى عبّاد محمد بن عيسى مكنّى به ابو الحسن گويد : « و له من الكتب كتاب العمل بذات الشعبتين » .\r\nآلت ذات الشعبتين بدين صورت است كه ترسيم كرده‌ايم ، و تعريف حقيقى و تشريح اعضا و اسامى هر يك ، و دستور صنعت و نحوهء به كار بردن آن همگى به همين ترسيم اكتفاء مىكنيم . ( ش 18 ) .\r\n( شكل شمارهء 18 )\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nآنكه گفته است : « ط ل قوس اختلاف منظر قمر » و « ط ك اختلاف منظر عطارد » دانسته شد كه زاويه - ط د ل - زاويه مركزى قوس - ط ل - نيست تا - ط ل - قوس اختلاف منظر قمر باشد ؛ و همچنين زاويه - ط ر ك - با قوس - ط ك - در اختلاف منظر عطارد . و اين تعبير چنانست كه چغمينى در الملخص گفته است و قاضىزاده رومى بر وى اعتراض كرده است . و شايسته اين بود كه صاحب جامع بهادرى به روش قوشچى مىگفت كه زاويه - ط د ل - زاويه اختلاف منظر قمر است ، و زاويه - ط ر ك - زاويه اختلاف منظر عطارد .\r\nآنكه گفته است : « و وجه استحسانى بودن . . . » چنان كه خواجهء طوسى در فصل دوم باب دوم تذكره گفته است :\r\nو جعلوا الشمس فى الفلك الأوسط بين هذه و تلك ( أي بين أفلاك الثلاثة السفلية ، و أفلاك الثلاثة العلوية ) و إن لم تكن تنكسف إلّا بالقمر استحسانا لما في ذلك من حسن الترتيب و جودة النظام الخ .\r\nو ديگر از وجوه استحسانى اينكه نسبت شمس به عالم كبير مانند نسبت قلب به بدن است ، چنان كه حيات بدن به قلب است حيات اين عالم به شمس است . بدين وجه حكيم سبزوارى در غرر الفرائد گويد :\r\nو نسبته إلى العالم الكبير نسبة القلب إلى البدن ، فكما أنّ به حياة البدن كذلك بالشمس حياة هذا العالم . ( ص 193 ، ط ناصرى ) .\r\nدر بيان استحسان ترتيب وجوه ديگر نيز گفته آمد ، از آن جمله اين كه ملا عبد العلى بيرجندى در شرح تذكرة آورده است بدين عبارت :\r\nو أمّا حسن الترتيب فهو أن يكون ما هو أبطأ حركة أكثر بعدا و أعظم مدارا ؛ و أن لا تكون الشمس فوق الرابع لاستيلاء البرودة على المركّبات العنصرية ، و لا تحته لاستيلاء الحرارة عليها فيفضي إلى بطلان حدوث النبات و الحيوان .\r\nو قيل : هو الشمس بمنزلة الملك فى العالم ، فكما أنّ الملك يكون في وسط العسكر ينبغي أن تكون الشمس في وسط كرات العالم فتكون فوقه خمس كرات هى أفلاك العلوية و فلك الثوابت و الفلك الأعظم ، و تحته خمس كرات أخرى هي أفلاك\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nالسفليين و القمر و كرة الهواء و الأرض بناء على أنّ كرة النار بعض من كرة الهواء على ما قيل و أن كرة الماء مع كرة الأرض كرة واحدة .\r\nو قيل : إنّ الأفلاك الكليّة و الجزئية أربعة و عشرون ، و هى بمنزلة الملك في الأفلاك فجعل فوقه من الأفلاك الكلّية و الجزئية أحد عشر ، و تحته أيضا كذلك لتكون بفلكيها في وسط الأفلاك .\r\nيعنى : حسن ترتيب ايجاب مىكند كه ترتيب كواكب سيّار چنان كه مشهور است بوده باشد . بدين بيان كه شمس حركتش كندتر از سفليين و قمر است پس بايد دورى وى از زمين بيشتر از آنها بوده باشد ، و نيز مدار وى بايد بزرگتر از مدار آنان بوده باشد . و وجهى ديگر در حسن ترتيب مذكور اينكه خورشيد اگر فراتر بوده باشد سرما بر مركبات يعنى معدن و نبات و حيوان چيره مىگردد ، و اگر فروتر بوده باشد گرما بر آنها ، و اين چيرگى سبب تباهى كانى و گياه و جانور مىگردد .\r\nو برخى گفته‌اند كه خورشيد پادشاه ستارگان است ، بايد در ميان لشكرش باشد كه علويه و منطقه و معدل پنج فلك زبرين اويند ، و سفليان و قمر و هوا و ارض پنج كره زيرين او ، بنابراين كه كرهء نار بعضى از هواست و هر دو يكى محسوبند ، چنان كه زمين و آب يك كره به حساب مىآيند .\r\nو ديگرى گفته است كه عدد افلاك كلى و جزئى 24 است ، و شمس به منزلت ملكى در ميان آنها قرار دارد كه در زير و بر زبرش هر يك يازده فلك است و وى با دو فلكش ممثل و خارج مركز در ميان آنها جا كرده است . يازده فلك زبر آن عبارت از نه فلك علويه و دو فلك منطقه و معدل است ، و يازده فلك زير آن هشت فلك قمر و عطارد و سه فلك زهره است .\r\nتبصره : علت و سرّ تمسك به استحسان در ترتيب ستارگان سيار را اهميّتى بسزاست كه بايد بدان آگاه شويم ، و پس از بيان ذيل آن را عنوان مىكنيم .\r\nو آنكه گفته است : « و نيز اگر شمس بالاتر . . . » چنان كه مدارات قمر هنگامى كه شمس در بروج جنوبى است ، مدارات شمس در هنگام بودن آن در بروج شمالى است ؛ و همچنين مدارات قمر هنگامى كه شمس در بروج شمالى است ،\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nمدارات شمس در هنگام بودن آن در بروج جنوبى خواهد بود ؛ چه اگر مدارات هر دو در هنگام جنوبى بودن شمس يكى مىبود به سبب افراط سرما زمين معمور نمىشد ، و همچنين اگر مدارات هر دو در هنگام شمالى بودن شمس يكى مىبود به سبب افراط گرما زمين معمور نمىشد ، اما چون هر يك از نيّرين متقابل يكديگر در جهت جنوب و شمال در مدار ديگرى قرار مىگيرد سرما و گرما به اعتدال حفظ مىگردد و مواليد را نشو و نماى موزون خواهد بود و زمين بدان معمور .\r\nاين معنى را از كريمهء  وَ هُوَ الَّذِي جَعَلَ اللَّيْلَ وَ النَّهارَ خِلْفَةً لِمَنْ أَرادَ أَنْ يَذَّكَّرَ أَوْ أَرادَ شُكُوراً  ( فرقان 62 ) مىتوان استفاده كرد ، بدين بيان كه روزهاى شمالى بودن شمس به جاى شبهاى جنوبى بودن آن است و بالعكس . فافهم .\r\nچنان كه همين معنى را از اختلاف ليل و نهار كريمه  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  ( آل عمران 191 ) و مانند آن از آيات ديگر نيز مىتوان استفاده كرد .\r\nهمين معنى - اعنى قرار گرفتن نيّرين در مدارات يكديگر به بيان فوق را - صاحب اسفار در فصل يازدهم موقف هشتم الهيّات آن بدين عبارت آورده است :\r\nو لمّا كان القمر نائبا للشمس خليفة لها فى النضج و التحليل إذ كان قوى النور جعل مجراه يخالف مجراها في الصيف و الشتاء شمالا و جنوبا ، فالشمس تكون فى الشتاء جنوبية و القمر شماليا لئلّا ينعدم السببان ، و فى الصيف به عكس ذلك لئلّا يجتمع المسخّنان . ( ج 3 ، ص 130 ، ط 1 ) .\r\nحال وقت آن است كه علّت تمسّك قوم به استحسان را در ترتيب ستارگان سيار كه در تبصرهء فوق وعده داده‌ايم ، عنوان كنيم : بدان كه آنچه از جامع بهادرى در اين امر نقل كرده‌ايم كه از كسف و اختلاف منظر و استحسان ، ترتيب آنها را معلوم كرده‌اند هر سه وجه را ملا عبد العلى بيرجندى در شرح تذكره آورده است . و در حقيقت استحسان دليل باتّ و قاطع نيست ، و اگر برهان رياضى در دست داشتند به استحسان تمسّك نمىجستند كه در واقع استحسان دليل اضطرارى است و فائدت اقناعى مىبخشد نه تصديق ايقانى . كيف كان بايد نخست عبارت\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nبيرجندى را نقل كنيم و سپس در بيان آن مطالبى تقديم بداريم . وى در فصل دوم باب دوم شرح تذكره گويد :\r\nقد تقرّر فيما بينهم أنّ الترتيب بين الأفلاك المكوكبة إنّما يعرف بطريقين : أحدهما الكسف فإنّ لون الكاسف يظهر عند المقارنة دون لون المنكسف ، و لا شكّ أنّ فلك الكاسف تحت فلك المنكسف ، فبعض الثوابت القريبة من المنطقة ينكسف بزحل المنكسف بالمشترى المنكسف بالمريخ المنكسف بالزهرة المنكسفة بعطارد المنكسف بالقمر الكاسف للشمس ، فعلم بهذا الوجه الترتيب بين القمر و المتحيّرة و الثوابت التي جميعها على فلك واحد ، و كذا بين القمر و الشمس ، و لم يعلم حال الشمس مع سائر الكواكب بهذا الوجه .\r\nو ثانيهما اختلاف المنظر ؛ فإنّ وجوده أو كثرته يدلّ على القرب من الأرض ، و عدمه أو قلّته يدلّ على البعد . و قد وجد اختلاف منظر الشمس أقلّ من اختلاف منظر القمر ، و لم يوجد للعلوية و لا للثوابت اختلاف منظر ، فعلم بهذا الوجه أنّ الشمس فوق القمر و تحت العلوية و الثوابت ؛ و أمّا السفليان فلا يعلم كسفهما للشمس لاحتراقهما عند القران ، و لا يعلم أنّ اختلاف منظر هما أكثر من اختلاف منظر الشمس ليكونا تحتها ، أو أقلّ ليكونا فوقها لأنّ الآلة التي يعرف بها ذلك منصوبة فى سطح نصف النهار و هما لا يصلان إليه ظاهرين في أكثر المعمورة التي به نيت الأرصاد فيها لأنّهما لا يبعدان عن الشمس كثير بعد ؛ و لمّا لم يعرف حالهما بالنسبة إلى الشمس بهذين الوجهين جعلوهما تحتها استحسانا لما في ذلك أى كون الشمس في الفلك الأوسط من حسن الترتيب و جودة النظام ؛ إذ الستّة مربوطة عليها : العلوية بوجه هو أنها تقارنها في أواسط استقامتها ، و تقابلها في أواسط رجوعها ، و تثليثها في أوائل رجوعها و استقامتها ، و أنّ حركات تداوير الخاصّة أنّما هي به قدر فضل وسط الشمس على أوساطها ؛ و السفليان بوجه آخر هو احتراقهما في أواسط رجوعهما و استقامتهما معا ، و محاذاة مركزي تدويريهما لمركز الشمس أبدا ، و انهما لا يتّصلان بالشمس إلّا على وجه المقارنة ؛ و القمر بوجه آخر غيرهما هو مقارنته و مقابلته لها في الأوج ، و تربيعه لها في الحضيض ، و توسّط الشمس بين أوج القمر و مركز تدويره دائما ، فجعل ما له ربط واحد معها فى\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nجهة ، و ما له رباطات في جهة أخرى .\r\nحاصل عبارت بيرجندى اينكه ترتيب بين افلاك ستاره‌دار را به دو طريق تحصيل كرده‌اند يكى به طريق كسف ، و ديگر به طريق اختلاف منظر . اما به طريق كسف ترتيب بين قمر و متحيّره و ثوابت را به دست آورده‌اند ، و همچنين ترتيب بين قمر و شمس را ، ولى حال شمس با سائر كواكب يعنى غير قمر به طريق كسف معلوم نمىگردد ؛ زيرا كه در وقت اقتران با شمس در تحت شعاع آن محترقند و بصر از ادراك آنها عاجز .\r\nاما به طريق اختلاف منظر معلوم شده است كه قمر تحت شمس و علويه و ثوابت فوق آنند ، زيرا كه اختلاف منظر قمر را بيش از اختلاف منظر شمس يافته‌اند ، و ديده‌اند كه در كواكب علويه و ثوابت اختلاف منظر منتفى است . اما در نسبت شمس با زهره و عطارد علاوه بر آن كه به طريق كسف معلوم نمىشود بدان سبب كه گفته آمد ، به طريق اختلاف منظر هم معلوم نمىگردد ؛ زيرا كه آلت ذات شعبتين كه بدان اختلاف منظر تحصيل مىشود بايد در سطح نصف النهار منصوب گردد تا هنگام رسيدن كوكب به دائره نصف النهار كه با دائره ارتفاع متّحد مىگردد قوس اختلاف منظر آن را بتوان معلوم كرد ، و ليكن رؤيت كوكب گاه رسيدنش به دائره نصف النهار در شب ميسور است ، و حال اينكه هر يك از زهره و عطارد از شمس چندان دور نمىشود كه گاهى شمس در تحت افق باشد آن دو بر دائره نصف النهار فوق افق بوده باشند تا در شب افتند و مرئى گردند . لذا قاضىزاده رومى در شرح ملخص چغمينى به دنباله عبارتى كه در همين مطلب از وى نقل كرده‌ايم گويد :\r\nو بقي الثاني ( يعني كون الشمس فوق فلك الزهرة ) بل كونها فوق عطارد أيضا مشكوك فيه إلى هذا الأوان ؛ فإنّ الآلة التي يستعمل بها اختلاف المنظر و هي ذات الشعبتين تنصب في سطح دائرة نصف النهار و هما عند وصولهما إليها غير مرئيين في معظم المعمورة التي به نيت الأرصاد فيها ، لأنّ الزهرة لا تبعد عن الشمس أكثر من سبع و أربعين درجة ، و كذا عطارد لا يبعد عنها أكثر من سبع و عشرين درجة ، فذهب بعض القدماء\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nإلى أنّها فوقهما استحسانا لتوسّط الشمس بين السيّارات بمنزلة شمسيّة القلادة ، إلخ .\r\n( ص 21 ط اعلى وزيرى )\r\nيعنى در امر ثانى كه شمس فوق فلك زهره بلكه فوق عطارد باشد تا زمان ما به منصّه يقين نرسيده است و امرى مشكوك است ، زيرا كه آلت ذات شعبتين كه بدان اختلاف منظر استعلام مىگردد در سطح دائرهء نصف النهار نصب مىشود ، و حال اينكه زهره و عطارد در هنگام رسيد نشان به دائرهء نصف النهار در معظم معموره كه ارصاد در آنها بنا نهاده شده است مرئى نيستند ؛ زيرا كه زهره بيش از 47 درجه از شمس دور نمىشود ، و همچنين عطارد بيش از 27 درجه از شمس دور نمىشود ، لذ بعضى از پيشينيان - يعنى بطليموس صاحب مجسطى - متمسّك به استحسان شده است و گفته است كه شمس در وسط سيارات به منزلت شمسيهء گردن‌بند است ، إلخ .\r\nشمسيه گردن‌بند آن دانهء گوهر درشت گردن‌بند است كه در ميان دانه‌هاى گردن‌بند قرار مىگيرد ، و تسميه آن به شمسيه از همين مطلب استحسانى هيوى پديد آمده است . و اين خود وجهى ديگر از وجوه استحسانات است كه گفته‌ايم .\r\nشگفت اينكه مرحوم ملّا محمّد هزار جريبى كه او را از كثرت مهارتش در نحو سيبويه مىخواندند در فصل الدال بعده الالف از كتاب شريف و تأليف منيفش شواهد الآيات ، در وجه تسميه شمسيه گردن‌بند به عكس آنچه گفته‌ايم نقل كرده است كه « قيل : سميّت الشمس شمسا لأنّ ثلاثة من الكواكب السبعة فوقها و هي زحل و المشتري و المريخ ، و ثلاثة تحتها و هي الزهرة و عطارد و القمر فهى بمنزلة الواسطة التى تسمّى شمسيّة » ؛ زيرا كه مفادش اين است كه چون شمسيه آن دانه گوهر درشت ميانگين گردن‌بند است بدين نظر خورشيد را كه به مشابهت آن در ميان شش ستاره سيار جا كرده است شمس ناميدند .\r\nوجه استحسانى كه محقق بيرجندى در بيان گفتار خواجهء طوسى در ذيل عبارت نقل شده آورده است در بحث رباطات دانسته مىشود . اكنون بحث را به ذكر مطلبى مناسب مقام از بطليموس و از خواجهء طوسى كه در تحرير مجسطى\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nآورده است خاتمه مىدهيم ؛ و آن اينكه فصل اول مقالهء نهم مجسطى به تحرير خواجه چنين آمده است :\r\n1 . فى مراتب أكر السيّارة : نبدأ بالكلام في ترتيب أكرها المتحركة بكليّاتها على قطبي البروج ، فنقول :\r\nأجمع قدماء أصحاب التعاليم فيما أحسب على أن أكر الستّة تحت كرة الثوابت و فوق كرة القمر ، و على أنّ أكر زحل و المشترى و المرّيخ على هذا الترتيب فوق الباقية . فأمّا كرتا الزهرة و عطارد فقد جعلهما من تقادم عهده تحت كرة الشمس ، و جعلهما بعض من بعدهم فوقها ؛ إذ لم يجدوهما يستران الشمس في حال . و ليس هذا القياس بوثيق لاحتمال أن لا يكون مداراهما بين الشمس و الأبصار فلا يستران الشمس ، و إن كانا تحتها كما للقمر في أكثر الاجتماعات . و إذا كان ذلك كذلك ، و لم نقدر على الوقوف الحقيقى ؛ إذ ليس لهذه الكواكب اختلاف منظر محسوس يعرف به أبعادها فيتوصّل منها الى معرفة الترتيب رأينا ترتيب من تقادم عهده أقرب إلى الإقناع ، لأنّه أشبه بالأمر الطبيعي لتوسّط الشمس بين ما يبعد عنها كلّ العبد ، و بين ما يسير حولها سيرا لا يبعد عنها معه إلى الأرض ( لا يبعد معه عنها إلى الأض - خ ل ) به قدر ما يظهر معه اختلاف منظر له قدر .\r\nأقول : ذكر الشيخ الرئيس أبو على بن سينا في كتبه أنّه رأى الزهرة كخال و شامة في صفحة الشمس . و ذكر صالح بن محمد الزينبيّ البغدادي في كتاب له سمّاه المجسطى :\r\nأنّ الشيخ أبا عمران ببغداد ، و محمد بن أبى بكر الحكيم بفرسين من نواحي تولك رأيا جرم الزهرة على قرص الشمس في وقتين و بينهما نيف و عشرون سنة . قال : و كانت الزهرة في أوّل الحالين في ذروة التدوير ، و في ثانيهما في سفله ؛ فيبطل به ما ظنّ من كونهما مع الشمس في كرة ، و مركزا تدويريهما مركز الشمس . فهذا ما وجدته فى هذا الباب و لم يقيّد الوضع و الوقت أحد منهما .\r\nاين بود تمامت فصل ياد شده مجسطى به تحرير خواجه طوسى . روشن است كه تا عبارت « أقول : ذكر الشيخ . . . » از بطليموس است ، و پس از آن تا پايان از خواجه .\r\nبطليموس گويد كه اتفاق دانشمندان پيشين بر اين است كه سيارات ششگانه در\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nزير ثوابت و زبر كرهء قمرند ، و نيز اتفاقشان بر اين است كه زحل و مشترى و مريخ بر ترتيب مشهور ، فوق سيّارات ديگرند . اما فلك زهره و عطارد را در عهد قديم زير فلك شمس مىدانستند ؛ و برخى بعد از آنان زبر آن ، بدين دليل كه زهره و عطارد را در هيچ حال ساتر شمس يعنى كاسف وى نيافته‌اند . ولى اين دليل استوار نيست ، زيرا كه امكان دارد آن دو در ميان بينندگان روى زمين و خورشيد بوده باشند - يعنى تحت فلك شمس باشند - و در عين حال ساتر شمس نباشند ، چنان كه ماه بين ما و خورشيد است و چه بسا كه در حال اجتماع ساتر خورشيد نباشد . حال كه چنين است يقين به واقع نداريم كه آيا آن دو زير خورشيدند و يا زبر آن ، چه اينكه آنان را اختلاف منظر محسوس نيست تا بدان ابعاد آنها دانسته شود ، و از ابعاد به معرفت ترتيب آنها واقف شويم ؛ لذا ديده‌ايم ترتيبى را كه از عهد قديم قائل بوده‌اند به اقناع نزديكتر است ، چه اينكه با امر طبيعى مناسبتر و شبيه‌تر است .\r\nخواجه گويد كه شيخ رئيس در كتابهايش آورده است كه وى زهره را چون خالى بر روى خورشيد ديده است . و صالح بغدادى در كتاب مجسطى خود حكايت كرده است كه نيز ابا عمران در بغداد ، و محمد بن ابى بكر حكيم در فرسين نواحى تولك ، در دو بار به فاصله بيست و اندى سال زهره را كه بار نخستين در ذروه تدوير ، و بار دوم در حضيض آن بوده است بر قرص شمس ديده‌اند .\r\nسپس خواجه در پايان سخنش گفته است : « فهذا ما وجدته فى هذا الباب ، و لم يقيد الوضع و الوقت أحد منهما » ضمير منهما راجع به ابو عمران و محمد بن ابى بكر است .\r\nو مراد از وضع نسبت زهره با شمس است كه مثلا آيا زهره شمالى بوده است يا جنوبى و در چه طولى . و مقصود از وقت تاريخ آن حالت است . يعنى آنان كه زهره را در صفحهء شمس ديده‌اند ، وضع زهره و تاريخ آن حالت را بيان نكرده‌اند تا از آن تقويم شمس ، و نيز تقويم و عرض زهره را استخراج كنيم تا صحّت يا فساد آنچه گفته‌اند بر ما ظاهر گردد .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nو آنكه بطليموس در پايان سخنش گفته است : « أقرب إلى الإقناع ، لأنّه أشبه بالأمر الطبيعي لتوسّط الشمس ، إلخ » نظام الدين نيشابورى در شرح مجسطى در بيان آن گويد :\r\nيعنى انّما كان كذلك أشبه لتكوّن الشمس كشمسية القلادة متوسطة بين الكواكب التي يبعد عنها الأبعاد الأربعة و هي التسديس و التربيع و التثليث و المقابلة ، و بين ما لا يبعد عنها أقلّ البعد و هو التسديس ، فضلا عمّا هو أكبر .\r\nبيان : هرگاه دو كوكب يكى در برج هفتم ديگرى باشد آن را مقابله خوانند ، و مقابله نيّرين را استقبال گويند به سبب آن كه قمر از شمس بعد از مقابله در طلوع پيشى گيرد ، و مع هذا روز بروز به او نزديك شود پس مستقبل او باشد .\r\nتسديس آن است كه 60 درجه يعنى دو برج فاصله باشد ( 60 6 / 360 ) ، و تربيع آنكه سه برج يعنى 90 درجه فاصله باشد ( 90 4 / 360 ) ، و تثليث آنكه 120 درجه يعنى چهار برج ( 120 3 / 360 ) .\r\nمرحوم خير الله خان مهندس ، شارح و مترجم تحرير مجسطى خواجه به فارسى ، در بيان آن گويد : اما اينكه گفته : « لتوسّط الشمس بين ما يبعد عنها كلّ البعد ، إلخ » غرض آن است كه خمسهء متحيّره بر دو نوعند : يكى از آن دو آنكه بعيد شوند از آفتاب جميع ابعاد اربعه يعنى تسديس و تربيع و تثليث و مقابله ، و آن ثلاثهء علويه باشند . و دوم از آن دو نوع آن كه بعيد نشوند از آفتاب به آن بعدها ، بلكه بعيد شوند از وى اندكى و آن سفليان‌اند . پس مناسب شد آنكه باشد آفتاب در ميان اين دو نوع به اين وجه كه آنچه از نوع واحدى هستند فوق شمس باشند ، و آنچه از نوع ديگرى هستند تحت وى باشند .\r\nو اينكه گفته است : « لا يبعد معه عنها إلى الأرض ، إلخ » يعنى بعيد نمىشوند با آن سير از آفتاب ، بعدى كه مايل به طرف ارض به قدرى كه ظاهر شود به آن قدر از بعد اختلاف المنظر كه مروى را قدرى بود . إلخ .\r\nو بايد دانست كه فرسين و تولك دو قريهء مشهورند از غور .\r\nفائده : سخن از شرح و ترجمت مهندس خير الله خان را بدين جهت به ميان\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nآورده‌ام تا بدان آگاهى و آشنايى حاصل شود كه كتابى بسيار بسيار گرانقدر و ارزشمند است ، و به اضعاف بزرگى صورت و معنايش در خور تحسين و تمجيد است . آن جناب بر تحرير اصول اقليدس خواجه نيز شرحى مبسوط به نام تقرير تحرير به زبان فارسى نوشته است . و همچنين بر متوسطات كه عبارت از اكر و مساكن و مخروطات و مناظر و غيرها باشند . شرح آن در اواخر سلطنت محمد شاه هندى كه زيج محمد شاهى به نام اوست ، تمام تحرير يافت ، و تاريخ تمام آن بيست و چهارم محرم روز يكشنبه سال يك هزار و يكصد و شصت هجرى مطابق سال بيست و نهم جلوس محمد شاه هندى است . و مبيضه آن به دست خلف صالح آن جناب به نام محمد على رياضى صورت گرفته است . آغاز آن بعد از تسميه چنين است :\r\nثنائى كه از اندازه مهندس خرد بيرون است شايان صانعى كه خلق سبع سماوات و من الأرض مثلهنّ شمه‌اى است از صنعت كاملهء او ، و ستايشى كه از شمار محاسب عقل افزون است سزاوار قادرى كه جعل الشمس ضياء و القمر نورا ذره‌اى است از قدرت بالغهء او ، إلخ .\r\nو انجام آن چنين :\r\nو كان تمام المبيضة في غرّة جمادى الآخر سنة ألف و ستّ و سبعين من هجرة سيّد المرسلين صلّى اللّه عليه و آله و سلّم . و تاريخ تمامت كتابت آن سنه 1197 ه . و نسخه‌اى كامل از آن در كتابخانه محقر اين حقير موجود است .\r\nاينك تا به همين اندازه آشنايى با اختلاف منظر اكتفا مىكنيم ، و سخن از انكسار نور كه در صدر رساله عنوان شده است پيش مىكشيم و از آن نيز به اشارت مىگذريم و قسمتى از مقالتى را كه روزگارى پيش از اين در اثناى استخراج تقويم ساليانه نگاشته و درج كرده‌ايم نقل مىكنيم :\r\nهوا جرمى است شفّاف و از هر طرف بر زمين احاطه دارد ، و ضخامتش ، اعنى حجم و بعدش ، را از سطح زمين تا محدّب آن ، قدما قريب هفده فرسنگ ، و متأخرين حدود بيست فرسنگ گفته‌اند . و چون در هوا ذرّات متراكم و انباشته\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nاست قهرا طبقه بالاى آن رقيق‌تر از پايين است ، و هر چه به بالا نزديكتر شود رقّتش بيشتر باشد ؛ لذا هوا را طبقات عديده بود . و باز غير از كره هوا جسمى بسيار شفافتر و لطيفتر از هوا موجود است كه آن را اثير گويند - چنان كه قدما كرهء نار را اثير مىگفتند مثلا در كشف المراد شرح تجريد گويد : « و اما النار البسيطة التي هي الفلك الاثير فإنّها كذلك ، إلخ » ( ص 160 به تصحيح و تحشيهء راقم ) كه بر كره اطلاق فلك نيز كرده است - اتر كه امروز سر زبان است مفرنس همين اثير است ، يعنى اثير را به فرانسه تعبير به اتر مىكنند (  Ether  ) . اتر جسم رقيق سيال منتشر در فضا است ، و به كليّهء اجسام نفوذ نموده و عامل انتقال نور و حرارت و برق و مانند آنها مىباشد ، چه اشيايى كه دور از ما واقعند كه به چشم ظاهر و نمايان مىشوند ناچار بايد يك چيز مخصوصى از مواد شفاف عامل انتقال فيما بين چشم و آن اشياء در فضا موجود باشد .\r\nهوا باعث انتشار و تفرق نور ، و وسيلهء روشنايى اشياء است . و آثار فجر و شفق و رنگ كبود يا لاجوردى آسمان همه بسته به وجود هوا و طبقات گوناگون آن است . نور يكى از عاملهاى طبيعى است كه به واسطهء اثر او در شبكهء چشم عمل ابصار براى ما حاصل مىگردد و آن شعبه علم فيزيك را كه از حقيقت و اصول قواعد نور گفتگو مىكند عمل مناظر مىنامند .\r\nاشعه نور در صورت عدم مانع در امتداد خط مستقيم حركت مىكند ، و در ميان مواد منتشر مىشود ، و هرگاه به مانعى برخورد كند كه نتواند از آن عبور نمايد ، يا آنكه از فضايى به فضاى ديگر سنگينتر و غليظتر ، و يا بالعكس از فضاى سنگين و غليظ به فضاى سبك و لطيف عبور نمايد ، در اين حالات نور امتداد خود را تغيير داده شعاع منكسر يا منعكس مىشود .\r\nمثلا اگر چوبى را ( ش 19 ) كه - ا ب - است ، مورّبا در آب فرو كنند سايه آن در آب در غير جهت امتداد چوب ، منكسر به نظر مىآيد و حال آنكه چوب كج نشده است . يعنى - ا ب - در جهت - ب ح - ديده مىشود و مىدانيم كه امتداد - ا ب - خط - ب د - است .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n( شكل شمارهء 19 ) و يا اگر چيزى را در ظرفى بگذاريم كه مرئى ما نمىباشد ، و به همان حالت كه ظرف در حال خود است و شخص رأيى هم به حال خود باشد ، ديگرى در ظرف آب بريزد تا حدّى كه سطح آب بالا بيايد و مشاهد رأيى شود ، در اين صورت همين شخص رأيى آن چيز را كه در ته ظرف است مىبيند ، و اين به سبب نفوذ نور در آب و انكسار نور است . و هم آن چيز كه در ته ظرف ديده مىشود ، بزرگتر از حجم واقعى خود كه در هوا يعنى بيرون آب ديده مىشود ، مرئى مىگردد ، زيرا كه آب غليظتر از هواست و به سبب اين غلظت نور شكسته و پراكنده و پخش مىشود و آن چيز بزرگتر مىنمايد . شكل « لب » خزينهء دوم جامع بهادرى در همين مطلب است كه هرگاه مبصرى در ثخن آب باشد و بصر در هوا ، در اين صورت آن مبصر ، أعظم مرئى مىگردد از نفس خود به همان بعد كه در هوا باشد ، إلخ .\r\n( ص 183 ) .\r\nاگر كسى هنگام غروب قرص خورشيد و ماه ، در كنار دريا بوده باشد ، قرص خورشيد يا ماه را با اينكه از افق فرو رفته‌اند تا چندى بالاى دريا مىبيند ، و گمان مىكند كه در واقع هنوز فوق افقند .\r\nو نيز قرص خورشيد و ماه و ساير اختران هنگام طلوع و غروب بزرگ ديده مىشوند ، و هر چه از افق بالا مىآيند كوچكتر مشاهده مىگردند . و دليل اين امر\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nهمان اختلاف جرم هوا در غلظت و رقت است كه گفته‌ايم .\r\nو به همين سبب انكسار نور جرم آفتاب و ماه مثلا گاهى كه بدر است در وقت طلوع و غروب مائل به بيضىاند ، زيرا يك طرف قرص آنها كه ملاصق به افق است ، در طبقهء هواى غليظتر واقع مىشود ، و نور بيشتر منكسر مىگردد ، و طرف مقابل كه از افق مرتفع است در فضاى هواى رقيق‌تر است و انكسار نور كمتر ، و لاجرم دو پهلوى قرص بر افق به يك نسبت منكسر مىگردد ، و چنان نمايد كه قرص آنها از يك جهت باريكتر باشد و به شكل بيضى نمايد .\r\nاز جمله كائنات الجوّ و آثار علوى ، قوس قزح است كه آن را به فارسى قلمى كتابى « آدينده » گويند ، بر وزن پاك بنده . و آن را « كمان رستم » نيز خوانند . و به فارسى رائج فعلى « رنگين كمان » گويند . در طبيعيّات كتب فلسفى ، و رسائل جداگانه آثار علوى ، از سبب پيدايش آن بحث كرده‌اند . فصل سوم از مقاله دوم فن پنجم طبيعيات شفاء در پيدايش هاله و قوس قزح است ( ج 1 ، ص 263 ، چاپ سنگى ) . هاله را خرمن ماه گوييم . حكيم خواجه ابو حاتم مظفر اسفزارى كه در نيمهء دوم قرن پنجم و اوائل قرن ششم هجرى مىزيست در فصل يازدهم رساله فارسى بسيار ارزشمندش در آثار علوى يعنى همان كائنات الجو ، از پديد آمدن قوس و قزح بحث فرموده است ( ص 18 - 22 ، ط 1 به تصحيح و تحشيهء مرحوم مدرس رضوى ) . باب هفتم رسالهء آثار علوى شرف الدين محمّد مسعود مروزى ، نيز در پديد آمدن قوس قزح است . وى گويد : خواجه امام اسفزارى آن را فحص كرده است و در آثار علوى خويش آورده است ، و بر آن مزيدى نيست . و نيز باب دوم رساله سنجريه زين الدين عمر بن سهلان ساوجى در پيدا آمدن خرمن ماه و كمان رنگين است . اين دو رساله فارسى در آثار علوى ، با ديباچه و تصحيح و حواشى به كوشش استاد محمّد تقى دانش‌پژوه ( حفظه الله تعالى ) در 1377 هجرى خورشيدى در يك مجلد به طبع رسيده‌اند .\r\nغرض اينكه پيدايش خرمن ماه و رنگين‌كمان و مانند آن از انعكاس نور است .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nخواجه طوسى در شرح فصل سىام نمط ششم اشارات در محو قمر يعنى كلف آن گويد :\r\nأمّا القمر فإن لم يكن محوه خيالا يتراءى فيه بالانعكاس كما ترى من الهالات و قسى قزح ، إلخ . ( ص 166 ، ط شيخ رضا )\r\nدر ديوان راقم آمده است :\r\n عناوين مجازى آدينده است * به نزد مردم اهل طريقت \r\n خيالى بيش نبود آدينده * تو پندارى كه مىباشد حقيقت \r\nجهت انكسار نور در جو است كه هيچ ستاره‌اى در جاى واقعى خويش ديده نمىشود ، و ارتفاع مرئى آنها از سطح افق نسبت به ارتفاع حقيقى آنها متفاوت مىگردد ، مگر آنكه در سمت الرأس باشد .\r\nبه واسطهء انكسار نور است كه ماه شب چهارده هنگام غروب ، قبل از آنكه آفتاب غروب كرده باشد بالاى افق ديده مىشود . و غريبتر رؤيت خسوف بدر است قبل از غروب آفتاب .\r\nدرجات انكسار نور را به حسب درجات ارتفاع مختلف يافته‌اند : در زيج محمّد شاهى جدولى ترتيب داده شده است كه مقدار انكسار نور را از افق تا به ارتفاع نود درجه آورده است ، و حد اكثر انكسار نور را كه در افق مىباشد 32 دقيقه فلكى آورده است تا به ارتفاع نود درجه كه به صفر مىرسد و از اثر بيفتد . و 32 دقيقه فلكى هشت ثانيه زمانى است كه بسيار اندك است . بسل منجم حد اكثر انكسار را در ارتفاع پنج درجه ، 36 دقيقه و هفت ثانيه فلكى دانسته است . و به حساب لاپلاس 35 دقيقه و شش ثانيه فلكى و ليكن مقدار انكسار به صافى بودن هوا و عدم آن ، و نيز به رقّت و غلظت آن ، و به ديگر اوضاع جوّى ، تفاوت مىيابد ، و تعيين مقدار واقعى آن ، سخت تعذّر يا تعسّر دارد . و در زيج بهادرى كه ادق و أجدّ و اتم زيجات است با اينكه بسيارى از جداول رياضى را با دقت تمام آورده است در انكسار نور سخنى عنوان نكرده است ، گويا علّتش همان بود كه گفته‌ايم ضبط آن دشوار است . بلكه در خزينهء دوم جامع بهادرى كه خاصّه در علم\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nابصار است ، از مقدار انكسار به حسب درجات ارتفاع بحثى نفرموده است .\r\nفائده : آنكه خواجه گفته است : « ذكر الشيخ الرئيس أبو على بن سينا فى كتبه أنّه رأى الزهرة كخال و شامة فى صفحة الشمس » اين مطلب را شيخ در فصل اول مقاله نهم تلخيص مجسطى در شفاء آورده است ، و بعد از نقل گفتار بطليموس گفته است : « أقول : إنّى رأيت الزهرة كخال و شامة فى صفحة الشمس » . ( ج 2 ، ص 463 رياضيات شفاء در علم هيئت ، ط مصر ) .\r\nفايدهء ديگر : آنكه در انكسار نور در طبقات هوا اشارتى رفت ، قاضىزاده رومى در اوائل شرح ملخص چغمينى در هيئت ، تحريرى وجيز كرده است كه نقل و ترجمت آن شايد مفيد افتد :\r\nاعلم أنّ العناصر تسع طبقات في المشهور عند الجمهور كالأفلاك : طبقة الأرض الصرفة المحيطة بالمركز ، ثم الطبقة الطينية ، ثم طبقة الأرض المخالطة التي تتكوّن فيها المعادن و كثير من النباتات و الحيوانات ، ثم طبقة الماء ، ثم طبقة الهواء المجاور للأرض و الماء ، ثم الطبقة الزمهريرية الباردة بسبب ما تخالط الهواء من الأبخرة و عدم ارتقاء انعكاس الأشعّة إليها و هي منشأ السحب و الرعد و البرق و الصواعق ، ثم طبقة الهواء الغالب القريب من الخلوص ، ثم الطبقة الدخانية التي تتلاشى فيها الأدخنة المرتفعة من السفل و يتكوّن فيها ذوات الأذناب و النيازك و ما يشبههما من الأعمدة و نحوها و ربما توجد متحركة بحركة الفلك تشييعا له ، ثم طبقة النار .\r\nو منهم من قسّم الهواء باعتبار مخالطة الأبخرة و عدمها بقسمين : أحد هما الهواء اللطيف الصافي من الأبخرة ؛ لأنّها تنتهي في ارتفاعها إلى حدّ لا يتجاوزه و هو قريب من سبعة عشر فرسخا . و ثانيهما الهواء الكثيف المخلوط بالأبخرة و يسمّى كرة البخار و عالم النسيم و كرة الليل و النهار ؛ اذ هي مهبّ الرياح و القابلة للظلمة و النور ، و الزرقة التي يظنّ أنّها لون السماء أنّما يتخيّل فيها . و بهذا الاعتبار يمكن أن تؤخذ الطبقات سبعا كالسماوات . ( ص 18 ط اعلى ، چاپ شيخ احمد شيرازى )\r\nيعنى : عناصر در نزد جمهور بنابر مشهور - مانند افلاك - نه طبقه‌اند : نخست طبقه زمين خالص است كه محيط بر مركز زمين است . پس از آن طبقه گلين است .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nپس از آن طبقه زمين آميخته با چيزهاى ديگر كه كانيها و رستنيها و جانوران از آن پديد مىآيند . پس از آن طبقه آب است . پس از آن طبقه هواى مجاور زمين در ربع شمالى ، و مجاور آب در سه ربع ديگر . پس از آن طبقه زمهرير ، كه به سبب مخالطت هوا با ابخره و بالا نرفتن انعكاس اشعه بدانها ، سرد است . - يعنى اشعهء شمس كه به زمين رسيده‌اند شكسته مىشوند و منعكس مىگردند و به سوى بالا روى مىآورند ، لاجرم در سطح زمين زوايايى از انكسار و انعكاس اشعهء خورشيد پديد مىآيند ، بدين سبب هواى ميان اين زوايا كه مجاور سطح ارض است گرم مىگردد ، بويژه اگر شمس بر سمت رأس و يا قريب بدان بوده باشد كه مستقيم مىتابد ؛ چه اگر از سمت رأس دور باشد مايل مىتابد ، و زواياى پديد آمده در سطح ارض از انكسار و انعكاس اشعه وى بدان حدّت در صورت انكسار به استقامت نمىباشند . شكل 20 نمودى از انعكاس اشعهء شمس در سطح ارض و حدوث زواياى انكسار اشعه است - . اين طبقه زمهرير ، منشأ پيدايش ابرها و رعد و برق و صاعقه‌هاست .\r\n( شكل شمارهء 20 ) پس از آن طبقه هواى غالب بر نار است كه قريب به هواى خالص است .\r\nپس از آن طبقه دخانى است كه دودهاى برخاسته از زمين در آنجا متلاشى مىشوند و مضمحل مىگردند و بسان ستاره‌هاى دنباله‌دار و نيزك‌ها و عمودها و مانند آنها متكوّن مىشوند - نيازك به تعريب جمع نيزك است ، و نيزك واژهء پارسى\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nاست كه نيزه و كاف پسوند مفيد معناى « مانند » است . چنان كه اين كاف را در محاورات روزانه خود بسيار به كار مىبريم . مثلا چون از برف يا گل يا ديگر جمادات پيكرى به شكل آدم ساختند مىگويند آدمك ، يعنى آدم نيست آدم‌نما است . لذا در گاه دشنام گويند فلان مردك و فلانه زنك ، يعنى مرد نيست مردنماست و زن نيست زن‌نماست كه به زبان عاميانه گويند مردى كه و زنى كه . و به همين جهت عينك را عينك گويند كه چشم نيست چشم‌نما است ، و سمعك گوش نيست گوش‌نما است .\r\nو نيز در پارسى كاف مفيد ملاطفت و نوازش داريم ، مثلا در حكايت موسى عليه السّلام و شبان دفتر دوم مثنوى عارف رومى از زبان شبان به خداوند آمده است :\r\n دستكت بوسم بمالم پايكت * وقت خواب آيد بروبم جايكت \r\nو نيز در دفتر دوم آن اين كاف را كاف رحمت خوانده است آنجا كه گويد :\r\n آن غلامك را چو ديد اهل ذكا * آن دگر را كرد اشارت كه بيا \r\n كاف رحمت گفتمش تصغير نيست * جدّ چو گويد طفلكم تحقير نيست \r\nو استعمال كاف پسوند مفيد تصغير و تحقير نيز در زبان پارسى بسيار است - و گاهى اين پديده‌هاى جوّى را يعنى همان ذوات الأذناب و نيازك و اعمده را مىيابى كه به پيروى فلك در حركتند . و پس از آن طبقه آتش است .\r\nو برخى از دانشمندان ، هوا را به اعتبار مخالطت و عدم مخالطت آن با ابخره ، بر دو قسم كرده است : يكى هواى لطيف صافى از ابخره كه حدّ آن قريب به هفده فرسنگ است . و قسم دوم هواى كثيف مخلوط با ابخره كه آن را كره بخار و عالم نسيم و كره ليل و نهار گويند . كره نسيم بدين سبب كه مهبّ رياح است . و كرهء ليل و نهار بدين جهت كه قابل ظلمت و نور است . كبودى كه گمان مىرود رنگ آسمان است در اين كره متخيّل است ، متخيل بدان معنى كه در پيدايش رنگين كمان گفته آمد . و بدين اعتبار كه هوا بر دو قسم ياد شده منقسم شود ، عناصر مانند آسمانها به هفت قسم خواهند بود .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nسخن برخى از پيشينيان در پيدايش آخشيگ آتش اين است كه آخشيج هوا از محدّب كره ارض تا مقعر فلك قمر را فرا گرفته بوده است ، و بر اثر اصطكاك و محاكّه فلك قمر كه فلكى سريع السير است با هوا ، علاوه اينكه معدل النهار نيز شب و روزى يك دوره آن را بخلاف توالى مىگرداند ، كم كم هواى مجاور فلك قمر گرم و تبديل به نار شده است ، و همين‌سان به تمادى حركت فلك قمر حجم كره نار فزونى يافته است كه لاجرم حجم نار محاذى منطقهء فلك قمر بيش از حجم طرفين مجاور قطبين فلك است كه در نتيجه شكل كرهء نار محدّب آن كروى ، و مقعّر آن اهليلجى خواهد بود . اهليلج معرّب هليله است يعنى مقعر كره نار بدين صورت است « ش 21 » و مجموع كره نار بدين صورت « ش 22 » .\r\n( شكل شمارهء 21 ) ( شكل شمارهء 22 ) و برخى گفته‌اند كه چون حركت فلك در قطبين ضعيف است ، هواى مجاور قطبين از اصطكاك و محاكه فلك تبديل به نار نمىگردد ، لذا مىبايستى مقعّر كرهء نار به شكل هليلجى از دو طرف بريده بوده باشد بدين صورت « ش 23 » و ليكن ( شكل شمارهء 23 )\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nحدوث تير شهاب يعنى همان نيزك و نيازك در دو طرف قطب ، دليل است كه اين احتمال نادرست بوده باشد ؛ چه اگر دو طرف قطب عارى از نار بوده باشند ، تير شهاب در دو طرف قطب پديد نمىآيد .\r\nچون اين امور دانسته شد حالا در عبارت آغاز رسالهء تشريح الافلاك شيخ بهائى در نضد عالم جسمانى توجه بفرماييد :\r\nالعالم الجسمانى كرة منضّدة من ثلاث عشرة كرة متلاصقة : علاها الأطلس - إلى قوله :\r\nثم كرة النار هي متوازية السطحين . و قيل إنّها كروية المحدّب إهليلجيّة المقعّر لحدوثها بمشايعة الهواء ، فالأسرع أغلظ . و ردّ لضعف الحركة حول القطبين جدّا فلا تحدث فتكون ناقصة الطرفين . و يدفعه حدوث النيازك حول القطبين .\r\nبرخى ديگر به عكس احتمال مذكور گفته‌اند كه حركت قطبين فلك اسرع از جميع حركات نقاط ديگر آن است ، لذا غلظت و ثخن نار متكوّن از هوا در نزد قطبين فلك بيشتر و زياده‌تر باشد . بنابراين احتمال بايد گفت كه شكل كرهء نار بايد بدين نحو بوده باشد . « ش 24 » :\r\n( شكل شمارهء 24 ) اين گونه مسائل از علم طبيعى است ، و بحث آن در علم هيئت و ديگر رشته‌هاى رياضى استطرادى است و ما چون ديده‌ايم كه ارباب هيئت در مفتتح كتب هيوى متعرض اين گونه مطالب شده‌اند ، خواستيم به برخى از آنها اشارتى داشته باشيم كه شايد موجب تقريب ذهن و سبب مزيد بصيرت در فهم گفتار آنان بوده باشد .\r\nاحجار آسمانى كه از آسمان فرود مىآيند ، يك قسمت آنها از همين احتراق\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nاجزاى سفليه است كه با ادخنه و ابخره و مانند آنها به بالا مىروند و پس از تراكم و اصطكاك شديد با يكديگر محترق و به صورت سنگى سوخته فرود مىآيند . و قسمتى ديگر احتمال مىرود كه از كرات و اجرام علوم جدا گردند . شيخ رئيس در فصل نخستين مقاله اولى فن پنجم طبيعيات شفاء وقائعى شگفت از احجار آسمانى فرود آمده نقل مىكند از آن جمله مىگويد :\r\nو قد صحّ عندي بالتواتر ما كان ببلاد جوزجان في زماننا الذي أدركناه من أمر حديد لعلّه يزن مائة و خمسين منّا نزل من الهواء فنفذ في الأرض ثم نبا نبوة أو نبوتين نبو الكرة التي يرمى بها الحائط ثم عاد فنشب في الأرض و سمع الناس لذلك صوتا عظيما هائلا ، فلمّا تفقّدوا أمره ظفروا به ، و حملوا إلى و الي جوزجان ، ثم كاتبه سلطان خراسان في عصرنا فهو أمير يمين الدولة و أمين الملة أبو القاسم محمود بن سبكتكين المظفّر المغلّب ، يرسم له إنفاذه أو إنفاذ قطعة منه ، فتعذر نقله لثقله فحاولوا كسر قطعة منه فما كانت الآلات تعمل فيه إلّا بجهد و كان كلّ مثقب و كل مقطع يعمل فيه ينكسر ، لكنّهم فصلوا منه آخر الأمر شيئا فانفذوه إليه ، ورام أن يطبع منه سيفا فتعذر عليه . و حكى أنّ جملة ذلك الجوهر كان ملتئما من أجزاء جاورسية صغار مستديرة التصق بعضها ببعض . و هذا الفقيه أبو عبيد الله عبد الواحد بن محمد الجوزجانى صاحبى هذا شاهد هذا كلّه ، و حدّث أنّ كثيرا من السيوف اليمانية الجليلة أنّما اتّخذ من مثل الحديد ، و شعراء العرب قد وصفوا ذلك فى شعرهم ، فهذا جنس من تكوّن الحجارة .\r\n( ج 1 ، ص 249 ، ط 1 ، چاپ سنگى ايران )\r\nيعنى در زمان ما در بلاد جوزجان ، آهنى از هوا به زمين فرود آمده است ، شايد به وزن 150 من . و چون به زمين رسيده است - مانند اينكه كره‌اى را به ديوار بزنى برمىگردد - يك دو بار از زمين برخاست و به زمين نشست و فرو رفت ، و صداى بزرگ و هولناكى از آن به گوش مردم رسيده است ، و چون در پى جستجو بر آمدند . آن را يافتند ، و آن را نزد والى جوزجان بردند ، و در آن زمان محمود سبكتكين شاه خراسان بود ، دستور داد كه آن را يا پاره‌اى از آن را به نزد او آورند ، نقل آن بر اثر سنگينى دشوار مىنمود ، خواستند كه پاره‌اى از آن را بشكنند آلات\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nبدان كارگر نمىشد مگر به سختى ، و هر مته و گاز و آلت برنده در آن به كار مىرفت شكسته مىشد ، و ليكن آخر كار چيزى از آن را بريدند و نزد وى بردند ، خواست كه از آن شمشيرى بسازند دست نيافت . و حكايت شده است كه آن آهن يكپارچه از اجزاى خرد گرد مانند دانه‌هاى ارزن به هم چسبيده ، ملتئم بوده است .\r\nو اين مصاحب من فقيه ابو عبيد جوزجانى حكايت مىكند كه اينها همه را ديده است ، و حديث كرده است كه بسيارى از شمشيرهاى يمانى گرانقدر را از مانند چنين آهنى مىسازند كه شعرا در شعر چنان شمشيرها را بستودند .\r\nبارى بحث از فلك طبيعى و فلك هيوى در آثار ديگر ما گفته آمد . امروز كه با اختراعات شگفت به كره ماه و برتر از آن سفرها كرده‌اند ، مىدانند كه از كره آتش خبرى نياورده‌اند .\r\nاز فصل 17 تا آخر نمط دوم اشارات و شرح محقّقانهء خواجه طوسى بر آن در طايفه‌اى از اصول مسائل عناصر و برخى از كائنات الجو بسيار مطلوب است .\r\nو ما به توفيق الهى در تدريس شرح اشارات خواجه مطالبى در حول اين مسائل تقديم داشته‌ايم . خواجه در شرح فصل 25 نمط مذكور در پديد آمدن شهاب يعنى نيازك از ارتفاع اجزاى سفليه ارضيه و اصابت آنها به اثير يعنى كرهء نار به مبناى مسائل طبيعى قوم گويد :\r\nالمتخلّل اليابس المتصعّد لاكتساب الحرارة أعني الدخان المرتفع من الأرض ، أنّما يعلو البخار ، لأنّ اليابس أكثر حفظا لكيفية الفعلية و أشدّ إفراطا فيها لذلك ، فإذا بلغ الجوّ الأقصى الحارّ بالفعل لبعده عن مجاورة الماء و الأرض و مخالطة أبخرتهما و قربه من الأثير اشتعل طرفه العالى أوّلا ثم ذهب الاشتعال فيه إلى آخره فرئي الاشتعال ممتدّا على سمت الدخان إلى طرفه الآخر و هو المسمّى بالشهاب ، فإذا استحالت الأجزاء الأرضية نارا صرفة صارت غير مرئية لعدم الاستضاءة ، فظنّ أنّها طفئت فليس ذلك بطفوء .\r\nيعنى : دود كه اجزاى خشك خرد خاكى آميخته با هواست ، چون كسب حرارت كرده است از بخار - كه اجزاى خرد آبى آميخته با هواست - بالا مىرود ، زيرا كه خشك از جهت امساك و اجتماع اجزايش ، بيشتر كيفيّت فعليه‌اش را حفظ\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nمىكند و سخت نگهدار آن است ، پس چون به جوّ اقصى كه حارّ بالفعل و مجاور قريب به كره نار است رسيده است نخست طرف بالاى آن آتش مىگيرد ، سپس شعله در او مىدود تا آخر آن را فرا مىگيرد كه اشتعالى ممتد به نام شهاب ديده مىشود ، پس چون اجزاى ارضى آتش خالص شده است ديده نمىشود و گمان مىرود خاموش شده است .\r\nاينك به همين اندازه در اين گونه مسائل طبيعى كه بحثى استطرادى است اكتفا مىكنيم . مراجعه به فصل يادشدهء شفاء و فصول نمط مذكور اشارات ، و سؤال و جواب بيرونى و ابن سينا كه در شرح حال ابو ريحان بيرونى در لغت‌نامه دهخدا نيز مرقوم‌اند ، براى آشنايى بيشتر در اين مطالب طبيعى مطلوب‌اند .\r\nرساله را در همين‌جا خاتمه مىدهيم .  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  قم . حسن حسن زاده آملى 16 شوال المكرم 1409 ه ق 1 / 3 / 1368 ه ش\r\n\r\nكلمهء 359\r\nحركت جوهرى ، استكمالى است كه لبس فوق لبس و أيس بعد أيس است نه خلع و لبس ؛ لذا سرتاسر هويّت وجودى عالم طبيعت با حفظ وحدت اتصالى ، در حركت و تغيّر طولى استكمالى است و تنها امر ثابت اصل قانون حركت است .\r\n\r\nكلمهء 360\r\nبنابر پندار روحانية الحدوث بودن نفس مفاسد بسيارى لازم مىآيد :\r\nالف ) از آن جمله اينكه بايد نوع واحد را بدون دخالت مادّه ، افراد متعدد باشد .\r\nب ) و ديگر اينكه لازم آيد كه تعلق نفوس به ابدان مانند تعلّق و اضافهء ملّاح به سفينه باشد و حال اينكه اين نحو تعلق صرف تناسخ باطل است .\r\nج ) و ديگر اينكه ترجيح بلامرجّح لازم آيد ، يعنى وجه امتياز اين نفس به\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nاين بدن دون ديگرى چيست ؟\r\nد ) و ديگر اينكه موجود مجرد مفارق بايد عارى از عقل و علم باشد .\r\nه ) و از آن جمله اينكه لازم آيد كه نفوس تمام انسانها حتى انبيا و اوليا ذاتا يك طور باشند و اختلاف به امور خارج از ذات باشد و مفاسدى بر اين امر لازم مىآيد .\r\nو ) و از آن جمله اينكه تعطيل نفوس قبل از تعلّق به ابدان لازم آيد ، و اين موجب اسناد لغو و عبث و به فعل حق سبحانه است .\r\nز ) و ديگر اينكه جهات غير متناهيه بالفعل در حق سبحانه لازم آيد كه موجب انثلام وحدت حقّه حقيقيهء مبدأ أعلى ( تعالى شأنه ) است .\r\nح ) و از آن جمله اينكه لازم آيد از تلفيق دو چيز متغاير ممتاز از يكديگر كه يكى نفس مجرد مفارق ، و ديگرى ماده جسمانى كه بدن است ، هويت وحدانى و وحدت شخصى صورت يابد .\r\nمحض آگاهى عرض مىشود كه در بيان هر يك از مفاسد ياد شده مترتّب بر پندار روحانية الحدوث بودن نفس در كتاب گشتى در حركت بتفصيل بحث و تقرير و تحرير شده است .\r\n\r\nكلمهء 361\r\nالف جلاله - أعنى « الله » جلّ جلاله - الف وصل است كه بايد در درج كلام ساقط شود چنان كه گويى  بِسْمِ اللَّهِ الرَّحْمنِ الرَّحِيمِ  ،  الْحَمْدُ لِلَّهِ رَبِّ الْعالَمِينَ  ، و   قُلْ هُوَ اللَّهُ أَحَدٌ   ، و  قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  ، و « بحول اللّه و قوته أقوم و اقعد » ، و آيات و ادعيه و اذكار بسيار ديگر .\r\nو حرف ندا بر الف و لام داخل نمىشود جز بر الف و لام « الله » . و به عبارت عوامل ملا محسن :\r\nلا تدخل حرف النداء على الألف و اللام إلّا في يا اللّه ، فلا يقال : « يا الرجل » ، بل يتوسط إمّا بأي نحو « يا أيّها الرجل » ، فأي منادى مفرد معرفة و الرجل صفة له\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nمرفوع حملا على لفظه ؛ أو باسم الإشارة نحو « يا هذا الرجل » ، و هذا كالأوّل ؛ أو باجتماعهما نحو « يا أيّهذا الرجل » ، فهذا مرفوع محلا صفة لأيّ ، و الرجل مرفوع على أنّه صفة لهذا ، أو بدلا عنه ، أو عطف بيان له .\r\nبيان : « و هذا كالأوّل » يعنى مثال يا هذا الرجل » مانند مثال « يا أيّها الرجل » است كه أيّ مناداى مفرد معرفه است ، و الرجل مرفوع و صفت آن است چنان كه در مثال يا هذا الرجل ، هذا مناداى مفرد معرفه است و محلا مرفوع است ، و « الرجل » صفت آن است .\r\nپس نتيجه اينكه ورود حرف نداء بر الف و لام « الله » استثنايى است كه گويا كثرت استعمال آن را تجويز كرده است و ايجاب نموده است .\r\nحال سخن در اين است كه با جواز دخول حرف ندا بر « الله » الف « الله » الف قطع است يا الف وصل است ؟ در تمام كتب ادعيه و اذكار و مكالمات عرب و عجم ، الف آن الف قطع است كه در تلفظ هر دو الف را - اعنى الف يا ، و الف الله را - اثبات مىكنند و مىگويند : « يا اللّه » به فتح الف الله ؛ جز اينكه عامّه در محاورات بخصوص در هنگام تشر زدن و نهيب دادن بر كسى مثلا الف آن را الف وصل قرار مىدهند و مىگويند : « يا اللّه برو گم شو » ، و چه بسيار كه هر دو الف را حذف مىكنند و مىگويند : « يا اللّه » .\r\nاز هرى در شرح تصريح ( - ج 2 - ص 72 ط بيروت ) گويد :\r\nمسألة : و لا يجوز نداء ما فيه ال لأنّ نداءه يفيده التعريف و ال تفيد التعريف و لا يجمع بين معرفين ؛ فلا يقال يا الرجل عند البصريين إلّا في أربع صور : إحداها اسم اللّه تعالى أجمعوا على ذلك ، تقول : يا اللّه ، بإثبات الألفين ألف يا و ألف اللّه ، و يا اللّه بحذفهما معا ، و يا اللّه بحذف الثانية فقط و إبقاء الأولى . و علّل سيبويه جواز نداء الجلالة بأنّ ال لا تفارقها و هي عوض من همزة إله فصارت بذلك كأنّها من نفس الكلمة ، انتهى . و هذا التعليل يناسب إثبات ألف الجلالة في النداء كما أنّ الفعل المبدوّ بهمزة الوصل إذا سمي به قطعت همزته ، تقول جاءني انصر و إضرب بضم الهمزة في الأوّل و كسرها في الثاني ؛ و وجه حذفها في الوصل النظر إلى أصلها ، و وجه حذف\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nألف يا أنّ إثباتها يؤدي إلى التقاء الساكنين على غير حدّه لكونهما من كلمتين ؛ و وجه إثباتها مع حذف الثانية إجراء المنفصل من كلمتين مجرى المتّصل فى كلمة واحدة .\r\nو الأكثر أن يحذف حرف النداء و هو يا خاصّة ، و تعوض عن الميم المشدّدة فتقول :\r\nاللهمّ . . . .\r\nابن مالك در آخر فصل اول باب نداء الفيه گويد :\r\n و باضطرار خصّ جمع يا و ال * إلّا مع الله و محكيّ الجمل \r\n و أكثر اللهمّ بالتعويض * و شذّ يا اللهم فى قريض \r\nسيوطى در شرح آن گويد :\r\nو باضطرار خصّ جمع يا و ال نحو « فيا الغلامان اللذان فرّا . . . » ، و لا يجوز في السعة كراهة الجمع بين أداتي التعريف . . . إلّا مع اللّه ؛ فيجوز فى السعة لكثرة الاستعمال ، و يجوز حينئذ قطع ألفه و حذفها . . . .\r\n\r\nكلمهء 362\r\nدر ديوان جناب حافظ ( عليه الرحمه ) آمده است :\r\n چنينم هست ياد از پير دانا * فراموشم نشد هرگز همانا \r\n كه روزى رهروى در سرزمينى * همىگفت اين معمّا با قرينى \r\n كه اى سالك چه در انبانه دارى * بيا دامى بنه گر دانه دارى \r\n جوابش داد گفتا دام دارم * ولى سيمرغ مىبايد شكارم \r\n بگفتا چون به دست آرى نشانش * كه از ما بىنشان است آشيانش \r\n بگفتا گرچه اين امر محال است * و ليكن نااميدى هم و بال است \r\n مرا تا جان بود در تن بكوشم * بود كز جام او يك جرعه نوشم \r\nسيمرغ فارسى عنقاء است و آن را عنقاء مغرب گويند - مغرب به ضم ميم و كسر راء بر وزن مطرب - . شيخ اكبر محيى الدين حاتمى را رساله‌اى به نام عنقاء مغرب است ، و شيخ اشراق سهروردى را رساله‌اى به نام صفير سيمرغ .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nعارفان را به نظم و نثر سخن از عنقاء و سيمرغ بسيار است . عنقاء در اصطلاح اين طايفه را جناب صدر المتألهين در فصل پنجم و ششم باب دهم كتاب نفس اسفار بيان فرموده است كه مراد از آن عقل فعّال است ، و اين دو فصل از غرر فصول كتاب نفس اسفار است .\r\nدر فصل پنجم ياد شده فرموده است :\r\nفصل في كيفية حصول العقل الفعّال في أنفسنا : اعلم أنّ للعقل الفعّال وجودا في نفسه و وجودا في أنفسنا ، فإنّ كمال النفس و تمام وجودها و صورتها و غايتها هو وجود العقل الفعّال لها و اتّصالها به و اتّحادها معه . . . .\r\nتا اينكه در همين فصل در بيان فعل عقل فعّال در نفوس انسانى فرموده است :\r\nفالشمس مثال العقل الأوّل ، و قوّة الإبصار فى العين مثال قوّة البصيرة في النفس ، و الصور الخارجية التى بحيالها مثال الصور المتخيّلة الواقعة عند النفس . . . .\r\nو در فصل ششم كه دنباله همان مطلب دربارهء عقل فعال است و از آن تعبير به ملك روحانى فرموده است گويد :\r\nفصل في إظهار نبذ من أحوال هذا الملك الروحانى المسمّى عند العرفاء بالعنقاء على سبيل الرمز و الإشارة : العنقاء محقّق الوجود عند العارفين لا يشكّون في وجوده كما لا يشكون في البيضائي ، و هو ( أي العنقاء ) طائر قدسي مكانه جبل قاف ، صفيره يوقظ الراقدين في مراقد الظلمات ، و صوته ينبّه الغافلين عن تذكر الآيات . . . .\r\n( اسفار - ج 4 ، ص 133 ، و صو 135 من الطبع الأوّل الرحلى ) .\r\n\r\nكلمهء 363\r\nاصول اقليدس سيزده مقاله در حساب و هندسهء استدلالى است ، ده مقاله آن در مسطّحات و سه مقاله آن در مجسمات يعنى در هندسه فضايى است . مشكلترين مقالات آن مقاله دهم است ، و كوتاهترين آنها مقاله دوم آن است كه حاوى چهارده شكل و قضيهء هندسى است . در اين مقاله معناى « علم » به اصطلاح هندسى دانسته مىشود . نگارنده اين كتاب شريف به تحرير خواجه طوسى را\r\n\r\n","description":"","footnote":"","page_name":" 475 ","page_number":475},
  {"content":"\r\n . \r\n","description":"","footnote":"","page_name":" 476 ","page_number":476},
  {"content":"\r\n\r\nچهار دوره در حوزه علميه قم تدريس كرده است ؛ و آن را با عرض و مقابله چندين نسخه خطى كه در كتابخانه محقر حقير موجوداند تصحيح كامل كرده است ؛ و صدرهاى مقاله را شرح كرده است ؛ و تعليقات بسيار بر آن از اول تا آخر آن نوشته است كه در حقيقت شرح بر آن است .\r\nدر يك نسخه خطى از نسخ ياد شده تعليقه‌اى از بزرگوارى به نام آقا ميرزا عبد الله بن ملّا محمد است كه هنرى رياضى به كار برده است و تمام چهارده شكل مقالهء دوم را در يك شكل جمع كرده است كه در اين كلمه مشاهده مىفرماييد .\r\n\r\nكلمهء 364\r\nمطلب عمده در مسائل و معارف اصيل انسانى پىبردن به توحيد صمدى قرآنى است كه آدمى در تكامل علمى بدان رتبه و درجه برسد كه بداند و به علم ذوقى بيابد كه « وجود مساوق حق است » و « حق سبحانه صمد است » و توحيد صمدى بدان گونه است كه لسان صدق على حجة الله امام ثامن الحجج على بن موسى الرضا عليه السّلام بدان ناطق است : « يا من علا فلا شيء فوقه ، يا من دنا فلا شيء دونه » .\r\nبا تدبر تام و غور و غواصى در توحيد صمدى ، هم تشكيك خاصى وجود كه حقيقت يكتاى ذات مراتب است دانسته مىشود ، و هم اينكه فاعل حركت جوهرى همان جاعل حركت و متحرك است - يعنى اسناد حركت به واجب تعالى عبارت از فاعليت به معناى ايجاد تدريجى و اظهار كمال است . و به تمثيل دورادور : وجود صمدى دريايى است كه لجّه آن ثابت و ساكن و اقتضاى ساحل آن اضطراب و تموّج است - و هم اينكه موضوع حركت جوهرى خود حركت جوهرى است - يعنى در حركت جوهرى نيازى به موضوع خارجى نيست ، به خلاف حرك عرضى كه محتاج به موضوع است - ، و مسائل ديگر اتراب و نظاير آنها كه كتاب گرانقدر گشتى در حركت متكفل بيان آنها به نحو أتمّ است .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nكلمهء 365\r\nالقلب يطلق على النفس الناطقة ؛ إذا كانت مشاهدة للمعاني الكليّة و الجزئية متى شاءت . و هذه المرتبة مسمّاة عند الحكماء بالعقل المستفاد .\r\n\r\nكلمهء 366\r\nالفرق بين المصدر و اسمه كالفرق بين أسماء الأفعال و الأفعال ، فكما أنّ اسم الفعل بمعناه لكن ليس بوزنه ، فكذلك اسم المصدر بمعناه لكن ليس بوزنه .\r\n\r\nكلمهء 367\r\nدر رياضيات ، جايى كه به حسب ظل و جيب قديم ضرب بايد كرد ، به حسب لگاريتم تانژانت و سينوس - يعنى ظل و جيب فرنگى - جمع بايد نمود ، و به جاى تقسيم تفريق بايد كرد ، و مقسوم در آنجا منقوص منه است در اينجا ، و مقسوم عليه منقوص ؛ و به اين سبب اعمال شاقه نجوميه بسى آسانتر گرديد .\r\n\r\nكلمهء 368\r\nقطب رازى در محاكمات گويد :\r\nالعقل قوّة للنفس بها تدرك المجردات . و الذهن قوّة للنفس تهيّئها نحو الاكتساب . و الفكر حركة للنفس إلى المبادى لترجع منها إلى المطالب . و النظر هو تحديق العقل نحو المعقول .\r\n\r\nكلمهء 369\r\nشيخ رئيس در آخر فصل ششم مقاله سوم إلهيات شفا گويد :\r\n« و لمّا كان المكيال يعرف به المكيل عدّ العلم و الحسّ كالمكائيل للأشياء فإنّها تعلم بهما ، فقال بعضهم : إنّ الإنسان يكيل كلّ شيء لأنّ له العلم و الحسّ و بهما يدرك كلّ شيء »\r\n\r\n","description":"","footnote":"","page_name":" 478 ","page_number":478},
  {"content":"\r\n\r\n( ج 1 ، ص 139 بتصحيح الراقم و تعليقه عليه ) .\r\n\r\nكلمهء 370\r\nصدر المتألهين در اوائل شرح هدايهء اثير الدين مفضل ابهرى گويد :\r\nعلم النفس هو أمّ الحكمة و أصل الفضائل ، و النفس هي العادّة الماسحة و هي أمّ الصناعة ، و معرفتها أشرف المباحث بعد اثبات المبدأ الأعلى و وحدانيّته ، و الجاهل بمعرفتها لا يستحقّ أن يقع عليه اسم الحكمة و إن اتقن سائر العلوم ، فالعلم المشتمل على معرفتها أفضل من غيره » ( ص 7 ، ط 1 ، چاپ سنگى ) .\r\n\r\nكلمة 371\r\nقال العلامة البهبهاني في فرائده :\r\nو أما التقية فالمعتبر مذهب العامة فى ذلك الزمان ، و كذا قضاتهم و حكامهم . و نقل عن تواريخهم أنّ أهل الكوفة كان عملهم في عصر الصادق عليه السّلام على فتاوى أبي حنيفة و سفيان الثورى و رجل آخر ؛ و أهل مكة على فتاوى ابن جريج ؛ و أهل المدينة على فتاوى مالك و رجل آخر ؛ و أهل بصرة على فتاوى عثمان و سوادة و غير هما ؛ و أهل الشام على الأوزاعي و الوليد ؛ و أهل مصر على الليث بن سعيد ؛ و أهل خراسان على عبد اللّه بن المبارك ؛ و فيهم من أهل الفتوى غير هؤلاء ، إلى أن استقرّ رأيهم بحصر المذاهب في الأربعة فى سنة خمس و ستين و ثلاثمائة .\r\n\r\nكلمهء 372\r\nعارف بعد را غير متناهى مىداند ، و فيلسوف الهى آن را متناهى مىداند .\r\nو ليكن بعد در اصطلاح عارف اعمّ از بعد در اصطلاح فيلسوف است ، مثل هيولى و طبيعت و جوهر و حركت و موضوعات بسيار ديگر كه هر يك در مشهد عارف اعم از مشرب فيلسوف است .\r\nعارف بعد را بر ما سوى الله از صادر نخستين تا هيولاى اولاى عالم طبيعت\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nاطلاق مىكند و آن را غير متناهى مىداند چنان كه قيصرى در شرح فص عيسوى فصوص الحكم گويد :\r\nاعلم أنّ كلّ من علم هذه المباحث النفيسة النّفسيّة ظهر له كون الأبعاد غير متناهية ؛ إذ النّفس الإلهي غير متناه كما قال : « أ لم تر إلى ربّك كيف مدّ الظل و لو شاء لجعله ساكنا » أى منقطعا لكنّه ما شاء انقطاعه فما انقطع » ( شرح فصوص الحكم - ص 335 ، ط 1 - چاپ سنگى ) .\r\nمراد از نفس الهى ، صادر نخستين است كه رق منشور ما سوى الله است و مباحث نفيس نفسيّه منسوب بدان است .\r\nو اما فيلسوف الهى بعد را فقط بر عالم جسمانى اطلاق مىكند و ابعاد را متناهى مىداند ؛ و در حقيقت اختلاف و تشاجر لفظى است زيرا كه فيلسوف الهى هم ما سوى الله را غير متناهى مىداند ، و ليكن بعد را بر ماوراى طبيعت اطلاق نمىكند بلكه مىگويد بعد عالم جسم و جسمانى به حكم براهين تناهى ابعاد متناهى است ؛ و ليكن در صحف عرفانى بحثى از تناهى عالم جسم و جسمانى به ميان نيامده است .\r\nنكته 683 كتاب ما هزار و يك نكته حاوى هشت دليل از حكماى الهى در بيان تناهى ابعاد به اصطلاح فلسفى است ، و ليكن هيچ يك را تمام ندانسته‌ايم ، فراجع .\r\n\r\nكلمهء 373\r\nقاضى قضاعى ( متوفى 454 ق ) در ترك الاطناب فى شرح الشهاب در ترجمه و بيان حديث نبوى كه فرمود :\r\nأمّتي الغرّ المحجّلون يوم القيامة من آثار الوضوء گويد : « گفت پيغامبر صلّى اللّه عليه و آله و سلّم : امت من روى سپيد و دست و پا سفيد باشند از اثر دست و روى شستن . بدان كه ايزد تعالى چون نماز را واجب كرد نخواست كه بندگان وى به دنيا آلوده به خدمت آيند ، ايشان را فرمود كه وضوء كنند ؛ و با اين چهار عضو مخصوص كرد ، زيرا كه آدم\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nاول روى به درخت گندم كرد ، و به پاى برفت ، و به دست از درخت گندم باز كرد ، و بر سر نهاد و بر حوّاء آورد ؛ ايزد ( عزّ اسمه ) اين چهار عضو گناه كار را بفرمود شستن به گاه خدمت . ( ص 151 ، ط 1 ) .\r\n\r\nكلمهء 374\r\nرحم انثى را به فارسى زهدان گويند ، چه اينكه « زه » به معناى نطفه و بچه و فرزند است ، و « دان » در حال تركيب افاده ظرفيت كند مانند قلمدان .\r\nطبيعت در حقيقت رحم است - يعنى رحم اسمى براى حقيقت طبيعت نيز است چه اينكه هر محصول و مولود طبيعى اعمّ از معدنى و نباتى و حيوانى و انسانى و غيرها در اين رحم پرورده مىشوند ، و آدمى سرمايه سعادت جاويدانى را در اين رحم كسب مىكند .\r\nدر حديث نبوى از حق تعالى حكايت شده است كه فرمود : « أنا اللّه و أنا الرحمن خلقت الرحم و شققت لها اسما من اسمي فمن وصلها وصلته و من قطعها قطعته » .\r\nو در حديث ديگر آمده است : « قال الله لها : من وصلك وصلته و من قطعك قطعته » .\r\nپس بايد به يك معناى لطيف و شريف صله رحم در اين مقام توجّه داشت كه صله آن معرفت به علوّ مكانت و تفخيم قدر آن است چه اينكه انسان در اين رحم - كه مراد طبيعت است - متكوّن شده است ، كسب معارف مىكند و با تحصيل دو بال علم و عمل به مدارج و الا ارتقا مىيابد ؛ و قطع آن - اعنى قطع رحم - كه طبيعت مراد است - از دراء آن و بخس حق آن و كفران و ناسپاسى كردن بدين نعمت گرانمايه و قدر آن ناشناختن است . و چون طبيعت نعمت عام الهى است از رحمت رحمانى مشتق است نه از رحمت رحيمى .\r\nابن فنارى در اول مصباح الأنس گويد :\r\nقال الشيخ ( رحمه الله ) في شرحه - يعنى في شرح الحديث المذكور - : الرحم اسم\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nلحقيقة الطبيعة ، و هي حقيقة جامعة بين الكيفيّات الأربع بمعنى أنّها عين كلّ واحدة ، و ليس كلّ واحدة من كل وجه عينها بل من بعض الوجوه .\r\nو وصلها بمعرفة مكانتها و تفخيم قدرها ؛ إذ لو لا المزاج المتحصّل من أركانها لم يظهر تعيّن الروح الإنسانى ، و لا أمكنه الجمع بين العلم بالكليّات و الجزئيات الذي به توسّل إلى التحقّق بالمرتبة البرزخية المحيطة بأحكام الوجوب و الإمكان و الظهور بصورة الحضرة و العالم تماما .\r\nو أما قطعها فبازدرائها و بخس حقّها ، فإنّ من بخس حقّها فقد بخس حق الله تعالى و جهل ما أودع فيها من خواصّ الأسماء ، و لو لا علوّ مكانتها لم يحبّها ( لم يخبرها - خ ل ) ألحق به آخر الحديث :\r\nو من جملة ازدرائها مذمّة متأخرى الحكماء لها و و صفها بالكدورة و الظلمة و طلب الخلاص منها ، فلو علموا أنّ كلّ كمال يحصل للإنسان بعد مفارقة النشأة الطبيعيّة فهو من نتائج مصاحبة الروح للمزاج الطبيعي و ثمراته ، فحقيقة يتوقّف مشاهدة الحق سبحانه عليها على ما تتأدى لعموم السعداء رؤية الحق سبحانه الموعود بها في الشريعة كيف يجوز أن تزدرى .\r\nدر وصف طبيعت گفته‌ام :\r\n مكن اين نكته را از من فراموش * مپندارى طبيعت هست خاموش \r\n طبيعت تاروپودش جنب و جوش است * خموش است و همى اندر خروش است \r\n چه خوش رنگ است آرنگ طبيعت * چه خوش وزن است آهنگ طبيعت \r\n طبيعت مخزن اسرار هستى است * بيان دفتر ادوار هستى است \r\n طبيعت همچو تو باهوش و گوياست * به راه خويشتن پويا و جوياست \r\n سكوت او بود راز نهانى * از اين رازش چه دانى و چه خوانى \r\n چه گويم از افول و از فروغش * چه گويم از غروب و از بزوغش \r\n طبيعت هست دائم در جهيدن * براى رتبه بهتر رسيدن \r\n طبيعت خود رحم مىباشد اى دوست * ز رحمن است مشتق و چه نيكوست \r\n مكن قطع رحم مىباش هشيار * عزيزم حرمت مامت نگهدار \r\n\r\n","description":"","footnote":"","page_name":" 482 ","page_number":482},
  {"content":"\r\n\r\n طبيعت يكسره عشق و شعور است * طبيعت طلعت الله نور است \r\n برو برخوان « اتينا طائعين » را * جواب آسمانها و زمين را \r\n بيا اندر طبيعت بين خدا را * پديدآرنده ارض و سما را \r\n در اين باغ طبيعت اى دل آگاه * ز هر شاخى شنو « إنّى أنا الله » \r\n در اين باغ دل را يك ورق نيست * كه تاروپودش از آيات حق نيست \r\n نما گشتى در اين باغ الهى * نمايندت همه اشياء كما هى \r\n\r\nكلمهء 375\r\nقال الديلمى في محبوب القلوب ( ص 14 ط 1 من الرحلى ) : « رأيت في كتب العارفين بلغة الروم القديمة و هى اليونانية أنّ في لغة اليونان كلّ ما كان من الأسماء الموضوعة عندهم من أسماء الناس و غيرهم و آخرهم سين مثل جالينوس و قاطيغورياس و أسطوخودوس من أسماء الأدوية ؛ فإنّ السين التي في آخر كلّ كلمة ، حكمها في لغتهم مثل التنوين في لغة العرب كقولك زيد و كتاب . و الألفاظ التى لا يكون في آخرها سين مثل سقراط و انالوطيقا و جندبيدستر و هي في لغة العرب مثل ما لا ينوّن من الأسماء التي لا تنصرف مثل إسماعيل و مساجد و دنانير . و قال محمد بن زكريا الرازى في الحاوى : إنه ينطق في اليونانية بالجيم عينا و كافا فيقال جالينوس و عالينوس و كالينوس » نقلناه باختصار .\r\n\r\nكلمهء 376\r\nدر صدر اسلام حافظ لقب كسى بود كه قرآن را تماما حفظ داشته باشد ، و يكى از علما كتاب جامع الحفاظ في قرّاء الألفاظ نوشته ؛ ليكن بعد مصطلح شد براى كسى كه حافظ يكصد هزار حديث باشد مانند حافظ ابو الفتوح ، حافظ محمد بن موسى ، حافظ زرندى ، حافظ ابو القاسم ، حافظ ابو نعيم ، حافظ أبو بكر صاحب تاريخ بغداد ، حافظ ابن عقده ، حافظ ابى زكريّا ، حافظ دارقطنى ، حافظ محمد بن طلحه شافعى صاحب كتاب مطالب السئول ، حافظ عبد البر صاحب\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nاستيعاب ، حافظ أبو بكر بيهقى ؛ و گرنه هر محدثى را شايسته لقب حافظ نمىدانستند .\r\nمطلب اين كلمه را از كتاب خصائص فاطميه مرحوم محمد باقر كجورى مازندرانى نقل كرده‌ايم ( ص 24 ، ط 1 ، رحلى ) .\r\n\r\nكلمهء 377\r\nجمال قرشى در صراح اللغة گويد : « أجل بفتحتين مهلت ، و به سكون اللام آرى مثل نعم » .\r\nقال الأخفش :\r\nأجل أحسن من نعم في التصديق ، و نعم أحسن منه في الاستفهام ؛ فإذا قال : سوف تذهب ، قلت : أجل ، و هو أحسن من نعم ، و إذا قال : أ تذهب ؟ قلت : نعم ، و هو أحسن منه ( أي أحسن من أجل ) .\r\n\r\nكلمهء 378\r\nشكّى نيست در اينكه سهو و نسيان از نبى و ولى جايز نباشد خلافا للصدوق ( طاب ثراه ) كه تمسّك به حديث ذو اليدين جسته است و سهو از براى نبى صلّى اللّه عليه و آله و سلّم قائل شده ؛ و شيخ بهائى ( عليه الرحمة ) مىفرمايد كه نسبت سهو به شيخ صدوق دادن بهتر است از اينكه به حضرت رسول بدهند . و شيخ صدوق فرموده : اگر توفيق يافتم رساله در سهو نبى صلّى اللّه عليه و آله و سلّم خواهم نوشت . مرحوم شيخ بهائى فرمود :\r\n« الحمد للّه الذي لم يوفّقه لتصنيف هذا الكتاب » . و كذلك سيّد مرتضى - ره - فرموده : صدوق در اين مسأله كذوب است و اين خبر از اخبار آحاد است و عمل به آن عمل به ظن بدون يقين است ، و اجماع حاكم بر عدم جواز نسبت سهو است به انبيا .\r\nو همچنين اگر عقل و نقل معارضه نمايند در حكمى از احكام ، عقل را مقدم دارند و نقل را تأويل نمايند اگر ممكن شود ، و اگر نه نقل را طرح كنند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nو همچنين روايت صحيحه كه شيخ طائفه ( رحمه الله ) از زراره روايت كرده كه سؤال كردم از حضرت امام جعفر صادق عليه السّلام كه آيا حضرت رسالت هرگز سجده سهو به جا آوردند ؟ فرمودند : نه ، دلالت قويّه دارد كه سهو از براى ايشان نبود ؛ و نسيان را جايز نبايد دانست از اينكه نسيان از صفات جهل است و جهل ضد عقل است و امام حقيقت عقل است . . . . ( خصائص فاطميه ص 326 ، ط 1 ) .\r\n\r\nكلمهء 379\r\nقيصرى در شرح فصوص الحكم به نام مطلع خصوص الكلم في معانى فصوص الحكم ، و ابن تركه در شرح قواعد التوحيد به نام تمهيد القواعد ، و نيز در صحف عرفانى ديگر از قدوه ملك و ملكوت ، كشّاف حقايق امام به حق ناطق ، حضرت جعفر بن محمد صادق عليهما السّلام در توحيد صمدى بدين صورت روايت فرموده‌اند : « إنّ الجمع بلا تفرقة زندقة ، و التفرقة بدون الجمع تعطيل ، و الجمع بينهما توحيد » .\r\n( شرح قيصرى ، ط 1 ، چاپ سنگى ، ص 209 ، شرح فصّ اسماعيلى ؛ تمهيد القواعد ، ط 1 ، چاپ سنگى ، ص 74 ) .\r\nعارف بزرگ مرحوم آقا ميرزا محمد رضا قمشه‌اى در بيان حديث مذكور كه از غرر احاديث است تعليقه‌اى بر تمهيد دارد كه مخطوط آن در تصرّف راقم محفوظ است ، و آن بدين صورت است :\r\nذهبت طائفة من المتصوفة إلى أنّ الوجود حقيقة واحدة لا تكثّر فيها و لا تشأن لها ، و ما يرى من الممكنات المتكثرة أمور موهومة باطلة الذوات كثاني ما يراه الأحول ؛ و هذا زندقة و جحود و نفي له تعالى ، لأنّ نفي الممكنات يستلزم نفي فاعليته تعالى ، و لمّا كان فاعليته تعالى نفس ذاته فنفي فاعليته يستلزم نفي ذاته ، و إليه أشار عليه السّلام بقوله : « إنّ الجمع بلا تفرقة زندقة » .\r\nو ذهبت طائفة أخرى منهم الى أنّ الممكنات موجودة متكثّرة ، و لا جاعل و لا فاعل لها خارجا عنها ، و الوجود المطلق متّحد بها بل هو عينها ؛ و هذا إبطال لها و تعطيل لها في\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nوجودها ؛ فإنّه حينئذ لا معطي لوجودها ، لأنّ المفروض أن لا واجب خارجا عنها ، و الشيء لا يعطى نفسها ، و لا يوصف الممكن بالوجوب الذاتى . و اليه أشار عليه السّلام بقوله :\r\n« و التفرقة بدون الجمع تعطيل » .\r\nو يظهر من ذلك البيان أنّ كلا القولين يشتمل على التناقض ؛ لأنّ الجمع بلا تفرقة يستلزم نفي الجمع ، و التفرقة بدون الجمع يستلزم نفي التفرقة . انتهى بيانه .\r\nراقم گويد : رسالة أنّه الحق ما را كه مكرر به طبع رسيده است در بيان توحيد صمدى كه توحيد قرآنى است اهميّت بسزا است .\r\n\r\nكلمهء 380\r\nعلّامه قيصرى در شرح فصّ آدمى فصوص الحكم فرمايد :\r\nالعلّة الغائية من ايجاد الحادث عرفان الموجد ، كما قال تعالى :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  و العبادة تستلزم معرفة المعبود و لو بوجه ، مع أنّ ابن عبّاس ( رضي اللّه عنه ) فسّرها هنا بالمعرفة ، و لا يعرف الشيء إلّا بما فيه من غيره ، لذلك قال عليه السّلام حين سئل بم عرفت اللّه ؟ : « عرفت الأشياء بالله » أي عرفته به أوّلا ثم عرفت به غيره . و لمّا كان وجوده من غيره صار أيضا وجوبه بغيره . و غير الإنسان من الموجودات و إن كان متّصفا بالوجوب لكن لا صلاحيّة له بظهور جميع الكمالات فيه : ( ط 1 ، چاپ سنگى ، ص 84 ) .\r\nيعنى : علّت غائيه از ايجاد حادث ، عرفان موجد است چنان كه حق تعالى فرموده است :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  و عبادت مستلزم معرفت معبود است اگر چه معرفت به كنه آن نباشد يعنى معرفت بوجه باشد ، با اين كه ابن عباس عبادت را در اين آيه به معرفت تفسير كرده است : « ليعبدون أي ليعرفون » . و چيزى شناخته نمىشود مگر بدانچه از او در غير اوست ، از اين جهت چون از حضرت رسالت پرسيدند كه خداى را به چه شناختى ؟ گفت : « عرفت الأشياء باللّه » يعنى اول خداى را به خدا شناختم بعد از آن به دو شناختم غير او را . و چون وجود حادث از غير اوست بايد كه وجوب او نيز به غيرش باشد ، و غير انسان از\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nموجودات اگر چه متّصف به وجود است لكن غير او را صلاحيّت ظهور جميع كمالات در وى نيست .\r\nفي الحديث القدسى : « كنت كنزا مخفيا فأحببت أن أعرف فخلقت الخلق لكي أعرف » .\r\nو عن الإمام جعفر بن محمد الصادق عليه السّلام قال : « خرج علي بن الحسين عليه السّلام على أصحابه فقال : أيّها النّاس إنّ اللّه ( جلّ ذكره ) ما خلق العباد إلّا ليعرفوه ، و إذا عرفوه عبدوه . . . » . به تفسير بيان السعادة و صافى رجوع شود .\r\nتبصره : دو مطلب بسيار گرانقدر از اين كلمه عليا مستفاد است : يكى توحيد صمدى ، و ديگرى سرّى از اسرار « من عرف نفسه فقد عرفه ربّه » . فتدبّر .\r\n\r\nكلمهء 381\r\nصولى ( محمد بن يحيى صولى متوفى 335 ه ق ) در ادب الكتّاب ( ص 31 ، ط قاهره ) در موضوع اصل كتابت  بِسْمِ اللَّهِ الرَّحْمنِ الرَّحِيمِ  و ابتداء آن گويد :\r\nسألت أبا خليفة الفضل بن حباب الجمحى عن ابتداء الكتاب ب  بِسْمِ اللَّهِ الرَّحْمنِ الرَّحِيمِ  ، فقال : سأل ابن عائشة عبيد اللّه بن محمد بن حفص عن ذلك ؟ فقال : « حدّثني أبي أنّ قريشا كانت تكتب في جاهليتها « باسمك اللهم » و كان النبي صلّى اللّه عليه و آله و سلّم كذلك ، ثم نزلت سورة هود و فيها  بِسْمِ اللَّهِ مَجْراها وَ مُرْساها  فأمر النبي صلّى اللّه عليه و آله و سلّم بأن يكتب في صدر كتبه  بِسْمِ اللَّهِ  ، ثمّ نزلت في سورة بني اسرائيل  قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  فكتب  بِسْمِ اللَّهِ الرَّحْمنِ  ، ثم نزلت في سورة النمل  إِنَّهُ مِنْ سُلَيْمانَ وَ إِنَّهُ بِسْمِ اللَّهِ الرَّحْمنِ الرَّحِيمِ  فجعل ذلك في صدر الكتب الى الساعة ، و كتب  بِسْمِ اللَّهِ الرَّحْمنِ الرَّحِيمِ  في أوّل كل سورة من القرآن إلّا في أوّل سورة التوبة » . . . .\r\nحق اين است كه كريمه  بِسْمِ اللَّهِ الرَّحْمنِ الرَّحِيمِ  يك بار نازل شده است و مفتتح همه كتب آسمانى پيمبران است ، همان گونه كه باب رحمت ورودى مدينه حكمت\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nقرآن فرقان است ، و جزء سورهء توبه هر سوره مصدّر بدان است ، و بزرگترين آيت قرآن است .\r\nو في الكافي للكليني باسناده عن فرات بن أحنف عن أبي جعفر عليه السّلام قال سمعته يقول :\r\n« أوّل كل كتاب نزل من السماء  بِسْمِ اللَّهِ الرَّحْمنِ الرَّحِيمِ  . . . » ( وافى ، ط 1 ، رحلى ، م 5 ، ص 99 ) .\r\nو في تفسير مجمع البيان للطبرسي : « قوله تعالى  بِسْمِ اللَّهِ الرَّحْمنِ الرَّحِيمِ  اتّفق أصحابنا أنّها آية من سورة الحمد و من كلّ سورة . . . » .\r\nو في الباب 376 من الفتوحات المكية للشيخ الأكبر الطائي : « البسملة من القرآن بلاشك عند العلماء باللّه ، و تكرّرها في السور كتكرر ما يكرّر في القرآن من سائر الكلمات » . آنچه در أدب الكتّاب آمده است حكايتى ساخته و بافته است .\r\nصحيفه‌اى به اسم روح و ريحان و جنّت نعيم در تفسير بسم اللّه الرحمن الرحيم در دست تصنيف و تحرير است ، اميد است كه اين باب رحمت به روى همه باز باشد و كارگشاى اهل راز باشد تا  بِسْمِ اللَّهِ الرَّحْمنِ الرَّحِيمِ  ذكر لسان است و سخن از آن در ميان است .\r\n\r\nكلمهء 382\r\nامام امير المؤمنين على عليه السّلام فرموده است : « ظهرت الموجودات عن بسم الله الرحمن الرحيم » . ( بحر المعارف ، مولى عبد الصمد همدانى ، ط 1 ، چاپ سنگى ، ص 374 ) .\r\nروزى يكى از رفقاى درس و بحث اين كمترين به مصداق كريمه  لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ  برايم حكايت كرده كه در عالم خواب اين جمله بر وى الهام شده است : « بسم اللّه الرحمن الرحيم كليد تنزّل حقايق از غيب به شهادت است » .\r\nشيخ اكبر محيى الدين طائى حاتمى در رسالهء الدرّ المكنون و الجوهر المصون في علم الحروف گويد :\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nاعلم أنّ منزلة  بِسْمِ اللَّهِ الرَّحْمنِ الرَّحِيمِ  من العارف بمنزلة « كن » من الباري ( جلّ و علا ) . و من فاته في هذا الفن سرّ  بِسْمِ اللَّهِ الرَّحْمنِ الرَّحِيمِ  فلا يطمع أن يفتح عليه بشيء ؛ فإنّها الباب المفتوح و السرّ الممنوح و فضائلها جمّة لا يعلمها سائر الأمّة .\r\nو نيز در همان صحيفه نوريه افاده فرموده است :\r\nمن تلا  بِسْمِ اللَّهِ الرَّحْمنِ الرَّحِيمِ  عدد قواه الظاهرة و هي 786 ، ثم صلّى على النبيّ و آله 132 فإنّه لا يسأل اللّه شيئا إلّا أعطاه ، و إن واظب على ذلك يوشك أن يكون مستجاب الدعوة .\r\nدر دفتر دل ثبت است كه :\r\n به بسم الله الرحمن الرحيم است * كه عارف در مقام « كن » مقيم است \r\n « كن » اللّه و بسم الله عارف * چه خوش‌وزنند در بحر معارف \r\n چو رحمت امتنانى و وجوبى است * مر عارف راز « كن » حظّ ربوبى است \r\n « كن » عارف كند كار خدايى * به بين اى خواجه خود را از كجايى \r\n « كن » عارف بود امر إلهى * بكن با امر او هر چه كه خواهى \r\n هر آن فتحى كه عارف مىنمايد * به بسم اللّه آن را مىگشايد \r\n گرت شد سرّ بسم اللّه حاصل * مراد تو نشد آنگاه حاصل \r\n مرا از رحمت حق دور بينى * كر و لال و چلاق و كور بينى \r\n\r\nكلمهء 383\r\nإنّ النفس في هذه النشأة صورة الهيولى ، و في النشأة الآخرة هيولى الصور ، و تلك الصور كلّها مثل قائمة بها قيام الفعل بفاعله . و سرّ هذه الكلمة العليا هو أنّ الأعمال مستتبعة للملكات في الدنيا ، و الملكات مستتبعة للأعمال في الآخرة . راجع شرح العين الرابعة و الستين من كتابنا سرح العيون في شرح العيون . ( ط 1 ، ص 795 ) .\r\n\r\nكلمهء 384\r\nدر تمام دوره سال شمسى ، روز و شب آفاق استوايى با هم برابرند ؛ و چون\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nمدارات يوميه عمود بر دو اثر آفاق استوايىاند لاجرم غايت قوس سعه مشرق و سعه مغرب در خط استواء به قدر قوس ميل كلى خواهد بود .\r\n\r\nكلمهء 385\r\nتكذيب البرهان العقلى تكذيب للعقل و النقل جميعا .\r\n\r\nكلمهء 386\r\nالفرق بين الكل و الكلى من وجوه :\r\nأحدها أنّ الكل موجود في الخارج دون الكلّي ، و إنّما الموجود فيه هو الشخص .\r\nو ثانيها أنّ أجزاء الكلّ متناهية لا محالة ، بخلاف جزئيات الكلي ؛ فإنّها يمكن أن تكون غير متناهية .\r\nو ثالثها أنّ الكلّي جزء لجزئياته بخلاف الكلّ ؛ فإنّه ليس جزءا من أجزائها .\r\nو رابعها أنّ الكل ينعدم بانعدام جزء منه بخلاف الكلى ؛ فإنّه لا ينعدم بانعدام جزئي من جزئياته .\r\nو خامسها أنّ اسم الكلّي و حدّه يصدق على كل من جزئياته ، بخلاف الكل ؛ فإنّ اسمه و حدّه غير صادق على جزئه .\r\nو سادسها أنّ تصوّر الكل موقوف على تصوّر أجزائه بخلاف الكلي ؛ فإنّ تصوّره ليس بمتوقّف على تصوّر جزئياته .\r\n\r\nكلمهء 387\r\nالنفس حياة الجسم كما أنّ العقل حياة النفس .\r\n\r\nكلمهء 388\r\nاز حركت حبّى و تجدّد امثال و حركت جوهرى دانسته مىشود كه حركت حيات و وجود است و ما با حركت و در حركت و نظام حركتيم .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nكلمهء 389\r\nطريق استخراج مطالب از 1 / 3 5 / 3 6 / 2 1 / 3 1 / 1 4 / 3 5 / 2 كه اصحّ طرق است اين است كه : أولا قرآن مجيد را به دست گرفته آية الكرسى و آيه  وَ عِنْدَهُ مَفاتِحُ الْغَيْبِ  را بخواند ، و ده مرتبه صلوات ؛ و بعد از آن بگويد : « اللهمّ إنّي تفألت بكتابك المنزل على محمّد ( صلّى اللّه عليه و آله ) و توكّلت عليك ؛ فأرني من كتابك ما هو المكتوم من سرّك المخزون في علمك ، اللهم أرني الخير خيرا حتى أتّبعه ، و أرني الباطل باطلا حتى اجتنبه ، اللهم يا من يعلم اهد من لا يعلم » . و بعد از آن قرآن مجيد را گشوده از صفحه دست راست آنچه لفظ جلاله باشد شماره نموده به عدد آن ورق از دست چپ بشمارد ، و بعد عدد آن سطور دست چپ را شمرده سطر آخر را به حذف مكرّرات بنويسد به حروف مقطّعه ، و چون سطر به اتمام رسيد بيّنات حروف مرقومه را گرفته آن را نيز به حذف مكرّرات در آخر سطر قلمى نمايد ، و بعد از آن تكسير نمايد تا به حدّى كه زمام حاصل شود - يعنى سطر آخر تكسير مطابق شود با سطر اول - و بعد از آن ملاحظه حروف مقطّعه نمايد دو تا دوتا ، سه تا سه تا ، چهار تا چهارتا ، پنج تا پنج تا ؛ و اگر ضميرى باشد يا حرفى از حروف زوايد تا شش حرف و هفت حرف هم به تركيب و امتزاج در آورد به نحوى كه مثلا چهار حرفى را به شانزده تركيب توان امتزاج داد ، هر چه از آن ناطق شود در تحت سطرى قلمى نمايد تا به آخر زمام ، و بعد از آن مجموع را جمع نموده ترجمه فارسى در تحت آن قلمى نمايند اگر عارف به ترجمه عربى باشد ، و إلّا همان ألفاظ عربيه را به عارف عربى عرض نموده به ترجمه آن عمل نمايد ، و اين 1 / 1 2 / 3 1 / 1 5 / 1 6 / 2 1 / 1 6 / 2 4 / 3 7 / 2 5 / 3 3 / 3 2 / 1 1 / 1 5 / 1 6 / 4 4 / 1 2 / 1 1 / 2 8 / 3 3 / 3 6 / 2 1 / 1 2 / 1 4 / 2 1 / 1 1 / 1 4 / 4 4 / 4 1 / 2 1 / 1 3 / 3 1 / 4 1 / 1 1 / 1 4 / 3 2 / 2 7 / 2 6 / 4 .\r\nو بدان كه جناب سيد على خان مدنى ( رضوان اللّه عليه ) در شرح دعاى سى و سوم از رياض السالكين في شرح صحيفة الإمام سيّد الساجدين عليه السّلام همه وجوه و صور انواع استخاره را به نحو استقصا و استيفا بيان فرموده است ، از آن جمله از\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nسيد ابن طاوس ( على بن طاوس ) نقل كرده است كه :\r\nمن أراد الاستخارة بالقرآن المجيد فليقرأ آية الكرسي الى  هُمْ فِيها خالِدُونَ  ، و آية  وَ عِنْدَهُ مَفاتِحُ الْغَيْبِ لا يَعْلَمُها  الى  مُبِينٍ  ، ثم يصلّى على النبي عشرا ، ثم يدعو بهذا الدعاء : « اللهم انّي توكلت عليك و تفألت بكتابك فأرني ما هو المكتوم في سرّك المخزون في غيبك يا ذا الجلال و الاكرام ، اللهم أنت الحقّ و أنزلت الحقّ بمحمد صلّى اللّه عليه و آله و سلّم اللهم أرني الحق حقا حتى اتبعه و أرني الباطل باطلا حتى اجتنبه برحمتك يا ارحم الراحمين » ثم تفتح المصحف و تعدّ الجلالات من الصفحة اليمنى و تعدّ بعدد الجلالات اوراقا من الصفحة اليسرى ، ثمّ تعد الاسطر بعدد الأوراق من الصفحة اليسرى فما يأتي بعد ذلك فهو بمنزلة الوحي .\r\nنگارنده حسن حسن‌زاده آملى گويد كه كأن دستور سيّد تسهيل وجه نخستين است كه اصحّ طرق است و آن را شأن و اهميّتى بسزاست فتدبّر .\r\n\r\nكلمهء 390\r\nبه عنوان آگاهى و هشدارى مر سالك مبتدى را عرض مىشود كه وهم مدرك معانى جزئيه است ، و صنع خيال صورتگرى است ، و هر يك در معانى حقّه تصرّف مىكند ، و خيال آنها را به صورتى ارائه مىدهد . بنابراين اگر براى سالكى در اثناى رياضت و سلوك چه در خواب و چه در بيدارى تمثّلى روى آورده و آن مثال را خدايش پنداشته است ، بداند كه قوه خيال شيطنت كرده و او را خدايش ارائه داده است .\r\nنظير آنچه را كه فاضل حسين ميبدى در فتح سوم فاتحه ثانيه مدخل شرح ديوان منسوب به امام امير المؤمنين على عليه السّلام آورده است كه ( ط 1 ، چاپ سنگى ، ص 25 ) :\r\n عاشقى ديد از دل پرتاب * حضرت حق تعالى اندر خواب \r\n دامنش را گرفت آن غم خور * كه ندارم من از تو دست دگر \r\n چون درآمد ز خواب خوش درويش * ديد محكم گرفته دامن خويش \r\n\r\n","description":"","footnote":"","page_name":" 492 ","page_number":492},
  {"content":"\r\n\r\nغرض اين كه به حكم مبرم و محكم قاضى عقل ناصع ، حقّ مطلق به اطلاق وجود صمدى حقيقى ( تعالى شأنه ) در هيچ صقع كلمات وجودى امكانى ، صورت‌پذير نيست و متمثّل نمىشود ، و از رويداد اين گونه احوال بايد به موازين اصيل معارف توحيدى رجوع شود تا حق از باطل و سره از ناسره تميز داده شود ؛ چنان كه سالكى در اثناى سلوك شنيده است كه به او مىگويند : « ما تكليف را از تو برداشته‌ايم » ، آن سالك عارف آگاه فهميد كه اين القاء سبّوحى و نداى رحمانى نيست ، بلكه وسواس خنّاس و دمدمه شيطانى است ، لذا در جوابش گفت :\r\n« اى عدو اللّه من بنده خدايم و اينجا دار تكليف است ، چگونه تكليف از من برداشته شده است » ؟ فتبصّر .\r\n\r\nكلمهء 391\r\nاز جمله تحقيقاتى كه در حكمت متعاليه اعنى اسفار آمده است و بايد آنها را متمّم مسائل منطقى قرار داد :\r\n1 - حمل اولى ذاتى ، و حمل شايع صناعى كه متمم اقسام تناقض است - يعنى در تناقض نه وحدت شرط است - و در كتب منطقى گفته‌اند در تناقض هشت وحدت شرط است ، چنان كه در اين بيت جمع است :\r\n در تناقض هشت وحدت شرط دان * وحدت موضوع و محمول و مكان \r\n وحدت شرط و اضافه جزء و كل * قوه و فعل است در آخر زمان \r\n( اسفار ، ط 1 رحلى ، ج 1 ، ص 72 : « اعلم أنّ حمل شيء على شيء . . . » ؛ ج 1 به تصحيح و تعليق نگارنده ، ص 492 ) .\r\n2 - قضاياى حمليّه بتّيه ، و قضاياى حمليه غير بتّيه كه متمّم قضاياى منطقى در قضاياى ممتنع الموضوع مثل « شريك البارى ممتنع » ، و « اجتماع النقيضين محال » و نحوهما است . ( اسفار ، ط 1 رحلى ، ج 1 ، ص 76 و 84 ؛ و به تصحيح و تعليق نگارنده ج 1 ، ص 515 ، و ص 568 ) .\r\n3 - تحقيق در اين كه قضيه سالبه با انتفاء موضوع هم صادق است كه در كتب\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمنطقى چنين بيانى نشده است ، و تفاوت بين آنچه كه در منطق گفته آمد و در اين كتاب - اعنى اسفار - بسيار است . ( اسفار ، ط 1 ، ج 1 ، ص 91 ؛ و به تصحيح و تعليق نگارنده ج 1 ، ص 598 ) .\r\n4 - فيلسوف با قضاياى موجبه كار دارد كه حاكى از تحقق نفس الأمرى احوال كلمات وجوديه‌اند ، نه با قضاياى سالبه ؛ لذا قضاياى سالبه نفسيّت ندارند و ناظر به همان نسبتهاى موجبات‌اند ، پس سوالب رابطى نيستند چنان كه موجبات رابطىاند يعنى وجود مستقل محمولى دارند . ( اسفار ، ط 1 ، ج 1 ، ص 89 ، و به تصحيح و تعليق نگارنده ج 1 ، ص 589 ، فصل في أنّ العدم ليس رابطيا . . . ) .\r\n5 - فصول حقيقى ، انحاء وجودات‌اند به تفصيلى كه در نثر الدرارى على نظم اللآلى تقرير و تحرير كرده‌ايم ( ط 1 ، ص 205 ) .\r\n6 - حدودى را كه منطقى در معرّف ، حدّ تامّ و حدّ ناقص مىداند ؛ در حقيقت رسوم‌اند نه حدود ، هم به حكم شماره پنج ، و هم به تفصيلى كه در فصل سيزدهم مرحله دوم اسفار گفته آمد ( ط 1 رحلى ، ج 1 ، ص 96 ؛ و به تصحيح و تعليق نگارنده ، ج 1 ، ص 624 « في أنّ حقائق الأشياء . . . » ) ؛ و هم در فصل پنجم مرحله چهارم اسفار ( ط 1 رحلى ، ج 1 ، ص 116 ؛ و به تصحيح و تعليق نگارنده ج 2 ، ص 30 ، « فصل في معرفة الفصل . . . » ) ؛ و به خصوص تصريح جناب شيخ رئيس در تعليقات ( ط مصر ، ص 137 ، تعليقه خفرى ) كه اين حدود منطقى رسوم‌اند :\r\nو الأشياء التي يؤتي بها على أنها فصول فانها تدلّ على الفصول و هي لوازمها ، و ذلك كالناطق ؛ فإنّه شيء يدل على الفصل المقوّم للإنسان ، و هو معنى أوجب له أن يكون ناطقا . و التحديد به مثل هذه الأشياء يكون رسوما لا حدودا حقيقية . . . » .\r\nو بالأخصّ فصل سى و سوم مسلك سوم اسفار ( ج 1 ، ص 1 رحلى ، ص 237 ) .\r\n7 - نامى كه در نبات و حيوان و انسان است ، در سنّ پيرى آنها نامى نيست ولى صورت آنها باقى است ، بايد در بحث اخذ جنس در نوع كه در كتب منطقى معنون\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nاست تكميل شود . ( اسفار ، ط 1 رحلى ، ج 1 ، ص 229 ، س 30 ) .\r\n\r\nكلمهء 392\r\nمتأله سبزوارى را در بيان موضوع قضيه محصوره ، تعبيرى لطيف در اوائل طبيعيات شرح حكمت منظومه ( ط ناصرى ، ص 207 ) است كه : « موضوع المحصورة كأنّه برزخ بين الكثرة المحضة التفصيليّة ، و الوحدة التي في موضوع الطبيعيّة » .\r\nو در بيان موضوع قضيه ياد شده در لآلى ( ص 249 به تصحيح و تعليق راقم ) فرموده است :\r\n و الحكم في المحصورة أيضا جرى * على الطبيعة بحيث قد سرى \r\n أفرادها إذ لو على أفرادها * لم يمكن إذ ليس انتهت أعدادها \r\n و غص لموضوع الحقيقيات * فانظر الى العنوان و المرآةِ \r\n\r\nكلمهء 393\r\nنظر اين كمترين در حقيقت جسم طبيعى و هيولاى آن اين است كه در درر القلائد على غرر الفرائد - كه تعليقاتم بر حكمت منظومه متأله سبزوارى است - در تعليقه‌اى بر اوائل طبيعيات آن بدين عبارت گفته‌ام :\r\nالجسم الطبيعي مؤلّف من الأجزاء الذرية على الوجه الوجيه الذي بيّنه علماء الطبيعة في كتبهم الفنّيّة ؛ فبعد ما تحقّق عندك ما هو حقيقة الجسم الطبيعي حصلت لك المعرفة بحقيقة الهيولى الطبيعية ، فتنتقل انتقالا علميا بأنّ الهيولى هيأة و صفة تحدث في الجسم الطبيعي المؤلّف من الأجزاء الذرية قابلة لعروض احوال طارئة عليه فالجوهر الحامل للصورة يسمى هيولى باعتبار القبول ، كما أنّ النّفس تسمّى نفسا باعتبار تدبيرها للبدن مثلا ؛ و هذا هو القول الصواب و فصل الخطاب في الباب بلا ارتياب .\r\n\r\nكلمهء 394\r\nهر موجود ازلى ابدى است ؛ أما هر موجود ابدى ، ازلى نيست چنان كه نفس\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nناطقه انسانى به حسب گوهر ذاتش موجود ابدى مىگردد ، ولى موجود ازلى نيست .\r\n\r\nكلمهء 395\r\nمتن طبيعت مادّى و سرشت و تاروپود آن در تبدّل و جنبش و دگرگونى است كه يك آن آرام ندارد ، و در عين حركت طبيعت ، وحدت و ثبات صورت و جمال و زيبايى هر موجود طبيعى از آغاز تا انجام در تحت تدبير متفرد به جبروت به تجدّد امثال محفوظ است .\r\n\r\nكلمهء 396\r\nمثلى معروف بر سر زبانها داير است كه « هرّ را از برّ تميز نمىدهد » يا « فرق ميان هر و بر را نمىگذارد » . شخصى مدّعى فضل مىگفت : « هرّ را از نرّ تمييز نمىدهد » كه « برّ » با با را « نرّ » با نون مىگفت ، و چون به ريشه مثل آگاهى نداشت بر اين گمان بود كه هرّ و نرّ ناظر به  بِسْمِ اللَّهِ الرَّحْمنِ الرَّحِيمِ  است .\r\nاين مثل از امثال تازى است ؛ در شرح ابو منصور موهوب بن احمد جواليقى بر ادب الكاتب ابن قتيبه آمده است :\r\nو قولهم : « ما يعرف هرّا من برّ » قال الفرّاء : الهر العقوق و البر اللطف . و المعنى لا يعرف برّا من عقوق . و قال خلد بن كلثوم : الهر السنور و البر الجرذ . و قال ابن الأعرابي :\r\nما يعرف هارا من بار لو كتبت له . و قال أبو عبيدة : ما يعرف الهرهرة من البربرة ، و الهرهرة صوت الضأن و البربرة صوت المعز » . ( ط مصر ، ص 153 ) .\r\nادب الكاتب ياد شده يكى از چهار كتاب اركان ادبى عربى است ، سه ديگر :\r\nكامل مبرد ، و بيان و تبيين جاحظ ، و امالى قالى است .\r\nابن خلدون در مقدمه تاريخ پيرامون موضوع « علم الأدب » گويد :\r\nو سمعنا من شيوخنا في مجالس التعليم أنّ اصول هذا الفنّ و أركانه أربعة دواوين ، و هي : أدب الكاتب لابن قتيبة ، و كتاب الكامل للمبرّد ، و كتاب البيان و التبيين\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nللجاحظ ، و كتاب النوادر لأبي القالي البغدادي ؛ و ما سوى هذه الأربعة فتبع لها و فروع عنها . ( ط مصر ، ص 553 ) .\r\nتبصره : در مقدمه ياد شده به جاى أدب الكاتب ، أدب الكتّاب آمده است و لكن ادب الكتّاب از محمد بن يحيى صولى ( متوفى 335 ه ) است نه از ابن قتيبه ، و اين غلط از طبع و نشر است نه از ابن خلدون .\r\n\r\nكلمهء 397\r\n« كان » در اصطلاح نحات از افعال ناقصه است كه رفع اسم مىدهد و نصب خبر ؛ و طايفه حكيمان و عارفان آن را « كلمه وجوديه » گويند ، و از آن تعبير به « حرف وجودى » نيز مىكنند ، چنان كه شيخ اكبر در آخر فص موسوى فصوص الحكم گويد : « لأنّ « كان » حرف وجودي » . و شيخ رئيس در فصل چهارم از مقاله نخستين از فن سوم از جمله اولى در منطق شفاء گويد : « و الكلمات الوجودية هي كقولنا : صار يصير ، و كان يكون . . . » ( ط مصر ، ج 1 ، ص 28 و 29 ) ؛ چنان كه در علم منطق ، كان و اخوات آن را « ادات زمانى » گويند . متأله سبزوارى در لئالى فرموده است :\r\n و ما رأى الأديب فعلا ناقصا * ففي القضايا هو ربط خالصا \r\n زماني الأدات عند المنطقي * بين اصطلاح الفرقتين فرّق \r\nبه نثر الدراري على نظم اللآلي ( ص 111 ) كه تعليقات نگارنده بر لآلى منتظمه متأله سبزوارى است رجوع شود .\r\n\r\nكلمهء 398\r\nشيخ صدوق در كتاب من لا يحضره الفقيه فرموده است :\r\nذكر شيخنا محمد بن الحسن بن احمد بن وليد ( رضي الله عنه ) عن سعد بن عبد الله أنه كان يقول : لا يجوز الدعاء في القنوت بالفارسية ؛ و كان محمد بن الحسن الصفار يقول :\r\nإنه يجوز و الذي أقول به : إنّه يجوز لقول أبي جعفر الثاني عليه السّلام - أي الإمام\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمحمّد التقيّ عليه السّلام - : « لا بأس أن يتكلم الرجل في صلاة الفريضة بكل شيء يناجي ربه عزّ و جلّ » و لو لم يرد هذا الخبر أيضا لكنت أجيز بالخبر الذي روي عن الصادق أنّه قال :\r\n« كل شيء مطلق حتى يرد فيه نهي و النهي عن الدعاء بالفارسية في الصلاة غير موجود . » و الحمد للّه .\r\nچنان كه از عبارت صدوق ظاهر است ، اطلاق جواز قنوت به فارسى را مىرساند چه در صلات مفروضه و چه مندوبه و چه زبان فارسى و چه غير آن يعنى هر زبانى كه عجمى و غير عربى است ؛ چنان كه جواز مناجات و دعا به غير عربى را در ساير احوال مصلى نيز مىرساند .\r\nدر شرح حال آقا ميرزا جواد ملكى تبريزى آورده‌اند كه در قنوت نوافل مكرر اين شعر را مىخواند :\r\n زان پيشتر كه عالم فانى شود خراب * ما را ز جام بادهء گلگون خراب كن \r\nعمل آقا ميرزا جواد وجه جمع بين قولين مذكورين است كه « لا يجوز الدعاء في القنوت بالفارسية في الصلاة المفروضة ، و يجوز في النافلة » .\r\nدر العروة الوثقى گويد :\r\nيجوز الدعاء في القنوت بالفارسية و نحوها من اللغات غير العربية و إن كان لا يتحقق وظيفة القنوت إلّا بالعربي ، و كذا في سائر أحوال الصلاة و أذكارها ، نعم الأذكار المخصوصة لا يجوز إتيانها به غير العربي .\r\n\r\nكلمهء 399\r\nاين كلمه در منقبت حضرت قمر بنى هاشم سردار رشيد و علمدار وفادار امام حسين ، ابو الفضل العبّاس عليهما السّلام سرودهء جناب فاضل آقاى سيد محمد على رياضى يزدى است :\r\n اى حَرمَت قبلهء حاجات ما * ياد تو تسبيح و مناجات ما \r\n تاج شهيدانِ همه عالمى * دست على ماه بنى هاشمى \r\n ماه كجا روى دلاراى تو * سرو كجا قامت رعناى تو \r\n\r\n","description":"","footnote":"","page_name":" 498 ","page_number":498},
  {"content":"\r\n\r\n ماه و درخشنده‌تر از آفتاب * مطلع تو جان و تن بوتراب \r\n همقدم و قافله سالار عشق * ساقى عشاق و علمدار عشق \r\n سرور و سالار سپاه حسين * داده سر و دست به راه حسين \r\n عمّ امام و اخ و ابن امام * حضرت عبّاس عليه السّلام \r\n اى علم كفر نگون ساخته * پرچم اسلام برافراخته \r\n مكتب تو مكتب عشق و وفاست * درس الفباى تو صدق و صفاست \r\n مكتب جان بازى و سربازى است * بىسرى آنگاه سرافرازى است \r\n شمع شده ، آب شده ، سوخته * روح ادب را ادب آموخته \r\n آب فرات از ادب تست مات * موج زند اشك به چشم فرات \r\n ياد حسين و لب عطشان او * و إن لب خشكيدهء طفلان او \r\n تشنه برون آمده از موج آب * اى جگر آب برايت كباب \r\n ساقى كوثر پدرت مرتضى است * كار تو سقّائى كرب و بلاست \r\n مشك پر از آب حياتت بدوش * طفل حقيقت ز كفت آب نوش \r\n درگه والاى تو در نشأتين * هست در رحمت و باب حسين \r\n هر كه به دردى به غمى شد دچار * گويد اگر يك صد و سى و سه بار \r\n اى علم افراخته در عالمين * اكشِف يا كاشِفَ كَربِ الحُسَين \r\n از كرم و لطف جوابش دهى * تشنه اگر آمده آبش دهى \r\n چون نهم ماه مُحرّم رسيد * كار بدانجا كه نبايد كشيد \r\n از عقب خيمهء صدر جهان * شاه فلك جاه ملك پاسبان \r\n شمر بآواز ترا زد صدا * گفت كجايند بَنُو اختِنا \r\n تا برهانند ز هنگامه‌ات * داد نشان خطّ امان نامه‌ات \r\n رنگ پريد از رخ زيباى تو * لرزه بيفتاد بر اعضاى تو \r\n من به امان باشم و جان جهان * از دم شمشير و سنان بىامان \r\n دست تو نگرفت امان‌نامه را * تا كه شد از پيكر پاكت جدا \r\n\r\n","description":"","footnote":"","page_name":" 499 ","page_number":499},
  {"content":"\r\n\r\n مُزد تو زين سوختن و ساختن * دست سپر كردن و سر باختن \r\n دست تو شد دست شه لا فتى * خطّ تو شد خطّ امان خدا \r\n چار امامى كه ترا ديده‌اند * دست عَلَم‌گير تو بوسيده‌اند \r\n طفل بُدى مادر والاگُهر * بُردت تا ساحت قدس پدر \r\n چشم خداوند چو دست تو ديد * بوسه زد و اشك ز چشمش چكيد \r\n با لب آغشته به زهر جفا * بوسه به دست تو زده مجتبى \r\n ديد چو در كرب و بلا شاه دين * دست تو افتاده به روى زمين \r\n خم شد و بگذاشت سرِ ديده‌اش * بوسه بزد با لب خشكيده‌اش \r\n حضرت سجّاد هم آن دست پاك * بوسه زد و كرد نهان زير خاك \r\n مطلع شعبان همايون اثر * بر ادب تُست دليلى دگر \r\n سوّم اين ماه چو نور اميد * شعشعهء صبح حسينى دميد \r\n چارم اين مه كه پر از عطر و بوست * نوبت ميلاد علمدار اوست \r\n شد به هم آميخته از مشرقين * نور أبا الفضل و شعاع حسين \r\n اى به فداى سر و جان و تنت * وين ادب آمدن و رفتنت \r\n وقت ولادت قدمى پشت سر * وقت شهادت قدمى پيشتر \r\n* * *\r\n مدح تو اين بس كه شه مُلك جان * شاه شهيدان و امام زمان \r\n گفت به تو گوهر والانژاد * جان برادر به فداى تو باد \r\n شه چو به قربان برادر رود * كيست رياضى كه فدايت شود ؟ \r\n\r\nكلمهء 400 [ فصّ حكمة عصمتيّة في كلمة فاطميّة 
  ]\r\nاين كلمه بر وزان فصوص شيخ اكبر و به عنوان تتمّه و فصّ بيست و هشتم آن تأليف شده است كه به مصداق  خِتامُهُ مِسْكٌ  آن را آخرين كلمهء جلد چهارم هزار و يك كلمه نيز قرار داده‌ايم .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ   الْحَمْدُ لِلَّهِ رَبِّ الْعالَمِينَ  فصّ حكمة عصمتيّة في كلمة فاطميّة قوله ( سبحانه ) :  سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ . \r\nو الأزواج ذات مصاديق لا تحصى :\r\nمنها : العقل الكلّ و النفس الكلّية .\r\nو منها العلم و العمل . و إن شئت قلت : العلم روح و العمل جسده ، فللعلم علوّ المكانة ، و للعمل علوّ المكان . و العلم مقوّم روح الإنسان و مشخّصه ، و العمل مشخّص بدن الإنسان من حيث هو بدنه . و العقل العملي تابع للعقل النظري ، قوله ( صلّى اللّه عليه و على آله و سلّم ) : « العلم إمام العمل و العمل تابعه » .\r\nو منها السماء و الأرض .\r\nو منها الوجود و الماهيّة .\r\nو منها المذكّر و المؤنث من كل حيوان .\r\nو منها الروح و البدن ، و يشبه أن يتولّد الروح من نطفة الذكر ، و البدن من نطفة الأنثى .\r\nو منها ما تنبت الأرض مطلقا كالنخلة مثلا حيث إنّ الأنثى منها تحتاج إلى اللقاح كما تحتاج المرأة إلى اللقاح ، قوله ( تعالى شأنه ) :  وَ أَرْسَلْنَا الرِّياحَ لَواقِحَ  . و في الخبر « أكرموا عمّتكم النخلة » و إنّما كانت عمّة الإنسان لما في الأثر الصادقي من أنّها خلقت من فضلة طين آدم عليه السّلام .\r\nو منها المرخ و العفار ، قوله سبحانه :  الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ  و قوله سبحانه :    أَ فَرَأَيْتُمُ النَّارَ الَّتِي تُورُونَ أَ أَنْتُمْ أَنْشَأْتُمْ شَجَرَتَها أَمْ نَحْنُ الْمُنْشِؤُنَ نَحْنُ جَعَلْناها تَذْكِرَةً وَ مَتاعاً لِلْمُقْوِينَ    أى الشجر الذي تقدح منه النّار . و من أمثال العرب : « فى كل شجر نار و استمجد المرخ و العفار » . و المرخ ذكر و العفار أنثى ، يقطع منهما غصنان\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nمثل السواكين فيسحق المرخ على العفار و هما أخضران يقطر منهما الماء فتنقدح النار باذن اللّه تعالى .\r\nو منها الأعصاب المنشعبة من دماغ الرأس ، فإنّها سبعة أزواج ، و كلّ واحد منها مزدوج من عصبتين .\r\nو نظائرهما ممّا لا تحصى . قوله سبحانه : « و من كل شيء خلقنا زوجين لعلكم تذكرون » .\r\n* * * النكاح سار في الوجود كلّه بالحركة القدسيّة الحبيّة في مراتبه الكلية المنقسمة إلى أنواعه الخمسة الموجبة لإنتاج العوالم المعنوية و الروحية و النفسية و المثالية و الحسيّة على اختلاف صورها ؛ لأنّ هجّير الوجود الجود أزلا و أبدا ، و الوهب و الاتّهاب و الإنتاج تدور ، و الإفاضة و الاستفاضة و طرائف النعم تفور :  يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ  : و الحركة مطلقا حبّية ، و الفيض فائض من الحركة الحبّية .\r\nفأوّل النكاحات الخمسة الكلية هو التوجّه الإلهي الذاتي من حيث الأسماء الأول الأصلية التي هي مفاتيح غيب الهوية الإلهيّة و الحضرة الكونيّة .\r\nثم الاجتماع الأسمائي لإيجاد عالم الأرواح - أي العقول المفارقة - و صورها في النّفس الرحماني المسمّى بالطبيعة الكلية و الصادر الأوّل و الرقّ المنشور و النور المرشوش و ماء الحياة  مِنَ الْماءِ كُلَّ شَيْءٍ حَيٍّ  ، و الأسماء العظام الأخرى .\r\nثم اجتماع الأرواح النورية لإيجاد عالم الأجساد الطبيعيّة و العنصرية .\r\nثم الاجتماعات الأخر المنتجة للمولّدات الثلاث و لواحقها .\r\nو النكاح الخامس يختصّ بالكون الجامع الذي هو مجمع بحري الغيب و الشهادة ، أي الإنسان الكامل .\r\nو من خلق الأزواج و النكاح الساري أنّ اللّه ( سبحانه ) ألّف الروح و النفس الحيوانية ، فالروح بمنزلة الزوج ، و النفس الحيوانيّة بمنزلة الزوجة ، و جعل بينهما تعاشقا ، فما دام في البدن كان البدن حيّا يقظان ، و إذا فارقه لا بالكلية بل تعلّقه باق كان البدن نائما ، و إذا فارقه بالكلّية فالبدن ميّت ، قوله ( تعالى شأنه ) :  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي \r\n\r\n","description":"","footnote":"","page_name":" 502 ","page_number":502},
  {"content":"\r\n\r\n لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى إِنَّ فِي ذلِكَ لَآياتٍ لِقَوْمٍ يَتَفَكَّرُونَ  .\r\n* * * و العلم و العين على أساس التثليث ، كما أنّ أنواع الإدراك ثلاثة ، و هي الإحساس و التخيّل و التعقّل ، و أمّا التوهّم فالوهم كأنّه عقل ساقط . و العلم حصول النتيجة من الأصغر و الأكبر و الأوسط ؛ و العين إيجاد الأعيان فيبتدئ النكاح الساري العيني من الفردية الثلاثة و هي الذات الأحدية ، أي التوجّه الذاتي الإلهي ، و الأسماء الإلهية ، و الطبيعة الكلية التي هي النّفس الرحماني ؛ و هذا هو نكاح الفردية الأولى .\r\nو هكذا في خلق الإنسان مثلا :    فَلْيَنْظُرِ الْإِنْسانُ مِمَّ خُلِقَ خُلِقَ مِنْ ماءٍ دافِقٍ يَخْرُجُ مِنْ بَيْنِ الصُّلْبِ وَ التَّرائِبِ    ففي هذا الخلق أب و أمّ و هيئة خاصّة منهما ، فهو أيضا على أساس التثليث . و الترائب جمع التريبة كالكتائب و الكتيبة ، و هي جدار العظام التي من مقاديم البدن ، و الصلب جدار العظام التي من ظهر البدن سواء كانت الجداران من المرء أو المرأة ، كما أنّ الماء الدافق هو منيّ الرجل و المرأة لمّا امتزجا في الرحم و اتّحدا عبّر عنهما ، و هو مفرد ؛ فهذه الكريمة نحو ما في سورة النحل :  وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً سائِغاً لِلشَّارِبِينَ  .\r\n* * * و الإنسان الكامل سواء كان مذكّرا أو مؤنّثا ثمرة شجر الوجود ، أي غاية حركتي الإيجادية و الوجودية . فسرّ مطلق الإيجاد بل السرّ المخصوص بإيجاد الإنسان هو تكوّن تلك الثمرة من تلك الشجرة ؛ فالمرأة مصنعة الصنع الإلهي ؛ فإنّ الغرض من إيجاد الإنسان و مطلق الإيجاد هو أن يتجلّى الحق المتحقّق بكمال ذاته أزلا و أبدا بالكمال الأسمائي المتوقّف على الظهور ، فهي   كَشَجَرَةٍ طَيِّبَةٍ أَصْلُها ثابِتٌ وَ فَرْعُها فِي السَّماءِ تُؤْتِي أُكُلَها كُلَّ حِينٍ بِإِذْنِ رَبِّها *    نِساؤُكُمْ حَرْثٌ لَكُمْ *    أَ فَرَأَيْتُمْ ما تَحْرُثُونَ أَ أَنْتُمْ تَزْرَعُونَهُ أَمْ نَحْنُ الزَّارِعُونَ *    هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ *   وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً  . الكره بالفتح : المشقّة التي تنال الإنسان من خارج ممّا يحمل عليه بإكراه ، و منه « القيد كره » ؛ و الكره بالضمّ : ما يناله من ذاته و هو الكراهة :  حَمَلَتْهُ أُمُّهُ \r\n\r\n","description":"","footnote":"","page_name":" 503 ","page_number":503},
  {"content":"\r\n\r\n كُرْهاً . . . *    وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ قُلْ لَهُما قَوْلًا كَرِيماً وَ اخْفِضْ لَهُما جَنَاحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً   .\r\nو عن ابن عباس قال ، قال رسول اللّه ( صلّى اللّه عليه و على آله ) :\r\nأنا الشجرة ، و فاطمة حملها ، و عليّ لقاحها ، و الحسن و الحسين ثمرها ، و المحبّون لأهل البيت ورقها من الجنّة حقّا حقّا .\r\n* * * الإنسان الكامل إن كان مذكّرا فهو مظهر العقل الكلّ و صورته ، و إن كان مؤنّثا فهو مظهر النفس الكلّية و صورتها ؛ فسيّد الأوصياء و سرّ الأنبياء و المرسلين عليّ العالي الأعلى صورة العقل الكلّي و مظهره على الوجه الأتمّ ، و حقيقة أمّ الكتاب سيّدة نساء العالمين فاطمة البتول الزهراء صورة النفس الكلّية و مظهرها ، هكذا .\r\n  مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ    يَخْرُجُ مِنْهُمَا اللُّؤْلُؤُ وَ الْمَرْجانُ  .\r\nو في مجمع البيان لأمين الإسلام الطبرسي عن سلمان الفارسي و سعيد بن جبير و سفيان الثوري : « أنّ البحرين عليّ و فاطمة ، و البرزخ محمّد ، و اللؤلؤ و المرجان الحسن و الحسين » . و في الأثر : « أنّ النبيّ ( صلّى اللّه عليه و على آله و سلّم ) كان يحبّها - أي فاطمة - و يكنّيها بأمّ أبيها » .\r\nو أقول : حيث إنّ العقل الكلي أب ، و النفس الكلية أمّ ، و ظهرت الموجودات عنهما ، و أمّ الأنوار و الفضائل فاطمة عقيلة الرسالة مظهر النفس الكلّية على الوجه الأتمّ ، فهي أمّ أبيها الخاتم ، على هذا التفسير الأنفسي الأقوم ، فافهم . و تدبّر في المقام قوله ( سبحانه )  الرِّجالُ قَوَّامُونَ عَلَى النِّساءِ بِما فَضَّلَ اللَّهُ بَعْضَهُمْ عَلى بَعْضٍ . . .  ، و قوله ( تعالى شأنه ) :  وَ لِلرِّجالِ عَلَيْهِنَّ دَرَجَةٌ  ، و نظائرهما من الروايات أيضا .\r\n* * * قال رسول اللّه ( صلّى اللّه عليه و على آله و سلّم ) حكاية عن اللّه ( تعالى ) :\r\nأنا الله و أنا الرحمن ، خلقت الرحم و شققت لها اسما من اسمي ، فمن وصلها وصلته ، و من قطعها قطعته .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nفاعلم أنّ وصلها بمعرفة مكانتها و تفخيم قدرها ؛ إذ لولاها لم يظهر تعيّن الروح الإنساني ، و أنّ قطعها بازدرائها و بخس حقّها .\r\nثمّ إنّ الطبيعة أيضا رحم كرحم الأنثى ، و الرحم اسم لحقيقة الطبيعة ، فهي مشتقّة من الرحمن ، و الحديث المذكور و مفاد الوصل و الفصل صادقان عليها بلا مراء . و الطبيعة حقيقة جامعة بين الكيفيّات الأربع ، أي إنّها عين كلّ واحدة منها ، و ليس كلّ واحدة من كلّ وجه عينها بل من بعض الوجوه ، بمعنى أنّ البدن جوهر أسطقسي مركّب من عناصر ، و تلك العناصر غير موجودة بصرافتها في المزاج ، بل البسائط - و هي تلك العناصر - إذا امتزجت و انفعل بعضها عن بعض تأدّى ذلك بها إلى أن تخلع صورها فلا تكون لواحد منها صورته الخاصّة و لبست حينئذ صورة واحدة . و لا يخفى عليك أنّ كلّ كمال يحصل للإنسان بعد مفارقته عن النشأة الطبيعيّة فهو من نتائج مصاحبة روحه للمزاج الطبيعي ، فاعمل حسن رويّتك فى الآيات و الروايات الواردة في الدنيا المحمودة .\r\nو في حديث الاشتقاق :\r\n« هذه فاطمة و أنا فاطر السموات و الأرض ، فاطم أعدائي من رحمتي يوم فصل قضائي ، و فاطم أوليائي عمّا يعيرهم و يشينهم ، فشققت لها اسما من اسمي » . و قال رسول اللّه ( صلّى اللّه عليه و على آله و سلّم ) : « إنّ اللّه شقّ لك يا فاطمة اسما من أسمائه ، و هو الفاطر و أنت فاطمة » . و قد دريت أنّ الرحم مشتقّة من الرحمن فادر أنّ وديعة المصطفى فاطمة الإنسية الحوراء هي مطلع الأنوار العلوية و مشكاة الولاية و أمّ الأئمّة و عيبة العلم و وعاء المعرفة .\r\n* * * كانت فاطمة بنت رسول اللّه صلّى اللّه عليه و آله و سلّم ذات عصمة بلا دغدغة و وسوسة ، و قد نصّ كبار العلماء كالمفيد و المرتضى و غيرهما بعصمتها عليها السّلام بالآيات و الروايات ، و الحقّ معهم و المكابر محجوج مفلوج .\r\nو كانت ( صلوات اللّه عليها ) جوهرة قدسيّة في تعيّن إنسيّ ، فهي إنسية حوراء و عصمة اللّه الكبرى .\r\nو حقيقة العصمة أنّها قوّة نوريّة ملكوتيّة تعصم صاحبها عن كل ما يشينه من رجس\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nالذنوب و الأدناس و السهو و النسيان و الجهل و نحوها من الرذائل النفسانية . و من هو ذو العصمة مصون عن الزلل في تلقّي الوحي و سائر الإلقاءات السبّوحيّة و في جميع شئونه العبادية و الخلقية و الخلقية و الروحانية و غيرها من أوّل الأمر : قوله ( سبحانه )  وَ آتَيْناهُ الْحُكْمَ صَبِيًّا  .\r\nفاعلم أنّ العترة - و فاطمة منهم - معصومة كما نصّ به الوصيّ الإمام علي عليه السّلام في النهج : و كيف تعمهون و بينكم عترة نبيّكم ، و هم أزمّة الحقّ و أعلام الدين و ألسنة الصدق ، فأنزلوهم بأحسن منازل القرآن ، وردوهم ورود الهيم العطاش .\r\nو نطق ابن أبي الحديد المعتزلي في شرحه بالصواب حيث قال :\r\n« فأنزلوهم بأحسن منازل القرآن » تحته سرّ عظيم ، و ذلك أنّه أمر المكلّفين بأن يجروا العترة في إجلالها و إعظامها و الانقياد لها و الطاعة لأوامرها مجرى القرآن . » ثم قال :\r\nفإن قلت : فهذا القول منه يشعر بأنّ العترة معصومة ، فما قول أصحابكم - يعني بهم القائلين بمذهب الاعتزال - في ذلك ؟\r\nقلت : نصّ أبو محمّد بن متويه في كتاب الكفاية على أنّ عليا عليه السّلام معصوم ، و أدلّة النصوص قد دلّت على عصمته و القطع على باطنه و مغيبه ، و أنّ ذلك أمر اختصّ هو به دون غيره من الصحابة . فتدبّر .\r\nو إذا دريت أنّ بقية النّبوّة و عقيلة الرسالة و وديعة المصطفى و زوجة ولي اللّه و كلمة اللّه التّامة فاطمة عليها السّلام ذات عصمة ، فلا بأس بأن تشهد في فصول الأذان و الإقامة بعصمتها و تقول مثلا : « أشهد أنّ فاطمة بنت رسول اللّه عصمة اللّه الكبرى » أو نحوها .\r\nلا تجد رجلا صاحب عصمة كانت امرأته أيضا صاحبة عصمة إلّا الوصي الإمام امير المؤمنين عليا عليه السّلام و كفوه فاطمة بنت رسول اللّه صلّى اللّه عليه و آله و سلّم و لو لم يكن الوصيّ علي عليه السّلام لم يكن أحد كفوا لفاطمة عليها السّلام فعليّ الوصي عليه السّلام خصّ بخصيصة ما أشركه فيها أحد و لا يشركه فيها قطّ . و في الأثر النبوي : « يا علي ، لولاك لما كان لها كفو على وجه الأرض » . و في الأثر الصادقي : « لو لا إنّ اللّه خلق أمير المؤمنين عليه السّلام لفاطمة ما كان لها كفو على وجه الأرض » .\r\nو في الكافي عن أبي الحسن موسى بن جعفر عليهما السّلام يقول :\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n« بينا رسول اللّه صلّى اللّه عليه و آله و سلّم جالس إذ دخل عليه ملك له اربعة و عشرون وجها فقال :\r\nيا محمّد ، بعثني اللّه ( عزّ و جلّ ) أن أزوّج النور من النور ، قال : من ممّن ؟ قال : فاطمة من عليّ . . . » . و النكاح على الكفاءة و ليس لغير المعصوم على ذات العصمة سبيل ، فافهم .\r\nآية المباهلة و هي قوله تعالى  فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ . . .  تدلّ على تفضيل فاطمة المعصومة أمّ أبيها و أمّ الأئمّة على جميع النساء ، كما تدلّ على غاية فضل الوصيّ الإمام علي عليه السّلام و علوّ درجته ؛ إذ جعله الله نفس رسوله خاتم الأنبياء و سيّدهم ، و لا يمكن أن يقال : إنّ نفسيهما واحدة فلم يبق المراد من ذلك إلّا المساوي ، و كان رسول اللّه صلّى اللّه عليه و آله و سلّم أفضل النّاس فمساويه كذلك أيضا .\r\nو بالجملة ، و فيه دليل لا شيء أقوى منه على فضل أصحاب الكساء عليهم السّلام . و قد أجمعت الأمّة على أنّ أصحاب الكساء في المباهلة هم فاطمة و أبوها و بعلها و ابناها الحسن و الحسين فقط و لم يكن معهم أحد . و لم يدّع أحد دخول غير النبيّ و الوصيّ الإمام امير المؤمنين عليّ و كفوه فاطمة و ولديهما الحسن و الحسين في المباهلة ، و المدّعي مفتر على اللّه و رسوله بلا مراء . الحمد للّه الذي جعلنا من المتمسّكين بولايتهم .\r\nو قد روى المفسّرون في تفسير آية المباهلة عن عائشة : أنّ رسول اللّه خرج و عليه مرط مرجّل من شعر أسود ، فجاء الحسن فأدخله ، ثمّ جاء الحسين فأدخله ، ثم فاطمة ، ثم علي ، ثم قال  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ . . .  . فاعلم أنّ الإماميّة ( أنار اللّه برهانهم ) يعنون بأصحاب الكساء و آل العباء هؤلاء المعصومين المنصوصين من آية المباهلة . و إنّما قدّم الأبناء و النساء على الأنفس لينبّه على لطف مكانهم و قرب منزلتهم ، و ليؤذن بأنّهم مقدمون على الأنفس مفدون بها .\r\nكلّ واحد من آل العباء قد عبّر في الآثار بالخامس : تارة بخامس أصحاب الكساء ، و أخرى بخامس أهل العباء ، و أخرى بخامس أهل الكساء . ففي مروج المسعودي :\r\nلمّا دفن الحسن عليه السّلام وقف محمد بن الحنفيّة أخوه على قبره فقال : « لئن عزّت حياتك لقد هدّت وفاتك ، و لنعم الروح روح تضمّنه كفنك ، و لنعم الكفن كفن\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nتضمّن بدنك ، و كيف لا تكون هكذا و أنت عقبة الهدى و خلف أهل التقوى و خامس أصحاب الكساء . . . » .\r\nو في بشارة المصطفى للعماد الطبري :\r\nقال جابر بن عبد اللّه الانصاري زائرا الإمام أبا عبد اللّه الحسين في يوم الأربعين : « فأشهد أنّك ابن خير النبيّين ، و ابن سيّد المؤمنين ، و ابن حليف التقوى ، و سليل الهدى ، و خامس أهل الكساء » .\r\nو في مصباح ابن طاوس في زيارة الوصي الإمام علي عليه السّلام : « السلام على صاحب الحوض و حامل اللواء ، السلام على خامس أهل العباء . . . » .\r\nفربيبة بيت النبوّة و وليدة أغصان النبوّة أمّ الأئمّة فاطمة المعصومة هي خامسة أصحاب الكساء و خامسة آل العباء ( صلوات اللّه و سلامه عليها ) .\r\nو تدبّر ما نتلوه عليك في المقام :\r\nالعدد الخمس الذي هو « ها » خامس الدائرة الأبجديّة يكتبونه تارة هكذا : « ه » ، و أخرى هكذا : « ه » إشارة إلى دائرة الوجود و قوسي النزول و الصعود ، قوله سبحانه  يُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  فالأمر دوري لا يزال في الروحانيات و الجسمانيات و تحدث بينهما الأشكال العجيبة الغريبة ، يرشدك إلى ذلك تجدّد الأمثال و الحركة في الجوهر الطبيعي و ما يدور من الجديدين و ما فيهما ، قوله سبحانه  وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ  .\r\n* * * الحضرات الكليّة خمس هي اللاهوت و الجبروت و الملكوت و الناسوت و الكون الجامع الذي هو الإنسان الكامل .\r\nأنواع الساعة خمسة ؛ فمنها ما هو في كلّ آن و ساعة ؛ و منها الموت الطبيعي كما قال ( عليه الصلاة و السلام ) : « من مات فقد قامت قيامته » ؛ و منها الموت الإرادي : « موتوا قبل أن تموتوا » ؛ و منها ما هو موعود منتظر للكلّ كقوله تعالى :  أَنَّ السَّاعَةَ آتِيَةٌ لا رَيْبَ فِيها  و رسالتنا في الرتق و الفتق متكفّلة لبيانها ؛ و منها ما يحصل للعارفين الموحّدين من الفناء في اللّه و البقاء به و يسمّى بالقيامة الكبرى .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nالعرش خمسة : عرش الحياة و هو عرش الهوية ؛ و عرش الرحمانية ؛ و العرش العظيم ؛ و العرش الكريم ؛ و العرش المجيد .\r\nأنواع القلب خمسة : القلب النفسي ؛ و القلب الحقيقي المتولّد من مشيمة جمعية النفس ؛ و القلب المتولّد من مشيمة الروح - أي القلب القابل للتجلّي الوجودي الباطني - و القلب الجامع المسخّر بين الحضرتين ؛ و القلب الأحدي الجمعي .\r\nألسنة الحمد خمسة : إنّ حقيقة الذكر عبارة عن تجلّية لذاته بذاته من حيث الاسم المتكلّم إظهارا للصفات الكمالية و وصفا بالنعوت الجلالية و الجمالية في مقامي جمعه و تفصيله ، كما شهد لذاته بذاته في قوله  شَهِدَ اللَّهُ أَنَّهُ لا إِلهَ إِلَّا هُوَ  . و هذه الحقيقة لها مراتب : أعلاها و أولاها ما في مقام الجمع من ذكر الحقّ نفسه باسمه المتكلّم بالحمد و الثناء على نفسه ، و في الحديث : « لا أحصي ثناء عليك ، أنت كما أثنيت على نفسك » ؛ و ثانيها ذكر الملائكة المقرّبين و هو تحميد الأرواح و تسبيحها لربّها ؛ و ثالثها ذكر الملائكة السماوية و النفوس الناطقة المجرّدة ؛ و رابعها ذكر الملائكة الأرضية و النفوس المنطبعة مع طبقاتها ؛ و خامسها ذكر الأبدان و ما فيها من الأعضاء ، و كلّ ذاكر بلسان يختصّ به .\r\nللنون خمس مراتب - و النون هو مجتمع مداد الموادّ الحرفيّة النّفسية الرحمانية من كونه أمّ الكتاب - :\r\nالمرتبة الأولى التعيّن الأوّل و هو جمع جميع الحقائق الكيانية الربّانية و الحروف المؤثّرة الوجوبية و المتأثّرة الإمكانية ، و هو أمّ الكتاب الأكبر .\r\nو المرتبة الثانية دواة مادة الحروف الإلهية النوريّة و هيولى الصور الفعلية الوجودية و عماء الربوبية بالعين المهملة الذي كان ربّنا فيه قبل أن يخلق الخلق .\r\nو المرتبة الثالثة أمّ الحقائق الكونية التي هي أحدية جمع جميع الكائنات ، و إليه الإشارة بقوله : « أوّل ما خلق اللّه الدرة » و هو أمّ الكتاب المسطور في الرقّ الوجودي المنشور ، و هي غماء العبودية ، بالغين المعجمة .\r\nو المرتبة الرابعة أمّ الكتاب المبين و هو اللوح المحفوظ المسمّى عند أهل النظر بالنّفس الكلّية .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nو المرتبة الخامسة نون الأقدار و هو أمّ الكتاب الموضوع في روحانية روح القمر و هو سماء الاسم الخالق ، و هو مجتمع الأضواء العالية و الأنوار المختلفة و الاتّصالات و الانفصالات ، و منها ينتقش كتاب المحو و الإثبات بين الجزئيات .\r\nو أقسام النكاح خمسة ، كما تقدّم .\r\nو المفاتح المشار إليها في قوله تعالى  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ  لها خمس مراتب هي الحضرات الخمس المذكورة آنفا .\r\nو الحقائق التي على الخمس كثيرة كأوقات الصلوات اليومية الّتي سمّاهنّ الله بقوله  أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَ قُرْآنَ الْفَجْرِ . . .  . و قال النبي صلّى اللّه عليه و آله و سلّم في حديث الساعة حين سئل عنها : « إنّها فى خمس لا يعلمهنّ إلّا الله » ثم تلا  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  ؛ و إنّما أشرنا إلى طائفة من الأمّهات التي يرتقي الإنسان بالمعارج العلمية إليها ، قوله سبحانه  إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  ؛ و اللّه تعالى شأنه فتّاح القلوب و منّاح الغيوب .\r\n* * * كانت فاطمة ( صلوات اللّه عليها ) ليلة القدر ، و ليلة القدر ذات مراتب ، كما أنّ جميع الحقائق الوجودية كذلك ، كلّ مرتبة دانية منها رقيقة لعاليتها ، و عاليتها حقيقة لرقيقتها ، قوله ( سبحانه ) :  وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  . و في الأثر الرضوي : « قد علم أولوا الألباب أنّ ما هنالك لا يعلم إلّا بما هاهنا » . و في الأثر الصادقي :\r\nأنّ اللّه خلق الملك على مثال ملكوته ، و أسّس ملكوته على مثال جبروته ؛ ليستدلّ بملكه على ملكوته ، و بملكوته على جبروته » .\r\nو اعلم أنّ منازل السير الحبّي الوجودي في القوس النزولية معبّرة بالليل و الليالي ، و في القوس الصعودية باليوم و الأيّام ، فعصمة اللّه الكبرى فاطمة ، كما أنّها ليلة القدر كذلك إنّها يوم اللّه . و الإنسان الكامل في العصر المحمدي وعاء حقائق القرآن ، و إن شئت قلت : إنّه قرآن ناطق ، فنزل أحد عشر قرآنا ناطقا من تلك الليلة المباركة التي هي ليلة القدر ، و هي أمّ الأئمة . فافهم . ثمّ تدبّر قوله سبحانه   إِنَّا أَعْطَيْناكَ الْكَوْثَرَ   .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nقال رسول اللّه ( صلّى اللّه عليه و آله و سلّم ) : « من عرفها حقّ معرفتها أدرك ليلة القدر ، و إنّما سمّيت فاطمة لأنّ الخلق فطموا عن كنه معرفتها » .\r\nو في الأثر الصادقي : « من عرف فاطمة حقّ معرفتها فقد أدرك ليلة القدر » . و صورة تمامه في تفسير فرات الكوفي هكذا :\r\nفرات قال : حدثنا محمد بن القاسم بن عبيد معنعنا عن أبي عبد اللّه عليه السّلام قال   إِنَّا أَنْزَلْناهُ فِي لَيْلَةِ الْقَدْرِ   الليلة فاطمة ، و القدر اللّه ، فمن عرف فاطمة حقّ معرفتها فقد أدرك ليلة القدر . و إنّما سمّيت فاطمة لأنّ الخلق فطموا عن معرفتها ( أو معرفتها ، الشكّ من أبي القاسم ) . قوله   وَ ما أَدْراكَ ما لَيْلَةُ الْقَدْرِ لَيْلَةُ الْقَدْرِ خَيْرٌ مِنْ أَلْفِ شَهْرٍ   ؛ يعنى خير من ألف مؤمن و هي أمّ المؤمنين  تَنَزَّلُ الْمَلائِكَةُ وَ الرُّوحُ فِيها  و الملائكة المؤمنون الذين يملكون علم آل محمد ( صلّى اللّه عليه و آله و سلّم ) و الروح القدس هى فاطمة .   بِإِذْنِ رَبِّهِمْ مِنْ كُلِّ أَمْرٍ سَلامٌ هِيَ حَتَّى مَطْلَعِ الْفَجْرِ   يعني حتى يخرج القائم .\r\nو عن الصقر بن أبي دلف الكرخي قال لمّا حمل المتوكل سيّدنا أبا الحسن العسكري عليه السّلام جئت أسأل عن خبره - الى أن قال : - ثم قلت : يا سيّدي حديث يروى عن النبيّ صلّى اللّه عليه و آله و سلّم لا أعرف معناه ، قال : و ما هو ؟ فقلت : قوله « لا تعادوا الأيّام فتعاديكم » ما معناه ؟ فقال : « نعم الأيام نحن ما قامت السموات و الأرض . . . الخبر » .\r\nو انما فطم الخلق عن كنه معرفتها ؛ لأنّ من ليس بذي العصمة يدرك العصمة مفهوما و لا يدركها ذوقا ، و هذا مثل أنّ العوام لا يدركون حقيقة ملكة الاجتهاد و كنهها ذوقا ، و لا يعلمون شأن من هو صاحب ملكة الاجتهاد بالذوق . و العمدة في المعرفة هي العلم الذوقي . و المراد بالذوق في اصطلاح العارف باللّه ما يجده العالم على سبيل الوجدان و الكشف لا البرهان و الكسب ، و لا على طريق الأخذ بالإيمان و التقليد ؛ فانّ كلّا منهما و إن كان معتبرا بحسب مرتبته لكنه لا يلحق بمرتبة العلوم الكشفية ؛ إذ ليس الخبر كالعيان .\r\nو ايضا قال رسول اللّه صلّى اللّه عليه و آله و سلّم : « سمّيتها فاطمة لأنّ اللّه فطمها و فطم من أحبّها عن النار » :\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nليلة القدر هي بنية الانسان الكامل ، أي القلب الذي هو عرش الرحمن و هو أوسع القلوب ، قوله ( سبحانه ) :   نَزَلَ بِهِ الرُّوحُ الْأَمِينُ عَلى قَلْبِكَ   ، و قوله ( تعالى شأنه ) :  إِنَّا أَنْزَلْناهُ فِي لَيْلَةٍ مُبارَكَةٍ  و هو الصدر المشروح ، قوله ( عزّ من قائل ) :   أَ لَمْ نَشْرَحْ لَكَ صَدْرَكَ   فليلة القدر هي صدر الخاتم أي البنية المحمدية ، و القدر هو عظم منزلته و خطره و شرفه ( صلوات اللّه و سلامه عليه ) . و هذا الصدر ينبغي أن يكون منزلا فيه و منزلا إليه و قابلا و حاملا ، قوله ( جلّ و علا ) :  إِنَّا سَنُلْقِي عَلَيْكَ قَوْلًا ثَقِيلًا  ؛ و جملة الأمر أن القرآن الكريم أنزل دفعة في ليلة القدر المباركة الزمانية في ليلة القدر المباركة الختمية التي هي صدر سيّدنا محمد رسول اللّه صلّى اللّه عليه و آله و سلّم « اقرأ و ارقه » .\r\nو اعلم أنّ القلب مثلا كما يطلق على اللحم الصنوبري المودع في الأيسر من الصدر ، و على اللطيفة الربانية التي لها تعلّق بهذا القلب الجسماني ، كذلك الكلام في ليلة القدر على الوجهين المذكورين ؛ و كم لهذا التمثيل من مثيل .\r\n* * * القرآن الكريم يعبّر عنه في الصحف الكافلة لتفسيره الأنفسي تارة بالكشف التامّ المحمّدي ، و أخرى بالكشف الأتمّ المحمّدي . و يجب الفرق بين إنزال القرآن و بين تنزيله ؛ فإنّ الإنزال دفعي و التنزيل تدريجي ، قوله ( سبحانه ) :   إِنَّا أَنْزَلْناهُ فِي لَيْلَةِ الْقَدْرِ   ، و قوله ( تعالى شأنه ) :  إِنَّا نَحْنُ نَزَّلْنا عَلَيْكَ الْقُرْآنَ تَنْزِيلًا  . و الإنزال كان في ليلة القدر ، و التنزيل كان بعد الإنزال نجوما في ثلاث و عشرين سنة . و القرآن سوره و آياته من الفاتحة إلى الناس منسجم على صورته الإنزالية بلا زيادة و نقصان ، و التفوّه بالتحريف افتراء و بهتان .\r\nثم اعلم أنّ القلب الذي هو خزينة الآيات القرآنية بحقائقها و بطونها فهو ليلة القدر ، و قد قالت زجاجة الوحي و ثمرة النبوة فاطمة العارفة بالأشياء :\r\nالحمد للّه الذي بنعمته بلغت ما بلغت من العلم به و العمل له و الرغبة إليه و الطاعة لأمره . و الحمد لله الذي لم يجعلني جاحدة لشيء من كتابه و لا متحيّرة في شيء من أمره . و الحمد للّه الذي هداني إلى دينه و لم يجعلني أعبد شيئا غيره . . . .\r\nفاعمل رويتك في قولها : « لم يجعلني جاحدة لشيء من كتابه » و قد روي عن\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nالنبيّ صلّى اللّه عليه و آله و سلّم : « ما من حرف من حروف القرآن إلّا و له سبعون ألف معنى » ؛ و في الأثر المقدّم من أنّ « من عرف فاطمة حقّ معرفتها فقد أدرك ليلة القدر » .\r\nو كما أن درّة التوحيد و وديعة المصطفى فاطمة عليهما السّلام كانت ليلة القدر و يوم اللّه ، كانت الكون الجامع و صاحبة القلب أيضا ؛ لأنّ كلّ إنسان كامل كذلك . و الإنسان إنّما يكون صاحب القلب إذا تجلّى له الغيب و انكشف له السرّ و ظهرت عنده حقيقة الأمر و تحقّق بالأنوار الإلهيّة و تقلّب في الأطوار الربوبية ؛ لأنّ المرتبة القلبية هي الولادة الثانية المشار إليها بقول نبيّ الله عيسى روح اللّه عليه السّلام : « لن يلج ملكوت السموات و الأرض من لم يولد مرّتين » .\r\nو كما كانت عقيلة الرسالة و معدن الحكمة فاطمة بنت رسول اللّه ( صلّى اللّه عليه و آله و سلّم ) ليلة القدر و يوم اللّه و الكون الجامع ، كانت اسما من أسماء اللّه الحسنى أيضا و كلمة من كلماته العليا ، كما قال الإمام ابو عبد اللّه الصادق عليه السّلام في قول اللّه ( عزّ و جلّ ) :  وَ لِلَّهِ الْأَسْماءُ الْحُسْنى فَادْعُوهُ بِها  : « نحن و اللّه الأسماء الحسنى التي لا يقبل اللّه من العباد عملا إلا بمعرفتنا » .\r\nو كذلك كانت ( عليها الصلاة و السلام ) من زمرة آل النبي و أهل بيته و من ذوي القربى ، و قد قال الوصيّ الإمام علي ( سلام اللّه عليه في آل النبي ) :\r\nهم موضع سرّه و لجاء أمره و عيبة علمه و موئل حكمه و كهوف كتبه و جبال دينه ، بهم أقام انحناء ظهره و أذهب ارتعاد فرائصه . . . لا يقاس بآل محمد ( صلّى اللّه عليه و آله ) من هذه الأمة أحد لجاء ، و لا يسوّى بهم من جرت نعمتهم عليه أبدا . هم أساس الدين و عماد اليقين ، إليهم يفيء الغالي ، و بهم يلحق التالي ، و لهم خصائص حقّ الولاية ، و فيهم الوصيّة و الوراثة . . . .\r\n* * * يجب الفرق و التمييز بين النبوّتين التشريعيّة و الإنبائية ؛ فإنّ النبوّة التشريعيّة قد ختمت بالرسول الخاتم محمّد صلّى اللّه عليه و آله و سلّم فحلاله حلال إلى يوم القيامة ، و حرامه حرام إلى يوم القيامة ؛ و أمّا النبوّة الإنبائية المسمّاة بالنبوّة العامّة ، و النبوة التعريفيّة ، و النبوة المقاميّة أيضا ، فهي مستمرّة إلى الأبد ينتفع من تلك المأدبة الأبدية كلّ نفس مستعدّة لأن تسمع\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nالوحي الإنبائي . فافهم .\r\nأ لا ترى ما في الخطبة القاصعة حيث قال الوصيّ امير المؤمنين الإمام على عليه السّلام : « أرى نور الوحي و الرسالة ، و أشمّ ريح النبوّة » ؟ ؛ و أنّ النبي قال للوصي : « إنّك تسمع ما أسمع و ترى ما أرى ، إلّا أنّك لست بنبي و لكنك وزير و إنّك لعلى خير » ؟ و ما قال الإمام صادق آل محمد عليهم السّلام من أنّ « أدنى معرفة الإمام أنّه عدل النبي - إلّا درجة النبوّة - و وارثه ، و أنّ طاعته طاعة اللّه و طاعة رسوله » ؟\r\nبل و قال النبي صلّى اللّه عليه و آله و سلّم : « علماء أمّتي كأنبياء بني إسرائيل » و قال ( صلّى اللّه عليه و آله و سلّم ) : « إنّ من عباد اللّه ما هم ليسوا بأنبياء و لا شهداء يغبطهم الأنبياء و الشهداء يوم القيامة لمكانهم من اللّه ( تعالى ) . . . » . و نحوه : « إنّ للّه عبادا ليسوا بأنبياء يغبطهم النبيّون بمقاماتهم و قربهم الى اللّه ( تعالى ) » .\r\nو في مروج المسعودي أنّ الإمام المجتبى عليه السّلام قال : « و اللّه لقد قبض فيكم الليلة رجل - يعني به الإمام الوصي امير المؤمنين عليا عليه السّلام - ما سبقه الأوّلون إلّا بفضل النبوّة و لا يدركه الآخرون . . . » .\r\nبل كهف القرآن الكريم يقصّ علينا قصّة عبد من عباد اللّه ( سبحانه ) مع موسى كليم اللّه و هو من أولى العزم من الرسل عليهم السّلام :     فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً قالَ إِنَّكَ لَنْ تَسْتَطِيعَ مَعِيَ صَبْراً وَ كَيْفَ تَصْبِرُ عَلى ما لَمْ تُحِطْ بِهِ خُبْراً . . .     فيجب الفرق بين أنبياء تشريع و بين أنبياء علم و سلوك ؛ أعني بين النبوّة التشريعية و بين النبوة الإنبائية المقامية .\r\nفمن رزق العروج إلى منزل الإحسان فله مقام المشاهدة و الكشف و العيان .\r\nو مقام المشاهدة مقام روحي من المقامات الخمس التي للنفس ، و هي الظاهر و الباطن و القلب و الروح و السرّ ، كما تجدها في كلام سيّد الأوصياء الإمام علي المرتضى عليه السّلام حيث قال :\r\nاللهم نوّر ظاهري بطاعتك ، و باطني بمحبّتك ، و قلبي بمعرفتك ، و روحي بمشاهدتك ، و سرّى باستقلال اتصال حضرتك يا ذا الجلال و الإكرام .\r\nعلى أنّ النفس الإنسانية ليس لها مقام معلوم في الهوية ، و لا لها درجة معيّنة في\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nالوجود كسائر الموجودات الطبيعية و النفسية و العقلية التي كلّ ؛ له مقام معلوم ، بل النفس الإنسانية ذات مقامات و درجات متفاوتة ، و لها نشئات سابقة و لا حقة ، و لها في كلّ مقام و عالم صورة أخرى .\r\nو تدبّر ما نطقه القرآن الفرقان :  وَ لَمَّا بَلَغَ أَشُدَّهُ وَ اسْتَوى ، آتَيْناهُ حُكْماً وَ عِلْماً وَ كَذلِكَ نَجْزِي الْمُحْسِنِينَ  .\r\nو للإحسان مراتب ثلاث : أوّلها أن تحسن على كلّ شيء و تنظر إلى الموجودات به نظر الرحمة و الشفقة ؛ و ثانيها العبادة بحضور تامّ كأنّ العابد يشاهد ربّه كما قال صلّى اللّه عليه و آله و سلّم :\r\n« الإحسان أن تعبد الله كانّك تراه » ؛ و ثالثها برفع كأنّ - أي شهود الربّ مع كلّ شيء و في كلّ شيء - كما قال ( تعالى ) :  وَ مَنْ يُسْلِمْ وَجْهَهُ إِلَى اللَّهِ وَ هُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى  أي من هو مشاهد للّه ( تعالى ) عند تسليم ذاته و قلبه إليه .\r\nو النبوّة المقامية لا تختصّ بالرجال ، بل الرجال و النساء فيها سواء ؛ قوله ( سبحانه ) :\r\n وَ إِذْ قالَتِ الْمَلائِكَةُ يا مَرْيَمُ إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ  فما تظن بخامسة أصحاب الكساء التي كانت ليلة القدر و من الذين أذهب اللّه عنهم الرجس .\r\n* * * تعبير كثير من الآيات و الروايات على التغليب كقوله ( تعالى شأنه ) في مريم عليها السّلام :\r\n يا مَرْيَمُ اقْنُتِي لِرَبِّكِ وَ اسْجُدِي وَ ارْكَعِي مَعَ الرَّاكِعِينَ  ، و قوله الآخر فيها  وَ صَدَّقَتْ بِكَلِماتِ رَبِّها وَ كُتُبِهِ وَ كانَتْ مِنَ الْقانِتِينَ  ؛ فإذا استعدّت النفس الناطقة الإنسانية سواء كانت نفس امرئ أو امرأة تتمثّل لها الصور الملكيّة و الملكوتيّة . قال ( سبحانه ) في مريم .  فَتَمَثَّلَ لَها بَشَراً سَوِيًّا  و مريم كفّلها زكريا النبيّ عليه السّلام ، و فاطمة كفّلها أشرف الأنبياء محمّد ( صلّى اللّه عليه و آله و سلّم ) و أمّها خديجة الكبرى التي أوّل من آمنت من النساء ، و في النهج :\r\n« و لم يجمع بيت واحد يومئذ في الإسلام غير رسول اللّه أو خديجة و أنا ثالثهما . . . » .\r\nو كان النبي عائلا فأغناه اللّه الغني المغني بمال خديجة الحبيبة للّه و لرسوله كما ترشدك كريمة  وَ وَجَدَكَ عائِلًا فَأَغْنى  .\r\n* * * للوحي مراتب كقوله ( سبحانه ) :\r\n\r\n","description":"","footnote":"","page_name":" 515 ","page_number":515},
  {"content":"\r\n\r\n نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ . . .  .\r\n إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا . . .  .\r\n وَ أَوْحَيْنا إِلى أُمِّ مُوسى أَنْ أَرْضِعِيهِ فَإِذا خِفْتِ عَلَيْهِ فَأَلْقِيهِ فِي الْيَمِّ . . .  .\r\n وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً . . .  .\r\n فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها . . . \r\nو في الكافي عن الإمام باقر علوم النبيّين عليه السّلام قال :\r\nإنّ اللّه إذا أراد أن يخلق النطفة التي هي ممّا أخذ عليه الميثاق من صلب آدم أو ما يبدو له فيه و يجعلها في الرحم حرّك الرجل للجماع ، و أوحى إلى الرحم أن افتحي بابك حتى يلج فيك خلقي و قضائي النافذ و قدرى ، فتفتح الرحم بابها فتصل النطفة إلى الرحم . . . » .\r\nأقول : أمثال هذه الآيات الكريمة و الرّوايات الشريفة تشير إلى التوحيد الصمدي القرآني . فافهم .\r\nو في الكافي أيضا بإسناده عن الإمام أبي عبد اللّه عليه السّلام قال :\r\n« إنّ فاطمة عليهما السّلام مكثت بعد رسول اللّه ( صلّى اللّه عليه و آله ) خمسة و سبعين يوما و كان دخلها حزن شديد على أبيها ، و كان يأتيها جبرئيل ، فيحسن عزاءها على أبيها و يطيّب نفسها و يخبرها عن أبيها و مكانه ، و يخبرها بما يكون بعدها في ذرّيتها ، و كان على عليه السّلام يكتب ذلك .\r\nو في علل الشرائع بإسناده عن عيسى بن زيد بن علي عليه السّلام قال :\r\nسمعت أبا عبد اللّه عليه السّلام يقول : سمّيت فاطمة محدّثة لأنّ الملائكة كانت تهبط من السماء فتناديها كما كانت تنادي مريم بنت عمران ، فتقول : يا فاطمة  إِنَّ اللَّهَ اصْطَفاكِ وَ طَهَّرَكِ وَ اصْطَفاكِ عَلى نِساءِ الْعالَمِينَ  . يا فاطمة  اقْنُتِي لِرَبِّكِ وَ اسْجُدِي وَ ارْكَعِي مَعَ الرَّاكِعِينَ  و تحدّثهم و يحدّثونها .\r\nفقالت لهم ذات ليلة : أ ليست المفضّلة على نساء العالمين مريم بنت عمران ؟ فقالوا : إنّ مريم كانت سيّدة نساء عالمها ، و إن اللّه ( عزّ و جلّ ) جعلك سيّدة نساء عالمك و عالمها و سيّدة نساء الأولين و الآخرين .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nالعلم عالم و معلوم و « العلم نور يقذفه اللّه في قلب من يشاء » ، و باتّحاد العلم و العالم و المعلوم يصير العلم عين النفس و عينها أي ذاتها و بصرها ؛ و الإنسان يحفظ به عن المهالك ، و يرتقى به إلى اللّه ذي المعارج ، و ينتهي إلى جنّة الذات التي لا تعدلها جنّة ، قوله ( عزّ من قائل ) :  وَ ادْخُلِي جَنَّتِي  .\r\nو العلم حكمة و الحكمة جنّة ؛ قال رسول اللّه صلّى اللّه عليه و آله و سلّم :\r\nأنا مدينة الحكمة و هي الجنّة ، و أنت يا علي بابها ، فكيف يهتدي المهتدي إلى الجنة ، و لا يهتدى إليها إلّا من بابها .\r\nو القرآن حكيم    يس وَ الْقُرْآنِ الْحَكِيمِ    فالقرآن الناطق و هو الإنسان الكامل حكيم و جنّة . و الإنسان القرآني كتاب علّيينيّ     إِنَّ كِتابَ الْأَبْرارِ لَفِي عِلِّيِّينَ وَ ما أَدْراكَ ما عِلِّيُّونَ كِتابٌ مَرْقُومٌ يَشْهَدُهُ الْمُقَرَّبُونَ     .\r\nو قال الوصيّ الإمام علي عليه السّلام : « اعلم أنّ درجات الجنّة على عدد آيات القرآن ، فإذا كان يوم القيامة يقال لقارئ القرآن : اقرأ و ارقه . . . » . و الآيات القرآنية لها بطون لا تحصى ، قوله ( سبحانه ) :  كُلٌّ يَعْمَلُ عَلى شاكِلَتِهِ  و قوله الآخر :  وَ ما يَعْلَمُ جُنُودَ رَبِّكَ إِلَّا هُوَ  .\r\nو قد روى الخاص و العام أنّ قوله ( تعالى ) :  إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً  إلى قوله  وَ كانَ سَعْيُكُمْ مَشْكُوراً  نزلت في علي و فاطمة و الحسن و الحسين و جارية لهم تسمّى فضّة ، فقال ( سبحانه ) فيهم :  وَ سَقاهُمْ رَبُّهُمْ شَراباً طَهُوراً  ، و فسّره الإمام جعفر بن محمد بقوله القويم : « أي يطهّرهم عن كلّ شيء سوى اللّه ؛ إذ لا طاهر من تدنّس بشيء من الأكوان إلا اللّه » . فانظر إلى شأن غاية الحركة الإيجادية و الوجوديّة و معدن الحكمة فاطمة بنت رسول اللّه ( صلوات الله عليهما ) ثمّ « اقرأ و ارقه » .\r\nفاعلم أنّ للشهود مراتب : إحداها الرؤية البصرية ؛ و ثانيتها الرؤية بالبصيرة في عالم الخيال ؛ و ثالثتها الرؤية بالبصر و البصيرة معا ؛ و رابعتها الإدراك الحقيقي للحقائق مجردة عن الصور الحسيّة ، إلى أن ينتهي الشهود إلى ذروة التوحيد الصمدي و يصير المرزوق بالشهود من زمرة من  سَقاهُمْ رَبُّهُمْ شَراباً طَهُوراً  .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\n  ن وَ الْقَلَمِ وَ ما يَسْطُرُونَ   إنّ ما أشرنا إليه من جلالة قدر وديعة الرسول و عظم منزلة درة التوحيد فاطمة البتول أنموذج من عظموتها و بارقة من ملكوتها ، و كثرة أسمائها الحسنى و تظافر ألقابها العليا الواردة في الجوامع الروائية و الصحف المنشرة قديما و حديثا تدلّ على عظم قدرها و فخامة شأنها .\r\nثم إنّ المرء عمّا قال مسئول ، و قال ( عزّ من قائل ) :  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  فأقول : إنّ ما رزقني اللّه الوهّاب الفيّاض من المعرفة بأمّ الأئمة النجباء و شفيعة الأمة يوم الجزاء و ريحانة المصطفى و كلمة اللّه العليا و مبشّرة الأولياء فاطمة الزهراء عليهما السّلام و على أمّها و أبيها و بعلها و بنيها ) ، و نقل كلماتها السامية و الآيات و الروايات الواردة في شأنها و شرحها و تفسيرها يوجب تدوين مجلدات من الصحف النورية . و إنّما أوردنا في هذه الوجيزة إيماءات إلى نبذة من مناقبها  لِمَنْ أَرادَ أَنْ يَذَّكَّرَ أَوْ أَرادَ شُكُوراً  .\r\nو إنّما حداني على تدوين هذه الصحيفة المكرّمة إلقاء سبّوحيّ رزق به بعض تلامذتنا الحائز بمنقبتي العلم و العمل حينما انتهى تدريسنا كتاب فصوص الحكم للشيخ الأكبر إلى الفصّ العيسوي منه ، حيث جرى من قلبه على لسانه في توجّه روحاني عنوان هذه الصحيفة النورية بهذه العبارة : « فصّ حكمة عصمتيّة في كلمة فاطميّة » ، فأعجبني ذلك العنوان جدّا فنفث في روعي أن أشير في بيانه إلى ما ألقيناها فأهديناها إليك فجعلنا تتمّة فصوص الحكم  ذلِكَ تَقْدِيرُ الْعَزِيزِ الْعَلِيمِ  .\r\nو أنا المتمسّك بذيل ولاية أصحاب الكساء الحسن بن عبد اللّه و فاطمة الطبري الآملي المشتهر بحسن‌زاده آملي .\r\nقم - 23 / ع 2 من سنة 1418 ه ق 5 / 6 / 1376 ه ش .\r\n\r\n","description":"","footnote":"","page_name":" 518 ","page_number":518},
  {"content":"\r\n . \r\n","description":"","footnote":"","page_name":" 519 ","page_number":519},
  {"content":"\r\n . \r\n\r\n","description":"","footnote":"","page_name":" 520 ","page_number":520}
  ]