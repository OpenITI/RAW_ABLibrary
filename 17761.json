[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nغذا درمانى\r\nروش هاى پيشگيرى و كنترل\r\nبيمارى ها با مواد غذايى\r\n4\r\nحسين ميرحيدر\r\nپيشرفته ترين تحقيقات درباب پيشگيرى از\r\nبيمارى ها با استفاده از مواد طبيعى و\r\nگياهان شفابخش\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچاپ اول تا سوم : 5000 نسخه\r\nميرحيدر ، حسين ، 1298 -\r\nغذا درمانى : روش هاى پيشگيرى و كنترل بيمارى ها با مواد غذايى / حسين ميرحيدر . - تهران : دفتر نشر فرهنگ اسلامى . 1380 .\r\n4 ج .\r\n( دوره ) isbn : 964 - 430 - 983 - 9\r\n( ج . 4 ) isbn : 964 - 430 - 981 - 2\r\nفهرست نويسى براساس اطلاعات فيپا .\r\n1 . رژيم غذايى درمانى . 2 . بيماريها - - پيشگيرى . 3 . مواد غذايى . الف . دفتر نشر فرهنگ اسلامى . ب . عنوان . ج . عنوان : روش هاى پيشگيرى و كنترل بيمارى ها با مواد غذايى .\r\n42 غ 85 م / 216 rm\r\nكتابخانه ملى ايران\r\n854 / 615\r\n26819 - 80 م\r\nدفتر نشر فرهنگ اسلامى\r\nدفتر مركزى : پاسداران ، خيابان شهيد ناطق نورى ، بوستان كتاب ، تلفن : 22856124\r\nعنوان : غذا درمانى / جلد چهارم\r\nروش هاى پيشگيرى و كنترل بيمارى با مواد غذايى\r\nتأليف : حسين ميرحيدر\r\nچاپ چهارم : 1386\r\nاين كتاب در 1000 نسخه در چاپخانهء دفتر نشر فرهنگ اسلامى ليتوگرافى ، چاپ وصحافى شد .\r\nهمهء حق چاپ محفوظ است .\r\nشابك : 2 - 981 - 430 - 964\r\nشابك دوره : 9 - 983 - 430 - 964\r\nفروشگاهها ومراكز پخش :\r\nفروشگاه فردوسى : ميدان امام خمينى ، خيابان فردوسى ، نبش كوچه هنر ، تلفن : 33112100 - 33114288\r\nفروشگاه شمارهء يك : ميدان انقلاب ، بازارچه كتاب . تلفن : 66469685\r\nفروشگاه شمارهء دو : ميدان انقلاب ، خيابان 16 آذر . تلفن : 66418935\r\nفروشگاه شمارهء سه : تجريش . تلفن : 22713351 فروشگاه شمارهء چهار : پاسداران . تلفن : 22855164\r\nفروشگاه شمارهء پنج : ميدان ارك ، جنب مسجد ارك ، تلفن : 33927412\r\nفروشگاه قم : خيابان ارم تلفن : 7738150\r\nفروشگاه مشهد ، چهار راه شهداء : پشت باغ نادرى ، كوچه شهيد خوراكيان ، مجتمع گنجينه كتاب ، تلفن : 2 - 2214831\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد چهارم\r\n\r\nفهرست مطالب\r\nغذادرمانى بخش اول :\r\nالف . آثار شفابخش ويتامين  C  و غنىترين منابع طبيعى خوراكى آن 7\r\nمقدمه 9\r\nنظرى به تحقيقات علمى در مورد ويتامين  C  10\r\nموضوع بايوفلاوونوئيدها  ( Bioflavonoids )  14\r\n Rose hip \r\nچيست ؟ 15\r\nاحتياط در مصرف ويتامين  C  18\r\nطرز تهيه و مقدار مصر كوزهء گل سرخ  Rose Hip  20\r\nجدول مواد غذايى كه داراى مقدار قابل ملاحظه‌اى ويتامين  C  هستند 22\r\nب . خواص شفابخش بلغور 25\r\nبلغور 25\r\nنقش بلغور در رفع خطر از مواد شيميايى بيمارىزا كه وارد\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبدن مىشوند 27\r\nنقش بلغور براى قلب 29\r\nنقش بلغور در كمك به كاهش حدت بيمارى ديابت 30\r\nبلغور سرشار از فايبر است 31\r\nبخش دوم :\r\nغذاهاى مناسب براى كنترل ناراحتىهاى قبل از دورهء عادت ماهيانه زنان  ( PMS )  35\r\nاثر غذاهاى شامل هيدرات‌هاى كربن ( نشاسته و قندها ) 39\r\nنقش چربى 43\r\nنقش كلسيم 46\r\nنقش منيزيوم 49\r\nنقش ويتامين  B 6  51\r\nويار 53\r\nبخش سوم :\r\nبيمارى تيروئيد و رژيم‌هاى غذايى مناسب در دورهء درمان 57\r\nيك تعادل حياتى بسيار ظريف 61\r\nنقش يد 64\r\nنقش فايبر 65\r\nنقش كلسيم 66\r\nجدول مقدار كلسيم مواد غذايى 71\r\nمنابع و مآخذ 72\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nغذادرمانى\r\n\r\nبخش اول [ شفا بخش ها 
  ] :\r\nالف . آثار شفابخش ويتامين  C  و غنىترين منابع طبيعى و خوراكى آن .\r\nب . خواص شفابخش بلغور\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n[ الف . آثار شفابخش ويتامين  C  و غنىترين منابع طبيعى و خوراكى آن . 
  ]\r\n\r\nمقدمه\r\nبين تمام انواع ويتامين‌ها ،  C  از شهرت و معروفيت خاصى برخوردار است . اين ويتامين كه با نام مركبات در ذهن انسان تداعى مىشود در تمام مركبات بخصوص در ليموترش و پرتقال و گريپ‌فروت و انواع ديگرى از گياهان و ميوه‌ها نظير پاپايا و كيوى و غيره به مقدار قابل ملاحظه‌اى وجود دارد . از گروه ويتامين‌هاى قابل حل در آب است و به عنوان يك مكمل غذايى و هم‌چنين به عنوان مادهء مفيدى كه به خوراكىها اضافه مىشود مصارف فراوانى دارد . نام شيميايى آن اسيد اسكوربيك « 1 » است . ويتامين  C  در قرن نوزدهم توسط دانشمندى به نام چارلز كينگ « 2 » در دانشگاه پيتسبورگ « 3 » و بعدها با تلاش علمى يك دانشجو به نام ويليام واف « 4 » از آب ليموترش جدا شده و به\r\n\r\n\r\n","description":"","footnote":"\r\n( 1 ) .  L - ascorbic acid  .\r\n( 2 ) .  charles C . King  .\r\n( 3 ) .  Pittsburg university  .\r\n( 4 ) .  William waugh  .\r\n","page_name":" 9 ","page_number":9},
  {"content":"\r\n\r\nصورت مادهء خاصى درآمد . و چون سال‌ها قبل از اين كشف براى جلوگيرى از ابتلاى به بيمارى  ( Scurvy )  از آب ليموترش استفاده مىشده است ، نام اين ماده جديد را كه مادهء فعال و مؤثر در آب ليموترش است ، ويتامين ضد اسكوروبوت « 1 » گذاردند و بعدها نام رسمى علمى آن اسكوربيك اسيد انتخاب شد ، كه ضمنا يادآور ضد اسكوربوت بودن آن نيز باشد .\r\nبيمارى اسكوروى مرض خطرناكى است كه از كمبود ويتامين  C  در بدن ناشى مىشود و ابتدا در بين ملوانان نيروى دريايى انگليس كه معمولا در هر مسافرت چند ماه از خوردن سبزيجات تازه و مركبات و ميوه‌ها محروم بودند ديده شده و پس از اينكه مقرر شد در هر سفر دريايى مقدارى ليموترش با خود در كشتى ببرند و در رژيم غذايى از آن استفاده كنند شيوع اين بيمارى متوقف شد .\r\nعلايم اين بيمارى يعنى علايم بيمارى فقر ويتامين  C  در بدن ايجاد زخم ، لثه‌هاى اسفنجى با خون‌ريزى ، شل شدن دندان‌ها ، درد مفاصل ، كم‌خونى ، و احتمالا ده‌ها ناراحتىهاى ديگر است كه ممكن است گريبان‌گير شخص شود .\r\n\r\nنظرى به تحقيقات علمى در مورد ويتامين  C \r\nشايد مهمترين اثر مفيد ويتامين  C  افزايش قدرت\r\n\r\n\r\n","description":"","footnote":"\r\n( 1 ) .  antiscorbutic vitamin  .\r\n","page_name":" 10 ","page_number":10},
  {"content":"\r\n\r\nسيستم دفاعى بدن است ، زيرا ويتامين  C  روى گلبول‌هاى سفيد خون  ( Lymphocytes )  كه بنيان سيستم دفاعى بدن را تشكيل مىدهند آثار تحريكى و تقويتى دارد . ويتامين  C  از ضد اكسيدكننده‌هاى نيرومند است و لذا براى جلوگيرى از حمله‌هاى قلبى كمك مىكند .\r\nضد عفونت است و اگر در زمستان‌ها مرتبا خورده شود از ايجاد عفونت‌هاى جزئى در بدن جلوگيرى مىنمايد . معمولا عفونت و تب ، مقدار ويتامين  C  بدن را كاهش مىدهد و اين نشان مىدهد كه در موارد عفونت و تب ، ويتامين  C  بدن وارد مبارزه مىشود و در اين جدال و دفاع مقدارى از آن از دست مىرود . تجربيات زيادى نشان مىدهد كه ويتامين  C  در مورد سرماخوردگىهاى عمومى آثار درمانى دارد و بهترين اثر آن وقتى ظاهر مىشود كه به مقدار كافى هر روز و در چند روز خورده شود .\r\nيعنى حدود دو گرم و البته اگر از سبزىها و ميوه‌هاى سرشار از ويتامين  C  خورده شود ، خيلى بيشتر مؤثر و مفيد است .\r\nويتامين  C  براى سلامت پوست بدن و سلامت موها و ناخن‌ها و غيره نيز بسيار مؤثر است .\r\nدليل زيست‌شناسى اين آثار اين است كه ويتامين  C  در توليد كولاژن  ( Collagen )  نقش دارد .\r\nكولاژن از نسوج واسطه و يا به تعبير ساده‌تر ماده‌اى است از جنس پروتئين كه مانند ملات سيمانى ، سلول‌هاى نسوج را به يكديگر اتصال مىدهد و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nموجب يكپارچگى و انسجام بدن انسان مىباشد .\r\nكمبود ويتامين  C  اغلب به صورت حساس شدن لثه‌ها و ناراحتى پوست بدن و غيره ظاهر مىشود .\r\nبراى افزايش مقاومت بدن در برابر فشارهاى روحى نيز مفيد است . گروهى از مواد به نام كورتيكوستروئيد  ( Corticosteroids )  هورمون‌هايى هستند كه به عنوان عكس العمل طبيعى بدن در برابر شوك‌ها و فشارهاى روحى از پوستهء غدهء آدرنال ترشح مىشوند و براى مقاومت در برابر ناراحتىها به انسان كمك مىكنند . جالب اين است كه براى توليد اين هورمون‌هاى مفيد در بدن ، ويتامين  C  لازم مىباشد و اغلب آثار ناراحت‌كننده و فشارهاى روحى هنگامى بيشتر ظاهر مىشود كه بدن انسان داراى ويتامين  C  كافى نمىباشد .\r\nدر عين حال به‌نظر مىرسد ويتامين  C  تا حدودى بدن را در برابر حمله دو بيمارى مهلك قرن ، يعنى بيمارى قلبى و سرطان نيز محافظت مىنمايد . نقش آن در مورد كاهش خطر بيمارىهاى قلبى مديون اثر ويتامين  C  در كاهش كلسترول توتال و افزايش جزء مفيد كلسترول يعنى جزء  HDL  است كه كلسترول مضر و زايد بر حد مجاز را از جريان گردش خون خارج مىسازد .\r\nو از نظر خاصيت حمايتى آن در برابر سرطان ، تحقيقات علمى نشان داده است كه ويتامين  C  داراى خاصيت ضد اكسيدكننده‌ها مىباشد و بنابراين نقش ضد سرطان بودن آن مديون اين\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخاصيت است .\r\nبه‌نظر مىرسد بروز برخى از انواع سرطان بخصوص سرطان معده ، قسمتى ناشى از اثر تركيباتى به نام نيتروزامين‌ها مىباشد  ( Nitrosamines )  . اين مواد مضرّ در اثر عكس العمل و تداخل بين نيتريت‌ها و ساير فاكتورهاى غذايى تشكيل مىشود و ويتامين  C  با دارا بودن نقش ضد اكسيدكننده از تشكيل نيتروزامين‌ها از نيتريت‌ها جلوگيرى مىنمايد . و به همين دليل است كه در دانش تغذيه توصيه مىشود كه حتى الامكان از خوردن مواد غذايى داراى نيتريت‌ها « 1 » خوددارى شود و يا در موقع تهيه و مصرف مواد غذايى شامل نتيريت‌ها نظير گوشت‌هاى بيات دودزده و نظاير آن هميشه مقدارى ويتامين  C  به آن افزوده شود .\r\nمورد ديگر كاربرد ويتامين  C  به عنوان درمان ، نقش آن در حذف فلزات سنگين و ساير مواد سمّى از بدن است . مثلا در مورد مسموميت از سرب و مسموميت‌هاى ناشى از داروهاى شيميايى و اعتياد به الكل ، ممكن است ويتامين  C  اثر شفابخش داشته باشد و به‌طور كلى در اغلب موارد سم‌ّزدايى از بدن ، ويتامين  C  ممكن است مفيد باشد .\r\n\r\n\r\n","description":"","footnote":"\r\n( 1 ) .  Nitrites  گروهى از مواد شيميايى هستند كه خوردن مقدار كم ممكن است سردرد ميگرن را تحريك كند . اين مواد براى نگهدارى انواع گوشت‌هاى كنسرو و ماهى دودى و ساير انواع گوشت‌هاى دودى كه مدتى مىمانند به‌كارمىروند .\r\n","page_name":" 13 ","page_number":13},
  {"content":"\r\n\r\n\r\nموضوع بايوفلاوونوئيدها  ( Bioflavonoids ) \r\nدر حال حاضر به تركيباتى به نام  Bioflavonoids  كه شريك كامل‌كنندهء آثار درمانى ويتامين  C  است كمتر توجه مىشود . در طبيعت و در گياهان همواره ويتامين  C  همراه با تركيبات بايوفلاوونوئيدها وجود دارد . تركيبات بايوفلاوونوئيدها متشكل از مواد مفيد فعّال شامل روتين  ( Rutin )  و هسپريدين  ( Hesperidin )  و كوورستين  ( Qrercetin )  و غيره مىباشد كه به‌طور طبيعى در گياهان همراه با ويتامين  C  وجود دارند و تحقيقات علمى جديد نشان مىدهد . وجود اين مواد در كنار ويتامين  C  آثار شفابخش ويتامين  C  را تا حدود 35 درصد افزايش مىدهد .\r\nاين تركيبات خود داراى آثار مفيدى هم‌آهنگ با ويتامين  C  مىباشند و مهمترين نقش درمانى اين تركيبات تقويت عروق موئين خون است و در نتيجه كمك مؤثرى در مورد ناراحتىهاى رگ‌هاى واريسى و بواسير و خون‌مردگى و كبود شدن شديد پوست مىنمايند ، بنابراين مصرف ويتامين  C  به تنهايى و بدون همراهى با تركيبات فلاوونوئيدها داراى آثار درمانى خيلى كمترى مىباشد . يعنى اگر ويتامين  C  از منابع طبيعى به تنهايى و منفردا جدا شود و يا به‌طور مصنوعى به شكل اسكوربيك اسيد ساخته شود در عين حال كه مصرف آن به‌هرحال داراى مقدارى اثر است ولى آثار درمانى آن خيلى كمتر از مصرف ويتامين  C  همراه با تركيبات\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبايوفلاوونوئيدها مىباشد . پس هميشه بهتر است از منابع طبيعى خام داراى ويتامين  C  نظير مركبات و سبزيجات مصرف شود و اگر به‌طور شيميايى ساخته مىشود لااقل همراه با تركيبات بايوفلاوونوئيد باشد . در حال حاضر ، با توجه دلايل فوق در بازار دارويى بخصوص در بازارهاى دارويى غرب ويتامين  C  همراه با تركيبات بايوفلاوونوئيد به صورت قرص يا ساير شكل‌ها عرضه مىشود . اين نوع ويتامين  C  چون داراى آثار درمانى بيشترى است به نام « ويتامين  C  پرقدرت « 1 » همراه با بايوفلاوونوئيدها » نام‌گذارى مىشود .\r\nبرخى كارخانجات دارويى براى بيشتر بالا بردن قدرت درمانى ويتامين  C  آن را مخلوط با رزهيپ  ( Rose hip )  تهيه و به بازار عرضه مىكنند و نام تجارتى كه روى قوطىهاى اين دارو نوشته مىشود « ويتامين  C  با رزهيپ « 2 » » است .\r\n\r\n Rose hip  چيست ؟\r\n Rose hip \r\nكه به فارسى در برخى نقاط كوزه گل سرخ گويند ميوهء گل سرخ وحشى است كه به فارسى نسترن ناميده مىشود . اگر با كمى دقت به يك بوتهء گل سرخ و يا نسترن « 3 » توجه شود ملاحظه\r\n\r\n\r\n","description":"","footnote":"\r\n( 1 ) .  High potency vitamin - c with Bioflavonoids  .\r\n( 2 ) .  Vitamin C with rose hips  .\r\n( 3 ) . توضيح مشروحى درباره مشخصات و خواص درمانى -\r\n","page_name":" 15 ","page_number":15},
  {"content":"\r\n\r\nمىگردد كه زير گلبرگ‌هاى نسترن و يا گل سرخ ، پس از اينكه گل‌ها باز شدند و به اصطلاح رسيدند ، تورمى سبزرنگ و سپس قرمزرنگ ديده مىشود كه پس از اينكه كاملا رسيده به رنگ تيره و سياه درمىآيد ، اين تورم را  ( Rosehip )  گويند كه آن را به فارسى كوزهء گل سرخ مىنامند و به فرانسوى سينورودون  ( Cynorrhodon )  گفته مىشود . اين تورم پس از چيده شدن و خشك شدن به رنگ قهوه‌اى تيره يا سياه درمىآيد . اگر اين تورم نسترن را چيده و قسمت گوشتى سرخ‌رنگ يا قهوه‌اى رنگ خارجى آن را جدا نموده و بخوريد ، مزهء ترش دارد .\r\nتحقيقات آزمايشگاهى نشان مىدهد كه داراى مقدار قابل ملاحظه‌اى ويتامين  C  پرقدرت يعنى همراه با بايوفلاوونوئيدها مىباشد . و به عنوان دارو از آن استفاده مىشود .\r\nعده‌اى از محققان و كارشناسان گياه‌درمانى اين تورم گل سرخ نسترن را يكى از غنىترين منابع ويتامين  C  پرقدرت مىدانند و معدودى از محققان معتقدند كه پس از خشك شدن مقدارى از ويتامين  C  آن از دست مىرود كه به‌هرحال غنىترين سمع مىباشد .\r\nكارشناسان و محققان مراكز تحقيقاتى امريكا و اروپا ادعا مىكنند كه مقدار ويتامين  C  پرقدرت تورم\r\n\r\n\r\n","description":"","footnote":"\r\n- نسترن و خواص درمانى سينورودون در جلد سوم دورهء معارف گياهى تأليف نويسندهء اين مقاله آورده شده است .\r\n","page_name":" 16 ","page_number":16},
  {"content":"\r\n\r\nگل سرخ به نسبت صددرصد از ويتامين  C  مركبات در حجم و وزن برابر بيشتر است و براى جلوگيرى از سرماخوردگى و گريپ مصرف روزانهء آن را به صورت دم‌كرده مانند چاى توصيه مىكنند .\r\nتحقيقات علمى كه گزارش نتايج آن در مجله‌هاى « اتحاديه پزشكى كانادا » « 1 » و مجلهء پزشكى نيوانگلند « 2 » ، منتشر شده است ، حاكى است كه اگر در آغاز سرماخوردگى روزانه حدود 2 گرم و بيشتر ويتامين  C  مصنوعى معمولى خورده شود ، در كاهش حدت سرماخوردگى و ناراحتى آن از قبيل سرفه و غيره كمك مىكند ( مشروط بر اينكه سرماخوردگى ساده باشد و پيچيدگىهاى عفونت باكتريايى نداشته باشد ) . ولى خوردن دم‌كرده داغ تورم گل سرخ در مدت كمتر اثر مىكند زيرا حرارت آب داغ خود در از بين بردن عوارض سرماخوردگى و ناراحتى گلو و گرفتگى بينى و سرفه كمك مىكند و از تكثير ويروس جلوگيرى مىنمايد ، زيرا بهترين درجهء حرارت براى تكثير ويروس سرماخوردگى حدود 32 درجه سانتىگراد است و اگر درجه حرارت آب دم‌كرده بيشتر از اين باشد ، تكثير ويروس‌ها را متوقف مىكند .\r\nساير منابع غنى ويتامين  C  پرقدرت گياهى عبارتند از :\r\nسبزىهاى برگى بخصوص تره‌تيزك تازه -\r\n\r\n\r\n","description":"","footnote":"\r\n( 1 ) .  Canadian medical association  .\r\n( 2 ) .  New England Journal of medicine  .\r\n","page_name":" 17 ","page_number":17},
  {"content":"\r\n\r\nبالاقوتى تازه - خرفه تازه - گوجه‌فرنگى قرمز رسيده روى بوته - گل كلم - سيب‌زمينى و از ميوه‌ها ، مركبات - سيب - كيوى - تمشك - توت‌فرنگى و گيلاس باربادوس كه خيلى غنى است .\r\nليست كامل سبزىها و ميوه‌هاى داراى ويتامين  C  به مقدار قابل ملاحظه و مقدار آن به ضميمه مىباشد . ويتامين  C  چون از ويتامين‌هاى قابل حل در آب است و به‌علاوه در اثر درجه حرارت در درازمدت از مقدار آن كاسته مىشود بنابراين سبزىها از نظر مصرف ويتامين  C  نبايد در غرقاب پخته شود و بايد در مدت كوتاه بخارپز شود . به علاوه روشنايى و اكسيژن و دود دادن هم از دشمن‌هاى ويتامين  C  هستند . مثلا اگر آب ليمو ترش تازه در شيشه روشن ريخته شود و در معرض نور آفتاب قرار گيرد پس از مدتى مقدار زيادى از ويتامين  C  آن از دست مىرود و مزه ترشى كه خواهد داشت فقط مربوط به وجود اسيد سيتريك است .\r\nنياز روزانه بدن به ويتامين  C  در حدود 60 ميلىگرم براى بزرگسالان است و به عنوان مكمل دارويى در مواقع ضرورت درمانى روزانه 1000 ميلىگرم تا 4 - 3 گرم نيز طبق نظر پزشك مىتوان مصرف نمود .\r\n\r\nاحتياط در مصرف ويتامين  C \r\nمصرف زياد ويتامين  C  به عنوان درمان كه زايد\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبر حد مجاز باشد ممكن است عوارضى داشته باشد .\r\n1 . در برخى موارد مصرف مقدار زياد ويتامين  C  ممكن است موجب تشكيل سنگ‌هاى اوكساليك اسيد و اوريك اسيد شود و در اين قبيل موارد خوردن مقدار كافى آب و استفاده از ويتامين  B 6  و منيزيوم ممكن است كمك نمايد .\r\n2 . در برخى موارد مصرف خيلى زياد ويتامين  C  ( حدود روزانه 10 گرم ) ممكن است عوارض جانبى نظير اسهال - تكرر ادرار - خارش پوست ايجاد نمايد . در اين قبيل موارد بايد با نظر پزشك فورا مصرف آن كاهش داده شود .\r\n3 . بيماران سرطانى كه تحت درمان شيمىدرمانى و پرتودرمانى هستند مصرف ويتامين  C  ممكن است ايجاد عوارضى نمايد . در عين حال تحقيقات نشان مىدهد كه ويتامين  C  با برخى انواع سرطان‌ها مبارزه مىكند و بررسى كه درباره ده هزار زن اجرا شده نشان مىدهد كه مصرف غذاهاى سرشار از ويتامين  C  براى كاهش خطر سرطان سينه زنان مفيد است .\r\n4 . بيماران قلبى و ديابتيك بايد قبل از مصرف ويتامين  C  با پزشك خود مشورت نمايند زيرا ممكن است مقدار لازم براى مصرف روزانه براى آنها خيلى كمتر از مقدار نرمال باشد .\r\n5 . مصرف مقدار خيلى زياد ويتامين  C  موجب از بين رفتن ويتامين  B 12  و فوليك اسيد مىشود\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبنابراين اگر به عللى ضرورت ايجاب نمايد كه روزانه مقدار زيادى ويتامين  C  مصرف شود لازم است كه به مقدار كافى ويتامين  B 12  و فوليك اسيد نيز تجويز شود .\r\n6 . اگر مقدار زيادى ويتامين  C  مصرف مىكنيد ، توجه داشته باشيد كه ممكن است در نتايج آزمايش ميزان قند خون و قند ادرار اثر بگذارد و نتيجه ارقام غلط و اشتباه نشان دهد ، بنابراين قبل از آزمايش با پزشك خود در ميان بگذاريد .\r\n7 . مصرف زياد ويتامين  C  ممكن است به كليه‌ها فشار وارد سازد ، بنابراين اشخاصى كه مبتلا به نوعى ناراحتى كليه هستند بايد قبل از مصرف ويتامين  C  با پزشك مطرح نمايند .\r\n8 . ويتامين  C  در اثر حرارت ممتد و در مجاورت اكسيژن مقدارى از بين مىرود بنابراين مواد داراى ويتامين  C  نبايد در ظرف سرباز جوشانده شود و براى پختن اين‌گونه مواد از ظروف سربسته استفاده شود .\r\n\r\nطرز تهيه و مقدار مصرف كوزهء گل سرخ  ( Rose Hip ) \r\nبراى تهيهء دم‌كردهء مطبوع و مؤثر كوزه گل سرخ ، 3 قاشق مرباخورى از قسمت گوشتى كوزه گل سرخ را جدا كرده و كوبيده و خرد نموده و آن را در يك پيمانه آب‌جوش ( حدود 220 گرم يا يك ليوان متوسط ) ريخته بگذاريد 15 - 10 دقيقه خيس بخورد و روزانه چندين پيمانه از آن را ميل كنيد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاگر از تنطور آن مصرف مىكنيد ممكن است 2 / 1 قاشق مرباخورى در يك ليوان آب ريخته و ميل شود دم‌كردهء رقيق كوزه گل سرخ را به كودكان زير دو سال سن نيز كم‌كم مىتوان داد .\r\nبه‌طور كلى مصرف قسمت گوشتى كوزهء گل سرخ به استثناى زنان حامله و مادران شيرده ، براى همهء اشخاص بلامانع است و در حد مقدارى كه توصيه شده بدون عوارض جانبى است و با نظر پزشك مىتوان مصرف نمود .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nجدول مواد غذايى كه داراى مقدار قابل ملاحظه‌اى ويتامين  C  هستند .\r\nنوع خوراكى / واحد مقدار مصرف / مقدار ويتامين  C  به ميلىگرم\r\nآب پرتقال كنسانتره شيرين نشده / يك پيمانه / 392 ميلىگرم\r\nآب پرتقال تازه طبيعى / يك پيمانه / 124 ميلىگرم\r\nآب پرتقال منجمد كنستانتره شيرين نشده / يك پيمانه / 97 ميلىگرم\r\nپرتقال / يك عدد متوسط / حدود 70 ميلىگرم\r\nپاپايا ( خربزهء درختى ) خام / يك عدد متوسط / 188 ميلىگرم\r\nسوپ گوجه‌فرنگى غليظ شده / يك پيمانه / 133 ميلىگرم\r\nكمپوت هلو منجمد شيرين‌شده / 2 / 1 پيمانه / 118 ميلىگرم\r\nفلفل قرمز تند خام / 1 عدد متوسط / 109 ميلىگرم\r\nآب گريپ‌فروت شيرين نشده منجمد / 1 پيمانه / 83 ميلىگرم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنوع خوراكى / واحد مقدار مصرف / مقدار ويتامين  C  به ميلىگرم\r\nكيوى خام تازه / 1 عدد متوسط / 74 ميلىگرم\r\nتوت‌فرنگى منجمد شيرين نشده / 2 / 1 پيمانه / 53 ميلىگرم\r\nفلفل سبز شيرين خام خردشده / 2 / 1 پيمانه / 45 ميلىگرم\r\nآب گوجه‌فرنگى كنسرو / 1 پيمانه 45 ميلىگرم\r\nتوت‌فرنگى خام / 2 / 1 پيمانه / 42 ميلىگرم\r\nكلم بروكلى خام خردشده / 2 / 1 پيمانه / 41 ميلىگرم\r\nگل كلم جوشانده تنگ آب / 2 / 1 پيمانه 34 ميلىگرم\r\nمارچوبه ريخته تنگ آب / 2 / 1 پيمانه 24 ميلىگرم\r\nكلم برگ تازه خردشده / 2 / 1 پيمانه / 18 ميلىگرم\r\nو بالاخره در اغلب سبزيجات نظير هويج جوان - كاهو - كرفس - پياز و ترب و ميوه‌ها نظير سيب زردالو - آناناس و گيلاس و غيره مقدارى ويتامين  C  وجود دارد .\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nب . اثر شفابخش بلغور\r\nبلغور بلغور يكى از مواد غذايى سنتى ايران و در عين حال از نظر مواد مغذى شفابخش بسيار ارزشمند است . متأسفانه در حال حاضر بخصوص در شهرها از الگوى غذايى مردم تا حدود زيادى حذف شده است ولى برعكس در كشورهاى مغرب‌زمين بخصوص در امريكا با توجه به جوانب درمانى آن در رديف مواد غذايى مورد توجه گروه روشن‌فكر و دانشمندان تغذيه قرار گرفته و به انواع مختلفه تهيه و در بازار عرضه مىشود .\r\nبر خلاف اغلب دانه‌هاى غلات و حبوبات كه تا حدودى ديرپز هستند ، بلغور چون قبلا نيم‌پخته شده و خشك شده است خيلى زود مىپزد . در ايران بلغور را در روستاها با آسياهاى دستى به\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nشكل گندم نيم‌كوب درمىآورند و بسته به معمول هر محل در برخى نقاط ريزتر و در بعضى نقاط درشت‌تر مىباشد . و به‌طور كلى دو نوع است بلغورى كه از گندم با پوست تهيه مىشود و بلغورى كه با گندم سفيد كرده و بدون پوست تهيه مىشود كه در اينجا بلغور مفيد مورد نظر ما بلغور با پوست است .\r\nدر مراكز تحقيقات بين المللى و در كانادا و امريكا تحقيقات زيادى در مورد آثار درمانى بلغور به‌عمل آمده از جمله تحقيقات نشان مىدهد كه خوردن بلغور مىتواند نقش مهمى در جلوگيرى از سرطان كولون و سرطان پستان و ديابت داشته باشد به‌علاوه چون داراى مقدار قابل ملاحظه‌اى فايبر غير قابل حل در آب است مىتواند براى انواعى از ناراحتىها از جمله براى رفع يبوست و كنترل بيمارى دايورتيكولار و كنترل بواسير مفيد باشد .\r\nبلغور معمولا به سه شكل عرضه مىشود :\r\n1 . بلغور كم‌كوب كه دانه‌هاى آن درشت و هم عرض دانه‌هاى برنج است و براى پختن غذايى به شكل پلو و يا مخلوط با برنج مصرف مىشود . در برخى موارد گندم كامل كه قبلا جوشيده شده باشد عينا خشك شده و عرضه مىشود .\r\n2 . بلغور نيم‌كوب كه براى تهيه صبحانه به‌كارمىرود كه تنها و يا مخلوط با شير يا عسل مىخورند .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n3 . بلغور ريزكوب كه براى تهيهء انواع ديگرى از غذاها از جمله براى تهيه نوعى سالاد عربى به نام تابوله  ( Tabbouleh )  به‌كارمىرود .\r\n\r\nنقش بلغور در رفع خطر از مواد شيميايى بيمارىزا كه وارد بدن مىشوند .\r\nهر قدر در تهيه مواد براى رژيم غذايى دقت شود كه بهداشتى و سالم باشند ولى باز خواه ناخواه هر روز در معرض برخورد با تعدادى مواد شيميايى خطرزا خواهيم بود . دو دسته از انواع اين گونه مواد خطرآفرين كه جلوگيرى از تماس و برخورد با آنها بسيار مشكل و شايد غير عملى باشد مواد نيترات‌ها و تركيبات شيميايى نيتريت‌ها هستند .\r\nتركيبات نيترات‌ها معمولا در اغلب سبزيجات نظير چغندر - كرفس - كاهو و نظاير آن وجود دارند و نيتريت‌ها به‌طور كلى موادى هستند كه معمولا به فرآورده‌هاى غذايى تجارتى نظير ماهى دودى و انواع كنسروها و فرآورده‌هاى گوشتى تجارتى براى نگهدارى و جلوگيرى از خراب شدن آنها مىزنند .\r\nاين تركيبات شيميايى به‌طور مستقل و به خودى خود عيبى ندارند و مضر نيستند ولى همين‌كه همراه مواد غذايى خورده مىشوند ، در بدن انسان تبديل به تركيبات مضرّ سرطان‌زايى به نام نيتروزامين‌ها مىشوند  ( Nitrosamines )  . و چون تقريبا اجتناب از خوردن نيترات‌ها و نيتريت‌ها در\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nجوامع فعلى جهان عملى نيست ، بنابراين راه حل ديگر براى گريز از برخورد با ضررهاى آنها رژيم غذايى مناسب و استفاده از مواد غذايى است كه بتواند با آنها مبارزه كند و بلغور يكى از آن قبيل مواد غذايى است كه در اين‌باره مىتواند خيلى كمك كند و مفيد باشد . دكتر ليليان تامپسون  ( Lilian Thompson Ph . D )  استاد علوم تغذيه در دانشگاه تورنتو مىگويد در بلغور يك تركيب شيميايى وجود دارد به نام فروليك اسيد \"  ( Ferulic acid )  كه در بدن از تبديل مواد نيترات‌ها و نيتريت‌ها به ماده خطرزاى نيتروزامين ممكن است جلوگيرى كند .\r\nبعلاوه بلغور مىتواند از راه ديگرى نيز براى جلوگيرى از سرطان كمك كند ، آن وجود موادى است در بلغور به نام لينان  ( Lignan )  . لينان‌ها سرشار از مواد مبارز با سرطان هستند و بخصوص براى پيش‌گيرى از سرطان كولون ( روده بزرگ ) و پستان مفيد مىباشند .  Lignan  ها داراى خاصيت ضد اكسيدكننده مىباشند يعنى با مولكول‌هاى اكسيژن مخرّب ( راديكال‌هاى آزاد ) مىجنگند و قبل از اينكه آنها بتوانند به سلول‌هاى سالم آسيبى برسانند ، آنها را مىبلعند . دكتر تامسون مىگويد لينان‌ها حتى در مواقعى كه تغييرات سرطانى اتفاق افتاده باشد نيز سلول را تحت مراقبت و محافظت قرار داده و مانع مىشوند كه روند پيشرفت سرطان از كنترل خارج شود .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nنقش بلغور براى قلب\r\nبه‌طورىكه در مقالات قبلى شرح داده شده راديكال‌هاى آزاد در سرطانى شدن سلول‌ها سهم دارند و بعلاوه راديكال‌هاى آزاد در ايجاد آسيب به رگ‌هاى خونى نيز شركت دارند و زمينه را براى مبتلا شدن به بيمارىهاى قلبى آماده مىنمايند .\r\nلينان‌ها براى كمك به قلب از طريق حفظ و حمايت كلسترول نرمال نيز مؤثر مىباشند . ممكن است ذكر اينكه ، چون بلغور براى حفظ كلسترول مؤثر است ، به‌عنوان يك غذاى شفابخش مورد توجه قرار مىگيرد ، براى عده‌اى از مردم تعجب‌آور باشد زيرا با گفته‌هاى ديگر دانشمندان تغذيه كه همه جا صحبت از روش‌هايى براى كاهش كلسترول است ظاهرا متناقض به‌نظر مىرسد ، ولى اين‌طور نيست زيرا كلسترول در مواقعى مضر است كه مولكول‌هاى آن به‌خصوص مولكول‌هاى جزء بد كلسترول  ( LDL )  ، مورد حمله راديكال‌هاى آزاد قرار گيرند و مسموم شوند و در جدار رگ‌هاى خونى رسوب كرده موجب تنگ شدن عروق خونى و ايجاد اختلال در گردش جريان خون و مآلا موجب ناراحتى قلبى شوند ، و الّا اگر كلسترول يعنى جزء بد آن  ( LDL )  مسموم نشود و مقدار جزء خوب آن يعنى  HDL  نيز به مقدار كافى بالا باشد ، كلسترول ذاتا از مواد بسيار لازم و ضرورى بدن انسان مىباشد . بنابراين هر ماده غذايى از جمله بلغور كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nكلسترول را از آسيب راديكال‌هاى آزاد حفظ مىكند مىتواند خدمتى به قلب كرده و از بيمارىهاى قلبى تا حدودى جلوگيرى نمايد .\r\n\r\nنقش بلغور در كمك به كاهش حدت بيمارى ديابت\r\nدكتر ديويد جنكيدس  ( David Jenkids M . D . , Sc . D . , Ph . D )  استاد علوم تغذيه و پزشكى در دانشگاه تورنتو مىگويد ، بلغور از طريق ديگر نيز مىتواند به سلامت انسان كمك كند . زيرا بلغور داراى ضريب شيرينى « 1 » نسبتا پايين است ( در حدود 69 - 60 ) در مقايسه با گلوكز كه صد است . توضيح اين مطلب اين است كه قند و يا به‌عبارت صحيح‌تر نشاسته‌اى كه در بلغور وجود دارد خيلى آهسته‌تر از گلوكز و به‌تدريج در جريان هضم ، هيدروليز شده و به‌صورت قند قابل جذب درآمده و وارد جريان گردش خون مىشود ، و اين كار نه فقط در ثابت نگهداشتن سطح قند خون كمك مىكند كه براى اشخاصى كه مبتلا به ديابت هستند خيلى مهم است ، بلكه ممكن است نقش مؤثرى نيز در كاهش خطر براى قلب داشته باشد .\r\n\r\n\r\n","description":"","footnote":"\r\n( 1 ) .  Glycemic Index  - ضريب اثر شيرينى - ضريبى است كه ميزان تأثير خوردن هر مادهء غذايى را در بالا بردن قند خون در مقايسه با گلوكز نشان مىدهد . معمولا ضريب اثر شيرينى گلوكز عدد 100 گرفته مىشود .\r\n","page_name":" 30 ","page_number":30},
  {"content":"\r\n\r\n\r\nبلغور سرشار از فايبراست\r\nاگر مقدار فايبر در مواد غذايى بيشتر باشد مقدار كاهش كلسترول بيشتر محسوس است و خطر سرطان و ديابت نيز كمتر مىشود ، و به بيمارىهاى هاضمه‌اى نظير يبوست و بواسير كمك مىكند .\r\nبلغور سرشار از فايبر است ، در يك پيمانه بلغور در حدود 8 گرم فايبر وجود دارد كه در حدود 1 - 3 نياز روزانه توصيه شده براى بدن را تأمين مىكند . و در مقايسه با برنج سفيد كه در يك پيمانهء آن فقط 8 / 0 گرم فايبر وجود دارد قابل ملاحظه است .\r\nخواص مهم بلغور ناشى از وجود فايبر غير قابل حل در آن است . اين نوع فايبر در مجارى هاضمه و در روده‌ها شكسته نمىشود و جذب نمىگردد ، در روده مىماند و آب زيادى جذب مىكند و درنتيجه مدفوع حجيم‌تر و سنگين‌تر شده و راحت‌تر در روده‌ها حركت مىكند و آسان‌تر و سريع‌تر دفع مىشود و مواد مضر سرطان‌زاى موجود در روده بزرگ نيز همراه مدفوع قبل از اينكه فرصت ايجاد خطرى براى كولون بكنند از بدن خارج مىشوند .\r\nدر يك تحقيق 4 ساله كه در مركز تحقيقات پزشكى در نيويورك سيتى در بيمارستان نيويورك به عمل آمده محققان 58 نفر مرد و زن داوطلب را كه مبتلا به پوليپ روده « 1 » بودند از نظر تأثير رژيم غذايى\r\n\r\n\r\n","description":"","footnote":"\r\n( 1 ) . پوليپ روده  ( Intestinal Polyp )  خودبه‌خود خطرناك نيست ولى در درازمدت ممكن است سرطانى شود .\r\n","page_name":" 31 ","page_number":31},
  {"content":"\r\n\r\nمورد مطالعه قرار دادند . در اين تحقيق به عده‌اى از مردان و زنان داوطلب روزانه در رژيم غذايى آنها مقدارى سبوس گندم كه داراى 22 گرم فايبر غير قابل حل بود منظور شده بود و عده‌اى ديگر از مواد غذايى معمولى خود كه ميزان فايبر آن خيلى كم بود استفاده مىكردند . پس از خاتمه مدت آزمايش داوطلبان مورد بررسى كامل و دقيق پزشكى قرار گرفتند و مشاهده شده است گروهى كه در رژيم غذايى خود از 22 گرم فايبر هر روز استفاده مىكردند يعنى از مواد غذايى مىخوردند كه روزانه 22 گرم فايبر را تأمين مىكرد در مقايسه با گروهى كه در رژيم غذايى خود از فايبر استفاده نمىكردند ، به احتمال بيشترى پوليپ‌هاى آنها منقبض و كوچك شده و در مورد بعضى از آنها به كلى از بين رفته است .\r\nفايبر غير قابل حل در آب ، براى رفع يبوست نيز مؤثر است و دفع سريع‌تر مدفوع باعث مىشود كه مواد مضرّ سرطان‌زاى داخل رودهء بزرگ پيش از اين كه ايجاد آسيبى در سلول‌هاى سالم بكنند از صحنه خارج شده و همراه مدفوع دفع مىشوند به‌علاوه جلوگيرى از يبوست خود براى كنترل بواسير و بيمارى دايورتيكولاريس نيز مفيد است . بالاخره بلغور منبع سرشارى از مواد معدنى مورد نياز بدن است و علاوه بر آهن و فسفر و روى در يك پيمانه بلغور مواد زير موجود است :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n- يك ميلىگرم منگنز كه در حدود نصف نياز روزانه از بدن را تأمين مىكند . منگنز براى حفظ سلامت استخوان‌ها و اعصاب و دستگاه تناسلى مفيد است .\r\n- 15 ميكروگرم سلنيوم  ( Selenium )  كه در حدود 22 درصد نياز روزانه بدن را تأمين مىكند و براى حفظ و حمايت قلب و تقويت سيستم دفاع طبيعى بدن كمك مىكند .\r\n- 58 ميلىگرم منيزيوم كه 15 درصد نياز روزانه بدن را تأمين مىكند و به تنظيم ضربان قلب و فعاليت و اعصاب و انقباض عضلات و تشكيل استخوان‌ها كمك مىكند .\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\nغذادرمانى\r\n\r\nبخش دوم : غذاهاى مناسب براى كنترل ناراحتىهاى قبل از دورهء عادت ماهيانه زنان  ( PMS ) \r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\nبين دختران و زنان شايد كمتر كسى باشد كه كم و بيش با اختلالات قبل از دورهء عادت ماهيانه برخورد نكرده باشد . ناراحتىهاى قبل از دورهء عادت ماهيانه كه اصطلاحا  PMS  گفته مىشود تقريبا در بين 1 - 3 تا نصف دختران و زنان بالغ وجود دارد . اين ناراحتىها با حدود 150 علامت ممكن است بروز كنند از آن جمله : افزايش وزن ، اضطراب ، نفخ شديد ، حساسيت و درد پستان‌ها ، عصبانيت و شوق شديد بىاختيار براى خوردن برخى مواد خوراكى بخصوص شيرينى مىباشد .\r\nبرخى زنان ممكن است فقط با يك يا دو نوع از اين ناراحتىها آن‌هم خفيف دچار شوند و بعضى ديگر ممكن است با ده‌ها نوع از اين ناراحتىها در اين دوره برخورد كنند . دكتر كانداس براون  ( candaces Brown )  دانشيار داروسازى و روان‌پزشكى در دانشگاه ممفيس مىگويد تعداد معدودى از زنان\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n( در حدود 10 درصد ) در دورهء  PMS  احساس مىكنند كه آن‌چنان بدشكل شده‌اند كه از معاشرت با ديگران خوددارى مىكنند و برخى ديگر آن‌چنان افسرده مىشوند كه در اين دوره به‌كلى منزوى شده و از خانه خارج نمىشوند و اگر در خارج از خانه اشتغالى دارند حتى از رفتن به سركار خوددارى مىنمايند . در برخى از زن‌ها افسردگى و پرخاشگرى آن‌قدر زياد مىشود كه با فرزندان خود نيز با خشونت رفتار مىكنند .\r\nاين ناراحتىها معمولا از 10 - 15 روز قبل از عادت ماهيانه ممكن است شروع شود و اغلب با شروع عادت ماهيانه رو به كاهش مىگذارد .\r\nدر اين ماجرا معمولا فاكتورهاى مختلف و متعددى شامل نوسان و تغييرات نامتعادل هورمون‌هاى استروژن « 1 » و پروجسترون « 2 » و تغييرات قند خون و تغييراتى در مقدار سروتونين « 3 » از تركيبات شيميايى مغز ممكن است دخالت داشته باشد . اسرار نامعلوم فراوانى در مورد بروز اين ناراحتىهاى  PMS  وجود دارد ولى به‌هرحال يك چيز روشن و مسلّم است و آن تأثير رژيم غذايى در كنترل و تخفيف اين ناراحتىها مىباشد . و نوع غذايى كه شخص مىخورد تا حدود زيادى در شدت و ضعف اين ناراحتىها تأثير قاطع دارد . در\r\n\r\n\r\n","description":"","footnote":"\r\n( 1 ) .  Estrogen  .\r\n( 2 ) .  Progesterone  .\r\n( 3 ) .  Serotonin  .\r\n","page_name":" 38 ","page_number":38},
  {"content":"\r\n\r\nاينجا سعى مىشود روش‌هايى براى انتخاب رژيم غذايى مناسب كه براى تخفيف اين ناراحتىها مؤثر است توضيح داده شود .\r\n\r\nاثر غذاهاى شامل هيدرات‌هاى كربن ( نشاسته‌ها و قندها )\r\nيكى از علايم اين ناراحتىها كه در غالب زنان ديده مىشود شوق شديد به خوردن شيرينى و غذاهاى شيرين است . متأسفانه خوردن مواد قندى و شيرين نيز عملا باعث ايجاد وزن و چاقى و درعين‌حال موجب افسردگى و ناراحتىهاى روحى مىشود . طبق نظر سوزان لارك « 1 » مدير مركز تحقيقات ناراحتىهاى  PMS  و ناراحتىهاى دوران يائسگى زنان در لوس آلتوس كاليفرنيا ، به‌طور كلى كاملا مشخص نيست كه چرا قند بدن در اين دوره كاهش مىيابد ولى ظاهرا به‌نظر مىرسد كه مقدار هورمون انسولين كه مادهء لازم براى تنظيم و جذب و خارج كردن قند از خون براى جذب سلولى است در اين دوره با كفايت و سرعت بيشترى عمل مىكند و با كاهش شديد مقدار قند در خون مقدار كمترى قند نصيب سلول‌هاى مغز مىشود و سلول‌هاى مغز كه سوخت كمترى در اختيار خواهند داشت به بدن اخطار مىكنند به قند احتياج دارند و نتيجهء اين اخطار ايجاد ميل شديد شخص به خوردن قند و مواد شيرين خواهد بود .\r\n\r\n\r\n","description":"","footnote":"\r\n( 1 ) .  Susan Lark M . D  .\r\n","page_name":" 39 ","page_number":39},
  {"content":"\r\n\r\nبراى اينكه به ميل شديد بدن براى شيرينى پاسخ منطقى داده شود بهترين راه اين است كه به جاى خوردن قند آماده جذب نظير گلوكز در شكر و قند و عسل يعنى به‌جاى خوردن شيرينىهاى آماده جذب ، از مواد هيدرات‌هاى كربن پيچيده كه قند آنها آمادهء جذب فورى نيست و پس از هيدروليز اين مواد آماده جذب خواهد شد نظير برنج - ماكارونى - سيب‌زمينى و نظاير آن استفاده شود كه تبديل آنها به گلوكز قابل جذب در بدن بطئى باشد و به كندى انجام گيرد و چون گلوكز آنها با كندى بيشترى آماده جذب مىشود از نوسانات شديد لحظه‌اى مقدار قند خون جلوگيرى مىشود و تعادل قند خون شديدا مختل نمىشود و در عين حال به شوق شديد به شيرينى نيز تا حدودى البته با كمى تأخير پاسخ داده مىشود .\r\nخوردن هيدرات‌هاى كربن پيچيده از طرق ديگرى نيز به رفع شوق شديد شخص به خوردن قند كمك مىنمايد زيرا با اين كار مقدار مادهء شيميايى مغز به نام سروتونين  ( Serotonin )  كه آرامش دهنده و متعادل‌كنندهء حال و خواب شخص است افزايش مىيابد و ايجاد آرامش نيز به رفع ناراحتىهاى زنان كمك مىكند .\r\nدر تحقيقى كه در مؤسسه تحقيقاتى  MIT  « 1 » امريكا در كمبريج انجام گرفته مشاهده شده است\r\n\r\n\r\n","description":"","footnote":"\r\n( 1 ) .  Massachusetts Institut of Technology  .\r\n","page_name":" 40 ","page_number":40},
  {"content":"\r\n\r\nزنانى كه در اين دوره از غذاهاى سرشار از هيدرات‌هاى كربن استفاده كرده‌اند به رفع افسردگى و اضطراب و ناراحتىهاى  PMS  آنها بسيار كمك شده و موجب شده است كه آرامش و تمركز خود را بازيابند .\r\nتوصيه كارشناسان اين است كه زنانى كه دچار ناراحتىهاى قبل از عادت ماهيانه هستند هر سه ساعت يك‌بار از مقدارى ماكارونى و غلات پخته و نان‌هاى كامل يا سبوس استفاده كنند تا مانع كاهش شديد قند خون آنها شود . در يك تحقيق ديگرى مشاهده شده است 54 درصد از زنانى كه از اين رژيم استفاده كرده‌اند يعنى هر سه ساعت يك‌بار از مقدار محدودى مواد غذايى نشاسته‌اى مانند نان كامل با سبوس و غلات خورده‌اند ناراحتىهاى قبل از شروع عادت ماهيانه آنها بسيار كمتر بوده است .\r\nتوجه شود كه استثنائا در مورد برخى از زنان ممكن است مصرف فرآورده‌هاى گندم مناسب نباشد و حتى ممكن است ايجاد مسئله نمايد . زيرا برخى اشخاص به گندم آلرژى دارند و ممكن است خوردن گندم براى آنها ايجاد حساسيت و ناراحتى شديد نمايد و به‌علاوه در گندم و فرآورده‌هاى آن مادهء چسبنده‌اى به نام گلوتن  ( Gluten )  كه نوعى پروتئين است وجود دارد كه در برخى اشخاص ممكن است ايجاد نفخ شديد و ازدياد وزن شود و يا ويروس‌هاى ديگرى نشان مىدهد كه در برخى\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاشخاص با گروه خون خاص گلوتن ايجاد ناراحتىهايى مىكند كه شرح آن در اينجا از بحث ما خارج است . به‌هرحال در اين قبيل موارد نظر دكتر لارك اين است كه اگر چنين مشكلاتى براى شخصى وجود داشته باشد ممكن است به‌جاى نان و گندم از برنج و يا ارزن و يا ساير غلات و يا از برخى حبوبات استفاده شود و از اين طريق از مصرف نان و گندم و بلغور كه مصرف آن در اين قبيل اشخاص باعث مسائل خاصى است پرهيز شود .\r\nسبزيجات و ميوه‌ها نيز منابع مفيد ديگرى براى هيدرات‌هاى كربن هستند ضمن اينكه كالرى آنها نيز كم و محدود مىباشد و به راحتى بدون اينكه دغدغه‌اى از نظر ازدياد وزن باشد مىتوان به هر مقدار مصرف نمود . در اين رژيم توصيه كارشناسان اين است كه بيشتر از سبزىهاى ريشه‌اى نظير هويج و شلغم و زردك و از سبزىهاى برگى مانند برگ خردل و كلم‌پيچ كه در عين حال منبع سرشارى از منيزيوم و كلسيم هستند استفاده شود .\r\nمنيزيوم و كلسيم مواد معدنى مفيدى هستند كه براى كاهش ناراحتىهاى قبل از عادت ماهيانه بسيار مؤثر مىباشند .\r\nالبته در بين ميوه‌ها بايد توجه شود كه ميوه‌هاى گرمسيرى خيلى شيرين نظير انبه - خربزه درختى  ( Papayas )  و خربزه شيرين و آناناس كه خيلى\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nشيرين بوده ، و قند آنها آماده جذب است بايد پرهيز شود زيرا به‌جاى اينكه به رفع عارضه شوق شديد به قند كمك كنند ممكن است عارضه را تشديد نمايند و به تدريج كه شروع دورهء عادت ماهيانه نزديك مىشود ممكن است از ميوه‌هايى نظير سيب - پرتقال و گريپ‌فروت نيز استفاده كنند .\r\n\r\nنقش چربى\r\nبه همان اندازه كه عده‌اى از زنان با نزديك شدن دورهء عادت ماهيانه به خوردن شيرينى علاقه‌مندى شديد پيدا مىكنند برخى از زنان نيز به غذاهاى خيلى چرب و يا چرب و شيرين مانند سيب‌زمينى سرخ كرده و يا شيرينىهاى چرب و يا بستنى چرب علاقه پيدا مىكنند به‌طورى كه در اين دوره شايد 40 درصد كالرى روزانه غذايى آنها از چربى تأمين مىشود .\r\nخوردن چربى زياد در اين دوره علاوه بر اينكه موجب جذب كالرى خيلى زياد و در نتيجه ازدياد وزن مىشود نوع و مقدار چربى كه مصرف مىشود نيز در تشديد ناراحتىهاى قبل از دوره عادت ماهيانه تأثير قاطعى دارد . بدترين نوع مصرف چربىهاى از نوع اشباع شده است كه در گوشت بخصوص گوشت قرمز چرب پروارى و هم‌چنين در شير و فرآورده‌هاى لبنى پرچربى و غذاهاى چرب بسته‌بندى شده تجارتى مانند همبرگر و غيره\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nوجود دارد .\r\nمنظور از چربىهاى اشباع شده چربىهايى هستند كه از اسيدهاى چرب اشباع شده تشكيل مىشوند مانند كره - دنبه - پيه و نظاير آن . اين چربىها معمولا در حرارت نرمال اطاق سفت مىباشند . و چربىهاى اشباع نشده چربىهايى هستند كه در حرارت نرمال خانه مايع هستند نظير روغن‌هاى گياهى كه بين آنها روغن زيتون به دلايل زياد فنى از ساير چربىهاى گياهى مفيدتر است .\r\nمصرف چربىهاى اشباع شده جدا از ضررهايى كه براى تشديد ناراحتىهاى قبل از دورهء عادت ماهيانه و افزايش وزن دارد ، به علت تأثيرى كه براى افزايش كلسترول مىگذارد منشأ ناراحتىهاى ديگرى نيز مىباشد . و در مورد اثر چربىهاى اشباع شده در تشديد ناراحتىهاى قبل از دورهء عادت ماهيانه ، تحقيقات دانشمندان نشان مىدهد كه چربىهاى اشباع شده موجب افزايش سطح استروژن در بدن مىشود كه نتيجهء آن بدتر شدن علايم ناراحتىهاى قبل از دورهء عادت ماهيانه يعنى  PMS  است . در مقابل تحقيقات نشان مىدهد زنانى كه در رژيم غذايى خود مقدار زيادى از ميوه‌هاى آبدار رسيده و سبزىهاى تازه و دانه‌هاى غلات مىخورند و مقدار گوشت چرب مصرفى آنها خيلى كم است و يا به كلى نمىخورند ، ناراحتىهاى قبل از دورهء عادت ماهيانه آنها خيلى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nملايم است و اين دوره را خيلى آرامتر و راحت‌تر از گوشت‌خواران و چربىخواران مىگذرانند . به‌طور كلى توصيه كارشناسان تغذيه اين است كه نه فقط زنان كه مبتلا به ناراحتىهاى قبل از عادت ماهيانه هستند بلكه تمام اشخاص بخصوص آنها كه سنين نوجوانى و جوانى را پشت سر گذاشته‌اند ، مصرف چربى در رژيم غذايى خود را حد اكثر به 25 درصد كالرى روزانه محدود كنند به‌طورى كه حد اكثر 10 درصد آن از چرب‌هاى اشباع شده حيوانى و بقيه از چربىهاى اشباع نشدهء گياهى باشد .\r\nدربارهء اينكه چربىهايى كه داراى اسيد چرب اومگا - 3 هستند مانند چربى موجود در ماهىهاى چرب آب‌هاى سرد نظير ماهى سالمون ، و ماكرل و تونا و قزل‌آلا و نظاير آن و هم‌چنين روغن كانولا و روغن كتان چه نوع تأثيرى در بدن دارند ، تحقيقات متعددى انجام شده و نتايج تحقيقات نشان مىدهد كه اگر چربى مصرفى در رژيم غذايى روزانه متشكل از مقدار زيادى چربىهاى اشباع نشده شامل اسيد چرب لينولئيك  ( Linoleic )  و مقدار خيلى جزئى از چربىهاى داراى اسيد چرب اومگا - 3 يعنى چربى ماهى باشد ، متأسفانه مفيد نيست زيرا توليد نوعى از تركيبات شيميايى به نام پروستاگلاندين  ( Prostaglandin )  را در بدن افزايش مىدهد و اين نوع پروستاگلاندين‌ها كه تركيب شيميايى شبه هورمون است ممكن است ايجاد\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nگرفتگىهاى عضله‌اى و كرامپ نمايد . به همين علت چون معمول است كه در خانواده‌ها براى تهيه غذاها همه‌روزه بيشتر از چربىهاى گياهى برّى مانند روغن ذرت و آفتاب‌گردان و نظاير آن استفاده مىشود ، توصيه كارشناسان اين است كه بايد مقدارى نيز از چربىهاى داراى اسيد چرب اومگا - 3 مصرف شود به عبارت ديگر بايد در رژيم غذايى روزانه از انواع ماهىها مانند سالمون - تونا - قزل‌آلا و غيره نيز استفاده گردد و بجاى غذاهاى سرخ شده يا روغن‌هاى گياهى از اين ماهىها به صورت كباب شده يا بخارپز استفاده كنند و در سالاد نيز روغن كتان و يا روغن زيتون مصرف شود .\r\nنتيجه اين بحث اين است كه در رژيم غذايى بجاى كره از روغن زيتون و روغن كتان و بجاى پنيرهاى چرب و ماست چرب از پنير و ماستى كه از شير كم‌چربى درست شده باشد مصرف شود ، قطعا اين تغييرات كوچك كه در مواد مصرفى تهيه غذاها داده مىشود در ايجاد تعادل در استروژن اثر مثبت خواهد گذارد و باعث تخفيف ناراحتىهاى دورهء قبل از عادت ماهيانه  ( PMS )  خواهد شد .\r\n\r\nنقش كلسيم\r\nمشكل زنان در دورهء ناراحتىهاى قبل از عادت ماهيانه فقط به موضوع عارضه بىاختيارى در مصرف انواع خاصى از خوراكىهاى نامناسب\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمحدود نمىشود بلكه عده‌اى به سردرد و نفخ شديد نيز مبتلا مىشوند كه خيلى ناراحت‌كننده است . در مورد اين قبيل زنان توصيه كارشناسان تغذيه اين است كه لااقل روزى يك ليوان شير كم چربى يا بىچربى بخورند زيرا مصرف كلسيم موجود در شير براى تخفيف ناراحتىهاى دوره قبل از عادت ماهيانه تأثير زيادى دارد .\r\nدر تحقيقى كه در يكى از مراكز تحقيقات وزارت كشاورزى امريكا در گراند فوركس  ( Grand Forks )  انجام شده دو گروه از زنان داوطلب انتخاب شده‌اند ، در يك گروه در دورهء آزمايش از رژيم غذايى كم‌كلسيم ( در حدود 587 ميلىگرم در روز ) و هر گروه ديگر از رژيم غذايى با كلسيم زياد ( 1336 ميلىگرم در روز ) استفاده شده است . در اين آزمايش نتيجه گرفته شده است 70 درصد زنانى كه از رژيم غذايى با كلسيم زياد استفاده كرده‌اند خيلى كمتر دچار ناراحتىهاى پشت‌درد و كرامپ و سردرد شدند و 80 درصد آنها كمتر احساس نفخ كرده و بالاخره 90 درصد آنها خيلى كمتر احساس اضطراب و افسردگى داشته‌اند .\r\nرئيس گروه تحقيقاتى دكتر جيمز پنلاند  ( James G - Penland )  معتقد است كلسيم از طرق مختلفى در تخفيف ناراحتىهاى اين دوره اثر مىگذارد ، يكى اينكه ممكن است از گرفتگىهاى عضله‌اى كه ايجاد كرامپ مىكنند جلوگيرى كند و\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبه‌علاوه كلسيم اثر كاملا مشخصى روى تركيبات شيمى مغز و هورمون‌هاى فرح‌زا مىگذارد . توصيه دكتر پنلاند اين است كه بهتر است زنان در دورهء عادت ماهيانه علاوه بر استفاده از غذاهاى كم چربى هر روز از شير كم‌چربى و ماست و پنير كم‌چربى استفاده كنند و به هيچ وجه ضرورتى ندارد كه هر روز مقدار زيادى كلسيم خورده شود و فقط كافى است كه در اين دوره تنها 336 ميلىگرم بيشتر از مقدار لازم كلسيم روزانه در وضع عادى ( 1000 ميلىگرم ) مصرف شود . و 1000 ميلىگرم كلسيم مقدار كلسيمى است كه در يك پيمانه شير بىچربى وجود دارد ( يك پيمانه در حدود محتوى يك ليوان يا ظرفيت 220 گرم آب مىباشد ) .\r\nتوجه شود كه براى تأمين كلسيم لازم براى بدن بهترين راه خوردن شير و لبنيات كم‌چربى است . در جوامعى كه از نظر اقتصادى توانا هستند و تودهء مردم نيز وقوف كافى به الگوهاى صحيح مصرف انواع مواد مغذى دارند ، قسمت عمدهء كلسيم مورد نياز روزانه بدن ( حدود 1000 ميلىگرم ) يعنى در حدود 75 - 70 درصد كلسيم روزانه با خوردن شير و فراورده‌هاى لبنى كم‌چربى تأمين مىشود و حدود 20 - 15 درصد از غذاهاى گياهى و شايد تنها 5 درصد و كمتر از گوشت و تخم‌مرغ و مقدار بسيار جزئى از آب و ساير مواد گرفته مىشود .\r\nدر مواردى كه به دلايلى شير به‌قدر كافى در\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدسترس نيست و يا به دلايل پزشكى شير و مواد لبنى مصرف نمىشود ، براى رفع نياز كلسيم بدن ممكن است از استخوان‌هاى ماهىهاى كوچك و ساير حيوانات كوچك كه قابل جويدن و خوردن هستند استفاده نمود و يا اگر گوشت با استخوان پخته شود مقدارى از مواد معدنى استخوان‌ها در آب پختن كه كمى اسيد نظير سركه و يا آب ليمو در آن ريخته شده باشد حل شده و پس از خوردن جذب مىشود . و بالاخره اگر در شرايطى جذب كلسيم از اين طريق نيز ميسر نباشد ناچار مىتوان از كلسيم به شكل خالص شيميايى به صورت مكمل مصرف نمود . البته كلسيم به شكل مكمل ممكن است جذب شود ولى به‌هرحال ساير مواد مفيد و مهمى كه در مواد غذايى كلسيم‌دار وجود دارد و همراه كلسيم وارد بدن مىشود ، و براى جذب بيشتر كلسيم كمك مىكنند ، از اين طريق تأمين نمىشود . خوشبختانه در مواد غذايى داراى كلسيم خودبه‌خود به‌طور طبيعى مقدار فسفر لازم كه لازمهء جذب كلسيم است معمولا وجود دارد .\r\n\r\nنقش منيزيوم\r\nعلاوه بر كلسيم كه با تأثير در شيمى مغز انسان به افزايش روحيه شاد كمك مىكند ، تحقيقات متعددى نشان مىدهد كه منيزيوم در اين‌باره آثار مفيدى دارد و كمبود مقدار منيزيوم در خون موجب\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nكاهش مقدار تركيب شيميايى مهمى در مغز مرسوم به دوپامين  ( Dopamine )  مىشود و طبق نظر دكتر ملوين ورباخ  ( Melvyn Werbach )  پروفسور روان‌پزشكى در دانشگاه كاليفرنيا و مؤلف كتاب تأثير رژيم غذايى روى ناراحتىهاى روحى انسان ، دوپامين تركيبى شيميايى است كه شبيه مادهء سروتونين  ( Serotonine )  براى تنظيم و متعادل ساختن حال و هوا و شادى انسان مؤثر است .\r\nتحقيقات متعددى نشان مىدهد كه مقدار منيزيوم در دورهء ناراحتىهاى قبل از دوره عادت ماهيانه در بدن زنان بسيار كاهش مىيابد ، به‌علاوه كمبود منيزيوم در متابوليسم و سوخت‌وساز استروژن نيز اختلال ايجاد مىكند و اين خود علت ديگرى براى اضطراب و ناراحتىهاى دورهء قبل از عادت ماهيانه است .\r\nدر يك تحقيق ايتاليايى به 28 زن داوطلب كه دچار ناراحتى  PMS  بودند روزانه 360 ميلىگرم منيزيوم داده شد پس از دو ماه گزارش دادند كه كمتر دچار افسردگى و نفخ و كرامپ كه از علائم بارز ناراحتىهاى  PMS  است شده‌اند .\r\nمقدار منيزيوم لازم روزانه بدن براى اشخاص بالغ در حدود 400 ميلىگرم در روز است كه به آسانى مىتوان از طريق انواعى از غذاها تأمين نمود . بهترين منابع طبيعى منيزيوم عبارتند از انجير و سيب و موز - ليموترش - گريپ‌فروت - بادام -\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nانواع مغزهاى دانه‌هاى گياهى - سبزيجات برگى تيره و برنج قهوه‌اى .\r\nيك عدد موز متوسط در حدود 33 ميلىگرم و يك فيله ماهى در حدود 49 ميلىگرم و نصف پيمانه برنج قهوه‌اى در حدود 42 ميلىگرم منيزيوم دارند و دانه‌هاى غلات و سبزىهاى برگى نيز داراى مقدار قابل ملاحظه‌اى مواد معدنى مىباشند .\r\n\r\nنقش ويتامين  B 6 \r\nماده مغذى ديگرى كه مىتواند به رفع ناراحتىهاى عاطفى و روحى در دورهء قبل از عادت ماهيانه  ( PMS )  كمك كند ويتامين  B 6  است . در يك تحقيق انگليسى به 72 نفر زن داوطلب كه دچار ناراحتىهاى دوره قبل از عادت ماهيانه بودند براى مدت 3 ماه روزانه 50 ميلىگرم ويتامين  B 6  داده شده است . در نتيجه اين آزمايش مشاهده شده است كه ناراحتىهاى افسردگى و خستگى و تحريك‌پذيرى آنها در دورهء  PMS  بسيار كاهش يافته است .\r\nبه‌نظر مىرسد كه ويتامين  B 6  كه در اين آزمايش مصرف شده از طريق كاهش سطح هورمون استروژن و افزايش مقدار هورمون پروجسترون در بدن موجب ايجاد تعادل هورمونى مىشود . دكتر ورباخ معتقد است كه چون ويتامين\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n B 6 \r\nبراى ساختن تركيب شيميايى سروتونين مغز كمك مىكند بنابراين مصرف مكمل ويتامين  B 6  تا اين مقدار ممكن است براى كاهش افسردگى مؤثر باشد . بايد توجه نمود كه مقدار لازم و مناسب مصرف ويتامين  B 6  در روز در اشخاص بالغ حدود 2 ميلىگرم است و مصرف روزانه 50 ميلىگرم خيلى زياد به‌نظر مىرسد ولى به‌نظر دكتر ورباخ در دورهء محدود مسأله‌اى ايجاد نمىشود ولى به‌هرحال چون مصرف ويتامين  B 6  در مقدار خيلى بالا سمّى است و ايجاد ناراحتىهايى مىكند و به طور كلى مصرف مقدار بيش از 50 ميلىگرم در روز توصيه نمىشود ، نظر كارشناسان اين است كه مصرف ويتامين  B 6  بايد با مشورت و زير نظر پزشك انجام گيرد . منابع غذايى طبيعى ويتامين  B 6  عبارتند از مخمّر آب‌جو - جرم گندم - جگر - سيب‌زمينى - موز - قلوه - دل - طالبى - كلم - ملاس سياه چغندر قند - شير و گوشت .\r\nاگر در رژيم غذايى روزانه از 100 گرم سينه مرغ بدون استخوان و يك سيب‌زمينى متوسط كه با پوست كباب شود و يك عدد موز استفاده شود در حدود 2 ميلىگرم يعنى صددرصد مقدار لازم ويتامين  B 6  روزانه بدن تأمين خواهد شد . و مقدار 50 ميلىگرم ويتامين  B 6  كه اشاره شده فقط براى يك دورهء محدود به منظور درمان مىباشد و نبايد مستمرا ادامه داده شود . در مورد مصرف قهوه در\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاين دوره توصيه كارشناسان اين است كه بايد از خوردن قهوه پرهيز شود زيرا كافئين موجود در قهوه براى زنان در دورهء  PMS  كه دچار اضطراب و عصبانيت هستند باعث تشديد عصبانيت آنها خواهد شد و حتى توصيه اين است كه از خوردن نوشابه‌هاى داراى كافئين نظير كولاها و چاى پررنگ نيز بايد پرهيز شود .\r\nو بالاخره توصيه هميشگى كه براى كمك به رفع انواع ناراحتىها مؤثر است استفاده از تمرين‌هاى ورزشى و نرمش‌هاى آئروبيك است نظير پياده‌روى در هواى آزاد و غير آلوده و خنك و شنا كه براى كاهش فشارهاى روانى و اضطراب و افسردگى دورهء قبل از عادت ماهيانه خيلى مؤثر است . زيرا مقدار ماده مفيد اندورفين  ( Endorphins )  بدن را كه به عنوان مبارزان و جنگنده‌هاى طبيعى بدن شناخته شده‌اند افزايش مىدهد .\r\n\r\nويار\r\nموضوع علاقه شديد به خوردن برخى مواد غذايى كه اصطلاحا به انگليسى كريوينگ  ( Craving )  گفته مىشود در برخى موارد در زنان جنبه افراطى خاصى به خود مىگيرد و به صورت يك عارضه غير طبيعى ناراحت‌كننده درمىآيد ، اين نوع بىاختيارى غير عادى براى خوردن برخى مواد\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nحتى علاقه به خوردن مواد غير خوراكى را در فارسى ويار و در زبان انگليسى پايكا  ( Pica )  مىنامند . اين اختلال طى قرن‌ها در بين غالب زنان باردار ديده شده است .\r\nگزارش‌هاى زيادى كه در اين مورد در مراكز تحقيقات پزشكى وجود دارد حاكى از علاقهء مفرط برخى اشخاص بخصوص زنان باردار به خوردن برخى مواد بخصوص مواد غير خوراكى از قبيل خاك رس ، گچ ، گرد و غبار كتابخانه‌هاى قديمى ، كاغذهاى پوسيده كهنه ، كاغذ ، مقوا قطعات رنگ ، گلوله يخ و حتى فضله مرغ و نظاير آن است . در يك مورد از معدهء زنى 22 ساله طى يك جراحى اضطرارى قطعاتى از يك جوراب كهنه هضم نشده خارج شده است وقتى از او سؤال شد كه چرا جوراب خورده در جواب گفته است كه براى رهايى از فشارهاى روانى افراد خانواده خود اقدام به جويدن و بلع قطعاتى از يك جوراب كهنه كرده است و متأسفانه جوراب در قسمتى از روده به هم پيچيده و گلوله حجيم غير عادى تشكيل داده و با انسداد روده ايجاد درد و ناراحتى شديد كرده است .\r\nطبق نظر دكتر ويليام كراسبى « 1 » پزشك متخصص خون‌شناسى كه سال‌ها عارضه ويار را مطالعه كرده است ، ويار يك عارضه ناشى از چند عامل فيزيكى\r\n\r\n\r\n","description":"","footnote":"\r\n( 1 ) .  William H . crosby  .\r\n","page_name":" 54 ","page_number":54},
  {"content":"\r\n\r\nو روانى مىباشد كه در غالب موارد به علت كمبود آهن در بدن تحت تأثير ناراحتىهاى روحى بروز مىكند .\r\nاين شرايط بيشتر در مورد زنان باردار كه غالبا از نظر آهن خون كمبود دارند و هم‌چنين در بچه‌هاى كوچك شيرخوار ديده مىشود . كودكان شيرخوار مبتلا به اين عارضه اغلب كودكانى هستند كه علاقه شديد به خوردن شير دارند و شير غذاى منحصر آنها را تشكيل مىدهد و از ساير غذاها استفاده نمىكنند و به علت كمبود آهن دچار اين عارضه مىشوند .\r\nتا به حال روشن نشده است كه چرا كمبود آهن در بدن باعث بروز چنين عارضه‌اى مىشود ولى اغلب پس از اينكه كمبود آهن با رژيم غذايى و يا با استفاده از مكمل‌ها تعديل و رفع شده اين عارضه نيز رفع شده است . دكتر كراسبى مىگويد حتى زنانى كه به خوردن جوراب كهنه علاقه افراطى نشان داده‌اند پس از رفع كمبود آهن به حالت نرمال و طبيعى بازگشته‌اند .\r\nبعضى اوقات اشخاصى كه دچار كمبود آهن هستند علاقه زيادى به خوردن قطعات يخ و يا آدامس و غذاهاى شور و يا ترش مانند سيب‌زمينى شور ، خيارشور ، ترشى و ميوه‌هاى نارس ترش نشان مىدهند .\r\nتوصيه دكتر كراسبى اين است در اين قبيل\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nموارد به‌جاى اينكه اين عادت ادامه داده شود به پزشك مراجعه و از هر نظر از جمله از نظر كمبود آهن وضع بيمار مورد معاينه و بررسى قرار گيرد و اضافه مىكند در اين موارد مشكل اين است كه زنان مبتلا به اين‌گونه ويارها به علت خجالت اغلب از ابراز و مراجعه به پزشك امتناع دارند ، در صورتى كه زنان نبايد تسليم خجالت شوند و به علت خجالتى بودن از مراجعه به پزشك خوددارى نمايند ، زيرا اين خود نوعى بيمارى است و قابل درمان مىباشد . و اطمينان داشته باشند كه يك پزشك حاذق قطعا با آزمايش خون و معاينات دقيق پزشكى راه‌حلى براى رفع اين عارضه غير طبيعى خواهد يافت و پس از درمان ، مبتلايان به اين عارضه تعجب خواهند كرد كه با چه سهولتى عارضه بسيار ناراحت‌كنندهء آنها درمان شده است .\r\n\r\nمنابع\r\n1 .  Food Remedies - Selene Yeagen , 1998 . \r\n2 .  Nature's medicines , Gale Maleskey 1999  .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nغذادرمانى\r\n\r\nبخش سوم : بيمارى تيروئيد و رژيم‌هاى غذايى مناسب در دورهء درمان\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\nغدهء تيروئيد از غده‌هاى درون‌ريز بدن است كه در جلو گردن به شكل يك پروانه در نقطه‌اى كه گردن به سينه وصل مىشود قرار دارد . اين غده طورى در بين سازوكار گردن جاسازى شده و قرار گرفته كه در حالت عادى و سلامت به هيچ وجه ظهورى ندارد و ديده نمىشود . غدهء تيروئيد از اعضايى است كه بيشترين مقدار خون در آن راه دارد . به‌طور متوسط در بدن هر انسان بالغ در حدود 5 ليتر خون در حال گردش است كه در هر ساعت يك‌بار تمامى آن از غدهء تيروئيد عبور مىكند و مادهء خام لازم براى توليد هورمون‌هاى تيروئيد يعنى يد را در اختيار غده قرار مىدهد . و فرآورده‌هاى نهايى به شكل هورمون‌هاى تيروئيد و به نام تايروكسين  ( Thyroxine )  و تريويودوتايرونين  ( T rioiodothyronine )  براى تأمين رشد و متابوليسم در اختيار بدن قرار مىگيرد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nوظيفه اساسى غده تيروئيد توليد هورمون‌هاى فوق الذكر است كه اساسىترين كار يعنى تنظيم سوخت‌وساز و توليد انرژى و مآلا تأمين رشد بدن را به‌عهده دارند . اين هورمون‌ها كمك مىكنند كه كالرى غذايى تبديل به انرژى حياتى براى اداره و ادامه زندگى انسان شود به عبارت روشن‌تر غده تيروئيد اثر مستقيمى روى وزن - مقدار انرژى - و توانايى بدن در جذب مواد مغذى از غذاها و خوراكىها دارد . در هر زمان و در هر دوره‌اى كه غده تيروئيد مقدار كافى از اين هورمون‌ها توليد مىكند بدن از نظر رشد و انرژى و متابوليسم در حالت نرمان قرار دارد . ولى اگر به سبب وجود اختلالاتى در بدن ، غدهء تيروئيد بيش از حد لازم و يا كمتر از حد لازم هورمون توليد نمايد ، فرآيند تمام عوامل فوق الذكر مختل شده و ايجاد ناراحتى و بيمارى در بدن مىشود كه منشأ آن بىنظمى كار غده تيروئيد است . معمولا بيمارىهاى غدهء تيروئيد از طريق تجويز داروهايى به‌صورت هورمون تيروئيد ( در صورت كم‌كارى غده ) و يا به صورت يد راديواكتيو ( در صورت پركارى غده ) كه توليد هورمون را تنظيم مىكنند ممكن است درمان شود ولى چون مدتى و شايد ماه‌ها طول مىكشد تا داروها اثر خود را براى تنظيم كار غده ظاهر سازند و در طول اين مدت بدن نمىتواند جذب مواد مغذى نظير يد - كلسيم - چربى و پروتئين را به‌طور\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nشايسته انجام دهد بنابراين ناچار بايد در رژيم غذايى بيمار تغييراتى داده شود و پس از اينكه داروها اثر بخشيد و سوخت‌وساز بدن به نظم عادى برگشت مىتوان رژيم عادى را از سر گرفت .\r\n\r\nيك تعادل حياتى بسيار ظريف\r\nبه‌طورى كه شرح داده شد وظيفهء اصلى غده تيروئيد تنظيم تعادل متابوليسمى غذايى مىباشد هر وقت كه مقدار هورمون تيروئيد به قدر كافى در خون انسان موجود باشد به طور خودكار دستگاه تنظيم تعادل هورمونى غده ، ترشح هورمون به داخل خون را متوقف مىسازد و در هر زمان كه خون به مقدار بيشترى هورمون نياز داشته باشد بلافاصله به طور خودكار دريچه ترشح هورمون غده تيروئيد به داخل خون باز مىشود و مقدار لازم هورمون وارد خون مىگردد . در مورد اشخاصى كه مبتلا به بيمارى تيروئيد مىشوند . در دستگاه تنظيم هورمونى غده اختلال حاصل مىشود و ناميزان كار مىكند . اگر اين اختلال موجب توليد و ترشح هورمون كمتر از حد نرمال و لازم باشد آن را اصطلاحا كم‌كارى تيروئيد يا  ( Hypothyroidism )  مىنامند . در اثر اين اختلال چون هورمون به قدر كافى در اختيار خون قرار نمىگيرد ، متابوليسم كند مىشود و بدن روىهم‌رفته بطئى كار مىكند و در نتيجه علائم كم‌كارى تيروئيد در انسان بيمار ظاهر مىشود .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاين علائم به طور كلى عبارتند از خشكى پوست - شكنندگى موها به‌طورىكه موها مىريزد و شانه زدن مشكل مىشود ، رنگ چهره ممكن است كمى پريده و زرد شود زيرا بدن نمىتواند مواد كاروتنوئيد را جذب كند ، در نتيجه كمى جذب ويتامين  A  در برخى نقاط بدن پوست سفت مىشود ، تارهاى صوتى تحت تأثير قرار مىگيرند و خشونت صدا ايجاد مىشود - سرعت تفكر و تمركز كاهش مىيابد ، اين بيماران زود خسته مىشوند و اغلب احساس خواب مىكنند ، تقريبا هميشه احساس سرما مىكنند ، قلب آنها ممكن است كمى بزرگ شود ، وزن بدن زياد مىشود زيرا سوخت‌وساز به قدر كافى انجام نمىگيرد . معمولا طبق بررسىهايى كه شده و دلايل آن هنوز در دانش پزشكى روشن نيست ، زنان ده بار بيشتر از مردان به عارضه كم‌كارى تيروئيد مبتلا مىشوند .\r\nاز طرف ديگر اگر عارضه اختلال غده تيروئيد منجر به توليد بيش از حد نرمال هورمون تيروئيد شود كه آن را اصطلاحا پركارى تيروئيد يا  ( Hyperthynoidisme )  مىنامند ، سوخت‌وساز و متابوليسم تسريع شده و بدن بيشتر و سريع‌تر از حد نرمال كار مىكند .\r\nعلائم پركارى تيروئيد به طور كلى عبارتند از :\r\nلاغرى - عصبانيت و تحريك‌پذيرى به طورى كه گاهى بىاختيار بيمار گريه مىكند ، و اشتهاى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nخيلى زياد كه در تمام روز ممكن است غذا بخورد - بىخوابى - ضربان سريع و قوى قلب به‌طورىكه هر ضربه ممكن است بدن را تكان دهد ، علىرغم خوردن غذاى زياد وزن كم مىشود ، تعريق زياد ، در مواردى كه حرارت و دماى هوا براى ديگران مناسب است . بيمار احساس گرمى مىكند ، پوست بدن داغ و مرطوب و نرم و مخملى مىشود ، ناخن‌ها نازك ، مقعر و ممكن است از وسط شكسته و جدا شود ، مو ابريشمى مىشود ، اگر دست‌ها دراز شود كمى مىلرزد ، به تدريج كه وزن كم مىشود در موقع بلند شدن و ايستادن ممكن است نياز به كمك پيدا كند ، چشم‌ها ممكن است كمى از حدقه خارج شود . در موارد شديد پلك‌ها بسته نمىشود .\r\nدر مورد بيمارى پركارى تيروئيد نيز به نظر مىرسد زنان بيشتر به اين عارضه مبتلا شوند . دكتر ولپ  ( Robert volpe )  استاد ممتاز بيمارىهاى غدد داخلى و متابوليسم در گروه پزشكى دانشگاه تورنتو و مدير مركز تحقيقات غدد درون‌ريز در بيمارستان ولسى  ( Wellesley )  تورنتو معتقد است در دوره‌اى كه براى كنترل و درمان اختلالات تيروئيد داروهاى لازم تجويز مىشود لازم است كه رژيم غذايى خاصى نيز مورد توجه قرار گيرد كه بديهى است نوع رژيم غذايى براى دو نوع عارضه كم‌كارى و پركارى متفاوت است .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nنقش يد\r\nبه‌طورىكه شرح داده شد غده تيروئيد براى توليد و ساختن هورمون وابسته به يد است كه خوشبختانه در انواعى از مواد غذايى اين عنصر معدنى وجود دارد . مقدار يد مورد نياز غده خيلى زياد نيست و مقدار يد داخل بدن انسان در حالت نرمال كمتر از يك‌صدهزارم وزن بدن را تشكيل مىدهد . ولى غده تيروئيد بدون اين مقدار فوق العاده جزئى نيز نمىتواند كار خود را انجام دهد و هر وقت كه مقدار يد موجود در خون كاهش يابد و كمتر از حد نرمال شود ناچار غده تيروئيد براى جذب هرچه بيشتر يد از اعماق زواياى بدن تلاش و تقلا مىكند و در اثر اين تلاش به تدريج حجم آن بزرگ مىشود و در برخى موارد آن‌قدر بزرگ مىشود كه از بيرون محسوسا بزرگ شدن غده ديده مىشود . اين تورم غده تيروئيد معمولا گواتر « 1 » يا غمباد خوانده مىشود . در كشورهاى در حال توسعه كه مقدار يد در مواد غذايى فقيرى كه در اختيار دارند خيلى كم مىباشد و از مواد غذايى سرشار از يد نيز استفاده نمىكنند بيمارى گواتر خيلى شايع است ولى در مناطقى از جهان كه مقدار يد در مواد غذايى مردم زياد است و به قدر كافى نه\r\n\r\n\r\n","description":"","footnote":"\r\n( 1 ) .  Goiter \r\n","page_name":" 64 ","page_number":64},
  {"content":"\r\n\r\nفقط از نمك‌هاى يددار بلكه از انواع نان و شير داراى يد نيز استفاده مىكنند اين نوع گواتر به ندرت ديده مىشود .\r\nدر دوره درمان بيمارى تيروئيد كه از هورمون‌هاى تيروئيد تجويز مىشود ممكن است پزشك توصيه نمايد كه از خوردن غذاهاى سرشار از يد نظير صدف دريايى و اسفناج پرهيز شود تا اختلالى در ميزان يد مصرفى ايجاد نشود ، ولى پس از اينكه دارو اثر بخشيد و مصرف دارو قطع شد مىتوان مصرف غذاهاى منابع يد را از سر گرفت .\r\n\r\nنقش فايبر\r\nدر مورد اشخاصى كه مبتلا به كم‌كارى تيروئيد هستند ، تمام اعضاى بدن از جمله سيستم هاضمه كم‌كار مىشوند و اين كم‌كارى ممكن است منجر به يبوست شديد كه از علائم كم‌كارى تيروئيد است بشود . در اين قبيل موارد براى اينكه هاضمه و دستگاه دفع به روال كار عادى بازگردد توصيه مىشود كه از غذاهاى سرشار از فايبر استفاده شود . فايبر موجود در ميوه‌ها و سبزىها و غلات كمك مىكند . مدفوع در روده‌ها تحرك عادى داشته و دفع شود . توصيه دكتر والپ اين است كه در اين حالت از 35 - 25 گرم فايبر در روز استفاده شود و براى اين كار كافى است كه در هر روز در رژيم غذايى 5 - 3 وعده از سبزىها به طور خام و 4 - 2 وعده از ميوه‌هاى تازه خام و مرتبا از نان\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nسبوس‌دار غلات استفاده شود .\r\n\r\nنقش كلسيم\r\nتا اينجا راجع به اشخاص مبتلا به بيمارى تيروئيد كم‌كار بحث شد ولى در مورد اشخاصى كه مبتلا به بيمارى تيروئيد پركار هستند نگرانىهاى ديگرى وارد عمل مىشود . يكى از مهمترين اين نگرانىها به نظر دكتر د - بيرد  ( Deah Baird )  يكى از كارشناسان درمان طبيعى در ورمونت ، به علت پركارى بدن در دورهء تيروئيد پركار و سرعت متابوليسم ممكن است كه بيمار با خطر نازك شدن و پوك شدن استخوان‌ها مواجه شود . زيرا وقتى غده تيروئيد پركار باشد كلسيم موجود در خون به سرعت برداشته شده و از طريق ترشح ادرار دفع مىشود ، و بدن ناچار كلسيم مورد نياز سازوكار خود را با برداشت از استخوان‌ها تأمين مىكند .\r\nبراى اجتناب از ايجاد مسائلى براى استخوان‌ها لازم است از راه تغذيه چاره‌اى انديشيد . در اين مورد توصيه مىشود از غذاهاى سرشار از كلسيم قابل جذب استفاده شود ، از اين نظر لبنيات شامل شير و ماست و پنير و هم‌چنين سبزىهاى برگى مانند اسفناج و كلم برگى سبز منابع خوب و مناسبى هستند . يك پيمانه ماست و يك پيمانه سبزىهاى برگى پخته و يك ليوان شير در حدود 1000 ميلىگرم كلسيم مورد نياز روزانه را تأمين مىكنند و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nچون اشخاص مبتلا به پركارى تيروئيد به سرعت وزن كم مىكنند ، لازم است كه در اين دوره از مواد غذايى مقوى متعادل سالم استفاده شود تا حتى الامكان انرژى از دست‌رفته بدن مرتبا ترميم شود .\r\nدر مورد اشخاصى كه نسبت به لبنيات حساسيت و آلرژى دارند بايد از ساير غذاهاى داراى كلسيم مصرف كنند و يا به‌هرحال از مكمل‌هاى كلسيم استفاده نمايند .\r\nاگر بيمارى پركارى تيروئيد بيمارى خطرناك نبود شايد عده‌اى از زنان در دنيا كه علاقه به لاغرى و كم شدن وزن دارند طرفدار آن مىشدند ولى اين بيمارى چنان خطرناك و عنان‌گسيخته است كه با سرعت وزن را كاهش داده و در صورت مهار نشدن بيمار را از پاى درمىآورد . و از اين بيمارى نمىتوان براى تحقق آرزوى لاغرى استفاده نمود اغلب اشخاص مبتلا به بيمارى پركارى تيروئيد لازم است كه 20 - 15 درصد بيشتر از اشخاص سالم غذا بخورند و اين پرخورى لااقل ما دام كه درمان ادامه دارد بايد ادامه داده شود . حتى برخى اشخاص كه مسئله پركارى تيروئيد آنها خيلى جدّى است براى اينكه از كاهش وزن شديد آنها جلوگيرى شود شايد لازم باشد دو برابر مقدار معمول يعنى بيش از 3000 كالرى در روز غذا بخورند ، در اين قبيل موارد توصيه دكتر ولپ اين است كه بايد از غذاهاى چرب و داراى پروتئين استفاده شود تا حتى الامكان\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاز لاغر شدن شديد و ايجاد آسيب به عضلات جلوگيرى شود .\r\nگوشت قرمز - ماهى - مرغ و خروس - شير - پنير - كره و مغزهاى گياهى منابع خوبى براى تأمين چربى و پروتئين لازم مىباشند . بديهى است اين نوع رژيم غذايى پرچربى و پرپروتئين فقط براى دوره‌اى است كه پركارى تيروئيد ادامه دارد ولى همين‌كه درمان‌ها اثر بخشيد و توليد هورمون متعادل شده و به اندازهء عادى برگشت بايد رژيم غذايى عادى و طبيعى از سر گرفته شود . يعنى از خوردن غذاهاى چرب و با پروتئين زياد ، خوددارى گردد زيرا در غير اين صورت دچار چاقى و ازدياد غير عادى وزن خواهند شد . و برعكس اشخاص مبتلا به بيمارى كم‌كارى تيروئيد ما دام كه درمان اثر نبخشيده و توليد هورمون كمتر از مقدار نرمال است لازم است از مقدار غذاى روزانه آنها كاسته شود و حتى مقدار آن به نصف مقدار نرمال روزانه كه اشخاص سالم مصرف مىكنند برسد . ممكن است لازم باشد مصرف چربى و غذاهاى چرب را محدود سازند . دكتر ولپ معتقد است اشخاص مبتلا به كم‌كارى تيروئيد مستعد افزايش كلسترول و ترىگليسريد در خون هستند كه ممكن است خطر مبتلا شدن به بيمارىهاى قلبى را افزايش دهد . در اين دوره از نظر رژيم غذايى مناسب توصيه اين است كه بيشتر از مواد نشاسته‌اى و غير قندى مانند\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nنان كامل سبوس‌دار - غلات - ميوه‌ها و سبزىها و شير بىچربى و پنير و ماست بىچربى استفاده شود . و اضافه مىشود كه اين نوع رژيم فقط براى دورهء كوتاهى كه كم‌كارى تيروئيد ادامه دارد توصيه مىشود ولى همين‌كه درمان اثر بخشيد مىتوان رژيم غذايى متعادل نظير رژيم غذايى قبل از ظهور كم‌كارى تيروئيد را از سر گرفت . در حالى كه شرح داده شد وجود فايبر در ميوه‌ها و سبزىها براى رفع علايم كم‌كارى تيروئيد بسيار كمك مىكند ولى بايد اضافه شود كه در برخى از سبزىها بخصوص در كلم و خويشان كلم ماده مفيدى است كه ممكن است به تيروئيد پركار كمك قابل ملاحظه‌اى نمايد .\r\nتحقيقات نشان مىدهد كه تمام گياهان خانوادهء كلم شامل كلم بروكلى - كلم‌برگ - كلم تكمه‌اى - گل كلم - برگ‌هاى سبز خردل - شلغم و هم‌چنين عده‌اى از ساير گياهان خوراكى نظير فرآورده‌هاى سويا و بادام‌زمينى و ارزن و اسفناج داراى تركيبات شيميايى خاصى هستند كه گواتروژن « 1 » هستند يعنى توانايى تيروئيد را براى مصرف يد مهار مىكنند و همين‌كه مصرف يد كاسته شد خودبه‌خود غدهء تيروئيد هورمون كمترى توليد مىكند و حالت پركارى غده به وضع عادى برمىگردد . لذا در عين حال كه مصرف انواع سبزىها براى بيمارى تيروئيد مفيد است بايد دقت شود در مواردى كه مبتلا به\r\n\r\n\r\n","description":"","footnote":"\r\n( 1 ) .  Goitrogens  .\r\n","page_name":" 69 ","page_number":69},
  {"content":"\r\n\r\nكم‌كارى تيروئيد هستند از خوردن سبزىهاى خانوادهء كلم خوددارى شود . توصيه ديگر در مورد روش خوردن سبزىها اين است كه چون پختن سبزىها موجب غير فعال كردن مادهء گواتروژن مىشود ، در مواردى كه در نظر است از اين خاصيت در بيمارى پركارى تيروئيد استفاده شود بهتر است كه سبزىها خام خورده شود و اگر خوردن خام برخى از سبزىها كه قدرى سفت هستند مشكل مىباشد ممكن است از عصاره آنها كه به‌هرحال مقدار قابل ملاحظه‌اى از مواد فعال سبزى را خواهد داشت استفاده كنند . البته دقيقا مشخص نيست كه چقدر بايد از عصاره سبزىها استفاده شود تا اثربخش باشد ولى براى شروع توصيه مىشود كه خوردن روزى يك ليوان شامل 240 گرم عصاره مؤثر و مفيد مىباشد .\r\n\r\nمنابع\r\n1 .  Food Remedies - Selene Yeagen , 1998 \r\n2 .\r\n Diseare Free - Mathew Hoffman , William LeGrv , 1993 \r\n.\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nجدول مقدار كلسيم مواد غذايى\r\nنوع مادهء غذايى مقدار كلسيم به ميلىگرم\r\nپنير پارمزان ( 30 گرم ) 336\r\nشير ( يك پيمانه ) 300\r\nماهى ماكول با استخوان ( 100 گرم ) 263\r\nماست بىچربى ( 120 گرم ) 225\r\nماهى سالمون با استخوان ( 100 گرم ) 191\r\nكلم برگ منجمد - پخته ( نيم پيمانه ) 179\r\nانجير خشك ( 5 عدد ) 135\r\nماهى ساردين با استخوان ( 30 گرم ) 130\r\nپنير سويا ( نيم پيمانه ) 118\r\nبرگ شلغم تازه پخته ( نيم پيمانه ) 99\r\nكلم بروكلى تازه پخته ( نيم پيمانه ) 89\r\nباميه منجمد - پخته ( نيم پيمانه ) 88\r\nانواع لوبيا پخته كباب ( نيم پيمانه ) 80\r\nدانه سويا پخته ( نيم پيمانه ) 65\r\nنخود پخته ( نيم پيمانه ) 60\r\nلوبيا سفيد ( نيم پيمانه ) 45\r\nلوبيا چيتى 40\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nمنابع و مآخذ\r\n - university of california berkeley school of public health wellness letter \r\n.\r\n - kilmer mc cully M . D . the homocystein - keats publishing 1997 \r\n.\r\n - nygard , O , et al \" plasma homocystein levels and mortality in patients with coronary artery diseases \" new england journal of medicine 1997 \r\n.\r\n - L . M . graham et al . \" plasma homocystein as a risk factor for vascular diseases , The European concerted action project . \" \r\n journal of the american medical association 1997 \r\n.\r\n - armon , p , j ; \" the ues of honey in the treatment of infected wounds \" 1980 \r\n.\r\n - bergman , a , et al \" accelerlion of wound healing by to - pical application of honey \" 1983 \r\n.\r\n - haffejee , I , E , et al . \" honey in the treatment of infantile gastroenteritis \" 1985 \r\n.\r\n - jeddar , A ; et al . \" the antibacterial action of honey \" 1985 \r\n.  - gout  .\r\n miracle eures - jean carper - harper collins publishing 1997 \r\n.\r\n - thyroid diseases . foods for hormonal health . food remedies by selene yeager \r\n.\r\n - fiber . natures medicine . by gale maleskey rodale press , Inc \r\n. - معارف گياهى ، جلد هشتم ، حسين ميرحيدر ، انتشارات دفتر نشر فرهنگ اسلامى .\r\n- منابع علمى غذادرمانى ، حسين ميرحيدر ، انتشارات دفتر نشر فرهنگ اسلامى .\r\n\r\n\r\n","description":"","footnote":"","page_name":" 72 ","page_number":72}
  ]