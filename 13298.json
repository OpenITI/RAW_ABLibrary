[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ علماى بلخ\r\nجلد اول\r\nمهدى رحمانى ولوى - منصور جغتايى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nرحمانى ولوى ، مهدى ، 1337 -\r\nتاريخ علماى بلخ / تأليف مهدى رحمانى ولوى . منصور جغتايى - - مشهد : بنياد پژوهشهاى اسلامى . 1383 .\r\n2 ج ( دوره دو جلدى ) 2 - 671 - 444 - 864 isbn\r\n( ج 1 ) 4 - 670 - 444 - 964 isbn\r\nفهرستنويسى بر اساس اطلاعات فيپا .\r\nكتابنامه .\r\n1 . بلخ - سرگذشتنامه . الف . جغتايى ، منصور ، 1344 - ب . بيناد\r\nپژوهشهاى اسلامى . ج . عنوان .\r\n3 ر 4 ل / 2075 dsr\r\n875 / 955\r\nكتابخانه ملى ايران\r\n34743 - 82 م\r\nبنياد پژوهشهاى اسلامى\r\nآستان قدس رضوى\r\nتاريخ علماى بلخ / جلد اول\r\nمهدى رحمانى ولوى - منصور جغتايى\r\nويراستهء گروه ويراستارى\r\nطراح جلد : سيد مجيد ولى الهى\r\nچاپ اول 1383\r\n1400 نسخه\r\nقيمت : 24000 ريال\r\nچاپ وصحافى : مؤسسه چاپ آستان قدس رضوى\r\nحق چاپ محفوظ است\r\nمراكز پخش\r\nبنياد پژوهشهاى اسلامى ، تلفن ودورنگار مشهد : 2230803 ، قم 7733029\r\nصندوق پستى ( مشهد ) 366 - 91735\r\nشركت به نشر ، دفتر مركزى ( مشهد ) تلفن 6 - 8511136 - دورنگار 8515560\r\nWeb site : www . isamic - rf . org e - mail : info @ islamic - rf - org\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nمقدمه 17\r\nآتايى بلخى 75\r\nآجرى بلخى 76\r\nآدم بن محمّد قلانسى 76\r\nآرهنى 77\r\nابدال بلخى 79\r\nابراهيم ادهم 80\r\nابراهيم بن احمد بن ابراهيم بن احمد بن داود بلخى مستملى 86\r\nابراهيم بن احمد بن على بن محمّد بن ابراهيم فراء بلخى 88\r\nابراهيم بن ايّوب جوزجانى 89\r\nابراهيم بن حسين بن زريق بلخى 90\r\nابراهيم بن رجاء بن نوح بلخى 90\r\nابراهيم بن سليمان بلخى زيّات 91\r\nابراهيم بن سيّار بلخى نظّام 92\r\nابراهيم بن عثمان غزىّ 98\r\nابراهيم بن محمّد بن سريج فريابى 101\r\nابراهيم بن محمّد بن شهاب بلخى 102\r\nابراهيم بن مخلّد بن جعفر باقرحى 103\r\nابراهيم بن هارون بلخى 104\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nابراهيم بن يعقوب سعدى جوزجانى 105\r\nابراهيم بن يوسف بلخى ماكيانى 108\r\nابن بلخى 112\r\nابن سينا 114\r\nابن يمين شبرغانى ، معروف به آكه 125\r\nابو المؤيّد بلخى 126\r\nابو بكر بن محمّد واعظى بلخى 129\r\nابو حاتم بلخى 130\r\nابو حاتم بن حبّان فريابى 130\r\nابو زيد بلخى 131\r\nابو شكور بلخى 137\r\nاحمد بن ابراهيم بن ملحان بلخى 139\r\nاحمد بن اسحاق بن صبيح جوزجانى 140\r\nاحمد بن جعفر بن برمك بلخى جحظه 140\r\nاحمد بن جعفر بن محمّد بن مثنى بلخى 141\r\nاحمد بن حامد بن احمد بلخى 142\r\nاحمد بن حسين بن محمّد بلخى 143\r\nاحمد بن خضر ( خضرويّه ) بلخى 143\r\nاحمد بن خليل صالقانى 146\r\nاحمد بن رجاء بن سعيد فريابى 146\r\nاحمد بن شاكر بلخى 147\r\nاحمد بن عاصم بلخى 147\r\nاحمد بن عبد اللّه بلخى 148\r\nاحمد بن عبد اللّه بن مالك ترمذى اندرابى 149\r\nاحمد بن عبد اللّه شيرمازى بلخى 150\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاحمد بن عثمان بن صبيح بن تركمان جوزجانى 151\r\nاحمد بن عصمت صفّار بلخى 152\r\nاحمد بن على بن عبد العزيز بلخى معروف به ظهير الفقيه 154\r\nاحمد بن على بن علاء بن موسى جوزجانى 155\r\nاحمد بن على بن محمّد علوى بلخى 156\r\nاحمد بن قدامة بن محمّد بلخى 157\r\nاحمد بن محمّد بن ابراهيم بستى 157\r\nاحمد بن محمّد بن ابراهيم خلّكان 158\r\nاحمد بن محمّد بن اوس بن اصرم بلخى 163\r\nاحمد بن محمّد بن جهم بلخى 164\r\nاحمد بن محمّد بن حامد بلخى 165\r\nاحمد بن محمّد بن حسن بلخى ذهبى 165\r\nاحمد بن محمّد بن حامد بن يحيى بلخى 167\r\nاحمد بن محمّد بن كسرى بلخى 167\r\nاحمد بن محمّد بن محمّد فقيه بلخى 168\r\nاحمد بن محمّد بن يوسف بلخى 168\r\nاحمد بن محمّد تاشقرغانى 169\r\nاحمد بن محمّد خليلى 170\r\nاحمد بن محمّد خليلى 170\r\nاحمد بن محمّد خواشتى بلخى 171\r\nاحمد بن محمّد فاريابى 172\r\nاحمد بن منوچهر بلخى شصت كلّه 175\r\nاحمد بن موسى جوزجانى 180\r\nاحمد بن يحيى بن هشام اوبرى 180\r\nاحمد بن يعقوب بن مروان قارى بلخى 181\r\nاحمد بن يوسف بن حقداد فارد 182\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nأحيد بن حسين بن على بن سليمان باميانى 182\r\nاحيد بن سليمان بن مبارك بلخى 183\r\nادايى سانچاركى 184\r\nادريس بن خالد بلخى 184\r\nاردعى سانچاركى 185\r\nارسلان بلخى 186\r\nازهر بن بلخ برجمينى 186\r\nاسحاق بن بشر بن محمّد بلخى ( بخارى ) 187\r\nاسحاق بن حمدان بن عباس بلخى 190\r\nاسحاق بن داود بن صبيح بلخى 191\r\nاسلام بلخى 192\r\nاسماعيل بن ابراهيم سمنگانى قندورى 192\r\nاسماعيل بن زياد بلخى 193\r\nاسماعيل بن سيّد محمّد بن سيّد سليم بلخى 194\r\nاسماعيل بن عدى طالقانى 199\r\nاسماعيل بن فضل بن موسى بلخى 200\r\nاسماعيل بن محمّد جويبارى بلخى 201\r\nافضل الدّين باميانى 202\r\nالياس بن محمّد تلى 202\r\nانورى بلخى 203\r\nاويس ميمنه‌اى 203\r\nبابايى بلخى 205\r\nباطنى بلخى 205\r\nباقى بلخى 206\r\nبديع بن محمّد بن محمود بلخى 206\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nبرد بن سنان فارابى 208\r\nبزمى قندوزى 208\r\nبشّار بن برد بن يرجوخ تخارستانى 210\r\nبشير بن زياد بلخى 214\r\nبكر بن محمّد بن بكر بن عطاء بهارزى بلخى 215\r\nبور بن عمّار بلخى 215\r\nبور بن محمّد بلخى 216\r\nبهرام سقّا 216\r\nبياضى بلخى 217\r\nبىبى تردى 218\r\nبيخودى بلخى 218\r\nپادشاه بن ميرزا رحمت اللّه نديم بلخى 221\r\nترابى بلخى 223\r\nتوره بن سالم بلخى 224\r\nجاروبى بلخى 225\r\nجامع بن قاسم بلخى 225\r\nجان نثار بلخى 226\r\nجانى بلخى ( جوزجانى ) 226\r\nجبير بن بور بلخى 227\r\nجبريل بن احمد بن محمّد فاريابى 227\r\nجعفر برمكى بلخى 230\r\nجعفر بن احمد بن على الفقيه الأيلاقى ثمّ القمى 230\r\nجعفر بن خطّاب قصدارى 234\r\nجعفر بن على بن حسان بلخى 235\r\nجعفر بن على بن عبد العزيز بلخى فقيه 236\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجعفر بن محمّد بن بكر بلخى 237\r\nجعفر بن محمّد بن حسن بن مستفاض فريابى 237\r\nجعفر بن محمّد بن على ورّاق مؤدب بلخى 241\r\nجعفر بن محمّد بن عمر بلخى 242\r\nجمال الدّين بركة بن محمّد بن مالك اندخوى 250\r\nجمعة بن عبد اللّه بن زياد بن شداد سلّمى بلخى 252\r\nجوزه بنت عبد اللّه بلخى 253\r\nجويبر بن سعيد ازدى بلخى 254\r\nحاتم بن عنوان بن يوسف اصمّ بلخى 257\r\nحاتم بن محمّد بلخى 265\r\nحارثى بلخى 265\r\nحامد بن محمّد بن شعيب بن زهير بلخى 266\r\nحامد بن معاويه مطوعى 268\r\nحامد بن يحيى بن هانى بلخى 268\r\nحرب بن عبد اللّه بلخى 270\r\nحرمى بن محمّد بن يوسف بلخى 270\r\nحسام الدّين پارسا بلخى 271\r\nحسن بن احمد بن محمّد بلخى 271\r\nحسن بن احمد بن محمّد بن حسن بن حمزة بن حسين بلخى 272\r\nحسن بن احمد عنصرى بلخى 273\r\nحسن بن اسحاق بن على بلخى بزّاز 276\r\nحسن بن جنيد بن أبى جعفر بلخى 276\r\nحسن بن حسين بلخى 277\r\nحسن بن حسين خوستى فراء تخارستانى 278\r\nحسن بن حسين علوى بلخى 278\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nحسن بن سليمان بن محمّد بلخى 279\r\nحسن بن سوّار خراسانى بغوى مرورودى 280\r\nحسن بن سهراب بلخى 281\r\nحسن بن شجاع بن رجاء بلخى 282\r\nحسن بن طيّب بن حمزة بن حمّاد شجاعى بلخى 284\r\nحسن بن علاء بن قاسم دهقان تلى 286\r\nحسن بن على بن ابى طالب بلخى حسينى 286\r\nحسن بن على بن ابى طيب بن نصر عزايمى بلخى 288\r\nحسن بن على بن محمّد بن احمد بن جعفر بلخى 288\r\nحسن بن على بن محمّد بن على بن عمرو عطار 292\r\nحسن بن على جوزجانى 293\r\nحسن بن على سانجى 295\r\nحسن بن عمر بن شقيق جرمى بلخى 296\r\nحسن بن على محمّد اشقرى بلخى 297\r\nحسن بن محمّد بن ابى جعفر بلخى دزقى قاضى 298\r\nحسن بن محمّد بن محمّد بن داود بن حميد بن سليمان باهلى كشّانى 298\r\nحسن بن محمّد بلخى 299\r\nحسن بن محمّد بن محمّد بن شيظم بلخى 299\r\nحسن بن محمّد دربندى بلخى 300\r\nحسن بن محمّد ليثى بلخى اعمش 303\r\nحسين بن احمد استرآبادى بلخى 305\r\nحسن بن احمد بن فضل بن عبد اللّه بلخى 306\r\nحسين بن احمد بن محمّد بن احمد اشنانى دارى بلخى 307\r\nحسين بن جعفر بن مير ولد بن عنايت عالم بلخابى 310\r\nحسين بن داود بن معاذ بلخى 318\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحسين بن محمّد بن حسين باسبيانى 320\r\nحسين بن محمّد بن خسرو بلخى 321\r\nحسين بن محمّد حرير بلخى 323\r\nحسين بن محمود محمودى بلخى 324\r\nحسين بن معزّ بلخى 325\r\nحسين بن ورداع قباديانى 326\r\nحفص بن عبد الرحمن بن عمر بن فرّوخ بن فضاله بلخى 326\r\nحقداد بن بابا خواجه سانچاركى 328\r\nحكم بن عبد اللّه بن مسلم بلخى 329\r\nحكم بن مبارك خواشتى بلخى 332\r\nحكيم بن منصور قطران بلخى ( اجلى ) 334\r\nحمّاد بن قريش بلخى 337\r\nحمّاد بن محمّد بلخى 337\r\nحم بن احمد بن سعيد بن محمّد بلخى 338\r\nحم بن نوح بلخى خروزنجى 338\r\nحمدان بن اسحاق خراسانى 339\r\nحمدان بن ذى النّون بن مخلد بن عبد الوهاب بلخى 340\r\nحمدان بن سهل بن فقيه بلخى 340\r\nحمد بن محمّد بن حمدون جوزجانى نيشابورى 341\r\nحمزة بن احمد بلخى 341\r\nحمزة بن بهرام بلخى 342\r\nحيد بن على بلخى 343\r\nحيدر بن قاسم بن سيّد مير بن مير قربان حسينى بلخابى 343\r\nحيدر بن مير حسين موسوى خاسارى 350\r\nحيدر محمّد بن يادگار بلخى نورآبادى 354\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخالد بن ايّوب بلخى 357\r\nخالد بن سليمان بن عبد اللّه بن خالد بن سماك بن حرث بلخى 357\r\nخالد بن مهران بلخى 360\r\nخال‌نظر مؤذّن 361\r\nخرّاج بن عبد اللّه بن سعيد خلمى بلخى 362\r\nخرد بلخى 362\r\nخرگاهى 363\r\nخلد بن يزيد بن خلد بلخى 363\r\nخلف بن احمد بن خلف بن حفص بن سعيد بلخى 364\r\nخلف بن ايّوب عامرى بلخى 364\r\nخلف بن محمّد بلخى 367\r\nخلف بن موسى بلخى 368\r\nخلقى 369\r\nداود بلخى 370\r\nداود بن حمّاد بن فرافصه بلخى 371\r\nداود بن عجلان بلخى مكّى 372\r\nداود بن محمّد بن داود بن مضر بلخى 373\r\nداود بن محمّد بن مخراق فريابى ( فاريابى ) 373\r\nداود بن ميرزا يوسف خادم 374\r\nدرويش يارى 375\r\nدستم بن جميل بغلانى 375\r\nدوستم بن پير على اندخويى 376\r\nديوانه بلخى 376\r\nرابعهء قزدارى 379\r\nرجب بلخى 382\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nرحمت اللّه مضطر بلخى 383\r\nرضا طعنى 384\r\nزكريّا بن احمد بن يحيى بلخى 384\r\nزكريا بن يحيى بن صالح بلخى 386\r\nزلفى بلخى 388\r\nزياد بن سليمان بلخى 388\r\nزياد بن عبد الرّحمن بلخى 389\r\nسراج الدّين علائى بلخى 391\r\nسعد الدّين ضيغم « گداز » 392\r\nسعيد بن ابو سعيد مقبرى 393\r\nسعيد بن احمد بن محمّد بلخى 395\r\nسعيد بن حيدر جرمى 396\r\nسعيد بن زنجل بلخى 396\r\nسعيد بن عيسى بلخى 397\r\nسعيد بن فرج بلخى 397\r\nسعيد بن قاسم بلخى 399\r\nسعيد بن محمّد بن عيينه بلخى 399\r\nسعيد بن محمّد بن نصرويه بلخى 400\r\nسعيد بن مسعده اخفش بلخى 400\r\nسعيد بن منصور بن شعبه خراسانى طالقانى 405\r\nسعيد بن ياسين بن عبد اللّه بن اعين بلخى 407\r\nسعيد بن يعقوب طالقانى 407\r\nسلطان محمّد تركستانى 409\r\nسلم بن سالم بلخى 411\r\nسلم بن قتيبه شعيرى فريابى 414\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nسليمان بن ابراهيم بن خواجه كلان قندوزى بلخى 416\r\nسليمان بن احمد بن ايوب خلمى بلخى 419\r\nسليمان بن جهم بن ابى جهم جوزجانى 420\r\nسليمان بن سلم بن سابق هدادى بلخى 421\r\nسليمان بن محمّد بن فضيل بلخى 422\r\nسليمان بن منصور بلخى 422\r\nسميع بلخى 423\r\nسيّد خان بن قاضى سيّد نعمان اذنب 425\r\nسيّد خنجر 425\r\nسيّد سيداى اول 426\r\nسيّد سيداى دوم 426\r\nسيلى مستقيم 428\r\nشاذان بلخى 429\r\nشاه بن شير باميان خراسانى 430\r\nشجاع بن ابو نصر خراسانى بلخى 431\r\nشداد بن احمد جوزجانى 433\r\nشدّاد بن حكيم بخلى 433\r\nشداد بن معاذ شابهارى 436\r\nشريف بلخى 436\r\nشريف شبرغانى 437\r\nشريف عقيلى 438\r\nشريف مير كلان بن سيد شريف بن محمود حسينى بلخى 439\r\nشعيان بن فريغون جوزجانى 439\r\nشعيب بن محمّد بن مقاتل بلخى 440\r\nشقيق بن ابراهيم بلخى 441\r\nشقيق بن محمّد بن على بلخى 446\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشمس الدّين باقلانى بلخى 446\r\nشمس الدّين محمود بلخى 447\r\nشهاب بن معمر بلخى عوفى 448\r\nشهريار بن محمّد يار بلخى 450\r\nشهيد بن حسين جهودانكى بلخى 451\r\nشهيد بن راز محمّد قافله‌باشى 454\r\nشيداى بلخى 455\r\nصاحب بلخى 455\r\nصاحب بن سلم بن قتيبه بلخى 456\r\nصالح بن شهاب سانچاركى 459\r\nصالح بن مطرّف بن مهلهل تخارستانى 459\r\nصالح رشحى 460\r\nصديق بن عثمان گوهرى 461\r\nصفيّه بنت اسماعيل بن ابراهيم بن عبد اللّه بن عمران بلخى 462\r\nضحّاك بن مزاحم بلخى 463\r\nضرغام الدّين بن شمس الدّين ضرغامى 468\r\nضياء الدّين واعظ بلخى 468\r\nطاهر بن محمّد بن يونس بن حياة بلخى 471\r\nطاهر بن محمّد ظهير الدّين فاريابى 472\r\nظفر بن قاسم بن ظفر بلخى 475\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمه\r\n\r\nنامها و لقبهاى بلخ\r\nمورخان براى بلخ نامها و لقبهاى زيادى نقل كرده‌اند ، مانند : باكتريا ، باختر ، خراسان ، تخارستان ، اسكندريه ، بلخ ، بلخ بامى ، بلخ درخشان ، بلخ الحسنا ( بلخ زيبا ) ، بلخ شهر نوذاك و بلخ شهر نويد . بلخ را ازآن‌جهت شهر نوذاك و يا شهر نوشاد خوانده‌اند كه در آن قلعهء باستانى نوشاد قرار داشته است . داود بن عباس ، حاكم بلخ اين بناى افسانه‌اى را در مدّت 20 سال بنا كرد .\r\n\r\nواژهء بلخ\r\nفامبرى در تاريخ بخارا ، واژهء بلخ را اين‌گونه معنى كرده است : « بلخ از مادّهء بالخ و يا بالق گرفته شده است . چون شهر و پايتخت سلاطين ترك را بالخ و بالق و يا بلخ مىگفته‌اند ، مانند خان بالق و خان بالخ و يا خان بلخ » . « 1 »\r\nبيهقى مىگويد : « بلخ در زبان پهلوى شهرى بزرگ را مىگويند » . « 2 »\r\nنام بلخ بامى در ادبيّات فارسى نيز آمده است و فردوسى ، اسدى طوسى و فرخى در ابياتى از آن ياد كرده‌اند « 3 » . اوستا دربارهء بلخ كه چهارمين قطعهء زمين زيبا بوده ، اين عبارت را آورده است : « بخديم سريرام اردو و درفشام » يعنى بلخ زيبا داراى بيرقهاى بلند . در\r\n\r\n\r\n","description":"","footnote":"\r\n( 1 ) - تاريخ بخارا ، ص 48 .\r\n( 2 ) - پژوهشى در اعلام تاريخى و جغرافيايى تاريخ بيهقى ، ص 234 .\r\n( 3 ) - لغت‌نامه دهخدا ، ذيل بلخ بامى .\r\n","page_name":" 17 ","page_number":17},
  {"content":"\r\n\r\nادبيات پهلوى « بهل باميك » يعنى بلخ درخشان آمده است . از قديم‌ترين زمانها تا دوران اسلامى صفت زيبايى و درخشندگى به صورت سريرام ، باميك ، بامى ، حسنا ، گزين به نام بلخ پيوست و متصل بود . اوستا در باب بلخ با عبارت « اردو و درفشام » يا « بيرقهاى بلند » به مركزيت بخدى اشاره مىكند و نشان مىدهد كه بلخ پايتخت پادشاهان پاراداتا ( پيشدادى ) و كاوى ( كيانى ) و اسپه بود و اين افتخار را اوستا در ميان زمينهاى شانزده‌گانه ، تنها به بخدى داده و محققان شرقى و غربى از عنوان « بيرقهاى بلند » بخدى را پايتخت پادشاه پاراداتا و كاوى تصديق كرده‌اند . « 1 »\r\nدر متون تاريخى از بلخ با نامهاى دار الفقاهة ، دار الاجتهاد ، امّ البلاد و قبّة الاسلام نام برده شده است .\r\n\r\nبنيانگذار بلخ\r\nمورّخان دربارهء بنيانگذار شهر بلخ اختلاف‌نظر دارند . مفتى محمّد بلخى در كتاب مجمع الغرائب آورده است : « بلخ دوم شهرى است كه در روى زمين توسط قابيل بن آدم بنا شد » . « 2 »\r\nحمد اللّه مستوفى در تاريخ گزيده بنيانگذار شهر بلخ را خراسان از فرزندان سام بن نوح مىداند كه بدان نام شهرت يافت . « 3 »\r\nصاحب روضة الصفا ، مؤلّف مرآة البلدان و نيز مستوفى در نزهة القلوب مىگويند :\r\nكيومرث شهر بلخ را بنا نهاد ، تهمورث آن را به اتمام رسانيد و لهراسب تجديد عمارت كرد و به دور شهر بارو كشيد . « 4 »\r\nواعظ بلخى در كتاب فضائل بلخ مىنويسد : « بانى شهر بلخ تبع است و برخى از محقّقان عقيده دارند كه بامى ملكه از قوم عادبانى بلخ و باميان است ؛ ازاين‌جهت آن را\r\n\r\n\r\n","description":"","footnote":"\r\n( 1 ) - جغرافياى تاريخى بلخ و جيحون و مضافات بلخ ، صص 15 - 16 .\r\n( 2 ) - مجمع الغرائب ( خطى ) ، ص 44 .\r\n( 3 ) - تاريخ گزيده ، ص 27 .\r\n( 4 ) - روضة الصفا ، ج 1 ، ص 497 ؛ مرآة البلدان ، ج 1 ، ص 315 ؛ نزهة القلوب ، ص 155 .\r\n","page_name":" 18 ","page_number":18},
  {"content":"\r\n\r\nبلخ بامى خوانده‌اند » . « 1 »\r\nابن بلخى مىگويد : « كيقباد بن زاب ، اولين پادشاه كيانى ، شهر بلخ را بنا نهاد و اين شهر پايگاهى بود در مقابل حملهء تركان تورانى » . « 2 »\r\nعلّامهء دهخدا نقل مىكند : اسكندر مقدونى بانى شهر بلخ است و در ابتدا ، آن شهر را اسكندريه مىناميدند . برخى ديگر ، بناى شهر بلخ را به لهراسب نسبت داده‌اند . « 3 »\r\nصاحب مرآة البلدان عقيده دارد : بلخ را اسكندر آباد كرد و به نام او معروف شده وى به نقل از صاحب آثار الاول مىنويسد : منوچهر بن ايرج ، شهر بلخ را تأسيس كرده است . « 4 »\r\nمفتى محمّد بلخى ، در كتاب مجمع الغرائب آورده است : « حضرت ايّوب پيامبر ( ع ) در زمان حكومت گشتاسب مبعوث شد . اين پيامبر خدا به گشتاسب گفت : حق سبحانه و تعالى تو را امر كرده است كه بلخ را بنا كنى . گشتاسب از مرو بدين ولايت آمد و در مدّت ده سال شهر بلخ را به اتمام رسانيد » . « 5 »\r\nجوزجانى در طبقات ناصرى نقل مىكند : « افراسياب از فرزندان تور بن فريدون از جيحون گذشت ، تخت‌گاه بلخ را ساخت و خراسان و عراق را گرفت » . « 6 »\r\nمؤلّف مرآة البلدان مىگويد : « مردم آسيا عقيده دارند كه قديمىترين شهر روى زمين بلخ است و از همين روى آن را امّ البلاد مىگويند » . « 7 »\r\nدر كتاب فضائل بلخ آمده است : « گشتاسب مردان را براى كار جمع كرد و به مدّت ده سال به عمارت شهر بلخ پرداخت ، او زنان را به جاى مردان گماشت تا به امور روزمرّهء مملكت رسيدگى نمايند . وقتى گشتاسب بناى شهر بلخ را نهاد ، اوّل خشت را كه گذاشت بشكست و به دونيمه شد . شاه از اين پيش‌آمد سخت اندوهگين شد ، معبّران و حكماى\r\n\r\n\r\n","description":"","footnote":"\r\n( 1 ) - فضائل بلخ ، ص 17 .\r\n( 2 ) - فارس‌نامه ، ص 40 .\r\n( 3 ) - لغت‌نامه دهخدا ، باب سين ، ص 237 ؛ دائرةالمعارف الاسلامى ، ج 4 ، ص 78 .\r\n( 4 ) - مرآة البلدان ، ج 1 ، صص 315 - 316 .\r\n( 5 ) - مجمع الغرائب ، ص 45 .\r\n( 6 ) - طبقات ناصرى ، ص 144 .\r\n( 7 ) - مرآة البلدان ، ج 1 ، ص 316 .\r\n","page_name":" 19 ","page_number":19},
  {"content":"\r\n\r\nعصر گفتند چرا پادشاه ناراحت هستند ؟ گشتاسب گفت : دونيمه شدن خشت دليل بر اين است كه هر غريبى كه به اين ديار بيايد ، آب و زمين و هواى اين شهر او را موافق باشد . شايد مراد گشتاسب اين باشد كه هركسى به اين سرزمين وارد شود طمع در ملك و مال مردم مىكنند » . « 1 »\r\nامير ولى بلخى نقل مىكند : ضحّاك تازى از طرف شدّاد به حكومت ممالك عجم منصوب شد . زنى به نام بامى از نزديكان مادر ضحّاك ماردوش بود . اين زن از طرف ضحّاك به حكومت سرزمينى منصوب شد كه به نام او باميان ناميده شد . بامى ، بناها و شهرهاى ديگر در اين سرزمين بنا نهاد و آنها را به نام ضحاك اسم‌گذارى كرد كه برخى تا زمان حاضر به همان نام شهرت دارند . « 2 »\r\nجاماسب حكيم گفته است : بناى شهر بلخ بر بناى سال نهاده شده است چون هر سال 12 ماه است ، نهرهاى شهر بلخ نيز 12 عدد بوده و چون هر ماه 30 روز است ، هر نهرى 30 محله را سيراب مىكرده است . « 3 »\r\n\r\nموقعيت بلخ پيش از اسلام\r\nبلخ كهن‌ترين مركز تاريخ و مذهب و سياست انسانى و مركز و اولين جايگاه اسكان مهاجرين آريايى بود . به شهادت كتاب چهارم دينى آرياييان قديم كه انزواودا نام دارد ، حدود 1400 سال قبل از ميلاد ، با نم بلهيكه و مطابق با داستان حماسى هند ( مهابهارات ) حدود 1200 سال پيش از ميلاد ، بهليكه ( بهلى - باهلى ) و در 350 سال قبل از ميلاد ، يك واحهء فرهنگى از جملهء چهار ولايت بزرگ بود . « 4 »\r\nشهر بلخ در گذشته از نگاه اقتصادى و تجارى به حدّى آباد بود كه يك متر زمين در آن به صد درهم خريدوفروش مىشد و مردمانى از مليتهاى مختلف نظير هند ، سند و\r\n\r\n\r\n","description":"","footnote":"\r\n( 1 ) - فضائل بلخ ، ص 21 .\r\n( 2 ) - بحر الاسرار ، بخش بلخ ، / 40 .\r\n( 3 ) - فضائل بلخ ، ص 17 ؛ و نيز براى اطلاع بيشتر از بانيان بلخ ر . ك : جغرافياى تاريخى بلخ و جيحون و مضافات بلخ ، صص 103 - 107 .\r\n( 4 ) - جغرافياى تاريخى بلخ و جيحون و مضافات بلخ ، ص 69 .\r\n","page_name":" 20 ","page_number":20},
  {"content":"\r\n\r\nچين در اين شهر سكونت داشتند . « 1 »\r\nبلخ چهارراه هند و چين بشمار مىرفت و از همين ناحيه بود كه تمدّن و هنر ايران به شرق به ويژه چين نفوذ كرد . « 2 »\r\nدر دوران حكومت اردشير ، اميران خراسان از خود مختارى محدود برخوردار بودند و به آنها لقب شاه داده شده بود . يكى از آن شاه‌نشينها بلخ بود . مرغاب ( مرورود ) ، فارياب ، بلخ ، طالقان و تخارستان در قلمرو يك حكومت قرار داشت . اين شاهان خراسان مستقلا در صحنهء قدرت ظاهر مىشدند و پادشاهان و ملل هم‌جوار را وادار مىكردند به زير فرمانشان درآيند و سكّه‌هاى مستقل داشتند . « 3 »\r\nمالياتى كه مردم بلخ سالانه به دولتهاى ساسانى پرداخت مىكردند 360 تالان طلا مىشده است كه هر تالان معادل 20 كيلوگرم طلا يا 33 كيلوگرم نقره بوده است . « 4 »\r\nبا كشته شدن يزدگرد پادشاه ساسانى ، خراسان در آتش جنگهاى داخلى و خانگى مىسوخت پادشاهان خراسان براى تصاحب قدرت بيشتر در مقابل هم قرار گرفته بودند و علتش نيز آن بود كه بلخ داراى حكومت قدرتمندى نبود كه بتواند از خاك و سرزمين خود دفاع كند . عالىترين مقام را در بلخ آن روزگار رئيس و روحانى نوبهار به نام برمك داشت كه موقوفات و املاك زيادى ، از آن جمله بخش روان يعنى تخارستان عليا در اختيارش بود . « 5 »\r\nروابط سياسى امپراتورى ساسانى با ملل شرق به ويژه چهار مرزبان خراسان گسترش داشت و اين چهار مرزبان داراى تمدّن و فرهنگ خاصّ خود بودند . مردم بلخ از دير زمان به فارسى تكلّم مىكردند و چنين نبود كه اين زبان در اواخر دورهء ساسانيان در بلخ رواج پيدا كرده باشد . قبل از اين دوره ، زبان درى زبان دربار حكّام بلخ بوده است .\r\nآنچه بلخيان در وصف پهلوانان و يا سرگذشت آنها مىسرودند ، نزد عامهء مردم از ارزش\r\n\r\n\r\n","description":"","footnote":"\r\n( 1 ) - فضائل بلخ ، ص 17 .\r\n( 2 ) - ايرانشهر ، ج / 1351 .\r\n( 3 ) - همان ، ج 1 ، ص 103\r\n( 4 ) - بلخ در تاريخ و ادب فارسى ، ص 79 .\r\n( 5 ) - ايرانشهر ، صص 142 - 181 .\r\n","page_name":" 21 ","page_number":21},
  {"content":"\r\n\r\nو بهايى و الا برخوردار بود . عربها به اين سروده‌ها فهلويّات مىگفتند . « 1 »\r\nاوستا ، كتاب زرتشتيان ، در شهر بلخ بر روى 12 هزار پوست گاو با آب طلا نوشته شد . اين كتاب حاوى علوم مختلف مانند فلسفه ، اخلاق ، علوم اجتماعى ، علوم سياسى ، مديريت ، ادبيات ، طب و نجوم بوده اگرچه متجاوزان رومى در نابودى آن سعى كردند ، ولى آن كتاب و دستورهاى آن چون ريشه اجتماعى داشت تا ظهور اسلام در ميان مردم رواج داشت . « 2 »\r\nشهرهاى مرو و بلخ در عهد ساسانيان مركز علم و دانش محسوب مىشد و اين مردم سهم خود را نسبت به اشاعهء فرهنگ ايران زمين به نيكى ادا كرده‌اند . بلخ باستان رياضىدانان و منجّمان نامدارى داشته است و كتب آنها و ديگران را دانشمندان اسلامى مانند ابن اثير ، طبرى و ابن مقفّع از پهلوى به عربى ترجمه كرده‌اند .\r\nابن نديم مىگويد : كتب فلسفى مردم بلخ ، خداىنامه ، آئين‌نامه و تاج‌نامه بوده است . « 3 »\r\nدر اواخر عهد ساسانى ، ادب و فلسفه زيربناى فكرى مردم بلخ بوده است . در آن روزگار ، دو فكر فلسفى وجود داشت . اوّل ، فكر فلسفى بلخى كه بنياد آن بر فلسفهء پهلوى استوار شده بود و در عصر فلاسفهء اسلامى از آن به عنوان فلسفة الفهلوية ياد كرده‌اند .\r\nدوم ، فكر فلسفى يونانى بوده است كه فلسفة اليونانية ناميده مىشد . وجود چهار هزار رئيس روحانى تحصيل كرده در نوبهار ، خود دليل روشنى براى اثبات اين مدّعا مىباشد . « 4 »\r\nبلخ از لحاظ اقتصادى و كشاورزى به حدّى رسيده بود كه باب تجارت را بر روى كشورهايى چون هند و چين گشود . عربها به اين سرزمين آباد و بارونق اقتصادى بلخ الحسنا مىگفتند . « 5 » بلخ تاريخ 7 هزارساله در باب كشاورزى دارد و اين خود گواهى بر\r\n\r\n\r\n","description":"","footnote":"\r\n( 1 ) - تمدّن و فرهنگ ايران ، ص 151 .\r\n( 2 ) - 0 ثار الباقية ، ص 299 .\r\n( 3 ) - تمدّن و فرهنگى ايران ، ص 127 .\r\n( 4 ) - تاريخ مردم ايران قبل از اسلام ، ص 526 .\r\n( 5 ) - ايرانشهر ، ص 176 .\r\n","page_name":" 22 ","page_number":22},
  {"content":"\r\n\r\nاهمّيّت اقتصادى آن سرزمين است . از كشفيّات باستان‌شناسى معلوم مىشود كه كشت گندم در نواحى بلخ حداقل 7 هزار سال قبل از ميلاد آغاز گرديده است . تجارت بلخ را كالاهاى چون دام ، طلا و محصولات كشاورزى تشكيل مىداده است . « 1 »\r\n\r\nبناى نوبهار بلخ\r\nاين بنا از بناهاى بسيار معروف بلخ است كه در سمت جنوب غربى شهر واقع گرديده و در دالان جنوبى آن لگن ، دندان و جاروب بودا موجود بوده است . مسعودى مىنويسد :\r\n« خانه چهارم ، نوبهار است كه منوچهر در شهر بلخ خراسان به نام « ماه » بنياد كرد و كسى كه پرده‌دارى اين خانه را به عهده داشت به نزد ملوك آن ناحيه محترم بود و دستور وى را مىپذيرفتند و حكم او را گردن مىنهادند و مال فراوان مىدادند . خانه نيز وقفها داشت و پرده‌دار آن برمك نام داشت و اين عنوان هركسى بود كه عهده‌دار پرده‌دارى مىشد و برمكيان نيز نام از اينجا داشتند ؛ زيرا خالد بن برمك از فرزندان متولى اين خانه بود .\r\nبناى اين خانه از جمله بناهاى بسيار بلند بود و بالاى آن نيزه‌ها نصب كرده و پارچه‌هاى حرير سبز بر آن آويخته بودند كه هريك صد زراع و كمتر طول داشت و براى آويختن آن نيزه‌ها و چوبها نصب كرده بودند كه قوت باد پارچه حرير آن را بر هر سو مىكشانيد .\r\nگويند يك روز باد يكى از اين پارچه‌هاى حرير را بربود و بينداخت و در پنجاه فرسخى و به قولى بيشتر آن را گرفتند و اين نشان ارتفاع بنا و استوارى آن است . خدا بهتر داند مساحت محوطهء اين بنا مايلها بود كه از ذكر آن چشم پوشيديم كه قصهء ارتفاع ديوار اين بنا و عرض آن سخت معروف است . يكى از اهل روايت و تحقيق گويد كه بر در نوبهار بلخ به فارسى نوشته بود كه بوداسف گويد دربار پادشاهان به سه چيز نيازمند است :\r\n« عقل و صبر و مال » و زير آن به عربى نوشته بود بوداسف نادرست گفته ، مرد آزاده اگر يكى از اين سه چيز را داشته باشد مىبايد ملازم دربار سلطان نشود » . « 2 »\r\nدقيقى معبد نوبهار را معبدى زرتشتى بشمار آورده و مىگويد :\r\n\r\n\r\n","description":"","footnote":"\r\n( 1 ) - روند شكل‌گيرى شهر و مراكز مذهبى ايران ، ص 47 .\r\n( 2 ) - ترجمهء مروج الذهب و معادن الجواهر ، ج 1 ، صص 589 - 590 .\r\n","page_name":" 23 ","page_number":23},
  {"content":"\r\n\r\n چو گشتاسب را داد لهراسب تخت * فرود آمد از تخت و بربست رخت\r\nبه بلخ گزين شد بر آن نوبهار * كه يزدان‌پرستان بدان روزگار\r\nمر آن خانه داشتندى چنان * كه مر مكه را تا زيان اين زمان « 1 » \r\nفردوسى نيز گويد :\r\n شهنشاه لهرساب در شهر بلخ * بكشتند و شد روز ما تار و تلخ\r\nو زانجا به نوش آذر اندر شدند * رد و هيربد را همه سر زدند\r\nز خونشان بمرد آتش زردهشت * چنين بدكنش خورا نتوان شمرد « 2 » \r\nدر دروازهء نوبهار و اطراف آن گورستان بزرگى بود كه بسيارى از بزرگان و حكما و كسانى كه در زهد و تقوا مرتبهء بالايى داشتند در اين محل دفن مىشدند .\r\n\r\nتاريخ بلخ پس از اسلام\r\nپس از فتح بلخ ، به ويژه در دوران حكومت معاويه ، مردم در مقابل استبداد حكّام تازه‌وارد دست به مقاومت‌هاى شديدى زدند ، لذا عوامل خود كامهء معاويه شهر بلخ را خراب كردند و بدين‌ترتيب شهرى پرجوش و خروش مدتى از عرصهء فعّاليّت خارج گشت . « 3 »\r\nدر سال 30 ه . ق . عبد اللّه بن عامر پسردايى خليفه از طرف عثمان به حكومت بلخ و خراسان منصوب شد .\r\nدر همين سال عبد اللّه بن عامر اوّلين كسى بود كه به رودخانهء جيحون رسيد . او طالقان ، فارياب و تخارستان را فتح كرد . « 4 » گفته مىشود حاكم فارياب و طالقان با عبد اللّه بن عامر صلح كردند و پذيرفتند كه سالانه دويست هزار درهم و پانصد كر گندم و جو به\r\n\r\n\r\n","description":"","footnote":"\r\n( 1 ) - شاهنامه ، چاپ بروخيم ، « داستان به بلخ رفتن لهراسب و بر تخت نشستن گشتاسب » از دقيقى ، ص 1496 ، ابيات 3 - 5 .\r\n( 2 ) - فردوسى ، شاهنامه ، چاپ بروخيم ، ج 6 ، « پادشاهى گشتاسب » ص 1560 ، ابيات 1 - 3 .\r\n( 3 ) - تذكرهء جغرافياى تاريخى ايران ، ص 16 .\r\n( 4 ) - تاريخ بيهقى ، ج 2 ، ص 60 .\r\n","page_name":" 24 ","page_number":24},
  {"content":"\r\n\r\nعامل حكومت اسلام پرداخت كنند . « 1 »\r\nعبد اللّه پس از فتح شهرهاى يادشده به خوارزم تاخت ، امّا در اين جنگ شكست خورد . به نيشابور بازگشت و به شكرانه فتح خراسان عازم زيارت بيت اللّه الحرام شد . و قيس بن هيثم را به جاى خود در خراسان گذاشت . « 2 »\r\nاحنف بن قيس در دوران خلافت عثمان « به جانب بلخ روان شد . چون به بلخ رسيد ، بر در دروازهء شهر فرود آمده ، لشكرگاه ساخت . ملك بلخ ، ابرار نام ، چون لشكر اسلام را بدين تعبيه بديد ، رعبى در دل او افتاده ، عظيم بترسيد . كس به نزديك احنف فرستاد و از او صلح خواست . احنف او را اجابت كرد و بر اين جمله صلح قرار گرفت كه چهارصد هزار درم نقد بدهند و هر سال صد هزار درم و پانصد كر گندم و جو مىرسانند » . « 3 »\r\nدر سال 38 ه . ق . على بن ابى طالب ( ع ) عبد الرحمن بن أبزاى خزاعى را به حكومت بلخ منصوب كرد . پس از شهادت آن حضرت ، امام حسن مجتبى ( ع ) او را دوباره در حكومت بلخ ابقا كرد و در همين سال زياد بن أبيه از طرف معاويه حاكم بلخ شد . « 4 »\r\nدر سال 41 ه . ق . دهقانان تخارستان با كمك تركان غرب چين ، پيروز فرزند يزدگرد سوم را به عنوان شاه ايران انتخاب كردند . امپراتور چين مردم تخارستان ، بلخ و خراسان را عليه فاتحان عرب يارى كرد ، امّا چون كمكهاى او از فاصله‌اى دور صورت مىگرفت چندان مؤثر واقع نشد . « 5 »\r\nدر سال 55 ه . ق . معاويه ، زياد بن ابيه را با پنجاه هزار خانوار از اعراب براى سركوبى مردم بلخ به آن ديار كوچ داد .\r\nاين مهاجران از مكارم اخلاق اسلامى مايه‌اى نداشتند و چيز تازه‌اى از اسلام براى خراسانيان سوغات نياورده بودند .\r\nچنان‌كه پيش‌تر گذشت مخالفت معاوية بن ابو سفيان به حكومت حقّهء امير المؤمنين\r\n\r\n\r\n","description":"","footnote":"\r\n( 1 ) - تاريخ خراسان ، ( خطى ) .\r\n( 2 ) - تاريخ خراسان ، ( خطى ) .\r\n( 3 ) - ترجمهء الفتوح ابن اعثم كوفى ، ص 285 .\r\n( 4 ) - زين الاخبار ، ص 93 ؛ تهذيب الكمال ، ج 16 ، ص 502 .\r\n( 5 ) - بلخ در تاريخ و ادب فارسى ، ص 190 .\r\n","page_name":" 25 ","page_number":25},
  {"content":"\r\n\r\nعلى ( ع ) و ستمكاريهاى اعراب نسبت به ايرانيان باعث شد سرتاسر خراسان يكپارچه عليه حكومت غاصب بنى اميه دست به قيام بزنند و سقوط آن حكومت را سرعت بخشند . « 1 »\r\nدر سال 87 ه . ق . اعراب انقلابها و مقاومتها را سركوب كردند و پيروزى نصيب آنان شد .\r\nدر سال 90 ه . ق . قتيبة بن مسلم باهلى از سوى حجاج بن يوسف حاكم خراسان شد و مردم بلخ و طالقان را قتل عام كرد . « 2 »\r\nاسيران را مىكشت و غير نظاميان را به بردگى مىبرد . قتيبه اين اسيران را در بازارهاى برده‌فروشان كوفه و بصره و حتى در بلخ و مرو به فروش مىرسانيد . « 3 » قتيبه قصبهء تلوريان بلخ را براى سكونت خود برگزيد و در سال 91 ه . ق . مسجد تلوريان را بنا كرد .\r\nنيزك ترك از حكمرانان محلى بلخ بود كه با قتيبه به نبرد پرداخت و پس از مقاومت شديدى در همين سال به دست قتيبه كشته شد . « 4 »\r\nدر دوران حكومت قتيبه ، شهر بلخ كاملا ويران شد .\r\nدر سال 91 ه . ق . قتيبه شهر فارياب را به آتش كشيد و آن شهر به‌طور كامل سوخت .\r\nبه همين علت ، فارياب مدتها مدينة المحرقه يا شهر سوخته خوانده مىشد . « 5 »\r\nدر سال 104 ه . ق . مسلم بن سعيد كلابى به حكومت خراسان منصوب شد . مسلم به خراسان آمد و گروهى از مردم را براى جنگ به فرغانه برد . او نتوانست در جنگ موفقيتى به دست آورد و تصميم به بازگشت گرفت .\r\nدر راه بازگشت متوجه بلخ شد . درحالىكه مردم فرغانه او را تعقيب مىكردند ، وى به قائم مقام خود 1 - نصر بن سيار كه حاكم بلخ بود - نامه نوشت و درخواست كمك كرد تا مردم را عليه تركان فرغانه بسيج كند ، ولى مردم دعوت او را قبول نكردند و با او به\r\n\r\n\r\n","description":"","footnote":"\r\n( 1 ) - ايرانشهر ، ص 138 .\r\n( 2 ) - تاريخ منتظم ناصرى ، ج 1 ، ص 100 .\r\n( 3 ) - فضائل بلخ ، ص 190 .\r\n( 4 ) - تاريخ منتظم ناصرى ، ج 1 ، ص 100 .\r\n( 5 ) - همان .\r\n","page_name":" 26 ","page_number":26},
  {"content":"\r\n\r\nمخالفت پرداختند . لذا در محل بروقان جنگ سختى بين نصر و مردم بلخ درگرفت . « 1 »\r\nدر سالهاى 105 تا 125 ه . ق . هشام بن عبد الملك ، خليفهء اموى ، نصر بن سيّار را به حكومت بلخ منصوب كرد . او نخستين كسى از بنى اميه است كه والى بلخ شده است . « 2 »\r\nدر سال 106 ه . ق . بين اعراب يمانيه و مضريه در شهر بروقان بلخ جنگ شديدى در گرفت . اعراب در اين جنگ خانه‌هاى يكديگر را به آتش كشيدند و كشتار وحشتناكى انجام دادند . « 3 »\r\nدر سال 107 ه . ق . هشام بن عبد الملك ، اسد بن عبد اللّه قسرى را به حكومت خراسان منصوب كرد . او شهرك بروقان را در دو فرسخى بلخ بنا نهاد و آن را قرارگاه نظامى ساخت . هشام به اسد بن عبد اللّه دستور داد كه شهر بلخ را بازسازى كند . اسد شهر قديمى را بازسازى كرد و نظاميان را به شهر بلخ انتقال و مردم را در شهرك بروقان اسكان داد . وى همچنين براى دروازهء نوبهار در آهنين ساخت كه اين در را نصر خان بن محمّد بن سليمان از آل افراسياب در سال 575 ه . ق . از دروازهء نوبهار كند و به قندوز فرستاد . اسد ، شهرك جديد را در سال 118 ه . ق . مركز حكومت خود قرار داد . « 4 »\r\nدر سال 107 ه . ق . اسد بن عبد اللّه قسرى ، ابو خالد بن برمك را در شهر بلخ قائم مقام خود كرد ، و خود به سيستان رفت . « 5 »\r\nدر سال 116 ه . ق . هشام بن عبد الملك ، خالد بن عبد اللّه قسير را به حكومت عراق و خراسان منصوب كرد . خالد ، برادرش اسد بن عبد اللّه قسير را به خراسان فرستاد و خود در عراق ماند . اسد ، در طى سه سال حكومت در خراسان ، نصر بن سيار ، عبد الرحمن بن نعيم عامل خراج خراسان ، بحر بن درهم فرمانده سپاه و سورة بن حردادمى را دستگير كرد و آنها را به جرم خيانت در اموال عمومى شلاق زد . وى سروصورت آنها را تراشيد ، آنان را به غل و زنجير كشيد و به‌سوى برادرش خالد بن عبد اللّه قسرى فرستاد . وقتى اين\r\n\r\n\r\n","description":"","footnote":"\r\n( 1 ) - تاريخ يعقوبى ، ج 2 ، ص 278 .\r\n( 2 ) - پژوهشى در اعلام تاريخى و جغرافيايى تاريخ بيهقى ، ص 440 .\r\n( 3 ) - تاريخ منتظم ناصرى ، ج 1 ، ص 110 .\r\n( 4 ) - تركستان‌نامه ، ج 1 ، ص 194 .\r\n( 5 ) - منتظم ناصرى ، ج 1 ، ص 111 .\r\n","page_name":" 27 ","page_number":27},
  {"content":"\r\n\r\nخبر به هشام رسيد ناراحت شد او به خالد نامه نوشت كه از آنها دست بردارد . خالد ، آنها را آزاد كرد . بعضى از آنها به شام رفتند ، برخى در عراق ماندند يا به خراسان بازگشتند . « 1 »\r\nحارث بن سريج زمانى قيام كرد كه عاصم هنوز به كار حكومت خود سروسامانى نداده بود كه حارث بن سريج دست به قيام زد . او شهرهاى جوزجان ، طالقان ، فارياب و مرو را گرفت و مردم را به كتاب خدا و سنّت رسول خدا ( ص ) دعوت مىكرد . وى حكّام مروانيان را ظالم و غاصب مىدانست ؛ به همين دليل افراد زيادى به او پيوستند . « 2 »\r\nوى دستور داد كه در سرزمينهاى تحت تصرفش از اهل ذمّه خراج بگيرند و مسلمانان از پرداخت خراج معاف شوند و ظلم و بيداد در قلمرو حكومت او نباشد . حارث شصت هزار نفر در اختيار داشت .\r\nوقتى عاصم از حكومت بلخ عزل شد ، به جاى وى جنيد بن عبد الرحمن از طرف هشام بن عبد الملك حاكم بلخ شد . جنيد ، با حارث به سريج در مرو جنگ سختى كرد . حارث در اين جنگ شكست خورد و با سه‌هزار نفر از لشكريانش به شمال آمو دريا رفت .\r\nاو مدّت 13 سال در آن محل اقامت كرد . در سال 127 ه . ق . جنيد بن عبد الرحمن از حكومت عزل شد و به جاى او نصر بن سيار به حكومت رسيد . نصر ، از يزيد بن وليد ، حاكم وقت اموى براى حارث امان‌نامه گرفت و از حارث دعوت كرد تا به مرو بازگردد .\r\nوى به مرو بازگشت . نصر صد هزار دينار براى او فرستاد ، ولى حارث قبول نكرد و آن صد هزار دينار را به نصر بازگردانيد و در جواب گفت : ما لذّت مال دنيا را نمىخواهيم بلكه عمل به كتاب اللّه و سنّت رسول اللّه را خواهانيم .\r\nسپس بين وى و نصر بن سيّار جنگ در گرفت حارث در اين جنگ نابرابر كشته شد . « 3 » در سال 118 ه . ق . اسد بن عبد اللّه قسرى ، كرسى خراسان را از مرو به بلخ انتقال داد و اين شهر رونق يافت . « 4 »\r\nدر همين سال بكير بن ماهان ، عمّار بن يزيد را به رياست هواخواهان بنى عباس به\r\n\r\n\r\n","description":"","footnote":"\r\n( 1 ) - زين الاخبار ، ص 114 ؛ تاريخ منتظم ناصرى ، ج 1 ، ص 117 .\r\n( 2 ) - زين الاخبار ، ص 115 .\r\n( 3 ) - زين الأخبار ، ص 115 ؛ الأعلام ، زركلى ، ج 2 ص 154 .\r\n( 4 ) - لغت‌نامه دهخدا ، ج 4 ، ص 4953 .\r\n","page_name":" 28 ","page_number":28},
  {"content":"\r\n\r\nبلخ فرستاد . عمّار بن يزيد با تغيير نام وارد بلخ شد . جاسوسان اسد بن عبد اللّه قسرى - حاكم بلخ - به او خبر دادند كه عمار بن يزيد وارد اين شهر شده است ، اسد او را در بلخ دستگير كرد و به قتل رسانيد . « 1 »\r\nدر سال 119 خاقان ترك با اسد بن عبد اللّه قسرى حاكم بلخ اعلان جنگ كرد . اسد با لشكرش به‌سوى ختلان حركت كرد . وى در ختلان دريافت كه لشكر ترك بيش از حد است و او و يارانش نمىتوانند در برابر آن مقاومت كنند ، لذا به‌سوى بلخ عقب‌نشينى كردند ، تركان در كنار نهر بلخ به آنها رسيدند و افرادى كه از نهر بلخ عبور نكرده بودند ، به دست تركها كشته يا اسير شدند . « 2 »\r\nدر سال 120 ه . ق . جعفر بن حنظلة بن بهرانى ، پس از مرگ اسد بن عبد اللّه قسرى ، حاكم بلخ شد . او عليه حكومت مركزى قيام كرد و بلخيان در اين قيام نقش بارزى را به عهده داشتند . اين حركت چهار ماه طول كشيد . « 3 »\r\nدر سال مذكور هشام بن عبد الملك ، نصر بن سيّار كنانى را به حكومت بلخ و خراسان منصوب كرد . و او به‌سوى بلخ حركت كرد . وقتى به بلخ رسيد با عبد السلم بن مزاحم به ديدن جعفر بن حنظله حاكم بلخ رفتند . نصر حكم انتصابش را به جعفر تسليم كرد و جعفر حكومت را به او واگذار نمود . « 4 »\r\nيكى از كسانى كه در بلخ قيام كرد ، يحيى بن زيد بن على بن الحسين بن على بن ابى طالب ( ع ) بود . او در سال 125 ه . ق . به همراه پدرش زيد عليه حكومت غاصب امويان قيام كرد . پدرش در كوفه به شهادت رسيد . يحيى از كوفه به بلخ آمد و مردم را عليه حكومت فاسد بنى اميه دعوت كرد . در مرحلهء اول ، نصر بن سيّار او را دستگير كرد و به زندان انداخت . سپس نامه‌اى به دمشق فرستاد و خبر دستگيرى يحيى بن زيد را به هشام داد . موقعى كه نامه به دمشق رسيد ، هشام درگذشته بود و وليد بن عبد الملك روى كار آمده بود . او نامه‌اى به نصر بن سيّار نوشت كه يحيى بن زيد را آزاد كند . نصر ، يحيى بن\r\n\r\n\r\n","description":"","footnote":"\r\n( 1 ) - تاريخ منتظم ناصرى ، ج 1 ، ص 118 .\r\n( 2 ) - همان .\r\n( 3 ) - زين الاخبار ، ص 116 ، تاريخ منتظم ناصرى ، ج 1 ، ص 120 ؛ تاريخ خراسان ( خطى ) .\r\n( 4 ) - زين الاخبار ، ص 116 .\r\n","page_name":" 29 ","page_number":29},
  {"content":"\r\n\r\nزيد را آزاد كرد و او را از بلخ به مرو فرستاد .\r\nدر اين زمان محمّد بن على امام عباسى در مرو حضور داشت و 12 نفر از نقباى او همراهش بودند كه عبارتند از : سليمان بن كثير ، قحطبة بن شبيب ، موسى بن كعب ، مالك بن هيثم ، ابو داود ، خالد بن ابراهيم ، بكر بن عباس ، الأزهر بن قريظ ، ابو نجم بن عمر ، علاء بن حريث ، عمرو بن أعين و عيسى بن أعين . اين افراد به يحيى بن زيد كمك كردند .\r\nيحيى بن زيد به نيشابور رفت و ازآنجا به جوزجان بازگشت . نصر بن سيّار ، سلم بن أحوز مازنى را به تعقيب يحيى فرستاد . او سرانجام در روستاى ارغوى جوزجان به شهادت رسيد و بدن مطهّرش را به دار آويختند و سرش را براى وليد فرستادند . « 1 »\r\nدر سال 128 ه . ق . ابو مسلم عبد الرحمن بن مسلم به سنّ 19 سالگى عليه حكومت بنى اميّه در جوزجان و بلخ خروج كرد . او در ابتدا مردم را به آل محمّد ( ص ) دعوت مىكرد ، امّا پس از مدتى تغيير مسير داد و مردم را به بنى عباس دعوت كرد . ابو مسلم سرانجام به دست منصور عباسى كشته شد . « 2 »\r\nدر سال 140 ه . ق . منصور ، عبد الجبار بن عبد الرحمن ازدى امير حرس ، خود را به حكومت خراسان منصوب كرد . او به خراسان آمد ، خراج مرو و بلخ را زياد كرد و بسيارى از خراسانيها را به تهمت طرفدارى از آل على ( ع ) كشت . سرانجام ، عبد الجبار ، خود ، عليه منصور شوريد و منصور او را به قتل رسانيد . « 3 »\r\nدر سال 190 ه . ق . رافع بن ليث در ماوراءالنهر دست به قيام زد . اين قيام تا نزديكى بلخ كشيده شد . على بن عيسى حاكم بلخ ، از ترس جانش به مرو گريخت . هارون او را به خاطر فرار ، از حكومت عزل كرد و ابو داود طاهر را به جاى او بر ولايت بلخ گماشت . بعد از فوت طاهر ، پسرش طلحة بن طاهر به حكومت بلخ منصوب شد . او نيز در سال 213 ه . ق . در بلخ درگذشت و در آن شهر دفن شد . « 4 »\r\n\r\n\r\n","description":"","footnote":"\r\n( 1 ) - زين الاخبار ، ص 116 .\r\n( 2 ) - تاريخ منتظم ناصرى ، ج 1 ، ص 128 .\r\n( 3 ) - همان ؛ ص 13 ؛ زين الاخبار ، ص 123 .\r\n( 4 ) - بلخ در تاريخ و ادب فارسى ، 203 .\r\n","page_name":" 30 ","page_number":30},
  {"content":"\r\n\r\nدر سال 191 ه . ق . هرثمة بن أعين از طرف هارون به حكومت بلخ منصوب شد . « 1 » در سال 192 ه . ق . على بن عيسى بن ماهان حاكم بلخ شهر علىآباد بلخ را بنا نهاد . « 2 » در سال 219 ه . ق . مردم بلخ به رهبرى قاسم بن عمر بن على بن حسين بن على بن ابى طالب ( ع ) كه از اهالى طالقان بلخ بود ، به پذيرش امامت حضرت امام محمّد تقى ( ع ) دعوت كرد .\r\nاين دعوت از طرف اهالى بلخ مورد استقبال قرار گرفت .\r\nعبد اللّه بن طاهر جلّودى جلو اين قيام را سد كرد . اگرچه اين دعوت برحسب ظاهر ناموفّق بود ، ولى در باطن تخم محبّت ولايت اهل بيت - عليهم السّلام - را در قلبها كاشت و همين بذرافشانىها بود كه استقلال خراسان را در پى داشت . « 3 »\r\nدر سال 257 ه . ق . موفّق ، حاكم عباسى ، يعقوب بن ليث صفّارى را به ولايت بلخ ، تخارستان و سيستان منصوب كرد . يعقوب از جنگ فارس دست كشيد و عازم بلخ شد .\r\nيعقوب بن ليث ، در سال 257 ه . ق . كاخ افسانه‌اى نوشاد بلخ را خراب كرد . اين كاخ به دستور داود بن عباس بن هاشم بن ماهجور حاكم بلخ بنا شده بود . « 4 »\r\nدر سال 266 ه . ق . عمرو بن ليث پس از برادرش يعقوب از طرف حاكم عباسى به حكومت خراسان و ماوراءالنهر منصوب شد . عمرو ، طى نامه‌اى از اسماعيل سامانى حاكم ماوراءالنهر و احمد بن فريغون ، امير جوزجان و ابو داود محمّد بن احمد حاكم بلخ دعوت كرد تا ولايات را بدون جنگ به او بسپارند و سر طاعت فرود آورند . اسماعيل سامانى از اين فرمان خشمگين شد كه چرا عمرو او را با اميران بلخ و جوزجان برابر دانسته است ، لذا به عمرو بن ليث اعلان جنگ داد . در اين جنگ كه در سال 280 ه . ق .\r\nروى داد ، عمرو اسير شد و تمام بلاد تركستان در اختيار اسماعيل سامانى قرار گرفت . « 5 »\r\n\r\n\r\n","description":"","footnote":"\r\n( 1 ) - تاريخ منتظم ناصرى ، ج 1 ، ص 169 .\r\n( 2 ) - تاريخ خراسان ( خطى ) .\r\n( 3 ) - همان .\r\n( 4 ) - زين الاخبار ، ص 139 .\r\n( 5 ) - مرآة البلدان ، ج 1 ، ص 319 ؛ تركستان‌نامه ، ج 1 ، ص 469 .\r\n","page_name":" 31 ","page_number":31},
  {"content":"\r\n\r\n\r\nتاريخ سياسى و فرهنگى بلخ در عصر اميران خراسان\r\nسامان روستايى است در حومهء بلخ . سامان خدات بن خامتا از نجباى بلخ بود و در اين محل چشم به جهان گشود . « 1 » برخى گفته‌اند او را به اين سبب سامان خدات مىخوانند كه دهى به نام سامان بنا كرد ، همچنان‌كه امير بخارا را بخار خدات مىخوانند . « 2 »\r\nاو از روحانيان دين زرتشت بود و در دوران حكومت مأمون به دست او اسلام اختيار كرد . سامان خدات در دستگاه مأمون مرتبه‌اى رفيع پيدا كرد ؛ به ويژه فرزندش اسد كه بنيان‌گذار سلسلهء سامانيان بود . دو خاندان بلخى در دوران حكومت عباسيان از قدرت خوبى برخوردار شدند : اوّل خاندان برمكيان بلخى و دوم خاندان سامانيان بلخى . مأمون توجّه خاصّى به اسد داشت . اسد سامانى چهار پسر داشت به نامهاى نوح ، احمد ، يحيى و الياس كه مورد احترام مأمون بودند ؛ لذا آنان را به عنوان حكّام ولايات منصوب كرد .\r\nنوح بن اسد را به حكومت سمرقند ، احمد بن اسد را به حكومت فرغانه ، يحيى بن اسد را به حكومت چاچ و اسروشنه و الياس را به حكومت هرات گماشت . « 3 » اسماعيل بن احمد با برادرش نصر بر سر حكومت جنگيد ، بالاخره در سال 275 ه . ق . نصر بن احمد شكست خورد . او را دستگير كرده ، نزد اسماعيل آوردند . اسماعيل بن احمد او را به حكومت سمرقند و ماوراءالنهر منصوب كرد . دورهء اسماعيل از سال 279 تا 295 ه . ق .\r\nبود . او دومين شاه از خاندان سامانى بود . « 4 »\r\nبارتولد عقيده دارد كه سامان خدات مورد توجّه اسد بن عبد اللّه قسرى واقع شد و به دست او اسلام اختيار كرد . او به افتخار حامى خود فرزندش را اسد ناميد . « 5 »\r\nسامانيان در بلخ و تخارستان سكّه ضرب مىكردند . چون عده‌اى از مورخان عقيده دارند كه حكومت سامانيان از سلاطين بومى بشمار مىرفته ، آن‌چنان اهمّيّتى نداشته\r\n\r\n\r\n","description":"","footnote":"\r\n( 1 ) - تاريخ سني ملوك الأرض ، ص 150 .\r\n( 2 ) - لغت‌نامهء دهخدا ، ذيل سامان خدات ، به نقل از تاريخ بخارا ، ترشخى ، ص 7 .\r\n( 3 ) - تركستان‌نامه ، ج 1 ، ص 455 ؛ بلخ در تاريخ و ادب فارسى ، ص 207 .\r\n( 4 ) - زين الاخبار ، صص 147 - 145 .\r\n( 5 ) - تركستان‌نامه ، ج 1 ، ص 455 ؛ لغت‌نامه دهخدا ، ذيل سامانيان .\r\n","page_name":" 32 ","page_number":32},
  {"content":"\r\n\r\nاست ؛ لذا از سكّه‌هاى آن دوران نامى نبرده ، يا از رونق اقتصادى آن زمان يادى نكرده‌اند .\r\nسكّه‌شناسان اين سلسله را « ابو داوديه » مىنامند ؛ به علت اينكه ابو داود محمّد بن احمد در اواخر قرن سوم هجرى در بلخ حكومت داشت . اين دوره را دوران شكوفايى اقتصادى ناميده‌اند و اين ناحيه مركز انبار كالاهاى تجارى تجار هندوستان بوده است . « 1 »\r\nشيخ الرئيس بو على سينا نيز در زمان نوح بن منصور مجموعهء اصطلاحات طب را حل كرد و لغات مشكل اين علم را در 6 جلد نوشت . « 2 »\r\nسامانيان در ترقّى زبان فارسى و ترويج علم و ادب بسيار كوشيدند ، چنان‌كه نصر بن احمد سومين پادشاه سامانى به ابو الحسن رودكى ملك‌الشعراى پايتخت دستور داد كتاب كليله و دمنه را به نظم درآورد ، در اين‌باره فردوسى ، دولتشاه سمرقندى و عنصرى بلخى مىگويند : رودكى به پاس اين خدمت چهل هزار درهم جايزه دريافت كرد .\r\nنوح بن منصور سامانى نيز به ابو نصر فارابى دستور داد كه كتب فلاسفهء يونان را ترجمه كند . فارابى كتب فلسفى يونان را تصحيح و جميع مسائل مهم فلسفى را در يك كتاب جمع‌آورى كرد . او عنوان معلم ثانى را به خود اختصاص داد . در زمان نوح بن منصور سامانى ، كتب فراوانى ترجمه شد و تفسير كبير علامهء طبرى را علما و فضلاى وقت سمرقند ، فرغانه ، بلخ و بخارا ترجمه كردند تا فهم معانى و تفسير قرآن براى عجم آسان شود . زبان فارسى نيز دوباره احيا شد . « 3 »\r\nدر زمان نوح بن منصور سامانى ، ابو على چغانى كه در حال مبارزه با سامانيان بود ، اطلاع يافت كه نوح سامانى لشكرى را عليه او تدارك ديده است . او به بلخ رفت ؛ زيرا حاكم بلخ از طرفداران او بود از بلخ بار ديگر به بخارا حمله كرد ، ولى شكست خورد .\r\nدوباره به بلخ و جوزجان رفت و با امير ختلان عقد اتحاد بست تا به لشكر وى در سمنگان ملحق شود و نيز تقاضاى اتحاد با كمجيان را كرد . « 4 »\r\nدر سال 287 ه . ق . براى بار دوم جنگ ميان اسماعيل سامانى و عمرو بن ليث در\r\n\r\n\r\n","description":"","footnote":"\r\n( 1 ) - تذكرهء جغرافياى تاريخى ايران ، ص 67 .\r\n( 2 ) - مجلهء كابل ، س اول ، ش 5 ، ص 50 .\r\n( 3 ) - همان .\r\n( 4 ) - بلخ در تاريخ و ادب فارسى ، ص 208 .\r\n","page_name":" 33 ","page_number":33},
  {"content":"\r\n\r\nنزديك بلخ رخ داد . در اين جنگ عمرو بن ليث اسير شد . اسماعيل او را به بغداد فرستاد .\r\nاز عمرو در بغداد به گرمى استقبال شد . « 1 »\r\n\r\nقيام مردم بلخ عليه حكّام\r\nدر سال 301 ه . ق . حسن بن على اطروش كه از اخلاف امير المؤمنين على ( ع ) به شمار مىرفت ، عليه حكومت سامانيان در بلخ دست به قيام زد .\r\nحسن بن على خاندان افسانه‌اى سامانيان را درهم كوبيد و حال آنكه آنها خودشان را وارثان تخت و تاج فريدون مىدانستند . خاندان مزبور از هيچ‌گونه ستمى در حق مردم بلخ دريغ نمىكردند و حسن بن على حكومت آنان را پايان داد . « 2 »\r\nدر سال 304 ه . ق . سردار حسين بن على مرورودى كه يكى از فرماندهان سامانى بود ، به مردم ملحق شد . وى به خاطر حمايت مردم توانست حكومت احمد سامانى را مستأصل كند . بنا بر نقل بارتولد برخى او را از سران شيعه مىدانند كه در نهضت شيعيان بلخ شركت داشت . بالاخره در تابستان سال 306 ه . ق . اسير شد و در سال 307 ه . ق . به دست حموية بن على به شهادت رسيد . « 3 »\r\nدر سال 366 ه . ق . نوح بن منصور سامانى با كمك سبكتكين حاكم بلخ عليه تركان به ماوراءالنهر لشكر كشيد . پس از واقعه ناصر الدّين سبكتكين از طرف نوح بن منصور سامانى به حكومت بلخ منصوب شد . « 4 »\r\nدر سال 382 ه . ق . فايق از طرف امير فاتح بغرا خان به حكومت بلخ و ترمذ منصوب شد . در اين سال بغرا خان در سمرقند درگذشت ، حكومت آل سامان دوباره احيا شد ، فايق تنها ماند و براى بار سوم بخارا را محاصره كرد و براى چندمين بار شكست خورد . « 5 »\r\nدر سال 389 ه . ق . سلطان محمود غزنوى در بلخ بود كه فرستادهء القادر باللّه خليفهء\r\n\r\n\r\n","description":"","footnote":"\r\n( 1 ) - تركستان‌نامه ، ج 1 ، ص 485 .\r\n( 2 ) - همان ، ص 465 .\r\n( 3 ) - همان ، ص 515 .\r\n( 4 ) - بلخ در تاريخ و ادب فارسى ، صص 208 - 220 .\r\n( 5 ) - همان ، صص 208 - 220 .\r\n","page_name":" 34 ","page_number":34},
  {"content":"\r\n\r\nعباسى رسيد و حكم فرمانروايى خراسان ، پرچم ، خلعت فاخر و تاج را كه از سوى خليفه آورده بود به محمود تقديم كرد . همچنان لقب يمين الدوله و امين المله ابو القاسم محمود غزنوى را به او ابلاغ كرد . محمود در همين سال در شهر بلخ تاج‌گذارى كرد و پس از آن به‌سوى هرات حركت كرد . « 1 »\r\nدر دوران حكومت غزنويان ، به جهت اينكه بلخ يكى از پايتختهاى آنها بشمار مىرفت ، از شهرت خوبى برخوردار بود . هم‌زمان با حكومت غزنويان ، آل فريغون در جوزجان حكومت مىكردند و اين حكومت از طرف حكومت مقتدر غزنوى تهديد مىشد . اوج ترقى بلخ بعد از اسلام در عهد سامانيان و غزنويان بود . پس از آن تاريخ ، ولايت بلخ رو به زوال نهاد .\r\nدر سال 397 ه . ق . جنگ سختى بين سلطان محمود غزنوى و قدر خان و ايلك خان در نزديكى بلخ واقع شد ، در اين جنگ محمود غزنوى پيروز شد و لشكريان ترك پس از شكست به ماوراءالنهر بازگشتند .\r\nدر سال 398 ه . ق . جنگ سختى ميان سلطان محمود و ايلك خان در پل چرخيان در چهار فرسخى بلخ درگرفت . در اين جنگ سپاه محمود با در اختيار داشتن فيلان جنگى بر تركان پيروز شد .\r\nدر سال 407 ه . ق . سلطان محمود فرستادگان ايلك خان را در بلخ به حضور پذيرفت .\r\nبا مرگ سلطان مسعود غزنوى دست سلاطين غزنه از بلخ كوتاه شد و ولايت بلخ به دست جغر بيگ سلجوقى افتاد . « 2 »\r\nدر سال 410 ه . ق . ابو منصور محمّد بن على الاصم ارسلان خان پس از مرگ طغا شاه با قدر خان پيمان دوستى بست . اين دو در سال 410 ه . ق . به خراسان حمله كردند و تا نزديك بلخ پيش آمدند ، ولى سرانجام با شكست مواجه شدند . ايلك خان ، جعفر تكين را با 60 هزار نفر سپاه روانه بلخ كرد . بلخيان به مقاومت پرداختند . او پس از شكست دادن بلخيان ، بلخ را غارت كرد و سپس از بلخ به ترمذ عقب‌نشينى كرد . در\r\n\r\n\r\n","description":"","footnote":"\r\n( 1 ) - بلخ در تاريخ و ادب فارسى ، صص ، 210 - 212 .\r\n( 2 ) - مرآة البلدان ، ج 1 ، ص 320 .\r\n","page_name":" 35 ","page_number":35},
  {"content":"\r\n\r\nسال 451 ه . ق . بلخ به تصرّف سلجوقيان درآمد . هنوز آلپ ارسلان سلجوقى ولايت بلخ را كاملا تصرف نكرده بود كه بخشى از شمال هندوكش از حكومت سلاجقه مجزا شد و سلاطين قدرتمند غور دست خود را به‌سوى اين بخش از حكومت سلاجقه دراز كردند .\r\nدر سال 495 ه . ق . قدر خان عليه سلطان سنجر ، درحالىكه او در مسافرت بود ، شوريد . وقتى سلطان سنجر باخبر شد ، به بلخ بازگشت و با قدر خان نبرد سختى كرد .\r\nقدر خان اسير و به حاكم ماوراءالنهر سپرده شد . او را در سال 524 ه . ق . ، از قلعهء سمرقند بيرون آوردند و به بلخ فرستادند . « 1 »\r\nدر سال 530 ه . ق . سلطان سنجر از غزنه به بلخ آمد . اتسز از او اجازه خواست به خوارزم رود . او پس از فتح خوارزم به بلخ بازگشت . در سال 594 ه . ق . بهاء الدّين سام بن محمّد بن مسعود باميان و بلخ را تصرف كرد . « 2 »\r\nدر سال 602 ه . ق . تاج الدّين زنگى حاكم جديد به متصرفات خوارزمشاه حمله كرد .\r\nخوارزمشاه او را عزل كرد و به جايش عماد الدّين عمرو را به حكومت بلخ گماشت . اين حاكم جديد ترمذ را از چنگ قراختائيان درآورد و پسرش بهرام شاه را به حكومت ترمذ منصوب كرد . عماد الدّين عمرو ، حاكم بلخ ، عليه خوارزمشاه قيام كرد . او چهل روز در مقابل لشكر خوارزمشاه مقاومت كرد ، ولى سرانجام در سال 603 ه . ق . تسليم شد .\r\nغزان طايفه‌اى از تركمانان بودند كه مانند سلاجقه در ماوراءالنهر سكنا داشتند . اينان بعد از قراختائيان بر بلخ مسلّط شدند و با هجرت به حوالى بلخ در آن ناحيه مسكن گزيدند . بلخ در اين دوران تحت حكومت أمير قماچ از امراى لشكر سنجر بود .\r\nامير قماچ از غزان خواست كه حدود بلخ را ترك كنند . تركمانان غز قبول نكردند و قماچ به آنها حمله كرد . غزان كه به خروج راضى نشده بودند ناچار تصميم به جنگ گرفتند ، در اين جنگ قماچ شكست خورد و با سرشكستگى به بلخ بازگشت . سلطان سنجر از تركمانان غز خواست كه حدود بلخ را ترك كنند . غزان به عذرخواهى برخاستند . سنجر نپذيرفت و با جمعى قريب به صد هزار نفر براى دفع آن طايفه عازم\r\n\r\n\r\n","description":"","footnote":"\r\n( 1 ) - بلخ در تاريخ و ادب فارسى ، ص 236 .\r\n( 2 ) - همان ، ص 237 .\r\n","page_name":" 36 ","page_number":36},
  {"content":"\r\n\r\nشد . غزان در محرم سال 548 ه . ق . در نزديكى بلخ سلطان سنجر را شكست دادند و بار دوم در همين سال بود كه بر سنجر و حكومت سنجريان تاختند و حكومت آنها را درهم نورديدند . طايفه غزان خراسان را تصرّف كردند و شاهان خودخواه سلجوقى نتوانستند جلوى آن لشكر جرّار را سد كنند . بدين‌سان ، تمام قدرت و ابّهت پادشاهان سلجوقى پايمال سمّ ستوران آنها گرديد . « 1 »\r\nدر بهار سال 618 ه . ق . چنگيز خان بلخ را تصرّف كرد ، مردم بلخ با چنگيز از در صلح درآمدند و نيروهاى چنگيز بدون خون‌ريزى وارد شهر بلخ شدند . ولى اين صلح و آرامش ديرى نپائيد و مردم در مقابل نيروهاى مهاجم دست به قيام زدند . اين‌بار ، چنگيزيان شهر باستانى را كاملا ويران و مردم را قتل عام كردند ، حتى هنگام ترك شهر ، افرادى را كه مخفى شده بودند و از مخفيگاهها بيرون مىآمدند ، نيز كشتند .\r\nبنا به نقل بارتولد : « چانگ‌جو ، زائر چينى ، در بهار 619 ه . ق . عازم دربار چنگيز خان شد . او مىگويد : با كشتى از جيحون عبور كرديم و از كنار ويرانه‌هاى بلخ مىگذشتيم .\r\nمردم آنجا به تازگى شورش و طغيان و از شهر فرار كرده بودند . فقط صداى سگان از شهر به گوش مىرسيد . اردوگاه لشكر مغول در شرق بلخ قرار داشت . چنگيز خان جهت تسخير باميان ، حملهء خود را از ميمنه در جنوب رود ماك آغاز كرد و ازآنجا از طريق شهار ( شاخر ، شخر و يا شهر ) و از معبر كوتل هفتاد گردش و ناحيهء بلخاب و يقولان و فيروز بغر به باميان پايان يافت . » « 2 »\r\nدر سال 705 ه . ق . امير صلاح جغتايى بلخ را آباد كرد و قلعهء هندوان را مركز قرار داد .\r\nدر سال 771 ه . ق . امير تيمور گوركانى بر امير حسين مسلاب بين امير قزاعى پيروز شد و امير مذكور در بلخ كشته شد . در اين نبرد ، قلعهء هندوان ويران شد و مردم را در بيرون شهر اسكان دادند .\r\nدر 12 رمضان سال 771 ه . ق . امير تيمور گوركانى در بلخ بر تخت سلطنت نشست و امور اين ولايت را سروسامان داد و خود به ماوراءالنهر بازگشت . « 3 »\r\n\r\n\r\n","description":"","footnote":"\r\n( 1 ) - بلخ در تاريخ و ادب فارسى ، صص 239 - 242 .\r\n( 2 ) - تركستان‌نامه ، ج 2 ، ص 922 .\r\n( 3 ) - بلخ در تاريخ و ادب فارسى ، ص 248 .\r\n","page_name":" 37 ","page_number":37},
  {"content":"\r\n\r\nدر سال 807 ه . ق . وى به همراه امير شاه ملك از بلخ ديدن كرد . امير تيمور امير محمّد ابن جهانگير را به حكومت بلخ ، تخار ، قندهار ، ختلان و كابل منصوب كرد . در سال 808 ه . ق . سلطان حسين از جنگ خليل سلطان به اندخوى و شبرغان گريخت و به امير اعظم سليمان شاه ملحق شد چون خبر به بلخ رسيد ، مير محمّد بن جهانگير ، حاكم بلخ ، به جنگ آنها برخاست . سلطان حسين شكست خورد و به هرات بازگشت .\r\nدر سال 808 ه . ق . ميرزا الغ بيگ و امير شاه ملك به اندخوى و شبرغان و ماوراءالنهر حمله بردند و سران شورشى را دستگير كرده ، آنها را به بلخ نزد مير محمّد ، والى بلخ ، فرستادند .\r\nدر سال 809 ه . ق . پير على تاز در بلخ حكومت مىكرد . او حكومت بلخ را مستقل اعلان كرد . براى سركوبى او سلطان حسين ميرزا عازم بلخ شد .\r\nدر سال 810 ه . ق . شاهرخ ميرزا براى سركوبى پير على تاز عازم بلخ شد و در دههء محرم بلخ به دست شاهرخ افتاد . او قلعهء هندوان را آباد و قيد و بهادر بن پير محمّد را به حكومت بلخ منصوب كرد و به هرات بازگشت .\r\nدر سال 812 ه . ق . شاهرخ ميرزا ، ايالت بلخ و تخارستان را به سلطان ابراهيم واگذار كرد .\r\nدر سال 837 ه . ق . سيد قاسم انوار ، مرد شاعر و عارف ، به بلخ تبعيد شد . « 1 »\r\nدر سال 844 ه . ق . مهد عليا بلقيس خاتون در كابل درگذشت . جنازهء او را به بلخ حمل و در مدرسهء مهد عليا دفن كردند ، آن مدرسه در جوار مزار خواجه ابو نصر پارسا بوده است . در سال 848 ه . ق . محمّد جوكى بن شاهرخ ميرزا ، حاكم بلخ ، در اين شهر در گذشت ، شاهرخ جسدش را به هرات حمل و در آن شهر دفن كرد . « 2 »\r\nدر سال 853 ه . ق . ميرزا عبد اللطيف حاكم بلخ ، پدرش ميرزا الغ بيگ را به قتل رسانيد . او خود حكومت سمرقند را به دست گرفت و 6 ماه حكومت كرد . در سال 867 ه . ق . امير مزيد ارغون ، گنبدى عالى بر مزار خواجه محمّد ابو نصر پارسا ساخت و\r\n\r\n\r\n","description":"","footnote":"\r\n( 1 ) - مجمع الغرائب ، صص 222 - 226 .\r\n( 2 ) - تاريخ مدفونين بلخ ، ص 114 ، خطى .\r\n","page_name":" 38 ","page_number":38},
  {"content":"\r\n\r\nدر جوار آن مزار مدرسه‌اى عالى بنا كرد كه مشتمل بر بيوت و حجرات زيادى بود وى املاكى را بر آن مدرسه وقف كرد . اين مدرسه در سال 872 ه . ق . به اتمام رسيد .\r\nدر سال 871 ه . ق . امير تيمور گوركانى بلخ را تسخير و دو قلعهء قديم را ويران كرد . از دوستونى كه باقى مانده‌اند پيداست كه از سنگ مرمر ساخته شده‌اند و دور هر ستون 11 گز است . بلندى هريك از آنها چهل گز مىباشد و عمارات ديگر بلخ را نيز اين‌گونه قياس كرده‌اند .\r\nدر سال 900 ه . ق . سلطان حسين ميرزا مسجد جامع بلخ را به اتمام رسانيد . « 1 »\r\nبلخ در دوران حكومت تيموريان تا حدّى شكوه گذشته‌اش را بازيافت ، ولى پس از بناى مزار شريف در 20 كيلومترى شهر ، بلخ براى هميشه شهرت و آوازهء خود را از دست داد ؛ اكنون خرابه‌هاى بلخ قديم ناحيهء وسيعى را اشغال كرده است . « 2 »\r\nيكى از خدماتى كه در دوران تيموريان صورت گرفت ، بناى مزار ابو الحسن على بن ابى طالب بن عبيد اللّه بن على بن حسن بن حسين بن جعفر بن عبيد اللّه بن حسين الاصغر بن على بن الحسين بن على بن ابى طالب ( ع ) است .\r\nمؤلّف تاريخ مزار شريف براى اثبات وجود مرقد شاه ولايت در بلخ به چند كتاب تاريخى تأليف عده‌اى از مورخان صوفيه استناد كرده است . آنچه در اين چند كتاب نقل شده اغراق‌آميز و به افسانه شبيه است . اين مورخان به نادرست عقيده دارند كه تابوت حضرت امير المؤمنين على ( ع ) را از كوفه به بلخ انتقال داده‌اند .\r\nامير محمود بن مير ملا ولى بلخى در كتاب بحر الاسرار آورده است كه تابوت حضرت امير المؤمنين را از نجف به بلخ انتقال داده‌اند . « 3 »\r\nمحمّد صالح بدوانى در كتاب تذكرهء هفتاد تن از مشايخ بلخ چگونگى انتقال تابوت شاه ولايت را نقل كرده است . مؤلّف كتاب مطالبى را دربارهء انتقال بدن مطهّر حضرت امير به اكابر دين نسبت داده است . محمّد مزيد محى الدّين حنفى در كتاب حجة البيضاء فى رد اهل الطغى ، پيرامون تابوت مولانا مولى الموحدين على ( ع ) مطالبى دارد .\r\n\r\n\r\n","description":"","footnote":"\r\n( 1 ) - مجمع الغرائب ، صص 4 - 76 .\r\n( 2 ) - لغت‌نامهء دهخدا ، ذيل بلخ .\r\n( 3 ) - بحر الاسرار ، ج 4 ، ص 255 .\r\n","page_name":" 39 ","page_number":39},
  {"content":"\r\n\r\nحاجى خواجه فضل اللّه در كتاب عمدة المقامات آورده است كه مدفن مبارك حضرت على ( ع ) را به موجب وصيّت آن حضرت از ديد مخالفان پنهان كردند . اين مزار در دو جا ظهور كرد : نجف اشرف و بلخ . محمّد طاهر بن ابو القاسم در كتاب عجايب الطبقات ، شرح مفصلى دربارهء تابوت حضرت على ( ع ) آورده است . محمّد دارا شكوه بن شهاب الدّين در كتاب سفينة الاولياى خود از قول ملا عبد الغفور لارى و مولانا عبد الرحمن جامى نقل مىكند كه روضهء مبارك حضرت على ( ع ) در بلخ مىباشد . نجم الدّين چشتى در كتاب مناقب المحبوبين نيز از قول ملا عبد الغفور لارى و جامى رواياتى را دربارهء مدفن شاه ولايت در بلخ نقل كرده است . محمّد يوسف منشى در كتاب تاريخ مقيم‌خانى ، شرح نسبتا مفصلى دربارهء روضهء مقدّس مزار شريف دارد . محمّد مؤمن بن عوض باقى بلخى ، در كتاب جغرافيا و تاريخ خويش مطلبى راجع به روضهء مطهر حضرت على ( ع ) از كتاب تاريخچه مزار شريف ملا عبد الغفور لارى نوشته است مبنى بر اينكه روضهء مطهّر آن حضرت در بلخ است . « 1 »\r\nطامس وليم‌بيل ، در كتاب مفتاح التواريخ مىنويسد كه مرقد شريف حضرت امير المؤمنين على ( ع ) در روستاى خواجه خيران نزديك بلخ است . « 2 » در كتاب مذكور نقل شده است كه چهارصد نفر از اكابر و سادات و علما در يك شب خواب ديدند كه حضرت امير بر روى يك بلندى در روستاى خيران ايستاده است و به مردم امر مىفرمايد كه مرا ظاهر سازيد ، پس از چند مدّت ، دفتر معاملات ابو مسلم در مرو پيدا شد . در آن دفتر مطالبى پيرامون انتقال تابوت حضرت على ( ع ) وجود داشت . بدين‌ترتيب ، خواب بزرگان تعبير شد .\r\nامام عبد اللّه از فقهاى نامدار بلخ بود . او در حضور امير قماچ با خواب علما و سادات مخالفت كرد و گفت : آوردن تابوت حضرت على ( ع ) به اين محل امكان ندارد ، اگرچه گفته‌اند مزار آن حضرت در كوفه يا در آمل ، يا در كرخ بغداد و يا در عدن است .\r\nامام عبد اللّه ، پس از چندى حضرت امير را در خواب ديد و آن حضرت او را سرزنش\r\n\r\n\r\n","description":"","footnote":"\r\n( 1 ) - تاريخچهء مزار شريف ، ص 20 ؛ شايد اصل اين كتاب رسالة البيان باشد .\r\n( 2 ) - تاريخ مزار شريف ، صص 21 - 23 .\r\n","page_name":" 40 ","page_number":40},
  {"content":"\r\n\r\nكرد . اين فقيه عالىقدر اظهار پشيمانى كرد و روز موعود با تمام علما و اكابر و اعيان و سادات به ده خيران و محلى كه به تل على شهرت داشت رسيدند . آن محل را حفر كردند ، يك گنبد كوچك پديدار گشت و دريچه‌اى فولادى با قفلى نقره‌اى پيدا شد . با ظهور اين مقبره ، شك و ترديد از ميان رفت . آن‌گاه بزرگان بلخ آن قفل را باز كردند و داخل بقعهء متبركه شدند . صندوقى از فولاد در داخل آن بقعهء مقدّس وجود داشت . آن را گشودند ، در ميان آن مصحفى به خط كوفى كه بر روى پوست آهو نوشته شده بود ، شمشيرى بسيار بزرگ و يك خشت سنگى كه بر روى آن عبارت هذا ولى اللّه على اسد اللّه و اسد رسول اللّه حك شده بود پيدا كردند . سلطان سنجر به امير قماچ حاكم بلخ ، فرمان داد كه در اين مورد تحقيق كند و جريان مزار سلطان سلاطين على ( ع ) را به او اطلاع دهد . « 1 »\r\nصاحب طرائق الحقائق مىنويسد : « شمس الدّين محمّد از نوادگان بايزيد بسطامى بود او به سال 885 ه . ق . از غزنين به بلخ آمد و خدمت ميرزا بايقرا ، حاكم بلخ رسيد و عرض كرد : كتابى در دوران حكومت سلطان سنجر بن ملك‌شاه سلجوقى نوشته شده است . در اين كتاب آمده است كه مرقد منوّر شاه اوليا امير المؤمنين ( ع ) در قريهء خواجه خيران است . ميرزا بايقرا سادات ، علما و اعيان شهر بلخ را جمع كرد و به محل مذكور در سه فرسخى شهر رفتند . پس از حفارى ، لوحى را درآوردند كه اين عبارت بر روى آن نوشته شده بود : هذا قبر اسد اللّه و اخ رسول اللّه ، على ولى اللّه او در آن محل بارگاه ساخت و با انتشار اين خبر ، مردم نواحى دور و نزديك به زيارت مىآمدند و يكى از نهرهاى بلخ را وقف آن حرم كرد كه به نهر شاهى معروف شد و توليت آن را به سيد تاج الدّين حسن اندخوى سپرد » . « 2 »\r\nمؤلّف منتظم ناصرى مىنويسد : « مزار خواجه خيران به دستور سلطان حسين ميرزا بنا نهاده شد او نهر شاهى را وقف حرم كرد تا درآمد آن صرف و خرج آن روضهء مبارك شود و در جوار حرم بازارى با دكاكين و حمّام جهت رفاه حال زوار ساخت » . « 3 »\r\n\r\n\r\n","description":"","footnote":"\r\n( 1 ) - تاريخ مزار شريف ، ص 23 .\r\n( 2 ) - طرائق الحقائق ، ج 3 ، ص 109 .\r\n( 3 ) - تاريخ منتظم ناصرى ، ج 2 ، ص 78 .\r\n","page_name":" 41 ","page_number":41},
  {"content":"\r\n\r\n\r\nمزار شريف از ديدگاه علماى شيعه\r\nمؤلّف كتاب اعيان الشيعة اين‌گونه نقل كرده است : « علامهء بزرگوار ابو الحسن على ابن ابى طالب از علماى برجستهء اماميه است و تأليفاتى نيز دارد .\r\nدر لوح مزار او اين عبارت آمده است : ان هذا قبر امير المؤمنين ابى الحسن على بن ابى طالب بن عبيد اللّه بن على بن الحسن بن الحسين بن جعفر بن عبيد اللّه بن الحسين الاصغر بن على بن الحسن السبط ابن امير المؤمنين على بن ابى طالب ( ع ) . لقب امير المؤمنين را شايد بدان جهت آورده‌اند كه سادات و علويان در بلخ داراى تشكيلات دفترى بودند و ابو الحسن على بن ابى طالب حسينى بلخى سمت نقابت سادات و علويان را به عهده داشت ، لذا به او نسبت امير المؤمنين داده‌اند ، و عوام الناس مزار اين عالم بزرگوار را با مزار امير المؤمنين على بن ابى طالب ( ع ) اشتباه كرده‌اند » . « 1 »\r\nمؤلّف كتاب ناسخ التواريخ مىنويسد : « سيد فاضل ابو الحسن على بن ابى طالب حسينى بلخى از بزرگان سادات و نقباى بلخ مىباشد » . « 2 »\r\nجمال الدّين احمد بن عنبه ، در كتاب الفصول الفخرية نقل مىكند : « سيد فاضل ابو الحسن على بن ابى طالب حسينى بلخى از جمله بزرگان و نقباى بلخ مىباشد » . « 3 »\r\nابو نصر بخارى در كتاب سرسلسلهء علويه مىنويسد : « سيد فاضل ابو الحسن على بن ابى طالب حسينى بلخى از ملوك بلخ و از نقباى آن شهر بود » . « 4 »\r\nصاحب كتاب اختران تابناك « 5 » مىنويسد : « روضهء مبارك بلخ يكى از اولاد و احفاد امام چهارم حضرت زين العابدين على بن الحسين ( ع ) را در خود جاى داده است . او از فرمانروايان نواحى بلخ بود و در ضمن نقابت سادات را نيز به عهده داشت ، صوفيان قديم و عوام امّت گمان كرده‌اند كه آن بارگاه حضرت على بن ابى طالب ( ع ) است . » شيخ على اكبر نهاوندى نقل مىكند : « مرقد منوّر حضرت امير المؤمنين ( ع ) در نجف اشرف\r\n\r\n\r\n","description":"","footnote":"\r\n( 1 ) - اعيان الشيعة ، ج 3 ، ص 40 .\r\n( 2 ) - ناسخ التواريخ ، ج 9 ، ص 892 .\r\n( 3 ) - الفصول الفخرية ، ص 180 .\r\n( 4 ) - سرسلسلهء علويه ، ص 72 .\r\n( 5 ) - اختران تابناك ، ج 2 ، ص 520 .\r\n","page_name":" 42 ","page_number":42},
  {"content":"\r\n\r\n- زاده اللّه الشرف فوق الشرف - بودنش كوضوح الشمس فى رابعة النهار است . روضهء منوّر مزار شريف منسوب به بارگاه حضرت على ( ع ) مدفن يكى از احفاد و اولاد آن حضرت مىباشد ، ظهور كرامات و خوارق عادات و شفاى مريضان و استجابت دعا منافات به ما ذكر ندارد ، آنچه كه ناشى از كمال توسّل در حرم حضرت على ( ع ) باشد و يا در جاى ديگر باشد » « 1 » .\r\nدر سال 903 ه . ق . ، مردم با بديع الزمان همراه شدند و سر به شورش نهادند . لشكر سلطان حسين ميرزا اين شورش را فرونشاند ، ولى هرج و مرج در همه جا حكمفرما بود .\r\nاين انقلاب مردم بلخ پايه‌هاى حكومت هرات را متزلزل كرد و سرانجام به سقوط حكومت قدرتمند انجاميد .\r\nدر سال 908 ه . ق . ، بديع الزمان ميرزا در بلخ بساط جهانبانى مبسوطى داشت .\r\nاو امير محمّد باقر را با فوجى از سپاه خود براى سركوبى مردم بلخاب و استخلاص اموال بدان محل فرستاد . ميان امير محمّد باقر و اهالى بلخاب آتش جنگ مشتعل گشت .\r\nدر اين جنگ ، محمّد باقر فرمانده بديع الزمان شكست خورد و به بلخ بازگشت ، در آن تاريخ ، بديع الزمان ميرزا متوجه آمو بود و نتوانست از مردم بلخاب انتقام بگيرد .\r\nدر سال 909 ه . ق ، شيبك خان ازبك با لشكر فراوان متوجه بلخ شد . بديع الزمان ميرزا چون از حملهء شيبك خان خبردار شد ، پسرش محمّد زمان خان را با فوجى از دلاوران در بلخ گذاشت و خود به طرف صان و چارك رفت . شيبك خان با قشونش بلخ را محاصره كرد . اين محاصره در حدود سه ماه طول كشيد و جنگهاى سختى كردند ، ولى بعد از سه ماه شيبك خان دريافت كه فتح بلخ كار آسانى نيست . ازاين‌رو دست از محاصره كشيد و به سمرقند بازگشت . « 2 »\r\nدر سال 917 ه . ق ، شاه اسماعيل صفوى پس از فتح خراسان حكومت بلخ ، شبرغان ، اندخوى ، چيچكتو ، ميمنه ، مرغاب و عرجستان را به پيرام بيگ كرمانى داد و خود عازم عراق شد . « 3 »\r\n\r\n\r\n","description":"","footnote":"\r\n( 1 ) - راحة الروح ، يا كشتى نجات ، ص 143 .\r\n( 2 ) - تاريخ منتظم ناصرى ، ج 2 ، ص 88 .\r\n( 3 ) - همان ، ص 93 .\r\n","page_name":" 43 ","page_number":43},
  {"content":"\r\n\r\nدر سال 931 ه . ق ، بلخ در قلمرو حكومت سلطان سليمان صفوى بود و در همين سال ازبكها آن را مورد تاخت‌وتاز قرار دادند . بالاخره ، بلخ به دست كيستن قراسلطان ازبك افتاد .\r\nدر سال 934 ه . ق ، كيستن قراسلطان ، حمّام طاهر بلخ را بنا نهاد و در حدود 25 هزار تنگه خرج آن كرد . حمّام در سال 937 ه . ق ، به اتمام رسيد . وى درآمد يك سال حمّام را وقف مسجد جامع كرد . « 1 »\r\nدر سال 943 ه . ق ، كيستن قراسلطان از طرف شاه‌تهماسب صفوى به حكومت بلخ منصوب شد . در سال 945 ه . ق ، وى قلعهء جديد هندوان را تعمير كرد و آن محل به حاجى شير معروف شد . « 2 »\r\nدر سال 943 ه . ق ، عبيد اللّه خان ازبك بلخ را از دست سلطان سليمان صفوى در آورد . « 3 »\r\nدر سال 950 ه . ق ، سلطان سليمان بار دوم جهت پس گرفتن بلخ به آن شهر حمله كرد و اين يورش ناموفق بود . « 4 »\r\nدر سال 951 ه . ق ، كيستن قراسلطان حاكم بلخ ، پس از 18 سال سلطنت درگذشت . « 5 »\r\nدر سال 953 ه . ق ، پير محمّد خان حكومت بلخ را به دست گرفت ، ميرزا كامران برادر پير محمّد خان در اوايل سال 954 ه . ق سر به شورش گذاشت و پير محمّد خان براى سركوبى وى به‌سوى مرو حركت كرد .\r\nدر سال 955 ه . ق ، پير محمّد به مرو حمله و با ميرزا كامران جنگ سختى نمود ، ولى اين يورش ناموفق بود . پير محمّد در ماه شعبان همين سال شكست خورد و بازگشت . در سال 957 ه . ق ، خدايداد قلندر عليه پير محمّد خان قيام كرد و جنگ سختى در درزاب\r\n\r\n\r\n","description":"","footnote":"\r\n( 1 ) - مجمع الغرائب ، ص 46 .\r\n( 2 ) - همان ، ص 45 .\r\n( 3 ) - همان ، ص 228 .\r\n( 4 ) - همان ، ص 228 .\r\n( 5 ) - همان كتاب ، ص 229 .\r\n","page_name":" 44 ","page_number":44},
  {"content":"\r\n\r\nشبرغان بين آنها درگرفت كه خدايداد قلندر شكست خورد . « 1 »\r\nدر سال 971 ه . ق ، پير محمّد خان بن جانى بيگ حاكم بلخ با لشكر سيار تا حوالى مشهد آمد و بدون جنگ به بلخ بازگشت . « 2 »\r\nدر سال 972 ه . ق ، عبد اللّه خان ازبك به شبرغان و اندخوى حمله برد و آن دو محل را تصرف كرد . وى در سال 977 ه . ق بلخ را محاصره كرد و سرانجام در سال 981 ه . ق بلخ سقوط كرد و به دست او افتاد . « 3 »\r\nدر سال 1006 ه . ق ، شاه‌عباس بزرگ به هرات رفت و با ازبكان جنگيد و پيروز شد .\r\nاو يك طرف سرحد مملكت خود را بلخ و طرف ديگر آن را جزاير خليج فارس قرار داد . « 4 »\r\nشاه‌عباس دوم درحالىكه طرح جنگ با ازبكها را مىريخت و در فكر فتح بلخ بود به بيمارى مقاربتى مبتلا گشت . او براثر اين بيمارى در سال 1077 ه . ق درگذشت .\r\nدر سال 1152 ه . ق ، نادر قلى افشار مؤسّس سلسلهء افشاريه مشغول فتح و محاصره قندهار شد . در سال 1115 ه . ق ، بلخ عليه نادر شاه افشار سر به شورش نهادند . نادر شاه پسرش رضا قلى ميرزا را به بلخ فرستاد تا آن شهر را محاصره كند . رضا قلى ميرزا بلخ را تصرف كرد . نادر از فتح هند به بلخ مراجعت كرد و از بلخ تا دوازده فرسخى بخارا رفت . « 5 »\r\nدر سال 1237 ه . ق ، كلاويخو ، به بلخ مسافرت كرد . او مىگويد : « در 18 اوت به شهر بلخ رسيديم ، ويرانهء بلخ نزديك مزار شريف ديده مىشد . » « 6 »\r\nدر سال 1306 ه . ش ، عبد الرحمن خان جلاد افغان مزار شريف را تصرف كرد و مركز حكومت را از تخته‌پل به شهر مزار شريف انتقال داد . « 7 » بدين‌ترتيب بلخ زيبا و نوشاد پرآوازه ، قبة الاسلام و امّ البلاد ، در جريان رودخانهء تاريخ قرار گرفت و او را تا مزار\r\n\r\n\r\n","description":"","footnote":"\r\n( 1 ) - تاريخ منتظم ناصرى ، ج 2 ، ص 230 .\r\n( 2 ) - همان ، ج 2 ، 141 .\r\n( 3 ) - همان ، ص 232 .\r\n( 4 ) - مرآة البلدان ، ج 1 ، ص 321 .\r\n( 5 ) - همان ، ص 322 .\r\n( 6 ) - سفرنامه كلاويخو ، ص 357 .\r\n( 7 ) - بلخ در تاريخ و ادب فارسى ، ص 258 .\r\n","page_name":" 45 ","page_number":45},
  {"content":"\r\n\r\nشريف پيش راند .\r\nجنگهاى شديد و تجاوز اقوام مختلف به بلخ خسارات جبران‌ناپذيرى به اين شهر وارد ساخت ؛ به ويژه در حملهء چنگيز خان دهها كتابخانه ، مدرسه و مسجد به آتش كشيده شد و ويران گشت . از اين تاريخ به بعد بلخ نتوانست بار ديگر شكوه ديرينه‌اش را به دست آورد و قامت راست كند .\r\nدر بين قرنهاى 16 تا 17 ميلادى ، در جنگهاى داخلى امراى ازبك ، مغولها ، شاهان فارسى و اقوام مهاجر هند و تبار افغان ، سرزمين بلخ و اهالى آن در حال اضطراب و كشمكشهاى قبيله‌اى بسرمىبردند ، تا اينكه در قرن 18 ميلادى احمد شاه درانى از قوم افغان پس از مرگ نادر افشار با كمك دولت انگليس قدرت را به دست گرفت . به او پدر افغان لقب دادند ، چنان‌كه تركهاى تركيه به كمال مصطفى را پدر تركها ناميدند .\r\nبالاخره ، احمد شاه سرزمين بلخ و مرغاب را تحت سلطهء خويش درآورد ، ولى ازبكها كه در شرق و غرب بلخ ساكن بودند و امراى كوچك از اين قوم ، تا قرن 19 ميلادى به شهرهاى شبرغان ، سرپل ، ميمنه و اندخوى حكومت مىكردند . از قرن 19 به بعد ساكنان اصلى بلخ را ازبكها ، تركمنها ، تاجيكها و هزاره‌ها تشكيل مىدادند و ساكنان اوليه به وسيلهء اقوام نوظهور افغان رانده شدند و يا براثر فشار تن به مهاجرت دادند ، ضمن آنكه اموال و املاكشان توسط افغانها مصادره شد و به غارت رفت . در اين دوره ، آنچه در اين سرزمين ارزش نداشت جان و مال اقوام غير افغان بود و چون حكومت در دست افغانها بود ، دولتمردان به تظلمات غير افغانها گوش فرانمىدادند و رسيدگى نمىكردند . افغانها گمان مىكردند اقوام ديگر بردگان آنها بشمار مىروند .\r\nحكّام نالايق افغان بخشهاى بزرگى از بلخ ، مرو ، بدخشان و مرغاب [ مرورود 
  ] را در سال 1884 م به روسها واگذار كردند . بهتر اين است كه بگوييم بخشهاى وسيعى از مملكت را با جعبه‌هاى ودكاى روسى مصالحه و معامله كردند .\r\nسرزمين بلخ ، روزگارى پايگاه مهم فقه ، حديث ، تفسير ، فلسفه و كلام در شرق حكومت اسلامى بشمار مىرفت . اگرچه مورخان بلخ را مركز فكرى و علمى منتسب به علماى حنفى مىدانند ، بايد توجه داشت كه اين عقيده متعصبانه است چرا كه هر دو\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nگروه شيعه و سنى در كنار هم تحصيل كرده‌اند . صدها عالم ، فقيه ، مفسر و دانشمند از هر دو گروه از اين خطه برخاسته‌اند ؛ به‌همين‌جهت آن شهر را دار الفقاهه و يا دار الاجتهاد ناميده‌اند .\r\n\r\nموقعيّت جغرافيايى بلخ\r\nبلخ از اقليم چهارم است . طولش از جزاير خالدات « فاما » [ 81 درجه و 41 دقيقه 
  ] و عرض از خط استوا « لوما » [ 36 درجه و 41 دقيقه 
  ] است . « 1 » ابو الفداء آن را از بيست و دومين اقليم از اقليمهاى عرضى خراسان دانسته ، طول و عرض جغرافيايى آن را به صورت : « صا » [ 91 درجه و صفر دقيقه 
  ] و عرض « لوما » [ 36 درجه و 41 دقيقه 
  ] از اقليم چهارم ذكر مىكند . « 2 »\r\nابن خردادبه ، در كتاب المسالك و الممالك ، مشرق را به دو قسمت تقسيم كرده است :\r\nبخش اول خراسان ، بخش دوم ماوراءالنهر . خراسان ، داراى چهار مرزبان بوده است : 1 - مرزبان مروشاه‌جان و اعمال آن ؛ 2 - مرزبان بلخ و تخارستان ؛ 3 - مرزبان هرات و پوشنگ ؛ 4 - مرزبان بادغيس و سجستان . « 3 »\r\nبلخ چهارمين ربع خراسان است و بلوكات آن عبارت است از : جوزجان ، طالقان ، گرزاوان ، فارياب ، ميمنه ، شبرغان ، انبار ، اندخوى ، تخارستان ، بغلان ، باميان ، سمنگان ، اندراب ، پنجشير ، لوالج ، مرغاب ، بلخاب ، سانچارك و دره‌صوف . « 4 »\r\nاين سرزمين به دو بخش تقسيم مىشود : قسمت باخترى آن جوزجان و بخش خاورى ، ناحيهء تخارستان است . در سمت شمالى قباديان و وخش مىباشد كه هم‌اكنون در خاك تاجيكستان واقع شده و هركدام ولايت پهناورى است . بلخ در جنوب آمو دريا واقع است كه از شمال به درياى آمو و ريگستانهاى خوارزم ، از جنوب به سلسله كوههاى\r\n\r\n\r\n","description":"","footnote":"\r\n( 1 ) - نزهة القلوب ، ص 190 ؛ بستان السياحه ، ص 183 .\r\n( 2 ) - تقويم البلدان ، ص 534 .\r\n( 3 ) - المسالك و الممالك ، ص 17 .\r\n( 4 ) - جغرافياى تاريخى سرزمينهاى خلافت شرقى ، ص 46 .\r\n","page_name":" 47 ","page_number":47},
  {"content":"\r\n\r\nهندوكش ، از شرق به تخارستان و از غرب به هرات محدود بوده است .\r\nتعدادى از مورخان گمان كرده‌اند كه بلخ [ باكتريا 
  ] نام مملكتى است بسيار پهناور نظير بخارا ، سمرقند ، خوارزم ، خراسان و سيستان كه تا واديهاى شرقى رودخانه سند امتداد داشته و مقر حكومتش بلخ و يا باكتريا بوده است .\r\nدر جغرافياى قديم ، بلخ به پنج بخش مهم تقسيم مىشده است : 1 - بلخ ؛ 2 - جوزجان ؛ 3 - مرغاب ، 4 - تخارستان ؛ 5 - باميان . قديمىترين مركز تمدّن ايران و شايد مركز تشكيلات دولتى ايران در بلخ بوده است .\r\nاين مدنيّت اوّليّه مسلّما به مراتب بهتر از تمدّن مللى بوده است كه در آن زمان در اطراف درياى مديترانه و حومهء فرات و دجله زندگى مىكردند ، حتى چندى بعد قسمت شرقى ايران جزء امپراتورى هخامنشيان شد و ايشان در آنجا حكومت تشكيل دادند ، بلخ در مركز ايران شرقى قرار گرفته بود كه مىتوانست يكى از موجبات ترقى و اهميّت سياسى و تجارى اين منطقه باشد . يعقوبى جغرافيانويس مىنويسد كه بلخ به يك‌فاصله و مسافت از فرغانه ، رى ، سجستان ، كابل ، قندهار و كشمير قرار داشته است . رود بلخ از حدود باميان سرچشمه مىگيرد و در نزديكى بلخ به 12 قسمت تقسيم مىشود . در حال حاضر ، اين رود به 18 قسمت تقسيم شده است . امروز ، بلخ قديم به 18 نهر معروف است و كشتزارهاى حومهء بلخ از اين نهرها سيراب مىگردد . « 1 »\r\nحومهء بلخ بسيار حاصلخيز است ، چون در جلگهء رودخانهء بلخ و يا بلخاب واقع شده است ، اين رود در مسير خود از كوههاى باميان تا بلخ جارى است . ازاين‌جهت بلخ در گذشته بر ساير واحه‌هاى سرزمين مزبور برترى داشت و پايتخت بلخ [ باختريان 
  ] و مركز تجارت با هند و چين گرديد . « 2 »\r\nامير ولى بلخى مىنويسد : « نهر بلخاب از جنوب بلخ مىآيد و منبع آن كوههاى هزاره‌جات و بلخاب است . آن رود در مسير خود از درّه‌گز مىگذرد و از اطراف و جوانب ، رودخانه‌هاى كوچك به اين رود مىريزد و منتهاى آن قصبهء آقچه مىباشد . در\r\n\r\n\r\n","description":"","footnote":"\r\n( 1 ) - پژوهشى در اعلام تاريخى و جغرافياى تاريخ بيهقى ، ص 334 .\r\n( 2 ) - تذكرهء جغرافياى تاريخى ايران ، ص 54 .\r\n","page_name":" 48 ","page_number":48},
  {"content":"\r\n\r\nايام بهار ، آب اين نهر آن‌قدر زياد مىشود كه بخشى از آن به جيحون مىريزد . طعم آب اين رودخانه به غايت شيرين و سرد و گواراست ، آبى است چون زلال چشمهء حيوان كه زنگ دل را مىربايد و راحت جان مىآورد . اين رود پيش از تقسيم اگرچه كوچك به نظر مىآيد ، اما در وقت تقسيم پربركت مىباشد و بركتى كه در آن ديده مىشود قابل مقايسه با اصل نهر نيست . مورخان مىگويند : آن بركت از دعاى حضرت امير المؤمنين على ( ع ) و خليل الرحمن است كه در حقّ مردم بلخ فرموده‌اند . « اللهم بارك انهارها و اثمارها . » طول اين رودخانه در حدود چهل فرسنگ است و آبادانى بلخ به وجود اين رودخانه بستگى دارد » . « 1 »\r\nرياضى هروى در بحر الفوائد مىنويسد : « رودخانهء بلخاب از رود بندامير از ناحيهء باميان به خاك تركستان مىريزد و مردم بلخاب از آن كم استفاده مىكنند . اهالى بلخاب داراى مذهب تشيّع هستند » . « 2 »\r\nابو زيد بلخى نقل كرده است : « در سرزمين ترك چهار نهر از جبال باميان سرازير مىشود : 1 - رود لغمان [ لاغمان 
  ] ؛ 2 - رود مرغاب [ رود مرورود 
  ] ؛ 3 - رود بلخاب كه بلخ را سيراب مىسازد ؛ 4 - رود هلمند « 3 » كه احتمال مىرود هرير رود باشد ؛ زيرا راه به تركستان دارد ولى هلمند راه به تركستان ندارد و به درياچهء هامون مىريزد .\r\nآخرين روستايى كه از آب بلخاب مشروب مىشود ، روستاى گورمار است . « 4 » مورخان يونانى مىگويند : رودخانهء باكتروس [ بلخاب 
  ] از وسط شهر بلخ عبور مىكند ، بدان لحاظ بلخ را باختر مىخوانند . « 5 » اين همان رودى است كه از آن به نام رود بلخ ياد شده است ، حفص بن بخترى از امام صادق ( ع ) روايت مىكند كه : جبريل ، با پاى خويش پنج نهر كند كه زبانهء آب در پى آن مىآمد [ تا نهرها كنده شد آب جارى گشت 
  ] : فرات ، دجله ، نيل ، مهران و نهر بلخ . پس هرچه اين رودها آب دهد و يا از آنها آب خورده شود ، از آن\r\n\r\n\r\n","description":"","footnote":"\r\n( 1 ) - بحر الاسرار ، ج 1 ، ص 167 .\r\n( 2 ) - بحر الفوائد ، ص 47 .\r\n( 3 ) - البدء و التاريخ ، ج 4 ، ص 60 .\r\n( 4 ) - تذكرهء جغرافياى تاريخى ايران ، ص 4 .\r\n( 5 ) - بلخ در تاريخ و ادب فارسى ، ص 65 .\r\n","page_name":" 49 ","page_number":49},
  {"content":"\r\n\r\nامام ( ع ) است . « 1 »\r\nاين رودخانه به 18 نهر تقسيم شده است كه يكى از آنها نهر ده‌آس است . از اين نهر ده آسياب مىچرخيده ، بدان علّت آن را نهر ده‌آس مىگويند . اين نهر از دروازهء نوبهار مىگذرد و تمام روستاهاى مسير را تا سياه‌گرد مشروب مىسازد . « 2 »\r\nدر منتظم ناصرى آمده است : « سلطان حسين ميرزا مرقد منور على بن ابى طالب ( ع ) را ساخت و نهر شاهى را وقف حرم كرد . اين نهر را بدان جهت نهر شاهى مىگويند كه وقف حرم شاه ولايت شد » « 3 » .\r\nبلخ دار الملك تخارستان است و مشتمل بر نواحى و قراى فرح‌افزا مىباشد . خلم ، شهرى در دومنزلى بلخ است با آب و هواى بسيار خوش . در بعضى از كتابهاى تاريخ آمده است كه فرعون از اين محل است . « 4 »\r\nعراق باميان از بلوك بلخ است كه در حدود 20 قريه دارد با آب و هواى مطبوع و اين محل در پنج منزلى كابل واقع است . « 5 »\r\nسياه‌گرد ، در فاصله 106 كيلومترى بلخ واقع شده است . ويرانه‌هاى سياه گرد اكنون دهكده‌اى است كه به همين نام خوانده مىشود . شهر بلخ باستانىترين شهر در حوضهء آمو درياست . نويسندگان مسلمان آن را امّ البلاد خوانده‌اند . محل پايتخت دولت نيمه اساطيرى بلخ بود كه بعدها به صورت ساتراب‌نشين هخامنشيان بلخ درآمد . در زمان داريوش ، مرو جزء اين ناحيه بشمار مىرفت . « 6 »\r\nمستوفى در نزهة القلوب مىنويسد : « بلخ شهر گرمسيرى است ، از آب و هواى خوبى برخوردار است و انگور و خربزهء به غايت نيكو دارد » . « 7 »\r\nدر مرآة البلدان آمده است : « ميوهء بلخ در خراسان معروف است ، به‌خصوص\r\n\r\n\r\n","description":"","footnote":"\r\n( 1 ) - اصول كافى ، ج 2 ، ص 271 .\r\n( 2 ) - زين الاخبار ، ص 132 .\r\n( 3 ) - منتظم ناصرى ، ج 2 ، ص 78 .\r\n( 4 ) - بستان السياحة ، ص 173 .\r\n( 5 ) - همان ، ص 367 .\r\n( 6 ) - تركستان‌نامه ، ص 192 .\r\n( 7 ) - نزهة القلوب ، ص 155 .\r\n","page_name":" 50 ","page_number":50},
  {"content":"\r\n\r\nهندوانه ، انگور و خربزهء آن بىنهايت ممتاز است . مىگويند خربزهء آن به‌قدرى بزرگ مىشود كه چهار عدد آن را بار يك شتر مىكردند » . « 1 »\r\nدربارهء مساحت شهر بلخ نوشته‌اند : شهر بلخ 12 فرسخ مىباشد . اين شهر در جلگهء رودخانهء بلخاب به فاصلهء سه روز راه تا جنوب آمو دريا واقع شده است . ارگ بلخ در جاى بلندى قرار دارد . « 2 »\r\nمفتى محمّد درويش بلخى مىگويد : « شهر بلخ از خواجه پلاس‌پوش تا قريهء شيخ مؤدّب و چهارباغ گلشن زياده از يك فرسخ است . از خواجه سنگ ليث تا قريهء سى [ جى 
  ] از شمال و از جنوب يك فرسخ است . در اين حوالى منازل ، دكانها و باغات و بوستانهايى بوده است . در بيرون شهر ، در چهار جا نماز جمعه مىگزاردند و مردم‌نشين بود . » « 3 »\r\nدر دورهء غزنويان ، بلخ يكى از پايتختهاى سلطان محمود بشمار مىرفت ، هرچند در سال 1006 م ، مورد تهاجم و تخريب تركان قراخانى واقع شد . قبل از اين واقعه ، رود آمو دريا سرحدّ بين تركستان و ممالك شرقى ايران اعلام شده بود ، ولى سلطان محمود پس از غلبه بر قراخانيان ولايات واقع در سمت چپ رود بلخ را جزء بلخ قرار داد .\r\nابن بطوطه مىگويد : « از رود جيحون گذشته ، به‌سوى بلخ حركت كرديم و يك روز و نيم در بيابان شنزارى راه رفتيم تا به شهر بلخ رسيديم . شهر به‌طور كلى ويران بود » . « 4 » عده‌اى از جغرافيانويسان عرب ، مساحت بين بلخ و ساحل آمو دريا را دو روز راه نوشته‌اند كه 12 فرسخ باشد . « 5 »\r\nشهرهاى دور و نزديك در اين منطقه عبارتند از : چغانيان ، حصار ، قرشى ، شهر سبز ، ميان كالا ، كولاب ، بدخشان ، قنددوز ، بغلان ، خلم ، سان چارك ، سرپل ، شبرغان ،\r\n\r\n\r\n","description":"","footnote":"\r\n( 1 ) - مرآة البلدان ، ج 1 ، ص 315 .\r\n( 2 ) - تذكرهء جغرافياى تاريخى ايران ، ص 57 .\r\n( 3 ) - مجمع الغرائب ، ص 45 .\r\n( 4 ) - سفرنامه ابن بطوطه ، ص 431 .\r\n( 5 ) - تذكرهء جغرافياى تاريخى ايران ، ص 57 .\r\n","page_name":" 51 ","page_number":51},
  {"content":"\r\n\r\nاندخوى ، ميمنه ، باميان ، گزروان و هزاره‌جات . « 1 »\r\nبار تولد نقل مىكند : « حصار شهر بلخ 12 فرسخ بوده است و 12 دروازه داشته است .\r\nاز اين حصار تا قرن دوم هجرى آثارى باقى نبود ، امّا در قرن سوم هجرى از هفت دروازه ياد مىكنند . در همين قرن ، بعضى از جغرافىدانان چهار دروازه ثبت كرده‌اند » . « 2 »\r\nاستخرى ، طول حصار شهر بلخ را نيم فرسخ نقل كرده است . مقدسى ، آبادانى شهر بلخ و اطراف آن را تحسين مىكند . « 3 » مورخان نام دروازه‌هاى شهر بلخ را بدين‌گونه ضبط كرده‌اند : 1 - نوبهار ؛ 2 - باب الرخنه ؛ 3 - هندوان ؛ 4 - جهودان ؛ 5 - باب شصت بند ؛ 6 - باب يحيى ؛ 7 - باب واخته ؛ 8 - باب الحديد . شهر بلخ 22 بار خراب شده و عمارت يافته است . ابو مسلم قلعهء هندوان را بازسازى كرد و فقط ديوار سمت شمال ماند . امير حسين گوركانى در سال 865 هجرى ديوار شمالى را تجديد عمارت كرد . « 4 »\r\nمؤلّف مرآة البلدان مىگويد : « ديوار شهر بلخ به ارتفاع كوه قاف و خندق آن به عمق بحر محيط است » . « 5 »\r\nچانگ كى اين ، جهانگرد معروف چينى ، نقل مىكند : شهر بلخ ، به تنهايى بيش از يك ميليون جمعيّت داشت . يونانيها بلخ را گران‌بهاترين سرزمين آسيا مىشناختند ، بدين جهت آن را گوهر ايران نام نهاده بودند . چانگ ، در اواخر حكومت يونانيان بلخ به اين سرزمين مسافرت كرده بود . در آن زمان ، شهرها و شهركها توسط افراد محلى اداره مىشد . مردم در شهر و محله ، مجالس و انجمنهاى محلى تشكيل داده بودند . « 6 »\r\nابن بطوطه مىگويد : « شهر بلخ بسيار وسيع و پرجمعيت بوده است » « 7 » مؤلّف مرآة البلدان نقل مىكند : « بلخ پرجمعيت ، و آبادتر از اغلب قطعات ربع مسكون بوده است ، آب و اراضى مستعد نيز كه لازمهء آبادانى است در حوالى بلخ وجود داشت . آثار مساجد\r\n\r\n\r\n","description":"","footnote":"\r\n( 1 ) - مدفونين بلخ ( خطى ) ، ص 10 .\r\n( 2 ) - تركستان‌نامه ، ج 1 ، ص 126 .\r\n( 3 ) - همان ، ص 126 .\r\n( 4 ) - مجمع الغرائب ، ص 45 ( خطى ) .\r\n( 5 ) - مرآة البلدان ، ج 1 ، ص 315 .\r\n( 6 ) - بلخ در تاريخ و ادب فارسى ، ص 118 .\r\n( 7 ) - سفرنامهء ابن بطوطه ، ص 431 .\r\n","page_name":" 52 ","page_number":52},
  {"content":"\r\n\r\nو مدارس آن تاكنون پابرجاست و قبل از حملهء مغول به‌قدرى آباد بوده كه در حدود 1200 مسجد و مصلّى و معادل همين تعداد حمّام داشته است » . « 1 »\r\nمسجد جامع بلخ در سال 124 هجرى بنا شده و يكى از بزرگترين مساجد دنياست اگرچه مىتوان اين مسجد را با مسجد رباط الفتح مغرب مقايسه كرد و ستونها از حيث بزرگى شباهتى باهم دارد ، ولى مسجد بلخ زيباتر است . ابن بطوطه مىگويد : يكى از تاريخ‌دانان به من گفت مسجد جامع بلخ را زن داود بن على ، حاكم بلخ ، ساخت . واقعه از اين قرار است كه خليفهء عباسى بر مردم بلخ خشم گرفت و فرمان داد تا آن مردم را جريمه كنند . بنا به دستور خليفه ، مأمور به شهر بلخ رسيد و نامه را به حاكم داد . او مردم را از فرمان خليفه آگاه ساخت و مردم از خراج سنگين خليفه اطلاع يافتند . زنان و كودكان ، پيش زن داود بن على ، حاكم بلخ رفتند و شكايت كردند كه ما قادر به پرداخت اين خراج نيستيم آن زن نيكوكار پيراهنى داشت كه با گوهرهاى گران‌بها بافته شده بود و باارزش‌تر از خراج سنگين خليفه بود . آن را به نزد مأمور خليفه فرستاد تا پيش خليفه ببرد و بگويد كه وى آن را به خاطر فقر و تهىدستى مردم بلخ در عوض خراج به خليفه بخشيده است .\r\nوقتى خليفه عباسى اين داستان را شنيد شرمنده شد و گفت : آيا مىشود كه زنى از خليفهء اسلام بخشنده‌تر باشد ؟\r\nسپس ، دستور داد كه مردم بلخ را از جريمه معاف دارند و پيراهن را به صاحبش برگردانيد و خراج يك سال مردم را بخشيد . زمانى كه پيك با فرمان و پيراهن به نزد آن بانوى نيكوكار رسيد و آنها را تحويل داد ، آن خانم سؤال كرد ، آيا چشم خليفه به اين پيراهن افتاده است يا نه ؟\r\nگفت : بلى ، آن بانو گفت : لباسى كه چشم نامحرم بر آن افتاده باشد ، هرگز بر تن نخواهم كرد . آن‌گاه دستور داد ، آن پيراهن را بفروشند و با پول آن ، مسجد را با زاويه و رباطى كه روبه‌روى آن بود بسازند . اين مسجد جامع را با سنگهاى گران‌بها در غايت زيبايى ساختند و آن رباط تاكنون معمور است .\r\n\r\n\r\n","description":"","footnote":"\r\n( 1 ) - مرآة البلدان ، ج 1 ، ص 315 .\r\n","page_name":" 53 ","page_number":53},
  {"content":"\r\n\r\nنقل كرده‌اند كه بهاى آن پيراهن چندان بود كه پس از آن‌همه خرج ، يك سوم آن زياد آمد و آن را در زير يكى از ستونهاى مسجد دفن كردند كه اگر بعدها نياز به آن پيدا شد ، از آن استفاده كنند .\r\nدر حملهء چنگيز خان به بلخ ، به او گفتند كه در زير ستونهاى اين مسجد گنج دفن شده است ، لذا وى دستور داد تا زير پايه‌هاى مسجد را كاوش نمايند . يك سوم مسجد را خراب كردند ، ولى چيزى به دست نياوردند . « 1 »\r\nواعظ بلخى در كتاب فضائل بلخ نقل مىكند : « اسد بن عبد اللّه مسجد جامع بلخ را در سال 118 هجرى ساخت » . « 2 »\r\nداود بن عباس بن هاشم بن ماهجور در سال 233 هجرى حاكم بلخ بود و در مدّت 20 سال نوشاد را بنا نهاد و نهرى به اين محل جارى ساخت . در همين سال ، داود بن عباس درگذشت و در كوى عبد الاعلى دفن شد .\r\nهنگامى كه داود بن عباس در نوشاد مشغول كار بود ، همسرش قائم مقام او شد و به مشكلات مردم رسيدگى مىكرد او پيراهن خود را جهت مخارج مردم بلخ براى خليفه فرستاد و در سال 245 هجرى مسجد جامع بلخ توسعه يافت .\r\nواعظ بلخى مىگويد : « در دوران حكومت داود بن عباس ، آبادى شهر بلخ به حدّى رسيده بود كه يك متر زمين به هزار درهم خريدوفروش مىشد .\r\nابو هارون كاتب مىگويد : « در آن زمان عدد مساجد 1848 و مدارس آباد 400 بود و 1200 مفتى ، 900 دبيرستان معتبر ، 520 اديب ماهر ، 500 حمّام‌آباد ، 400 آب‌انبار ، 300 حوض در سر راهها و 1200 سردابه در داخل شهر بلخ وجود داشت . « 3 »\r\n\r\nمحله‌هاى بلخ\r\nكوى سيمگران ، محلهء نقره‌كاران و نقره‌سازان بوده است . اين محله در مركز شهر بلخ\r\n\r\n\r\n","description":"","footnote":"\r\n( 1 ) - سفرنامهء ابن بطوطه ، ص 387 .\r\n( 2 ) - فضائل بلخ ، ص 19 .\r\n( 3 ) - فضائل بلخ ، ص 19 .\r\n","page_name":" 54 ","page_number":54},
  {"content":"\r\n\r\nقرار داشته است . بيهقى نقل مىكند : چون از ديوان برگشتم نزديك او رفتم . وى خانه‌اى به كوى سيمگران داشت . آن شخص شايد طاهر دبير بوده است . « 1 »\r\nكوى عبد الاعلى از كوشك باب عبد الاعلى تا مسجد جامع در بلخ را چنان بياراستند كه هيچ‌كس بلخ را بر آن جمله ياد نداشت و بسيار خوازه [ طاق نصرت 
  ] زدند از بازارها تا سر كوى عبد الاعلى و ازآنجا تا درگاه و كويهاى محتشمان كه در آنجا اقامت داشتند .\r\nكوى عبد الاعلى يكى از كويهاى معروف بلخ است از ديگر كويهاى بلخ مىتوان از كويهاى زير نام برد :\r\nكوى علا كه از ديگر محله‌هاى معروف بلخ است ؛ كوى حرب بن غزوان كه اكنون به كوى دوك‌گران معروف است . گويا ، در اين محل صنايع دستى ساخته و پرداخته مىشده است ، كوى مهلب بن راشد كه در زمان سلطان محمود به كوى چك‌نويسان معروف بوده است ؛ كوى نويد كه همان دار مقاتل بن سليمان بوده است . « 2 »\r\nاز ديگر كويهاى بلخ كه مىتوان از آنها ياد كرد ، كوى هندوان و كوى يهودان است كه بعدها به دروازهء هندوان دروازهء يهودان يا دروازهء يهوديه معروف شدند . اين اسامى حاكى از وجود محله‌هاى غير مسلمان است كه در آنها تجار هندى و يهودى ساكن بوده‌اند . « 3 »\r\nشمارى ديگر از محله‌هاى بلخ معروف به دار مىباشند ، مانند : دار القراضه ، دار الفرات ، دار الشكرى ، دار المقاتل ، دار العمرى ، دار أبى فاطمه و . . . اين محله‌ها مخصوص مسلمانان بوده‌اند كه اهل ذمّه در اين دارها حق توطّن نداشته‌اند . « 4 »\r\n\r\nبازارهاى بلخ\r\nبازار باب شام كه تا محلهء حرب بن عبد اللّه بلخى ادامه داشته است . مردم آن اهل بلخ ، مرو و ختل بودند . هر محله به ساكنان همان محل تعلّق داشته و رئيس محل از خود آنها\r\n\r\n\r\n","description":"","footnote":"\r\n( 1 ) - پژوهشى در اعلام تاريخ بيهقى ، ص 561 .\r\n( 2 ) - بحر الاسرار ، بخش بلخ ، ص 16 .\r\n( 3 ) - تذكره جغرافياى تاريخى ايران ، ص 57 .\r\n( 4 ) - بحر الاسرار ، بخش بلخ ، ص 16 .\r\n","page_name":" 55 ","page_number":55},
  {"content":"\r\n\r\nانتخاب مىشد ، مانند : جبّا خانه كه محل انبار اسلحه بود . اين محل به دستور حكم بن يوسف بلخى ساخته شد كه به رئيس اسلحه خانه تعلق داشت و به اين نام شهرت يافت . « 1 » بازار سعيدى ، بازارى در بلخ است همچنين بازار عاشق بلخ و بازارهاى ديگر . « 2 »\r\n\r\nباغهاى بلخ\r\nباغ بزرگ ، باغى در بلخ بود كه در عهد غزنويان حكم پارك شهر را داشت . بيهقى در شرح حال امير مسعود مىنويسد : « امير مسعود به روز دوشنبه در سال 422 هجرى به باغ بزرگ بلخ آمد و وثاقها و ديوانها را به آنجا بردند كه نيكو ساخته بودند » . « 3 »\r\nديگر از باغهاى بلخ ، باغ خاص است كه به سلطان امير محمّد برادر امير مسعود غزنوى اختصاص داشت . باغ سلطان از باغهاى معروف بلخ بوده است . كوشك عبد الاعلى ، يكى از باغهاى سلطنتى نزديك بلخ است . بلخيان در قديم به هر بناى بلند كوشك مىگفته‌اند كه در عربى به آن قصر مىگويند . كاخ دروازهء عبد الاعلى در ميان باغ سلطنتى واقع بوده است .\r\n\r\nصادرات بلخ\r\nشهر بلخ از موقعيّت تجارى خوبى برخوردار بوده است . اين شهر در حكم چهار راه شرق و غرب بشمار مىرفت و راههاى بين چين و مديترانه و هند و چين از آن عبور مىكرد . مؤلّف مرآة البلدان نقل كرده است : « بلخ در مسير تجارت هند و آسياى ميانه واقع شده بود . براى رفتن از بخارا به هند و بالعكس ؛ يعنى از هند به بخارا و ساير بلاد ، مانند هرات ، رى و پارس بايد از اين شهر عبور مىكردند » . « 4 »\r\nبارتولد نقل كرده است : در مسير تجارت از بلخ به باميان مردم بنا به عادت از طريق\r\n\r\n\r\n","description":"","footnote":"\r\n( 1 ) - بلخ در تاريخ و ادب فارسى ، ص 276 .\r\n( 2 ) - پژوهشى در اعلام تاريخى و جغرافيايى تاريخ بيهقى ، ص 203 .\r\n( 3 ) - تاريخ بيهقى ، ص 285 .\r\n( 4 ) - مرآة البلدان ، ج 1 ، ص 316 .\r\n","page_name":" 56 ","page_number":56},
  {"content":"\r\n\r\nخلم سفر مىكردند ، ولى جغرافىدانان عرب راه ديگرى را نيز نقل كرده‌اند . آن مسير بر خلاف مسير رود بلخ به طرف بخش علياى آن رود امتداد داشت و ازآنجا به سمت مغرب امتداد پيدا مىكرد تا به جاده‌اى از خلم مىآمد متّصل مىگشت . « 1 »\r\nارتباط بلخ به هندوستان از جلگهء خلم بوده نه از جلگهء بلخاب ، چون راه بلخاب به ويژه در ايّام بهار ، كه رودخانه طغيان مىكرده ، نامطمئن بوده است ، لذا راه خلم را بيشتر ترجيح مىدادند . « 2 »\r\nكالاهاى صادراتى بلخ بسيار باارزش بودند ، مانند : طلا و لاجورد . اين كالاهاى گرانبها به ويژه به سرزمين آشور صادر مىشد . از صادرات ديگر بلخ مىتوان از مس ، سرب و ديگر فلزات نام برد . « 3 »\r\nصنايع دستى و ابريشم و فراورده‌هاى رنگى نيز از بلخ صادر مىشده است . در كتاب جغرافياى تاريخى بارتولد آمده است : « در قرن 9 ميلادى شهر طالقان به حدّى بزرگ بوده كه در آن شهر دو مسجد جامع وجود داشته است و از اين شهر پارچه‌هاى پشمى صادر مىگشت » . « 4 »\r\nمؤلّف حدود العالم و بارتولد مىنويسد : در دوران حكومت آل داود بلخ شهر بازرگانان و باركدهء هندوستان و بسيار آباد و پرنعمت بوده است . « 5 » مؤلّف مرآة البلدان مىگويد : « بلخ يكى از جاهايى بود كه پرورش اسب آن معروف مىباشد . اسبهاى بلخ در بين اسبهاى ساير بلاد تركستان ممتاز بود » . « 6 » اسب از جمله صادرات بلخ نيز بوده است ، ديگر از صادرات بلخ شترهاى دوكوهانه بختى بود اين شترها به قلمرو حكومت آشوريها صادر مىشد . شترهاى بلخ با اندام قوى بر شترهاى عرب برترى داشت ، چون نوع شتران عربى لاغر اندام و كم مقاومت بود . در دورهء حكومت اسلامى نيز شترهاى\r\n\r\n\r\n","description":"","footnote":"\r\n( 1 ) - تركستان‌نامه ، ج 1 ، ص 175 .\r\n( 2 ) - تذكره جغرافياى تاريخى ايران ، ص 55 .\r\n( 3 ) - تاريخ بلخ ، ص 69 .\r\n( 4 ) - تذكرهء جغرافياى تاريخى ايران ، ص 88 .\r\n( 5 ) - حدود العالم ، ص 99 ؛ تذكرهء جغرافياى تاريخى ايران ، ص 67 .\r\n( 6 ) - مرآة البلدان ، ج 1 ، ص 317 .\r\n","page_name":" 57 ","page_number":57},
  {"content":"\r\n\r\nبختى اهمّيّتى ويژه داشت و اين شترها به دربار خلفا پيش كش مىشد . نظر محمّد خان [ نذر محمّد 
  ] حاكم بلخ در سال 1004 هجرى از همين شترها براى شاه جهان پادشاه هند هديه فرستاد . « 1 »\r\nمجسمهء شترهاى دوكوهانه‌اى كه به سال 842 قبل از ميلاد در زمان فرمانروايى سلمنسر سوم ، پادشاه آشور ، بر ستونهاى مخروطى نصب گرديده است دلالت بر عظمت اقتصادى بلخ دارد . « 2 » لسترنج مىگويد : « صادرات بلخ كنجد ، برنج ، بادام ، گردو ، دوشاب [ عصارهء انگور 
  ] ، صابون و انگور بوده است » . « 3 »\r\n\r\nزبان مردم بلخ\r\nزبان مردم بلخ قبل از ورود اسلام به آن سرزمين فارسى بوده است . ايوب شهيد مىگويد : پارسى درى مخصوص ملوك خراسان و بلخ بوده است . « 4 »\r\nاين زبان از دير زمان و وقتى اعراب به ايران راه يافتند زبان مردم كوچه و بازار بلخ ، سمرقند و بخارا بود . « 5 »\r\nوجود اديبانى نظير شهيد بلخى ، ابو شكور بلخى ، ابو المؤيد بلخى ، معروفى بلخى ، رابعهء بلخى ، دقيقى بلخى ، عنصرى بلخى ، منوچهر شصت كلّه بلخى و ناصر خسرو قباديانى بلخى ، جلال الدّين محمّد بلخى و دهها اديب ديگر خود گواهى بر قدمت زبان فارسى در بلخ است . در عصر سامانيان ادبيات فارسى بازسازى شد و علّت آن اين بود كه سامانيان خود از مردم بلخ و علاقه‌مند به فرهنگ مادرى خود بودند ، لذا تصميم گرفتند كه اين زبان را احيا نمايند .\r\nفارسى درى ، زبان برخاسته از خراسان قديم بود . « 6 »\r\n\r\n\r\n","description":"","footnote":"\r\n( 1 ) - بلخ در تاريخ و ادب فارسى ، ص 64 .\r\n( 2 ) - همان ، ص 65 .\r\n( 3 ) - جغرافياى تاريخى سرزمينهاى خلافت شرقى ، ص 456 .\r\n( 4 ) - فضائل بلخ ، ص 17 .\r\n( 5 ) - بلخ در تاريخ و ادب فارسى ، ص 314 .\r\n( 6 ) - تاريخ زبان در افغانستان ، ص 72 .\r\n","page_name":" 58 ","page_number":58},
  {"content":"\r\n\r\nاين زبان در زادگاه خود پرورش يافت . سخنوران و اديبان نام آن را درى و فارسى نهادند ، مانند حكيم ابو القاسم فردوسى كه چنين سروده است :\r\n بفرمود تا پارسى و درى * بگفتند و كوتاه شد داورى \r\nفردوسى ، درى و فارسى را مرادف هم آورده است ، فارسى درى ، ابتدا در مشرق و شمال شرقى ايران رايج بود . آثار موجود از سخنوران و نويسندگان ، شاهدى براى مدّعاست . قديمىترين آثارى كه از فارسى درى باقى مانده ، عبارتند از : كلمات و عبارات كوتاه و بعضى از مصرعها و بيتهايى كه در كتابهاى تاريخ عربى و فارسى از ميانهء قرن چهارم هجرى به بعد به ثبت رسيده است . در كتاب فضائل بلخ نقل شده است : « زبان بهشتيان فارسى درى است » . « 1 »\r\n\r\nاسامى روستاها و بلوكات بلخ\r\nبلخ باستان سرزمين پهناورى بوده كه صدها روستا و بلوك را در بر مىگرفته است .\r\nاسامى روستاها و بلوكاتى كه در اين فهرست ذكر مىشود ، نمونه‌اى از صدها اسمى است كه در تذكره‌ها ، كتب انساب و كتابهاى تاريخى و جغرافيا آمده است ؛ لذا به همين مقدار بسنده مىگردد .\r\n* آبسنه ، دهكده‌اى از نواحى بلخ است . « 2 »\r\nآدينه مسجد ، روستايى در 24 كيلومترى شمال غرب وزيرآباد بلخ است . « 3 »\r\nآرهن ، يكى از شهرهاى تخارستان از نواحى بلخ بشمار مىرود . « 4 »\r\nآقا رباط ، آخرين محل بين بلخ و كابل است . « 5 »\r\nآق‌سرا ، روستايى است كه در مسير طالقان به اندراب واقع شده است . « 6 »\r\n\r\n\r\n","description":"","footnote":"\r\n( 1 ) - فضائل بلخ ، ص 17 .\r\n( 2 ) - منتقلة الطالبية ، ص 44 .\r\n( 3 ) - مجله آريانا ، 29 ، ش 3 ، ص 78 .\r\n( 4 ) - الانساب سمعانى ، ج 1 ، ص 74 ، چاپ جديد ، ص 62 .\r\n( 5 ) - تذكره جغرافياى تاريخى ايران ، ص 70 .\r\n( 6 ) - همان .\r\n","page_name":" 59 ","page_number":59},
  {"content":"\r\n\r\n* اركسان ، روستايى از نواحى رستاق بدخشان است . « 1 »\r\nازيو ، شهرى است كه در آخر اعمال جوزجان است . « 2 »\r\nأشرف ، روستايى در حوالى شبرغان است . « 3 »\r\nانبار ، نام سه ناحيه است : 1 - ناحيه‌اى در جوزجان و جنوب بلخ ؛ 2 - ناحيه‌اى در عراق ؛ 3 - ناحيه‌اى در مرو « 4 » .\r\nأنبير ، از روستاهاى جوزجان است ؛ حكيم ابو الحسن انبيرى از اين محل است . « 5 »\r\nاندخوى ، شهرى كه در شمال غربى شبرغان واقع شده است . « 6 »\r\nاندراب ، نام دو ناحيه است : 1 - در منتهى اليه پايين بلخاب ؛ 2 - ناحيه‌اى بين بلخ و پنجشير . « 7 »\r\nاوب ، از روستاهاى بلخ است . « 8 »\r\nاوبر ، روستايى از توابع بلخ است . « 9 »\r\nاورسنج ، از توابع بدخشان است . « 10 »\r\nاورگنج ، از روستاهاى نواحى بلخ است . « 11 »\r\nايبك ، شهرى است كه مركز ولايت سمنگان مىباشد . « 12 »\r\nايلاق [ ييلاق 
  ] نام دو ناحيه است : 1 - ايلاق ماوراءالنهر ؛ 2 - ايلاق بلخ . « 13 »\r\n\r\n\r\n","description":"","footnote":"\r\n( 1 ) - فهرست نسخه‌هاى خطى كتابخانهء دانشگاه تهران ، دفتر اول ، ص 600 .\r\n( 2 ) - حدود العالم ، ص 98 .\r\n( 3 ) - دائرةالمعارف آريانا ، ج 3 ، ص 544 .\r\n( 4 ) - مراصد الاطلاع ، ج 1 ، ص 120 .\r\n( 5 ) - تتمه صوان الحكمه ، ص 97 ؛ مراصد الاطلاع ، ج 1 ، ص 121 ؛ الاكمال ، ج 1 ، ص 25 .\r\n( 6 ) - جغرافياى تاريخى سرزمين‌هاى خلافت شرقى ، ص 453 .\r\n( 7 ) - الانساب سمعانى ، ج 1 ، ص 361 ؛ حدود العالم ، ص 100 .\r\n( 8 ) - الانساب سمعانى ، ج 1 ، ص 382 ؛ مراصد الاطلاع ، ج 1 ، ص 128 .\r\n( 9 ) - الانساب سمعانى ، ج 1 ، ص 382 .\r\n( 10 ) - نشريهء كتابخانه مركزى دانشگاه تهران ، ج 16 ، ص 297 .\r\n( 11 ) - همان ، ص 52 .\r\n( 12 ) - تذكرهء جغرافياى تاريخى ايران ، 68 ؛ دائرةالمعارف آريانا ، ج 1 ، ص 934 .\r\n( 13 ) - بدائع الانساب فى مدفن الاطياب ، ص 58 ؛ من لا يحضره الفقيه ، مقدمه كتاب .\r\n","page_name":" 60 ","page_number":60},
  {"content":"\r\n\r\nايلج ، از روستاهاى بلخ است . « 1 »\r\n* باسبيان ، دهكده‌اى از توابع بلخ است . باسبيانى از اين محل است . « 2 »\r\nبرجمين ، يكى از روستاهاى بلخ مىباشد . « 3 »\r\nبروقان ، روستايى در دو فرسخى شهر بلخ است . « 4 »\r\nبغلان ، ناحيه‌اى در اطراف بلخ است و آب و هواى مطبوعى دارد . « 5 »\r\nبهازر ، از روستاهاى بلخ است . « 6 »\r\n* پيشين ، در سمت شرقى و راست مرغ‌باب است . جوزجانى آن محل را افشين نوشته است . « 7 »\r\nپنجشير ، از نواحى بلخ بوده و ناحيه‌اى وسيع است . « 8 »\r\n* تخار ، شهرى در نواحى بلخ كه مركز تخارستان است . از اين ديار رجال بزرگى برخاسته‌اند . « 9 » تلّ [ تلج 
  ] از روستاهاى اطراف بلخ است . تلّى از اين محل است . « 10 »\r\n* ثناآباد [ ثناباذ 
  ] يكى از روستاهاى بلخ است . ثناآبادى از اين محل است . « 11 »\r\n* جبّاخان ، روستايى در حومهء بلخ است . « 12 »\r\nجرجسار ، نام دو محل است : 1 - در مرو 2 - در بلخ . « 13 »\r\nجرم ، نام دو ناحيه است : 1 - در بدخشان ؛ 2 - روستايى در بلخاب . « 14 »\r\n\r\n\r\n","description":"","footnote":"\r\n( 1 ) - منتقلة الطالبية ، ص 43 .\r\n( 2 ) - الانساب سمعانى ، ج 2 ، ص 37 .\r\n( 3 ) - همان ، ج 2 ، ص 36 .\r\n( 4 ) - لب اللباب ، ص 36 ؛ معجم البلدان ، » 1 ، ص 405 .\r\n( 5 ) - الانساب سمعانى ، ج 2 ، ص 276 .\r\n( 6 ) - لب اللباب ، ص 47 ؛ الانساب سمعانى ، ج 2 ، ص 73 .\r\n( 7 ) - تذكرهء جغرافياى تاريخى ايران ، ص 88 .\r\n( 8 ) - لب اللباب ، ص 47 ؛ الانساب سمعانى ، ج 2 ، ص 73 .\r\n( 9 ) - الانساب سمعانى ، ج 3 ، ص 22 .\r\n( 10 ) - همان مأخذ ، ج 3 ، ص 66 ؛\r\n( 11 ) - لب اللباب فى تحرير الانساب ، ص 156 .\r\n( 12 ) - همان ، ص 59 .\r\n( 13 ) - همان ، ص 63 .\r\n( 14 ) - الانساب سمعانى ، ج 3 ، ص 255 .\r\n","page_name":" 61 ","page_number":61},
  {"content":"\r\n\r\nجغدك ، روستايى در اطراف مزار شريف است . « 1 »\r\nجوزجان ، يكى از شهرهاى خراسان در نزديك بلخ است . بزرگانى از اين محل برخاسته‌اند . « 2 »\r\nجوين‌آباد ( جوين‌آباذ ) ، روستايى در حومهء بلخ است . « 3 »\r\nجهودانك ( جهوذانك ) ، روستايى در اطراف بلخ است . « 4 »\r\nجيهلان ، ناحيه‌اى در حومهء بلخ است . ابو القاسم جيهلانى از اين محل است . « 5 »\r\n* خاربان ، دهكده‌اى در نواحى بلخ است . خاربانى از اين محل است . « 6 »\r\nخرگاه ، روستايى در حومهء شاديان بلخ است . خرگاهى از اين محل است . « 7 »\r\nخرّم ، از روستاهاى سمنگان است . خرّمى از اين محل است . « 8 »\r\nخرّم‌آباد ( خرّم‌آباذ ) ، در حومهء بلخ است . خرّم‌آبادى از اين ناحيه است . « 9 »\r\nخروزنج ، يكى از روستاهاى بلخ است . خروزنجى از اين محل است . « 10 »\r\nخلم ، منطقه‌اى در نواحى بلخ است . « 11 »\r\nخواشت ، از روستاهاى بلخ است . « 12 »\r\nخور ، از روستاهاى بلخ است . خورى منسوب به اين محل است . « 13 »\r\nخوست ، ناحيه‌اى در اطراف بلخ است . « 14 »\r\n\r\n\r\n","description":"","footnote":"\r\n( 1 ) - دائرةالمعارف آريانا ، ج 3 ، ص 610 .\r\n( 2 ) - لب اللباب فى تحريرى الانساب ، ص 70 ؛ الانساب سمعانى ، ج 3 ، ص 383 .\r\n( 3 ) - همان .\r\n( 4 ) - دائرةالمعارف آريانا ، ج 3 ، ص 610 .\r\n( 5 ) - فهرست مشترك نسخه‌هاى خطى فارسى پاكستان ، ج 1 ، ص 7 .\r\n( 6 ) - لب اللباب فى تحرير الانساب ، ص 86 .\r\n( 7 ) - دائرةالمعارف آريانا ، ج 3 ، ص 55 .\r\n( 8 ) - همان ، ص 617 .\r\n( 9 ) - همان ، ص 92 .\r\n( 10 ) - همان ، ص 92 .\r\n( 11 ) - همان ، ص 92 .\r\n( 12 ) - همان .\r\n( 13 ) - معجم البلدان ، ج 2 ، ص 400 .\r\n( 14 ) - لب اللباب فى تحرير الانساب ، ص 92 .\r\n","page_name":" 62 ","page_number":62},
  {"content":"\r\n\r\nخورنق ، روستايى در بلخ است . و نيز نام قصرى در حيره بوده است . « 1 »\r\n* خوش ، دهكده‌اى بسيار آباد و خرّم در بلخ است . « 2 »\r\n* دربند ، از روستاهاى بلخ است . ابو وليد دربندى از اين محل است . « 3 »\r\nدرّه‌گز ، در بالاى بلخاب و غرب بلخ واقع است . « 4 »\r\nدرّه‌مزار ، از روستاهاى بلخاب است . « 5 »\r\nدستجرد ، نام چند محل است . يكى از آن محلها در هفت فرسخى بلخ است . « 6 »\r\nدهاس ، يكى از روستاهاى بلخ است . « 7 »\r\nروان ، ناحيه‌اى از توابع بلخ است . « 8 »\r\n* روان ، شهرى در حومهء تخار است عبد السلام روانى از اين محل است . « 9 »\r\nروب ، ناحيه‌اى در بلخ است ، روبى از اين ناحيه است . « 10 »\r\nرودبار ، نام دو ناحيه است : 1 - در مروشاه‌جان ؛ 2 - رودبار بلخ « 11 »\r\nروستاق ، نام دو ناحيه است : 1 - روستاق بخارا ؛ 2 - روستاق بلخ . « 12 »\r\n* زبيلادان ، روستايى در نواحى بلخ است . « 13 »\r\nزملكان ، نام دو ناحيه است : 1 - در شام ؛ 2 - در بلخ . « 14 »\r\n\r\n\r\n","description":"","footnote":"\r\n( 1 ) - همان ، ص 92 .\r\n( 2 ) - حدود العالم ، ص 99 .\r\n( 3 ) - معجم البلدان ، ياقوت ، جح 2 ، ص 449 .\r\n( 4 ) - دائرةالمعارف آريانا ، ج 1 ، ص 614 .\r\n( 5 ) - زندگىنامهء علماى بلخاب ، ص 84 .\r\n( 6 ) - لباب الالباب ، ص 594 .\r\n( 7 ) - زين الاخبار ، ص 132 .\r\n( 8 ) - پژوهشى در اعلام تاريخى و جغرافيايى تاريخ بيهقى ، ص 406 .\r\n( 9 ) - لب اللباب فى تحرير الانساب ، ص 119 .\r\n( 10 ) - پژوهشى در اعلام تاريخى و جغرافيايى تاريخ بيهقى ، ص 406 .\r\n( 11 ) - همان ، ص 418 .\r\n( 12 ) - بحر الانساب ، ( خطى ) .\r\n( 13 ) - لب اللباب فى تحرير الانساب ، ص 124 .\r\n( 14 ) - همان ، ص 127 .\r\n","page_name":" 63 ","page_number":63},
  {"content":"\r\n\r\n* ژال ، دهكده‌اى از نواحى بلخ است . ابو جعفر محمّد ژالى از اين ناحيه است . « 1 »\r\n* سامان ، روستايى از توابع بلخ است . « 2 »\r\nسانج ، در 20 فرسخى جنوب بلخ واقع است . احتمال مىرود همان سانچارك و يا سانجارك باشد . « 3 »\r\nسان و چارك ، ناحيه‌اى در جنوب بلخ و جوزجان است . « 4 »\r\nسرپل ، نام دو ناحيه است : 1 - سرپل شبرغان ؛ 2 - سرپل بلخاب . لسترنج آن را سارى پل نوشته است . « 5 »\r\nسكيمشت ، ناحيه‌اى از تخارستان است . غلّهء فراوانى از اين ناحيه صادر مىشود . « 6 »\r\nسكلكند ، نام دو ناحيه است : 1 - ناحيه‌اى بزرگ در حومهء تخارستان ؛ 2 - روستايى از توابع بلخ . « 7 »\r\nسمنگان ، ناحيه‌اى بزرگ در نزديك بلخ است . « 8 »\r\nسنگورد ، دهكده‌اى در بلخ است . « 9 »\r\nسياه‌گرد ، قصبه‌اى در شمال شرقى بلخ است . « 10 »\r\n* شابهار ، از دهكده‌هاى اطراف بلخ است . شابهارى از اين محل است . « 11 »\r\nشاديان ( شادياخ ) نام دو ناحيه است : 1 - در نيشابور ؛ 2 - شاديان بلخ . « 12 »\r\n\r\n\r\n","description":"","footnote":"\r\n( 1 ) - فضائل بلخ ، ص 349 .\r\n( 2 ) - زين الاخبار ، ص 147 ؛ لغت‌نامهء ، حرف س ، ص 190 .\r\n( 3 ) - لب اللباب فى تحرير الانساب ، ص 131 .\r\n( 4 ) - حبيب السير ، ج 4 ، ص 54 .\r\n( 5 ) - زندگىنامهء علماى بلخاب ، ص 58 ؛ جغرافياى تاريخى سرزمينهاى خلافت شرقى ، ص 452 .\r\n( 6 ) - حدود العالم ، ص 100 .\r\n( 7 ) - اللباب فى تهذيب الانساب ، ج 1 ، ص 549 .\r\n( 8 ) - لب اللباب فى تحرير الانساب ، ص 140 .\r\n( 9 ) - همان ، ص 141 .\r\n( 10 ) - انساب المنتقله ، ص 222 .\r\n( 11 ) - لب اللباب فى تحرير الانساب ، ص 147 .\r\n( 12 ) - همان ، ص 148 .\r\n","page_name":" 64 ","page_number":64},
  {"content":"\r\n\r\nشارمان ، ناحيه‌اى از توابع بلخ و تخارستان است . « 1 »\r\nشاجهان‌آباد ، از توابع بدخشان است . « 2 »\r\nشاستون ، دشت شاستون از اعمال بلخ است . كيخسرو لشكر ايران را در اين محل گرد آورد . « 3 »\r\nشبرغان ، مركز ولايت جوزجان است . « 4 »\r\nشمشاد ، روستايى در نواحى بلخ و [ بنا به قولى 
  ] زادگاه حكيم عمر بن خيام است . « 5 »\r\nشهر قنطرة الچرخيان ، در دو فرسخى بلخ واقع است . « 6 »\r\nشهر مادر ، در بين راه بلخ و باميان است . اكنون روستايى به اين نام وجود دارد . « 7 »\r\n* صرخيان ، از روستاهاى بلخ است . « 8 »\r\n* طالقان ، نام دو ناحيه است : 1 - طالقان قزوين 2 - طالقان بلخ . « 9 »\r\nطايكان ، شهرى در نواحى بلخ ، نزديك تخارستان است . « 10 »\r\nطلوريان ( تلوريان ) ، چمتال كنونى در حاشيه نهر بلخ است . « 11 »\r\nطورك ، ناحيه‌اى در بلخ است . سكهء موسوم به طور كلى در اين محل ضرب مىشده است . « 12 »\r\n* عراق باميان ، از بلوكات بلخ است . « 13 »\r\n\r\n\r\n","description":"","footnote":"\r\n( 1 ) - بستان السياحة ، ص 317 .\r\n( 2 ) - هداية العارفين فى اسماء المؤلفين ، ج 5 ، ص 767 .\r\n( 3 ) - فارس‌نامهء ابن بلخى ، ص 45 .\r\n( 4 ) - جغرافيا تاريخى سرزمينهاى خلافت شرقى ، ص 452 .\r\n( 5 ) - مجلهء پيام نو ، س 1 ، ش 1 ، سال 1327 .\r\n( 6 ) - پژوهشى در اعلام تاريخى جغرافياى تاريخ بيهقى ، ص 406 .\r\n( 7 ) - جغرافياى ايران ، ص 70 .\r\n( 8 ) - لب اللباب فى تحرير الانساب ، ص 161 .\r\n( 9 ) - همان ، ص 166 .\r\n( 10 ) - همان مأخذ ، ص 166 . تذكرهء جغرافياى تاريخى ايران ، ص 85 .\r\n( 11 ) - تاريخ منتظم ناصرى ، ج 1 ، ص 100 .\r\n( 12 ) - لب اللباب فى تحرير الانساب ، ص 170 .\r\n( 13 ) - بستان السياحة ، ص 367 .\r\n","page_name":" 65 ","page_number":65},
  {"content":"\r\n\r\nعسقلان ، نام دو ناحيه است : 1 - عسقلان شام 2 - عسقلان بلخ . « 1 »\r\n* غزنيغك ( غزنيگك ) ناحيه‌اى كه بين خلم و سمنگان واقع است . « 2 »\r\n* فارياب ، منطقه‌اى در غرب بلخ است . شهر فارياب ، دولت‌آباد كنونى است . « 3 »\r\nفرخار ، ناحيه‌اى از توابع بلخ است . « 4 »\r\nفريان ، روستايى در بلخ است . « 5 »\r\nفرياب ، از روستاهاى بلخ است . « 6 »\r\nفور ، دهكده‌اى در نواحى بلخ است . « 7 »\r\nفيروزنحجر ، از روستاهاى بلخ « 8 »\r\n* قباديان ، ناحيه‌اى از توابع بلخ و زادگاه حكيم ناصر خسرو است . « 9 »\r\nقلعه خاتون ، از توابع فارياب است . « 10 »\r\nقندوز ، شهرى در ناحيهء شرق بلخ و غرب بدخشان است . « 11 »\r\nقورماچ ، ناحيه‌اى بين مرغاب و ميمنه است . « 12 »\r\nقيصار ، نام دو ناحيه است : 1 - ناحيه‌اى در شام 2 - قيصار فارياب . « 13 »\r\n* كاشان ، نام دو ناحيه است : 1 - كاشان از توابع اصفهان 2 - كاشان در 25 فرسخى غرب بلخ . « 14 »\r\n\r\n\r\n","description":"","footnote":"\r\n( 1 ) - انساب المنتقله ، ص 109 .\r\n( 2 ) - تذكرهء جغرافياى تاريخى ايران ، ص 68 .\r\n( 3 ) - لب اللباب فى تحرير الانساب ، ص 192 ؛ تذكرهء جغرافياى تاريخى ايران ، ص 85 .\r\n( 4 ) - بستان السياحه ، ص 385 .\r\n( 5 ) - هداية العارفين فى اسماء المؤلفين ، ج 1 ، ص 251 .\r\n( 6 ) - الانساب سمعانى ، ج 2 ، ص 852 ؛ معجم المؤلفين ، ج 12 ، ص 140 .\r\n( 7 ) - تذكرهء جغرافياى تاريخى ايران ، ص 200 .\r\n( 8 ) - الانساب سمعانى ، ج 2 ، ص 870 .\r\n( 9 ) - لب اللباب فى تحرير الانساب ، ص 203 .\r\n( 10 ) - تذكرهء جغرافياى تاريخى ايران ، ص 87 .\r\n( 11 ) - تاريخ بيهقى ، ص 345 .\r\n( 12 ) - تذكرهء جغرافياى تاريخى ايران ، ص 85 .\r\n( 13 ) - هداية العارفين فى اسماء المؤلفين ، ج 6 ، ص 10 .\r\n( 14 ) - فهرست مشترك نسخه‌هاى خطى پاكستان ، ج 3 ، ص 1929 .\r\n","page_name":" 66 ","page_number":66},
  {"content":"\r\n\r\nكجاجيان ، روستايى در نواحى بلخ است . « 1 »\r\nكشميان ، دهكده‌اى در پنج‌فرسخى شهر بلخ است . « 2 »\r\nكلار ، شهركى بسيار آباد در نواحى جوزجان است . « 3 »\r\nكلف ( كالف ) ، شهرى بندرى كه در كنار جيحون و 60 كيلومترى بلخ واقع است . « 4 »\r\nكندرم ، ناحيه‌اى آباد از توابع فارياب است . « 5 »\r\n* گرزوان ، اين شهر در ميان مرورود و طالقان واقع شده است . « 6 »\r\nگرياب ، شهرى در چند ميلى اندراب است . « 7 »\r\nگل‌آباد [ گلاباد 
  ] از روستاهاى بلخ است . « 8 »\r\n* مارمل ( مارملك ) ، اكنون به چاركنت معروف است . اين ناحيه در اطراف بلخ است . « 9 »\r\nمرسان ، اين محل در ميان ميمنه و فارياب واقع است . « 10 »\r\nمستنان ، روستايى در نواحى بلخ است . « 11 »\r\nملبران ، روستايى از توابع بلخ است . ملبرانى از اين محل است . « 12 »\r\nمنجوران ، از روستاهاى بلخ است . منجورانى ار اين محل است . « 13 »\r\n* واسط ، نام سه ناحيه است : 1 - در عراق ؛ 2 - در توس ، 3 - دهكده‌اى از توابع بلخ . « 14 »\r\n\r\n\r\n","description":"","footnote":"\r\n( 1 ) - پژوهشى در اعلام تاريخى و جغرافياى تاريخ بيهقى ، ص 551 .\r\n( 2 ) - لب اللباب فى تحرير الانساب ، ص 405 .\r\n( 3 ) - حدود العالم ، ص 98 .\r\n( 4 ) - همان ، 98 .\r\n( 5 ) - همان ، ص 97 .\r\n( 6 ) - تذكرهء جغرافياى تاريخى ايران ، ص 450 ؛ حدود العالم ، ص 97 .\r\n( 7 ) - همان ، ص 69 .\r\n( 8 ) - منتقلة الطالبية ، ص 128 .\r\n( 9 ) - لب اللباب فى تحرير الانساب ، ص 133 .\r\n( 10 ) - جغرافياى تاريخى سرزمينهاى خلافت شرقى ، ص 151 .\r\n( 11 ) - لب اللباب فى تحرير الانساب ، ص 245 .\r\n( 12 ) - همان ، ص 252 .\r\n( 13 ) - همان ، ص 253 .\r\n( 14 ) - انساب المنتقله ، ص 222 ؛ برگزيدهء مشترك ياقوت حموى ، ص 183 .\r\n","page_name":" 67 ","page_number":67},
  {"content":"\r\n\r\nواشگرد ، ناحيه‌اى از توابع بلخ است . « 1 »\r\nوخش ، ناحيه‌اى از توابع بلخ است . « 2 »\r\nوخشمال ، از روستاهاى بلخ است . « 3 »\r\n* نريان ، ميان جهوديه و فارياب در دو فرسخى فارياب است . « 4 »\r\nنوشاد ، ( نوشار ) ، محله‌اى در حومهء بلخ است . « 5 »\r\n* هندوان ، از محله‌هاى قديمى شهر بلخ است . « 6 »\r\nهوطه ، اين محل نيز از نواحى بلخ بشمار مىرود . « 7 »\r\n\r\nفضيلت بلخ از ديدگاه روايات\r\nابو ذر غفارى از رسول خدا ( ص ) نقل مىكند كه دو شهر را جبرئيل ( ع ) بر پر مبارك خويش حمل مىكند تا آنها را به بيت المقدس برساند . از آن دو شهر يكى در مشرق و ديگرى در مغرب است . امّا آنكه در مغرب است شهر طرابلس و آنكه در مشرق است شهر بلخ است . « 8 »\r\nو به همين سند از حضرت امير المؤمنين على ( ع ) نقل مىكند كه مردى به خدمت حضرت على ( ع ) رسيد . حضرت پرسيد از كجا مىآيى ؟ گفت : از خراسان . گفت : از كدام شهر ؟ گفت : از شهر بلخ . حضرت امير المؤمنين ( ع ) فرمود : خوش و خرم باد آب و گياه آن شهر كه به علم و علما چنان آكنده است كه انار به دانه‌هاى آن . « 9 »\r\nصاحب فضائل بلخ مىنويسد : سيد عالم ( ع ) مىفرمايد كه ابراهيم خليل - صلوات\r\n\r\n\r\n","description":"","footnote":"\r\n( 1 ) - تركستان‌نامه ، ج 1 ، ص 181 .\r\n( 2 ) - لب اللباب فى تحرير الانساب ، ص 272 .\r\n( 3 ) - همان ، ص 272 .\r\n( 4 ) - حدود العالم ، ص 97 .\r\n( 5 ) - تركستان‌نامه ، ج 1 ، ص 181 .\r\n( 6 ) - لب اللباب فى تحرير الانساب ، ص 280 .\r\n( 7 ) - خراسان بزرگ ، ص 124 .\r\n( 8 ) - فضائل بلخ ، ص 13 .\r\n( 9 ) - فضائل بلخ ، ص 14 .\r\n","page_name":" 68 ","page_number":68},
  {"content":"\r\n\r\nاللّه عليه - با فرشته‌اى كه با او بود و آن فرشته موكل زمين بود صلصائيل يا به بعضى روايات صرصائيل نام داشت بر شهر بلخ مىگذشت ، به موضعى رسيد كه آن را « اسپريس » مىخوانند و ميدان آن شهر است . گفت : اين چه جايى است ؟ فرشته گفت : يا خليل اللّه ! فرود آى كه اين بقعه‌اى مبارك است و در وى پيغامبرى مدفون است . ابراهيم ( ع ) از بر آن فرشته فرود آمد در وقت نماز بامداد ، و دو ركعت نماز بگذارد .\r\nچون سلام نماز گفت ، به‌سوى بلخ التفات نمود به دعا مشغول شد و چنين گفت : بار خدايا ! جويهاى اين شهر را پرآب دار ! و درختان وى را با ميوه‌هاى پربار دار ! و بر فقها و علماى اين شهر بركت كن ! روا بود كه امير المؤمنين على ( ع ) از اين معنى گفته باشد كه علم و علماى بلخ هرآينه بدين درجه برسد و چنان بود كه امير المؤمنين بيان كرد . « 1 »\r\nواعظ بلخى مىنويسد : « به اسانيد منقول است از عبد اللّه عمر كه مهتر عالم ( ص ) فرمود كه : در زمين خراسان در شهر بلخ تلى است كه آن را تل وشتاسب خوانند و بر آن روضهء پيغامبرى است كه در روز محشر از اين امت با وى هفتاد هزار شهيد جمع شوند . و همچنين مسند است از انس بن مالك از حضرت رسالت ( ص ) كه در خراسان شهرى است كه نام وى بلخ است و اين شهر چهار دروازه دارد و بر حوالى اين شهر انهار روان است و درختان بىشمار و بر هر دروازهء آن هفتاد هزار فرشته است كه اين شهر را محافظت مىكنند تا روز قيامت . و از رسول ( ص ) مروى است كه بر تل گشتاسپ ايوب صابر ( ص ) آسوده است و به هر دروازه هفتاد هزار فرشته است كه استغفار و تكبير و تحميد و تهليل مىگويند و ثواب آن را به اهل بلخ مىبخشند » . « 2 »\r\n\r\nانبياى مدفون\r\nرياضى هروى مىگويد : « در امّ البلاد بلخ 1099 نفر از انبيا و اوليا از آن جمله حضرت شيث و حضرت ايوب ( ع ) مدفون هستند . ديگر بارگاه منسوب به حضرت على ( ع )\r\n\r\n\r\n","description":"","footnote":"\r\n( 1 ) - همان ، ص 23 .\r\n( 2 ) - فضائل بلخ ، صص 24 - 25 .\r\n","page_name":" 69 ","page_number":69},
  {"content":"\r\n\r\nمعروف به سخى شاه ولايت است . هفته‌اى نيست كه اعجاز از آن ظهور نكند » . « 1 »\r\nامير ولى بلخى در كتاب بحر الاسرار مىنويسد : « حضرت ايوب صابر از اهل بلخ و در ميدان گشتاسب دفن است حضرت هابيل و حضرت داود نيز در ميدان بلخ دفن هستند .\r\nحضرت صالح در روستاى كلته بر در مسجدى دفن شده و در جلوى آن منارى است » « 2 » .\r\nمزار عكاشة بن محصن الاسدى ، صحابى رسول خدا ( ص ) در بيرون شهر بلخ قرار دارد . « 3 »\r\n\r\nفرهنگ و تمدّن اسلامى در بلخ\r\nبلخ ، بعد از قبول اسلام دورهء جديدى را در فرهنگ و تمدّن اسلامى آغاز كرد و مركز علم و حكمت آسيا گرديد . علاوه بر اين ، بلخ يكى از مهم‌ترين مراكز نظامى مسلمانان بود و از آن محل ديانت اسلام به ماوراءالنهر و تركستان تبليغ مىشد . از اين سرزمين صدها تن از علما ، حكما ، مؤلّفان مصنفان برخاسته‌اند كه صدها جلد كتاب در رشته‌هاى مختلف علوم روز به زبان نوظهور اعراب مسلمان تأليف كرده‌اند . مفسّرانى چون عطا بن مسيرة ، ضحّاك بن مزاحم بلخى ، مقاتل بن سليمان و مقاتل بن حيّان بلخى و ابو زيد بلخى ، و فقهايى همچون متوكل بن حمران بلخى ، عمر بن ميمون بن رمان بلخى ، عبد اللّه بن رماح ، قاضى ابو مطيع بلخى و ابو جعفر هندوانى از بلخ هستند . از اهل لغت سعيد بن مسعده اخفش بلخى ، مجاشعى ، اسماعيل بن حماد جوهرى فارابى و اسحاق بن ابراهيم فارابى ؛ از متكلمان ابو نصر فارابى ، ابو على سينا ، ابو جيش بلخى و ابو عبيد جوزجانى ، از معبران مخفع و هيثم بن زيد به نعيم ؛ از منجمان ابو معشر بلخى و ابو الوفا جوزجانى ؛ از زهّاد ابو سفيان كثير بن زياد ، صاحب جيش ابراهيم بن ادهم بلخى ، احمد بن خضرويه بلخى ، شقيق بلخى ، حاتم اصم بلخى ، وسيم بن جميل بغلانى و يعقوب\r\n\r\n\r\n","description":"","footnote":"\r\n( 1 ) - بحر الفوائد ، ص 47 .\r\n( 2 ) - بحر الاسرار ، بخش بلخ ، ص 73 .\r\n( 3 ) - سفرنامه ابن بطوطه ، ص 388 .\r\n","page_name":" 70 ","page_number":70},
  {"content":"\r\n\r\nقارى و از اطبّا يوحنّا بن ماسويه جملگى بلخىاند . « 1 »\r\nبلخ را همين اهمّيّت و افتخار بس‌كه شيخ صدوق ( پس از 305 - 381 ه . ق ) دوبار به خراسان و بلخ - بار اول در سال 352 و بار دوم در بين سالهاى 367 - 368 ه . ق . سفر كرده است . از شهرهاى ماوراءالنهر چون سمرقند و فرغانه ديدن كرد و در همه جا مورد استقبال علما و مردم به ويژه شيعيان قرار گرفت . كتاب امالى وى مجموعهء سخنان او در جمع شيعيان بلخ مىباشد . شيخ صدوق ( ره ) فرمود : من از بلخ و شهرهاى آن ديدن كردم و در تمام ولايات از سوى مردم و علما پذيرايى گرمى شدم ، از آن جمله سيد جليل القدر ابو عبد اللّه محمّد بن حسن علوى بلخى ، معروف به شرف الدّين نعمت اللّه ، به گرمى از من استقبال كرد . او از من خواست كه كتاب علم و روح و روان من لا يحضره الفقيه را بنويسم .\r\nشيخ صدوق گفت : من لا يحضره الفقيه را به درخواست آن فقيه شيعى در ايلاق بلخ براى مردم آن ديار تأليف كردم . « 2 »\r\nبلخ را بدان جهت قبّة الاسلام ناميده‌اند كه اهالى بلخ در دين اسلام ثابت‌قدم بودند و اين شهر مركز آموزش اسلام بود . مساجد شهر بلخ سهم بسزايى در آموزش علوم اسلامى داشت . « 3 » مؤلّف تاريخ بلخ ، از ابن حوقل نقل مىكند : نجيب‌ترين مردم خراسان اهل بلخ‌اند كه در فقه ، دين و علوم سرآمد روزگار هستند . ربع جمعيّت شهر بلخ را روحانيان ، فقها ، ذاكران و اعضاى خانوادهء آنها ، معلمان و طلاب مدارس دينى تشكيل مىدهند . ناصر خسرو بلخى گفته است :\r\n حكمت را خانه بود بلخ كنون * خانه ويران و بخت وارون شد \r\nكلاويخو ، جهانگرد غربى كه از مهمان‌نوازيهاى مردم بلخ سخن رانده ، گفته است :\r\nوقتى وارد بلخ شدم برايم خلعت زربفت و اسب سوارى آوردند و مرا با نوشيدنيهاى گوارا پذيرايى كردند . « 4 »\r\n\r\n\r\n","description":"","footnote":"\r\n( 1 ) - بحر الاسرار ، بخش بلخ ، ص 72 .\r\n( 2 ) - دائرةالمعارف تشيّع ، ج 1 ص 307 ؛ من لا يحضره الفقيه ، ج 1 ص 2 .\r\n( 3 ) - بلخ در تاريخ و ادب فارسى ، صص 267 - 268 .\r\n( 4 ) - سفرنامهء كلاويخو ، ص 204 .\r\n","page_name":" 71 ","page_number":71},
  {"content":"\r\n\r\nسمعانى مىگويد : « از شهر بلخ علماى زيادى برخاسته‌اند كه قابل شمارش نيست ، چه علماى متقدّم و چه علماى متأخر ، همه از صالحان و بزرگان بودند » . « 1 »\r\n\r\nشيوه كار\r\nبراى تدوين اين كتاب شرح حال بيش از 1700 تن از بزرگان بلخ اعم از علما ، فقها ، محدثان ، فلاسفه ، حكما ، شعرا ، عرفا ، قضات ، حكّام ، وعاظ ، محقّقان ، سران لشكر و صاحبان اثر مورد بررسى و تحقيق قرار گرفت . براى دستيابى به شرح حال اين بزرگان ، علاوه بر وقت زياد احتياج به منابع و مآخذ فراوانى بود . برخى از منابع چاپى يا خطى در كتابخانه‌هاى مشهد موجود نبود ، بدين جهت براى مراجعه به اين منابع به تهران ، قم و شهرهاى ديگر مسافرت شد و دهها منبع چاپى و خطى ديده شد .\r\nكتابهاى تاريخى ، رجالى ، فقهى ، حديثى ، عرفانى ، فلسفى ، تفاسير ، آثار ادبى ، تذكره‌ها ، دايرةالمعارف‌ها ، مجلات فارسى و عربى يا هر منبعى كه به مناسبتى دربارهء بلخ ، نواحى آن و يا رجال بلخ مطلبى داشت ، فيش‌بردارى شد و تقريبا تمام منابعى كه به نوعى دربارهء خراسان بزرگ نكته‌اى داشت ، از نظر گذشت . اين مجموعه دو جلدى شرح حال بزرگان بلخ از قرون اوليهء اسلامى تا دوران معاصر را شامل مىشود .\r\nاسامى تمامى رجال بلخ براساس نام كوچك آنها به ترتيب حروف الفبا تنظيم شده و براى هريك از آنها شمارهء مسلسل نيز ذكر شده است . براى اينكه نامهاى رجال زودياب شود ، در فهرست نام اشخاص علاوه بر تنظيم الفبايى براساس نام كوچك ، در مواردى كه بزرگى به نامى ، لقبى ، كنيه‌اى و يا مكانى شهرت داشته است ، شهرت اشخاص هم به صورت سيستم ارجاعى تنظيم الفبايى شده و به نام كوچك او ارجاع داده شده است . در اين صورت اگر پژوهشگر خواست براساس شهرت اشخاص رجال مورد نظر را دنبال كند ، سريع به مقصود خود خواهد رسيد .\r\nدر مورد شاعران تنظيم الفبايى براساس تخلّص شاعر و نيز فهرست ارجاعى خواهد بود . در شرح‌حال‌نويسى رجال سعى شده است كه تمام منابعى كه در مورد آن شخص\r\n\r\n\r\n","description":"","footnote":"\r\n( 1 ) - الانساب ، سمعانى ، ج 2 ، ص 304 .\r\n","page_name":" 72 ","page_number":72},
  {"content":"\r\n\r\nمطلبى دارد ، ديده شود . شرح حال رجال از زواياى گوناگون مورد بررسى و تحقيق قرار گرفته و سعى بر اين بوده كه شرح حال كامل باشد و چيزى از قلم نيفتد . رجالى كه شرح حال قابل توجهى نداشتند و يا منشأ اثرى نبودند ، از ذكر نام آنها در اين تحقيق پرهيز شد .\r\nدر پايان هر مدخل ، علاوه بر منابعى كه استفاده شده ، براى آگاهى بيشتر خوانندگان به منابع ديگرى نيز ارجاع داده شده است .\r\nجلد اول اين كتاب شامل حرف « الف » تا حرف « ع » مىباشد . حروف ديگر در جلد دوم خواهد آمد .\r\nبر خود لازم مىدانيم از استادان ، محققان ، پژوهشگران و دوستانى كه در اين طرح ما را مشوق و راهنما بودند ، سپاسگزارى نماييم :\r\n1 - از استاد حجة الاسلام و المسلمين آقاى الهى خراسانى ، مدير عامل محترم بنياد پژوهشهاى اسلامى كه در طول كار ما را راهنمايى كردند و موانع را بر طرف نمودند .\r\n2 - از استاد نجيب مايل هروى كه در جلسات متعدد وقت گران‌مايه‌شان را در اختيار ما قرار دادند و نيز شيوهء تحقيق و نكات علمى را فراراه ما گذاردند .\r\n3 - از گروه ويراستارى محترم بنياد آقايان : قيامى ، شريعتمدارى ، عشيق ، طهوريان و نيز از مدير محترم آن گروه جناب آقاى محمّد جواد مهدوى كه از هيچ كوششى دريغ نورزيدند .\r\n4 - از واحد آماده‌سازى - حروف‌نگارى آقايان احمد پهلوان‌زاده رحيمى كه زحمت حروف‌چينى و صفحه‌آرايى و رضا ارغيانى كه آماده‌سازى اثر را متحمل شدند .\r\nمشهد مقدس\r\nمهدى رحمانى ولوى - منصور جغتائى\r\nزمستان 1379\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nآ\r\n\r\n[ 1 
  ] آتايى بلخى « * »\r\nآتايى از احفاد اسماعيل آتايى است . امير عليشير نوايى دربارهء او گفته است : « وى مردى خوش‌طبع و درويش مسلك بود و شعرش در زمان او در ميان اتراك ملك شهرت تمام داشت » . « 1 »\r\nبا آنكه امير عليشير نوايى ترك زبان بوده و بر ادب تركى جغتايى تسلّط داشته است ، اشعار آتايى را كه نقص فنّى داشته مورد بحث قرار نداده است ، امّا حكيم شاه محمّد قزوينى كه مجالس النّفائس نوايى را براى بار دوم به فارسى ترجمه كرده ، شعر تركى آتايى را مورد نقد و بررسى قرار داده است . او از قافيهء همان بيتى كه نوايى در تذكره‌اش آورده عيب مىگيرد . بااين‌حال ، ذكر مىكند كه مولانا آتايى شعر تركى مىگفته و مقيّد به اصلاح قافيه نبوده است . « 2 »\r\nظاهرا ، آتايى تا پايان عمر در بلخ زيسته و هم در آنجا درگذشته و همان‌جا هم دفن شده است . « 3 »\r\nاز وى ديوانى به‌جا مانده است . « 4 »\r\n\r\n\r\n","description":"","footnote":"\r\n( * ) - آتا ، اتا ، اته ، با درنظرگرفتن گويشهاى محلى ، اين واژه تركى و به معنى پدر است . فرهنگ بزرگ فارسى به عربى ، ج 1 ، ص 26 .\r\n( 1 ) - تذكرهء مجالس النّفاس ، ص 50 .\r\n( 2 ) - مجالس النّفاس ( ترجمهء قزوينى ) ، ص 224 .\r\n( 3 ) - همان ( ترجمه فخرى ) ، ص 50 .\r\n( 4 ) - الذريعة ، ج 9 ، ب 1 ، ص 53 .\r\n","page_name":" 75 ","page_number":75},
  {"content":"\r\n\r\n\r\n[ 2 
  ] آجرى بلخى\r\nآجرى ، از فرزندان امّ البلاد بلخ و از شعراى قرن 10 ه . ق . است . وى مردى آزادانديش بود كه دنيا و اهل آن در نظرش اهميّتى نداشت . برخى گفته‌اند كه آجرى در ايّام سلطنت اكبر شاه و بعضى ديگر عقيده دارند كه در زمان جهانگير شاه به هند رفته است .\r\nاو به دربار سلاطين علاقه‌اى نداشت و هيچ سلطانى را مدح نكرد . با آنكه براى آجرى زمينه فراهم بود - درحالىكه ديگران براى چنين موقعيتهايى لحظه‌شمارى مىكردند - او خود مايل نبود به دربار نزديك شود . به همين سبب ، مردم هند او را ديوانه مىخواندند ؛ اين بيت ازوست : « 1 »\r\n ننوشت يار نامه به‌سويم روان نكرد * قاصد نيافت يا رقم از من دريغ داشت \r\n\r\n[ 3 
  ] آدم بن محمّد قلانسى « * »\r\nابو محمّد آدم قلانسى ، از محدّثان شيعهء امامى و معاصر شيخ مفيد ( 336 -\r\n\r\n\r\n","description":"","footnote":"\r\n( 1 ) - دائرةالمعارف آريانا ، ج 3 ، ص 539 .\r\n( * ) - قلانسى منسوب به قلانس ، جمع غير قياسى قلنسوة و قلنسوة به معناى كلاه دراز و وجه تسميهء آن اين است كه وى شغل كلاه‌فروشى داشته يا اينكه از كلاه زياد استفاده مىكرده است ؛ ولى معناى اوّل صحيح‌تر مىنمايد . تنقيح المقال ، باب همزه ، ج 1 ، ص 2 ؛ نيز ر . ك : مهذّب الأسماء ، ج 1 ، ص 267 ؛ لسان العرب ، ج 6 ، ص 180 ؛ لغت‌نامهء دهخدا ؛ فرهنگ معين .\r\n","page_name":" 76 ","page_number":76},
  {"content":"\r\n\r\n413 ه . ق . ) بوده است . « 1 » شيخ طوسى عقيده دارد كه او از امامان ( ع ) روايت نقل نكرده است . او اهل بلخ بوده و گفته‌اند كه قايل به تفويض بوده است . « 2 » علامهء مجلسى وى را از عالمان و در زمرهء مشايخ شيخ أبو عمرو كشّى دانسته است . « 3 »\r\nقلانسى از محدّثانى روايت كرده كه عبارتند از : على بن حسن بن هارون دقّاق نيشابورى ، على بن محمّد دقّاق نيشابورى ، على بن محمّد قمى ، محمّد بن شاذان بن نعيم ، احمد بن يونس فسوى ، ابراهيم بن محمّد ، ابو عبد اللّه محمّد بن شاذان . « 4 »\r\nكشّى در شرح حال سلمان فارسى از قلانسى روايت كرده است « 5 » و همچنين محمّد بن مسعود عياشى از جمله كسانى است كه از قلانسى روايت مىكند . « 6 »\r\n\r\n[ 4 
  ] آرهنى « 1 * »\r\nابو الآرهنى ، يكى از علماى نامدار بلخ بود . او در علم مناظره و فنون وابسته به آن دستى توانا داشت و از بلاغت و فصاحت نيز برخوردار بود ؛ تا آنجا كه او را شيخ الاسلام بلخ و تخارستان مىخواندند . « 7 »\r\n\r\n\r\n","description":"","footnote":"\r\n( 1 ) - طبقات أعلام الشّيعة ( قرن چهارم ) ، ج 1 ، ص 33 .\r\n( 2 ) - رجال الطوسى ، 438 ؛ جامع الرّواة ، ج 1 ، ص 8 .\r\n( 3 ) - بحار الانوار ، ج 1 ، ص 173 .\r\n( 4 ) - رجال الكشّى ، صص 18 ، 192 ، 487 ؛ معجم رجال الحديث ، ج 1 ، ص 123 ؛ لسان الميزان ، ج 1 ، ص 336 ؛ اعيان الشّيعة ، ج 2 ، ص 76 .\r\n( 5 ) - رجال الكشى ، ص 18 .\r\n( 6 ) - لسان الميزان ، ج 1 ، ص 336 و براى آگاهى بيشتر درباره قلانسى ر . ك : رجال الحلى ، ص 207 ؛ رجال ابن داود ، ص 225 ؛ منتهى المقال ، ج 1 ، ص 131 .\r\n( 1 * ) - آرهن ، يا ارهنگ ، بخشى از توابع تخارستان بلخ است ( 3 ) . هم‌اكنون آن محل را حضرت امام مىگويند . آرهن در كرانهء آمو دريا واقع است . در گذشته ، اين بخش جزئى از بلخ بشمار مىرفته است .\r\n( 7 ) - دائرةالمعارف آريانا ، ج 1 ، ص 904 .\r\n","page_name":" 77 ","page_number":77},
  {"content":"\r\n\r\nسمعانى مىگويد : آرهنى ساكن بلخ بود و از پيشوايان علم و معرفت و از فقهاى بزرگ بشمار مىرفت . « 1 »\r\nدربارهء تاريخ تولّد يا وفات اين مرد بزرگ ، اطلاع چندانى در دست نيست .\r\n\r\n\r\n","description":"","footnote":"\r\n( 1 ) - الانساب ، سمعانى ، ج 1 ، ص 62 .\r\n( 3 ) - همان ، ج 1 ، ص 62 ؛ معجم البلدان ، ج 1 ، ص 71 .\r\n","page_name":" 78 ","page_number":78},
  {"content":"\r\n\r\n\r\nالف\r\n\r\n[ 5 
  ] ابدال بلخى\r\nابدال يكى از شعراى بلندآوازهء خاك ادب‌پرور بلخ بود . او در ابتدا مطيعى تخلّص مىكرد ، ولى در پايان عمر تخلّص ابدال را برگزيد . وى با محمّد خان شيبانى معاصر بود و در شعر و شاعرى مقامى ارجمند داشت . ابدال براى سير و سياحت زادگاهش را ترك گفت و به آذربايجان رفت . در آن سامان به دربار سلطان يعقوب تركمان بار يافت و مورد توجّه او قرار گرفت ؛ تا آنكه از نديمان سلطان يعقوب شد . ظرافت‌گويى او با سلطان در تاريخ ادب مشهور است . پس از وفات سلطان يعقوب ، ابدال عازم اصفهان شد و به منادمت شاه اسماعيل صفوى درآمد . او تا پايان عمر در اصفهان زيست . تاريخ ولادت و وفاتش معلوم نيست .\r\nاز آثار ابدال فقط ديوان او به‌جا مانده است . بديهه‌گويى ابدال در ادب فارسى زبانزد خاصّ و عام بوده است . چون ابدال طبعى هزّال داشت ، بيشتر اشعار او رنگ مطايبه دارد و بدين سبب كمتر در تذكرها درج شده است .\r\nاين ابيات از اوست :\r\n هرچند كه كار تو درين گنبد گردان * چون قد الف هيچ خم و پيچ ندارد\r\nامروز مكن تكيه برين حرف كه فردا * معلوم تو گردد كه الف هيچ ندارد\r\nدارد دنيا نه مقام من ثابت قدم است * من و آن دار كه دروازهء شهر عدم است \r\n\r\n","description":"","footnote":"","page_name":" 79 ","page_number":79},
  {"content":"\r\n\r\n اى ز تاب مى تو را هرگونه بر رخسار گل * سبزهء باغ جمالت اندك و بسيار گل . « * » \r\n\r\n[ 6 
  ] ابراهيم ادهم\r\nابو اسحاق ابراهيم بن ادهم بن منصور بن يزيد بن جابر ( يا عامر بن اسحاق ) تميمى عجلى ، عارف و زاهد معروف سدهء 2 ق / 8 م . در تذكره‌ها پدر او را از ملوك خراسان گفته‌اند و دربارهء علت و چگونگى پيوستن او به طريق زهد و تجرد داستانهاى مختلف نقل شده است . بنا بر يكى از اين روايات ابراهيم در قصر شاهى بر تخت خفته بود .\r\nنيمه‌شب سقف خانه جنبيد و آواز پاى كسى كه بر بام بود شنيده شد . ابراهيم پرسيد ، كيست ؟\r\nجواب آمد كه شتر گم كرده‌ام و گم‌شده خود را مىجويم . ابراهيم گفت اى نادان شتر بر بام مىجويى ؟ پاسخ آمد : پس تو بر تخت زرين و در جامهء اطلس چگونه خداى را مىجويى ؟ اين سخن موجب دگرگونى درونى او شد و وى زندگانى زاهدانه پيش گرفت .\r\nبنا بر روايت ديگر ، روزى به قصد شكار بيرون رفته بود ، در بيابان در پى صيدى اسب مىتاخت . ناگهان آوازى به گوشش رسيد كه آيا تو را براى اين كار آفريده‌اند و آيا بدين كار مأمور شده‌اى ؟ به اطراف خود نگريست و كسى را نديد . گمان برد كه شيطان با او سخن گفته است . بر او نفرين فرستاد و در پى صيد خود روان شد . بار ديگر همان آواز به گوشش رسيد . باز بر شيطان نفرين فرستاد و همچنان اسب مىتاخت تا بار سوم همان آواز را از كوههء زين اسب خود بشنيد اين‌بار حال او دگرگون شد . عنان بازكشيد و به‌سوى شهر روان شد . در راه بازگشت به شبانى از شبانان پدر خود رسيد . اسب و سلاح و جامهء خود را به او داد و پوستين و كلاه او را پوشيد و روى از دنيا برتافت و به زهد و تجرّد روى آورد . در روايت ديگرى آمده است كه روزى ابراهيم ادهم در قصر خود نشسته بود\r\n\r\n\r\n","description":"","footnote":"\r\n( * ) - دائرةالمعارف آريانا ، ج 3 ، ص 521 ؛ و نيز ر . ك : الذريعة ، ج 9 ، ب 1 ، صص 14 ؛ 90 ؛ صبح گلشن ، ص 314 .\r\n","page_name":" 80 ","page_number":80},
  {"content":"\r\n\r\nو اركان دولت نزد او ايستاده بودند . ناگاه مردى باهيبت از در درآمد و به‌سوى تخت ابراهيم پيش رفت . ابراهيم از او پرسيد كه كيستى و چه مىخواهى ؟ گفت آمده‌ام تا در اين رباط فرود آيم . ابراهيم گفت اين رباط نيست ، سراى من است . مرد پرسيد كه اين سراى پيش از تو از آن كه بود ؟ گفت از آن پدرم . پرسيد پيش از او از آن كه بود ؟ گفت از آن فلان كس . پرسيد پيش از او ؟ گفت از آن پدر فلان كس . پرسيد آنان همه كجا رفتند ؟ گفت همه مردند و رفتند . پرسيد : آيا چنين جايى كه در آن مىآيند و مىروند جز رباط است ؟ مرد بيگانه پس از اين سخن به شتاب از خانه بيرون رفت . ابراهيم در پى او دويد و از او پرسيد تو كيستى ؟ مرد گفت من خضرم و ناپديد شد . اين واقعه موجب انقطاع او از دنيا شد دربارهء ابتداى كار او داستانهاى ديگرى نيز نقل كرده‌اند كه همگى حكايت از آن دارد كه وى پيش از آنكه به طريق زهد و رياضت درآيد . از اميرزادگان بلخ بوده و پدر و يا جد مادرىاش ، طبق روايتى كه به ابن بطوطه رسيده در آن ناحيه جاه و مقامى داشته است .\r\nولى چنين به‌نظر مىرسد كه پدرش ادهم اهل علم و محدث بوده زيرا ابراهيم خود احاديثى از او نقل كرده است . بعضى از مستشرقان داستان آغاز كار او را متأثر از داستان زندگى بودا دانسته‌اند كه سلطنت و لذات دنيايى را ترك كرد و به تجرّد و زندگى زاهدانه روى آورد . گرچه اين‌گونه مشابهتها لزوما و هميشه برخاسته از تأثير و تأثر نيست و مىتواند « مشابهت نوعى » باشد ، چنان كه داستانهايى از اين‌گونه درباره ابو الفوارس شاه بن شجاع كرمانى ( صوفى سد 3 ق / 9 م ) و بعضى ملوك ديگر نيز گفته شده است .\r\nليكن در اين مورد خاص احتمال اينكه روايات بودايى با داستان ابراهيم ادهم درآميخته باشد ، بىوجه نيست ، زيرا بلخ در آن روزگار يكى از مراكز مهم تعليمات و تبليغات بودايى بوده و سرگذشت بودا چنان كه از روايات سغدى و تركى و فارسى و عربى داستان بلوهر و بوذاسف برمىآيد ، در شرق ايران و در ميان بوداييان ، مانويان و مسلمانان آن نواحى شهرت تمام داشته است . آنچه مؤيد اين احتمال است و تاكنون بدان توجه نشده ، يكى داستان ملاقات ابراهيم با پير خود در مكه است كه عطار و ديگران او را نقل كرده‌اند و آن نيز به داستان ملاقات بودا با پسرش راهولا بىشباهت نيست . ديگرى گفت‌وگوى او با ابليس است ( عطار ، 122 ) كه روبرو شدن بودا را با مارا به ياد مىآورد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنسب‌نامهء او در اكثر تذكره‌ها و منابع تاريخى به صورتى است كه در آغاز اين گفتار نقل شد ( با تفاوتهاى اندكى كه در نقل و كتابت روى داده است ) و غالبا او را از اعراب دانسته‌اند ، ولى اين احتمال نيز هست كه اجداد وى از موالى بوده و به بكر بن وائل منسوب بوده‌اند . ابو يوسف بسوى در كتاب المعرفة و التاريخ گفته است كه وى از اعرابى بوده كه به خراسان نزد ليث ( ظاهرا ليث بن نصر سيار ) رفته و در آنجا اقامت گزيده است . البتّه اين خبر را سند ديگرى تأييد نمىكند و بعيد نيست كه در نقل روايت خلط و اشتباهى روى داده باشد . ولادت او در بلخ بوده است ، ولى بعضى از مورخان نوشته‌اند كه هنگامى كه پدر و مادرش به حج رفته بودند ، ابراهيم در مكه تولد يافت . دربارهء علت خروج او از بلخ نيز روايات مختلف است . اغلب مورخان و تذكره‌نويسان نوشته‌اند كه وى در پى دگرگونى روحى و ترك اغراض دنيوى به عراق عرب و شام رفت تا زندگانى زاهدانه در پيش گيرد و رزق حلال از دسترنج خويش حاصل كند ، ولى طبق روايتى كه ابن عساكر نقل كرده است وى از ترس ابو مسلم از خراسان گريخت و به نواحى مرزى شام و روم ( ثغور ) رفت . بنا بر روايت ديگرى كه ابو نعيم اصفهانى آورده است ، عبد اللّه بن مبارك گفته است كه من و ابراهيم ادهم و گروهى ديگر در طلب علم از خراسان بيرون شديم . ابراهيم پس از خروج از بلخ به عراق عرب و از آنجا به حجاز و شام رفت و ساليان دراز در شهرهاى آن نواحى به سير آفاق و تزكيهء نفس مشغول بود و طبق روايات در جنگهاى مسلمانان با روم نيز شركت مىجست ، چنان كه گفته‌اند كه حتى در وقت مرگ خواسته بود كه تير و كمانش را به دستش بدهند .\r\nبه گفتهء فريد الدّين عطار ، ابراهيم ادهم پس از ترك بلخ به نيشابور رفت و در آنجا در غارى مسكن گزيد و مدت نه سال در آن غار به عبادت و رياضت مشغول شد ، ولى هنگامى كه مردمان از احوال او باخبر شدند ، آن محل را ترك كرد و به مكه روى نهاد .\r\nاين روايت پيش از عطار هم در خراسان معروف بوده و محمّد بن منوّر در اسرار التوحيد از رفتن ابو سعيد ابو الخير به آن ناحيه ( كه آن را « زندرزن » مىگويد ) براى زيارت غار و صومعهء ابراهيم ادهم ، و همراه شدن ابو على سينا با ابو سعيد سخن گفته است . سكنى گزيدن زاهدان و عابدان در غارها امرى معمول بوده است . و بعيد نيست كه ابراهيم ادهم\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nپيش از رفتن به عراق و حجاز و شام چندى در اين محل انزوا و تجرد اختيار كرده باشد .\r\nابراهيم ادهم در مكه با سفيان ثورى و فضيل بن عياض و ابو يوسف غسولى صحبت داشت . و گفته‌اند كه وى شاگرد ابو حنيفه بود . ابو حنيفه در حق او مىگفت كه « او به خدمت خداوند مشغول شد و ما به خدمت تنهاى خود » . بنا بر گفتهء اكثر مورخان وى در جنگ با روميان بيمار شد و درگذشت .\r\nوفات او را ابن عساكر از قول محمّد بن اسماعيل بخارى 161 ق / 778 م گفته و بستى ، سمعانى ذهبى ، ابن ملقّن ، ابن اثير و كتبى نيز همين سال را ذكر كرداند ، ولى ابو الفداء مزّى ، ابن كثير ابن عماد و ابن حجر مرگ او را در 162 ه . ق / 779 م دانسته‌اند . ابن عساكر نيز سال اخير را درست دانسته است . سال 140 كه ابن خلكان ذكر كرده و سالهاى 163 و 166 كه كسان ديگر گفته‌اند با ضبط اكثر تواريخ مغاير است . مدفن او را بعضى از مورخان بنا بر قول محمّد بن اسماعيل بخارى در سوقين از قلعه‌هاى روم دانسته و بعضى ديگر در شهر صور گفته‌اند . در بعضى از منابع آمده است كه وى « بر ساحل دريا » دفن شد بىآنكه ذكرى از نام محل دفن او باشد ، و از قول ابو سعيد بن يونس گفته‌اند كه ابراهيم ادهم براى زيارت رشيد بن سعد ( از تابعين ) به مصر رفت و در آنجا در 162 ق درگذشت . اين نظر اخير را مىتوان با گفتهء محمّد بن كناسه ( شاعر عصر عباسى ) خواهرزادهء ابراهيم ادهم مربوط دانست كه در قصيده‌اى در مدح خال خود به « جدث الغربى » يعنى گورستان ناحيهء « غربى » كه در شمال مصر و غرب دلتاى رود نيل واقع است ، اشاره مىكند . در سدهء 7 و 8 ق / 13 و 14 م مردمان شام و فلسطين مقبرهء ابراهيم ادهم را در شهر جبله مىدانستند و ابن بطوطه آرامگاه او را در اين شهر و نيز عبادتگاه او را در جبل لبنان زيارت كرده است . پيش از ابن بطوطه ، ابو الحسن هروى در كتاب الاشارات الى معرفة الزيارات قبر او را در جبله بر ساحل دريا گفته و در جاى ديگر از همين كتاب ، به قريهء كفربريك كه تربت لوط را نيز در آن مىدانستند ، اشاره كرده ، ولى گفته است كه درست همان جبله است . به گفتهء ابن بطوطه در شهر بلخ تا زمان او خانهء ابراهيم ادهم را مردمان مىشناخته‌اند و او خود به زيارت آن رفته است . اين اختلافات ظاهرا از همان اوائل پيدا شده و موجب گرديده است كه ابن جوزى به وجود دو ابراهيم\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nادهم قائل شود ، و در زمان فريد الدّين عطار به نوعى بوده است كه وى مىگويد : « نقل است كه چون عمرش به آخر رسيد ناپيدا شد ، چنان كه به تعيين ، خاك او پيدا نيست .\r\nبعضى گويند در بغداد است و بعضى گويند در شام است ، و بعضى گويند آنجاست كه شهرستان لوط پيغمبر ( ع ) به زمين فرو رفته است و او در آنجا گريخته است از خلق و هم آنجا وفات كرده است » .\r\nابراهيم ادهم را در شمار محدّثين نيز آورده‌اند و نسخه‌اى نيز از كتابى به نام جزء فيه مسند احاديث ابراهيم بن ادهم الزاهد در دار الكتب قاهره موجود است . ولى ظاهرا در اواخر عمر نقل و روايت حديث را رها كرد . از قول او آورده‌اند كه گفت : سه چيز مرا از اين كار بازداشت : يكى شكر نعمت ، ديگر استغفار از معصيت ، سديگر آماده شدن براى مرگ .\r\nدر بعضى از منابع متأخر شيعى آمده است كه ابراهيم ادهم در مكه به خدمت امام محمّد باقر ( ع ) رسيد و از بركات و انفاس او بهره گرفت و طبق رواياتى كه نقل كرده‌اند وى در كوفه ، هنگامى كه امام صادق ( ع ) از آن شهر عازم مدينه بود ، همراه با جمعى از علما به مشايعت آن حضرت رفت . ولادت ابراهيم ادهم را در حدود 100 ق / 718 م نوشته‌اند .\r\nخروج او از بلخ طبق اغلب روايات در روزگار جوانى بوده و اگر گريختن او از پيش ابو مسلم ، چنان‌كه قبلا اشاره شد ، درست باشد ، بايد در حدود 130 تا 132 ق از بلخ بيرون رفته باشد . به‌هرحال ارتباط او با امام باقر ( ع ) كه در 114 ق / 732 م وفات يافته دور از احتمال است ، هرچند كه نام او را در شمار راويان حديث از آن حضرت آورده‌اند .\r\nبااين‌همه دور نيست كه با امام صادق ( ع ) ملاقات كرده باشد . بودن او در كوفه و مكه و مدينه ، در زمان حيات امام صادق ( د . 148 ق / 765 م ) و مشابهت برخى از سخنان او با اقوالى كه از آن حضرت نقل شده ، انتساب او به قبيلهء بنى عجل كه به دوستى اهل بيت شهرت داشتند و نيز انتساب او به قبيلهء بكر بن وائل كه گروهى از آنان پيروان على ( ع ) بودند مىتواند از نوعى ارتباط يا ارادت او به خاندان نبوت حكايت كند ، ولى هيچ‌يك از اين اشارات دليل بر تشيع ابراهيم ادهم نيست ، و در كتبى كه قدما در رجال نوشته‌اند ، نام او در شمار پيروان ائمه اطهار نيامده است .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nشخصيت ابراهيم ادهم و احوال و اقوال او در تاريخ تصوف اسلامى و در نخستين مراحل شكل‌گيرى آن تأثير و اهميت بسيار داشته است . ابهامات و آشفتگىهايى كه در شرح احوال و ذكر وقايع زندگانى او ديده مىشود ، و نيز افسانه‌هايى كه دربارهء او ساخته شده ، همگى برخاسته از شهرت او و دليل بر تأثيرى است كه شخصيت و اقوال و رفتار او در افكار و اذهان مردم بر جاى گذارده است . سلسله چشتيه شجرهء طريقت خود را از طريق شيخ ابو اسحاق چشتى ( معروف به شامى ) به سلسلهء ادهميه و ابراهيم ادهم مىرسانند و سلاطين فاروقيهء دكن با جعل نسب‌نامه‌اى نسل خود را از طريق او ( ؟ ! ) به عمر بن خطاب مىپيوستند . در ادبيات عرفانى ، ابراهيم ادهم يكى از برترين نمونه‌هاى زهد و ترك و تجرّد بشمار رفته است . ابو حنيفه او را « سيدنا » خطاب مىكرد ، و جنيد او را « مفاتيح العلوم » لقب داده است .\r\nاهميت ابراهيم ادهم در تاريخ تصوف اسلامى بيشتر از جهت سهمى است كه وى در تحول زهد و تقوى و عبادت اوليهء اسلامى و رياضات و مجاهدات و افكار صوفيانه دوره‌هاى بعد داشته است . وى برجسته‌ترين نمايندهء اين جريان بوده و پيش از او حسن بصرى ، سفيان ثورى ، و بعد از او كسانى چون شاگردش شقيق بلخى و رابعه عدويه در ظهور و تكامل آن سهم اساسى داشته‌اند . مقدمات و مراحل اوليهء بسيارى از اصول نظرى و قواعد اخلاقى و عملى عرفان اسلامى را كه از سده‌هاى 3 و 4 ق / 9 و 10 م به بعد به عنوان مبانى و شرايط سير و سلوك و منازل و مراحل طريقت شناخته شد ، در اعمال و اقوال منسوب به او مىتوان يافت . بسيارى از معانى و مفاهيم رايج در ميان متصوفه ، چون خوف و رجا ، صبر و رضا ، توبه و زهد ، اخلاص و شكر و توكّل ، عزلت و خلوت ، فقر و غنا ، قرب و محبت و آداب مربوط به صحبت و خدمت و معيشت ، پيش از آنكه در كتب و رسالاتى كه كسانى چون محاسبى ، سرّاج ، كلاباذى و قشيرى نوشته‌اند ، تعريف و تبيين شود و به عنوان معاملات و مكاسب و به صورت مقامات و احوال تنظيم و ترتيب يابد ، در رواياتى كه ابو نعيم اصفهانى و مؤلفان و تذكره‌نويسان ديگر درباره او نقل كرده‌اند ، به تعابير مختلف و غالبا در ضمن بيان موارد و مواقع آنها ، به روشنى ديده مىشود .\r\nمخالفت او با نفس پرهيزش از شهرت و گريزان بودنش از اقبال مردم گاهى رفتار و اعمال ملامتيه را به ياد مىآورد و روش وى در ايثار و انفاق در حق اصحاب و همراهان\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nخود به روش و سيرت جوانمردان بىشباهت نيست . بر خلاف فقيران بودايى و راهبان مسيحى كه از كار و كوشش براى امرار معاش پرهيز داشتند ، وى خواستار رزق حلال از دسترنج خود بود و براى اين مقصود در كشتزارها كار مىكرد ، به باغبانى و نگهبانى مزارع مىپرداخت و در جنگهاى مسلمانان با امپراتورى بيزانس شركت مىكرد . گرچه خود در آغاز جوانى تأهل اختيار كرده و داراى فرزند شده بود ، ولى تحمل بار تأهل را مانع سير و سلوك مىدانست و مىگفت فقيرى كه زن بگيرد ، چون كسى است كه در كشتى نشيند و چون فرزند آورد چنان است كه غرق شود .\r\nوى در برابر صاحبان مقام و قدرت بىباك و گستاخ بود و با لحن تند و انتقادآميز آنان را از دنياپرستى و دين‌فروشى برحذر مىداشت . در اقوال منسوب به او سخنان شطح‌آميز ، از آن‌گونه كه با بايزيد بسطامى و حلاج نسبت داده‌اند ، ديده نمىشود و از فنا و بقا ، توحيد شهودى و وجودى ، محو و اثبات صحو و سكر ، غيبت و حضور موضوعات ديگرى كه در آثار عرفان بعد از او آمده و مبانى نظرى عرفان اسلامى را تشكيل داده است ، نشان روشنى نيست . راه و روش او در تصوف ، زهد و عبادت ، رياضت و مجاهدت ، ذم دنيا و گريز از خواسته‌هاى دنيوى است ، و پرهيز از هر چيز كه انسان را از ياد خدا و عبادت او دور كند ، محور و مركز اقوال و افكار اوست . از همين جهت شخصيت او در تكامل اصول اخلاقى و تحكيم آداب و ضوابط سلوك صوفيان بسيار مؤثر بوده است . « 1 »\r\n\r\n[ 7 
  ] ابراهيم بن احمد بن ابراهيم بن احمد بن داود بلخى مستملى\r\nابو اسحاق حافظ ابراهيم بن احمد مستملى از مشاهير علما و محدّثان بلخ بشمار مىرفت . او به احوال علما و محدّثان و مشايخ آن ديار عالم بود و دو كتاب گران‌بها در اين\r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 2 ، صص 403 - 407 ، مقالهء فتح اللّه مجتبائى ، با تلخيص و حذف منابع .\r\n","page_name":" 86 ","page_number":86},
  {"content":"\r\n\r\nباره نوشت . « 1 »\r\nاين مرد بزرگ در بلخ تولّد يافت و تا آخر عمر در همين شهر زندگى كرد و سرانجام در سال 376 ه . ق . درگذشت و در زادگاهش به خاك سپرده شد . « 2 »\r\nمستملى ، از راويان برجستهء روزگار خود بود . محدّثانى مانند : ابو ذر عبد بن احمد در مكه ، عبد الرحمن بن عبد اللّه بن خالد همدانى مقيم اندلس و حافظ احمد بن محمّد بن عباس بلخى رواياتى را از طريق او نقل كرده‌اند . « 3 »\r\nامام بخارى در سال 314 ه . ق . در كتاب صحيح خود رواياتى را از ابراهيم مستملى به اسناد فربرى و ابو عبد اللّه محمّد بن احمد بن محمّد غنجار حافظ نقل كرده است . « 4 »\r\nابو ذر عبد بن احمد هروى مىگويد : ابو اسحاق مستملى از ثقات و مورد احترام علماى بلخ بود . « 5 »\r\nصفى الدّين واعظ بلخى مىگويد : مستملى را در قبرستان سرتل دفن كرده‌اند . من هروقت كه از دروازهء تل خارج مىشدم و چشمم به قبر ابو اسحاق مستملى مىافتاد ، برايش طلب آمرزش مىكردم .\r\nابو اسحاق مستملى خود قبرش را در كنار گورستان تل آماده كرد . از وى پرسيدند چرا قبرت را در گوشه‌اى از قبرستان اختيار كرده‌اى ؟ گفت : براى اينكه اگر مؤمنان به زيارت من آمدند ، پا بر خاك ديگر مؤمنان نگذارند . « 6 »\r\nسمعانى مىگويد : ابو بكر عبد اللّه بن محمّد بن على طرخانى حافظ از شاگردان ابو اسحاق مستملى بشمار مىرفت و مستملى روايات فراوانى را بر او املا كرده است . « 7 »\r\nمستملى اين دعا را بسيار مىخواند : اللّهم اجعل لنا شفيعا بمنّك و فضلك . « 8 »\r\nابو اسحاق ابراهيم مستملى روايتى را به اسناد عبد اللّه بن عباس از رسول خدا ( ص )\r\n\r\n\r\n","description":"","footnote":"\r\n( 1 ) - الانساب ، سمعانى ، ج 12 ، ص 44 ؛ طبقات الصّوفية ، ص 61 ؛ النجوم الزاهرة ، ج 4 ، ص 150 .\r\n( 2 ) - سير اعلام النبلاء ، ج 16 ، ص 492 ؛ تاريخ الاسلام ذهبى ، حوادث سالهاى 351 تا 380 ، ص 589 .\r\n( 3 ) - سير اعلام النبلا ، ج 16 ، ص 492 ؛ شذرات الذهب ، ج 4 ، ص 404 .\r\n( 4 ) - الانساب ، سمعانى ، ج 12 ، ص 244 .\r\n( 5 ) - تاريخ الاسلام ذهبى ، حوادث سالهاى 351 تا 380 ، ، ص 589 ؛ سير اعلام النبلاء ، ج 16 ، ص 492 .\r\n( 6 ) - فضائل بلخ ، ص 317 .\r\n( 7 ) - الانساب ، سمعانى ، ج 12 ، ص 244 ؛ طبقات الصوفيه ، ص 61 .\r\n( 8 ) - فضائل بلخ ، ص 317 .\r\n","page_name":" 87 ","page_number":87},
  {"content":"\r\n\r\nنقل كرده است :\r\n« على جان تو سرور دنيا و آخرت هستى و آنان كه تو را دوست دارند ، مرا دوست داشته‌اند و هركسى كه تو را دشمن بدارد ، مرا دشمن داشته است . اى على دوستدار تو دوستدار خداست و دشمن تو مبغوض پروردگار است . پس واى به حال كسانى كه بعد از من با تو دشمنى كنند . » « 1 »\r\nمورخان تأليفات زيادى را به او نسبت داده‌اند . از آثار به‌جا مانده از او مىتوان اين دو كتاب را نام برد : 1 - طبقات اهل بلخ ؛ 2 - معجم الشيوخ . اين كتاب در كتاب فضائل بلخ به نام معجم الكبير آمده است كه در شرح حال علماى بلخ به حروف معجم در چهارده دفتر تأليف شده است . « 2 »\r\nاين كتاب در سال 610 ه . ق . در اختيار صفى الدّين ابو بكر واعظ بلخى بوده است ، وى از اين كتاب ، مطالب زيادى دربارهء تاريخ بلخ برگرفته است . همچنين اين كتاب را مؤلّفان بعد از واعظ بلخى مىشناخته‌اند و در اختيار داشته و از آن بهره‌ها برده‌اند . « 3 »\r\nصفى الدّين ابو بكر واعظ بلخى مىگويد : كتاب طبقات اهل بلخ در ميان علماى حديث مشهور بوده و از آن استفاده مىكرده‌اند . « 4 »\r\n\r\n[ 8 
  ] ابراهيم بن احمد بن على بن محمّد بن ابراهيم فراء بلخى\r\nابو سهل ابراهيم فراء بلخى ، از مشاهير علما و فضلاى بلخ بود . او براى كسب دانش و گردآورى احاديث و روايات به مراكز علمى آن روز جهان اسلام ، مانند : عراق ، حجاز ،\r\n\r\n\r\n","description":"","footnote":"\r\n( 1 ) - فضائل بلخ ، ص 318 ؛ نور الابصار ، ص 90 ؛ تاريخ بغداد ، ج 4 ، ص 327 .\r\n( 2 ) - فضائل بلخ ، ص 29 .\r\n( 3 ) - فضائل بلخ ، ص 30 .\r\n( 4 ) - فضائل بلخ ، ص 30 ؛ نيز براى اطلاع بيشتر ر . ك : هداية العارفين ، ج 1 ، ص 6 ؛ معجم المؤلفين ، ج 1 ، ص 3 ؛ معجم المصنّفين ، ج 3 ، ص 39 ؛ العبر ، ج 3 ، ص 1 ؛ نزهة رياض الاجازة ، ص 28 ؛ تهذيب التهذيب ، ج 6 ، ص 457 ؛ مرآة الجنان ، ج 2 ، ص 305 ؛ الاعلان بالتوبيخ لمن ذم التاريخ ، ص 124 ؛ الاصابه ، ج 3 ، ص 252 .\r\n","page_name":" 88 ","page_number":88},
  {"content":"\r\n\r\nشام و ماوراءالنهر سفر كرد . در شاش ( چاچ ) به خدمت ابو جعفر محمّد بن حكم بن على الحجبى رسيد و از او كسب فيض نمود . در بخارا از ابو اسحاق ابراهيم بن محمّد رازى استفاده كرد . در بغداد از ابو الحسين على بن محمّد بن شران سكرى ، ابو الحسن محمّد بن احمد بن زرقويه بزاز ، ابو الحسن احمد بن محمّد بن صلت بن محبر و نيز در بصره از ابو عمر قاسم بن جعفر هاشمى بهره برد . او در كوفه منصب قضاوت داشت و از استاد گران‌قدر ابو عبد اللّه محمّد بن عبد اللّه جعفى استفاده كرد . او همچنين در سامرا به خدمت ابو الحسن على بن احمد بن رفاء سامرى و در دمشق به حضور ابو الحسن على بن داود مقرى رسيد و از آنان كسب دانش نمود . وى از دوستان احمد بن سليمان بن حذام بود . احمد بن سليمان گفت : بخشى در كتاب معجم الشيوخ ، از ابو اسحاق فراء بلخى نقل مىكند : من در كشّانيه خدمت ابو على حاجبى رسيدم و از او استفاده نمودم ابو الحسن بن فراس نفاته گفت : فراء از جمله بزرگان واسط ، بصره و شام بشمار مىرفت . او مردى حافظ قابل اعتماد و ثقه بود . تأليفاتى از او در بلخ به‌جا مانده است .\r\n\r\n[ 9 
  ] ابراهيم بن ايّوب جوزجانى\r\nابراهيم بن ايّوب جوزجانى ، از محدّثان برجستهء عصر خود بود . بااين‌حال ، علما دربارهء اقوالش اختلاف‌نظر دارند ؛ برخى مانند ابو العرب در كتاب الضعفاء از قول ابو طاهر احمد بن محمّد بن عثمان مقدّسى چنين مىگويد : ابراهيم بن ايّوب جوزجانى ضعيف است .\r\nابو العرب مىگويد : ابو طاهر از حديث‌شناسان و نقادان روايات در مصر است وى مىافزايد : من در كتاب ابن ابى حاتم ديدم نضر بن هشام اصفهانى و عبد الرزاق بن بكر اصفهانى از ابراهيم جوزجانى روايت نقل كرده‌اند .\r\nمؤلّف كتاب الحافل ، او را مجهول مىداند . بعضى را عقيده بر آن است كه جوزجانى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاز سفيان ثورى بدون واسطه روايت دارد ؛ امّا بايد دانست كه اگر جوزجانى از سفيان ثورى روايتى هم داشته باشد آنها را با واسطه نقل كرده است . ابو نعيم در كتاب تاريخ خود مىنويسد : ابراهيم بن ايّوب جوزجانى مردى زاهد و عابد بود و كسى سراغ ندارد كه او در مدّت چهل سال شبها به رختخواب رفته باشد و هميشه در حال نماز بوده است .\r\nوى موى سر و محاسنش را خضاب مىكرد و عقيده داشت كه به سنّت پيامبر ( ص ) عمل مىكند . « 1 »\r\n\r\n[ 10 
  ] ابراهيم بن حسين بن زريق بلخى\r\nابو اسحاق ابراهيم بن حسين بلخى به ابن اختى معروف است . وى را به اين علّت ابن اختى مىخواندند كه خواهرزاده محدّث مشهور محمّد بن مخلد دورى بلخى بود . او رواياتش را از طريق ربيع بن ثعلب و ديگران نقل كرده است . ابو الحسن محمّد بن عباس بن احمد بن محمّد بن فرات ، بنا بر نقل محمّد بن مخلد دورى بلخى ، ابو اسحاق ابراهيم بلخى در سال 299 ه . ق . درگذشته است . « 2 »\r\n\r\n[ 11 
  ] ابراهيم بن رجاء بن نوح بلخى\r\nابراهيم بلخى ، از فرزندان امّ البلاد بلخ بود و بنا به نوشتهء تاريخ بلخ ، از فقها و مفسران\r\n\r\n\r\n","description":"","footnote":"\r\n( 1 ) - لسان الميزان ، ج 1 ، ص 36 .\r\n( 2 ) - تاريخ بغداد ، ج 6 ، ص 58 .\r\n","page_name":" 90 ","page_number":90},
  {"content":"\r\n\r\nمعروف بلخ بشمار مىرفت . او در علم نحو و ادبيات عرب تبحّر داشت و به‌علاوه از قريحهء شاعرى نيز برخوردار بود . وى در سال 256 ه . ق . وفات يافت . « 1 »\r\n\r\n[ 12 
  ] ابراهيم بن سليمان بلخى زيّات\r\nابو اسحاق ابراهيم بن سليمان بلخى معروف به زيّات در اصل از مردم بلخ ، ولى ساكن بصره بود . برخى از محققان مانند ابن حجر او را كوفى مىدانند . « 2 »\r\nابن سعد و ابن حبّان او را بلخى مىدانند . « 3 »\r\nدر هر صورت ، ابو اسحاق ابراهيم زيّات از محدّثان بلخ بشمار مىرود . وى رواياتى را از سفيان ثورى ، اسرائيل بن يونس ، بكر بن مختار ، على بن يونس بلخى و عبد الحكيم - كه از شاگردان انس بن مالك است - نقل كرده است .\r\nهمچنين محدّثانى چون : حمدان بن ذى النون بلخى ، محمّد بن أسلم طوسى و محمّد بن أشرس رواياتى را از طريق او نقل كرده‌اند . « 4 »\r\nدربارهء شخصيّت ابو اسحاق ابراهيم زيّات اختلاف‌نظر وجود دارد . بعضى از علما او را ثقه و مستقيم الحديث مىدانند ؛ به اين معنى كه زيّات از تابعين روايت كرده است . امّا برخى ديگر عقيده دارند كه زيّات از تابعين روايت مستقيم ندارد و اگر هم داشته باشد از اتباع تابعين است . « 5 »\r\nسرانجام عده‌اى مىگويند : زيّات از سفيان ثورى و انس بن مالك روايت ندارد ؛ از اين\r\n\r\n\r\n","description":"","footnote":"\r\n( 1 ) - دائرةالمعارف آريانا ، ج 1 ، ص 699 .\r\n( 2 ) - لسان الميزان ، ج 1 ، ص 65 .\r\n( 3 ) - الطبقات الكبرى ، ج 7 ، ص 379 ؛ الثقات ، ج 8 ، ص 67 .\r\n( 4 ) - تاريخ الاسلام ، ذهبى ، حوادث سالهاى 201 تا 210 ، ص 40 ؛ الارشاد ، ص 68 .\r\n( 5 ) - الثقات ، ج 8 ، ص 68 .\r\n","page_name":" 91 ","page_number":91},
  {"content":"\r\n\r\nرو ، روايات او ضعيف و نامعتبر است . « 1 »\r\nابن عدى در الكامل مىنويسد : رواياتى را كه ديگران از طريق ثورى نقل كرده‌اند ، او به خود نسبت داده است . وى همچنين مىگويد : روايات ابراهيم زيات قابل انكار نيست ، زيرا در سند آنها نافع واقع شده است . « 2 »\r\nابن سعد ، او را مرجئى مذهب دانسته و به همين علت قول او را ساقط مىداند . « 3 »\r\nابو اسحاق ابراهيم بن سليمان زيّات در بين سالهاى 201 تا 210 ه . ق . وفات يافته است . بيش از اين دربارهء زندگى او اطلاعى در دست نيست .\r\n\r\n[ 13 
  ] ابراهيم بن سيّار بلخى نظّام « 4 »\r\nابو اسحاق ابراهيم بن سيّار بلخى ، معروف به نظّام از علماى برجستهء بلخ و ساكن بصره بود . مورّخان و رجال‌شناسان در مورد شخصيّت نظّام و محل تولّد او اختلاف‌نظر دارند . عده‌اى مانند ابن خلّكان زادگاهش را بلخ و تبار او را بلخى مىدانند و عقيده دارند وى در دوران حكومت عبّاسيان به اسارت رفته است . برخى ديگر محل تولّد وى را بصره و او را از اعراب آن ناحيه بشمار آورده‌اند . ابن خلّكان و صفدى مىنويسند : « نظّام از پيشوايان معتزله مىباشد . فرقه‌اى معروف به نظّاميّه از پيروان اويند » . « 5 »\r\nنظّام در اوان جوانى با بت‌پرستان رفت و آمد داشت ، ولى بعد به خدمت متكلّمانى\r\n\r\n\r\n","description":"","footnote":"\r\n( 1 ) - الكامل فى ضعفاء الرجال ، ج 1 ، ص 265 .\r\n( 2 ) - الكامل فى ضعفاء الرجال ، ج 1 ، ص 266 .\r\n( 3 ) - الطبقات الكبرى ، ج 7 ، ص 379 ؛ براى آگاهى بيشتر الإرشاد ، ص 359 ؛ تاريخ نيشابور ، ص 15 ؛ الكنى و الاسماء ، ج 1 ، ص 99 ؛ المغنى فى الضعفاء ، ج 1 ، ص 16 ؛ الضعفاء و المتروكين ، ج 1 ، ص 34 .\r\n( 4 ) - در وجه تسميهء نظّام دو نظر وجود دارد : 1 - سخنان او در نظم و نثر از آرايش خوبى برخوردار بوده ؛ بدين سبب او را نظّام خوانده‌اند . 2 - وى در بازار بصره دكان كفّاشى داشت و به ينظم الخرز معروف شد .\r\n( 5 ) - وفيات الأعيان ، ج 3 ، ص 471 ؛ الوافى بالوفيات ، ج 6 ، صص 14 - 15 ؛ الفرق بين الفرق ، ص 131 .\r\n","page_name":" 92 ","page_number":92},
  {"content":"\r\n\r\nچون هشام بن حكم شاگرد امام صادق ( ع ) رسيد ، علم فلسفه و كلام را از او فراگرفت و در اين علم صاحب‌نظر شد . « 1 » صفدى و قاضى عبد الجبّار مىگويند : « نظّام تمايل به مذهب تشيّع داشته » . « 2 »\r\nمقريزى در الخطط ، صفدى ، در الوافى بالوفيات و شيخ عبّاس قمى در سفينة البحار مىنويسند : نظّام عقيده داشت با تصريح پيامبر ( ص ) به خلافت على ( ع ) ، همهء صحابه او را تصديق كردند ، مگر عمر بن خطاب كه به خاطر خلافت ابو بكر او را تصديق نكرد و در روز بيعت با ابو بكر ، عمر ، فاطمه دختر پيامبر ( ص ) را كتك زد تا فرزندش محسن سقط شد . نظّام مىگفت : در شرع اسلام اجماع و قياس حجت نيست ، و تنها قول امام معصوم ( ع ) حجت است . نظّام ، به روش حكومت عمر بن خطاب ايراد مىگرفت و مىگفت : عمر ، اهل بيت را از ميراث رسول خدا ( ص ) منع و به صلح‌نامهء حديبيّه شك كرد . در روز رحلت رسول خدا ( ص ) در مرگ آن حضرت ترديد كرد و گفت : پيامبر نمرده است . او در شب عقبه قصد داشت كه شتر پيامبر ( ص ) را رم دهد .\r\nعمر ، نماز تراويح را ابداع كرد درحالىكه خواندن اين نماز جائز نيست . او دو متعه را حرام كرد . درحالىكه در زمان رسول خدا ( ص ) حلال بود :\r\n1 - متعة النّساء ؛ 2 - متعة الحج ، و ديگر ازدواج غير عرب را با زنان عرب منع كرد و حرام دانست .\r\nنظّام ، عثمان بن عفّان خليفه سوم را نيز مورد ملامت قرار داده مىگويد : عثمان ، وليد بن عقبه را به حكومت كوفه منصوب كرد . اين حاكم اسلام شراب خورد و در حال مستى با مردم نماز خواند . نظّام مىگفت : عثمان ، چهل هزار دينار از بيت المال را به سعيد بن عاص داد تا او ازدواج كند . « 3 »\r\nقاضى عبد الجبار گفت : نظّام مىگويد : عمر ، خانه‌اى را به آتش كشيد كه در آن خانه\r\n\r\n\r\n","description":"","footnote":"\r\n( 1 ) - همان ، ص 131 .\r\n( 2 ) - الوافى بالوفيات ، ج 6 ، ص 17 ؛ فرق الطبقات المعتزله ، ج 1 ، ص 198 .\r\n( 3 ) - الخطط المقريزية ، ج 2 ، ص 346 ؛ الوافى بالوفيات ، ج 6 ، ص 17 ؛ فرق الطبقات المعتزله ، ج 2 ، ص 199 ؛ سفينه البحار ، ج 8 ، ص 279 .\r\n","page_name":" 93 ","page_number":93},
  {"content":"\r\n\r\nجز على ، فاطمه ، حسن و حسين ( ع ) كسى ديگر نبود . « 1 »\r\nقاضى عبد الجبار مىنويسد : نظّام گفت : عثمان ، نصر بن حجاج صحابهء رسول خدا را از مدينه به بصره و ابو ذر را به ربذه تبعيد كرد . درحالىكه ابو ذر يار درستكار و دوست پيامبر ( ص ) بود . حكيم بن اميه تبعيدى رسول خدا را به مدينه بازگردانيد . عبد اللّه بن مسعود را به خاطر نقل روايت السّعيد من سعد فى بطن امّه و الشّقى من شقى فى بطن أمّه ، كتك زد و به اين صحابى بىاحترامى كرد . « 2 » لذا ، اكثر علماى عامّه با نظّام به مخالفت برخاستند و افرادى نظير جبائى ، اسكافى ، جعفر بن حرب ، ابو الحسن اشعرى ، قاضى ابو بكر محمّد بن ابو طيب اشعرى و دايىاش ابو هذيل كتب و رسايلى در ردّ عقايد و افكار نظّام تأليف كردند . ابن حجر ، او را به زندقه متهم كرده ، مىگويد : « نظّام ، اجماع امت را خطا مىدانست » . « 3 »\r\nگروهى از علماى اسلام نظّام را بسيار ستوده‌اند و برخى او را نكوهش كرده‌اند . احمد امين ، در ضحى الاسلام مىنويسد : « كان النظّام آية في النبوغ ، حدّ ذهن ، و صفاء قريحة ، و استقلال فى التفكر ، و وسعة اطلاع ، و غوص على المعانى الدقيقة ، و صياغة لها فى احسن لفظ و اجمل بيان » . « 4 »\r\nخطيب بغدادى مىنويسد : « نظّام ، يكى از تك‌سواران ميدان فلسفه و كلام بود . وى در اين فن تأليفاتى دارد » . « 5 »\r\nزركلى در أعلام به نقل از جاحظ مىنويسد : « در طى هزار سال مردى مانند نظّام كه در علم كلام و كتب مربوط به آن ، اين‌گونه مهارت داشته باشد ديده نشده است » . « 6 »\r\nابن المرتضى در طبقات المعتزله مىنويسد : « جاحظ گفت : من احدى را در علم كلام و فقه داناتر از نظّام نديدم . » « 7 » همو در جاى ديگر مىگويد : « نظّام مرد مؤمن و پاك‌دامنى\r\n\r\n\r\n","description":"","footnote":"\r\n( 1 ) - فرق الطبقات المعتزله ، ج 2 ، ص 199 .\r\n( 2 ) - همان .\r\n( 3 ) - لسان الميزان ، ج 1 ، ص 67 .\r\n( 4 ) - ضحى الاسلام ، ج 3 ، ص 106 .\r\n( 5 ) - تاريخ بغداد ، ج 6 ، ص 97 .\r\n( 6 ) - الاعلام ، ج 1 ، ص 43 .\r\n( 7 ) - طبقات المعتزله ، ص 52 .\r\n","page_name":" 94 ","page_number":94},
  {"content":"\r\n\r\nبود » . « 1 » قاضى عبد الجبّار مىگويد : « نظّام از پاكان فرقه معتزله بود و مورد تهمت اصحاب حديث واقع شد » . « 2 »\r\nاستاد شهيد آية اللّه مطهّرى مىنويسد : « آراى ابو اسحاق نظّام بلخى در علم كلام و احيانا در فلسفه معروف است » . « 3 »\r\nدكتر صادق گوهرين مىگويد : « نظّام بلخى پايه‌گذار علم كلام بود . وى معتقد است كه عدهء زيادى از علماى اسلام از آراى كلامى او پيروى كرده‌اند . « 4 »\r\nابو الفتح كراچكى ، در كنز الفوائد مىنويسد : « نظّام جهت اثبات صانع به ادلّهء تضاد و تباين استدلال كرده است . « 5 »\r\nابن خلكان مىگويد : « نظّام بلخى يكى از ستارگان آسمان دانش بود » . « 6 » ابن حجر در لسان الميزان مىنويسد : « نظّام عقيده داشت كه عمومى بودن رسالت پيامبران اختصاص به پيامبر اسلام ( ص ) ندارد ، بلكه تمام پيامبران الهى به‌سوى تمام انسانها فرستاده شده‌اند و مردم معجزات پيامبران را به تمام آفاق مىرسانند . آنها از اين طريق ، پيامبران را تصديق و متابعت مىكنند » . « 7 »\r\nجاحظ در كتاب الحيوان مىنويسد : « ابو اسحاق نظّام در علوم رياضى و كلام و موسيقى صاحب‌نظر بود » . « 8 »\r\nاحمد امين در ضحى الاسلام مىنويسد : « نظّام در دفاع از اسلام همّت گماشت و كتب و مقالاتى را در ردّ ملحدان نوشت » . « 9 »\r\nسيد مرتضى علم الهدى ، در امالى از نظّام دفاع كرده مىگويد : « در ميان ابيات نظّام\r\n\r\n\r\n","description":"","footnote":"\r\n( 1 ) - همان ، ص 94 .\r\n( 2 ) - فرق الطبقات المعتزله ، ج 1 ، ص 59 .\r\n( 3 ) - خدمات متقابل اسلام و ايران ، ص 705 .\r\n( 4 ) - حجة حق ابو على سينا ، ص 240 .\r\n( 5 ) - كنز الفوائد ، ص 86 .\r\n( 6 ) - وفيات الاعيان ، ج 4 ، ص 275 ، ج 1 ، ص 203 .\r\n( 7 ) - لسان الميزان ، ج 1 ، ص 67 .\r\n( 8 ) - الحيوان ، ج 3 ، ص 100 .\r\n( 9 ) - ضحى الاسلام ، ج 3 ، ص 121 .\r\n","page_name":" 95 ","page_number":95},
  {"content":"\r\n\r\nابيات خوبى وجود دارد » . « 1 »\r\nسيد مرتضى در جاى ديگر مىگويد : « ابيات نظّام بسيار به ابيات ابو العتاهيه شباهت دارد . گاهى انسان دچار خطا و ترديد مىشود كه اين بيت از آن كدام يك از اين دو شخصيت است » . « 2 »\r\nابن اثير و صفدى نظّام را متهم به شراب‌خوارى مىكنند و مىگويند كه نظّام در حال مستى جان داد . « 3 »\r\nابن أبى الحديد مىگويد : « نظّام و برخى ديگر از علماى اسلام ابو بكر را از على برتر مىدانند » . « 4 »\r\nشهرستانى در الملل و النّحل مىنويسد : « نظّام براثر مطالعات كتب فلاسفه ، آراى فلاسفه را با آراى حكماى معتزله درآميخت و مكتب نظّاميّه را به وجود آورد . وى با معتزليان در چند مسأله اختلاف‌نظر دارد » . « 5 »\r\nابى ماكولا در الاكمال مىنويسد : « ابو اسحاق نظّام ، مردى متكلم بود و اشعار نيكو و روان مىسرود » . « 6 »\r\nابو اسحاق حصيرى قيروانى ، در زهر الآداب مىنويسد : « نظّام مىگفت : سرمايه و پول لئيم است و هر لحظه رنگ عوض مىكند و لذا در دست لئيمان بيشتر از اهل كرامت است » . « 7 »\r\nابو الحسن اشعرى در مقالات مىنويسد : « نظّام مىگويد : خداوند هميشه بينا و شنواست » . « 8 »\r\nابن عبد ربه در العقد الفريد و احمد امين در ضحى الاسلام نقل كرده‌اند : عبد الملك بن\r\n\r\n\r\n","description":"","footnote":"\r\n( 1 ) - امالى المرتضى ، ج 1 ، ص 132 .\r\n( 2 ) - همان .\r\n( 3 ) - الوافى بالوفيات ، ج 6 ، ص 18 ؛ الباب فى تهذيب الانساب ، ج 3 ، ص 316 .\r\n( 4 ) - شرح نهج البلاغة ، ابن أبى الحديد ، ج 1 ، ص 5 .\r\n( 5 ) - ترجمهء الملل و النحل ، ج 1 ، ص 41 .\r\n( 6 ) - الاكمال ، ج 4 ، ص 431 .\r\n( 7 ) - زهر الآداب ، ج 2 ، ص 202 .\r\n( 8 ) - مقالات الاسلاميين ، صص 90 - 92 .\r\n","page_name":" 96 ","page_number":96},
  {"content":"\r\n\r\nمروان پس از تصدّى خلافت در مكه طى سخنانى گفت : من مانند خليفه مستضعف ( عثمان ) و خليفة المداهن ( معاويه ) و خليفة المأفون ( يزيد ) نيستم و با آنها فرق دارم .\r\nنظّام مىگويد : به خدا قسم اگر تو نسب از آن مستضعف و سبب از آن مداهن حيله‌گر نمىداشتى هرآينه فاصله‌اى بين تو و خلافت مانند ستاره عيّوق و كرهء زمين بود .\r\nبه خدا قسم تو شايستهء خلافت اسلام نبودى . براى اينكه نه سابقه‌اى در اسلام داشتى و نه قرابتى با رسول خدا ( ص ) . نه به دعوت شوراى امت اسلام به اين مقام رسيده‌اى و نه با وصيت و سفارش رسول خدا ( ص ) و نه از باب ارث و وراثت . بلكه تو نظير اسلافت ، اين خلافت اسلامى را غصب كرده‌اى . « 1 »\r\nقاضى عبد الجبار و ابن المرتضى نقل مىكنند : ابو اسحاق نظّام در هنگام مرگ با خود چنين مىگفت : بار خدايا تو مىدانى كه من در يارى توحيدت كوتاهى نكرده‌ام .\r\nخدايا تو گواهى كه من جز به راه و مكتب تو ، به راه و مكتب ديگرى اعتقاد ندارم . بار خدايا اگر تو به اعتقاد من آگاهى ، گناهانم را بيامرز و لحظات جان دادن را بر من آسان گردان . و آنگاه چند لحظه نگذشته بود كه جان سپرد . « 2 »\r\nدر مورد تاريخ وفات نظّام چهار نظر وجود دارد :\r\nجمال الدّين اتابكى ، تاريخ وفات او را در سال 220 ه . ق . مىداند . « 3 » صفدى ، وفات او را در سال 230 ه . ق . نوشته است . « 4 » خطيب بغدادى ، ابن حجر و احمد امين وفات او را در سال 221 ه . ق . مىدانند . « 5 »\r\nاشعرى در مقالات الاسلاميين و زركلى در الاعلام و ابن المرتضى در المقالات و الفرق تاريخ وفات نظام را سال 231 ه . ق . مىدانند . « 6 »\r\nابن نديم در الفهرست ، تأليفات نظّام را بدين‌گونه نام برده است : 1 - كتاب اثبات\r\n\r\n\r\n","description":"","footnote":"\r\n( 1 ) - العقد الفريد ، ج 4 ، ص 90 ؛ ضحى الاسلام ، ج 3 ، ص 108 .\r\n( 2 ) - طبقات المعتزله ، ص 52 ؛ فرق الطبقات المعتزله ، ج 1 ، ص 61 ؛ ضحى الاسلام ، ج 3 ، ص 120 .\r\n( 3 ) - النجوم الزاهرة ، ج 2 ، ص 234 .\r\n( 4 ) - الوافى بالوفيات ، ج 6 ، ص 18 .\r\n( 5 ) - ضحى الاسلام ، ج 1 ، ص 410 ؛ لسان الميزان ، ج 1 ، ص 67 ؛ تاريخ بغداد ، ج 6 ، ص 97 .\r\n( 6 ) - مقالات الاسلاميين ، ص 90 ؛ اعلام زركلى ، ج 1 ، ص 43 ؛ المقالات و الفرق ، ص 143 .\r\n","page_name":" 97 ","page_number":97},
  {"content":"\r\n\r\nالرّسل ؛ 2 - كتاب التوحيد ؛ 3 - كتاب الرّد على اصحاب الهيولى ؛ 4 - كتاب الرّد على الدّهرية ؛ 5 - كتاب الرّد على اصحاب الاثنين ؛ 6 - كتاب الرّد على اصناف الملحدين ؛ 7 - كتاب التعديل و التجويز ؛ 8 - كتاب المعرفه ؛ 9 - كتاب التقدير ؛ 10 - كتاب القدر ؛ 11 - كتاب فى المحال ؛ 12 - كتاب المخلوق على المجبرة ؛ 13 - كتاب فى العدل ؛ 14 - كتاب الشرك ؛ 15 - المسطيع ، 16 - كتاب التولد ؛ 17 - كتاب الوعيد ؛ 18 - الجوابات ؛ 19 - كتاب النكت ؛ 20 - كتاب الجزء ؛ 21 - كتاب المعانى على معمر ؛ 22 - كتاب الطفرة ؛ 23 - كتاب المكامنه ؛ 24 - كتاب المداخلة ؛ 25 - كتاب فى العالم الكبير ؛ 26 - كتاب العالم الصغير ؛ 27 - كتاب الحدث ؛ 28 - كتاب الانسان ، 29 - كتاب المنطق ؛ 30 - كتاب الحركات ؛ 31 - كتاب الجواهر و الأعراض ؛ 32 - كتاب العروس ؛ 33 - كتاب الأرزاق ؛ 34 - كتاب حركات اهل الجنة ؛ 35 - كتاب خلق الشىء ؛ 36 - كتاب الصفات ، 37 - كتاب فى القرآن ما هو ( القرآن ) ؛ 38 - كتاب الأفاعيل ؛ 39 - كتاب الرّد على المرجئة . « 1 »\r\nكحّاله در معجم المؤلفين از ديوان نظّام نام برده گفته است كه اين ديوان 50 ورق مىباشد . « 2 »\r\n\r\n[ 14 
  ] ابراهيم بن عثمان غزىّ\r\nيافعى در مرآة الجنان ، صفدى در الوافى بالوفيات ، ابو الفرج جوزى در المنتظم و ابو الفلاح عبد الحى بن عماد در شذرات الذهب مىنويسد : ابو اسحاق ابراهيم بن عثمان\r\n\r\n\r\n","description":"","footnote":"\r\n( 1 ) - الفهرست ابن نديم ، ص 205 .\r\n( 2 ) - معجم المؤلفين ، ج 1 ، ص 37 ؛ براى آگاهى بيشتر ر . ك : مجمع الآداب ، ج 2 ، ص 329 ، ج 4 ، 250 ، اخبار النساء ص 124 ؛ نثر النظم و حل العقد ، ص 153 ؛ دايرةالمعارف الاسلامية الكبرى ، ج 2 ص 133 ؛ الانتصار ، صص 21 ، 25 ، 27 ، 28 ، 29 ؛ مقالات الاسلاميين ، صص 90 ، 92 ، 97 ، 98 ، 118 و صفحات ديگر ؛ الحيوان ، ج 1 ، صص 92 ، 148 ، 163 ، 235 ، 281 ، 282 ، 342 ، 343 ، 356 و جلدها و صفحات ديگر . تاريخ التراث العربى ، ج 1 ، ب 4 ، ص 68 . براى آگاهى بيشتر ر . ك : مجمع الآداب ، ج 2 ، ص 329 ، ج 4 ، 250 .\r\n","page_name":" 98 ","page_number":98},
  {"content":"\r\n\r\nغزىّ در غزّة هاشم « 1 » از نواحى فلسطين به سال 441 ه . ق . تولد يافت . او در سال 481 ه . ق . براى كسب دانش وارد دمشق شد و به خدمت شيخ نصر مقدسى رسيد و از او كسب فيض كرد . آن‌گاه عازم بغداد شد و دو سال در مدرسهء نظاميّهء بغداد اقامت گزيد و از محضر استادان آن مدرسه بهره‌ها برد و در مدح آنان قصيده‌هايى سرود . همچنين غزىّ از مداحان آل بويه نيز بشمار مىرفت . پس از مدت كوتاهى به كرمان رفت و به خدمت ناصر الدّين مكرّم بن علاء وزير كرمان رسيد و در مدح او قصيده‌اى سرود ، سپس عازم خراسان شد و بسيارى از بزرگان خراسان را ستود . اشعار او در خراسان و كرمان انتشار يافت و تحولات فكرى به‌وجود آورد . سرانجام ، در بلخ سكنا اختيار كرد .\r\nغزىّ در سفرى از مرو به بلخ در بين راه به سال 524 ه . ق . درگذشت . جنازهء اين مرد فاضل را به بلخ انتقال دادند و در قلعهء بلخ دفن كردند . « 2 » صاحب منتظم ناصرى مىنويسد :\r\nغزىّ در قلعهء بلخ وفات كرد و در همان محل دفن شد .\r\nاز آثار وى ديوان شعرى به‌جا مانده است كه حاوى پنج هزار بيت مىباشد . از اين ديوان يك نسخه در كتابخانهء دار الكتب مصر ، در بخش كتب ادب به شمارهء 122 و نيز نسخهء ديگرى در كتابخانهء خديو مصر موجود است . « 3 »\r\nابن عماد در شذرات الذهب نقل كرده است : ابراهيم غزىّ به سنّ 83 سالگى در نواحى بلخ درگذشت . « 4 »\r\nابن خلكان ، ابن عماد و ابن جوزى مىنويسند : ابو اسحاق ابراهيم غزىّ در هنگام مرگ مىگفت : اميدوارم كه خداوند مرا به خاطر سه چيز ببخشد : 1 - من از سرزمين و زادگاه امام شافعى هستم ؛ 2 - بيش از هفتاد سال از زندگىام را در راه اسلام صرف\r\n\r\n\r\n","description":"","footnote":"\r\n( 1 ) - اين محل را بدان جهت غزّة هاشم مىخوانند كه قبر هاشم جدّ پيامبر خدا در آن محل است ؛ لذا بدين جهت به غزة هاشم بن عبد مناف شهرت يافت .\r\n( 2 ) - مرآة الجنان ، ج 3 ، ص 176 ؛ الوافى بالوفيات ، ج 6 ، ص 51 ؛ المنتظم ، ج 10 ، ص 238 ؛ شذرات الذهب ، ج 6 ، ص 112 .\r\n( 3 ) - الاعلام ، زركلى ، ج 1 ، ص 50 ؛ تاريخ الآداب اللغة العربية ، ج 3 ، ص 28 ؛ معجم المؤلفين ، ج 1 ، ص 57 .\r\n( 4 ) - شذرات الذهب ، ج 6 ، ص 112 .\r\n","page_name":" 99 ","page_number":99},
  {"content":"\r\n\r\nكرده‌ام ؛ 3 - در اين شهر غريبم و خداوند به غريبان رحم مىكند . « 1 »\r\nيافعى مىگويد : ابو اسحاق ابراهيم غزىّ شاعرى نيكوسخن بود . « 2 » مؤلف تاريخ آداب اللغة مىنويسد : غزىّ ، غياث الدّوله و ظهير الدّين از شاهزادگان آل بويه را مدح كرده است . « 3 »\r\nابيات ذيل از اوست :\r\n من آلة الدست لم يعط الوزير سوى * تحريك لحيته في حال إيماء\r\nفهو الوزير و لا أزر يشد به * مثل العروض لها بحر بلا ماء \r\nو منه :\r\n قالوا : هجرت الشعر ، قلت : ضرورة * باب الدواعي و البواعث مغلق\r\nخلت الديار فلا كريم يرتجى * منه النوال و لا مليح يعشق\r\nو من الرزية أنّه لا يشترى * و يخان فيه مع الكساد و يسرق\r\nأمط عن الدّرر الزّهر اليواقيتا * و اجعل لحجّ تلاقينا مواقيتا\r\nفتغرك اللؤلؤ المبيض لا الحجر ال * مسودّ لاثمه يطوي السّباريتا\r\nقابلت بالشّنب الأجفان مبتسما * فطاح عن ناظريك السحر منكوتا\r\nفكان فوك اليد البيضاء جاء بها * موسى و جفناك هاروتا و ماروتا\r\nجمعت ضدّين كان الجمع بينهما * لكلّ جمع من الألباب تشتيتا\r\nجسما من الماء مشروبا لأعيننا * يضمّ قلبا من الأحجار منحوتا\r\nو نشر ذكراك أذكى الطيب رائحة * و نور وجهك ردّ البدر مبهوتا \r\nو منه :\r\n يجمع جفنيك بين البرء و السّقم * لا تسفكي من جفوني بالفراق دمي\r\nإشارة منك تكفيني و أفصح ما * ردّ السلام غداه البين بالعنم\r\nقد يركب الأمل الماشي فيحمله * و يسمع الأسطر القاري بلا نغم \r\n\r\n\r\n","description":"","footnote":"\r\n( 1 ) - همان . ج 3 ، ص 68 ؛ المنتظم ، ج 10 ، ص 238 ؛ وفيات الأعيان ، ج 1 ، ص 57 .\r\n( 2 ) - مرات الجنان ، ج 3 ، ص 176 .\r\n( 3 ) - تاريخ آداب اللغة العربية ، ج 3 ، ص 28 ؛ مختصر تاريخ دمشق ، ج 2 ، ص 82 .\r\n","page_name":" 100 ","page_number":100},
  {"content":"\r\n\r\n تعليق قلبي بذاك القرط يؤلمه * فليشكر القرط تعليقا بلا ألم\r\nتضرّمت جمرة في ماء و جنتها * و الجمر في الماء خاب غير مضطرم\r\nو ما نسيت و لا أنسى تبسّمها * و ملبس الجوّ غفل غير ذي علم\r\nحتّى إذا طاح عنها المرط عن دهش * و انحلّ بالضمّ عقد السّلك في الظّلم\r\nتبسّمت فأضاء الجوّ فالتقطت * حبّات منتثر في ضوء منتظم \r\n\r\n[ 15 
  ] ابراهيم بن محمّد بن سريج فريابى\r\nابو اسحاق ابراهيم بن محمّد فريابى در روستاى فرياب ، از توابع بلخ ، متولّد شد و در آن محل نشو و نما يافت . در اوان جوانى به تحصيل علوم متداول عصر خويش روى آورد . پس از فراگيرى علم فقه و حديث ، بلخ را به قصد زيارت بيت اللّه الحرام و قدس شريف ترك كرد . پس از اداى فريضهء حج ، به بيت المقدس رفت و در آن شهر ساكن شد . « 1 »\r\nفريابى از مشاهير محدّثان بود ، ولى علماى حديث دربارهء روايات او اختلاف‌نظر دارند . عده‌اى از آنان مانند ابن حبّان و ابو حاتم رازى او را ثقه مىدانند . « 2 »\r\nبرخى ديگر ، نظير ابو الفتوح ازدى روايات او را رد كرده ، قول او را موثّق نمىدانند .\r\nابو اسحاق ابراهيم بن محمّد فريابى از محدّثانى روايت نقل كرده است كه برخى از آنان عبارتند از : ابراهيم بن أعين شيبانى ، آدم بن أبى إياس عسقلانى ، ايوب بن سويد رملى ، حسان بن عبد اللّه مصرى ، روّاد بن جرّاح عسقلانى ، زهير بن عبّاد الرّواسى ، سعيد بن دهشم ، سلم بن ميمون خوّاص ، سلام بن واقد مروزى ، شدّاد بن عبد الرحمن انصارى\r\n\r\n\r\n","description":"","footnote":"\r\n( 1 ) - الانساب ، سمعانى ، ج 10 ، ص 207 ؛ الجرح و التعديل ، ج 2 ، ص 131 .\r\n( 2 ) - الثقات ، ج 8 ، ص 77 ؛ الجرح و التعديل ، ج 2 ، ص 131 .\r\n","page_name":" 101 ","page_number":101},
  {"content":"\r\n\r\nو . . .\r\nبعضى از راويانى كه از ابو اسحاق ابراهيم بن محمّد فريابى رواياتى را نقل كرده‌اند ، عبارتند از : ابن ماجه ، ابو عبد الملك احمد بن ابراهيم بشرى ، احمد بن سيّار مروزى ، ابو بكر احمد بن عمرو بن ابو عاصم ، بقىّ بن مخلد اندلسى ، جعفر بن محمّد بن حسن فريابى ، خالد بن روح ثقفى ، زكريا بن يحيى بن يعقوب مقدسى ، صالح بن محمّد بغدادى حافظ ، عبدان اهوازى ، ابو زرعه عبيد اللّه بن عبد الكريم رازى و . . . « 1 »\r\n\r\n[ 16 
  ] ابراهيم بن محمّد بن شهاب بلخى\r\nابو طيب ابراهيم بلخى ، از مفاخر علماى بلخ بود . وى مقدّمات علوم را در محضر استادانى چون : ابو القاسم عبد اللّه بن احمد بن محمود كعبى بلخى ، محمّد بن عبد الوهاب منانى بلخى و ابو الحسين خيّاط بلخى فراگرفت . استادانش از سران علماى معتزله بودند ؛ لذا در پاورقى كتاب الفهرست ابن نديم ، او را از علماى معتزله به‌حساب آورده‌اند . تاريخ تولّدش معلوم نيست ، ولى به سال 350 ه . ق . در سنّ پيرى درگذشته است . اين مرد فاضل در بسيارى از علوم اسلامى صاحب‌نظر بود به‌ويژه از فقهاى عصر خود بشمار مىرفت . او در فقه تأليفاتى از خود به يادگار گذاشته است كه از جمله مىتوان به كتاب مجالس الفقهاء و مناظراتهم ، اشاره كرد . اين كتاب در چهارصد صفحه تأليف گرديده است . « 2 »\r\n\r\n\r\n","description":"","footnote":"\r\n( 1 ) - تهذيب الكمال ، ج 2 ، ص 191 ؛ الضعفاء و المتروكين ، ج 1 ، ص 52 ؛ الكاشف ، ج 1 ، ص 92 ؛ تهذيب التهذيب ، ج 1 ، ص 161 ؛ تقريب التهذيب ، ج 1 ، ص 57 ؛ لسان الميزان ، ج 8 ، ص 193 ؛ كتاب المجروحين ، ج 3 ، ص 15 ؛ خلاصة الكمال ، ص 18 .\r\n( 2 ) - الفهرست ابن نديم ، صص 220 - 221 ؛ لسان الميزان ، ج 1 ، ص 97 .\r\n","page_name":" 102 ","page_number":102},
  {"content":"\r\n\r\n\r\n[ 17 
  ] ابراهيم بن مخلّد بن جعفر باقرحى « * »\r\nنام و نسب مشروح باقرحى چنين است : ابو اسحاق ابراهيم بن مخلّد بن جعفر بن مخلد بن سهل بن حمران بن حسنسن بن فيروز بن كيقباد باقرحى . در تاريخ ولادت و وفات او اختلاف‌نظر وجود دارد . عده‌اى ولادت او را در شعبان 325 ه . ق . و وفاتش را در ذىالحجه 410 ه . ق . نقل كرده‌اند . برخى ديگر از محققان ، ولادت او را در ربيع الاوّل 365 ه . ق . و وفاتش در ربيع الآخر 429 ه . ق . نوشته‌اند . به‌هرحال ، باقرحى در بين اين سالها در بلخ زاده شد ، تحصيلاتش را در اين شهر به پايان رسانيد ، و آن‌گاه بلخ را به قصد عراق ترك گفت . وى در بغداد در محلهء باب الاعراب سكنا گزيد .\r\nوى از مشاهير علما و محدّثان عصر خود بود . بسيارى از علما او را توثيق كرده‌اند . « 1 »\r\nصفى الدّين واعظ بلخى مىگويد : ابو اسحاق ابراهيم بن مخلد از شاگردان امام قتيبه بن سعيد بغلانى است . « 2 » او رواياتش را از طريق محدّثانى مانند : يحيى بن محمّد البخترى الحنائى ، يوسف بن يعقوب قاضى ، احمد بن محمّد بن مسروق طوسى ، حسن بن علويه القطان ، جعفر بن محمّد فريابى و محمّد بن جرير طبرى نقل كرده است . راويانى مانند :\r\nمحمّد بن أبى الفوارس ، ابو نعيم الحافظ ، قاضى ابو العلاء الواسطى و ابو طالب بن بكير و ديگران از ابو اسحاق ابراهيم باقرحى رواياتى را نقل كرده‌اند .\r\nابو اسحاق على بن محسن مىگويد : ابو اسحاق ابراهيم باقرحى ، هميشه ابياتى را با خود مىخواند و آن ابيات اين است : « 3 »\r\n مالى جفيت و عندى عادة لكم * موفورة من حباء الجاه و المال \r\n\r\n\r\n","description":"","footnote":"\r\n( * ) - باقرح نام دو ناحيه است . 1 - باقرح بغداد ، 2 - باقرح بلخ .\r\n( 1 ) - الانساب ، سمعانى ، ج 1 ، ص 265 ؛ تاريخ بغداد ، ج 6 ، ص 189 .\r\n( 2 ) - فضائل بلخ ، ص 234 .\r\n( 3 ) - تاريخ بغداد ، ج 6 ، ص 190 .\r\n","page_name":" 103 ","page_number":103},
  {"content":"\r\n\r\n أعوذ باللّه من حال تغيركم * أبوء منها بمعنى اللام و الذال\r\nقد أكثر الناس من عرب و من عجم * على وليّكم فى القيل و القال\r\nهذا يقول عصى امرا لسيّده * أعوذ باللّه من زيغ و إضلال\r\nو ذا يقول لجرم منه قابله * فقد أطالوا لعمر اللّه بلبالي\r\nو اللّه يشهد لى أنى أطيعكم * ديانة و لو أن الدهر مغتالى\r\nو ما اسرّ بأن الارضى تجمع لى * و أنت منحرف عنى و لا قالى\r\nان كان ذنب فعفو منك يغفره * و ذاك أسبق فى ظنى و آمالى\r\nفانظر لعبدك لا تشمت اعاديه * بتركه بين اغفال و اهمال\r\nانظر اليه به عين منك تلبسه * اقبال جدّك منه ثوب اقبال\r\nو اجعل له فى ذراك اليوم منزلة * تعليه إنّ الذى اعليته عال « 1 » \r\n\r\n[ 18 
  ] ابراهيم بن هارون بلخى\r\nابراهيم بن هارون بلخى ، يكى از محدّثان روزگار خود بود . برخى از علما از او رواياتى نقل كرده‌اند و وى را مردى عابد ، زاهد و موثّق دانسته‌اند . « 2 »\r\nاما كسى دربارهء شرح حال تاريخ ولادت و يا وفاتش چيزى اظهار نكرده است . « 3 »\r\nابراهيم بن هارون بلخى از محدّثانى مانند : بشر بن حبيب عدوى ، حاتم بن اسماعيل مدنى ، خالد بن زياد ترمذى ، روّاد بن جراح عسقلانى ، زكريا بن حازم شيبانى ، على بن يونس بلخى عابد و نضر بن زرارة الذهلى روايت نقل كرده است .\r\nمحدّثانى نظير : ترمذى ، نسائى ، ابو الحسن على بن سعيد بن سنان ، محمّد بن على بن\r\n\r\n\r\n","description":"","footnote":"\r\n( 1 ) - براى آگاهى بيشتر ر . ك : اللباب ، ج 1 ، ص 90 ؛ معجم البلدان ، ج 1 ص 327 .\r\n( 2 ) - شمائل المحمديه ، ص 48 ؛ ترجمه شمائل النبى ، ص 49 ؛ الكاشف ، ج 1 ، ص 96 .\r\n( 3 ) - تهذيب التهذيب ، ج 1 ، ص 176 .\r\n","page_name":" 104 ","page_number":104},
  {"content":"\r\n\r\nحسن حكيم ترمذى ، محمّد بن على بن طرخان بلخى و ابو عبد اللّه مقرى از ابراهيم بن هارون بلخى رواياتى را نقل كرده‌اند . « 1 »\r\n\r\n[ 19 
  ] ابراهيم بن يعقوب سعدى جوزجانى\r\nابو اسحاق ابراهيم جوزجانى ، يكى از علما ، محدّثان مصنّفان بزرگ بشمار مىرفت و احاديثى را حفظ داشت اين مرد دانشمند در جوزجان تولّد يافت و در اوان جوانى براى فراگيرى علوم اسلامى ، زادگاه خود را به قصد سرزمين حجاز ترك كرد . او مدّتى در شهرهاى مكه ، رمله و بصره اقامت گزيد و علوم مختلف اسلامى را از محضر استادان فن فراگرفت و در اندك زمانى سرآمد فضلاى عصر خود شد . پس از پايان تحصيلات وارد دمشق شد و در آن شهر سكنا گزيد . وى سرانجام در سال 259 ه . ق . وفات يافت و در همان شهر دفن شد . « 2 » امام ابى عبد اللّه محمّد بن احمد دمشقى صالحى مىگويد :\r\nجوزجانى از محدّثان آن ديار بشمار مىرفت . او استاد احمد بن حنبل بود . در دمشق بر منبر مىرفت و حديث املا مىنمود . احمد بن حنبل آنها را يادداشت مىكرد و سپس بر منبر مىخواند . ذهبى مىنويسد : ابو اسحاق جوزجانى بيشتر به مذهب اهل شام تمايل داشت ، از على بن ابى طالب ( ع ) دورى مىجست و با شيعيان ميانهء خوبى نداشت . او در ايّام حكومت بنى عبيد زندگى مىكرد . « 3 »\r\nابن حجر عسقلانى مىگويد : ابو اسحاق جوزجانى ، حرورى « 4 » مذهب بود .\r\n\r\n\r\n","description":"","footnote":"\r\n( 1 ) - تهذيب الكمال ، ج 2 ، ص 230 ؛ تقريب التهذيب ، ج 1 ، ص 60 ؛ تاريخ الاسلام ذهبى ، حوادث سالهاى 241 تا 250 ، ص 167 ؛ الكاشف ، ج 1 ، ص 96 ؛ البداية و النهاية ، ج 5 ، ص 149 .\r\n( 2 ) - شذرات الذّهب ، ج 2 ، ص 139 ؛ تذكرة الحفاظ ، ج 2 ، ص 117 ؛ الاعلام ، زركلى ، ج 1 ، ص 27 .\r\n( 3 ) - ميزان الاعتدال ، ج 1 ، ص 75 .\r\n( 4 ) - حروريه : فرقه‌اى از خوارج هستند كه ابتدا در حروراء از دهكده‌هاى كوفه گرد هم آمدند و به جريان جنگ صفين اعتراض كردند ، لذا به حروريه معروف شدند . ر . ك : بررسى عقايد و اديان ، ص 374 .\r\n","page_name":" 105 ","page_number":105},
  {"content":"\r\n\r\nابن حبّان و بشّار ، او را حريزى مذهب مىدانند ( حريز بن عثمان يكى از خوارج و پايه‌گذار عقيده ناصبى بوده است . « 1 » سمعانى در الانساب چنين آورده است . ابو اسحاق جوزجانى از محمّد بن جرير طبرى پيروى مىكرد ، لذا او را جريرى مىدانستند . « 2 » ولى بايد گفت كه چنين قولى بسيار بعيد به‌نظر مىرسد ، زيرا دشوار است كه بپذيريم او بر مذهب شاگردش بوده و از او پيروى مىكرده است . طبرى در سال 225 ه . ق . تولّد يافته است و مذهب جريرى در سال 250 ه . ق . ظهور كرده است ، پس ظهور اين مذهب مقارن با اوايل جوانى محمّد بن جرير طبرى بوده است . بسى جاى تعجّب است كه ابن اثير بدون توجّه به اشكال مذكور ، چنين مطلبى را در اللباب ( ج 1 ، ص 224 ) نقل كرده است .\r\nابن كثير در بداية النهايه مىنويسد : ابو اسحاق جوزجانى ، خطيب دمشق بود و در اين شهر اقامت داشت . او از علماى برجستهء آن ديار محسوب مىشد . وى تأليفاتى دارد ، همچون : المترجم فيه علوم غزيرة و فوائد كثيره « 3 » .\r\nبشّار مىگويد : كتاب احوال الرّجال فى ضعفائهم ، از تأليفات اوست . برخى از محققان كتاب مذكور را به نام الشجرة فى احوال الرجال ثبت كرده‌اند . گويا اين كتاب در دو بخش يا در دو جلد تأليف شده است كه بخش دوم آن در كتابخانهء ظاهريه مصر موجود است .\r\nاين نسخه كامل مىباشد و كم و زياد نشده است . در حقيقت ، اين كتاب در 25 ورق بوده و علىرغم تحقيقى كه دربارهء آن انجام گرفته معلوم نيست بخش اول كتاب چه شده است ؟ بشّار بن عواد مىگويد : ابو اسحاق جوزجانى كتاب ديگرى به نام الأباطيل دارد و منتخبى از آن در كتابخانهء ظاهريّه به شماره 5485 موجود است .\r\nذهبى مىگويد : ابو اسحاق جوزجانى كتابى دارد به نام الجرح و التعديل . « 4 »\r\nفؤاد سزگين در تاريخ التراث العربى مىنويسد : از ابو اسحاق جوزجانى ، سه جلد كتاب به‌جا مانده است : 1 - امارات النبوة 2 - الشجرة فى احوال الرجال 3 - الاباطيل . هر\r\n\r\n\r\n","description":"","footnote":"\r\n( 1 ) - تهذيب التهذيب ، ج 1 ، ص 181 ؛ لغت‌نامه دهخدا ، حرف ح ، ص 498 .\r\n( 2 ) - الانساب سمعانى ، ج 2 ، ص 52 .\r\n( 3 ) - البداية و النهايه ، ج 11 ، ص 31 .\r\n( 4 ) - تهذيب الكمال ، ج 2 ، ص 248 .\r\n","page_name":" 106 ","page_number":106},
  {"content":"\r\n\r\nسه كتاب در كتابخانهء ظاهريهء مصر موجود است . « 1 »\r\nذهبى در كتاب الكاشف ، از كتاب الجرح و التعديل نام برده است . « 2 »\r\nنسائى و دارقطنى گفته‌اند : ابو اسحاق جوزجانى از جمله حفّاظ حديث و ثقه مىباشد . « 3 » ابو الحسين محمّد بن أبى يعلى به نقل از ابو بكر خلّال مىنويسد : ابو اسحاق مردى جليل القدر بود . احمد بن حنبل كتاب الحديث او را بر روى منبر مىخواند . « 4 »\r\nاز تأليفات ديگر ابو اسحاق جوزجانى كتاب المسائل در دو جلد است . كتاب مذكور حاوى رواياتى است كه احمد بن حنبل گردآورده است . « 5 »\r\nذهبى مىگويد : ابو اسحاق جوزجانى ، حافظ و ثقه و يكى از پيشوايان جرح و تعديل است . ابن عدى از اسماعيل بن أبان ورّاق نقل مىكند : او به حق ميل داشت و هرگز از وى دروغ شنيده نشده است . « 6 »\r\nابو اسحاق ابراهيم بن يعقوب بن اسحاق جوزجانى از محدّثانى روايت كرده كه برخى از آنان عبارتند از : ابراهيم بن عبد اللّه بن العلاء بن زبر الرّبعى ، احمد بن اسحاق الحضرمى ، احمد بن عبد اللّه بن يونس ، احمد بن محمّد بن حنبل بشر بن عمر الزهرانى ، جعفر بن عون ، حجّاج بن محمّد الاعور ، حجّاج بن منهال ، حس بن عطيه القرشىّ ، حسن بن موسى الأشيب ، حسين بن على الجعفى ، أبى عمر حفص بن عمر الحوضى ، حماد بن عيسى الجهنيّ ، داود بن مهران الدّباغ و . . .\r\nبرخى از محدثانى كه از طريق ابراهيم بن يعقوب جوزجانى روايت نقل كرده‌اند به اختصار عبارتند از : ابو داود ، ترمذى ، نسائى ، ابراهيم بن دحيم الدمشقى ، ابو اسحاق ابراهيم بن محمّد صيدلانى ، احمد بن عبد اللّه بن نصر بن هلال سلمى ، ابو الحسن احمد بن عمير بن جوحى .\r\n\r\n\r\n","description":"","footnote":"\r\n( 1 ) - تاريخ التراث العربى ، ج 1 ، ص 208 .\r\n( 2 ) - الكاشف ، ج 1 ، ص 97 ؛ شذرات الذّهب ، ج 2 ، ص 139 .\r\n( 3 ) - تهذيب التهذيب ج 1 ، ص 61 .\r\n( 4 ) - طبقات الحنابلة ، ج 1 ، ص 98 .\r\n( 5 ) - الايرانيون و الادب العربى ، ج 6 ، ص 173 .\r\n( 6 ) - ميزان الاعتدال ، ج 1 ، ص 75 .\r\n","page_name":" 107 ","page_number":107},
  {"content":"\r\n\r\nآثار به‌جا مانده از ابو اسحاق جوزجانى بدين قرار است :\r\n1 - الجرح و التعديل 2 - كتاب الحديث 3 - كتاب المسائل 4 - المترجم فيه علوم عزيره و فوائد كثيره 5 - الشجرة فى احوال الرجال 6 - امارات النبوة 7 - الاباطيل 8 - كتاب الضعفاء .\r\nبراى آگاهى بيشتر از شرح حال وى ر . ك :\r\nمعجم البلدان ج 2 ، ص 182 ؛ المعجم المشتمل ، ص 71 ؛ العبر ، ج 2 ، ص 18 ؛ الوافى بالوفيات ، ج 6 ، ص 170 ؛ العقد الثمين ، ج 3 ، ص 274 ؛ طبقات الحفاظ ، ص 244 ؛ خلاصة تهذيب الكمال ، ص 23 ؛ هداية العارفين ، ص 3 ؛ الرسالة المستطرفة ، ص 147 ؛ تهذيب ابن عساكر ، ج 2 ، ص 313 ؛ الكامل ، 1 ، ص 304 توضيح المشتبه ، ج 5 ، ص 97 ؛ تاريخ بغداد ، ج 7 ، ص 89 ؛ ج 5 ، ص 104 ؛ لباب الانساب ، ج 1 ، ص 224 ؛ كتاب الثقات ، ج 8 ، ص 81 ؛ تقريب التهذيب ، ج 1 ، ص 61 .\r\n\r\n[ 20 
  ] ابراهيم بن يوسف بلخى ماكيانى\r\nابو اسحاق ابراهيم بن يوسف بلخى ماكيانى فقيه به سال 139 ه . ق . در روستاى ماكيان از توابع بلخ تولّد يافت و در سال 239 ه . ق . به سنّ صدسالگى درگذشت . داود بن عباس ، حاكم بلخ بر وى نماز خواند و جنازه‌اش را در روز جمعه به خاك سپردند . « 1 »\r\nصفى الدّين واعظ بلخى مىگويد : ماكيانى ، از شاگردان قاضى ابو يوسف بود . برخى او را از شاگردان امام ابو حنيفه دانسته‌اند . او از سفيان بن عيينه و امام اسماعيل و ديگر محدّثان اجازهء نقل روايت داشت و يكى از علماى بزرگ حنفى بشمار مىرفت .\r\nماكيانى ، از فقهاى مشهور روزگار خود بود و كرسى رئيس العلمايى و شيخ الاسلامى دارالفقاههء بلخ را به عهده داشت . يحيى بن عيسى مىگويد : او سيد العلماى خراسان\r\n\r\n\r\n","description":"","footnote":"\r\n( 1 ) - ر . ك : فضائل بلخ ، صص 214 ، 215 ؛ الوافى بالوفيات ، ج 6 ، ص 172 ؛ تذكرة الحفاظ ، ج 2 ، ص 453 ؛ سير اعلام النبلاء ، ج 11 ، ص 62 .\r\n","page_name":" 108 ","page_number":108},
  {"content":"\r\n\r\nبود . « 1 »\r\nابو حاتم رازى مىگويد : ماكيانى اصلا فقه نياموخته است « 2 » ، ولى ذهبى با اين گفته موافق نيست . و او را از بزرگان بلخ و از دانشمندان عصر خود مىداند . « 3 » احمد بن حرب مىگويد : من به خدمت هفتصد و اندى از بزرگان مشايخ رسيدم ، كسى را جامع‌تر و عالم‌تر از ماكيانى نديدم . « 4 » مؤلّف تذكرة الحفاظ ، ماكيانى را از جمله حفّاظ قرآن و حديث نبوى مىداند . برخى از علما وى را اصولى دانسته‌اند . « 5 »\r\nعدّه‌اى نظير ابن حبّان ، ماكيانى را از مرجئه و ابن صدّيق ، او را جهمى دانسته‌اند . « 6 »\r\nابن حبّان ، صفدى ، يوسف مزى ، ابن حجر ، ذهبى و سمعانى مىنويسند : ابو اسحاق ماكيانى ، به مذهب مرجئه تظاهر مىكرد و لكن در باطن به سنّت اعتقاد داشت . « 7 »\r\nابن صديق بلخى مىگويد : شنيده‌ام كه ماكيانى از كسانى بوده كه در قرآن توقف كرده است ؛ بدين لحاظ وى جهمى است . « 8 »\r\nعبد الصّمد مىگويد : در علم مناظره نظير ابو اسحاق ماكيانى در خراسان و عراقين ديده نشده است . « 9 »\r\nابن حجر ، علامه محمّد عبد الحى كنوى ، مؤلف تذكرة الحفاظ و ابن عماد به نقل از خليلى مىنويسند : روزى ابراهيم بن يوسف ماكيانى به مجلس امام مالك وارد شد . قتيبة بن سعيد بغلانى در حضور امام مالك بود و به او گفت : مرجئى مىآيد . مالك دستور داد ماكيانى را از مجلس بيرون كردند . به اين علّت بين ماكيانى و بغلانى اختلاف به وجود آمد ، لذا قتيبه بلخ را براى هميشه ترك گفت و ساكن بغلان گرديد او تا آخر عمر در آن\r\n\r\n\r\n","description":"","footnote":"\r\n( 1 ) - همان ، ص 215 .\r\n( 2 ) - الجرح و التعديل ، ج 2 ، ص 148 .\r\n( 3 ) - تاريخ الاسلام ، ذهبى ، حوادث سالهاى 231 - 240 ، ص 78 .\r\n( 4 ) - فضائل بلخ ، ص 216 .\r\n( 5 ) - تذكرة الحفاظ ، ج 2 ، ص 454 .\r\n( 6 ) - الثقات ؛ ج 8 ، ص 76 ؛ طبقات علماء الحديث ، ج 2 ، ص 111 .\r\n( 7 ) - الثقات ، ج 8 ، ص 76 ؛ الوافى بالوفيات ، ج 6 ، ص 172 ؛ تهذيب الكمال ، ج 2 ، ص 253 ؛ خلاصة تهذيب الكمال ، ص 20 ؛ سير اعلام النبلاء ، ج 11 ، ص 62 ؛ تهذيب التهذيب ، ج 1 ، ص 184 ؛ ميزان الاعتدال ، ج 1 ، ص 76 .\r\n( 8 ) - همان ، ص 216 .\r\n( 9 ) - فضائل بلخ ، ص 215 .\r\n","page_name":" 109 ","page_number":109},
  {"content":"\r\n\r\nمحل زيست . « 1 »\r\nدر باب زهد و تقواى او محمّد بن ابو مطيع بلخى مىگويد : ماكيانى را چهار خصلت بود كه ديگران فاقد آن بودند : زهد ، ورع ، علم و فقر . احتمال مىرود كه مراد از فقر ، فقر معنوى باشد ، نه فقر مادّى ؛ زيراكه او نهصد هزار درهم را در هزار و هفتصد و سى مرتبه صدقه داد . در نماز خاضع و خاشع بود و هرگز به جايى توجّه نمىكرد و چشم نمىانداخت . « 2 »\r\nيوسف مزى و ذهبى ، از محمّد بن محمّد بن صديق بلخى نقل مىكنند كه : من از ابراهيم بن يوسف ماكيانى شنيده‌ام كه مىگفت : قرآن كلام خدا و غير مخلوق است ، اگر كسى بگويد قرآن مخلوق است كافر مىباشد . « 3 »\r\nذهبى و ابو حاتم رازى مىنويسند : ابو اسحاق ماكيانى از پيشوايان حنفى بود . « 4 »\r\nدارقطنى مىگويد : من از على بن سعيد رازى پرسيدم ، آيا ابو اسحاق ابراهيم ماكيانى ثقه است ؟ او گفت : ثقه ، ثقه . « 5 »\r\nامّا ابن جوزى ، ابو اسحاق ابراهيم بن يوسف ماكيانى را از ضعفا شمرده و از او در كتاب الضعفاء و المتروكين نام برده است . « 6 »\r\nذهبى ضمن تأكيد بر ثقه بودن ماكيانى مىگويد : علت شك در وثاقت ابراهيم بن يوسف ماكيانى آن است كه وى متهم به مذهب ارجاء بوده است . « 7 »\r\nسمعانى مىگويد : عدهء زيادى از علماى بلخ از طريق ماكيانى رواياتى را نقل كرده‌اند . « 8 » ابن عماد ابو اسحاق ابراهيم بن يوسف ماكيانى را از جمله استادان نسائى\r\n\r\n\r\n","description":"","footnote":"\r\n( 1 ) - ر . ك : تهذيب التهذيب ، ج 1 ، ص 184 ؛ الفوائد البهيّة ، ص 11 ؛ تذكرة الحفاظ ، ج 2 ، ص 454 ؛ شذرات الذهب ، ج 3 ، ص 177 .\r\n( 2 ) - فضائل بلخ ، ص 216 .\r\n( 3 ) - تهذيب الكمال ، ج 2 ، ص 254 ؛ سير اعلام النبلاء ، ج 11 ، ص 63 .\r\n( 4 ) - سير اعلام النبلاء ، ج 11 ، ص 63 ؛ الجرح و التعديل ، ج 2 ، ص 148 .\r\n( 5 ) - تهذيب التهذيب ، ج 1 ، ص 184 ؛ الكاشف ، ج 1 ، ص 97 .\r\n( 6 ) - ميزان الاعتدال ، ج 1 ، ص 76 .\r\n( 7 ) - الضعفاء و المتروكين ، ج 1 ، ص 61 .\r\n( 8 ) - الانساب ، سمعانى ، ج 5 ، ص 175 .\r\n","page_name":" 110 ","page_number":110},
  {"content":"\r\n\r\nدانسته و گفته است كه نسائى رواياتى را از طريق وى نقل كرده است . « 1 »\r\nيوسف مزى مىگويد : ابو اسحاق ماكيانى در ميان علما و فقهاى حنفى جايگاه رفيعى دارد . « 2 »\r\nخطيب بغدادى مىنويسد : ابو يزيد احمد بن داود سجستانى با يك واسطه از ابو اسحاق ابراهيم بن يوسف ماكيانى رواياتى را نقل كرده است . « 3 »\r\nيوسف مزى مىگويد : ابو اسحاق ابراهيم بن يوسف ماكيانى رواياتى را از طرق محدّثانى نقل مىكند كه عبارتند از : ابراهيم بن عبد الرحمن خوارزمى ، اسماعيل بن جعفر مدنى ، اسماعيل بن عليّه ، اسماعيل بن عيّاش ، حفص بن غياث ، حماد بن زيد ، خالد بن عبد اللّه واسطى ، سفيان بن عيينه ، ابو الأحوص سلام بن سليم ، عبد اللّه بن مبارك ، عبد اللّه بن نمير ، عبد الرحمن بن محمّد محاربى ، عبد السلام بن حرب و . . . همچنين محدثانى از طريق وى رواياتى را نقل كرده‌اند كه عبارتند از : نسائى ، ابراهيم بن اسحاق سمرقندى ، ابراهيم بن اسماعيل عنبرى طوسى ، ابو حامد احمد بن قدامة بن محمّد بن عبد اللّه بن فرقد بلخى ساكن بغداد ، جعفر بن محمّد بن سوّار نيشابورى ، حامد بن سهل بخارى ، حامد بن شاذى كشى ، ابو على حسن بن اشرف ، حسن بن ابو مطرح ، ابو على حسين بن احمد بن فضل بلخى ، ربيع بن حسّان الكسى ، زكريا بن يحيى سجزى و . . . « 4 »\r\nماكيانى از قريحهء شعرى نيز برخوردار بوده است و ابيات زير ازوست :\r\n بادر هواك اذا هممت بصالح * قبل العوائق ان يجيء فتغلبا\r\nيحسدون و سر الناس منزله * من عاش فى الناس يوما غير محسورا « 5 » \r\nاز ابراهيم بن يوسف نقل شده كه پيامبر ( ص ) فرمود : هيچ روز آفتاب طلوع نمىكند ،\r\n\r\n\r\n","description":"","footnote":"\r\n( 1 ) - شذرات الذهب ، ج 2 ، ص 177 .\r\n( 2 ) - تهذيب الكمال ، ج 2 ، ص 253 .\r\n( 3 ) - تاريخ بغداد ، ج 4 ، ص 14 .\r\n( 4 ) - تهذيب الكمال ، ج 2 ، ص 251 .\r\n( 5 ) - فضائل بلخ ، ص 218 .\r\n","page_name":" 111 ","page_number":111},
  {"content":"\r\n\r\nمگر در دو سوى آن روز دو فرشته فرياد مىكنند و صداى آنان را تمام اهل زمين از جن و انس مىشوند كه مىگويند اى مردم به‌سوى پروردگارتان بشتابيد و قناعت به كم بهتر از زيادى است كه شما را از حق بازدارد . و در هيچ روز آفتاب غروب نمىكند ، مگر در آن روز دو فرشته ندا مىكنند و مىگويند ، بار خدايا زودتر به كسانى كه صدقه مىدهند و اموالشان را مىبخشند ، عوض ده و اموال كسانى را كه بخل مىورزند و نمىبخشند ، تلف گردان .\r\nنيز به واسطهء راويانى از پيامبر ( ص ) روايت كرده است :\r\nخداوند گناهان كسى را كه هر شب سورهء مباركهء ياسين را بخواند مىآمرزد . « 1 »\r\nدربارهء تاريخ وفات ابو اسحاق ماكيانى اختلاف‌نظر وجود دارد بعضى مىگويند او در جمادى اول سال 240 ه . ق . درگذشته و برخى ديگر سال 239 ه . ق . را تاريخ وفات او مىدانند . ابن اثير ، تاريخ وفات ماكيانى را سال 241 ه . ق . نقل كرده است . « 2 »\r\nذهبى مىگويد : ابو اسحاق ابراهيم ماكيانى ، در هنگام مرگ 90 سال داشته است . « 3 »\r\n\r\n[ 21 
  ] ابن بلخى\r\n( وفات پس از 510 ه / ق / 1116 م ) ، مؤلف فارسنامه . نام و نشان ابن بلخى تاكنون ناشناخته مانده است . لسترنج و نيكلسون نوشته‌اند كه نويسندهء فارسنامه را نخست حمد اللّه مستوفى « ابن بلخى » خوانده است . حاجى خليفه نيز شهرت او را به‌همين‌صورت نوشته است . ادوارد براون احتمال داده است كه وى همان ابو زيد احمد بن سهل\r\n\r\n\r\n","description":"","footnote":"\r\n( 1 ) - فضائل بلخ ، ص 217 - 216 ؛ و نيز : العبر ، ج 1 ، ص 429 ؛ خراسان بزرگ ، ص 107 .\r\n( 2 ) - اللباب فى تهذيب الانساب ، ج 3 ، ص 150 ؛ الانساب ، سمعانى ، ج 5 ، ص 175 .\r\n( 3 ) - سير اعلام النبلا ، ج 11 ، ص 63 ؛ نيز : تهذيب التهذيب ، ج 1 ، ص 184 ؛ تهذيب الكمال ، ج 2 ، ص 254 ؛ تذكرة الحفاظ ، ج 2 ، ص 454 .\r\n","page_name":" 112 ","page_number":112},
  {"content":"\r\n\r\nالبلخى ، مؤلف صور الاقاليم باشد ، اما با توجه به زمان زندگى احمد بن سهل ( حدود 236 - 322 ه . ق . / 850 - 934 م ) چنين احتمالى درست نمىتواند بود . ابن بلخى در فارسنامه مىنويسد كه اگرچه بلخى نژاد است ، اما در فارس تربيت يافته است . پدر بزرگ وى در زمان ركن الدوله خمار تگين كه از سوى سلطان بركيارق سلجوقى ، بر فارس فرمان مىراند ، در حدود 492 ه . ق . / 1099 م مستوفى فارس بود . ابن بلخى در همين دوران به فارس آمد و همان گونه كه از فارسنامه برمىآيد با تاريخ و اوضاع طبيعى و اقتصادى و سياسى اين سامان نيك آشنا شد . ازاين‌رو سلطان ابو شجاع محمّد ، برادر و جانشين بركيارق ، او را به نوشتن فارسنامه كه مشتمل بر تاريخ كهن ايران ، به‌ويژه فارس و شهرها و آباديهاى آن است ، فرمان داد . تاريخ دقيق پايان تأليف فارسنامه روشن نيست ، اما از آنجا كه اين كتاب به سلطان ابو شجاع محمّد تقديم شده و در آن بارها از اتابك چاولى ( در 510 ه . ق / 1116 م به عنوان يك شخص زنده ياد شده است ( ابن بلخى ، فهرست ) ، مىتوان گفت كه تأليف آن پيش از پايان نخستين دههء سده 6 ه . ق / دومين دههء سدهء 12 م به انجام رسيده است . از اين بلخى تاكنون جز فارسنامه تأليفى به دست نيامده است ، اما وى بر آن بود كه كتاب ديگرى در تاريخ بنويسد كه از دوران پيامبر اسلام تا روزگار خود او را فراگيرد .\r\nكتاب فارسنامه بارها به چاپ رسيده است . در 1337 ه . ق / 1919 م اللّه كرم خان حيات داودى بخش جغرافيايى آن را از روى ترجمهء انگليسى به فارسى برگرداند و در بوشهر به چاپ رساند ، اما متن كامل آن نخستين بار به كوشش لسترنج و نيكلسون در 1339 ه . ق . 1921 م در مطبعهء دار الفنون كمبريج چاپ شد . همچنين سيد جلال الدّين تهرانى در 1353 ه . ق . / 1934 م متن كامل آن را به ضميمهء سالنامهء گاهنامه انتشار داد .\r\nسپس در 1343 ش نيز به كوشش على نقى بهروزى در شيراز به چاپ رسيد . « 1 »\r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 3 ، ص 135 ؛ مقالهء كاظم برگ نيسى ، با حذف منابع .\r\n","page_name":" 113 ","page_number":113},
  {"content":"\r\n\r\n\r\n[ 22 
  ] ابن سينا\r\nابو على حسين بن عبد اللّه بن سينا ( 370 - 428 ه . ق . / 980 - 1037 م ) ، بزرگ‌ترين فيلسوف مشايى و پزشك نامدار ايران در جهان اسلام است .\r\nابن سينا در حدود 370 ه . ق / 980 م در بخارا زاييده شد . پدرش از اهالى بلخ بود و در دوران فرمانروايى نوح بن منصور سامانى ( 366 - 387 ه . ق . / 977 - 997 م ) به بخارا رفت و در آنجا در يكى از مهم‌ترين قريه‌ها به نام خرميثن در دستگاه ادارى به كار پرداخت ، او از قريه‌اى در نزديكى آنجا به نام افشنه زنى ( ستاره نام ؟ ) را به همسرى گرفت و در آنجا اقامت گزيد . ابن سينا در آنجا به جهان چشم گشود . پنج سال پس از آن برادر كهترش به نام محمود به دنيا آمد . ابن سينا نخست به آموختن قرآن و ادبيات پرداخت و ده‌ساله بود كه همهء قرآن و بسيارى از مباحث ادبى را فراگرفته و انگيزهء شگفتى ديگران شده بود . در اين ميان پدر وى دعوت يكى از داعيان مصرى اسماعيليان را پذيرفته بود و از پيروان ايشان بشمار مىرفت . برادر ابن سينا نيز از آنان بود . پدرش ابن سينا را نيز به آيين اسماعيليان دعوت مىكرد . اما وى هرچند به سخنان آنان گوش مىداد و گفته‌هايشان را دربارهء عقل و نفس مىفهميد ، نمىتوانست آيين ايشان را بپذيرد و پيرو آنان شود . پدرش رسائل اخوان الصفاء را مطالعه مىكرد و ابن سينا نيز گاه به مطالعهء آنها مىپرداخت . سپس پدرش وى را نزد سبزىفروشى به نام محمود مسّاحى كه از حساب هندى آگاه بود ، فرستاد و ابن سينا از وى اين فن را آموخت . در اين هنگام دانشمندى به نام ابو عبد اللّه ( حسين بن ابراهيم الطبرى ) ناتلى كه مدعى فلسفه دانى بود . به بخارا آمد . پدر ابن سينا وى را در خانهء خود جاى داد و ابن سينا نزد او به آموختن فلسفه پرداخت . وى پيش از آمدن ناتلى به بخارا ، نزد مردى به نام اسماعيل زاهد فقه آموخته و در اين زمينه سخت جويا و پويا و با همهء شيوه‌هاى اعتراض ، به روش فقيهان آشنا شده بود . آن‌گاه ابن سينا نزد ناتلى به خواندن « مدخل منطق ارسطو » ( ايساگوگه - ايساغوج ) اثر پرفوريوس فيلسوف نوافلاطونى ( 234 - 301 يا 305 م ) پرداخت و در اين راه تا بدانجا پيش رفت كه\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nنكات تازه‌اى كشف مىكرد و سبب شگفتى بسيار استادش مىشد . چنان‌كه وى پدر ابن سينا را وادار ساخت كه فرزندش را يك‌باره و تنها در راه دانش مشغول كند . ابن سينا بخشهاى سادهء منطق را نزد ناتلى فراگرفت ، اما او را دربارهء دقايق اين دانش ناآگاه يافت ، ازاين‌رو به خواندن كتابهاى منطق ارسطو و مطالعهء شرحهاى ديگران بر آنها پرداخت ، تا اينكه در اين دانش چيره‌دست شد . وى هم‌زمان كتاب « عناصر يا اصول هندسه » اثر اقليدس ( يوكلايدس ) رياضىدان مشهور يونانى ( سدهء 4 و 3 ق م ) را اندكى نزد ناتلى خواند و سپس بقيهء مسائل كتاب را نزد خود خواند و آنها را حل كرد . سپس خواندن كتاب معروف المجسطى ( مگيسته سونتاكسيس ) اثر بطلميوس ( كلاوديوس پتولمايوس ) ستاره‌شناس بزرگ يونانى ( ثلث دوم سدهء 2 ق م ) را نزد ناتلى آغاز كرد و پس از خواندن مقدمات و رسيدن به شكلهاى هندسى آن ، ناتلى به وى گفت كه بقيهء كتاب را خودش بخواند و مسائل آن را حل كند و مشكلات را از وى بپرسد . اما به اين كار نپرداخت و ابن سينا نزد خودش مسائل آن را حل كرد ، چنان‌كه بسيارى از مشكلها را ناتلى نمىدانست ، مگر پس از آنكه ابن سينا آنها را براى وى توضيح مىداد . در اين هنگام ، ناتلى بخارا را به قصد گرگانج و رسيدن به دربار ابو على مأمون بن محمّد خوارزمشاه ، ترك كرد . در اين ميان ابن سينا نزد خود به خواندن و آموختن متون و شرحهاى كتابهايى در طبيعيات و الهيات پرداخت تا به گفتهء خودش « درهاى دانش به رويش گشوده شد » . آنگاه به دانش پزشكى گرايش يافت و خواندن كتابهايى را در اين زمينه آغاز كرد . وى پزشكى را دانشى مىشمارد كه دشوار نيست و بدين‌سان مىگويد كه وى در اندك زمانى در آن مبرّز شده ، چنان‌كه پزشكان برجسته نزد او آموختن پزشكى را آغاز كردند . خود ابن سينا نيز به درمان بيماران مىپرداخت و در اين رهگذار شيوه‌هايى درمانى ، برگرفته از تجربه ، بر وى آشكار مىشد كه به گفتهء خودش نمىتوان آنها را وصف كرد . وى هم‌زمان به مطالعات خود در فقه و مناظره با ديگران در اين زمينه ادامه مىداد . وى در اين هنگام 16 ساله بوده است . پس از آن ، ابن سينا يك سال و نيم ديگر به آموختن و خواندن پرداخت . بار ديگر خواندن كتابهاى منطق و همهء بخشهاى فلسفه را از سرگرفت . وى در اين ميان حتى يك شب را در سراسر آن نمىخوابيد و روزها نيز جز به كار خواندن و آموختن\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنمىپرداخت .\r\nابن سينا بدين شيوه پيش مىرفت تا بر همهء دانشها آگاهى يافت و به اندازهء توانايى انسانى ، بر آنها چيره گرديد ، چنان‌كه خود مىگويد : « آنچه در آن زمان مىدانستم ، به همان گونه است كه اكنون مىدانم و تا به امروز چيزى بر آن نيفزوده‌ام » . ابن سينا در اين هنگام نزديك به 18 سال داشته ، در منطق ، طبيعيات و رياضيات چيره‌دست بوده است و آن‌گاه به الهيات روى آورده و به خواندن كتاب متافيزيك ( مابعدالطبيعه ) ارسطو پرداخته و حتى به گفتهء خودش 40 بار آن را خوانده بوده ، چنان‌كه متن آن را از برداشته ، اما هنوز محتوا و مقصود آن را نمىفهميده است . وى از خود نااميد شده و به خود مىگفته است « اين كتابى است كه راهى به‌سوى فهميدن آن نيست » تا اينكه روزى در بازار كتاب‌فروشان ، مردى كتابى را به بهاى ارزان بر او عرضه مىكند كه وى پس از ترديد آن را مىخرد ؛ اين همان كتاب ابو نصر فارابى دربارهء اغراض مابعدالطبيعه بوده است .\r\nپس از خواندن آن مقصود و محتواى آن كتاب بر وى روشن مىشود .\r\nفرمانرواى بخارا در اين زمان نوح بن منصور سامانى بوده است . وى دچار يك بيمارى مىشود كه پزشكان در درمان آن مىمانند . در اين ميان نام ابن سينا به دانشورى مشهور شده بود . پزشكان نام او را نزد آن فرمانروا به ميان آوردند و از او خواستند كه ابن سينا را به حضور بخواند . ابن سينا نزد بيمار رفت و با پزشكان در مداواى وى شركت كرد و ازآن‌پس در شمار پيرامونيان و نزديكان نوح بن منصور درآمد . ابن سينا روزى از وى اجازه خواست كه به كتابخانهء بزرگ و مشهور وى راه يابد ، اين اجازه به او داده شد و ابن سينا در آنجا كتابهاى بسيارى را در دانشهاى گوناگون يافت كه نامهاى بسيارى از آنها را كسى نشنيده و خود وى نيز ، هم پيش و هم پس از آن ، آنها را نديده بود . وى به خواندن آنها پرداخت و از آنها بهره‌هاى فراوان گرفت . پس از چندى كتابخانه آتش گرفت و همهء كتابها سوخت . دشمنان ابن سينا مىگفتند كه خود وى عمدا آن را به آتش كشيده تا ديگران از كتابهاى آن بهره‌مند نشوند ( دربارهء اين كتابخانه و آتش گرفتن آن نك : مقالهء ماكس و ايزوايلر ، « ابن سينا و كتابخانه‌هاى ايرانى زمان وى » در « يادنامهء ابن سينا » 48 - 63 ؛ به‌ويژه 56 ، كه نويسنده حدس مىزند كتابخانه در ذيقعدهء 389 ه . ق / اكتبر 999 م آتش\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nگرفته است ) . ابن سينا در اين هنگام ، به گفتهء خودش به 18 سالگى رسيده و از آموختن همهء دانشهاى زمانش فارغ شده بود . وى مىگويد : « در آن زمان حافظهء بهترى در علم داشتم ، اما اكنون دانش من پخته‌تر شده است ، و گرنه همان دانش است و ازآن‌پس به چيز تازه‌اى دست نيافته‌ام » .\r\nابن سينا به 22 سالگى رسيده بود كه پدرش درگذشت . وى در اين ميان برخى كارهاى دولتى امير سامانى عبد الملك دوم را برعهده گرفته بود . ازسوىديگر ، در اين فاصله ، سركردهء خاندان قراخانيان ايلك نصر بن على به بخارا هجوم آورد و آن را تصرف كرد و در ذيقعدهء 389 / اكتبر 999 عبد الملك بن نوح ، يعنى آخرين فرمانرواى سامانى را زندانى كرد و به اوزگند فرستاد . بدين‌سان ابن سينا بايستى ظاهرا در حدود دو سال در دربار عبد الملك بن نوح به سر برده باشد ، يعنى از زمان مرگ نوح بن منصور ( 387 ه . ق .\r\n/ 997 م ) تا پايان كار عبد الملك . اين دگرگونيهاى سياسى و سقوط فرمانروايى سامانيان در بخارا ، انگيزهء آن شد كه ابن سينا بار سفر بربندد و به گفتهء خودش « ضرورت وى را بر آن داشت كه بخارا را ترك گويد » .\r\nوى در حدود 392 ه . ق . در جامهء فقيهان با طيلسان و تحت الحنك از بخارا به گرگانج در شمال غربى خوارزم رفت و در آنجا به حضور على بن مأمون بن محمّد خوارزمشاه ، از فرمانروايان آل مأمون ( تاح 387 - 399 ه . ق / 997 - 1009 م ) معرفى شد . در اين هنگام ابو الحسين سهيلى كه به گفتهء خود ابن سينا « دوستدار اين‌گونه دانشها » بوده مقام وزارت را برعهده داشته است . نام اين مرد در متن گزارش ابن سينا و نيز متن على بن زيد بيهقى ابو الحسين آمده است ، اما ثعالبى در يتيمة الدهر نام وى را ابو الحسن احمد بن محمّد سهيلى آورده است و مىگويد وى در 404 ه . ق . / 1013 م به بغداد رفت و در آنجا در 418 ق / 1027 م درگذشت . در گرگانج حقوق ماهيانه‌اى براى ابن سينا مقرر گرديد كه به گفتهء خودش براى « معاش كسى چون او كفايت مىكرد » .\r\nپس از چندى ، به گفتهء ابن سينا ، بار ديگر « ضرورت وى را بر آن داشت » كه گرگانج را ترك كند . وى دربارهء چگونگى اين ضرورت چيزى نمىگويد ، اما ازسوىديگر ، نظامى عروضى داستانى را مىآورد كه بنابرآن ، سلطان محمود غزنوى ( حك 388 - 421 ه . ق .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n998 - 1030 م ) از خوارزمشاه ابو العباس مأمون بن مأمون درخواست كرد كه چند تن از دانشمندان دربار خود ، از جمله ابن سينا را به دربار وى گسيل دارد . تنى چند از ايشان ، از جمله ابو ريحان بيرونى ، به اين سفر رضايت دادند ، اما ابن سينا و دانشمند ديگرى به نام ابو سهل مسيحى از رفتن سرباززدند و ناگزير شدند كه گرگانج را ترك گويند . در اين داستان مىتوان بذرى از حقيقت را يافت . محمود غزنوى سنى مذهب متعصبى بوده است ، درحالىكه ابن سينا ، بنا بر سنت خانوادگيش شيعى مذهب بوده است ( چنان‌كه ديديم پدرش به اسماعيليان گرويده بود ) . محمود غزنوى همچنين با فلسفه و فيلسوفان ميانهء خوشى نداشته است ، چنان‌كه وى را در هجوم به رى در 420 ه . ق . مىيابيم كه در آن شهر « مقدار 50 خروار دفتر روافض و باطنيان و فلاسفه ، از سراهاى ايشان بيرون آورد و زير درختهاى آويختگان ( يعنى كسانى كه ايشان را بر درختان به دار آويخته بودند ) بفرمود سوختن » . با وجود اين نمىتوان انگيزهء اصلى ابن سينا را براى ترك گرگانج معين كرد و به حقيقت تاريخى اين « ضرورت » پى برد . به‌هرحال در حدود 402 ه . ق .\r\n/ 1012 م ابن سينا از راه شهرهاى نسا ، ابيورد ( يا باورد ) ، طوس ، سمنگان ( سمنقان ) به جاجرم سرحد نهايى خراسان رفت و سپس به شهر گرگان رسيد . به گفتهء خود ابن سينا ، قصد وى از اين سفر پيوستن به دربار شمس المعالى قابوس بن وشمگير ( حك 367 - 402 ق / 978 - 1012 م ) فرمانرواى زيارى گرگان بوده است . اما در اين ميان ، سپاهيان قابوس بر وى شوريده و او را خلع و زندانى كرده بودند . وى در 403 ه . ق . درگذشت .\r\nجانشين قابوس ، پسرش منوچهر ، خود را دست‌نشاندهء محمود غزنوى اعلام كرد و دختر او را به همسرى گرفت . روشن است كه ابن سينا نمىتوانست با وى از در سازش درآيد و بار ديگر ناگزير شد كه گرگان را ترك گويد . در اين ميان ابو عبيد جوزجانى ، شاگرد وفادارش به وى پيوست و تا پايان عمر ابن سينا ، يار و همراه او بود و نيز نخستين نويسندهء سرگذشت ابن سينا به نقل از خودش بود .\r\nاز اينجا به بعد ، جوزجانى به تكميل بقيهء زندگانى و سرگذشت ابن سينا مىپردازد و مىگويد كه در گرگان مردى بود به نام ابو محمّد شيرازى كه دوستدار دانشها بود و در همسايگى خود ، براى ابن سينا خانه‌اى خريد و او را در آنجا مسكن داد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nدر حدود 404 ه . ق . ابن سينا گرگان ( جرجان ) را به قصد رى ترك كرد . وى در رى به خدمت سيّده ( با نام شيرين دختر سپهبد شروين و ملقب به امّ الملوك ( د 419 ق / 1028 م ) بيوهء فخر الدوله على بويه ( د 387 ق / 997 م ) و مادر مجد الدوله ابو طالب رستم بن فخر الدوله ) پيوست . مادر و فرزند ابن سينا را بنا بر توصيه‌هايى كه همراه آورده بود ، گرامى داشتند ، در اين ميان ابن سينا مجد الدوله را كه دچار بيمارى سوداء ( ماليخوليا ) شده بود ، درمان كرد . وى همچنان در رى ماند تا هنگامى كه شمس الدوله ابو طاهر پسر ديگر فخر الدوله كه پس از مرگ پدرش در 387 ه . ق . / 997 م فرمانرواى همدان و قرميسن ( كرمانشاه ) شده بود ، در 405 ق / 1015 م به رى حمله آورد .\r\nبه گفتهء جوزجانى ، در اين هنگام « حوادثى روى داد كه ابن سينا را ناگزير ساخت كه رى را ترك كند » . اما وى دربارهء ماهيت اين حوادث چيزى نمىگويد . به‌هرحال مىتوان گمان برد كه اين‌بار نيز اوضاع سياسى و اجتماعى رى چنان شده بود كه ابن سينا ديگر نمىتوانست بيشتر در آن شهر بماند در اين ميان شايد تهديدهايى كه از سوى محمود غزنوى به رى مىشد ، در تصميم ابن سينا به ترك آن شهر بىتأثير نبوده باشد ، زيرا در گزارشى از خواند مير آمده است كه « در آن وقت كه سلطان محمود غزنوى به طرف عراق رايت آفتاب اشراق برافراشت ، شيخ ( يعنى ابن سينا ) از رى به قزوين و از قزوين به همدان شتافت » . به هر روى ، ابن سينا به همدان رفت . در اين ميان شمس الدوله به بيمارى قولنج دچار شد . ابن سينا را به كاخ وى بردند و او به معالجه پرداخت تا شمس الدوله بهبود يافت . ابن سينا چهل روز را در كاخ گذرانيد و در پايان خلعتهاى فراوان گرفت و به خانهء خود بازگشت ، درحالىكه در شمار نزديكان و همنشينان شمس الدوله درآمده بود . پس از چندى شمس الدوله براى نبرد با عنّاز به‌سوى قرميسن لشكر كشيد .\r\nحسام الدّين ابو شوك فارس بن محمّد بن عنّاز سركردهء قبيلهء كرد ساذنجان بود كه در دو سوى رشته كوههاى ميان كرمانشاه و قصرشيرين كنونى فرمانروايى داشت . پس از شكست هلال بن بدر به دست شمس الدوله و از دست رفتن سرزمينهايش ، عنّاز كه همسايهء دور تر او بود ، بر آن شد كه آن سرزمينها را تصرف كند . بنابراين شمس الدوله پيشگيرى از دست‌اندازيهاى عناز به جنگ وى رفت ، درحالىكه ابن سينا نيز همراه او\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبود . در اين نبرد ، شمس الدوله شكست خورد و به همدان بازگشت اين واقعه در 406 ق / 1015 م بود در اين هنگام شمس الدوله ابن سينا را به وزارت خود گماشت . اما پس از چندى ميان ابن سينا و سپاهيان شمس الدوله كه تركيبى از پياده‌نظام ديلمى و سواره‌نظام ترك بودند ، درگيرى روى داد . سپاهيان كه شايد از شكست خوردن از عنّاز ناآرام‌تر شده بودند و براى خود از سوى ابن سينا احساس خطر مىكردند ، بر وى شوريدند ، خانه‌اش را محاصره كردند و پس از دستگيرى وى همهء دارايى او را به تاراج بردند . افزون بر اين از شمس الدوله خواستار كشتن وى شدند ، ( اما شمس الدوله از اين كار سرباززد و براى آرام كردن سپاهيان ، ابن سينا را فقط از دستگاه دولت دور كرد . ابن سينا متوارى شد و 40 روز را در خانهء مردى به نام ابو سعد ( يا ابو سعيد ) به دخدول ( يا دخدوك ) به سر برد . در اين هنگام ، شمس الدوله بار ديگر دچار بيمارى قولنج شد و ابن سينا را احضار كرد و از وى بسيار پوزش خواست . ابن سينا به معالجهء وى پرداخت تا بهبود يافت . شمس الدوله بار ديگر وزارت را به وى سپرد . بنا بر گزارش جوزجانى ، شمس الدوله در اين ميان از ابن سينا خواسته بود كه شرحى بر نوشته‌هاى ارسطو بنويسد ، اما ابن سينا به وى گفته بود كه فراغتى براى اين كار ندارد ، ولى اگر وى راضى شود ، به نوشتن كتابى دربارهء دانشهاى فلسفى ( بىآنكه در آن با مخالفان مناظره يا عقايد ايشان را رد كند ) خواهد پرداخت و بدين‌سان تأليف كتاب شفا را از « طبيعيات » آن آغاز كرد . وى كتاب اول قانون در پزشكى را پيش از آن تأليف كرده بود . در اين ميان چنين مىنمايد كه ابن سينا از زندگانى آرامى برخوردار بوده است ، زيرا بنا بر گزارش جوزجانى ، روزها را به كارهاى وزارت شمس الدوله مىگذراند و شبها دانشجويان بر وى گرد مىآمدند و از كتاب شفا و قانون مىخواند .\r\nچند سالى بدين‌سان گذشت ، تا هنگامى كه شمس الدوله براى جنگ با امير طارم برخاست . طارم ناحيه‌اى بود در كوهستانهاى ميان قزوين و گيلان . امير آن در هنگام حملهء شمس الدوله به آنجا ( 412 ه . ق . 1021 م ) ابراهيم بن مرزبان بن اسماعيل بن وهسودان بود كه پس از مرگ فخر الدوله ( 387 ه . ق . 997 م ) شهرهايى را در ناحيهء طارم به تصرف خود درآورده بود و آنها را تا 420 ه . ق 1029 م كه محمود غزنوى به جبال هجوم آورد ، در\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدست داشت . اين فرمانروا از خاندان وهسودان و از سلسله‌اى بوده است كه به آل افراسياب ( يا سالاريان يا كنگريان ) معروف است . اما در نزديكى طارم ، شمس الدوله دوباره به سختى دچار بيمارى قولنج شد كه بيماريهاى ديگرى را نيز به همراه داشت .\r\nسپاهيان از مرگ وى بيمناك شدند و او را در تخت روان به‌سوى همدان بازگرداندند ، اما او در راه درگذشت ( 412 ه . ق . 1021 م ) .\r\nپس از مرگ شمس الدوله ، پسرش سماء الدوله ابو الحسن به‌جاى او نشست و از ابن سينا خواست كه وزارت او را بپذيرد ، اما ابن سينا از پذيرفتن اين مقام سرباززد . سماء الدوله از 412 ه . ق . دو سال مستقلا فرمانروايى كرد و سپس زير فرمانروايى علاء الدوله قرار گرفت و از 421 ه . ق . كه علاء الدوله فرماندارى براى همدان منصوب كرد ، خبرى از وى در دست نيست . در اين ميان روزگار آل بويه به سر آمده بود و نشانه‌هاى انحطاط و فروريزش دولت آنان آشكار مىشد . ابن سينا صلاح خود را در آن ديد كه كناره گيرد .\r\nجوزجانى گزارش مىدهد كه « روزگار ضربات خود را فرود مىآورد و آن ملك به ويرانى مىگراييد . وى ( ابن سينا ) ترجيح داد كه ديگر در آن دولت نماند و به آن خدمت ادامه ندهد و مطمئن شد كه احتياط در آن است كه براى رسيدن به دلخواه خود پنهان بزيد و منتظر فرصتى باشد تا از آن ديار دور شود » .\r\nبدين‌سان ابن سينا چندى متوارى بود و در خانهء مردى به نام ابو غالب عطار پنهان مىزيست و نوشتن بقيهء كتاب شفا را از سرگرفت و پس از پايان دادن به همهء بخشهاى « طبيعيات » ( جز كتاب « الحيوان » ) و « الهيات » آن ، بخش « منطق » را آغاز كرد و برخى از آن را نوشت . در اين ميان ظاهرا ابن سينا نهانى با علاء الدوله ( ابو جعفر محمّد بن دشمنزار يا دشمنزيار معروف به ابن كاكويه ) فرمانرواى اصفهان مكاتبه مىكرده است .\r\nازسوىديگر ، بنا بر گزارش على بن زيد بيهقى علاء الدوله خود مكاتبه با ابن سينا را آغاز كرده و از وى خواسته است كه به اصفهان و دربار وى برود . به هر روى ، پس از چندى تاج الملك كوهى ( ابو نصر ابراهيم بن بهرام ) كه بنا بر گزارش ابن اثير ( حوادث سال 411 ه . ق ) ظاهرا پس از امتناع ابن سينا از پذيرفتن وزارت شمس الدوله براى بار دوم ، وزير وى شده بود ، ابن سينا را متهم كرد كه با علاء الدوله نهانى نامه‌نگارى مىكند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nسپس كسان را به جست‌وجوى وى برانگيخت دشمنان ابن سينا نهانگاه وى ( خانهء ابو غالب عطار ) را نشان دادند و وى را يافتند و دستگير كردند و به قلعه‌اى به نام فردجان فرستادند و در آنجا زندانى كردند . قلعهء فردجان كه همچنين برهان يا براهان ( فراهان ) ناميده مىشده است ، به گفتهء ياقوت در 15 فرسنگى همدان در ناحيهء جرّا قرار داشته و اكنون پردگان ناميده مىشود و در 110 كيلومترى راه ميان همدان و اصفهان قرار دارد . ابن سينا 4 ماه را در آن قلعه سپرى كرد . بنا بر گزارش ابن اثير ، در نبردى كه در 411 ه . ق . 1020 م ميان سربازان كرد و ترك شمس الدوله در همدان درگرفته بود ، تاج الملك سركردهء سربازان كرد بوده است وى از علاء الدوله براى سركوب سربازان ترك يارى خواست ، اما سه سال بعد ، يعنى در 414 ه . ق . 1024 م ، سماء الدوله پسر شمس الدوله بروجرد را به محاصره درآورد و فرماندار آنجا فرهاد بن مرداويج از علاء الدوله يارى خواست و هر دو همدان را محاصره كردند ، اما كمبود خواربار ايشان را ناچار به عقب‌نشينى كرد . سپس در نبردى با تاج الملك ، علاء الدوله نخست به جرفاذقان ( گلپايگان ) عقب نشست ، بار ديگر به همدان هجوم برد . در نبردى سماء الدوله شكست خورد و تسليم شد . اما علاء الدوله مقدم وى را گرامى داشت و تاج الملك به همان قلعهء فردجان پناه برد ( همو ، حوادث سال 414 ق ) . سپس علاء الدوله همراه سماء الدوله به قلعهء فردجان رفت و تاج الملك تسليم شد . و آنگاه همهء ايشان همراه ابن سينا به همدان بازگشتند و ابن سينا در خانهء مردى علوى سكنى گزيد و به نوشتن بقيهء بخش « منطق » شفا پرداخت . ما دربارهء نام اين مرد علوى چيزى نمىدانيم ، اما ازسوىديگر ، ابن سينا در همدان رسالهء ادويهء قلبيهء خود را به مردى به نام شريف السعيد ابو الحسين على بن حسين الحسنى تقديم كرده است ، چنان‌كه پيداست علوى بوده و احتمالا همان مرد باشد .\r\nابن سينا مدتى را در همدان گذرانيد و تاج الملك در اين ميان وى را با مواعيد زيبا سرگرم مىداشت . سپس ابن سينا تصميم گرفت كه همدان را به قصد اصفهان ترك كند .\r\nوى به همراهى شاگردش جوزجانى و دو برده ، با لباس مبدل و در جامهء صوفيان روانه شد و پس از تحمل سختيهاى بسيار راه ، به جايى به نام طيران ( يا طهران يا طبران ) در\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nنزديكى اصفهان رسيد . اين محل اكنون يكى از روستاهاى حومهء اصفهان و در سمت شمال محلهء آب‌بخشان ، متصل به شهر است و بيدآباد و تيران ( آهنگران ) نام دارد . اصل نام آن از تير فارسى به معناى سيارهء عطارد با الف و نون نسبت است . دوستان ابن سينا و نيز ياران و نديمان علاء الدوله كه از آمدن ابن سينا آگاه شده بودند به پيشواز وى آمدند و جامه‌ها و مركوبهاى ويژه به همراه آوردند . وى در اصفهان در خانهء مردى به نام عبد اللّه بن بىبى در محله‌اى به نام كوى گنبد فرود آمد . آن خانه اثاثه و فرش و وسائل كافى داشته است . از اين هنگام به بعد ( 414 ه . ق . 1023 م ) دوران چهارده پانزده سالهء زندگى آرام و خلاق ابن سينا آغاز مىشود . وى اكنون از نزديكان و همنشينان علاء الدوله بود كه مردى دانش دوست و دانشمندپرور بشمار مىرفت . شبهاى جمعه مجلس مناظره‌اى در حضور وى تشكيل مىشد كه ابن سينا و دانشمندان ديگر در آن شركت مىكردند . ابن سينا در همهء دانشها سرآمد ايشان بود . وى در اصفهان كتاب شفا را با نوشتن بخشهاى « منطق » ، « مجسطى » ، « اقليدس » ، « رياضيات » و « موسيقى » به پايان رسانيد ، جز دو بخش « گياهان » و « جانوران » ( كه آنها را هنگامى كه علاء الدوله به شاپور خواست ، واقع در جنوب همدان و غرب اصفهان ، حمله كرد و ابن سينا همراه وى بود ، در ميان راه نوشت ) . كتاب النجاة نيز در همين سفر و در ميان راه نوشته شده بود .\r\nبنا بر گزارش ابن اثير ، علاء الدوله چندبار به شاپور خواست حمله كرده بود ، از جمله در سالهاى 417 ه . ق . / 1026 م و 421 ه . ق . / 1030 م و 423 ه . ق . / 1032 م ، اما ازسوىديگر جوزجانى مىگويد كه ابن سينا هنگام به پايان رساندن كتاب شفا چهل‌ساله بوده است . اكنون اگر سال تولد ابن سينا را 370 ه . ق . بدانيم تاريخ پايان نوشتن شفا 410 ه . ق .\r\nمىشود ، مگر اينكه فرض كنيم كه مقصود جوزجانى پايان بخشهاى « نبات » و « حيوان » شفا بوده است كه چنان‌كه اشاره شد ، ابن سينا نوشتن آنها را در همراهى علاء الدوله در يكى از حمله‌هاى او به شاپور خواست ، و احتمالا در 421 ه . ق . / 1030 م در ميان راه به پايان رسانده بوده است . ابن سينا كتاب الانصاف را نيز در اصفهان تأليف كرده بود ، اما اين كتاب در حملهء سلطان مسعود غزنوى به اصفهان و تصرف آن از ميان رفت . مسعود غزنوى ( حك 421 - 432 ه . ق . / 1031 م 1041 م ) در 421 به اصفهان حمله كرد و شهر را\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبه تصرف درآورد . سپاهيان وى ، پس از كشتار فراوان به تاراج اموال علاء الدوله و نيز خانهء ابن سينا دست زدند و اموال و كتابهاى وى را غارت كردند و سپس آنها را به شهر غزنه فرستادند . اين كتابها در 545 ه . ق . / 1150 م به دست سربازان علاء الدّين جهانسوز غورى به آتش كشيده شدند . علاء الدوله ، پس از حملهء مسعود به اصفهان همچنان فرمانرواى آنجا باقى ماند .\r\nابن سينا همچنان در اصفهان روزگار مىگذرانيد ، تا هنگامى كه علاء الدوله در 427 ه . ق . / 1036 م به نبرد با تاش و فراش سپهسالار سلطان مسعود در ناحيهء كرج ( يا كرخ ) نزديك همدان شتافت . ابن سينا كه در اين سفر علاء الدوله را همراهى مىكرد ، دچار بيمارى قولنج شد و به درمان خود پرداخت و به قصد بهبود هرچه زودتر در يك روز هشت بار خود را تنقيه مىكرد و در نتيجه دچار زخم روده شد . سپس در همين حال بيمارى به اصفهان برده شد و همچنان به مداواى خود ادامه مىداد تا اندكى بهبود يافت ، چنان‌كه توانست در مجلس علاء الدوله حضور يابد . تا اينكه علاء الدوله قصد رفتن به همدان كرد . ابن سينا نيز وى را همراهى كرد ، اما در راه بيمارىاش عود كرد . پس از رسيدن به همدان ، وى از معالجهء خود دست كشيد و پس از چند روز در نخستين جمعهء رمضان 428 / ژوئن 1037 ، در 58 سالگى درگذشت و در همان شهر به خاك سپرده شد .\r\nنوشته‌ها : ابن سينا ، علىرغم زندگانى ناآرام و پرحادثهء خود ، انديشمند و نويسنده‌اى پركار بوده است . آنچه از نوشته‌هاى خرد و كلان وى بر جاى مانده است ، نمايندهء ذهنى فعال و پوياست كه گويى در هر شرايطى ، حتى در سخت‌ترين و توان‌فرساترين آنها ، از فعاليت و خلاقيت بازنمىايستاده است . استعداد وى در فراگيرى و حفظ خوانده‌ها و آموخته‌ها زبانزد همگان بوده است و چنان‌كه در سرگذشتش ديديم ، خود او نيز به توانايى شگرف خويش در يادگيرى در دوران نوجوانىاش اشاره مىكند . حافظهء نيرومند وى كار تأليف را نيز بر او آسان مىساخت . شاگردش جوزجانى مىگويد هنگامى كه ابن سينا متواريا در خانهء ابو غالب عطار به سر مىبرد ، از او خواسته بود كه نوشتن بقيهء كتاب شفا را به پايان رساند و سپس مىافزايد كه در اين هنگام ، ابن سينا هيچ كتابى يا مرجعى\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nدر اختيار نداشت ؛ هر روز 50 ورق مىنوشت ، تا اينكه همهء « طبيعيات » و « الهيات » شفا و سپس بخشى از « منطق » را به پايان آورد . جوزجانى در جاى ديگرى از سرگذشت ابن سينا مىگويد من بيست و پنج سال در خدمت و مصاحبت او بودم و هرگز نديدم كه هرگاه كتاب تازه‌اى به دستش مىرسيد ، آن را از آغاز تا پايان بخواند ، بلكه يك‌باره به قسمتهاى دشوار و مسائل پيچيده آن و نظريات نويسندهء كتاب مىپرداخت تا به مرتبهء وى در آن دانش و درجهء فهم او پى ببرد » .\r\nبراى آگاهى از مجموعهء نوشته‌هاى اصيل ابن سينا و نوشته‌هاى منسوب به وى ، اكنون فهرست جامعى به كوشش يحيى مهدوى در دست است كه ما را از همهء كوششهاى ديگر در اين راه بىنياز مىسازد ( نك : مهدوى ، فهرست نسخه‌هاى مصنفات ابن سينا ) . در اين فهرست 131 نوشتهء اصيل از ابن سينا و 111 اثر منسوب به وى يا نوشته‌هايى با عنوانهاى ديگر معرفى شده است . « 1 »\r\n\r\n[ 23 
  ] ابن يمين شبرغانى ، معروف به آكه « * »\r\nمولانا آكه شبرغانى ، متخلّص به ابن يمين ، از مفاخر علما و شعراى خوشنام جوزجان در قرن 10 ه . ق . است . در شهر شبرغان تولّد يافت و تحصيلات دينى و عرفانى خود را در جوزجان در محضر استادان فاضل و دانشمند به پايان رسانيد . ازآنجاكه صوفى مشرب بود ، به ماوراءالنهر رفت و در محضر مولانا خورد كاشانى مبادى تصوّف و طريقت را آموخت . سپس براى تكميل طريقهء خويش به خدمت مولانا عزيز الدّين بلخى رسيد و از محضر او كسب فيض كرد . آكه در سنين كهولت به جوزجان بازگشت ، در آن شهر خانقاهى ساخت و طريق ارشاد را دنبال كرد . وى در شعر و ادب پايگاه والايى\r\n\r\n\r\n","description":"","footnote":"\r\n( 1 ) - ر . ك : دائرةالمعارف بزرگ اسلامى ، ج 4 ، صص 1 - 6 ؛ تلخيص و حذف منابع .\r\n( * ) - آكه يا اكه : ظاهرا واژه‌اى تركى است ، به معناى برادر .\r\n","page_name":" 125 ","page_number":125},
  {"content":"\r\n\r\nداشت . اشعار صوفيانه و عرفانى مىسرود و در اين فن نيز از شهرتى فراوان برخوردار بود . به سال 1005 ه . ق . در شهر شبرغان درگذشت و هم‌اكنون مزارش زيارتگاه عاشقان است .\r\nديوانى از او به‌جا مانده است .\r\nديوان مولانا آكه شبرغانى ، شامل نكات و اشارات در رموز تصوّف و مزيّن به ذوق عرفانى است . براى نمونه چند بيت از آن را مىآوريم : « 1 »\r\n اى زاهد افسرده دل اغيار كدام است * عالم همه اغيار بود يار كدام است\r\nمقصود خود از جمله ظهورات كمال است * گل چيست در آن باغچه و خار كدام است\r\nمستان مى عشق سر از پاى ندانند * در چيست در آن خانه و ديوار كدام است\r\nغير از رخ نيكوى تو اى دوست چه داند ؟ * خود ديده كدام آمد و ديدار كدام است\r\nما عاشق و ديوانهء آن عارض و زلفيم * اى ابن يمين روز و شب تار كدام است \r\n\r\n[ 24 
  ] ابو المؤيّد بلخى\r\nشاعر و نويسنده سدهء 4 ه . ق . / 10 م و از نخستين تدوين‌كنندگان شاهنامه . از جزئيات زندگى و تحصيلات وى اطلاعى در دست نيست ، اما پاره‌هاى باقى مانده از گرشاسب نامهء وى و نيز موضوعاتى كه در شاهنامه بدانها پرداخته ، حاكى از آن است كه او روايات و اساطير پهلوى را مىشناخته و كتابهاى بندهشن ، خداينامه يا سير الملوك را ديده بوده و با زبان ، واژگان و اصطلاحات پهلوى آشنايى كامل داشته است .\r\nابو المؤيد با دربار سامانيان ارتباط داشت و گاه به مدح امراى اين خاندان مىپرداخت\r\n\r\n\r\n","description":"","footnote":"\r\n( 1 ) - دائرةالمعارف آريانا ، ج 3 ، ص 540 ؛ و نيز براى آگاهى بيشتر ، ر . ك : فهرست مشترك پاكستان ، ج 7 ، ص 737 ، ج 9 ، ص 1947 ؛ فهرست نسخه‌هاى خطى گنج‌بخش ، ج 3 ، ص 1407 ؛ فهرست افشار ، ج 2 ، 3939 : انجمن ، سال 7 ، ص 127 ؛ مجلهء آريانا ، س 12 ، ش 7 ، ص 17 - 18 .\r\n","page_name":" 126 ","page_number":126},
  {"content":"\r\n\r\nو كتاب عجايب البلدان خويش را نيز به نام ابو القاسم نوح بن منصور ( حك 365 - 387 ه . ق . / 976 - 997 م ) نگاشت .\r\nآثار :\r\n1 . عجايب البلدان . اين كتاب به نامهاى عجايب الاشياء ، عجايب الدنيا ، هفت اقليم و عجايب برّ و بحر نيز شهرت دارد . در آغاز نسخه‌اى از اين كتاب ، كه اكنون در كمبريج است ، نام عجايب الاشياء و در پايان آن عجايب الدنيا آمده است . به‌نظر مىرسد كه اين كتاب نام خاصى نداشته و عناوين مذكور را كاتبان يا مؤلفان تذكره‌ها و مورخان به آن داده‌اند . نسخه‌هايى از اين كتاب در كتابخانه‌ها موجود است . افزون بر اين‌ها ملك‌الشعرا بهار نيز نسخه‌اى از آن در اختيار داشته است كه تفاوتهايى با نسخهء كمبريج دارد . ظاهرا اصل كتاب از ميان رفته و مؤلفى ديگر در تحريرى جديد مطالبى بر آن افزوده است ؛ چه اولا برخى واژه‌هاى عربى يا مفردات و تركيبات پارسى مربوط به سدهء 4 ه . ق . به بعد در آن راه يافته ؛ ثانيا برخى از رويدادهاى مربوط به سالهاى 562 ، 606 ، 613 و 617 ه . ق .\r\nدر اين كتاب ديده مىشود . مؤلف دوم كه ظاهرا از اهالى مراغهء آذربايجان بوده ، چيزهايى از عجايب المخلوقات نجيب همدانى ، مسالك و ممالك ، تاريخ سلطان محمود و نيز برخى از مشاهدات خويش را بر آن افزوده است .\r\n2 . شاهنامه . اين اثر كه در زمرهء نخستين شاهنامه‌هاى منثور بوده و از آن با عنوان شاهنامهء بزرگ و شاهنامهء مؤيدى ياد شده است ، اكنون در دست نيست . اگر گرشاسب‌نامه را بخشى از اين كتاب بشماريم ، تنها بخش برجاىمانده از آن ، همان پاره‌هايى از گرشاسب‌نامه است كه در تاريخ سيستان آمده .\r\nدر منابع موجود ، نخستين كسى كه بدين شاهنامه اشاره كرده ، بلعمى است . ازاين‌رو ، مىتوان گفت كه تاريخ تقريبى تأليف آن به پيش از 352 ه . ق . باز مىگردد . محمّد نورى عثمان بر آن است كه حتى تأليف شاهنامه به اشارهء بلعمى ، وزير سامانيان ، صورت گرفته است . بلعمى و پس از او برخى ديگر از تاريخ‌نويسان در نگارش آثار خود ، به‌ويژه در بخشهاى مربوط به اساطير ايران ، از شاهنامهء ابو المؤيد بهره جسته‌اند . مؤلف مجمل\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nالتواريخ عنوان برخى از فصول اين شاهنامه را نيز كه از آنها در تأليف كتاب خويش بهره برده ، ذكر كرده است . برخى از فصول اين شاهنامه و روايات و داستانهايى كه دربارهء پهلوانان اسطوره‌اى و شاهان در اين اثر آمده - مانند اخبار آغش و هادان ( از پهلوانان عهد كيخسرو ) ، كى شكن ( برادرزادهء كيكاووس ) ، گرشاسب و نوادگان او ، نريمان و سام - يا در شاهنامهء ابو منصورى و شاهنامهء فردوسى نيامده ، يا به اختصار از آنها سخن گفته شده است . بر پايهء آنچه مؤلف تاريخ سيستان دربارهء « اخبار نريمان و سام و دستان » و « حديث رستم » و شاهنامهء فردوسى آورده ، شايد بتوان حدس زد كه فردوسى بيش از ابو المؤيد به رستم پرداخته است .\r\nمنابع كهن در اين باب كه گرشاسب‌نامه بخشى از شاهنامه بوده ، يا كتابى مستقل ، آگاهى دقيقى به دست نمىدهند . صاحب مجمل التواريخ در آنجا كه به ذكر منابع خويش مىپردازد . ، گرشاسب‌نامه را از ديگر آثار ابو المؤيد چون اخبار نريمان و سام جدا كرده و آن را در كنار نام فرامرزنامه و اخبار بهمن . . . آورده است ، اما اين نيز روشن نيست كه آيا فرامرزنامه ، اخبار بهمن و قصهء كوش پيل‌دندان ، از آثار ابو المؤيد بوده است يا نه ، ازسوىديگر ، بلعمى در « پادشاهى بيوراسب » هنگامى كه از سرانجام جمشيد سخن مىگويد و اعقاب وى را برمىشمرد ، گرشاسب را نيز جزو ايشان ذكر مىكند و مىگويد سرگذشت آنان را ابو المؤيد بلخى در شاهنامهء بزرگ خويش آورده است . ازاين‌روى بىترديد شاهنامه‌اى كه بلعمى از آن با صفت « بزرگ » ياد مىكند ، اخبار گرشاب را نيز در بر داشته است .\r\nبه رغم تفاوتهاى شاهنامهء ابو المؤيد با شاهنامهء فردوسى ، برخى از پژوهشگران بر پايه قراينى چند ، چون ذكر داستان اشكش ( آغش ) در شاهنامهء فردوسى و شباهت نسب گرشاسب و شكل تدوين داستان لهراسب در روايت فردوسى با شاهنامهء ابو المؤيد ، احتمال داده‌اند كه فردوسى از شاهنامهء ابو المؤيد نيز بهره جسته باشد . همچنين احتمال داده‌اند كه اسدى طوسى نيز از گرشاسب‌نامه ابو المؤيد بهره گرفته باشد .\r\n3 . يوسف و زليخا ، از آثار منظوم ابو المؤيد است . تنها مأخذى كه از اين اثر ياد كرده ، منظومهء يوسف و زليخاست كه به خطا سرايندهء آن را فردوسى دانسته‌اند . سرايندهء اين\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمنظومه از ابو المؤيد بلخى به عنوان نخستين كس كه داستان يوسف و زليخا را به نظم كشيده ، ياد مىكند . از ابيات منظومهء يوسف و زليخاى ابو المؤيد چيزى بر جاى نمانده است ، اما سرورى و تتوى بيتى از ابو المؤيد آورده‌اند كه صفا احتمال داده است از منظومهء يوسف و زليخاى او باشد .\r\nافزون بر آثار يادشده ، ابياتى نيز از اشعار ابو المؤيد در تذكره‌ها و فرهنگهاى لغت به عنوان شواهد شعرى آمده است . « 1 »\r\n\r\n[ 25 
  ] ابو بكر بن محمّد واعظى بلخى\r\nحكيم ابو بكر واعظى بلخى ، در بلخ پا به عرصه وجود نهاد و در همان‌جا تحصيلاتش را به پايان رسانيد . او از مشاهير سرزمين بلخ ، واعظى شيرين بيان و محقّقى عظيم الشّأن بود . وى در بلخ كرسى خطابه داشت و مردم را موعظه مىكرد و از طبع خوش و روانى نيز برخوردار بود ، لذا او را در شمار شعراى خوش‌نام و بلندآوازه جاى مىدهند . از نظر زهد و تقوا سرآمد اقران بود و از متصوفان روزگار خود بشمار مىرفت . اگرچه از اشعار او ابيات كمى به‌جاى مانده ، همين مقدار اندك بيشتر دربارهء توحيد و فضائل صحابه و شمايل ياران برگزيدهء رسول خدا ( ص ) سروده شده است .\r\nمورّخان او را در شمار شعراى دورهء سلجوقيان آورده‌اند . اين ابيات از اوست :\r\n نه از زحل بدىّ و نه نيكى ز مشترى * هست اين همه ز داور و نيك است داورى\r\nهر نيك و بد كه هست ز تقدير و حكم اوست * رنج و عنا و فاقه و مال و توانگرى\r\nاندوه و رنج و راحت و شادى و عزّ و ذلّ * نز دور دايره است و نه از چرخ چنبرى\r\nبخت جوان و دولت مسعود و روز سعد * بدبختى و بلا و عنا و بداخترى \r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 6 ، صص 311 - 309 ، مقالهء مينا حفيظى ، با حذف منابع .\r\n","page_name":" 129 ","page_number":129},
  {"content":"\r\n\r\n از فضل و عدل حق شمر از خود مدان تو تا * نام هوا ز نامهء اعمال بسترى « 1 » \r\n\r\n[ 26 
  ] ابو حاتم بلخى\r\nابو حاتم بلخى ، يكى از علماى بلخ و از مترجمان زبان فارسى در عصر خود بود . او براى اولين بار كتاب السموم را از زبان هندى به فارسى ترجمه كرد . پس از مدّتى عباس بن سعيد جوهرى آن كتاب را براى مأمون خواند و به دستور مأمون كتاب مذكور را از فارسى به عربى ترجمه كرد . « 2 »\r\nحاجى خليفه مىگويد : ابو حاتم بلخى يكى از علماى بزرگ دوران حكومت هارون الرشيد بوده . او كتاب السموم را كه در پنج مقاله تأليف گرديده بود ، نخست ترجمه و سپس شرح كرده است . « 3 »\r\n\r\n[ 27 
  ] ابو حاتم بن حبّان فريابى\r\nابو حاتم بن حبّان فريابى ، يكى از علماى پرهيزگار خطهء دانش‌پرور بلخ و از صالحان روزگار خود بود . از شرح حال او بيش از اين اطلاعى در دست نيست . « 4 »\r\n\r\n\r\n","description":"","footnote":"\r\n( 1 ) - ر . ك : لباب الالباب ، ص 496 ؛ مجمع الفصحا ، ج 1 ، ص 655 .\r\n( 2 ) - تاريخ علوم اسلامى ، ص 14 .\r\n( 3 ) - كشف الظنون ، ج 2 ، ص 1425 .\r\n( 4 ) - الانساب سمعانى ، ج 10 ، ص 206 .\r\n","page_name":" 130 ","page_number":130},
  {"content":"\r\n\r\n\r\n[ 28 
  ] ابو زيد بلخى\r\nاحمد بن سهل ابو زيد بلخى ، ( حدود 235 - 322 ه . ق . 849 - 934 م ) ، اديب ، متكلم ، فيلسوف ، جغرافىدان و متفنن در علوم گوناگون . قديم‌ترين منابع آگاهى ما دربارهء اين دانشمند ، كتاب الفهرست ابن نديم و كامل‌ترين آنها معجم الادباء ياقوت است . منابع متأخر تمام اطلاعات خود را از ياقوت گرفته‌اند و ياقوت اخبار مربوط به ابو زيد را از كتابى كه ابو سهل احمد بن عبيد اللّه بن احمد تأليف كرده بود ، به دست آورده است . منبع سخنان ابو سهل نيز ابو محمّد حسن بن محمّد وزيرى است كه از شاگردان ابو زيد بوده و كتابى با عنوان اخبار ابى زيد داشته است .\r\nابو زيد در ناحيهء شامستيان ، از روستاهاى نزديك نهر غربنكى ، يكى از 12 نهر بلخ ، متولد شد . پدرش سيستانى و معلم كودكان بود . ظاهرا ابو زيد نيز يك‌چند همين شغل را داشته است .\r\nدر جوانى همراه قافلهء حاجيان به عراق سفر كرد تا در مذهب اماميه - كه خود از پيروان آن بود - تحقيق كند و « امام » را دريابد . در آنجا به محضر يعقوب بن اسحاق كندى ( 185 - 258 ه . ق . ) راه يافت و نزد او به كسب علوم عقلى پرداخت . وى 8 سال در عراق به سر برد و با بزرگان و دانشمندان در ارتباط بود . در اين مدت فلسفه ، نجوم ، طب و طبيعيات را آموخت و در علم كلام و ديگر دانشهاى متداول اسلامى تبحر يافت . سپس از راه هرات به بلخ بازگشت و به سبب دانش وسيع و اطلاعات فراوانى كه در علوم گوناگون و زمينه‌هاى مختلف داشت ، مورد توجه امرا و بزرگان قرار گرفت و نزد ابو على جيهانى ، وزير نصر بن احمد سامانى ( 301 - 330 ه . ق . ) ، راه يافت . جيهانى و همچنين بزرگانى مانند حسين بن على مرورودى و برادرش صعلوك ، مقدم او را گرامى شمردند و براى وى مستمرى و عطايايى مقرر داشتند ، اما پس از مدتى رابطهء ميان آنان تيره شد و صله‌ها و عطايا قطع گرديد . علت اين امر ، چنان‌كه ابو زيد خود اشاره مىكند ، اين بود كه وى دو\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nكتاب تأليف كرده بوده است : يكى كتابى دربارهء كيفيت تأويل آيات قرآن و ايراد به تأويلات اسماعيليان - روشى كه مبلغان اسماعيلى از جمله مرورودى در آن مبالغه مىكردند - و ديگرى كتاب القرابين و الذبائح كه به مداق جيهانى - كه تمايلات ثنوى ( مانوى ؟ ) داشت - خوش نيامد .\r\nكتابى كه ابو زيد دربارهء كيفيت تأويلات نوشت و موجب تيرگى رابطهء او با مرورودى گرديد ، بعدها مورد توجه دانشمندان اسلامى و تمجيد و تحسين مجامع مذهبى قرار گرفت و حسن قبول يافت ، تا بدانجا كه ياقوت مىگويد : « ما صنف فى الاسلام كتاب انفع للمسلمين من كتاب البحث عن التأويلات ، صنفه ابو زيد البلخى » هنگامى كه احمد بن سهل بن هاشم مروزى در 360 ه . ق . به بلخ آمد و بر آن سامان مستولى شد ، وزارت خود را به ابو زيد پيشنهاد كرد ، اما او نپذيرفت ؛ سرانجام ابو القاسم بلخى كعبى را كه با ابو زيد دوستى داشت ، وزارت داد و ابو زيد را به كاتبى برگزيد . كعبى نيز به ابو زيد توجه خاصى داشت و در استفاده از مستمريها جانب او را مراعات مىكرد .\r\nابو زيد به زادگاه خويش علاقهء بسيار داشت . به‌همين‌جهت پس از بازگشت به بلخ و بهبود وضع معاش خود ، در ناحيهء شامستيان ضياع و عقارى خريد . اين املاك پس از او در اختيار خويشاوندان و فرزندان و نوادگان او بوده است .\r\nابو زيد در علوم اوايل و نيز علوم اسلامى دست داشت . در نوشته‌هاى خود از روش فلاسفه و اصحاب عقل پيروى مىكرد ، با اين تفاوت كه كتابهايش به نوشته‌هاى اهل ادب شبيه‌تر و به آنان نزديك‌تر بود . به علت آگاهى از فلسفه و به كار بردن روش فيلسوفان ، متهم به كفر و الحاد گرديد امّا به‌رغم اين اتهامات ، به گزارش برخى منابع مردى نيكواعتقاد بود و در به‌جاى آوردن وظايف مذهبى و عمل به احكام دين غفلت نمىورزيد .\r\nعلما و فقهاى بلخ نيز او را داراى اعتقادى نيك و مذهبى استوار مىدانستند و بر آن بودند كه در مصنفات انبوه وى كلمه‌اى كه دلالت بر سستى عقيده و قدح در اعتقاد او كند ، پيدا نمىشود . ابو القاسم بلخى كعبى كه از معاصران و دوستان نزديك او بوده است ، در رد اين اتهامات مىگويد : ابو زيد مردى مظلوم است ؛ مردى است موحد و من به حال او آگاه‌تر از ديگران هستم ، چرا كه با يكديگر بزرگ شده‌ايم و با يكديگر منطق خوانده‌ايم و\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nسپاس خداى را كه ملحد نشده‌ايم .\r\nابو زيد به گفتهء معاصران و دوستانش هواى امامت ( طلب امام ) در سر داشت و گفته شده كه يكى از انگيزه‌هاى سفر او به عراق همين امر بوده است . در مقابل اين نظر ، برخى عقيده دارند كه ابو زيد بااين‌كه در جوانى مذهب اماميه داشت ، بعدها از آن بازگشت و به تسنّن گراييد ، امام ابو حيّان توحيدى از زيدى بودن وى سخن گفته است .\r\nابو زيد با دانشمندان زمان خود مباحثه و مكاتبه داشت و از شهرهاى دور و نزديك سؤالات علمى و مذهبى براى او مىفرستادند تا پاسخ گويد . رساله‌هاى اجوبة ابى على ابن محتاج ، اجوبة ابى اسحاق المؤدب ، اجوبة ابى القاسم الكعبى ، اجوبة ابى الفضل السكرى ، اجوبة اهل فارس ، جواب رسالة ابى على بن المنير الزيادى كه از نوشته‌هاى او بوده است شاهد بر اين مدعاست .\r\nابو زيد علاوه بر تأليفات گران‌قدر ، شاگردانى نيز داشته است كه از آن جمله‌اند : ابن فريغون كه كتاب جوامع العلوم از آثار اوست ، ابو الحسن محمّد بن يوسف عامرى ( وفات 381 ه . ق . ) كه در فلسفه از ابو زيد استفاده كرد و همچنين ابو محمّد حسن بن محمّد وزيرى كه كتابى در شرح احوال استاد خود نوشته بوده است . برخى از محققان ، محمّد بن زكرياى رازى ( 251 - 313 ه . ق . ) را نيز در فلسفه از شاگردان ابو زيد دانسته و گفته‌اند رازى به سبب تعليمات او به فلسفهء نوفيثاغورى متوجه گرديد .\r\nابو زيد به سبب وسعت دانش و عمق انديشه و فصاحت و بلاغت نوشته‌هايش ، مورد ستايش و تمجيد متقدمان و متأخران قرار گرفته است . ابو حيان توحيدى كه مردى دشوارپسند بوده ، او را « بحر البحور » و « عالم العلماء » خوانده است و در كتاب الامتاع و المؤانسة نيز از او عبارت « سيد اهل المشرق فى انواع الحكمة » ياد كرده است . شهرستانى در كتاب الملل و النحل وى را در رديف كندى ، ابن مسكويه ، ابو سليمان سجستانى ، فارابى ، ابن سينا و ابو الحسن عامرى و در شمار فلاسفهء متأخر اسلامى ذكر مىكند .\r\nآثار :\r\nاز آنجا كه ابو زيد در علوم گوناگون دست داشته است ، نوشته‌هاى بسيارى در\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nزمينه‌هاى مختلف : فلسفه ، كلام ، احكام نجوم ، طب ، سياست ، تفسير ، تاريخ ، جغرافيا ، اخلاق و آداب امم ، لغت ، صرف و نحو ، طبقه‌بندى علوم و حتى جانورشناسى ، به او نسبت داده‌اند . به گفتهء على بن محمّد بن ابى زيد ، نوهء ابو زيد ، وى نزديك به 70 تأليف داشته است . ابن نديم از 42 كتاب و رساله از جمله شرايع الاديان ، اقسام العلوم ، اختيارات السير ، السياسة الكبير ، السياسة الصغير نام مىبرد و ياقوت بر اين شمار 13 اثر و بيهقى دو اثر افزوده است . افزوده‌هاى بيهقى يكى الامد الاقصى و ديگرى بيان وجوه الحكمة فى اوامر و نواهى الشريعة يا الابانة عن علل الديانة است و نيز حمد اللّه مستوفى ، در نزهة القلوب ، ضمن برشمردن منابع كار خود ، از كتاب صور الاقاليم ابو زيد بلخى نام مىبرد . سيوطى نيز در بقية الوعاة ، كتاب المختصر فى الفقه را به ابو زيد نسبت مىدهد .\r\nتأليف ديگر او به گفتهء كحاله العلم و التعليم است . اينك از ميان تأليفات وى 2 اثر مهم را مورد بحث و بررسى قرار مىدهيم :\r\n1 . صور الاقاليم يا كتب الاشكال ، دربارهء نقشه‌هاى جغرافيايى . اصل اين كتاب از ميان رفته و فقط قسمت عمدهء آن را اصطخرى ( وفات 340 يا 346 ه . ق . ) در كتابهاى المسالك و الممالك و الاقاليم خود آورده است . محققان متأخر همگى برآنند كه آثار اصطخرى مأخوذ از صور الاقاليم ابو زيد بلخى است ، با اين تفاوت كه اصطخرى در شرح بلاد و نواحى توضيحات بيشترى داده است . و سپس ابن حوقل تأليفات اصطخرى را تكميل كرده است . بااين‌كه به گفتهء محمّد بن احمد مقدسى ، صور الاقاليم كتابى مختصر بوده و جزئيات فراوانى را در شرح بلاد در بر نداشته است ، بايد ابو زيد را از پيشگامان ترسيم نقشه‌هاى جغرافيايى در ميان جغرافىدانان و دانشمندان اسلامى بشمار آورد . مولر در ميان مخطوطات قديمى به 60 نقشهء جغرافيايى از آثار ابو زيد بلخى برخورده ، كه خود مؤيد تقدم و اهميت كار او در اين مورد است . ظاهرا نسخه‌اى از صور الاقاليم بلخى در كتابخانهء كليددار امام حسين ( ع ) در كربلا موجود است ؛ جرجى زيدان نيز از نسخهء خطى اين كتاب همراه با نقشه‌هاى رنگى در برلين خبر مىدهد .\r\n2 . مصالح الابدان و الانفس ، كتابى است دربارهء سلامت تن و روان و بيان ارتباط تنگاتنگ آن دو با يكديگر ، چنان‌كه گويى يك واحدند . اين كتاب از روى نسخهء خطى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nكتابخانهء اياصوفيه به همت فؤاد سزگين ( 1405 ه . ق . / 1984 م ) در فرانكفورت منتشر شده است .\r\nمصالح الابدان و الانفس دو مقاله دارد ، يكى در تدبير مصالح تن و ديگرى در تدبير مصالح روان .\r\nدر مقالهء دوم ، ابو زيد بلخى به آفات و بيماريهاى روان مىپردازد و ضمن بحث دربارهء قواى نفسانى و عوارض آنها به تهذيب اخلاق از طريق روان‌درمانى و خودشناسى اشاره مىكند .\r\nكتابى ديگر با عنوان البداء و التاريخ به ابو زيد نسبت داده شده است . كلمان هوار اين كتاب را به نام وى در پاريس ( 1899 - 1906 م ) منتشر كرده است ، اما چنان‌كه محققان نوشته‌اند و خود هوار نيز يادآور مىشود ، اين كتاب از ابو زيد نيست ، بلكه مؤلف آن مطهر بن طاهر مقدسى است . مهمترين دليل بر اينكه نويسندهء اين كتاب كسى جز ابو زيد است ، مؤلف در مقدمهء آن تصريح مىكند كه كتاب را در 355 ه . ق تأليف كرده است .\r\n\r\nافكار و عقايد :\r\n1 . ابو زيد از كسانى است كه مىكوشيدند ميان شريعت و فلسفه تلفيق كنند و آن دو را با يكديگر هماهنگ سازند . ابو حيان توحيدى در اين‌باره مىنويسد : ابو زيد بر آن بود كه فلسفه هم سو با شريعت و شريعت همانند فلسفه است ؛ يكى در حكم مادر است و ديگرى به منزلهء دايه .\r\n2 . وى از تفضيل صحابه و نيز از مفاخرت عرب و عجم بر يكديگر خوددارى مىكرد و در اين مورد به حديث منسوب به پيامبر ( ص ) : « اصحابى كالنجوم بأيهم اقتديتم اهتديتم » كه در منابع حديث اهل سنت نقل شده و نيز آيه‌هاى  « فَلا أَنْسابَ بَيْنَهُمْ يَوْمَئِذٍ   إِنَّ أَكْرَمَكُمْ عِنْدَ اللَّهِ أَتْقاكُمْ »  استناد مىكرد .\r\n3 . او به مباحث و مسائل كلامى علاقه‌مند بود و در اين فن مهارت داشت ، تا آنجا كه او را هم‌رديف جاحظ دانسته و جاحظ خراسانش لقب داده‌اند . با توجه به اينكه از يك طرف استادش كندى به معتزله تمايل داشت و از طرف ديگر ميان وى و ابو القاسم كعبى ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاز بزرگان متكلمان معتزلى ، دوستى نزديك و مباحثه برقرار بوده است ، شايد بتوان ابو زيد را داراى تمايلاتى اعتزالى دانست . تبحر وى در علم كلام و عمق نوشته‌هايش چندان بوده است كه گفته‌اند : متكلمان بزرگ عالم اسلام ، سه نفرند : جاحظ بصرى ، على بن عبيدهء لطفى و ابو زيد بلخى . در ميان اين سه تن آنكه در آثارش لفظ بر معنى غالب است ، جاحظ آنكه معنى بر لفظش مىچربد ، على بن عبيده و آنكه الفاظ و معانى در آثار او يكسان است ، ابو زيد بلخى است .\r\n4 . ابو زيد به فلسفهء فيثاغورى جديد توجه داشت و اين تمايل شايد در اثر شاگردى او نزد كندى باشد ، چرا كه در افكار كندى نيز چنين گرايشى ديده مىشود .\r\n5 . هانرى كربن در كتاب تاريخ فلسفهء اسلامى ، بىآنكه به مأخذى استناد كند ، مىنويسد : ابو زيد معتقد بوده است كه نامهاى خداوند كه در قرآن آمده ، از سريانى اقتباس شده است .\r\n6 . فخر الدّين رازى در كتاب شرح اسماء اللّه الحسنى ( يا لوامع البينات ) مىنويسد : ابو زيد حديث « ان للّه تسعة و تسعين اسما ! ، من احصاها دخل الجنّة » را مطعون مىدانست .\r\n7 . ابو زيد دربارهء تفسير قرآن معتقد بود كه بايد به ظاهر آيات اكتفا كرد و از تأويلات بعيد به روش اسماعيليان اجتناب نمود . در اين مورد كتابهاى نظم القرآن و البحث فى التأويلات را نوشته بوده است ،\r\n8 . وى دربارهء كيميا و حقيقت آن عقيده داشت كه « كيما محال است و اساسى ندارد و حكمت حق تعالى درستى آن را اثبات نمىكند و نيز براى عامهء مردم تباهىآور است » « 1 »\r\nاحمد فاريابى روايت مرسل را تحت عنوان قيل و روى آورده است .\r\nابو بكر محمّد بن احمد بن محمّد بن عبد اللّه بن اسماعيل معروف به ابن آبى الثلج بغدادى از شاگردان فاريابى بوده است . او كتاب تواريخ و اعمار الأئمة استادش را مطالعه كرده بوده و لذا بسيارى از مطالب كتاب خود را از آن نقل كرده است .\r\nشيخ آقا بزرگ تهرانى مىگويد : از منابع و مآخذ برمىآيد كه احمد بن محمّد فاريابى و پدر و برادرش از محدثان شيعه بشمار مىروند ؛ ولى من در كتب رجال شرح حال او\r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 5 ، ص 502 - 505 مقالهء صمد موحد ، با حذف منابع .\r\n","page_name":" 136 ","page_number":136},
  {"content":"\r\n\r\nرا نديده‌ام ، مگر آنكه در سند روايات واقع شده است . بعضى ديگر از علما احتمال داده‌اند محمّد فاريابى همان محمّد بن يوسف فاريابى باشد ، درحالىكه محمّد بن يوسف فاريابى از ائمه عامه و استاد امام بخارى است و در كتب رجال اهل سنّت به تفصيل از او سخن گفته‌اند . « 1 »\r\n\r\n[ 29 
  ] ابو شكور بلخى\r\nشاعر و حكيم ايرانى سدهء 4 ه . ق . / 10 م . از زندگى ابو شكور آگاهى چندانى در دست نيست . نام او در جايى نيامده و كنيه و نسبت وى نيز نخستين‌بار در قصيده‌اى از منوچهرى دامغانى ( وفات 432 ه . ق / 1041 م ) ذكر شده است . نسبت « بلخى » گواه آن است كه از مردم بلخ بوده و زادگاهش نيز احتمالا اين شهر بوده است . زمان تولد ابو شكور روشن نيست ، اما برخى از محققان با توجه به قراينى تولد وى را در 303 - 336 ه ق / 915 م حدس زده‌اند . ازآنجاكه ابو شكور ، مثنوى آفرين‌نامه را در فاصلهء سالهاى 333 - 336 ه . ق . / 945 - 947 م سروده است ، به يقين مىتوان گفت كه وى در نيمهء نخست سدهء 4 ه . ق . مىزيسته و پس از رودكى نيز زنده بوده است . ازاين‌رو سخن صاحب مجمع الفصحا كه ظهور ابو شكور را در سنهء 336 ه . ق . مىزيسته و پس از رودكى نيز زنده بوده است . و بااين‌همه وى را بر رودكى و شهيد بلخى مقدم دانسته است ، پذيرفتنى نيست .\r\nابو شكور چنان‌كه از اشعارش برمىآيد ، ظاهرا در پى يافتن ممدوح از بلخ به بخارا رفت و پس از آنكه چندى در گمنامى به سر برد ، سرانجام در دربار سامانيان شهرت و اعتبار تمام يافت . اين دوران ظاهرا مصادف با حكومت نوح بن نصر سامانى\r\n\r\n\r\n","description":"","footnote":"\r\n( 1 ) - الذريعة ، ج 4 ص 474 ؛ براى اطلاع بيشتر ر . ك : اعيان الشيعة ، ج 3 ، ص 146 ؛ تاريخ التراث العربى ، ج 1 ، ص 322 ؛ تذكرة الحفاظ ، ج 2 ، ص 519 ؛ مجموعه نفيسه ص 2 ؛ تاريخ اهل البيت ، ص 53 .\r\n","page_name":" 137 ","page_number":137},
  {"content":"\r\n\r\n( 331 - 342 ه . ق . / 943 - 953 م ) بود ، زيرا ابو شكور در بيتى از اشعارش وى را خداوند خويش خوانده است .\r\nابو شكور بلخى را سرايندهء قصايد و غزليات و مثنويهاى بسيار شمرده‌اند ، اما از آن ميان جز قطعات كوتاه و ابيات پراكنده در فرهنگها و تذكره‌ها و كتابهاى ديگر ( در حدود 400 بيت ) چيزى بر جاى نمانده است . از اين شمار ابيات ، در حدود 300 بيت مثنوى است كه در بحر متقارب سروده شده و ظاهرا متعلق به منظومهء آفرين‌نامهء اوست و بقيه ابياتى است بازمانده از قصايد و غزليات او در موضوعاتى چون مدح ، تغزل ، هجو ، ستايش عشق و شراب و وصف طبيعت . تقريبا نيمى از اين ابيات مثنوى در تحفة الملوك على بن ابى حفص بن فقيه اصفهانى ( سدهء 7 ه . ق . ) آمده است كه از وزن و مضمون آنها چنين برمىآيد كه متعلق به آفرين‌نامه است .\r\nاين منظومه تا آنجا كه از ابيات برجاىماندهء آن مىتوان دريافت ، متشكل از داستان يا داستانهايى است كه احتمالا اصل و منشأ ملى يا مذهبى داشته‌اند . وجود بيتهايى يكسره رزمى گواه آن تواند بود كه شاعر حماسه‌اى پهلوانى پرداخته بوده است .\r\nهمانندى وزن و سبك اين منظومه با شاهنامه و نقل يا اقتباس نمونه‌هايى از آن در شاهنامه نشان مىدهد كه فردوسى به آفرين‌نامهء ابو شكور نظر داشته و از آن بهره گرفته است . ازاين‌رو ابو شكور را بايد پس از رودكى از پيشروان داستان‌سرايى منظوم در زبان فارسى دانست كه در كار تدوين روايات ملى و اساطيرى و ترويج حماسه‌سرايى بر دقيقى ( وفات حدود 370 ه . ق . ) و فردوسى پيشى داشته است . در اين زمينه ابو شكور مثنويهاى ديگرى نيز به بحرهاى هزج ، رمل ، خفيف و سريع داشته كه اكنون ابيات كمى از آنها باقى مانده است . شيوهء سخن و وزن مثنوى بحر هزج ابو شكور با ويس و رامين فخر الدّين اسعد گرگانى و مثنوى بحر سريع او با مخزن الاسرار نظامى شايد حاكى از تأثير ابو شكور بر اين دو شاعر باشد .\r\nغير از داستان‌سرايى ، مضمون اصلى ديگرى كه در اشعار ابو شكور ديده مىشود ، پند و اندرز و حكمت و اخلاق است ، همچون ستايش خرد و دانش به عنوان راهنما و راهبر آدمى در گفتار و كردار ، بنيادى بودن راستى در تقابل با دروغ در جهان ، اندرزهايى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nدر آداب سخن گفتن و همانند اين‌ها كه همه با شيوهء بيان و انديشه‌هاى موجود در اندرز نامه‌هاى پهلوى همخوانى و نزديكى دارد . اين‌گونه مضامين اگرچه در آثار شاعران سدهء 4 ه . ق . همچون شهيد بلخى ، رودكى ، ابو طاهر خسروانى و دقيقى كم‌وبيش ديده مىشود ، ولى عمق‌نظر و باريك‌انديشى ابو شكور خاص خود اوست . به‌علاوه نقل ابيات بلند آفرين‌نامه دربارهء حكمت و اخلاق در آثار نويسندگان سده‌هاى بعد نشان مىدهد كه اينان به سروده‌هاى ابو شكور نظر داشته و بدان ارج مىنهاده‌اند . « 1 »\r\n\r\n[ 30 
  ] احمد بن ابراهيم بن ملحان بلخى\r\nابو عبد اللّه احمد بن ابراهيم بن ملحان بلخى ، از جمله محدّثان سرزمين بلخ بود . او زادگاهش را به قصد بغداد ترك كرد و در اين شهر ساكن شد . برخى از محدّثان او را به شهرت بلخى و بغدادى مىشناسند . وى رواياتش را از طريق استادانى چون يحيى بن عبد اللّه بن بكير ، وثيمة بن موسى بن فرات و عمرو بن خالد حرانى نقل كرده است .\r\nعده‌اى از روات مانند ابو عمرو بن سماك ، احمد بن كامل قاضى ، ابو بكر شافعى ، عبد الباقى بن قانع ، احمد بن يوسف بن خلّاد ، ابو القاسم سليمان بن احمد طبرانى و جماعتى ديگر از او رواياتى را نقل كرده‌اند . دارقطنى روايات او را تأييد كرده ، موثق مىداند . ابو الحسن محمّد بن احمد بن زريق مىگويد : اسماعيل بن على خطيبى به من گفت : ابو عبد اللّه احمد بن ابراهيم بن ملحان بلخى در سال 297 ه . ق . دعوت حق را لبيك گفت . عن ابو عبد اللّه احمد بن ابراهيم بن ملحان البلخى قال : حدّثنا وثيمة بن موسى بن الفرات ، حدّثنا سلمة بن الفضل ، عن ابى سمعان ، عن الزهرى ، عن سالم ، عن أبيه ، عن عمر بن الخطاب ، أن النبى صلّى اللّه عليه و آله قال : ان لكل شىء معدنا ، و معدن التقوى قلوب العاملين . « 2 »\r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 5 ، ص 597 مقالهء محمّد عبد على ، با حذف منابع .\r\n( 2 ) - تاريخ بغداد ، ج 4 ، ص 102 ، 11 ؛ تاريخ الاسلام ذهبى حوادث سالهاى 281 - 290 ، ص 50 .\r\n","page_name":" 139 ","page_number":139},
  {"content":"\r\n\r\n\r\n[ 31 
  ] احمد بن اسحاق بن صبيح جوزجانى\r\nابو بكر احمد جوزجانى از مشاهير علما و جامع در اصول و فروع بوده است . او در جوزجان به دنيا آمد و تحصيلات خود را در همان‌جا به پايان رسانيد و سرانجام در سال 200 ه . ق . در بغداد دار فانى را وداع گفت .\r\nدو اثر از آثار أبو بكر احمد جوزجانى به‌جا مانده است :\r\n1 - كتاب الفرق و التميز\r\n2 - كتاب التّوبة . « 1 »\r\n\r\n[ 32 
  ] احمد بن جعفر بن برمك بلخى جحظه\r\nابو الحسن احمد بن جعفر بن موسى بن يحيى بن خالد بن برمك ، معروف به جحظه برمكى نديم از ادباى معروف و از فضلاى نامدار بلخ بود . وى در علوم تاريخ ، نجوم ، نحو ، لغت ، شعر و موسيقى اطلاعات كافى داشت . « 2 »\r\nابن نديم مىنويسد : ابو الحسن احمد بن جعفر بلخى جحظه شاعر و آوازخوانى است كه اشعار دل‌نشين مىسرود و در هنر طنبور حاذق و در ادب به تمام معنا ماهر بود .\r\nبا وجود اوصافى كه درباره او بيان شد ، وى مردى بدسرشت ، بخيل و بىدين بود و به\r\n\r\n\r\n","description":"","footnote":"\r\n( 1 ) - هداية العارفين فى اسماء المؤلفين ، ج 1 ، ص 46 ؛ دايرةالمعارف آريانا ، ج 2 ، ص 487 .\r\n( 2 ) - وفيات الأعيان ، ج 1 ، ص 133 ؛ تاريخ بغداد ، ج 4 ، ص 65 ؛ الفهرست ، ابن نديم ، ترجمه ، ص 240 .\r\n","page_name":" 140 ","page_number":140},
  {"content":"\r\n\r\nفرائض دينى اهميت نمىداد و در ماه رمضان روزه مىخورد . « 1 »\r\nابو نصر بن مرزبان ، اخبار و اشعار جحظه را گردآورى كرده است و مىگويد : احمد بن جعفر بلخى جحظه از ظرفا و بذله‌گويان زمان خود بشمار مىرفت . او به محافل اعيان و اشراف دعوت مىشد ، ساز مىنواخت و آواز مىخواند ، از آن جمله المعتز خليفه عباسى او را به شب‌نشينىها دعوت مىكرد تا بزم او را رنگين سازد . « 2 »\r\nاحمد بن جعفر بلخى جحظه در ماه شعبان سال 224 هجرى متولد و در سال 324 هجرى در شهر واسط به مرض سرطان روده درگذشت . جنازه او را از واسط به بغداد انتقال دادند و در اين شهر به خاك سپردند .\r\nتأليفات وى عبارتند از : 1 - كتاب الطبيخ ؛ 2 - كتاب الطنبوريين ؛ 3 - كتاب السكباج ؛ 4 - كتاب الترنم ؛ 5 - كتاب ما شاهده من امر المعتمد ؛ 6 - كتاب المشاهدات ؛ 7 - كتاب ما جمعه مما خزنه المنجمون فصح من الاحكام . « 3 »\r\nنمونه‌اى از ابيات وى چنين است :\r\n اذا ما ظمئت إلى ريقه * جعلت المدامة منها بديلا\r\nو أين المدامة من ريقه * و لكن أعلّل قلبا عليلا\r\nاگر تشنه گردم به آب دهانش * بدل گيرم از بادهء ناب آن را\r\nكجا باده ناب و آب دهانش * تسلا دهم اين دل ناتوان را \r\n\r\n[ 33 
  ] احمد بن جعفر بن محمّد بن مثنى بلخى\r\nابو العباس احمد بن جعفر بن محمّد بن مثنى ورّاق بلخى ، در بلخ تولد يافت و\r\n\r\n\r\n","description":"","footnote":"\r\n( 1 ) - الفهرست ، ابن نديم ، ترجمه ، 240 .\r\n( 2 ) - الاغانى ، حرف جحظه .\r\n( 3 ) - الفهرست ، ترجمه ، 241 و نيز معجم الادباء ، ج 2 ، ص 241 ؛ دايرةالمعارف آريانا ، ج 1 ، ص 942 .\r\n","page_name":" 141 ","page_number":141},
  {"content":"\r\n\r\nتحصيلات خود را در اين شهر به پايان رسانيد . سپس زادگاهش را به قصد بغداد ترك كرد و در بغداد ساكن شد . او از محدّثان نامى عصر خود بشمار مىرفت . بروقانى و احمد حافظ گفته‌اند : روايات ابو العباس احمد بن جعفر بلخى معتبر مىباشد . او بيشتر روايات خود را از طريق محمّد بن سليمان ، قاسم بن يزيد مقرئ ، عمرو بن على صيرفى ، على بن مسلم طوسى و أبا سائب سلم بن جناده كوفى نقل كرده است .\r\nمحدّثانى چون : ابو الفضل زهرى ، محمّد بن مظفر و ابو بكر مقرى اصفهانى روايات خود را از طريق ابو العباس احمد بن جعفر بلخى نقل كرده‌اند .\r\n\r\n[ 34 
  ] احمد بن حامد بن احمد بلخى\r\nابو حامد احمد بن حامد از مشاهير علماى بلخ بشمار مىرود . او بلخ را به قصد بغداد ترك كرد و در آن شهر ساكن شد . وى در آنجا به درخواست علما و فضلا درس حديث مىگفت : ابو حامد رواياتش را از طريق استاد خود محمّد بن صالح بلخى نقل مىكرد . محمّد بن اسحاق قطيعى از جمله شاگردان او بود و از وى رواياتى را نقل كرده است ، نظير اين روايت :\r\nعن محمّد بن اسحاق قطيعى قال : حدثنا أبو حامد احمد بن حامد بن احمد البلخى ، حدثنا محمّد بن صالح البلخى ، حدثنا ابو سليمان موسى بن سليمان الجوزجانى ، عن محمّد بن الحسن القاضى ، عن ابو حنيفه ، عن حماد ، عن ابراهيم ، عن علقمه ، عن عبد اللّه بن مسعود قال : قال رسول اللّه صلّى اللّه عليه و آله : اذا قال الرجل لامرأته أنت طالق بمشيئة اللّه أو بارادة اللّه المشيئة هى خاص للّه لا يقع الطّلاق ، و الارادة يقع الطلاق . « 1 »\r\nفقهاى اهل سنّت در احكام طلاق به اين روايت استدلال كرده‌اند كه اگر مردى به\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، ص 121 .\r\n","page_name":" 142 ","page_number":142},
  {"content":"\r\n\r\nزنش بگويد من تو را به مشيّت خدا يا به اراده خدا طلاق دادم ، چون مشيّت مخصوص خداوند است طلاق واقع نمىگردد ، امّا چون اراده عام است ، طلاق واقع مىشود .\r\nبنا به نظريّهء فقهاى شيعهء اماميّه در هيچ‌يك از دو صورت طلاق واقع نمىگردد ؛ چون شرايط طلاق همچون حضور شهود عادل و نظائر آن تحقق نيافته است .\r\n\r\n[ 35 
  ] احمد بن حسين بن محمّد بلخى\r\nاحمد بن حسين بلخى از محدّثان مشهور بلخ بود . او زادگاهش را به قصد بغداد ترك كرد و در اين شهر سكونت گزيد و به تدريس حديث پرداخت .\r\nاحمد بن حسين بلخى از جمله شاگردان احمد بن محمّد بن اسماعيل بلخى و محمّد بن عقيل بلخى و عمر بن محمّد سمرقندى بود و از طريق اين بزرگان رواياتى را نقل كرده است .\r\nبلخى استاد ابو الحسن دارقطنى بود ، لذا دارقطنى روايات خود را از طريق او نقل كرده است . « 1 »\r\n\r\n[ 36 
  ] احمد بن خضر ( خضرويّه ) بلخى\r\nابو حامد احمد بن خضر معروف به خضرويه بلخى در بلخ پا به عرصه وجود نهاد . او يكى از زهّاد بزرگ خراسان بشمار مىرفت . وى بزرگانى مانند ابراهيم ادهم ، بايزيد\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، ص 102 ؛ تاريخ نيشابور ، ( حاكم ) ص 76 .\r\n","page_name":" 143 ","page_number":143},
  {"content":"\r\n\r\nبسطامى ، ابو تراب نخشبى ، ابو حفص حداد نيشابورى و حاتم بن عنوان بلخى را درك كرده است و از مريدان حاتم اصم بلخى بشمار مىرود . « 1 » او هميشه لباس سپاهى بر تن داشت و همسرش فاطمه بلخى از زنان پاك‌سرشت بلخ بود . اين بانوى پارسا در تاريخ تصوف جايگاه والايى داشت . بعضى از مورّخان كنيت احمد خضرويّه را ابو على دانسته‌اند . وى دختر بزرگش ام على را به ازدواج با يزيد بسطامى درآورد .\r\nاز ابو حفص حداد پرسيدند كه از طايفهء صوفيان كدام را بزرگتر يافتى ؟\r\nپاسخ داد : احمد بن خضرويّهء بلخى را و من گمان نمىكنم كه از اين مرد پارساتر كسى باشد . ابو حفص مىگويد : چيزى جز مروّت و فتوّت از احمد بلخى ظاهر نمىشد . « 2 »\r\nاكثر محقّقان كنيهء او را ابو حامد آورده‌اند و مىافزايند كه احمد در زهد و فتوّت معروف بوده است . محمّد بن حامد بلخى نقل مىكند كه من در هنگام نزع كنار بستر احمد بن خضرويه نشسته بودم ، احمد به من گفت : از خداوند 95 سال عمر گرفتم ، از وى مسأله‌اى سؤال كردم . اشك چشمهايش را فراگرفت و گفت : اى فرزندم در اين خانه مدت 95 سال باز بود اكنون در ديگرى به روى من باز مىشود ، ولى نمىدانم در سعادت به روى من باز مىشود و يا در شقاوت ؟ من هنوز در انتظار جواب بودم كه گفت : الآن هفتصد دينار مقروض هستم و طلبكاران حاضرند سپس به‌سوى آنها نظر كرد و گفت : بار خدايا ، قرضهايم را بده و مرا به‌سوى خود فراخوان . در همين موقع كوبهء در به صدا در آمد . در را باز كردم كوبندهء در گفت : منزل احمد بن خضرويه همين‌جاست ؟ پاسخ دادم :\r\nبلى ، گفت : طلبكارانش چه شدند ؟ گفتم : همه رفتند و ديدم كه احمد چشمهاى خود را براى هميشه فروبست . « 3 »\r\nابو حامد احمد بلخى گفت : هيچ خوابى گرانتر از خواب غفلت نيست ؛ راه پيداست و حق آشكار و نگهبانان شنوا ؛ در اين محل چيزى جز جهل باعث گمراهى نيست . گفت :\r\n\r\n\r\n","description":"","footnote":"\r\n( 1 ) - طبقات الصوفيه ، سلّمى ، ص 103 ؛ سير أعلام النبلاء ، 11 ، ص 488 ؛ طبقات الكبرى شعرانى ، ص 70 ؛ فضائل بلخ ، ص 220 ؛ نفحات الانس ، ص 54 ؛ صفة الصفوة ، ج 4 ، ص 137 .\r\n( 2 ) - طبقات الصوفية ، سلمى ، ص 103 ؛ نفحات الانس ، ص 55 ، فضائل بلخ ، ص 222 ؛ تذكرة الاولياء ، ص 346 .\r\n( 3 ) - فضائل بلخ ، ص 220 ؛ ترجمهء رسالهء قشيريه ، ص 44 ؛ صفة الصفوة ، ج 4 ، ص 138 ؛ جامع كرامات الاولياء ، ج 1 ، ص 390 ؛ سير اعلام النبلاء ، ج 11 ، ص 488 ؛ تاريخ الاسلام ، ذهبى ، حوادث سالهاى 221 - 240 ، ص 49 .\r\n","page_name":" 144 ","page_number":144},
  {"content":"\r\n\r\nحقيقت معرفت آن است كه دوست دارى او را به دل و ياد كنى او را به زبان و همت بريده گردانى از هرچه غير اوست و نزديك‌ترين كس به خدا كسى است كه خلقش بهتر باشد . « 1 »\r\nشخصى از احمد بلخى پرسيد : كدام عمل افضل است ؟ او در پاسخ گفت : نگاه داشتن اسرار و التفات نكردن به غير اللّه . « 2 »\r\nدزدى به خانهء احمد خضرويه درآمد ، بسيار گشت ، امّا چيزى نيافت . خواست كه نااميد بازگردد ؛ احمد گفت : اى جوانمرد ، دلو را برگير و از چاه آب بكش و طهارت كن و به نماز مشغول شو ؛ چون چيزى برسد ، به تو دهم تا با دست تهى از خانهء ما بازنگردى .\r\nدزد به دستور او عمل كرد . چون صبح شد ، خواجه‌اى آمد و صد دينار به شيخ داد . شيخ آن صد دينار را به دزد داد و گفت : بگير اين پاداش يك شب نماز توست . دزد را حالتى دست داد و به گريه افتاد و گفت : من به راه غلط رفته بودم و تنها يك شب طاعت خدا كردم ، مرا چنين پاداش داد . در حال توبه كرد و به‌سوى خدا بازگشت و يكى از مريدان شيخ شد . « 3 »\r\nاحمد بن خضرويه بلخى تأليفاتى در تصوّف دارد . بنا به گفتهء صاحب كشف المحجوب كتاب الرعاية بحقوق اللّه كه در آداب صحبت كردن است از آثار اوست . « 4 »\r\nاحمد بن خضرويه بلخى ، درس تفسير استادش ابو عبد اللّه صالح ترمذى را يادداشت مىكرد . آن يادداشتها به صورت كتابى درآمد و اين كتاب در اختيار همسرش فاطمهء بلخى بود ، لذا بعضى از محققان دچار ترديد شده‌اند و آن كتاب را به همسر وى نسبت داده‌اند .\r\nعبد الحى حبيبى مىگويد : كتاب درجات المقبلين از تأليفات اوست . از ابو حامد احمد بلخى سه كتاب به يادگار مانده است كه عبارتند از : 1 - كتاب تفسير قرآن كريم ؛ 2 -\r\n\r\n\r\n","description":"","footnote":"\r\n( 1 ) - تذكرة الاولياء ، ص 352 و نيز كشف المحجوب ، ص 172 ؛ صفة الصفوة ، ج 4 ، ص 137 ؛ مقالات صوفيه ، ص 31 ؛ دايرةالمعارف آريانا ، ج 2 ، ص 488 .\r\n( 2 ) - مقالات صوفيه ، ص 32 .\r\n( 3 ) - تذكرة الاولياء ، ص 349 .\r\n( 4 ) - كشف المحجوب ، ص 491 .\r\n","page_name":" 145 ","page_number":145},
  {"content":"\r\n\r\nدرجات المقبلين ؛ 3 - الرعاية بحقوق اللّه . « 1 »\r\n\r\n[ 37 
  ] احمد بن خليل صالقانى\r\nاحمد بن خليل بن منصور ، معروف به ابن خالويه صالقانى در روستاى صالقان از توابع بلخ پا به عرصهء وجود نهاد . او از علماى بزرگ بلخ بشمار مىرفت . صالقانى براى كسب علوم و زيارت اماكن مقدّس ، بلخ را به مقصد عراق ، شام ، حجاز و قدس ترك كرد .\r\nاو رواياتش را از طريق قتيبة بن سعيد بغلانى ، هارون بن سعيد بغلانى و أبى مروان عثمانى نقل كرده است . محمّد بن هلى بن طرخان بلخى از وى رواياتى را نقل كرده است . « 2 »\r\nاز شرح حال او بيش از اين اطلاعى در دست نيست و تاريخ وفات او نيز معلوم نشد .\r\n\r\n[ 38 
  ] احمد بن رجاء بن سعيد فريابى\r\nابو جعفر احمد بن رجاء فريابى در فرياب ، از روستاهاى اطراف بلخ ، قدم به عرصه وجود نهاده و تحصيلاتش را در بلخ به پايان رسانيد . او در روزگار خود از اكابر محدّثان بلخ بشمار مىرفت ، وى در جوانى زادگاه خود را به قصد بغداد ترك كرد و در آن شهر سكونت گزيد و در آنجا كرسى تدريس حديث نهاد و مردم از او كسب فيض مىكردند .\r\n\r\n\r\n","description":"","footnote":"\r\n( 1 ) - براى اطلاع بيشتر ر . ك : الوافى بالوفيات ، ج 6 ، ص 373 ، تاريخ التراث العربى ، ج 4 ، ص 112 ؛ افغانستان بعد از اسلام ، ص 908 ؛ دائرةالمعارف بزرگ اسلامى ، ج 7 ، ص 39 .\r\n( 2 ) - الانساب ، سمعانى ، ج 8 ، ص 261 ؛ اللباب فى تهذيب الانساب ، ج 2 ، ص 231 ؛ معجم البلدان ، ج 3 ، ص 390 .\r\n","page_name":" 146 ","page_number":146},
  {"content":"\r\n\r\nاحمد فريابى رواياتش را از طريق محمّد بن عمر واقدى نقل كرده است . محمّد بن مخلد دورى بلخى شاگرد فريابى بوده و از او حديث نقل كرده است . خطيب بغدادى مىنويسد : من در كتابى كه به خط محمّد بن مخلد دورى بود ، خواندم كه ابو جعفر احمد فريابى در ماه جمادى الآخر سال 265 ه . ق . دار فانى را وداع گفت . « 1 »\r\nاحمد بن سهل - ابو زيد بلخى\r\n\r\n[ 39 
  ] احمد بن شاكر بلخى\r\nابو جعفر احمد بن شاكر بلخى از محدّثان مشهور دار الاجتهاد بلخ بوده است . او زادگاهش را به قصد بغداد ترك كرد . و در آن شهر درس حديث مىگفت . ابو جعفر احمد بلخى رواياتش را از طريق يحيى بن عبد اللّه بن بكير مصرى نقل كرده است .\r\nمحمّد بن مخلد دورى بلخى از شاگردان او مىباشد و مىنويسد كه تاريخ وفات و يا تولد أبو جعفر احمد بلخى معلوم نيست . ابن مخلد از استادش روايات زيادى نقل كرده است . « 2 »\r\n\r\n[ 40 
  ] احمد بن عاصم بلخى\r\nابو محمّد احمد بن عاصم بلخى ، يكى از مفاخر علماى بلخ بود و در آن سرزمين\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، ص 157 .\r\n( 2 ) - تاريخ بغداد ، ج 4 ، ص 192 .\r\n","page_name":" 147 ","page_number":147},
  {"content":"\r\n\r\nديده به جهان گشود .\r\nبخارى آورده است كه ابو محمّد احمد بلخى سه روز قبل از عيد اضحى در سال 227 ه . ق . جان فانى را بدرود گفت . « 1 » او به زهد و تقوا مشهور بود . « 2 »\r\nاخبارى دربارهء زهد او در كتاب حلية الاولياء و رسالة قشيريّه آمده است . ابن حجر عسقلانى مىگويد : آن شخصى كه بخارى او را زاهد دانسته ، اهل انطاكيه بوده نه اهل بلخ . « 3 »\r\nابو محمّد احمد بلخى از محدّثانى مانند : حياة بن شريح حمصى ، سعيد بن كثير بن عفير مصرى ، عبد الرّزاق بن همّام صغانى ، عبد الملك بن قريب اصمعى بصرى ، أبى عبيد القاسم بن سلام ، محمّد بن خلف عسقلانى ، ابن عيينة ، و ديگران رواياتى را نقل كرده است . راويانى چون بخارى و عبد اللّه بن محمود جوزجانى نيز از ابو محمّد احمد بلخى روايت نقل كرده‌اند ، امّا عده‌اى از محدّثان او را مجهول و قولش را فاقد اعتبار دانسته‌اند . « 4 »\r\n\r\n[ 41 
  ] احمد بن عبد اللّه بلخى\r\nاحمد بن عبد اللّه بلخى ، يكى از علماى بزرگ سرزمين بلخ بشمار مىرود . او در بلخ تولد يافت و تحصيلاتش را در زادگاه خود به پايان رسانيد و در زمرهء متكلمان مشهور آن\r\n\r\n\r\n","description":"","footnote":"\r\n( 1 ) - تاريخ الكبير ، ج 2 ، ص 5 ؛ الثقات ، ج 8 ، ص 12 .\r\n( 2 ) - تهذيب التهذيب ، ج 1 ، ص 42 .\r\n( 3 ) - همان ، ج 1 ، ص 43 .\r\n( 4 ) - الجرح و التعديل ، ج 2 ، ص 66 . و نيز ر . ك : خلاصة تهذيب التهذيب ، ص 8 . التاريخ الصغير ، ج 2 ، ص 356 ؛ الضعفاء و المتروكين ، ج 1 ، ص 74 ؛ ذيل الكاشف ، ص 32 ، تاريخ الاسلام ، الذهبى ، حوادث سالهاى 221 تا 230 ه . ق . ، ص 43 ؛ تقريب التهذيب ، ج 1 ، ص 36 ؛ ميزان الاعتدال ، ج 1 ، ص 106 ؛ تهذيب الكمال ، ج 1 ، ص 363 ؛ هدى السارى ، 386 .\r\n","page_name":" 148 ","page_number":148},
  {"content":"\r\n\r\nروز دنياى اسلام درآمد . وى اشكالاتى بر عقايد محمّد بن زكريا رازى وارد كرده ، عقايد فلسفى او را مورد نقد و بررسى قرار داده و در اين‌باره كتاب تجريد الجدل را نوشته است . علاوه بر آن در كتاب ديگرش به نام الانتقاء فى العلوم الالهية ، عقايد رازى را رد كرده است . « 1 »\r\nحاجى خليفه به اشتباه احمد بن عبد اللّه بلخى را به‌جاى عبد اللّه بن احمد بلخى كعبى گرفته و در كشف الظنون مىنويسد : كتاب تجريد الجدل از مؤلّفات ابو القاسم احمد بن عبد اللّه كعبى بلخى مىباشد . قبلا يادآورى شد كه اسم كعبى عبد اللّه « 2 » است نه احمد .\r\nابو القاسم احمد بلخى كتاب ادب الجدل را تأليف كرد . اين كتاب مورد توجه ابو اسحاق ابراهيم بن محمّد اسفراينى قرار گرفت و بر آن شرح و تعليقه‌اى نوشت . « 3 » بلخى به سال 319 ه . ق . دنياى فانى را وداع گفت .\r\n\r\n[ 42 
  ] احمد بن عبد اللّه بن مالك ترمذى اندرابى\r\nاندراب نام دو ناحيه از توابع بلخ است : يكى در مسير رودخانه بلخاب واقع شده است و ديگرى در اطراف پنجشير قرار دارد . در آن زمان اندراب شهرى بسيار آباد بوده و در آن معدن نقره وجود داشته كه اهالى شهر از آن استفاده مىكرده‌اند . از اين ناحيه فضلا و دانشمندانى برخاسته‌اند كه از آن جمله مىتوان ناصر الدّين أبو ذر احمد بن عبد اللّه بن مالك بن اسماعيل ترمذى كراسبى اندرابى را نام برد . اگرچه او اصلا از مردم ترمذ بود ، ولى در شهر اندراب سكونت كرد و تصدى كرسى قضاوت آن محل را به عهده گرفت و به اين نام شهرت يافت .\r\n\r\n\r\n","description":"","footnote":"\r\n( 1 ) - معجم المؤلّفين ، ج 1 ، ص 286 .\r\n( 2 ) - كشف الظنون ، ج 1 ، ص 45 .\r\n( 3 ) - همان ، ج 2 ، ص 1399 .\r\n","page_name":" 149 ","page_number":149},
  {"content":"\r\n\r\nاندرابى براى كسب دانش به بغداد رفت و در آن شهر در محضر استادانى چون :\r\nمحمّد بن بشّار ، محمّد بن مثنى ، عمرو بن على صيرفى ، نصر بن على جهضمى ، حوشرة بن محمّد منقرى ، زياد بن يحيى حسّانى و افراد ديگر علوم فقه ، حديث ، تفسير و كلام را فراگرفت و سپس به تدريس و تأليف پرداخت . كتابهايى كه از او به يادگار مانده عبارتند از : 1 - اصالة الرأى و الأقوال ؛ 2 - طهارة الذيل و الأفعال .\r\nمحدّثانى نظير ابو على احمد بن ابراهيم بن معاذ سيروانى ، ابو الحسين محمّد بن طالب أبو بكر محمّد بن زكرياء بن حسين سفيانى ، خلف بن محمّد بن اسماعيل خيّام و ديگران از او رواياتى را نقل كرده‌اند .\r\nناصر الدّين أبو ذر احمد بن عبد اللّه اندرابى ، در شهرهاى بغداد ، بخارا ، نسف ، بلخ و اندراب به آموزش علوم پرداخت و شاگردان زيادى را تربيت كرد و به جامعهء اسلامى آن روز تحويل داد . « 1 »\r\n\r\n[ 43 
  ] احمد بن عبد اللّه شيرمازى بلخى\r\nابو جعفر احمد بن عبد اللّه شيرمازى در روستاى شيرماز از توابع بلخ ، ديده به جهان گشود تحصيلات خود را در بلخ به پايان رسانيد و به مدارج عالى علوم اسلامى دست‌يافت . كتابهاى زيادى تأليف كرد كه از آن جمله مىتوان كتاب الإبانه را نام برد . وى اين كتاب را به سال 996 ه . ق . در شش باب بر ردّ اعتراض‌كنندگان به ابو حنيفه نوشت .\r\nموضوع بعضى از ابواب اين كتاب عبارتند از : الباب الاول فى بيان ان مذهبه فى موضوعه موافق للأمارة و اصلح للولاة و الأئمة من مذهب المخالفين ؛ الباب الثانى فى بيان ان ابا حنيفه تمسك بالأخبار الصحيحة و الآثار المروية عن النبى صلّى اللّه عليه و آله و عن الصحابة و من\r\n\r\n\r\n","description":"","footnote":"\r\n( 1 ) - الأنساب ، سمعانى ، ج 1 ، ص 361 ؛ دايرةالمعارف آريانا ، ج 2 ، ص 516 .\r\n","page_name":" 150 ","page_number":150},
  {"content":"\r\n\r\nخالفه اخذ بالقياس و نبذ الأخبار و اظهره « 1 » . . .\r\nبعضى از مورّخان ابو جعفر احمد شيرمازى را با ابو جعفر احمد سمنگانى فرزند قاضى ابو مطيع بلخى اشتباه گرفته‌اند و حال آنكه فاصلهء زمانى ميان آن دو بيش از چندصد سال است .\r\nنام او در مقدمهء اين كتاب « الابانة » كه نسخهء خطى آن به شمارهء عمومى 1593 در كتابخانه مركزى آستان قدس رضوى موجود است . قاضى الامام ابو جعفر احمد بن عبد اللّه بن قاسم شيرمازى ضبط شده است .\r\n\r\n[ 44 
  ] احمد بن عثمان بن صبيح بن تركمان جوزجانى\r\nتاج الدّين احمد بن عثمان بن صبيح بن تركمان ، معروف به تركمانى حنفى جوزجانى ، در سال 681 ه . ق . در جوزجان ديده به جهان گشود . در اوان جوانى به همراه پدرش جوزجان را به مقصد مصر ترك كرد و با مصائب فراوان وارد مصر شد و در آنجا ساكن گشت ، تاج الدّين در آن سرزمين كمر همّت بربست و به فراگيرى علوم اسلامى پرداخت و در كوتاه مدت به مدارج عالى علمى رسيد . اين دانشمند بزرگ به سال 744 ه . ق . در مصر جهان را بدرود گفت . « 2 »\r\nاگرچه برخى از محققان از او به نام احمد بن عثمان بن ابراهيم بن مصطفى بن سليمان ماردينى حنفى تركمانى ياد كرده‌اند ، ولى حاجى خليفه در كتاب كشف الظنون در چهار جا اسم او را احمد بن عثمان بن صبيح جوزجانى آورده است . « 3 »\r\nاحتمال زياد مىرود كه آنان دو نفر باشند كه از جهت اسم ، كنيه و لقب به هم شباهت\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 2 ، ص 288 ؛ الإبانة ، خطى .\r\n( 2 ) - دايرةالمعارف آريانا ، ج 2 ، ص 502 .\r\n( 3 ) - كشف الظنون ، ج 1 ، ص 339 ، ج 2 ، صص 1064 ، 1246 ، 1615 ؛ تقويم التواريخ ، ص 132 .\r\n","page_name":" 151 ","page_number":151},
  {"content":"\r\n\r\nدارند ، لذا علماى علم رجال دچار اشتباه شده‌اند .\r\nاز اين مرد بزرگ تأليفات زيادى به‌جا مانده است كه عبارتند از : 1 - تعليقة على المحصل ، اين كتاب شرح بر كتاب المحصول فى اصول الفقه ، فخر الدّين محمّد بن عمر رازى است ؛ 2 - شرح منتخب الباجى فى اصول الفقه ؛ 3 - مختصر المحصول ؛ 4 - تعليقة على المحصول ؛ 5 - تعليقة على المنتخب ، در اصول فقه حنفى ؛ 6 - شرح بر مختصر القدورى در فروع فقه حنفى . اصل كتاب تأليف ابو الحسين احمد بن محمّد قدورى بغدادى متوفاى سال 428 ه . ق . است اين شرح در سه جلد تأليف شده است . 7 - شرح الجامع الكبير ؛ 8 - شرح هدايه كه اين كتاب به اتمام نرسيده است ؛ 9 - دو جلد كتاب در علم فرائض كه به فرائص تركمانى معروف است ؛ 10 - تعليق على مقدمتى ابن الحاجب ؛ 11 - شرح المقرّب بر كتاب ابن عصفور ؛ اين كتاب به اتمام نرسيده است ؛ 12 - شرح عروض ابن حاجب ؛ 13 - كتاب فى احكام الرّماية و السبق و المحلل ؛ 14 - كتاب الأبحاث الجليّة على مسألة ابن تيمية ؛ 15 - شرح الشمسيّة فى المنطق نجم الدّين عمر بن على قزوينى كاتب ، شاگرد خواجه نصير الدّين طوسى ؛ 16 - كتاب تلقيح العقود ؛ 17 - شرح بر كتاب المقرّب فى النحو ابو العباس محمّد بن يزيد المبرد ؛ 18 - كتاب المشتبه ؛ 19 - كتاب شرح التبصرة فى الهيئة شمس الدّين ابى بكر محمّد بن احمد بن ابو بشر مروزى ؛ 20 - ديوان شعر . « 1 »\r\n\r\n[ 45 
  ] احمد بن عصمت صفّار بلخى\r\nدربارهء نام پدر ابو القاسم احمد بلخى اختلاف‌نظر وجود دارد . در الجواهر المضية نام\r\n\r\n\r\n","description":"","footnote":"\r\n( 1 ) - معجم المؤلفين ، ج 1 ، ص 309 ؛ بغية الوعاء ، ص 145 ؛ الوافى بالوفيات ، ج 7 ، ص 182 ؛ المنهل الصافى ، ج 1 ، ص 382 ؛ شذرات الذهب ، ج 6 ، ص 140 ؛ الدرر الكامنه ج 1 ، ص 198 ؛ كشف الظنون ، ج 1 ، ص ، 18 ، 339 ، 408 ، ج 2 ، صص 1064 ؛ 1134 ، 1246 ، 1257 ، 1615 ، 1805 ، 1849 ، 2036 .\r\n","page_name":" 152 ","page_number":152},
  {"content":"\r\n\r\nاو عصمت « 1 » ، در مزارات بلخ حاتم « 2 » و در تاريخ بغداد عمر نقل شده است . « 3 » برخى از محققان حمّ را لقب و صفار را شهرت خانوادگى او دانسته‌اند .\r\nابو القاسم احمد بن عصمت بلخى ، يكى از مشاهير و مفاخر بلخ بود .\r\nاز ابو القاسم بلخى نقل شده است كه : من هرگز از كسى آزرده نگشته‌ام و به هيچ گناه كوچكى خود را عادت نداده‌ام و هرگز از هيچ مؤمنى به بدى ياد نكرده‌ام . اين مرد بزرگ از بلاغتى تام و از زهدى تمام و طهارتى كامل برخوردار بود . در استخراج احكام دين از كتاب و سنّت دستى توانا داشت . او مىگويد : من در هزار مسأله بر ابو حنيفه اشكال كرده‌ام و بر اختيار و اجتهاد خود فتوا داده‌ام و امروز فتواى همگان بر قول من است و اين هزار مسأله كه در كلام او آمده خود بيانگر فضل و وفور علم اوست . « 4 »\r\nابو القاسم احمد بلخى ، از فقهاى روزگار خود بود تا آنجا كه خاص و عام براى آموختن فقه و استفادهء علمى به محضر او مىشتافتند و از او بهره مىبردند .\r\nاسماعيل بغدادى از تاليفات او اين دو كتاب را نام برده است : 1 - اصول التوحيد ؛ 2 - الملتقط فى الفتاوى . « 5 » محدّثانى مانند ابو الفضل محمّد بن نعيم بن على بن فضل بخارى كه شاگرد احمد بلخى نيز بوده ، ابو نصر محمّد بن يونس بلخى و على بن احمد بن موسى بلخى و فارس بن محمّد بن يزيد بلخى از او نقل روايت كرده‌اند .\r\nابو القاسم بلخى روايتهايى را از استادش نصير بن يحيى بن ابراهيم بن عيينة نقل كرده است .\r\nشب دوشنبه 20 شوال سال 326 ه . ق ب سن 87 سالگى به عالم بقا پيوست و او را بر سر تل بلخ دفن كردند « 6 » . بغدادى تاريخ وفات او را 336 ه . ق دانسته است .\r\n\r\n\r\n","description":"","footnote":"\r\n( 1 ) - الجواهر المضيّة ، ج 1 ، ص 78 و ج 2 ، ص 263 ، الفوائد البهية ، ص 26 .\r\n( 2 ) - مزارات بلخ ، خطى ، ورق 74 .\r\n( 3 ) - تاريخ بغداد ، ج 3 ، صص 322 ، 446 . و نيز ر . ك : دايرةالمعارف آريانا ، ج 2 / 39\r\n( 4 ) - فضائل بلخ ، ص 291 .\r\n( 5 ) - هداية العارفين ، ج 1 ، ص 61 .\r\n( 6 ) - فضائل بلخ ، ص 288 ، الفوائد البهيّة ، ص 26 ، تاريخ الاسلام ، ذهبى ، حوادث سالهاى 321 - 330 ه ص 185 ؛ دايرةالمعارف آريانا ، ج 2 ، ص 39 .\r\n","page_name":" 153 ","page_number":153},
  {"content":"\r\n\r\n\r\n[ 46 
  ] احمد بن على بن عبد العزيز بلخى معروف به ظهير الفقيه\r\nابو بكر احمد بن على ظهير الفقيه بلخى ، در بلخ قدم به عرصه وجود نهاد او از زمرهء شاگردان نجم الدّين عمر نسفى بشمار مىرفت و در علوم عقلى و نقلى سرآمد روزگار خويش بود . علوم فقه و اصول را در نزد بهاء الدّين مرغينانى و محمّد بن احمد سبيجابى آموخت . وى از بلخ به سمرقند رفت تا دانش خود را تكميل كند ، سپس به مراغه رفت و در آنجا تحصيلاتش را به پايان رسانيد و ازآنجا رهسپار فرغانه شد و مدت كوتاهى در آنجا تدريس نمود . در دوران حكومت محمود بن زنگى وارد حلب شد و آن‌گاه به دمشق رفت و در آن شهر سكونت گزيد . در همان سرزمين به سال 553 ه . ق . ديده از جهان فروبست . « 1 »\r\nاز آثار احمد بن على ظهير بلخى مىتوان رسالهء عقايد را نام برد كه بعدها به عقايد نسفى شهرت يافت . « 2 »\r\nشايد رسالهء مذكور تقريرات درس استادش عمر نسفى بوده و به اين سبب به عقايد نسفى شهرت يافته است . شرح الجامع الصغير از جمله آثار ديگر احمد بن على بلخى است . او اين كتاب را براى محمّد بن حسن شيبانى تأليف كرده است و موضوع آن در فروع فقه ابو حنيفه مىباشد . « 3 »\r\nاحمد ظهير الفقيه در دمشق و حلب ساكن شد و در آنجا تدريس مىكرد و فتوا مىداد . او از ذوق و قريحه شعرى نيز در حد كافى برخوردار بود . ديوان شعرى هم از او\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 2 ، ص 498 ؛ مجلهء آريانا ، س 11 ، ش 11 ، ص 20 ؛ الفوائد البهيّة ، ص 27 .\r\n( 2 ) - دايرةالمعارف آريانا ، ج 2 ، ص 498 .\r\n( 3 ) - كشف الظنون ، ج 1 ، ص 562 ؛ معجم المؤلفين ، ج 2 ، ص 11 . تقويم التواريخ ، ص 364 ؛ دايرةالمعارف آريانا ، ج 2 ، ص 498 ؛ مجله آريانا ، س 11 ، ش 11 ، ص 20 ؛ تاج التراجم ، ص 65 ؛ جواهر المضيئة ، ج 2 ، ص 271 - 272 ؛ الفوائد البهية ، ص 27 .\r\n","page_name":" 154 ","page_number":154},
  {"content":"\r\n\r\nبه‌جا مانده است . « 1 »\r\n\r\n[ 47 
  ] احمد بن على بن علاء بن موسى جوزجانى\r\nابو عبد اللّه احمد بن على جوزجانى ، از مفاخر خطّهء جوزجان و از محدّثان مشهور عصر خود بشمار مىرفت . اين مرد نامى در 13 صفر سال 235 ه . ق . در جوزجان به دنيا آمد و تحصيلاتش را در زادگاهش و نيز در شهر بلخ به پايان رسانيد . مؤلف شذرات الذهب مىنويسد : « او هميشه به ذكر خدا مشغول بود و چشمى گريان و قلبى خاشع داشت . آن مرد صالح را كسى در حال خنده نديد » . « 2 »\r\nخطيب بغدادى مىگويد : « ابو عبد اللّه احمد بن على جوزجانى مرد صالح و أمين و درست‌گفتارى بود » . « 3 »\r\nاو از استادانى نظير ابو الاشعث احمد بن مقدام ، فضل بن أبى حسان محمّد بن شوكر ، أبو عبيدة بن أبى السفر زياد بن ايوب و قاسم بن محمّد مروزى رواياتى را نقل كرده است . محدّثانى مانند دارقطنى ، ابن شاهين ، عمر كتّانى يوسف قواس و ابو حفص بن آجرى و غيره از احمد بن على جوزجانى أحاديثى نقل كرده‌اند . « 4 »\r\nاو در ماه ربيع الاوّل سال 328 ه . ق به سن 93 سالگى جهان فانى را وداع گفت .\r\n\r\n\r\n","description":"","footnote":"\r\n( 1 ) - معجم المؤلفين ، ج 3 ، ص 57 .\r\n( 2 ) - شذرات الذهب ، ج 4 ، ص 146 ؛ تاريخ الاسلام ، ذهبى ، سالهاى 321 - 330 ، ص 220 .\r\n( 3 ) - تاريخ بغداد ، ج 4 ، ص 310 .\r\n( 4 ) - تهذيب الكمال ، ج 1 ، ص 488 .\r\n","page_name":" 155 ","page_number":155},
  {"content":"\r\n\r\n\r\n[ 48 
  ] احمد بن على بن محمّد علوى بلخى\r\nاحمد بن على علوى بلخى ، يكى از محدّثان نامور شيعه اماميّه از خطّهء دار الاجتهاد بلخ بود . ابن داود در كتاب رجال خود مشهور به رجال أبى داود آورده است كه او از مردان صالح روزگار خود بشمار مىرفت . تلعكبرى از جمله شاگردان او بود و احمد بن على به او اجازهء نقل روايت داده است . « 1 »\r\nاردبيلى حائرى ، در جامع الرّواة مىنويسد : احمد بن على علوى بلخى مرد صالحى بوده . « 2 »\r\nدر دايرةالمعارف تشيع به نقل از شيخ طوسى آمده است : « شيخ طوسى او را توصيف كرده و رواياتش را حسن دانسته و او را از جمله محدّثان ثقه بشمار آورده است . « 3 »\r\nاسترآبادى او را مردى صالح و از رجال نامى شيعه و يكى از محدّثان صاحب‌نام دنياى اسلام مىداند . « 4 »\r\nعلامه جبل عاملى و آقا بزرگ تهرانى عقيده دارند كه احمد علوى بلخى ، مرد صالح مىباشد و اين نشانگر فضل و كمال و صدق گفتار و حسن حال اين مرد بزرگ است . « 5 »\r\nاما مؤلف انتقال المقال مىگويد : اگرچه احمد علوى بلخى از راويان شيعه مىباشد ، ولى محدّثان در وثاقت وى تأمّل كرده‌اند . « 6 »\r\n\r\n\r\n","description":"","footnote":"\r\n( 1 ) - رجال ابن داود ، ص 40 ؛ مجمع الرجال ، ج 1 ، ص 128 ؛ رجال الطوسى ، ص 412 .\r\n( 2 ) - جامع الرّواة ، ج 1 ، ص 55 .\r\n( 3 ) - دايرةالمعارف تشيع ، ج 1 ، ص 522 .\r\n( 4 ) - منهج المقال ، ( خطى ) .\r\n( 5 ) - انتقال المقال ، ص 14 .\r\n( 6 ) - اعيان الشيعة ، ج 3 ، ص 39 ؛ طبقات الاعلام الشيعة ، ج 1 ، ص 33 ؛ و نيز ر . ك : تراجم الرجال ، ج 1 ، ص 213 ؛ معجم رجال الحديث ، ج 2 ، ص 154 ؛ قاموس الرجال ، ج 11 ، ص 128 ، ج 1 ، ص 351 ؛ تنقيح المقال ، ج 1 ، ص 71 ؛ رجال شيخ طوسى ، ص 446 .\r\n","page_name":" 156 ","page_number":156},
  {"content":"\r\n\r\n\r\n[ 49 
  ] احمد بن قدامة بن محمّد بلخى\r\nأبو حامد احمد بن قدامة بن محمّد بن عبد اللّه بن فرقد ، از مفاخر علماى دار الاجتهاد بلخ بود . اين محدّث بزرگ مانند بسيارى ديگر از هم‌وطنانش زادگاه خود را به قصد بغداد ترك كرد و در آن شهر ساكن شد و بنا به درخواست فضلا و علما به تدريس علم حديث پرداخت . ابو حامد احمد بلخى اكثر رواياتش را از طريق قتيبة بن سعيد بغلانى و ابراهيم بن يوسف بلخى نقل كرده است .\r\nمحدثانى مانند ابو بكر شافعى ، ابن مالك قطيعى ، قاضى ابو طاهر بن بجير زهلى ، مخلد بن جعفر و ديگران رواياتى را از او نقل كرده‌اند .\r\nعن ابو حامد احمد بن قدامة بلخى قال : حدثنا قتيبة بن سعيد بغلانى ، حدثنا مالك بن أنس عن سمى مولى أبى بكر ، عن أبى صالح السمان ، عن أبى هريرة قال : قال رسول اللّه صلّى اللّه عليه و آله إنّ السّفر قطعة من العذاب ، يمنع احدكم نومه و طعامه و شرابه ، فاذا قضى أحدكم نهمته من وجه فليسرع إلى أهله . خطيب بغدادى مىنويسد : من كتابى را به خط محمّد بن مخلد خوانده‌ام . در آن كتاب تاريخ وفات ابو حامد احمد بن قدامهء بلخى سال 302 ه . ق . آمده است . « 1 »\r\n\r\n[ 50 
  ] احمد بن محمّد بن ابراهيم بستى\r\nامام ابو سليمان احمد بستى ، اگرچه اصالتا از مردم بست بود ، ولى در بلخ ساكن شد\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، ص 354 ؛ تاريخ الاسلام ، ذهبى ، حوادث سالهاى 301 تا 320 ، ص 296 ؛ تهذيب الكمال فى اسماء الرجال ، ج 2 ، ص 252 .\r\n","page_name":" 157 ","page_number":157},
  {"content":"\r\n\r\nو در سال 388 ه . ق . در همان شهر ديده از جهان فروبست .\r\nبستى از فقها و محدّثان پرهيزگار زمان خود بود كه گروه زيادى از علما و فقها از دانش وى بهره برده‌اند . از تأليفات او مىتوان كتابهاى زير را نام برد :\r\n1 - غريب الحديث ؛ 2 - معالم السنن ؛ 3 - اعلام السنن ؛ 4 - الشجاج ؛ 5 - كتاب شأن الدّعاء . « 1 »\r\n\r\n[ 51 
  ] احمد بن محمّد بن ابراهيم خلّكان\r\nقاضى شمس الدّين احمد بن محمّد بن ابراهيم بن ابو بكر بن خلّكان ، ملقّب به شمس الدّين و ابو العباس و معروف به ابن خلّكان از نوادگان جعفر بن يحيى بن خالد برمكى و مادرش از نوادگان خلف بن ايوب بلخى ، شاگرد ابو حنيفه بود . « 2 »\r\nپدرش محمّد بن ابراهيم فرّاش مدرسهء مظفّريّهء شهر اربيل عراق بوده است . احمد ، در روز پنج‌شنبه 11 ربيع الآخر سال 608 ه . ق . در مدرسهء مظفريّهء شهر اربيل به دنيا آمد و در اين شهر نشو و نما كرد .\r\nبرخى از مورّخان مىگويند : هرچند پدر احمد فراش و ساكن مدرسه بود ، ولى خود يكى از استادان آن بشمار مىرفت . تقريبا تمام مورّخان اتفاق‌نظر دارند كه او بلخى الاصل است و نسبش به برامكه مىرسد ؛ زيرا برامكه اهل بلخ و ساكن آن شهر بودند .\r\nعده اندكى نيز او را از نژاد عرب و از تبار عباس و يا على بن ابى طالب مىدانند ، امّا اين ديدگاه درست به نظر نمىرسد . « 3 »\r\nدر سبب شهرتش به ابن خلّكان ، ميان مورّخان چند عقيده وجود دارد . از آن جمله\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 1 ، ص 986 .\r\n( 2 ) - المنهل الصّافى ، ج 2 ، ص 89 ؛ العبر ، ج 1 ، ص 367 .\r\n( 3 ) - وفيات الأعيان ، ج 7 ، ص 17 ؛ الوافى بالوفيات ، ج 7 ، ص 313 ؛ فوات الوفيات ، ج 1 ، ص 56 .\r\n","page_name":" 158 ","page_number":158},
  {"content":"\r\n\r\nگفته‌اند : روزى او در مجلسى به آبا و اجدادش آل برمك افتخار مىكرد ، برخى از حاضران براى تحقير او گفتند : خلّ كان ، بگذر از اينكه پدرم كيست و جدّم چه‌كاره بود و نسب من به چه كسانى مىرسد . . . « 1 »\r\nعده‌اى ديگر از مورّخان او را كرد نژاد و به طايفه‌اى از اكراد معروف به زرزاريه منتسب مىدانند . « 2 »\r\nاحسان عباس ، در مقدّمهء جلد چهارم وفيات الأعيان اين قول را رد مىكند و مىگويد :\r\nپدر و مادر او بلخى الاصل مىباشند و پدرش از نسل برامكه و مادرش از احفاد خلف بن ايوب بلخى شاگرد ابو حنيفه هستند ، پس وى چگونه مىتواند از اكراد اربيل باشد ؟ در اينكه او از علماى شافعى است ترديدى وجود ندارد ، ولى بعضى از محقّقان او را شيعه مىدانند و عقيده دارند كه وى معاويه و يزيد و عمرو بن عاص را در كتابهايش نكوهش كرده و جملهء رضى اللّه عنه را به دنبال نام آنها نياورده و همچنين علاقه شديدى به امير المؤمنين على بن ابى طالب داشته است . « 3 »\r\nدكتر احسان عباسى مىگويد كه غلام محمّد بن محى الدّين بن عمر اسلمى براى اثبات شيعه بودن ابن خلّكان به دلايل زير اشاره كرده است :\r\n1 - وى فرزدق شاعر شيعى را توصيف و به او اظهار علاقه كرده است . ابن خلكان مىنويسد : او در مقابل ديدگان هشام بن عبد الملك خليفهء غاصب اموى ، امام زين العابدين ( ع ) را مدح كرد . « 4 »\r\n2 - با خلفاى فاطمى مصر ارتباط داشته .\r\n3 - با مشاهير شعراى شيعه مانند ابو المحاسن شوّا كه از شعراى اهل بيت ( ع ) بود و شاميان او را شيطان شام مىخواندند ، روابط دوستانه‌اى داشت در جلد پنجم وفيات از معاوية بن ابو سفيان اسم برده ، ولى جملهء رضى اللّه عنه را بر آن نيفزوده است . « 5 »\r\n\r\n\r\n","description":"","footnote":"\r\n( 1 ) - روضات الجنات ، ج 2 ، ص 45 .\r\n( 2 ) - وفيات الاعيان ، ج 7 ، ص 20 .\r\n( 3 ) - همان ، ص 55 - 56 .\r\n( 4 ) - همان ، ص 95 .\r\n( 5 ) - همان ، ج 5 ، ص 353 .\r\n","page_name":" 159 ","page_number":159},
  {"content":"\r\n\r\nدكتر احسان عباس پس از نقل اين مطالب مىگويد : مطالب مذكور دروغ محض است « 1 » .\r\nابن خلّكان ، تحصيلاتش را نزد پدرش شروع كرد . پس از فوت پدر به موصل رفت و در درس كمال الدّين بن يونس ، فقيه عصر حاضر شد . سپس در اوان جوانى براى ادامهء تحصيل به حلب رفت و مدت كوتاهى در اين شهر اقامت گزيد و به محضر قاضى بهاء الدّين بن شداد رسيد و افتخار شاگردى او را يافت . آنگاه از اين محل به دمشق رفت و در شمار شاگردان ابن صلاح درآمد . ادبيات عرب را در نزد عالم نحوى على بن يعيش آموخت و پس از درگذشت ابن صلاح به مصر سفر كرد و در قاهره ساكن شد . در اين شهر نيز علوم مختلفى فراگرفت و به مدارج عالى دست‌يافت و به كمال اجتهاد نايل گشت . او در مصر به تدريس مىپرداخت ، فتوا مىداد و همچنين مطالبى را به نظم و نثر مىنوشت .\r\nقاضى سنجارى او را به معاونت خود برگزيد او در غياب وى به امور اجتماعى رسيدگى مىكرد . حاكم مصر او را به منصب قضاوت شام منصوب كرد . وى در 27 ذىالحجّهء سال 666 ه . ق . از مصر خارج و در ماه محرم سال 667 ه . ق . وارد دمشق شد و مدّت 10 سال در اين مقام باقى بود . وى در ابتدا تمام كارهاى قضاوت را خودش انجام مىداد . به حاكم مصر اطلاع دادند كه در شام چهار قاضى وجود دارند : 1 - شمس الدّين عبد اللّه بن محمّد عطاء حنفى ؛ 2 - زين الدّين عبد السلام زواوى مالكى ؛ 3 - شمس الدّين عبد الرحمن حنبلى ؛ 4 - شمس الدّين احمد بن خلكان شافعى .\r\nانسوى مىنويسد : ابن خلّكان از طرف ملك ظاهر براى بار دوم به منصب قضاوت شام منصوب و تا يك سال قبل از مرگش كه از اين مقام عزل شد . همچنان منصب قضاوت را داشت . « 2 »\r\nابن طولون ، از صفدى نقل مىكند كه ابن خلّكان عليه سلطان وقت فتواى جهاد داد .\r\nسلطان پس از فتح شهر حمص در سال 680 ه . ق . ابن خلكان را به جرم همكارى با\r\n\r\n\r\n","description":"","footnote":"\r\n( 1 ) - وفيات الأعيان ، ج 7 ، 55 .\r\n( 2 ) - طبقات الشافعيّة ، ج 1 ، ص 239 ؛ قضاة دمشق ، ص 76 ؛ ذيل مرآة الزمان ، ج 2 ، ص 452 ، فوات الوفيات ، ج 1 ، ص 55 ؛ البداية و النهاية ، ج 13 ، ص 279 ؛ الفوائد البهية ص 11 .\r\n","page_name":" 160 ","page_number":160},
  {"content":"\r\n\r\nمخالفان از كار بر كنار و حقوقش را نيز قطع كرد . « 1 »\r\nابن خلّكان علم حديث را از استادانى فراگرفت كه عبارتند از : محمّد بن هبة اللّه بن مكرم صوفى بغدادى ، عبد الاوّل بن عيسى سجزى هروى صوفى ، يوسف بن محمود بن يعقوب شارى مصرى ، مؤيد بن محمّد بن على بن حسن طوسى ، عبد المعز بن محمّد ابو الفضل بن احمد بن ابى روح هروى ، ابو بكر قاسم بن عبد اللّه بن عمر معروف به ابن صفّار نيشابورى شافعى ، حسين بن احمد قشيرى ، و محمّد بن على بن عبد اللّه حسينى . « 2 »\r\nخوانسارى مىنويسد : ابن خلّكان ، كتاب صحيح بخارى را به سال 621 ه . ق . در شهر اربيل نزد صالح بن هبة اللّه فراگرفت . « 3 »\r\nابو عبد اللّه جمال الدّين محمّد بن عبد اللّه بن مالك طائى نحوى از شاگردان ابن خلّكان محسوب مىشود . « 4 »\r\nابن قاضى شهبه ، يافعى ، علامه لكنوى هندى و ديگران ، سيماى ابن خلّكان را اين گونه توصيف كرده‌اند : او مردى خوش‌سيما و كامل و داراى فضائل و غزارة الفضل ، شبات الجأش ، نزاهة النفس ، اماما عالما ، اديبا بارعا ، حاكما عادلا ، مورّخا جامعا ، عارفا بالمذهب ، حسن الفتاوى ، جيّد القريحة ، بصيرا بالعربيّة ، علامة فى الأدب و الشعر و أيّام الناس ، كثير الاطّلاع ، حلو المذاكرة ، وافر الحرمة من سروات النّاس ، كريما ، جوادا ، متفننا و ممدحا . « 5 »\r\nاو در علوم مختلف به‌ويژه اصول ، فقه ، نحو ، لغت ، تاريخ و ادب استادى كامل بود و سرآمد عصر خود بشمار مىرفت . وى 17 ديوان از دواوين شعرا را از حفظ داشت . « 6 »\r\nابن قاضى شهبه ، از ابو محمّد علم الدّين قاسم بن محمّد بن يوسف برزالى ( بزالى ) چنين نقل مىكند : ابن خلّكان ، سيّد ادباى دهر و جامع جميع علوم بود . وى تاريخ را به\r\n\r\n\r\n","description":"","footnote":"\r\n( 1 ) - قضاة دمشق ، ص 76 ؛ مختصر دول الاسلام ، ج 2 ، ص 140 .\r\n( 2 ) - المنهل الصافى ، ج 2 ، ص 93 .\r\n( 3 ) - روضات الجنات ، ج 2 ، ص 53 .\r\n( 4 ) - البداية و النهاية ، ج 13 ، ص 267 .\r\n( 5 ) - طبقات الشافعية ، ابن قاضى شهبه ، ج 2 ، ص 168 ؛ مرآة الجنان ، ج 4 ، ص 145 ؛ الوافى بالوفيات ، ج 7 ، ص 308 ؛ المنهل الصافى ، ج 2 ، ص 92 .\r\n( 6 ) - كنوز الاجداد ، ص 338 ؛ الفوائد البهية ، 12 .\r\n","page_name":" 161 ","page_number":161},
  {"content":"\r\n\r\nصورت مختصر گردآورى كرد . او در علم لغت استاد و صاحب‌نظر بود ، چنان‌كه در آن عصر كسى مانند او يافت نمىشد ؛ لذا دانشمندان از همنشينى با او بهره‌هاى علمى فراوان مىبردند . « 1 »\r\nيافعى مىنويسد : ابن خلّكان كتاب باارزش وفيات الأعيان را در سال 654 ه . ق . در قاهره شروع كرد و در دوم جماد الآخر سال 672 ه . ق . در همان شهر به پايان رسانيد . اين كتاب در ابتداى تأليف 5 جلد بود . او در اين كتاب از اصحاب و تابعين نامى نبرده است . « 2 »\r\nكتاب وفيات الاعيان او در مجامع علمى و أدبى از شهرت خوبى برخوردار است . « 3 »\r\nعلامه دهخدا مىنويسد : احتمال مىرود ، كتاب التاريخ الاكبر فى طبقات العلماء و اخبارهم از تأليفات ابن خلّكان باشد . « 4 »\r\nسخاوى مىنويسد : كتاب مختصر تاريخ نيز از تأليفات ابن خلّكان است . « 5 »\r\nطاش كبرىزاده ، تأليفات ابن خلّكان را منحصر به وفيات الاعيان مىداند . « 6 »\r\nابن كثير دمشقى مىنويسد : ابن خلّكان در مدارس زيادى تدريس كرده است كه از آن جمله مىتوان از اين مدارس نام برد : وى مدرسهء نجيبيّه را در دههء اوّل ذىقعده افتتاح كرد و در اين مدرسه به تدريس پرداخت . همچنين در مدرسهء امينيّه و صالحيّه و مدارس ديگر درس گفته است . او در كنار مدرسهء نجيبيّه خانقاه نجيبيّه را تأسيس كرد . « 7 »\r\nبنابه نقل ابن كثير ، ابن خلّكان در اواخر روز شنبه 26 ماه رجب سال 681 ه . ق . وفات كرد و صبح روز بعد در سفح قاسيون به خاك سپرده شد . « 8 »\r\nابن طولون مىنويسد : ابن خلّكان به سنّ 72 سالگى به سال 681 ه . ق . درگذشت . او\r\n\r\n\r\n","description":"","footnote":"\r\n( 1 ) - طبقات الشافعية ، ابن قاضى شهبه ، ج 2 ، ص 168 .\r\n( 2 ) - مرآة الجنان ، ج 4 ، ص 145 ؛ الاعلان بالتوبيخ ، 315 .\r\n( 3 ) - تتمة المنتهى ، ج 3 ، ص 181 ( چاپ سنگى ) .\r\n( 4 ) - لغت‌نامه دهخدا ، ج 1 ، ص 354 .\r\n( 5 ) - الاعلان بالتوبيخ لمن ذم التاريخ ، ص 288 .\r\n( 6 ) - مفتاح السعادة و مصباح السياده ، ج 1 ، ص 257 .\r\n( 7 ) - البداية و النهاية ، ج 13 ، ص 280 .\r\n( 8 ) - همان ، ج 13 ، ص 280 - 301 ، ج 9 ، ص 188 ؛ المنهل الصافى ، ج 2 ، ص 92 .\r\n","page_name":" 162 ","page_number":162},
  {"content":"\r\n\r\nرا در مدرسهء صالحيّه دفن كردند . « 1 »\r\nابن قاضى شهبه ، محل وفات او را در مدرسهء نجيبيّه مىداند . « 2 »\r\nابن شاكر ، صفدى ، ابن عماد و خوانسارى مىنويسند : ابن خلّكان انحراف اخلاقى پيدا كرد و عاشق مير ملك مسعود فرزند ملك مظفّر حاكم حمّاة شد . « 3 »\r\nعلاوه بر اين ، گرفتار اعمال خلافى چون حشيش ، شراب و مجالس قمار شد .\r\nاو مىگفت : من شراب مىخورم و از آن لذيذتر آشاميدنى سراغ ندارم . « 4 »\r\nهمچنين اشعار يزيد بن معاويه را بسيار دوست مىداشت و به‌همين‌جهت كتابى را ترتيب داد و اشعار يزيد را گردآورى كرد او عقيده داشت اشعار يزيد در عين اندك بودن ، در نهايت حسن و زيبايى سروده شده است و مىگفت : من سروده‌هاى او را در سال 633 ه . ق . در دمشق از حفظ كردم . « 5 »\r\nمحمّد كرد على مىنويسد : عده‌اى از رجال‌شناسان ، فضائل و محاسن ابن خلّكان را فراموش كرده‌اند . و از باب حسادت به او تهمت زده‌اند كه وى علاقه‌اى به پسران داشته و از آن جمله ملك مسعود فرزند حاكم حمّاة را نام برده‌اند . « 6 »\r\n\r\n[ 52 
  ] احمد بن محمّد بن اوس بن اصرم بلخى\r\nابو الحسن احمد بن محمّد بن اوس بن اصرم بلخى اوسى صوفى ، يكى از علماى\r\n\r\n\r\n","description":"","footnote":"\r\n( 1 ) - قضاة دمشق ، 76 ؛ مختصر دول الاسلام ، ج 2 ، ص 140 .\r\n( 2 ) - طبقات الشافعية ، ابن قاضى شهبه ، ج 1 ، ص 238 .\r\n( 3 ) - فوات الوفيات ، ج 1 ، ص 55 ؛ الوافى بالوفيات ، ج 7 ، ص 312 ؛ روضات الجنات ، ج 2 ، ص 54 ؛ شذرات الذهب ، ج 3 ، ص 371 .\r\n( 4 ) - دايرةالمعارف ؛ بستانى ، ج 1 ، ص 470 .\r\n( 5 ) - روضات الجنات ، ج 2 ، ص 56 .\r\n( 6 ) - كنوز الاجداد ، 341 ؛ و نيز براى آگاهى بيشتر از شرح حال وى ر . ك : دائرةالمعارف بزرگ اسلامى ، ج 3 ، صص 459 - 462 .\r\n","page_name":" 163 ","page_number":163},
  {"content":"\r\n\r\nفاضل بلخ بشمار مىرفت . او در سال 370 ه . ق . درگذشت . او لقب خود يعنى اوسى را از نام جدش گرفته و بدان شهرت يافته است .\r\nمؤلف اللباب احتمال داده كه احمد بن محمّد اين نام را از قبيله اوس كه از انصار رسول خدا صلّى اللّه عليه و آله بودند ، گرفته باشد و يا اينكه اعقابش به آنها مىرسد ؛ زيرا كلمهء اوسى كه در كنار نام احمد بن محمّد آمده ، انتساب او را به قبيله اوس به خوبى مىرساند . « 1 »\r\n\r\n[ 53 
  ] احمد بن محمّد بن جهم بلخى\r\nاحمد بن محمّد بلخى از مفاخر خطّهء ادب‌پرور بلخ بشمار مىرفت . او زادگاهش را به قصد بغداد ترك كرد و در آن شهر ساكن شد و بنا به درخواست علما و محدّثان به تدريس علم حديث پرداخت .\r\nاحمد بلخى رواياتش را از طريق محمّد بن فضل بلخى و امثال او نقل مىكرد . خطيب بغدادى در تاريخ بغداد مىنويسد كه احمد بن محمّد بلخى بيشتر رواياتش را از طريق پدرش و از عصام بن يوسف بلخى نقل كرده است .\r\nمحمّد بن مخلد دورى بلخى از شاگردان او بوده و از طريق وى روايت نقل كرده است .\r\nهمچنين احمد بن محمّد سمرى شاگرد محمّد بن مخلد دورى از طريق استادش و از او احمد بن محمّد بن جهم بلخى در كتاب مسند روايات فراوانى نقل كرده است . « 2 »\r\n\r\n\r\n","description":"","footnote":"\r\n( 1 ) - اللباب ( چاپ قديم ) ، ج 1 ، ص 75 و چاپ جديد ، ج 1 ، ص 93 .\r\n( 2 ) - تاريخ بغداد ، ج 4 ، صص 78 ، 403 .\r\n","page_name":" 164 ","page_number":164},
  {"content":"\r\n\r\n\r\n[ 54 
  ] احمد بن محمّد بن حامد بلخى\r\nابو العبّاس احمد بن محمّد بن حامد بلخى جمّال ، از محدّثان مشهور بلخ بشمار مىرود . اين مرد بزرگ زادگاهش را به قصد بغداد ترك كرد و در آن شهر ساكن شد و در همان‌جا به تدريس حديث پرداخت . او رواياتش را با شش واسطه از رسول خدا صلّى اللّه عليه و آله نقل كرده است . روايت زير نمونه‌اى از آن روايات است :\r\nعن أبو العبّاس احمد بن محمّد بن حامد البلخى قال : حدثنا أبو اسحاق ابراهيم بن محمّد بن عبد اللّه البغدادى ، حدثنا أبو يوسف يعقوب بن اسحاق البصرى العطار حدثنا أبو عبد اللّه الضحاك بن حجوه ، حدثنا الفريابى ، أخبرنا سفيان الثورى ، عن محمّد بن المنكدر ، عن جابر بن عبد اللّه الأنصارى قال : قال رسول اللّه صلّى اللّه عليه و آله أكرموا العلماء فانّهم ورثة الأنبياء ، فمن أكرمهم فقد أكرم اللّه و رسوله . « 1 »\r\n\r\n[ 55 
  ] احمد بن محمّد بن حسن بلخى ذهبى\r\nابو بكر احمد بن محمّد بن حسن بن ابى حمزه بلخى نيشابورى ، در بلخ قدم به عرصه وجود نهاد . او در روزگار خود از حفاظ مشهور كتاب اللّه و سنّت رسول اللّه صلّى اللّه عليه و آله بود . اين مرد فاضل بلخ را به قصد نيشابور ترك كرد و در آن شهر ساكن شد . وى براى گردآورى حديث به سير و سفر پرداخت و از مراكز علمى آن روز ديدن كرد و از محضر علما و محدثان بهره برد . او در علم حديث تأليفاتى به يادگار گذاشت . اولاد و اعقاب او در نيشابور به‌جا مانده‌اند .\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، ص 437 .\r\n","page_name":" 165 ","page_number":165},
  {"content":"\r\n\r\nمورّخ كبير ، حاكم نيشابورى مىنويسد : برحسب اتفاق كتابى از ابو بكر احمد بلخى به خط خود آن دانشمند به دست من رسيد كه دربارهء عجايب دنيا نگاشته شده بود . « 1 » لكن حاكم از اين كتاب نام نبرده است .\r\nبرخى از علما عقيده دارند كه وى مذهب اسماعيلى داشته است . عده‌اى از رجال حديث او را به شرب خمر متهم كرده‌اند و مىگويند قول او اعتبار ندارد . گرچه بعضى از علما او را اسماعيلى مذهب ، شراب‌خوار و قولش را فاقد اعتبار مىدانند ، ولى محدثانى نامى چون مسلم در كتاب القدر و ابو داود در السنّة باب فى ذرارى المشركين كتاب السنه و نسائى در باب الصلاة على الصبيان كتاب الجنائز و ابن ماجه در المقدمه از او رواياتى را نقل كرده‌اند . « 2 »\r\nابو بكر احمد بن محمّد بلخى در سال 314 ه . ق . دعوت حق را لبيك گفت . « 3 » وى از محضر استادانى مانند أبى حفص فلّاس ، محمّد بن بشّار ، حجاج بن شاعر ، سلم بن جناده ، محمّد بن يحيى ذهلى ، احمد بن سعيد دارمى و . . . بهره علمى گرفته و نيز از طريق اين بزرگان حديث نقل كرده است .\r\nعده‌اى از محدّثان از طريق ابو بكر احمد بن محمّد بلخى الذهبى رواياتى را نقل كرده‌اند ، مانند ابو بكر محمّد بن حسن بن محمّد قرشى معيطى در بصره ، عبد الرحمن بن حسن بن منصور بن شهريار ذهبى ، بغدادى ، ابراهيم بن هانى نيشابورى ، ابو الفضل زهرى ، ابو طاهر محمّد بن عبد الرحمن مخلص ذهبى و . . . « 4 »\r\n\r\n\r\n","description":"","footnote":"\r\n( 1 ) - تذكرة الحفاظ ، ج 3 ، ص 800 ؛ تاريخ نيشابور ، ص 43 ؛ ميزان الاعتدال ، ج 1 ، ص 134 .\r\n( 2 ) - سير اعلام النبلاء ، ج 14 ، ص 462 .\r\n( 3 ) - تذكرة الحفاظ ، ج 3 ، ص 800 ؛ تاريخ نيشابور ، ص 43 .\r\n( 4 ) - تذكرة الحفاظ ، ج 3 ، ص 800 و نيز براى آگاهى بيشتر ر . ك : سير اعلام النبلاء ، ج 14 ، ص 461 ؛ الاكمال ، ج 3 ، ص 396 ؛ المشتبه ، ج 1 ، ص 289 ؛ تاريخ نيشابور ، ص 43 ؛ تاريخ جرجان ، ص 36 ؛ طبقات الحفاظ ، ص 334 ؛ طبقات علماء الحديث ، ج 2 ، ص 508 ؛ توضيح المشتبه ، ج 4 ، ص 49 ؛ ميزان الاعتدال ، ج 1 ، ص 134 ؛ لسان الميزان ، ج 1 ، ص 260 ؛ تاريخ الاسلام ذهبى حوادث سالهاى 310 تا 320 ، ص 473 ؛ الانساب سمعانى ، ج 6 ، ص 20 .\r\n","page_name":" 166 ","page_number":166},
  {"content":"\r\n\r\n\r\n[ 56 
  ] احمد بن محمّد بن حامد بن يحيى بلخى\r\nابو نصر احمد بن محمّد بلخى ، از مفاخر محدّثان بزرگ بلخ بود . در جوانى وطنش را به قصد زيارت بيت اللّه الحرام ترك كرد . پس از انجام فرائض حج به بغداد رفت و در آن شهر سكونت گزيد او بنا به خواهش فضلا و طلاب به تدريس حديث پرداخت . ابو نصر از شاگردان حام بن نوح بلخى ، عيسى بن احمد عسقلانى و فتح بن هشام بخارى بوده و رواياتش را از طريق اين بزرگان نقل كرده است .\r\nمحدّثانى مانند احمد بن جعفر بن خلّال ، محمّد بن مظفر و على بن محمّد سكرى از او رواياتى را نقل كرده‌اند . « 1 »\r\n\r\n[ 57 
  ] احمد بن محمّد بن كسرى بلخى\r\nابو الحسن احمد بن محمّد بن كسرى بن يسار بن قيراط بلخى ، از رجال برجستهء شيعهء اماميّه بلخ مىباشد . او تحصيلاتش را در بلخ و نيشابور به پايان رسانيد . مدتى ساكن نيشابور شد و برخى از تأليفاتش را در اين شهر به رشتهء تحرير درآورد ؛ از آن جمله كتابى است در باب دعا .\r\nمؤلّف مهج الدعوات مىگويد : من دعاى سامرى را به خط سيد رضى الدّين موسوى ديدم . سيد رضى گفت : من دعاى سامرى را از كتاب قاضى على بن محمّد فزارى يادداشت كرده ، آن را براى ابو جعفر زاهد احمد بن محمّد بن عيسى علوى خواندم . وى گفت : اين دعا را بعضى از ائمة معصومين عليه السّلام در قنوت نماز مىخواندند و اين دعا در\r\n\r\n\r\n","description":"","footnote":"\r\n( 1 ) - تاريخ بغداد ، ج 4 ، 437 و نيز ر ك : تاريخ نيشابور ، ص 43 .\r\n","page_name":" 167 ","page_number":167},
  {"content":"\r\n\r\nنيشابور از كتاب ابو الحسن احمد بن محمّد بن كسرى بن يسار بن قيراط بلخى يادداشت شده است .\r\nاز شرح حال او بيش از اين به دست نيامد . دعاى مذكور به دعاى سامرى و يا سارائى معروف است كه براى استفاده از آن مىتوان به كتاب مهج الدعوات رجوع كرد . « 1 »\r\n\r\n[ 58 
  ] احمد بن محمّد بن محمّد فقيه بلخى\r\nابو الحسين احمد بن محمّد بن محمّد بن عقيل بن أزهر بن عقيل بلخى فقيه شافعى ، از محدّثان بزرگ بلخ بشمار مىرفت . او به قصد زيارت بيت اللّه الحرام عازم مكّهء معظّمه شد و بعد از انجام فرائض حج به بغداد رفت و در آن شهر سكونت گزيد .\r\nدر بغداد بنا به درخواست علما و بزرگان مشغول تدريس حديث شد . عبد اللّه بن محمّد بن طرخان از جمله اساتيد وى بوده و احمد بن فقيه رواياتش را از طريق او نقل كرده است .\r\nابو الحسين احمد بلخى بيشتر روايات خود را از علماى بزرگ بلخ نقل كرده است . « 2 »\r\n\r\n[ 59 
  ] احمد بن محمّد بن يوسف بلخى\r\nابو الحسن احمد بن محمّد بن يوسف بن قدامه بن ميمون بلخى باهلى معروف به\r\n\r\n\r\n","description":"","footnote":"\r\n( 1 ) - مهج الدّعوات ، ص 325 ؛ بحار الانوار ، ج 82 ، ص 269 .\r\n( 2 ) - تاريخ بغداد ، ج 5 ، ص 87 .\r\n","page_name":" 168 ","page_number":168},
  {"content":"\r\n\r\nجرمى ، يكى از مشاهير دار الاجتهاد بلخ بود . او به جهت اينكه در جرم از نواحى بدخشان متولد شده ، به جرمى شهرت يافته است .\r\nجرمى بلخى زادگاه خود را به قصد بغداد ترك كرد . او مدتى در آنجا ساكن بود و در آن شهر به درخواست علما و مردم بغداد املاى حديث مىكرد .\r\nاحمد جرمى بلخى در نقل روايات شيوهء مكى بن ابراهيم بلخى را پيش گرفت . او از استادانى مانند ابو نعيم ملائى ، على بن مدينى و مكى بن ابراهيم بلخى حديث نقل كرده است . محدّثانى مانند محمّد بن مخلد دورى بلخى ، ابو عبد الرحمن عبد اللّه بن عبيد اللّه بن سريج ، اسحاق بن عبد الرحمن قارى ، ابراهيم بن يوسف جرمى ، محمّد بن ابراهيم جرمى و ابو مسلم احمد بن مسلم زاهد نيشابورى از وى روايات زيادى نقل كرده‌اند . « 1 »\r\n\r\n[ 60 
  ] احمد بن محمّد تاشقرغانى\r\nابو الفتح احمد بن محمّد خلمى ، تاشقرغانى ، در بلخ تولّد يافت . او در اوان جوانى براى تكميل تحصيلاتش عازم بخارا شد و در آن سرزمين دانش‌پرور ، فقه و حديث را فرا گرفت . سپس براى ادامهء تحصيل ، بخارا را به مقصد بغداد و حجاز ترك كرد و در آنجا علم حديث و درايه و رجال را در محضر استادان فن آموخت و سپس به وطنش بازگشت .\r\nاين مرد بزرگ در سال 540 ه . ق . جهان را بدرود گفت . « 2 »\r\n\r\n\r\n","description":"","footnote":"\r\n( 1 ) - تاريخ بغداد ، ج 5 ، ص 122 و نيز ر . ك : الاكمال ، ج 3 ، ص 102 ؛ تاريخ نيشابور ، ص 19 .\r\n( 2 ) - دايرةالمعارف آريانا ، ج 2 ، ص 30 .\r\n","page_name":" 169 ","page_number":169},
  {"content":"\r\n\r\n\r\n[ 61 
  ] احمد بن محمّد خليلى\r\nابو القاسم احمد بن محمّد بن محمّد بن عبد اللّه الخليل دهقان زيادى خليلى ، يكى از علماى نامى سرزمين بلخ بود كه سال 391 ه . ق . تولد يافت . مورّخان دربارهء لقب او دو نظر داده‌اند : عده‌اى گفته‌اند كه ابو القاسم احمد بلخى مدتى در مسجد خليل الرّحمن ساكن بود ؛ به همين سبب او را خليلى خوانده‌اند . برخى ديگر نوشته‌اند وقتى كه وى به منبر مىرفت ، خودش را به هيئت پيامبران درمىآورد ؛ به اين سبب او را به خليل الرّحمن تشبيه كرده‌اند و به خليلى شهرت يافته است . « 1 »\r\nسمعانى در الانساب آورده است : « ابو القاسم احمد خليلى يكى از شاگردان قاضى خليل بن احمد سجزى ، شيخ الاسلام بلخ بود . او از طرف قاضى خليل در انجام امور محوّله وكالت داشت و در غياب استادش آن امور را انجام مىداد ، لذا بدين نام شهرت يافت » . « 2 »\r\nدكتر احمد رنجبر مىگويد : « ابو القاسم خليلى از مشاهير علماى روزگار خود بود » . « 3 » وى مسند هيثم بن كليب شاشى و شمايل النبى صلّى اللّه عليه و آله را به سال 408 ه . ق . در خدمت ابو القاسم على بن احمد بن محمّد خزاعى بلخى فراگرفت . « 4 » سپس خود او به تدريس مسند ، هيثم در بلخ پرداخت .\r\nبرخى از شاگردان وى كه علم حديث را از او فراگرفته و از او روايت نقل كرده‌اند عبارتند از : أبو شجاع بسطامى ، مسعود بن محمّد غانمى ، محمّد بن اسماعيل فضيلى ، ابو نصر يونارتى ، ابو المعالى فضل اللّه بن مكى علوى ، ابو حفص عمر بن على سنجى ، ابو الفتح محمّد بن محمّد بن عبد اللّه بسطامى و . . .\r\n\r\n\r\n","description":"","footnote":"\r\n( 1 ) - اللباب ، ج 1 ، ص 458 .\r\n( 2 ) - الانساب ، سمعانى ، ج 2 ، ص 394 ؛ دايرةالمعارف آريانا ، ج 2 ، ص 39 .\r\n( 3 ) - خراسان بزرگ ، ص 108 .\r\n( 4 ) - اللباب ، ج 1 ، ص 458 ؛ سير اعلام النبلاء ، ج 19 ، ص 73 .\r\n","page_name":" 170 ","page_number":170},
  {"content":"\r\n\r\nسمعانى و مؤلّف اللباب نقل مىكنند : آنچه از طريق ابو القاسم خليلى نقل شده موثق است و در طريق او جاى هيچ‌گونه ترديدى وجود ندارد . « 1 »\r\nابن ماكولا مىگويد : شيخ ما ابو حفص عمر بن على بن حسين أديب شيخى كه خود از علماى بلخ است گفت : من ابو القاسم احمد بن محمّد خليلى و ابو جعفر محمّد بن حسين سمنگانى را در بلخ زيارت كردم . همچنين كتاب شمايل النبى ، ابو عيسى ترمذى را خواندم ، در بخش آخر كتاب آمده بود : من المسند للهيثم بن كليب بروايته عن الخليلى . « 2 »\r\nاو در ماه صفر سال 492 ه . ق . به سن 100 سالگى درگذشت . « 3 »\r\n\r\n[ 62 
  ] احمد بن محمّد خواشتى بلخى\r\nابو بكر احمد بن محمّد عبد اللّه بن على خواشتى ، در روستاى خواشت ، از توابع بلخ ، پا به عرصهء وجود نهاد و تحصيلات خود را در بلخ به پايان رسانيد و در مدت كوتاهى از مفاخر فقها و محدثان گرديد . اين دانشمند فاضل پس از مدتى بلخ را به قصد زيارت خانهء خدا ترك كرد ، در مكّه ساكن شد و در اين شهر تأليفات فراوانى از خود به‌جا گذاشت .\r\nاو از جمله شاگردان على بن عبد العزيز بغوى و محمّد بن على بن زيد صائغ در مكه بود . وى در بلخ علوم حديث و درايه و رجال را در محضر استادانى نظير عبد الصمد بن فضل بلخى أبى سليمان محمّد بن فضل بلخى و حمدان بن ذى النون بلخى فراگرفت . « 4 » در مورد تاريخ تولّد وفات او اطلاعى در دست نيست .\r\n\r\n\r\n","description":"","footnote":"\r\n( 1 ) - الانساب ، سمعانى ، ج 2 ، ص 394 ؛ اللباب ، ج 1 ، ص 458 . العبر ، ج 2 ، ص 366 ؛ مرأة الجنان ، ج 3 ، ص 118 .\r\n( 2 ) - الاكمال ، ج 4 ، ص 485 ؛ و نيز ر . ك : دايرةالمعارف آريانا ، ج 2 ، ص 39 .\r\n( 3 ) - الانساب ، سمعانى ، ج 2 ، ص 394 ؛ تذكرة الحفاظ ، ج 4 ، ص 1230 ؛ شذرات الذهب ، ج 5 ، ص 401 .\r\n( 4 ) - اللباب فى تهذيب الانساب ، ج 1 ، ص 467 ؛ الانساب ، سمعانى ، ج 5 ، ص 218 .\r\n","page_name":" 171 ","page_number":171},
  {"content":"\r\n\r\n\r\n[ 63 
  ] احمد بن محمّد فاريابى\r\nاحمد بن محمّد فاريابى در فارياب كه در شمال غرب بلخ واقع است ، پا به عرصهء وجود نهاد . وى علوم متداول عصر را در زادگاه خود و بلخ فراگرفت .\r\nآية اللّه امين در كتاب اعيان الشيعة مىنويسد : احمد بن محمّد فاريابى در نيمهء قرن سوم ه . ق . مىزيست . او روايات خود را از طريق نصر بن على جهضمى نقل مىكرد و يكى از محدّثان نامى شيعه اماميه از خطهء فارياب بشمار مىرفت . فاريابى رساله‌اى در تاريخ ائمه داشته كه آن را با يك واسطه از امام هشتم نقل كرده است .\r\nدر اين رساله چنين روايتى آمده است : احمد بن محمّد فاريابى عن نصر بن على جهضمى قال : سألت على بن موسى الرضا عليه السّلام عن اعمار الأئمة صلوات اللّه عليهم أجمعين . « 1 »\r\nحضرت على بن موسى الرضا عليه السّلام گفت : پدرم موسى بن جعفر از پدرش جعفر بن محمّد و از پدرش محمّد بن على و از پدرش على بن حسين و از پدرش حسين بن على و از پدرش امير المؤمنين على بن ابى طالب عليه السّلام نقل فرمود : رسول خدا صلّى اللّه عليه و آله در 40 سالگى به رسالت برگزيده شد . چهل سال قبل از وحى و 13 سال پس از بعثت ساكن مكه بود . در 53 سالگى به مدينه هجرت كرد و مدت 10 سال در اين شهر اقامت گزيد وى در روز دوشنبه 28 ربيع الاول « 2 » درحالىكه 63 بهار از عمر شريفش مىگذشت ، جهان را به درود گفت .\r\nحضرت امير المؤمنين على بن ابى طالب عليه السّلام 12 سال قبل از بعث به دنيا آمد . 13 ساله بود كه پيامبر مبعوث به رسالت شد و 13 سال پس از وحى در كنار رسول خدا صلّى اللّه عليه و آله بود . سپس به مدينه هجرت نمود و در آن شهر ساكن شد . مدت 10 سال نيز در مدينه با رسول صلّى اللّه عليه و آله بود و 30 سال بعد از پيامبر صلّى اللّه عليه و آله در اين شهر زيست . سرانجام در شب 19\r\n\r\n\r\n","description":"","footnote":"\r\n( 1 ) - اعيان الشيعة ، ج 3 ، ص 146 .\r\n( 2 ) - مشهور 28 صفر است .\r\n","page_name":" 172 ","page_number":172},
  {"content":"\r\n\r\nرمضان سال چهلم هجرت با شمشير ابن ملجم مرادى به سنّ 63 سالگى ضربت خورد و در شب 21 رمضان چراغ عمر مشعل هدايت براى هميشه خاموش شد و به شهادت رسيد .\r\nحضرت فاطمه ( س ) در سال پنجم بعثت ديده به جهان گشود . 8 سال در مكّه و 10 سال در مدينه با رسول خدا صلّى اللّه عليه و آله بود . 11 بهار از عمرش مىگذشت كه امام مجتبى اوّلين فرزندش به دنيا آمد . با وجود او خانهء على و زهرا عليه السّلام روشن شد . پس از رحلت پدر بزرگوارش 75 روز با غمهاى امير المؤمنين على عليه السّلام شريك بود . بالاخره در سال 10 هجرت به سن 18 سالگى به شهادت رسيد .\r\nحسن بن على عليه السّلام در هنگام شهادت 47 سال داشت . 7 سال با جدش رسول خدا صلّى اللّه عليه و آله و 30 سال با پدرش امير المؤمنين على عليه السّلام زيست . مدت امامت آن حضرت 10 سال بود و در 28 ماه صفر سال 50 هجرى به شهادت رسيد .\r\nحسين بن على عليه السّلام مدت 7 سال در دامن پيامبر صلّى اللّه عليه و آله بود . بين ولادت آن حضرت و برادرش امام مجتبى عليه السّلام 6 ماه و 10 روز فاصله شده است ، ولى هيچ نوزادى در 6 ماهگى به دنيا نيامده و اگر آمده باشد سالم نمانده است ، مگر حسين بن على عليه السّلام و عيسى بن مريم عليه السّلام . سيد الشهداء 30 سال با پدرش و 10 سال با برادرش زندگى كرد .\r\nمدت امامت آن حضرت 10 سال بود . حضرت أبا عبد اللّه الحسين عليه السّلام به سنّ 57 سالگى در دهم محرم سال 60 هجرى به شهادت رسيد . « 1 »\r\nعلى بن حسين عليه السّلام در سال 38 هجرى متولّد شد . سه‌ساله بود كه جدش امير المؤمنين على عليه السّلام به شهادت رسيد . در 10 سالگى عمويش امام مجتبى عليه السّلام به شهادت رسيد . 23 سال داشت كه پدرش به شهادت رسيد . مدت امامت آن حضرت 35 سال بود . وى به سنّ 56 سالگى به شهادت رسيد .\r\nمحمّد بن على عليه السّلام 3 سال قبل از واقعه عاشورا ديده به جهان گشود . 35 سال در كنار پدرش على بن حسين عليه السّلام بود . 19 سال بعد از شهادت پدر زندگى كرد .\r\nامام محمّد باقر عليه السّلام در ماه ربيع الآخر سال 114 هجرى به سنّ 56 سالگى به شهادت\r\n\r\n\r\n","description":"","footnote":"\r\n( 1 ) - مشهور سال 61 هجرى قمرى است .\r\n","page_name":" 173 ","page_number":173},
  {"content":"\r\n\r\nرسيد . فاريابى ( فريابى ) عقيده دارد تولد امام محمّد باقر عليه السّلام در سال 58 هجرى بوده است . جابر بن عبد اللّه انصارى صحابى گرامى رسول خدا صلّى اللّه عليه و آله آن حضرت را ملاقات كرد و سلام رسول خدا صلّى اللّه عليه و آله را به آن حضرت ابلاغ نمود .\r\nجعفر بن محمّد الصّادق عليه السّلام در سال 83 هجرى به دنيا آمد . آن حضرت در هنگام شهادت جدش 14 سال داشت و مدت 14 سال با پدر زندگى كرد و پس از شهادت پدر به امامت رسيد . مدت امامت آن حضرت 30 سال بود . سرانجام حضرتش در سال 148 هجرى به سنّ 65 سالگى به شهادت رسيد .\r\nموسى بن جعفر عليه السّلام به سال 129 هجرى تولد يافت . 19 سال با پدر و 35 سال پس از شهادت پدر زيست و در هنگام شهادت 54 سال داشت . فاريابى مىگويد : عده‌اى از محققان عقيده دارند كه آن حضرت 20 سال در كنار پدر بود . دربارهء على بن موسى الرضا عليه السّلام فاريابى از نصر بن على روايت مىكند كه آن حضرت ، در زمان شهادت جدش جعفر بن محمّد 5 سال داشت و 29 سال با پدر زيست . آن امام در سال 202 هجرى به سنّ 47 سالگى به شهادت رسيد . محمّد بن على عليه السّلام در سال 195 هجرى متولد شد . 7 سال و 3 ماه با پدر زندگى كرد پس از شهادت پدرش 17 سال امامت نمود . روز سه‌شنبه 24 ذىالحجه سال 220 هجرى به شهادت رسيد . فاريابى مىگويد : پدرم در وقت نقل اين روايت 94 سال داشت و گفت : محمّد بن على عليه السّلام در هنگام شهادت 20 سال و 3 ماه و 20 روز از عمر شريفش مىگذشت .\r\nدربارهء على بن محمّد عليه السّلام ، فاريابى به نقل از پدرش مىگويد كه ابو اسماعيل سهل بن زياد آدمى مىگفت : ابو الحسن على بن محمّد عليه السّلام در ماه رجب 214 هجرى به دنيا آمد . 6 سال و 5 ماه با پدر زندگى كرد و 33 سال امامت نمود . وى به سنّ 40 سالگى روز دوشنبه 25 جماد الثانى سال 254 هجرى به شهادت رسيد . پيرامون زندگى حسن بن على عليه السّلام ، فاريابى از برادرش عبد اللّه بن محمّد فاريابى روايت مىكند كه ابو محمّد حسن بن على بن محمّد عليه السّلام در سال 231 هجرى به دنيا آمد و در روز جمعه 22 ربيع الاول سال 260 هجرى به شهادت رسيد . او در آن تاريخ 29 سال داشت . آن حضرت 5 سال و 8 ماه با پدر زيست .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nحضرت قائم در سال 258 هجرى پا به عرصهء وجود نهاد . در وقت شهادت پدر بزرگوارش دو سال و چهار ماه سنّ داشت . فاريابى مىگويد : برادرم مورخ برجسته‌اى بود ؛ به‌ويژه تاريخ اهل بيت را نيكو مىدانست . « 1 »\r\nنصر بن على جهضمى ، استاد احمد بن محمّد فاريابى بود . او رسالة فى اعمار الائمة را از اين استاد گرامىاش نقل كرده است . يك نسخه از اين كتاب در كتابخانه عبد اللّه چلبى به شماره 39 / 4 د 403 ب 306 موجود است . « 2 » مؤلف تذكرة الحفاظ از قول جهضمى نقل مىكند : « احمد بن محمّد فاريابى ثقه است و در اقوال و افعال او جاى هيچ‌گونه شك و ترديد وجود ندارد » . « 3 »\r\nبرخى از محققان گمان برده‌اند كه كتاب تواريخ الائمة از تأليفات نصر بن على جهضمى است ، درحالىكه روايات از احمد بن محمّد فاريابى نقل شده است . بنابراين نمىتوان كتاب مذكور را از جهضمى دانست . اشكال ديگر اين است كه پس از شهادت ثامن الائمه على بن موسى عليه السّلام راويان ديگرى نظير پدر و برادر فاريابى بر سلسله راويان آن اضافه شده‌اند . براى مثال ، فاريابى از پدرش ابو جعفر محمّد بن على يا برادر خود نقل مىكند .\r\n\r\n[ 64 
  ] احمد بن منوچهر بلخى شصت كلّه « 4 »\r\nشمس الدّين احمد بلخى شصت كلّه از شعراى نامى بلخ بود و در اين شهر قدم به\r\n\r\n\r\n","description":"","footnote":"\r\n( 1 ) - مجموعهء نفيسه ، ص 2 و نيز ر . ك : تاريخ اهل بيت ، ص 53 .\r\n( 2 ) - تاريخ التراث العربى ، ج 1 ، ص 322 .\r\n( 3 ) - تذكرة الحفاظ ، ج 2 ، ص 519 .\r\n( 4 ) - شصت كلّه ، يعنى انگشت درشت دست وى نقصى داشته است . كل و كله در لغت به معنى اعرج و اشل تازيست و ازاين‌رو « شصت كله » ناميده شده است . برخى گفته‌اند به علت كثرت تمول و ثروت و داشتن كله‌هاى فراوان اين شهرت را پيدا كرده است . دهخدا ، ذيل شصت كله .\r\n","page_name":" 175 ","page_number":175},
  {"content":"\r\n\r\nعرصهء وجود نهاد .\r\nدولتشاه سمرقندى گفته است ، ملك الفصحا احمد بن منوچهر شصت كله بلخى معاصر دولت سلطان محمود بوده و در سرزمين امّ البلاد بلخ زاده شده است .\r\nاو تحصيلات خود را در زادگاه به پايان رسانيد و به شعر و شاعرى روى آورد و در اين مقام از مهارت خوبى برخوردار شد . وى توانست القاب امير الشعراء و سفير الكبرى را نصيب خود سازد . « 1 » شمس الدّين احمد بن منوچهر بلخى شصت كلّه مدّاح سلطان محمود غزنوى بوده است . « 2 » اين مرد بزرگ ، موطنش را به قصد غزنين ترك كرد و در آن شهر ساكن شد . وى شاعرى بود با طبعى ملايم و متين .\r\nاو از شاگردان ابو الفرج سجزى و ملك‌الشعرا عنصرى بلخى بود . اشعار او را تمام فضلا قبول دارند . ديوان او در ايران معروف و مشهور بوده است .\r\nوى از متمولين زمان خود بشمار مىرفت و آن اموال را از راه شعر و شاعرى به دست آورده بود . استادش عنصرى بلخى اشعار او را بسيار مورد توجه قرار مىداد .\r\nشمس الدّين احمد بن منوچهر شصت كلّه بلخى در سرودن مسمط استعداد داشت و اشعارش از مضامينى عالى برخوردار بود و از تعابير زيبايى استفاده مىكرد . « 3 » محمّد بن سليمان راوندى آورده است كه احمد بن منوچهر شصت كله در اوايل قرن پنجم مىزيسته است . به سبب تشابه اسمى بين احمد بن منوچهر شصت كله بلخى و احمد بن منوچهرى دامغانى ، اشتباهى رخ داده و عدّه‌اى از مورّخان او را منوچهرى دامغانى نوشته‌اند . به‌هرحال ، اين‌قدر مىتوان يقين كرد كه شصت كلّه در حقيقت لقب احمد بن منوچهر بلخى است كه معاصر قطب الدّين راوندى مؤلّف راحة الصّدور بوده است . « 4 »\r\nملك‌الشعرا بهار ، در مجله مهر مىگويد : احمد بن منوچهر بلخى مردى بزرگ و از ارباب فضل و دانش و سياست بوده است . دولتشاه او را لقب منوچهرى داده و توجيهاتى براى اثبات آن نقل كرده است . از اين حكايت پيداست كه اين لقب و يا شهرت ربطى به\r\n\r\n\r\n","description":"","footnote":"\r\n( 1 ) - مجلهء مهر ، س 6 ، ش 5 ، ص 347 ؛ راحة الصدور ، ص 57 ؛ الذريعة ، ج 9 ، ب 2 ، ص 526 .\r\n( 2 ) - الذريعة ، ج 9 ، قسمت دوم ، ص 525 .\r\n( 3 ) - تذكرة الشعراء ، ص 34 .\r\n( 4 ) - راحة الصدور ، ج 1 ، ص 477 .\r\n","page_name":" 176 ","page_number":176},
  {"content":"\r\n\r\nمنوچهرى دامغانى ندارد . « 1 »\r\nراوندى بدون هيچ توضيح و توصيفى از قصيدهء تتماجيهء او ياد كرده است . گويا اين قصيده در عهد مؤلّف راحة الصدور به سال 599 ه . ق . شهرت داشته است . تتماج ( واژه‌اى تركى ) غذايى است در بلخ و نواحى آنكه هم‌اكنون به آش كشيده معروف است . « 2 » مردمان بلخ و نواحى آن از مهمانهاى بسيار عزيز خود با اين غذا پذيرايى مىكنند .\r\nاستاد بهار مىگويد كه در كتابخانه‌ام جنگى وجود دارد كه بعد از سعدى و قبل از حافظ تأليف شده و از شعراى نامدار و گمنام اشعارى در آن ثبت است ؛ از آن جمله قصيده‌اى به نام منوچهرى در آن كتاب به چشم مىخورد . پس از مطالعه يقين كردم كه قصيده از منوچهرى نيست .\r\nدر ديوان خطى خاقانى نيز كه در كتابخانهء حقير موجود است و به سال 1040 ه . ق .\r\nنوشته شده است قصيدهء تتماج ديده مىشود . اين قصيده نيز از خاقانى نيست . علاوه بر تفاوت سبك شعر ، قصيدهء مزبور در هيچ‌يك از نسخه‌هاى خطى و چاپى ديوان خاقانى نيز يافت نشده است و تنها در يك نسخه وجود دارد .\r\nشمس الدّين احمد بن منوچهر شصت كلّه بلخى اين قصيده را در وصف تتماج سروده است . او وصفى كرده است دقيق‌تر و لطيف‌تر از وصف هر وصّافى دربارهء اين غذا و همهء اشارات و علامات اين خورش را به ميان آورده است ؛ هرچند به صراحت ذكرى از نام خورش نكرده است . « 3 »\r\n\r\nقصيدهء تتماجيه\r\n شد خيل ستارگان پريشان * چون رايت صبح شد درافشان\r\nيك قرصهء زر بداد تاوان « 4 » * گم كرد فلك ستام صبحش\r\nفارغ ز همه فلان و به همان * من خفته ز مستى شبانه \r\n\r\n\r\n","description":"","footnote":"\r\n( 1 ) - مجلهء مهر ، س 6 ، ش 5 ، ص 348 .\r\n( 2 ) - راحة الصدور ، ص 57 .\r\n( 3 ) - مجله مهر ، شماره 5 ، سال 6 ، ص 347 .\r\n( 4 ) - تاوان : غرامت .\r\n","page_name":" 177 ","page_number":177},
  {"content":"\r\n\r\n بر سنت و مذهب زمستان * آتشكده كرد تابخانه « 1 »\r\nمخمور چو سرو خوش‌خرامان * ناگه ز درم درآمد آن ماه\r\nفتنه شده بر رخش گلستان * عاشق شده بر قدش صنوبر\r\nدر غمزه كمال سحر پنهان * بر چهره جمال لطف پيدا\r\nقامت همه رشك سرو بستان * چهره همه رغم ماه گردون\r\nكرد از لب لعل شكر افشان * بنشست زهر درى سخن گفت\r\nكان خود چه لب است و آنچه دندان * فىالجمله صفت نكرد شايد\r\nزان چاه كه داشت در زنخدان * مىرفت به گفت او فرا چاه\r\nوز صورت او بمانده حيران * در خدمت او نشسته عاجز\r\nاندر خور خورد چون تو مهمان * گفتم كه ز خوردنى چه سازم\r\nدر پيش تو جان كنم به قربان * در پاى تو سر دهم به تحفه\r\nوز سنبله جمله دانه بستان * رو گاو سپهر زود در بند\r\nگردون بود آسياى گردان * بايد كه چو خرد كرد خواهى\r\nمه حمالست و مهر طحّان * هرچند در آسياى گردون\r\nبر شحنه زحل به برج ميزان * آن به كه به اختيار باشد\r\nاز چشمهء كوثر آب حيوان * وزبهر سرشتنش بياور\r\nمانندهء شكلهاى پيكان * پس هر سپرى به دشنه مىبر\r\nدرخواه به عاريت ز رضوان * يك سفر ز سندس و ستبرق\r\nوز گرد بهشت نيك بفشان * از زنگ عبير پاك بستر\r\nتا شير دهد تو را ز پستان * ثور ارچه نر است ماده گردد\r\nآتش ز كليسياى رهبان * آب از سر چاه زمزم آور\r\nبا عود و عبير و مشك سوزان * هيزم همه شاخهاى طوبى\r\nسير اندك و يرلغش « 2 » فراوان * آبش خوش و روغنش مروّق \r\n\r\n\r\n","description":"","footnote":"\r\n( 1 ) - تابخانه : در مناطق سردسير كف خانه را مانند حمام داراى گلخن مىسازند و در آن آتش مىكنند و خانه گرم مىشود .\r\n( 2 ) - يرلغ : ادويه .\r\n","page_name":" 178 ","page_number":178},
  {"content":"\r\n\r\n آبش همه با گلاب يكسان * سيرش همه چون عبير خوشبوى\r\nتا ساختنش رسد به پايان * روغن بگداز و دوغ دركن\r\nوز قرصهء آفتاب نه خوان * از هيكل ماهتاب كن صحن\r\nكفليز « 2 » شبه عقيق و مرجان * صحنش همه لعل و چمچه « 1 » ياقوت\r\nبر آتش انتظار منشان * منشين و مرا به بىنوايى\r\nبردم قدرى به قدر امكان * خود ساخته بودم از شبانه\r\nپذرفت ز من به ملك دوجهان * چون گفت نثار پيش بردم\r\nهركه نخورد بود پشيمان * مىخورد و به ناز نيز مىگفت\r\nترتيبش از ابتدا به توران * هست اين خورشى كه كرده بودند\r\nرستم پى رخش تا سمنگان « 4 » * آسيمه « 3 » در آرزوى او شد\r\nتحفه صفتش به زابلستان * چون خورد به زال زر فرستاد\r\nلايق بود ارچه نيستش جان * گر زخم خورد پگاه خوردن\r\nالا كه به نيزه خورد نتوان * طعمى كه به تيغ و تير سازند\r\nدر صحبت او هزار برهان * در لذت او هزار صحبت\r\nاز زحمت ترّه و نمكدان * باشند خورندگانش فارغ\r\nاز حد عراق تا خراسان * كس منكر لذّتش نيابى\r\nبر خوان غذا هزار الوان * طبع آن طلبد و گرچه باشد\r\nهم نانخورش آمدست و هم نان * چون برگ گل اندر آب كافور\r\nبر لشكر آرزو چو سلطان * در عالم اشتها خليفه است\r\nيخنى « 5 » حاجب ، هريسه دربان * كاچيش وزير و رشته نايب \r\n\r\n\r\n","description":"","footnote":"\r\n( 1 ) - چمچه : قاشق .\r\n( 2 ) - كفليز : آب‌گردان به لهجهء مردم مشهد ملاقه ، بلهجهء مردم بلخ سرماق .\r\n( 3 ) - آسيمه : با شتاب .\r\n( 4 ) - سمنگان : يكى از شهرىهاى نزديك بلخ .\r\n( 5 ) - يخنى : قرمهء آماده شده .\r\n","page_name":" 179 ","page_number":179},
  {"content":"\r\n\r\n\r\n[ 65 
  ] احمد بن موسى جوزجانى\r\nابو احمد ، احمد بن موسى جوزجانى ، از محدّثان سرزمين جوزجان بشمار مىرفت . علماى معاصرش او را مستقيم الحديث خوانده‌اند . او رواياتش را از طريق سويد بن عبد العزيز نقل كرده است .\r\nعده‌اى از محدّثان جوزجان ، بلخ و فارياب از ابو احمد ، احمد بن موسى جوزجانى حديث نقل كرده‌اند . دربارهء شرح حال او بيش از اين اطلاعى در دست نيست . « 1 »\r\n\r\n[ 66 
  ] احمد بن يحيى بن هشام اوبرى\r\nابو حامد احمد بن يحيى اوبرى در روستاى أوبر از توابع بلخ پا به عرصه وجود نهاد و تحصيلاتش را در بلخ به پايان رسانيد .\r\nاو از محدّثانى مانند احمد بن منصور رمادى ، محمّد بن على بن أبى حسان ، اسماعيل بن مجمع بن خالد كلبى و ديگران رواياتى را نقل كرده است .\r\nأبو عبد اللّه محمّد بن جعفر بن غالب وراق مىگويد : ابو حامد احمد بن يحيى اوبرى در ماه شوّال سال 305 ه . ق . به سنّ 74 سالگى جهان را بدرود گفت . « 2 »\r\n\r\n\r\n","description":"","footnote":"\r\n( 1 ) - اللباب فى تهذيب الانساب ، ج 1 ، ص 308 ؛ الانساب ، سمعانى ، ج 3 ، ص 400 ؛ معجم البلدان ، ج 2 ، ص 183 .\r\n( 2 ) - اللباب فى تهذيب الانساب ، ج 1 ، ص 92 ؛ الانساب ، سمعانى ، ج 1 ، ص 382 ؛ معجم البلدان ، ج 1 ، 276 ؛ دايرةالمعارف آريانا ، ج 1 ، ص 937 .\r\n","page_name":" 180 ","page_number":180},
  {"content":"\r\n\r\n\r\n[ 67 
  ] احمد بن يعقوب بن مروان قارى بلخى\r\nابو صالح احمد بن يعقوب قارى بلخى ، در ميان علماى سرزمينهاى اسلامى عراق و خراسان از آوازهء خاصى برخوردار بود . او قد و قامتى بلند داشت و در جميع علوم مشهور بود . ابو صالح رواياتش را از طريق وكيع ، مكّى بن ابراهيم بلخى ، سفيان بن عيينه و علماى ديگر اهل عراق نقل كرده است . ازسوىديگر ، عدّهء زيادى از محدّثان بلخ نيز از او رواياتى نقل كرده‌اند . « 1 »\r\nابو صالح براى اجراى احكام شرع و پيشرفت اسلام تلاش فراوان كرد و در بلاد خراسان كسى به پايه اجتهاد و تلاش او نرسيد . « 2 »\r\nمؤلّف ميزان الاعتدال مىگويد : احمد بن يعقوب بلخى از طريق سفيان بين عيينه و ديگران رواياتى را نقل كرده است كه بيشتر به منكرات شباهت دارد ، لذا او را توثيق نكرده است . « 3 »\r\nسرانجام ، اين مرد بزرگ در سال 247 ه . ق . به سنّ 84 سالگى از اين جهان ديده فروبست . بنا به نقل ورسجى در مزارات بلخ بدن او را شب‌هنگام در بيرون دروازهء نوبهار بلخ دفن كردند . « 4 »\r\nآن مرد بزرگ به نقل از براء بن عازب روايتى از رسول اكرم صلّى اللّه عليه و آله نقل مىكند .\r\nعن ابو صالح احمد بن يعقوب بلخى باسناده عن براء بن عازب بن حارث بن عدى خزرجى أنصارى قال : قال رسول اللّه صلّى اللّه عليه و آله : إنّ اللّه تعالى و ملائكته يصلّون على الصّفّ الأوّل . « 5 »\r\nخداوند متعال و ملائكهء مقرّب بر آن كسانى كه در صف اول هستند ، درود و تحيّت مىفرستند اگرچه مراد از صف اوّل معلوم نيست ، ولى احتمال مىرود كه صف اوّل\r\n\r\n\r\n","description":"","footnote":"\r\n( 1 ) - الثقات ، ج 8 ، ص 43 .\r\n( 2 ) - فضائل بلخ ، ص 249 .\r\n( 3 ) - ميزان الاعتدال ، ج 1 ، ص 165 ؛ لسان الميزان ، ج 1 ، ص 327 .\r\n( 4 ) - مزارات بلخ ، ورق 67 ( خطى ) ؛ فضائل بلخ ، ص 249 .\r\n( 5 ) - جامع الصغير ، ج 1 ، ص 123 ؛ فضائل بلخ ، ص 250 ؛ تاريخ الاسلام ذهبى ، حوادث سالهاى 241 - 250 ، ص 153 .\r\n","page_name":" 181 ","page_number":181},
  {"content":"\r\n\r\nجهاد باشد و يا احتمال دارد كه صف اوّل نماز جماعت باشد و يا احتمال داده مىشود كه هر دو باشد .\r\n\r\n[ 68 
  ] احمد بن يوسف بن حقداد فارد\r\nاحمد بن يوسف بن حقداد فارد ، در دهدادى - روستايى در چند فرسخى شهر مزار شريف كه اكنون به شهر تبديل شده است ديده به جهان گشود و در همان‌جا رشد و نما يافت .\r\nفارد تحصيلات خود را در مكتب‌خانهء زادگاهش آغاز كرد و براثر علاقه و تلاش به مقام علمى دست‌يافت و در ميان ادبا مقام عالى كسب كرد .\r\nاز وى ديوانى برجا مانده است . او تأليفات ديگرى نيز داشته است ؛ مانند كتاب اخبار الطالبيين وى خط نستعليق را نيز خوب مىنوشت .\r\nفارد در اوايل قرن 13 از دهدادى به قصد زيارت حرمين شريفين عازم حجاز شد و پس از انجام مراسم حج به‌سوى تركيّه ، آفريقا ، هندوستان و عراق رفت و سرانجام قاصد أجل در كويت سر رسيد و از اين جهان رخت بربست و در همان شهر مدفون گشت .\r\nاحمد فارد به زبانهاى عربى ، تركى و هندى آشنايى كامل داشت . « 1 »\r\n\r\n[ 69 
  ] أحيد بن حسين بن على بن سليمان باميانى\r\nابو محمّد أحيد بن على بن سليمان سلمى باميانى ، در شهر باميان ديده به جهان\r\n\r\n\r\n","description":"","footnote":"\r\n( 1 ) - مجله آريانا ، سال 29 ، شماره 3 ، ص 78 .\r\n","page_name":" 182 ","page_number":182},
  {"content":"\r\n\r\nگشود . او تحصيلاتش را در بلخ و باميان به پايان رسانيد و ساكن شهر بلخ شد . وى در اين شهر به تدريس علوم اسلامى پرداخت كه از جملهء آن علوم ، املاى حديث بود . ابو محمّد أحيد روايات خود را از طريق محدثانى نقل كرده است كه عبارتند از : على بن حسن رازى معروف به كراع ، مقاتل بن ابراهيم بلخى ، ليث بن مساور بلخى ، ازهر بن سليمان بلخى ، مكى بن ابراهيم بلخى و ابو بكر محمّد بن على بن احمد باميانى . « 1 »\r\nمحدّثانى نيز از أحيد بن حسين باميانى روايت نقل كرده‌اند كه عبارتند از : محمّد بن محمّد بن يحيى ؛ عبد اللّه بن محمّد بن طرخان بلخى ، ابو حرب محمّد بن محمّد بن أحيد و على بن محمّد خالدى . عبد اللّه بن محمّد بن على بن طرخان او را مستقيم الحديث و ثقه مىداند . ابو بكر خطيب مىگويد : اين مرد فاضل در ماه رجب سال 490 ه . ق . در شهر بلخ درگذشت . « 2 »\r\n\r\n[ 70 
  ] احيد بن سليمان بن مبارك بلخى\r\nابو سعيد احيد بن سليمان بلخى از محدّثان نامى بلخ بوده است . او براى زيارت بيت اللّه الحرام رهسپار حجاز گرديد . پس از انجام فرائض حج وارد بغداد شد و در آن شهر سكونت اختيار كرد . وى در مدتى كوتاه جاى خود را در ميان فقها و علماى بغداد باز كرد و در آن مركز علمى به تدريس حديث پرداخت . ابو سعيد أحيد بلخى رواياتش را از طريق يزيد بن زياد و ابو تراب زاهد نقل كرده است .\r\nعدّه‌اى ديگر از محدّثان مانند عبد الصمد بن على طستى و محمّد بن محمّد بن سلم بغدادى از ابو سعيد أحيد بلخى أحاديثى نقل كرده‌اند . كتاب حد در حديث كه از تأليفات ابو تراب زاهد است نزد ابو سعيد بلخى - كه از شاگردان او بشمار مىرفت - بوده و ابو\r\n\r\n\r\n","description":"","footnote":"\r\n( 1 ) - الانساب ، سمعانى ، ج 2 ، ص 64 ؛ الاكمال ، ج 1 ، ص 21 .\r\n( 2 ) - اللباب فى تهذيب الانساب ، ج 1 ، ص 114 .\r\n","page_name":" 183 ","page_number":183},
  {"content":"\r\n\r\nسعيد بلخى از آن استفاده مىكرده است .\r\nدارقطنى از عبد الصمد طستى نقل مىكند كه آن كتاب از تاليفات ابو سعيد بلخى بوده است . اين محدّث بزرگ داراى تأليفاتى بوده كه متأسفانه چيزى از آنها باقى نمانده است . « 1 »\r\n\r\n[ 71 
  ] ادايى سانچاركى\r\nادايى از شعراى بلندآوازهء قرن 11 ه . ق . از خطّه جوزجان بود . او در سانچارك پا به عرصهء وجود نهاد . وى در اوان جوانى مردى قلندر مشرب بوده و بيشتر ايّام زندگى را به سير و سفر مىگذرانيده است .\r\nادايى در سال 1082 ه . ق . به سمرقند رفت و پس از اقامتى كوتاه در آنجا دوباره به زادگاه خود سانچارك بازگشت . سپس به هندوستان و از آنجا به كابل رفت و در اين شهر بيمار شد . درد غريبى و تنهايى او بر درد جسمىاش مىچربيد ؛ لذا چنين سرود :\r\n شهيدم به شمشير عريان قسم * غريبم به شام غريبان قسم \r\nسرانجام او در شهر كابل دعوت حق را لبيك گفت . اين بيت ازوست : « 2 »\r\n هر غزالى را كه مىبينم شكارش مىشوم * درخور ناز سيه‌مستان نيازم داده‌اند \r\n\r\n[ 72 
  ] ادريس بن خالد بلخى\r\nادريس بن خالد بلخى از محدّثان نامى بلخ بوده است . او پس از سالها تدريس حديث\r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 50 .\r\n( 2 ) - دايرةالمعارف آريانا ، ج 3 ، ص 557 .\r\n","page_name":" 184 ","page_number":184},
  {"content":"\r\n\r\nدر بلخ ، موطن خود را به مقصد بغداد ترك كرد و در آن شهر ساكن شد و به تدريس حديث پرداخت ، او رواياتش را از طريق جعفر بن نضر واسطى نقل كرده است . و عده‌اى از محدّثان نيز روايات خويش را از او نقل كرده‌اند ، نظير اين روايت :\r\n- عن محمّد بن عمر بن غالب قال : حدثنا ادريس بن خالد البلخى ، حدثنا جعفر بن النضر ، حديثنا اسحاق الأرزق ، حدثنا مسعر عن هشام بن عروة ، عن ابيه ، عن عائشه قالت : قال رسول اللّه صلّى اللّه عليه و آله : من فاتته صلاة الجمعة ، فليتصدق به نصف دينار . « 1 » يعنى ، نماز جمعهء هركسى كه فوت شود ، بايد نصف دينار صدقه بدهد .\r\n\r\n[ 73 
  ] اردعى سانچاركى\r\nاردعى از شعراى قرن 11 ه . ق . است كه در سانچارك از توابع جوزجان تولّد يافت . او زندگى را در فقر و تنگدستى سپرى كرد و از بيدادگريهاى حكّام و بىوفاييهاى مردم زمانش رنج مىبرد . رنجهاى او به خوبى در اشعارش مشهود است و از بىوفايى روزگار و مردم ناليده است اين ابيات ازوست : « 2 »\r\n باوفا اندر جهان همدم نماند * وز وفا جز نام در عالم نماند\r\nديو بىمهرى جهان‌پيما شده * بر سليمان وفا خاتم نماند\r\nشادمانى از جهان رحلت نمود * در جهان بىوفا جز غم نماند\r\nغنچهء شادى به خون دل نشست * دهر را سرمايه جز ماتم نماند\r\nرفتگان را بر بياض روزگار * جز ز قوم لفظ لا اعلم نماند \r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 15 .\r\n( 2 ) - دايرةالمعارف آريانا ، ج 3 ، ص 556 .\r\n","page_name":" 185 ","page_number":185},
  {"content":"\r\n\r\n\r\n[ 74 
  ] ارسلان بلخى\r\nارسلان يكى از شعراى خوشنام قرن 10 ه . ق . و معاصر حكومت عبد المؤمن خان شيبانى بوده است . او در علوم مختلف به‌ويژه بلاغت و شعر توانايى داشت .\r\nارسلان بلخى ، بلخ را به قصد زيارت حرمين شريفين ترك كرد و پس از اداى فرائض عازم هندوستان گرديد و به دربار اكبر شاه راه يافت ، وى دربارهء تاريخ تولّد اكبر شاه و جهانگير شاه قصايدى سروده كه بعضى از ابيات آن چنين است . « 1 »\r\n نمود از برج دولت آفتابى * تاخت از مه تا به ماهى\r\nبه حمد اللّه كه روشن شد ز نورش * چراغ دودمان پادشاهى\r\nتو چون ظلّ خداى عالم امروز * ز شاهان چون پدر دين را پناهى \r\n\r\n[ 75 
  ] ازهر بن بلخ برجمينى\r\nابو محمّد ازهر بن بلخ برجمينى ، در روستاى برجمين از توابع بلخ ديده به جهان گشود . او تحصيلات خود را در همان‌جا به پايان رسانيد و سپس براى كسب دانش به عراق و حجاز سفر كرد و از محضر استادان آن سرزمين‌ها استفاده كرد . ابو محمّد برجمينى براى كسب علم و دانش به شهرهاى خراسان بزرگ نيز مسافرت كرد و از استادان بزرگ آنجا بهره برد . سفرهاى او به عراق و حجاز روىهم‌رفته مدت سى سال طول كشيد . « 2 »\r\nابو محمّد از محدّثان عصر خود بشمار مىرفت كه از او رواياتى نيز نقل شده است .\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 522 .\r\n( 2 ) - الانساب ، سمعانى ، ج 2 ، ص 138 ؛ اللباب فى تهذيب الانساب ، ج 1 ، ص 133 ؛ معجم البلدان ، ج 1 ، ص 374 .\r\n","page_name":" 186 ","page_number":186},
  {"content":"\r\n\r\nبعضى از مورخان ، ابو محمّد ازهر برجمينى را ابن بلخ ، برخى بنو بلخ و عده‌اى ديگر ابن بلخى خوانده‌اند .\r\nمؤلف معجم البلدان از ابو محمّد ازهر برجمينى تجليل كرده و مقام علمى او را ستوده است . « 1 »\r\nاحتمال مىرود كه مؤلّف فارسنامهء ابن بلخى ، ابو محمّد ازهر بن بلخ باشد ؛ زيرا وى به ابن بلخى معروف است .\r\nابو محمّد ازهر بن بلخ در اواخر قرن پنجم و اوايل قرن ششم ه . ق . به دستگاه سلجوقيان راه يافت و به همراه ركن الدوله خمارتكين به شيراز رفت . در آنجا عهده‌دار ديوان استيفا شد و در شيراز سكونت گزيد و زادگاهش بلخ را براى هميشه ترك كرد . ابن بلخى اثر معروفش فارسنامه را در شيراز به رشتهء تحرير درآورد . « 2 »\r\nابن بلخى برجمينى در دوران حكومت ابو شجاع محمّد بن ملكشاه مىزيسته و كتاب فارسنامه را در عهد اين شاه نوشته و در مقدّمهء كتاب از وى ياد كرده است . چند سطر از متن كتاب فارسنامه به عنوان نمونه نقل مىشود .\r\nبنده را تربيت پارس بوده است ؛ اگرچه بلخى نژادم و تقدير معاملات و قانون آن به ابتداى اين دولت قاهره ثبّتها اللّه چون ركن الدوله خمارتكين را به پارس فرستاد ، جدّ بنده بسته است ، و استيفاى آن ولايت و سپاهى و رعيت بر بنده پوشيده نمانده است و اين مجموعه را به حسب حال تأليف كرده است . از تاريخ تولّد يا وفات او اطلاعى در دست نيست . « 3 »\r\n\r\n[ 76 
  ] اسحاق بن بشر بن محمّد بلخى ( بخارى )\r\nابو حذيفه اسحاق بن بشر بن محمّد بن عبد اللّه بن سالم بلخى ، يكى از شخصيتهاى\r\n\r\n\r\n","description":"","footnote":"\r\n( 1 ) - معجم البلدان ، ج 1 ، ص 374 .\r\n( 2 ) - فرهنگ زندگينامه‌ها ، ج 1 ، ص 312 .\r\n( 3 ) - فارسنامه ، ص 3 ؛ تاريخ ادبيات ايران ، ذبيح اللّه صفا ، ج 2 ، ص 926 ؛ كشف الظنون ، ج 2 ، ص 1215 .\r\n","page_name":" 187 ","page_number":187},
  {"content":"\r\n\r\nعلمى بشمار مىرود . او به سال 134 ه . ق . در شهر بلخ پا به عرصهء وجود نهاد و تحصيلات خود را در زادگاهش آغاز كرد و براى تكميل آن به بخارا رفت وى در بخارا ساكن شد و مدارج علوم مختلف را در آن شهر طى كرد ؛ بدين سبب عده‌اى از مورّخان او را بخارايى دانسته‌اند .\r\nابو حذيفه اسحاق بن بشر بلخى از شاگردان محمّد بن اسحاق بن يسار و عبد الملك بن جريح بود . او علوم متداول زمانش را در محضر استادان فن آموخت و پس از پايان تحصيلات به تدريس پرداخت و بسيارى از علما و فقها افتخار شاگردى او را داشته‌اند . او راوى تاريخ ، قصص و از موالى بنى هاشم بود ؛ بدين لحاظ عده‌اى او را هاشمى و قريشى خوانده‌اند . « 1 »\r\nنجاشى و ابن حبّان او را اسحاق كاهلى مىدانند كه اين امر ناشى از خلط وى با ابو يعقوب اسحاق بن بشر بن مقاتل كاهلى مىباشد . « 2 »\r\nقتية بن سعيد بغلانى مىگويد : ابو حذيفه دو سال پس از مرگ عبد اللّه بن طاوس كه در سال 132 ه . ق . درگذشت ، زاده شد در اين صورت مىتوان گفت كه تاريخ ولادت ابو حذيفه اسحاق بن بشر بلخى سال 134 ه . ق . است . و در ماه رجب سال 206 ه . ق در بخارا درگذشت و در آن سرزمين به خاك سپرده شد . « 3 »\r\nدر ميان كسانى كه ابو حذيفه اسحاق بلخى بدون واسطه از آنها روايت كرده است ، مىتوان به امام جعفر صادق عليه السّلام و نيز كسانى چون : محمّد بن اسحاق ، مالك بن انس ، اوزاعى ، ابن جريح ، سفيان ثورى و مأمون خليفه عباسى اشاره كرد . اگرچه بنا به ظاهر اين اسانيد ، ابو حذيفه بلخى مىبايست مدتى زياد را بيرون از خراسان به‌ويژه در مكه و مدينه به سر برده و حديث فراگرفته باشد ، ولى صداقت و وثاقت وى همواره مورد ترديد قرار داشته و او به روايت از مشايخى كه هرگز آنها را نديده بوده ، متهم شد . « 4 » جمعى\r\n\r\n\r\n","description":"","footnote":"\r\n( 1 ) - تاريخ التراث العربى ، ج 2 ، ص 99 ، المجروحين و الضعفاء ، ج 1 ، ص 135 ؛ معجم المؤلفين ، ج 2 ، ص 231 ؛ معجم الادباء ، ج 6 ، ص 70 ؛ الأعلام ، زركلى ، ج 1 ، ص 294 .\r\n( 2 ) - سير اعلام النبلاء ، ج 9 ، ص 479 ؛ اعيان الشيعة ، ج 3 ، ص 266 ؛ منتهى المقال ، ج 2 ، ص 16 ؛ منهج المقال ، ص 52 .\r\n( 3 ) - اعيان الشيعة ، ج 3 ، ص 266 ؛ سير اعلام النبلاء ، ج 9 ، ص 479 ؛ معجم الادباء ، ج 6 ، ص 71 .\r\n( 4 ) - همان ، ج 3 ، ص 266 .\r\n","page_name":" 188 ","page_number":188},
  {"content":"\r\n\r\nچون : ابن مدينى ، ابن أبى شيبه و دارقطنى او را دروغگو خوانده‌اند . ذهبى ، ابن حجر و ابن عدى ، روايات او را از حيث سند و متن تضعيف كرده‌اند . اكثر قريب به اتفاق رجال شناسان اهل سنّت او را در زمرهء ضعيفان شمرده‌اند و تنها دارابجردى او را ثقه دانسته است . « 1 »\r\nبرخى از رجال‌شناسان شيعه چون نجاشى او را توثيق كرده‌اند و شيخ مفيد نيز سخنى نزديك به قول نجاشى دارد و او را ثقه مىداند .\r\nدر دوران حكومت هارون به سال 170 ه . ق ابو حذيفه از طرف هارون به بغداد فرا خوانده شد و مدتى در يكى از مساجد آنجا به تدريس حديث پرداخت . وى تنها محدث بغدادى است كه اسماعيل بن عيسى عطا از او رواياتى نقل كرده است و نيز همو آثار او را در عراق منتشر ساخت . « 2 »\r\nبنا بر نقل خطيب ، روايات ابو حذيفه اسحاق بن بشر بلخى چندان مورد استقبال عراقيان و حجازيان واقع نشد و اكثر روايت‌كنندگان او خراسانى بودند از جمله محمّد بن قدامه بخارى ، موسى بن افلح بخارى ، محمّد بن يزيد نيشابورى و عبد اللّه بن احمد مروزى . در ميان راويان ابو حذيفهء بلخى نام اين افراد نيز ديده مىشود كه ظاهرا خوزستانى هستند : احمد بن سعيد باسيانى و على بن حرب جندى شاپورى . احمد بن سعيد در انتقال روايات وى به راويان بغدادى بسيار مؤثر بوده است . « 3 »\r\nاين مرد دانشمند داراى تأليفاتى بوده است كه المبتدأ ، مهمترين آنها و از نخستين تأليفات اسلامى دربارهء آغاز خلقت و قصص پيامبران است . اين كتاب مورد استفادهء علمايى چون : طبرى ، ثعلبى ، طبرانى ، ابن عساكر ، ابن كثير و ديگران قرار گرفته است .\r\nبخش مربوط به آدم و حوّا در نشريه مطالعاتى دربارهء پاپيروسهاى عربى به كوشش نبيهه عبود در شيكاگو به سال 1957 م چاپ شده است بخشهاى ديگرى از آن نيز به صورت خطى در كتابخانه ظاهريهء دمشق نگهدارى مىشود . جالب توجه است كه حديث « الهام بن الهيم بن لاقيس بن ابليس » كه محدّثان راوى آن را اسحاق بن بشر كاهلى\r\n\r\n\r\n","description":"","footnote":"\r\n( 1 ) - الضعفاء الكبير ، ج 1 ، ص 100 ؛ الضعفاء و المتروكين ، ج 1 ، ص 100 .\r\n( 2 ) - اعيان الشيعة ، ج 3 ، ص 266 ؛ معجم الادباء ، ج 6 ، ص 72 .\r\n( 3 ) - معجم الادباء ، ج 6 ، ص 72 .\r\n","page_name":" 189 ","page_number":189},
  {"content":"\r\n\r\nمىشناخته‌اند ، در نسخهء خطى المبتدأ ديده مىشود . « 1 »\r\nاحتمال داده شده روايتى طولانى از امام جعفر صادق عليه السّلام دربارهء معراج پيامبر صلّى اللّه عليه و آله كه در سال 1303 ه . ق در روضه كافى و تحف العقول به چاپ رسيده از همان كتاب المبتدأ باشد كه مورد نظر نجاشى و طوسى بوده و با عبارت « اسند عنه » آمده است .\r\nكتاب ديگرى كه از تأليفات ابو حذيفه بلخى شمرده شده ، الفتوح مىباشد كه خطيب و ابن نديم از آن ياد كرده‌اند و مورد استفاده ابن عساكر و ياقوت و ابن حجر قرار گرفته است .\r\nاز آثار ديگر او كتاب مقتل عثمان است كه شيخ مفيد ( ره ) از آن ياد كرده و بخشهاى از آن را در كتاب الجمل مورد استفاده قرار داده است . « 2 »\r\nابو جعفر اسكافى از اثرى نامشخص از ابو حذيفه بلخى ، روايتى دربارهء اسلام آوردن حضرت على عليه السّلام نقل كرده است . آن روايت در شرح نهج البلاغة ابن أبى الحديد آمده است .\r\nاز تأليفات ابو حذيفه نه اثر نام برده‌اند كه عبارتند از :\r\n1 - كتاب المبدإ ؛ 2 - كتاب الفتوح ؛ 3 - كتاب الرّده ؛ 4 - كتاب الجمل ؛ 5 - كتاب الألوية ؛ 6 - كتاب الصفين ؛ 7 - كتاب حفر زمزم ؛ 8 - كتاب فتوح بيت المقدس ؛ 9 - كتاب فتوح الحرمين ، اين كتاب شامل اشعار فارسى در مناسك حج است . « 3 »\r\n\r\n[ 77 
  ] اسحاق بن حمدان بن عباس بلخى\r\nابو يعقوب اسحاق بن حمدان بلخى در بلخ پا به عرصه وجود نهاد و علوم متداول\r\n\r\n\r\n","description":"","footnote":"\r\n( 1 ) - تاريخ التراث العربى ، ج 2 ، ص 99 .\r\n( 2 ) - الفهرست ، ابن نديم ، ص 158 ؛ ترجمه روضة الكافى ، ج 2 ، ص 313 .\r\n( 3 ) - الفهرست ، ص 158 ؛ شرح نهج البلاغة ، ابن أبى الحديد ، ج 3 ، ص 234 .\r\n","page_name":" 190 ","page_number":190},
  {"content":"\r\n\r\nروزگار خود را در همان‌جا فراگرفت . پس از مدتى از بلخ به نيشابور رفت . سپس عازم بغداد شد و در آنجا اقامت گزيد وى در مدت اقامت خود به درخواست علما و فضلاى شهر مشغول تدريس حديث شد ، ولى پس از مدتى دوباره به نيشابور بازگشت و مدت كوتاهى در آن شهر اقامت گزيد و در آنجا به تدريس پرداخت . محمّد بن مظفر و ابو عمر بن حويه گفته‌اند كه ابو يعقوب اسحاق بن حمدان بلخى پس از مسافرتهاى طولانى به زادگاه خود بازگشت و در شهر بلخ دعوت حق را لبيك گفت . عده‌اى از محدثان از او روايت نقل كرده‌اند . « 1 »\r\nابو يعقوب اسحاق بن حمدان بن عباس بلخى ، از مفاخر علماى بلخ بشمار مىرفت . او در بلخ تولّد يافت . بخشى از علوم را در زادگاهش فراگرفت و براى تكميل آن راهى نيشابور شد . در اين شهر تحصيلاتش را به پايان رسانيد و به تدريس علوم پرداخت او مدتى ساكن نيشابور بود . به‌همين‌جهت عده‌اى از مورّخان او را نيشابورى مىخوانند .\r\nابو يعقوب اسحاق بن حمدان بلخى پس از مدّتى به بلخ بازگشت و در اين شهر وفات يافت . « 2 »\r\nدر تاريخ حاكم كنيه او ابو العباس آمده است « 3 » ؛ درحالىكه عباس جدّ او مىباشد .\r\nذهبى در تاريخ الاسلام كنيه او را ابو يعقوب نقل كرده است كه قول ذهبى صحيح‌تر مىنمايد .\r\n\r\n[ 78 
  ] اسحاق بن داود بن صبيح بلخى\r\nابو يعقوب اسحاق بن داود بلخى ، يكى از مفاخر علماى بلخ شمرده مىشود . او در جوانى بلخ را به قصد بغداد ترك كرد و در آن شهر ساكن شد . وى در بغداد براى عموم\r\n\r\n\r\n","description":"","footnote":"\r\n( 1 ) - تاريخ بغداد ، ج 6 ، ص 392 ؛ تاريخ نيشابور ، حاكم ، ص 41 .\r\n( 2 ) - تاريخ الاسلام ، ذهبى ، حوادث سالهاى 301 تا 320 ق ، ص 557 .\r\n( 3 ) - تاريخ نيشابور ، ص 41 .\r\n","page_name":" 191 ","page_number":191},
  {"content":"\r\n\r\nعلاقه‌مندان به تدريس حديث پرداخت . او بيشتر رواياتش را از طريق داود بن محبر و قاسم بن حكم عرنى نقل كرده است .\r\nمحمّد بن اسحاق بن محمّد بن يحيى بن منده اصفهانى در كتاب الأسماء و الكنى آورده است : از ابو يعقوب اسحاق بلخى امور منكرى سر زده است و قول او مورد اعتماد نيست .\r\nعده‌اى از محدّثان از او رواياتى نقل كرده‌اند ، مانند ابو بكر احمد بن محمّد بن أبى شبية بزّاز و ابو بكر احمد بن محمّد صيدلانى . « 1 »\r\n\r\n[ 79 
  ] اسلام بلخى\r\nاسلام بلخى ، از شعراى بلندآوازهء بلخ بود . اين عارف دلباخته در بلخ قدم به عرصه وجود نهاد و در آن سرزمين نشو و نما كرد و تحصيلاتش را در همان شهر به پايان رسانيد . ازآنجايىكه در سخنورى به‌ويژه در ادبيات فارسى ذوق سرشار داشت ، مقام بلندى در ميان اقران خود كسب كرد . دربارهء تاريخ ولادت يا مرگ وى اطلاعى به دست نيامد . اين بيت ازوست . « 2 »\r\n نه تار عمر محكم و نه تار دوستى * افسوس از اين دو رشته كه بسيار نازك است \r\n\r\n[ 80 
  ] اسماعيل بن ابراهيم سمنگانى قندورى\r\nابو يعقوب اسماعيل بن ابراهيم سمنگانى ، از مفاخر علما و از تبع تابعين بشمار\r\n\r\n\r\n","description":"","footnote":"\r\n( 1 ) - تاريخ بغداد ، ج 6 ، ص 373 .\r\n( 2 ) - دايرةالمعارف آريانا ، ج 3 ، ص 561 .\r\n","page_name":" 192 ","page_number":192},
  {"content":"\r\n\r\nمىرفت و در علوم مختلف به‌ويژه در علم فقه و رجال تبحّر داشت . او در خراسان و ماوراءالنهر زبانزد خاص و عام بود . اين شخصيّت بزرگ در سال 172 ه . ق . جهان را بدرود گفت . « 1 »\r\n\r\n[ 81 
  ] اسماعيل بن زياد بلخى\r\nابو اسحاق اسماعيل بن زياد بلخى ، از جمله مشايخ امام بخارى و از علما و محدّثان نامى بلخ بوده است . او رواياتش را از طريق زيد بن حباب ، حمزة بن ربيعه ، حسين جعفى و همچنين ، بنا بر نقل ابن حبّان ، از تعدادى از محدّثان بلخ نقل كرده است . « 2 »\r\nمؤلف اعيان الشيعة مىنويسد : در كتاب تهذيب التهذيب و لسان الميزان از اسماعيل بن زياد بلخى به نيكى ياد شده است . « 3 »\r\nابو حاتم رازى و ابن جوزى او را مجهول و قولش را ضعيف مىشمارند . ابو حاتم رازى مىگويد : « از ابو اسحاق اسماعيل بن زياد بلخى بيش از 7 روايت نقل شده است » بنابراين ، قول او در طعن ابو اسحاق درست به نظر نمىرسد . آن عالم بزرگ در سال 246 ه . ق وفات كرده است . « 4 »\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 2 ، ص 75 ؛ الانساب سمعانى ، ج 3 ، ص 426 ؛ معجم البلدان ، ج 2 ، ص 191 ؛ منتظم ناصرى ، ج 1 ، ص 189 .\r\n( 2 ) - الثقات ، ج 8 ، ص 105 .\r\n( 3 ) - اعيان الشيعة ، ج 3 ، ص 432 .\r\n( 4 ) - الجرح و التعديل ، ج 2 ، ص 170 ؛ و نيز ر . ك : الضعفاء و المتروكين ، ج 1 ، ص 113 ؛ ميزان الاعتدال ، ج 1 ، ص 231 ؛ تاريخ الاسلام ، ذهبى ، حوادث سالهاى 241 تا 250 ، ص 175 ؛ لسان الميزان ، ج 1 ، ص 406 ؛ التاريخ الكبير ، ج 1 ، ص 355 .\r\n","page_name":" 193 ","page_number":193},
  {"content":"\r\n\r\n\r\n[ 82 
  ] اسماعيل بن سيّد محمّد بن سيّد سليم بلخى\r\nعلّامه سيّد اسماعيل بن سيّد محمّد بن سيّد سليم بن سيّد علم بن سيّد طوفان حسينى بخارايى ، در روستاى سرپل بلخاب از توابع جوزجان به سال 1299 ش تولد يافت .\r\nاو مادرش را در سال 1300 ش از دست داد . و به سال 1304 ش به همراه پدر ، برادر و خواهرش زادگاهش را به قصد زيارت على بن موسى الرضا عليه السّلام ترك گفت سپس وارد حوزه علميه مشهد مقدس شد و به تحصيل علوم دينى پرداخت . ادبيات عرب را در خدمت آية اللّه شيخ محمّد تقى اديب نيشابورى فراگرفت و فقه و اصول را در محضر استادانى چون آية اللّه شيخ هاشم قزوينى ، آية اللّه ميرزا احمد كفائى و آية اللّه شيخ على اكبر نهاوندى آموخت . فلسفه و عرفان را نيز در خدمت علامه آقا بزرگ تهرانى و حاج شيخ هاشم قزوينى فراگرفت . علامه شهيد بلخى در مدت 10 سال دوران تحصيلات خود لحظه‌اى از مطالعه و تحقيق كوتاهى نكرد و كوله‌بارى از دانش اندوخت و با آراى عرفانى مولانا جلال الدّين محمّد بلخى و حكيم سنايى غزنوى آشنا شد .\r\nعلامه شهيد بلخى پيرو مكتب عرفانى و ادبى مولاناى بلخى و سنايى بود و با آشنا شدن با افكار و انديشه آن دو بزرگ ذوق ادبىاش بيدار شد و به سرودن اشعار پرداخت .\r\nاو 75000 بيت در عناوين مختلف سرود .\r\nعلامه شهيد بلخى خطابه و سخنرانى را از سال 1310 ش در شهر فريمان آغاز كرد .\r\nدر سال 1312 ش كه مسأله كشف حجاب از طرف رضا شاه اعلام شد ، به شهر فريمان رفت و در آنجا خطابه‌هاى آتشينى ايراد و مردم را عليه رژيم رضاخانى دعوت به مبارزه كرد ، و افكار مردم را با برنامه‌هاى علنى و پنهانى رضا شاه آشنا ساخت . او در انقلاب 1314 ش مردم خراسان و در مسجد گوهرشاد سهم بزرگى به عهده گرفت و در جمع مردم حاضر در مسجد سخنانى انقلابى ايراد كرد . بدين سبب ، تحت تعقيب مأموران امنيتى رژيم قرار گرفت ، لذا مشهد را به قصد هرات ترك كرد و در سال 1315 ش . وارد هرات شد و در اين شهر ساكن گشت . فلسفه و عرفان را در محضر علامه آية اللّه شيخ\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمحمّد طاهر قندهارى تكميل كرد و بسيارى از علوم را نيز در اين شهر آموخت و به مطالعه و تحقيق روى آورد . در اين شهر كتابهاى فلسفة الاحكام و كتاب زنبيل را نوشت . در اين زمان 16 بهار از عمر شريفش مىگذشت .\r\nعلامه شهيد بلخى در شهر هرات در ضمن تحصيل و تحقيق به ارشاد و تبليغ پرداخت خطابه‌هاى بيداركنندهء او موجب شد كه مورد توجه مردم آن ديار قرار گيرد .\r\nعلامه شهيد بلخى به سال 1316 ش به قصد زيارت عتبات عاليات و بيت اللّه الحرام عازم عراق و حجاز شد . ابتدا از راه كراچى و بصره به عراق رفت و پس از زيارت مشاهد مشرفه و ديدار با علما و طلاب حوزه علميه نجف در جمع آنها به سخنرانى پرداخت و آن‌گاه عازم حجاز شد و حج عمره به‌جا آورد او سپس به ايران آمد . در ايران با علما و طلاب حوزه‌هاى علميه قم و مشهد و به‌ويژه با دوستان دوران تحصيلش ديدار كرد . و سپس از طريق مشهد به هرات بازگشت و مورد استقبال مردم قرار گرفت . محبوبيت وى باعث شد كه رژيم دست‌نشانده كابل او را تحت نظر قرار دهند . بهانه حكومت اين بود كه علامه شهيد بلخى در انقلاب مردم خراسان در مسجد جامع گوهرشاد و حرم مطهر شركت داشته و سخنرانى كرده است . عمّال رژيم ظاهر شاهى احتمال نمىدادند كه يك روحانى شيعه در مدت كوتاهى اين‌گونه در ميان جامعه اعم از شيعه و سنى محبوبيت پيدا كند . همچنان‌كه يادآورى شد فعاليتهاى سياسى و اجتماعى بلخى مانع از فراگيرى و تحقيق او در فلسفه و عرفان نگرديد . او در سال 1317 ش با دختر رحم خدا خان ازدواج كرد و به سال 1318 ش اوّلين فرزندش متولّد شد . پدر او را عليرضا نام نهاد .\r\nعلامه بلخى به سال 1319 ش به يك سفر يك‌ساله دست زد كه در اين سفر پدر او را همراهى مىكرد . اين سفر از قندهار و كابل آغاز شد و طى آن به اكثر شهرهاى كشور سفر و با مردم ديدار كرد و با سخنرانيهاى بيداركننده‌اش تخم آزادىخواهى و اميد را در دل آنها كاشت . از آن تاريخ به بعد ، بلخى را همه مىشناختند و كمتر كسى بود كه آوازه و نام او را نشنيده باشد . در سال 1320 ش . بلخى به همراه آية اللّه شيخ محمّد طاهر قندهارى و حجة الاسلام حاج مير آقا هراتى مبارزه‌اى اصلاحى و سياسى و اجتماعى را آغاز كردند و با خطابه‌هاى پرشور خود جان در كالبد اجتماع دميدند و مردم را با مكتب حسينى آشنا ساختند . در همين سال پدر علامه شهيد بلخى رحلت نمود كه او را در جوار امام‌زاده\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nسلطان عبد الواحد پدر بزرگوار حضرت شاه عبد العظيم حسنى دفن كردند .\r\nبلخى با همكارى عبد الغفور بيدار ، لطيف خان سرباز ، حجة الاسلام سيد حيدر شاه قطب ، سرور جويا ، حاج غلامرضا آخوندزاده ، حجة الاسلام سيد فضل اللّه معروف به مير آقا هراتى ، محمّد بشير هروى و ملا عبد الحسين منجم‌باشى حزب سياسى - فرهنگى ارشاد اسلامى را تشكيل دادند و با اين عمل توانستند به ادارات دولتى نفوذ كنند و عناصر فعال را شناسايى و به حزب جذب نمايند . آنان مبارزه براى اصلاح قانون اساسى و انتخابات مجلس شوراى ملى را در سال 1323 ش . شروع كردند و خواستار آن شدند كه مردم بتوانند آزادانه در انتخابات شركت كنند و رأى دهند .\r\nرژيم ظاهر شاه نتوانست در برابر افكار عمومى جامعه مقاومت كند ، لذا اين خواستهء مردم برآورده شد .\r\nدر سال 1324 علامه شهيد بلخى ، بنا به دعوت مردم شمال ، هرات را به قصد مزار شريف ترك گفت و خواجه محمّد نعيم خان فرمانده پليس مزار شريف به گرمى از او استقبال كرد . در اين ديدار خواجه محمّد نعيم خان از بلخى تقاضا كرد كه او را در فعاليتهاى سياسى و اجتماعى حزب ارشاد اسلامى شريك كرده و عضو آن حزب بداند .\r\nبلخى اين درخواست را پذيرفت و با همكارى خواجه محمّد نعيم خان و طالب حسين قندهارى شعبه‌اى از حزب ارشاد اسلامى در شمال كشور آغاز به كار كرد . كسانى مانند سيد حسين حاكم مزارى سركاتب پليس مزار ، حاج سيد نجيم بلخى تاجر ، حاج غلام سخى خان ، سيد اقبال و مير احمد اصغرى از پايه‌گذاران حزب ارشاد اسلامى در شمال بودند .\r\nعلامه شهيد بلخى در سال 1325 ش . ، بنا به دعوت آية اللّه سيد محمّد حسن رئيس و بزرگان باميان و هزاره‌جات به آن سرزمين سفر كرد و در اين سفر از زادگاهش بلخاب نيز ديدن كرد . اين سفر مورد اعتراض گل‌احمد خان ملكيار حاكم مزار شريف واقع شد .\r\nعلامه شهيد بلخى به سال 1327 ش . به كابل سفر كرد تا از نزديك با قدرت هيئت حاكمه و عملكردهاى آنها آشنا شود . اين سفر سرآغاز يك دوره فعاليتهاى سياسى - اجتماعى در مركز كشور بشمار مىرفت و در همين سفر بود كه بلخى را مدت سه شبانه روز بازداشت كردند . تنها جرم او اين بود كه بدون اجازه وارد شهر كابل شده است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nسپس او با وساطت شهيد دكتر مير على اصغر شعاع آزاد شد .\r\nدكتر مير على اصغر شعاع از چهره‌هاى برجستهء شيعه در شهر كابل بود . او با شاه محمود نخست‌وزير وقت - ملاقات كرد و آزادى بلخى را از او خواست . شاه محمود گفت : وى به شرطى آزاد مىشود كه در سياست دخالت نكند . دكتر شعاع به بلخى گفت :\r\nآزادى شما مشروط به دخالت نكردن در سياست است .\r\nعلامه شهيد بلخى گفت : سياست در روح من است . وقتى در سياست دخالت نمىكنم كه جان در بدن نداشته باشم .\r\nعلامه شهيد بلخى در سال 1327 ش . به يارى ملت مظلوم فلسطين برخاست و با سخنرانيهاى جذّاب و دل‌نشين ، مردم را به كمك دعوت كرد . اين كمكها به نمايندگى از جامعه شيعيان افغانستان در بازار پل خشتى و مسجد پل خشتى و در وزارت خارجه گردآورى شد .\r\nعلامه شهيد بلخى و يارانش در بين سالهاى 28 - 1327 ش . فعاليتهاى سياسى - فرهنگى و نظامى را آغاز كردند . آنها از طريق افرادى كه در ميان نيروهاى مسلح داشتند ، به عضوگيرى پرداختند و جلسات سرّى تشكيل داده ، اقدام به گردآورى اسلحه نمودند .\r\nولى اين قيام با نفوذ مأموران امنيتى رژيم در سال 1329 ش . به شكست انجاميد . در اين زمان ، دورهء 15 سالهء زندان و شكنجهء شهيد بلخى آغاز شد . در اين سال مردم كابل به ويژه محله چنداول به رهبرى يوسف بينش براى آزادى بلخى دست به تظاهرات زدند .\r\nاين تظاهرات از سوى رژيم با بىرحمانه‌ترين وجه سركوب شد .\r\nعلامه شهيد بلخى در سال 1331 ش . در زندان با دكتر عبد الرحمن محمودى ، مير غلام محمّد غبار ، صبغة اللّه مجددى ، غلام سرور جويا و عبد الهادى توفيق ديدار كرد .\r\nدر سال 1341 ش ، دكتر محمّد يوسف به نخست‌وزيرى منصوب شد . اين اوّلين بار بود كه قدرت صدارت از خاندان سلطنت خارج مىشد . در اين سال قانون اساسى جديد به تصويب مجلس شوراى ملى رسيد ، فضاى سياسى كشور باز شد و حق سياسى - اجتماعى و مذهبى به مردم اعطا شد و قوميتهاى محروم داراى حقوق شدند .\r\nعلامه شهيد بلخى در بين سالهاى 1329 تا 1343 ش ، در زندان بود . وى گفت : من در اين مدت 1700 مرتبه قرآن كريم را تلاوت كرده و آن را از حفظ نمودم همچنين 75000\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nبيت شعر در عناوين مختلف از قبيل فلسفى ، عرفانى ، سياسى ، ادبى ، اجتماعى و انتقادى سرودم .\r\nسرانجام علامه شهيد بلخى در سال 1343 ش . از زندان آزاد شد و يك ماه بعد از آزادى بنا به دعوت جنرال سيد مير احمد شاه گرديزى به آن ديار سفر كرد و اولين منبرش را از آن سرزمين آغاز كرد . وى پس از آن نيز براى سخنرانى سفرهاى زيادى به شهرهاى ديگر داشت .\r\nبه سال 1345 ش ، مردم قندهار از بلخى دعوت كردند ، تا بين دو جامعهء شيعه و سنّى آن شهر وساطت نمايد . بلخى كه يك مصلح بود و شيعه و سنّى به او اعتماد داشتند به اين دعوت پاسخ مثبت داده ، به قندهار رفت . او با چند سخنرانى بيداركننده ، اختلافات را از ميان مردم برداشت و به‌جايش تخم اخوّت اسلامى در قلوب مردم كاشت . بلخى پس از آنكه صلح را برقرار كرد ، به كابل بازگشت .\r\nعلامه شهيد بلخى به سال 1346 ش ، براى زيارت عتبات عاليات به عراق ، سوريه و ايران سفر كرد . و اين سفر از طرف علما و مراجع تقليد و حوزه‌هاى علميه به گرمى استقبال شد . در نجف اشرف با مراجع بزرگ شيعه چون : حضرت آية اللّه العظمى امام خمينى ، حضرت آية اللّه حكيم ، حضرت آية اللّه خويى ، حضرت آية اللّه شهيد سيد باقر صدر و علامه حضرت آية اللّه امينى ديدار كرد . او در سفر به سوريه با شهيد امام موسى صدر رهبر شيعيان لبنان ديدار و مذاكره كرد . در عراق ، به‌ويژه در نجف و كربلا ، هيئتهاى سينه‌زنى شيعيان افغانى مقيم آن شهرها را تشكّل داد . وى مدرسه علميه و حسينيه حضرت سجاد عليه السّلام را در شهر نجف در محلهء جديده افتتاح كرد و بنا به درخواست مراجع و علما در مدت اقامتش در آنجا به سخنرانى پرداخت . سپس از عراق وارد ايران شد . او به حوزه علميه قم رفت و در آنجا مورد استقبال علما و مراجع قرار گرفت او در جمع علما و مراجع سخنرانى كرد و مشكلات جامعه تشيع در افغانستان را به اطلاع مراجع رسانيد . وى از شرح حال خود و دوستانش سخن گفت كه بخشهايى از اين سخنرانى در مجله مكتب اسلام به چاپ رسيده است . مقدم بلخى هنگام ورود به حوزه علميه مشهد مقدس ، گرامى داشته شد و با حضرت آية اللّه ميلانى و حضرت آية اللّه سيد ابو القاسم بلخى ديدار كرد .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nعلامه شهيد بلخى پس از چند روز اقامت در مشهد و زيارت بارگاه حضرت على بن موسى الرضا عليه السّلام به وطنش بازگشت . مردم هرات تا به مرز به استقبال بلخى آمدند از مرز تا هرات در طول مسيرش دهها قربانى كردند . همچنين از هرات تا كابل در هر شهر و روستا از طرف مردم اعم از شيعه و سنّى مورد استقبال قرار گرفت . شهيد بلخى سرانجام به كابل بازگشت ، ولى عوامل رژيم ظاهر شاه از ابراز احساسات مردم مسلمان نسبت به علامه شهيد بلخى و نفوذ او به وحشت افتاده بودند . از قضا ، در همين اوان بلخى براى افتتاح حسينيهء بهسود به آن محل رفت . ولى در آنجا بيمار شد او به كابل بازگشت و در بيمارستان علىآباد بسترى شد . عوامل رژيم به فكر افتادند كه اكنون بهترين فرصت برايشان پيش آمده است . آنها به سازمان امنيت دستور دادند كه كار بلخى را يكسره كنند لذا آن جنايت‌كاران از طريق سرم آمپول سمّى به بدن مطهر شهيد بلخى تزريق كردند .\r\nسرانجام علامه شهيد سيّد اسماعيل بلخى در 23 سرطان سال 1347 ش ساعت چهار بعد از ظهر شربت شهادت نوشيد و روز 24 سرطان بدن مطهرش با حضور جمعى زياد از مسلمانان و با تشييعى بىنظير در دامنه كوه افشار در جوار امام‌زاده حضرت ابو الفضل عليه السّلام و در كنار مزار شهيد ملا آقا بابا چنداولى دفن گرديد . « 1 »\r\n\r\n[ 83 
  ] اسماعيل بن عدى طالقانى « * »\r\nابو المظفّر اسماعيل بن عدى بن عبيد اللّه طالقانى ، در طالقان بلخ پا به عرصهء وجود نهاد . او يكى از فقهاى نامى عصر خود بود كه نام و شهرتش سرتاسر خراسان بزرگ را فرا گرفته بود و در پهنهء اين سرزمين فتوا مىداد .\r\n\r\n\r\n","description":"","footnote":"\r\n( 1 ) - مكتب اسلام ، سال 10 ، ش 3 ؛ فريادهاى جاويدان ، ص 81 ؛ پيام پاسدار ، سال 66 ، ش 4 ، ص 67 ؛ كيهان انديشه ، سال 71 ، ش 44 ، ص 128 ؛ خروش آزادى ، ص 6 ؛ گنجينه ، ص 25 .\r\n( * ) - طالقان نام دو ناحيه است : نخست طالقان قزوين و ديگرى طالقان بلخ .\r\n","page_name":" 199 ","page_number":199},
  {"content":"\r\n\r\nابو المظفّر اسماعيل طالقانى علوم - از جمله علم فقه - را در بلخ نزد برهان بلخى آموخت و علم حديث را در محضر محدّثانى بزرگ مانند ابو جعفر سمنگانى و ابو بكر بن محمّد بن عبد الرحمن بن ابو نصر خطيب فراگرفت ، نيز در بخارا به خدمت ابو ابراهيم سيد اسماعيل بن محمّد حسنى رسيد او به تكميل دانش خود پرداخت . او سرانجام در سال 240 ه . ق . دعوت حق را لبيك گفت . « 1 »\r\n\r\n[ 84 
  ] اسماعيل بن فضل بن موسى بلخى\r\nابو بكر اسماعيل بن فضل بن موسى بن مسمار بن هانى بلخى ، از مفاخر محدّثان دار الفقاهه بلخ بوده است . اين مرد بزرگ برادر عالم و محدّث بزرگ عبد الصمد بن فضل بلخى بود . ابو بكر اسماعيل بلخى وطنش را به مقصد بغداد ترك كرد و در آن شهر سكونت گزيد و به تدريس حديث پرداخت . او رواياتش را از طريق محدثانى نقل مىكند كه عبارتند از : محمّد بن حسن ، حسن بن عمر بن شقيق بلخى ، قتيبة بن سعيد بلخى ، اسماعيل بن عيسى عطار ، اسحاق بن ابراهيم هروى ، عبد الوهاب بن نجده حوطى ، سليمان به عبد الرحمن دمشقى ، أبى كريب محمّد بن علاء كوفى و ديگران . « 2 »\r\nبرخى از روات رواياتشان را از ابو بكر اسماعيل بن فضل بلخى نقل كرده‌اند ، مانند :\r\nمحمّد بن مخلد دورى بلخى ، ابو عمرو بن سماك ، عبد الصمد بن على طستى ، عبد الباقى بن قانع قاضى و ابو بكر شافعى . « 3 »\r\nدارقطنى و ابو بكر شافعى او را ثقه مىدانند و مىگويند : در قول ابو بكر اسماعيل بن\r\n\r\n\r\n","description":"","footnote":"\r\n( 1 ) - لب اللباب فى تحرير الانساب ، ص 166 ؛ دايرةالمعارف آريانا ، ج 2 ، ص 54 .\r\n( 2 ) - المنتظم ، ابن جوزى ، ج 7 ، ص 322 .\r\n( 3 ) همان .\r\n","page_name":" 200 ","page_number":200},
  {"content":"\r\n\r\nفضل بلخى ترديدى وجود ندارد . « 1 »\r\nصفار و ابن قانع گفته‌اند : ابو بكر اسماعيل بن فضل بلخى در ماه رجب سال 286 ه . ق . از اين جهان ديده فروبست . « 2 »\r\nعن ابو بكر اسماعيل بن فضل بلخى باسناده عن الزهرى ، عن عبيد اللّه بن عبد اللّه ، عن ابن عباس قال : نظر النبى صلّى اللّه عليه و آله إلى علىّ فقال : أنت سيد فى الدنيا ، سيد فى الآخرة و من أحبك فقد أحبنى ، و حبيبى حبيب اللّه ، و عدوك عدوى ، و عدوى عدّو اللّه ، و الويل لمن أبغضك من بعدى . « 3 »\r\n\r\n[ 85 
  ] اسماعيل بن محمّد جويبارى بلخى\r\nاسماعيل بن محمّد بن عمرو جويبارى بلخى در جويبار بلخ « 4 » پا به عرصهء وجود نهاد و تحصيلات خود ، به‌ويژه علم فقه را در خدمت ابو الحسن بن مندوست و ابو جعفر هندوانى بلخى فراگرفت . او براى تكميل دانش خود راهى بغداد شد و در اين شهر تحصيلاتش را به پايان رسانيد و مقام ارجمندى كسب كرد . سپس به زادگاهش بازگشت و به دستور ابو بكر قلانسى در شهر بلخ سكونت اختيار كرد و امامت مردم آن ديار را برعهده گرفت . طالبان علم از هر سو به گرد او جمع مىشدند و از خطابه و تدريس او بهره\r\n\r\n\r\n","description":"","footnote":"\r\n( 1 ) - تاريخ الاسلام ، ذهبى ، حوادث سالهاى 281 - 290 ، ص 127 .\r\n( 2 ) - تاريخ بغداد ، ج 6 ، ص 290 .\r\n( 3 ) - همان ، ج 4 ، ص 41 ؛ تهذيب الكمال ، ج 2 ، ص 162 .\r\n( 4 ) - چند ناحيه به نام جويبار خوانده مىشود : 1 - جويبار هرات كه ابو على احمد بن عبد اللّه خالد بن موسى بن فارس بن مرداس تميمى جويبارى هروى منسوب به اين محل است كه از ابن عيينه و وكيع رواياتى را نقل كرده است . 2 - جويبار سمرقند كه ابو على حسن بن على بن حسن جويبارى سمرقندى از اين محل است .\r\nاو رواياتش را از عثمان بن حسن هروى نقل كرده است . 3 - جويبار بخارا كه ابو بكر محمّد بن سرى بن عباد جويبارى ، ملقب به حم ازآنجاست و او از شاگردان محمّد بن اسماعيل بخارى بوده است . 4 - جويبار بلخ كه در بيست فرسخى غرب بلخ از توابع سانچارك مىباشد .\r\n","page_name":" 201 ","page_number":201},
  {"content":"\r\n\r\nمىبردند . « 1 »\r\nبرخى از محقّقان مىگويند : اسماعيل بن محمّد جويبارى از بغداد به‌سوى نسف ، كه يكى از شهرهاى ماوراءالنهرست ، رهسپار شد و چون معتزلى مذهب بود به تبليغ مذهب معتزلى پرداخت و هنگامى كه شيخ ابو بكر قلانسى از اين كار او باخبر شد ، دستور داد كه او را از نسف تبعيد كنند . ازاين‌رو ، ناگزير شد به بلخ بازگردد . وى تا پايان عمر در اين شهر زيست و سرانجام در سال 378 ه . ق . درگذشت .\r\n\r\n[ 86 
  ] افضل الدّين باميانى\r\nافضل الدّين باميانى ، يكى از مورّخان و منجّمان عصر خود بشمار مىرفت ، ولى از شرح حال دقيق او اطلاعى در دست نيست . همين‌قدر پيداست كه او در دوران حكومت سلطان سنجر مىزيسته ؛ زيرا كتاب خود را به نام او نامگذارى كرده است . وى تأليفات ديگرى نيز داشته كه تاكنون به دست ما نرسيده است . اين منجم انديشمند كتاب منتخب الزيج المعتبر السلطان السنجرى را در سال 639 ه . ق . در پنج باب به زبان عربى نوشته است . باب اول ، رؤيت هلال ؛ باب دوم ، عمل مركب ثابت بن قرة ؛ باب سوم ، عمل مركب خازنى ؛ باب چهارم ، ظهور و خفاى كواكب متحيره ؛ باب پنجم ، قطر خورشيد و ماه است .\r\n\r\n[ 87 
  ] الياس بن محمّد تلى\r\nالياس بن محمّد تلى بخلى در تل ، از روستاهاى بلخ ديده به جهان گشود ، در رابطه با\r\n\r\n\r\n","description":"","footnote":"\r\n( 1 ) - الانساب ، سمعانى ، ج 3 ، ص 426 ؛ لسان الميزان ، ج 1 ، ص 435 ؛ الاكمال ، ج 2 ، ص 205 .\r\n","page_name":" 202 ","page_number":202},
  {"content":"\r\n\r\nتاريخ تولّد و يا وفات وى بيش از اين اطلاعى در دست نيست . « 1 »\r\n\r\n[ 88 
  ] انورى بلخى\r\nمولانا انورى در شهر بلخ ديده به جهان گشود او در اوان جوانى بلخ را به قصد هرات ترك كرد و به دربار سلطان حسين بايقرا پيوست . او از هوش ، استعداد و دانش فراوانى برخوردار بود . در هرات به كسب علوم پرداخت و در سنين جوانى به مولانا شهرت يافت .\r\nمولانا خجسته در كتاب مآثر بلخ دربارهء وى مىنويسد : انورى با وجودى كه به مقام عالى علمى دست‌يافت با فقر و تنگدستى زندگى كرد و روزگار را به سختى گذرانيد . اين بيت ازوست :\r\n اى ز تاب مى تو را هرگونه بر رخسار گل * سبزهء باغ جمالت اندك و بسيار گل \r\nمؤلف تذكرهء مجالس النفائس مىنويسد : « مولانا انورى از فرزندان امّ البلاد بلخ است ، او جوانى آشفته مزاج بود . گاهى سودايش چنان بر او غالب مىشد كه مزاج او از قانون صحت منحرف مىگشت و با زحمت زيادى معالجه مىشد . » « 2 »\r\n\r\n[ 89 
  ] اويس ميمنه‌اى\r\nپدر اويس از مردم قندهار بود ، امّا در جوانى ساكن شهر ميمنه شد . ميمنه‌اى در آن\r\n\r\n\r\n","description":"","footnote":"\r\n( 1 ) - معجم البلدان ، ج 2 ، ص 40 .\r\n( 2 ) - تذكرهء مجالس النفائس ، ص 66 ؛ دايرةالمعارف آريانا ، ج 3 ، ص 498 .\r\n","page_name":" 203 ","page_number":203},
  {"content":"\r\n\r\nشهر ديده به جهان گشود . وى تحصيلاتش را در شهرهاى ميمنه ، بشرغان و بلخ به پايان رسانيد . مدتى به انزوا و عزلت روى آورد و روى نياز به درگاه بىنياز سود و مرشد خاص و عام شد .\r\nاويس ميمنه‌اى پس از مدتى به توجان كه يكى از روستاهاى ميمنه بود رفت و در اين محل ساكن شد و در همان روستا دعوت حق را لبيك گفت .\r\nاكنون تربت آن مرد عارف مورد احترام همگان است . از او يك ديوان خطى به‌جاى مانده كه حاوى سه‌هزار بيت است .\r\nميمنه‌اى ، در اشعارش خود را اويسى تخلّص مىكرد . اشعار او كاملا صوفيانه و بيشتر آنها به زبان تركى است و اشعار فارسى اندكى از او به‌جاى مانده است . « 1 »\r\n\r\n\r\n","description":"","footnote":"\r\n( 1 ) - مجله آريانا ، سا 11 ، شماره 11 ، ص 21 .\r\n","page_name":" 204 ","page_number":204},
  {"content":"\r\n\r\n\r\nب\r\n\r\n[ 90 
  ] بابايى بلخى\r\nمولانا بابايى بلخى از شعراى مشهور قرن دهم در خطهء پرافتخار و اديب‌پرور بلخ به شمار مىرود . او طبعى روان داشت و شعر نيكو مىسرود . اين بيت از اوست : « 1 »\r\n مژگان تو دود از دل پردرد برآورد * تير غمت از خاك تنم گرد برآورد \r\n\r\n[ 91 
  ] باطنى بلخى\r\nباطنى بلخى از شعراى برجستهء بلخ بود . او در همين سرزمين ديده به جهان گشود و تحصيلاتش را در موطن خويش به پايان رسانيد و سپس براى ادامهء تحصيل و كسب دانش بلخ را به قصد هرات ترك كرد ؛ زيرا هرات در دوران حكومت تيموريان مركز علم و دانش خراسان بزرگ به حساب مىآمد . باطنى بلخى از جملهء دانشمندانى بوده به خدمت عليشير نوايى رسيد و مورد تفقد او قرار گرفت .\r\nباطنى بيشتر به مسلك دراويش گرايش داشت و به زرق و برق دنيا توجه نمىكرد .\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 533 .\r\n","page_name":" 205 ","page_number":205},
  {"content":"\r\n\r\nباطنى هميشه به خدا توكل داشت و از او كمك مىخواست . « 1 »\r\nمتأسفانه تاريخ ولادت يا وفات او معلوم نيست و در اين‌باره چيزى به دست نيامده است . اين بيت از اوست :\r\n بس‌كه دارد تنگدل اين غنچهء خندان مرا * جان ز دل آمد به تنگ و دل گرفت از جان مرا \r\n\r\n[ 92 
  ] باقى بلخى\r\nباقى بلخى طبعى موزون و سخنى شيرين داشت . او مانند برخى ديگر از هم‌وطنانش به هندوستان هجرت كرد و در آنجا سكنا گزيد . اين بيت از اوست :\r\n چو او را تكيه بر ديوار ديدم مردم از حسرت * كه اين فرسوده قالب خشت آن ديوار بايستى \r\nسيد على حسن خان در كتاب صبح گلشن از او به نيكى ياد كرده است ؛ ولى ما بيش از اين نتوانستيم اطلاعى از شرح حال وى به دست بياوريم . « 2 »\r\n\r\n[ 93 
  ] بديع بن محمّد بن محمود بلخى\r\nابو محمّد بديع بن محمّد بدايعى بلخى از شاعران معاصر ابو يحيى طاهر بن فضل بن محمّد چغانى و معاصر منجيك و دقيقى بود و در نيمهء دوم قرن چهارم مىزيست . « 3 »\r\nهدايت نام او را بدايعى نوشته و گمان كرده است كه او معاصر سلطان محمود غزنوى\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 499 .\r\n( 2 ) - صبح گلشن ، ص 54 .\r\n( 3 ) - لباب الالباب ، ص 260 ؛ تاريخ ادبيات ايران ، ذبيح اللّه صفا ، ج 1 ، ص 422 .\r\n","page_name":" 206 ","page_number":206},
  {"content":"\r\n\r\nبوده و پندنامهء انوشيروان را به نظم درآورده و اضافه كرده است كه بعيد نيست بدايعى و بديعى دو نفر باشند . « 1 »\r\nمؤلّف لباب الالباب مىگويد : شعر بديعى آراسته به صنعت است و او در زمرهء ارباب هنر بشمار مىرود و قصيده‌اى در مدح ابو يحيى طاهر بن فضل چغانى سروده است . « 2 »\r\nشيخ عباس قمى نام او را محمّد بن محمود بديعى بلخى ذكر كرده و افزوده است كه او يكى از شعراى عهد سلطان محمود بشمار مىرود و اشعار گوناگونى سروده است كه از آن جمله شعرى است براساس كلام امير مؤمنان على عليه السّلام در ذمّ دنيا : « 3 »\r\n جهان چون عروس است با رنگ و بو * دريغا كه داماد خوار است او\r\nچو باشى جوان كار پيرى بساز * كه اندر جوانى نمانى دراز\r\nز پنجاه چون موى تو شد سپيد * مدار از جوان زن به نيكى اميد\r\nعروس جوان گفت با پير شاه * كه موى سفيد است مار سياه\r\nهميشه جوان و جوانمرد باش * ز دونى و بىحاصلى فرد باش\r\nكه نام جوانمرد اندر جهان * بود زنده نزد كهان و مهان\r\nجوانمردى از كارها بهتر است * جوانمردى از خوى پيغمبر است \r\nبدايعى بلخى بر وزن متقارب پندنامهء انوشيروان را به نظم درآورده كه نسخهء آن كمياب است . برخى از ابيات آن چنين است :\r\n سپاس از خداوند چرخ بلند * كه در دل نگنجد ازو چون و چند\r\nجهان‌آفرين كردگار سپهر * فروزندهء پيكر ماه و مهر\r\nنگارندهء گنبد گوژپشت * نمايندهء راه فرع و درشت\r\nبه‌جز بندگى مر تو را كار نيست * بدين پرده اندر تو را بار نيست\r\nنهالى ز دانش بكارم همى * خرد را بر او برگمارم همى\r\nكه چون شاخه شد گشن و پرميوه كرد * ازو بهره گيرد خردمند مرد\r\nچو دانش بود با خرد بهتر است * كه كان است دانش ، خرد گوهر است \r\n\r\n\r\n","description":"","footnote":"\r\n( 1 ) - مجمع الفصحاء ، ج 1 ، ص 174 ؛ تاريخ ادبيات ايران ، ج 1 ، ص 422 .\r\n( 2 ) - لباب الالباب ، ص 260 .\r\n( 3 ) - الكنى و الالقاب ، ج 2 ، ص 66 .\r\n","page_name":" 207 ","page_number":207},
  {"content":"\r\n\r\n كسى كو تن خويشتن را شناخت * به ميدان كام اسب اقبال تاخت\r\nز دانا توان يافت آرام دل * ز نادان نيابد كسى كام دل\r\nببايد پذيرفت پند حكيم * كه پند حكيمان به از زرّ و سيم\r\nچنين گفت فرزانهء پيش بين * كه برگشت بسيار كرده زمين \r\n\r\n[ 94 
  ] برد بن سنان فارابى\r\nبرد بن سنان فاريابى يكى از محدّثان بزرگ خطّهء فارياب بوده و از او روايات فراوان نقل شده است . گروهى از علماى رجال او را فردى مجهول الهويّه ، برخى او را موثّق و عدّه‌اى ديگر او را بازرگان حديث مىدانند و عقيده دارند كه نبايد به قول او اعتماد كرد . « 1 »\r\n\r\n[ 95 
  ] بزمى قندوزى\r\nمولانا بزمى در قندوز ديده به جهان گشود . او يكى از شعراى باذوق و شيرين‌سخن قرن دهم هجرى بشمار مىرود . اين سخنور فاضل مدتى در دربار اداى قلى خان مىزيست . او فردى صوفى مشرب بود و به شيخ نظام ارادت داشت . يوسف و زليخاى جامى را به دقت مطالعه كرده بود . وى قصيده نيز مىسرود .\r\nبزمى همچون پرندگان مهاجر به نقاط مختلف از جمله هندوستان مهاجرت كرد و با چند تن از شعراى نامى آن ديار مانند طالب آملى ، كليم كاشانى و محمّد صوفى به بحث\r\n\r\n\r\n","description":"","footnote":"\r\n( 1 ) - تهذيب التهذيب ، ج 1 ، ص 429 .\r\n","page_name":" 208 ","page_number":208},
  {"content":"\r\n\r\nو مشاعره پرداخت و پس از مدتى به زادگاه خويش بازگشت .\r\nاز طرف دين محمّد خان اشترخانى مأمور شد تا فتوحات او را به نظم درآورد و در اين كار موفق گشت . تاريخ وفات او معلوم نيست . « 1 » ابيات ذيل ازوست :\r\n گر افتادم ز پا در عشق آشوب و جنونم هست * همان داغ جهان‌افروز و اشك لاله‌گونم هست\r\nز ميدان شهادت زخم تيغى برده‌ام بيرون * كه دامان كفن تا حشر در گرداب خونم هست\r\nدو چشم اندر رهش دادم به يك نقش قدم بزمى * كه جذب شوق با صددل به گوش رهنمونم هست \r\nو نيز اين ابيات :\r\n ز داغ عشق تو در سينه دوش تن مىسوخت * كه هر نفس ز تف سينه پيرهن مىسوخت\r\nشهيد عشق تو را شب به خواب مىديدم * كه همچو شعلهء فانوس در كفن مىسوخت\r\nحديث شوق تو بر نامه ثبت مىكردم * سپندوار نقط بر سر سخن مىسوخت\r\nدرون سينهء چنان گر گرفته بود آتش * كه آه در جگر و ناله در دهن مىسوخت\r\nز سوز سينهء بزمى شد اين‌قدر معلوم * كه همچو خس مژه‌اش در گريستن مىسوخت \r\nصاحب رياض الشعراء و واله داغستانى فرد ديگرى را به سبب تشابه اسمى با بزمى قندوزى اشتباه كرده‌اند .\r\nمؤلّف دايرةالمعارف آريانا به نقل از صاحب رياض الشعراء مىنويسد : وى بزمى را از اهل كرخ بغداد مىداند و مىگويد : در عهد جهانگير خان در ميبد شيراز زندگى مىكرد و\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 543 .\r\n","page_name":" 209 ","page_number":209},
  {"content":"\r\n\r\nبه هندوستان رفت . « 1 »\r\n\r\n[ 96 
  ] بشّار بن برد بن يرجوخ تخارستانى\r\nابو معاذ بشّار بن برد بن يرجوخ بن ازدگرد بن شروستان عقيلى تخارستانى . مهلب بن ابو صفره برد - پدر بشّار را - به اسيرى برد و او را به خيره قشريّه - كه از طائفه بنى عقيل بود - بخشيد برد با خيره ازدواج كرد و صاحب فرزندى به نام بشّار شد . خيره ، بشّار را كه غلام‌زاده‌اى بود ، آزاد كرد ؛ لذا مورّخان او را از موالى بنى عقيل مىدانند . برخى ديگر از محققان مىگويند : پدر بشّار بردهء بنى عقيله بود و از اين طايفه زن گرفت . وقتى بشّار به دنيا آمد ، كور مادرزاد بود ؛ لذا او را آزاد كردند . « 2 » بعضى ديگر از مورّخان مىگويند : مادر بشّار او را به دو دينار به امّ الظباء فروخت و او بشار را آزاد كرد .\r\nبشّار بن برد علاقهء شديدى به سرزمين پدرىاش داشت و به عجم بودنش افتخار مىكرد . كنيه او ابو معاذ بود و برخى او را بشّار المرغّث ، گفته‌اند . دربارهء لقب مرغث ، برخى گفته‌اند وى داراى پيراهنى بود كه دو يقه داشت .\r\nعده‌اى از محقّقان علت ديگرى را بيان كرده‌اند و مىگويند : مقدارى گوشت اضافى در گوش او بود ، لذا او را بشّار المرغّث مىگفتند .\r\nاصمعى گفت : بشّار نسبت به مردم و جامعه‌اش مهربان بود . اگر كسى از او تقاضاى لباس مىكرد بدون ترديد پيراهن خود را درمىآورد به سائل مىداد و ازاين‌جهت او را المرغّث خوانده‌اند .\r\nبااين‌كه او از هر دو چشم نابينا بود ؛ ولى مردى بزرگ بوده و اخلاقى نيكو داشت . اين مرد دانشمند را افراد زيادى هجو كرده‌اند . شايد آن فضل بىحدّ و حصر او باعث\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 543 .\r\n( 2 ) - الاغانى ، ج 3 ، ص 128 ؛ وفيات الاعيان ، ج 1 ، ص 274 .\r\n","page_name":" 210 ","page_number":210},
  {"content":"\r\n\r\nحسادت ديگران مىشد كه او را مورد طعن قرار دهند . از آن جمله ابو هشام باهلى است كه بشّار را به خاطر كور بودنش سرزنش كرده است .\r\nاصمعى مىگويد : بشّار كور مادرزاد بود و هرگز دنيا را نديده بود ، ولى تشبيهات كم نظيرى داشت كه بسيارى از چشم‌داران دنيا قادر به آن تشبيهات نيستند .\r\nاز بشّار سؤال شد كه تو دنيا را نديده‌اى پس چگونه تشبيهات زيبايى به كار مىبرى ؟\r\nوى گفت : خداوند اگر نعمتى را از انسان گرفت در عوض به او نعمتى مىدهد .\r\nاگر چشم را از من گرفته در عوض قلب و حافظه‌اى قوى به من داده است كه با آن اشيا را حس كنم .\r\nابو عبيده مىگويد : بشّار كمتر از ده سال سن داشت كه شعر مىسرود و در نوجوانى يكى از شعراى برجستهء زمان خود بشمار مىرفت . او گفت : من جرير را به خاطر آن هجو كردم كه او مرا به خاطر كمى سنّم كوچك مىشمرد و مرا تحقير مىكرد . درحالىكه در آن سن و سال شاعرترين مردم زمانم بودم .\r\nاصمعى عقيده دارد كه بشّار خاتمة الشعراء مىباشد . اگر مردم دنيا بخواهند شعرا را توصيف كنند ، كسى به پايهء بشّار نخواهد رسيد .\r\nابو زيد احمد بن سهل بلخى مىگويد : اكثر ابيات بشّار در قالب قصيده است .\r\nجاحظ در كتاب البيان و التبيين آورده است : بشّار مرد سخنورى در نظم و نثر ، صاحب سبك صناعت شعر عرب و در اين فن داراى ابداع و اختراع و اشعارش داراى سجع ، اوزان و جناس بود . او تنها كسى بود كه با جرير برابرى مىكرد ، امّا جرير به خاطر كمى سنّ بشار ، او را تحقير مىكرد و او هم جرير را هجو مىكرد .\r\nجاحظ مىگويد : بشّار اعتقاد به رجعت داشت و مىگفت : مردم پس از مرگ به دنيا باز مىگردند . او قول شيطان را مىپسنديد كه مىگفت : آتش به گل ارجحيّت دارد . مانند اين بيت : « 1 »\r\n الأرض مظلمة و النّار مشرقة * و النّار معبودة مذ كانت النّار \r\nاين خبر وقتى كه به ابو حذيفه و اصل بن عطاء رسيد ، بشّار را تكذيب كرد و بشّار هم\r\n\r\n\r\n","description":"","footnote":"\r\n( 1 ) - البيان و التبيين ، ج 1 ، ص 49 .\r\n","page_name":" 211 ","page_number":211},
  {"content":"\r\n\r\nاو را هجو كرد .\r\n\r\nمدح خالد برمكى\r\nخاندان آل برمك به سخاوتمند معروف بودند : بشّار خالد برمكى را به اين صفت ستوده است .\r\n حذا خالد فى فعله حذ و برمك * فمجد له مستطرف و أصيل\r\nو كان ذوو الآمال يدعون قبله * بلفظ على الإعدام فيه دليل\r\nيسمّون باسؤال فى كلّ موطن * و إن كان فيهم نابه و جليل\r\nفسّماهم الزّوار سترا عليهم * فأستاره فى المجتدين سدول \r\nبشّار بن برد قصيده‌اى در مدح خالد بن برمك سرود و آن را در حضور خالد به مدت يك ساعت خواند خالد به هر بيت آن هزار درهم داد آن ابيات اين است :\r\n أظلّت علينا منك يوما سحابة * أضاءت لنا برقا و أبطا رشاشها\r\nفلا عيمها يجلى فييأس طامع * و لا غيثها يأتى فيروى عطّاشها \r\n\r\nحكم قتل بشّار\r\nبشّار در حضور يونس نحوى ، يعقوب بن داود را هجو كرد يونس اين خبر را به يعقوب بن داود رسانيد . يعقوب به حضور مهدى خليفه عباسى رفت و گفت : يا امير المؤمنين آن مرد كور ملحد كافر شما را هجو كرده است . مهدى گفت : مرا چگونه هجو كرده است ؟\r\nيعقوب گفت : قربانت شوم ، زبانم ياراى گفتن آن را ندارد ، مهدى گفت : بگو گفت : يا امير المؤمنين اگر مرا به خواندن آن ابيات و گردن زدن مخيّر سازى من گردن زدن را ترجيح مىدهم مهدى عباسى او را قسم داد و گفت : بگو در امانى ، يعقوب گفت : من ابيات را نوشته به شما مىدهم ، خليفهء ستمگر عباسى گفت : بنويس . او نوشت :\r\n خليفه يزنى بعمّاته * يلعب بالدّبوق و الصولجان\r\nأبد لنا اللّه به غيره * و دس موسى فى حر الخيزران \r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمهدى عباسى پس از خواندن آن اشعار ، حكم اعدام بشار را صادر كرد . درحالىكه او را به‌سوى شط مىبردند ، مؤذن أذان ظهر را مىگفت . بشّار نيز با صداى رسا شروع به اذان گفتن كرد . مأمور اجراى حكم گفت : اين چه اذان است كه مىگويى ؟\r\nگفت : اذان مرگ ، مأمور گفت : اى مرتد كافر ، تو اين أذان را أذان مرگ نام نهاده‌اى . آنگاه خليفهء ظالم به ابن نهيك كه يكى از جلادان بود دستور داد او را به سينهء كشتى ببند و هفتاد شلاق بزن تا بميرد . او را در حضور مهدى شلاق زدند . وى به هر شلاق استرجاع مىگفت ؛ يعنى  إِنَّا لِلَّهِ وَ إِنَّا إِلَيْهِ راجِعُونَ ،  يكى از نزديكان مهدى گفت : يا امير المؤمنين او در عوض‌بسم اللّه ، استرجاع مىگويد ، بشّار گفت : واى بر تو مگر اين سفرهء غذا است كه من‌بسم اللّه بگويم ، گفت : الحمد للّه بگو ، بشّار پاسخ داد آيا اين نعمت پروردگار است كه من الحمد للّه بگويم ؟\r\nاو را هفتاد تازيانه زدند و در حالت مرگ به دريا انداختند . اقوامش بدن بىجان او را به بصره برده ، به خاك سپردند .\r\nعده‌اى از محقّقان مىگويند : بشّار صالح بن داود برادر يعقوب - وزير مهدى حاكم بصره - را هجو كرد و گفت :\r\n هم حملوا فوق المنابر صالحا * أخاك فضحت من أخيك المنابر \r\nوقتى كه اين خبر به يعقوب رسيد به حضور مهدى رفت و گفت : يا امير المؤمنين اين كور مشرك چگونه به خود جرأت مىدهد كه خليفه را هجو كند ؟\r\nخليفه مستبد عباسى او را هفتاد تازيانه زد و بدن نيمه‌جانش را به دجله انداخت .\r\nآب بدن او را به بصره برد . مردم بصره او را از دريا گرفتند و به خاك سپردند . آنها به جاى شعار اين دوبيتى را مىخواندند :\r\n سترى حول سريرى * حسّر ايلطمى لطما\r\nيا قتيلا قتلته * عبدة الحوراء ظلما \r\nدر روز تشيع جنازهء بشّار بن برد - شاعر بلندآوازهء فارسى نژاد - تمام مردم بصره شركت كردند و عليه حكومت خودكامهء مهدى عباسى شعار دادند . آنها بشّار را كشتهء قوم ستمگر مىخواندند .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nيحيى بن على در روز قتل بشّار سوك‌نامه‌اى را سرود كه اين ابيات بخشى از آن است :\r\n يا بؤس ميت لم يبكه احد * أجل و لم يفتقده مفتقد\r\nلا امّ اولاده بكته و لم * يبك عليه لفرقة ولد\r\nو لا أبى أخت بكى و لا ابن أخ * و لا حميم رقّت له كبد\r\nبل زعموا أنّ أهله فرحا * لمّا أتاهم نعيبه سجدوا \r\nابو جعفر الاعرج كوفى گفت : بشّار بن برد به بهترين وجه مرد و تاكنون كسى با اين افتخار نمرده است . آن مردم دنيا بشّار با افتخار زندگى كرد و باافتخار مرد . سرانجام بشّار بن برد در سال 167 ه . ق . به 70 سالگى به قتل رسيد . « 1 »\r\n\r\n[ 97 
  ] بشير بن زياد بلخى\r\nبشير بن زياد بلخى از جمله محدّثان نامى بلخ بوده است . او وطنش را به قصد بغداد ترك كرد و در آنجا سكنا گزيد و به تدريس حديث پرداخت . وى رواياتش را از طريق عبد اللّه بن سعيد بن ابى سعيد مقبرى نقل كرده است .\r\nعده‌اى از علما و محدّثان نظير على بن فضل بن طاهر بلخى و يحيى بن ايوب عابد از بشير بن زياد بلخى رواياتى را نقل كرده‌اند . « 2 »\r\n\r\n\r\n","description":"","footnote":"\r\n( 1 ) - وفيات الأعيان ، ج 1 ، ص 88 ؛ الشعر و الشعراء ، ج 1 ، ص 757 ؛ معاهد التنصيص ، ج 1 ، ص 289 ؛ تاريخ بغداد ، ج 7 ، ص 112 ؛ امالى المرتضى ، ج 1 ، ص 96 ؛ خزانة البغدادى ، ج 1 ، ص 541 ؛ الأغانى ، ج 3 ، ص 135 ؛ الكامل للمبرد ، ج 2 ، ص 134 ؛ البيان و التبيين ، ج 1 ، ص 49 ؛ لسان الميزان ، ج 2 ، ص 15 ؛ المنتظم ، ابن جوزى ، ج 5 ، ص 332 ؛ شذرات الذهب ، ج 2 ، ص 301 ؛ تاريخ الطبرى ، ترجمه ابو القاسم پاينده ، ج 12 ، ص 5125 ؛ الاعلام ، زركلى ، ج 2 ، ص 24 ؛ شعراء عباسيون منسيّون ، ج 2 ، ص 234 ؛ دايرةالمعارف آريانا ، ج 2 ، ص 46 .\r\n( 2 ) - تاريخ بغداد ، ج 7 ، ص 131 .\r\n","page_name":" 214 ","page_number":214},
  {"content":"\r\n\r\n\r\n[ 98 
  ] بكر بن محمّد بن بكر بن عطاء بهارزى بلخى\r\nابو عبد اللّه بكر بن محمّد بن بكر بن عطاء بهارزى بلخى ، در روستاى بهارز از توابع بلخ پا به عرصهء وجود نهاد . بهارزى از محدّثان زمان خويش بشمار مىرفت و در بلخ تدريس حديث مىكرد . او رواياتش را از طريق امام قتيبة بن سعيد بغلانى و ابراهيم بن يوسف بلخى نقل كرده است . « 1 »\r\nبرخى از محدّثان چون ابو عبد اللّه محمّد بن جعفر ورّاق از او روايت نقل كرده‌اند . ابو عبد اللّه بكر بن محمّد بهارزى در ماه ذىالحجّه سال 294 ه . ق . در شهر بلخ وفات كرد . « 2 »\r\n\r\n[ 99 
  ] بور بن عمّار بلخى\r\nدر نام و نسب بور بن عمّار بلخى اختلاف‌نظر وجود دارد . خطيب نام او را به صورت ابو الفضل احمد بن محمّد بن محمود بن بور بن عمّار بلخى ذكر كرده است وى روايات خود را از طريق محمّد بن على بن طرخان بلخى نقل مىكرده است . « 3 »\r\nمستغفرى در كتاب الزيادات او را احمد بن محمّد بن محمّد بن بور بن عفّان بلخى آورده است .\r\nشايد قول مستغفرى ارجح باشد ، چون او يكى از حفّاظ بشمار مىرود و همچنين\r\n\r\n\r\n","description":"","footnote":"\r\n( 1 ) - اللباب فى تهذيب الانساب ، ج 1 ، ص 190 ؛ معجم البلدان ، ج 1 ، ص 514 .\r\n( 2 ) - الانساب ، سمعانى ، ج 2 ، ص 370 ؛ خراسان بزرگ ، ص 120 ؛ مرآة البلدان ، ج 1 ، ص 367 .\r\n( 3 ) - توضيح المشتبه ، ج 2 ، ص 113 .\r\n","page_name":" 215 ","page_number":215},
  {"content":"\r\n\r\nهمشهريانش را بهتر از ديگران مىشناسد . « 1 »\r\n\r\n[ 100 
  ] بور بن محمّد بلخى\r\nبور از محدّثان ام البلاد بلخ بود . ابو اسحاق ابراهيم بن احمد مستملى بلخى از وى رواياتى فراوان يادداشت كرده است . بور بن محمّد بلخى روايات خود را از طريق قتّاب بن حفص بلخى و ليث بن خزيمه احول نقل كرده است . « 2 »\r\nبرخى از رجال‌شناسان از حكم بن مبارك نقل كرده‌اند كه محمّد بن فضل بلخى معروف به بور بوده است ، امّا اين يك احتمال بيش نيست . اگر هم اين قول را قبول كنيم آن شخص فرزند محمّد بن فضل است ؛ چنان‌كه در متن تصريح شده است . به‌هرحال اين دو نفر دو شخصيّت جداگانه هستند . « 3 »\r\n\r\n[ 101 
  ] بهرام سقّا\r\nسقّا از شعراى خوش‌قريحه و باذوق سرزمين بلخ بود . او زندگىاش را با فقر و درويشى گذرانيد . بيشتر به سير و سياحت علاقه داشت و به هندوستان هجرت كرد تا باقى عمرش را در جوار مرقد حضرت آدم در سر نديب بگذراند ؛ ولى بنا به دستور شيخ و مرشدش شيخ بابا به بردوان رفت و تا پايان عمر در آنجا ماند و سرانجام در سال\r\n\r\n\r\n","description":"","footnote":"\r\n( 1 ) - الزيادات ، ص 2 ؛ تلخص المتشابه ، ج 1 ، ص 266 ؛ المشتبه ، ج 1 ، ص 124 .\r\n( 2 ) - توضيح المشتبه ، ج 2 ، ص 112 ؛ المشتبه ، ج 1 ، ص 123 .\r\n( 3 ) - الزيادات ، ص 2 ؛ تلخص المتشابه ، ج 1 ، ص 266 .\r\n","page_name":" 216 ","page_number":216},
  {"content":"\r\n\r\n970 ه . ق . دعوت حق را لبيك گفت .\r\nسقّا در شعر و شاعرى از مهارت خاصى برخوردار بود . او ديوانى دارد كه مشتمل بر سى هزار بيت است :\r\nاين ابيات ازوست : « 1 »\r\n نشاط زندگانى با غم مردن نمىارزد * حيات خضر اگر خواهى به جان كندن نمىارزد\r\nبه عشرت گر نشينى سالها در بستر راحت * به خشت زير پهلو در لحد خفتن نمىارزد\r\nبه علم و فضل اگر علامهء عالم شوى اى دل * به يك حرف از خط اعمال خود خواندن نمىارزد\r\nاگر پشت فلك از بار طاعات تو خم گردد * به ميزان حساب آخر به سنجيدن نمىارزد\r\nبه جنّت گر نباشد وعدهء ديدارش اى سقا * تمام حور و غلمانش به يك ديدن نمىارزد \r\nاين ابيات نيز ازوست :\r\n در منزل ليلى نبود لاله دميده * خون دل مجنون بود از ديده چكيده\r\nاز ديدهء اغيار به راه تو غباريست * افسوس كه بر خاك رهت چشم رسيده\r\nتا دور شده از خم ابروى تو سقا * قدش چو مه نو به فراق تو خميده \r\n\r\n[ 102 
  ] بياضى بلخى\r\nبياضى بلخى در سرزمين ادب‌پرور بلخ قدم به عرصهء وجود نهاد . او يكى از شعراى\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 522 .\r\n","page_name":" 217 ","page_number":217},
  {"content":"\r\n\r\nبلندآوازهء اواسط قرن يازدهم هجرى بشمار مىرود . بياضى مردى قلندر مشرب بود و به همين سبب به وى لقب ديوانه داده بودند و او را بياضى ديوانه مىخواندند . اين بيت از اوست : « 1 »\r\n اى ز شانه زلفت را ميل عنبر افشانى * زلف عنبرافشانت مايهء پريشانى \r\n\r\n[ 103 
  ] بىبى تردى\r\nبىبى تردى در قيصا كه جزئى از ولايت فارياب است ديده به جهان گشود . او از خويشاوندان مولانا آبهى است و از زنان فاضل عصر خويش در دنياى تاريك آن روزگار بشمار مىرفت . او با همت والاى خود به كسب فضائل و دانش پرداخت . پس از پايان تحصيلات به شعر و شاعرى روى آورد و اشعار فراوانى به تركى و فارسى سرود . از او ديوانى بر جاى مانده است . اين دو بيت به زبان تركى از اوست : « 2 »\r\n صبر تهيپ دوران را دولت تلاش اتيماك كيرا * ميده استاد ايل كتك بيرله معاش اتيماك كيرا\r\nحران نيت اوران ارا دولت تلاش اتيما كيراك * ميده استار كبنك پير لان معاش اتيما كيراك \r\n\r\n[ 104 
  ] بيخودى بلخى\r\nمولانا بيخودى بلخى از شعراى پرشور قرن دهم هجرى بود . اين فاضل ارجمند\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 557 .\r\n( 2 ) - روضة السّلاطين ، ص 140 .\r\n","page_name":" 218 ","page_number":218},
  {"content":"\r\n\r\nاشعارى نيكو مىسرود . اين بيت ازوست : « 1 »\r\n گر ابروى تو را نشدى ماه نو غلام * ايام هرگزش ننهادى هلال نام \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 525 .\r\n","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nپ\r\n\r\n[ 105 
  ] پادشاه بن ميرزا رحمت اللّه نديم بلخى\r\nخواجه نديم بلخى در سال 1254 ه . ق . در شهر مزار شريف قدم به عرصهء وجود نهاد . همين‌كه به سن رشد رسيد ، بسيارى از علوم متداول را فراگرفت و به دربار امير على شير راه يافت . زمانى كه امير عبد الرحمن خان جلاد قدرت را به دست گرفت ، به خيال اينكه نديم بلخى از وى حمايت مىكند ، براى او هدايايى فرستاد و او را مورد تفقّد قرار داد ، ولى نديم ازآنجاكه فردى آزاده بود ، ظلم و جور و قتل و غارت سردار جلاد را تأييد نكرد و در محافل و مجالس از بيدادگريهاى او سخن راند . عبد الرحمن جلاد نديم بلخى را از زادگاهش مزار به كابل تبعيد كرد و تمام اعمال و رفتار وى را زير نظر گرفت . نديم پس از مرگ عبد الرحمن خونخوار به زادگاهش بازگشت و سرانجام در سال 1336 ه . ق دعوت حق را لبيك گفت .\r\nنديم بلخى از شعراى بلندآوازهء سرزمين بلخ بود و ديوانى دارد كه مشتمل بر انواع غزلها و قصايد است . اين ابيات ازوست : « 1 »\r\n من هرچه ديده‌ام ز دل و ديده ديده‌ام * گاهى بود گله ز دل و گه ز ديده‌ام\r\nبىنور مانده ديده چو گشتى تو دور ازو * بنشين به ديده زان كه تويى نور ديده‌ام\r\nكس نيست در قلمرو آفاق غير تو * آرام جان انيس دل غم كشيده‌ام\r\nجز مهر دوست نيست مرا در دل حزين * حاشا كه حسب غير ز دل جمله چيده‌ام \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 622 .\r\n","page_name":" 221 ","page_number":221},
  {"content":"\r\n\r\n در حسن و دلبرى و نكويى و خرّمى * آفاق ديده‌ام چو تو هرگز نديده‌ام\r\nجانم به لب رسيد به سروقت من خرام * صد جان فدايت اى صنم نو رسيده‌ام\r\nتا پادشاه عشق تو را گشته‌ام نديم * پيراهن شكيب ز صد جا دريده‌ام \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nت\r\n\r\n[ 106 
  ] ترابى بلخى\r\nملا ترابى از شعراى نامى قرن يازدهم هجرى بود . او در محلّهء خواجه خيران مزار شريف كنونى ديده به جهان گشود . وى بعد از فراگيرى پاره‌اى از علوم ، به ادبيات و شعر و شاعرى روى آورد و در اين زمينه مقام والايى كسب كرد . سپس به دربار امام قلى خان راه يافت و او را از نظر اخلاقى بزرگ شمرد و در قصيده‌اى ستود و صله دريافت داشت « 1 » :\r\n اى كفت طور سخا را يد بيضاى دگر * همچو خورشيد به خاك سيه اندازد زر \r\nبه نقل از تذكره نصرآبادى ملا ترابى پس از چندى دربار امام قلى خان را ترك گفت و باقى عمرش را بر سر مزار و مرقد امير مؤمنان على عليه السّلام كه در بلخ مشهور است معتكف شد و سرانجام در همان شهر دعوت حق را لبيك گفت و به جوار رحمت خالق شتافت و در همان محل به خاك سپرده شد . اين بيت ازوست : « 2 »\r\n به سنگ رخنه شد ازبس گريستم بىتو * ز سنگ سخت‌ترم من كه زيستم بىتو \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 548 .\r\n( 2 ) - تذكرهء نصرآبادى ، ج 1 ، ص 637 .\r\n","page_name":" 223 ","page_number":223},
  {"content":"\r\n\r\n\r\n[ 107 
  ] توره بن سالم بلخى\r\nخواجه توره بن سالم در خرم‌فز مزار شريف پا به عرصه وجود گذاشت و در زادگاهش نشو و نما كرد و تحصيلات خود را در علوم متداول به پايان رسانيد و ازآنجاكه استعداد خوبى داشت به مقام رفيعى در علوم دست‌يافت . وى هنر خطاطى را به خوبى مىدانست و از خطّاطان مشهور عصر خود بشمار مىرفت ؛ به‌ويژه در نوشتن خط نستعليق مهارت خاص داشت . او در سلك صوفيان درآمد و اشعار عارفانه مىسرود . سرانجام توره بلخى در سال 1292 ه . ق . از راه قندهار به قصد خانهء خدا عازم بيت اللّه الحرام شد و در راه در سيالكوت از توابع لاهور ديده از جهان فروبست و در همان محل به خاك سپرده شد . اين ابيات از اوست : « 1 »\r\n عزم ميدان كرد با صد عشوه آن چابك سوار * كيست تا اكنون نگه‌دار عنان اختيار\r\nشد خرد ، آشفته‌جان ، ديوانه از بهر خدا * اين‌چنين بيرون ميا از بزم مى آشفته‌وار\r\nرنگ رخسار تو اى گل سوزش دل تيز كرد * آتش لعل سمندت زد به جانم صد شرار\r\nشكر كن سالم كه آن مه‌روى در ميدان نهاد * تا به راه او رسد نوميد جان خاكسار \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 589 .\r\n","page_name":" 224 ","page_number":224},
  {"content":"\r\n\r\n\r\nج\r\n\r\n[ 108 
  ] جاروبى بلخى\r\nاو در بلخ پا به عرصهء وجود نهاد و پس از آموختن علم و دانش يكى از فضلا و شعراى بلندآوازهء بلخ شد . سپس زادگاه خود را به قصد هرات ترك كرد و در سلك شعراى دربار سلطان حسين بايقرا درآمد . ظاهرا شمع وجودش در هرات به خاموشى گراييد . « 1 »\r\n\r\n[ 109 
  ] جامع بن قاسم بلخى\r\nجامع بن قاسم بلخى از محدّثان بلخ است . احتمال مىرود از علماى شافعى باشد و مؤيد اين احتمال مطلبى است كه از ابو بكر محمّد بن يزيد بن حكيم مستملى نقل مىكند كه : من امام شافعى را در ميان مسجد الحرام ديدم . حصيرى برايش گسترانيدم او بر آن نشست مردى از خراسان خدمتش رسيد و گفت : يا أبا عبد اللّه دربارهء خوردن زنبور چه مىگوييد ؟\r\nامام شافعى گفت : حرام است .\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 622 .\r\n","page_name":" 225 ","page_number":225},
  {"content":"\r\n\r\nپرسيد حرام است ؟ امام شافعى گفت : حرام است . « 1 »\r\nتاريخ وفات و محل سكونتش معلوم نيست .\r\n\r\n[ 110 
  ] جان نثار بلخى\r\nجان نثار در خطّهء ادب‌پرور بلخ ديده به جهان گشود و تحصيلاتش را در زادگاه خود به پايان رسانيد و پس از فراگرفتن علوم متداول به شعر و شاعرى روى آورد . در زمانى اندك از شعراى بلندآوازهء آن سرزمين گرديد . اين مرد اديب معاصر سردار اسحاق خان بود و از طرف سردار مذكور مدتى در بلخ شغل ديوانى داشت . پس از آن به عنوان حاكم سانچارك انتخاب شد . از تاريخ تولّد و وفات او چيزى به دست نيامد .\r\nگويا ديوان شعر جان‌نثار در سانچارك مفقود شده است . اين ابيات ازوست : « 2 »\r\n رسيد موسم گل برنيامدم كامى * بهار مىگذرد ساقيا بده جامى\r\nبه ملك جرم عجايب هواست فصل بهار * نشين به بزم و بكن عيش چند ايامى\r\nبگير جام مى از دست ساقى گل‌رخ * از آن ميى كه ازو پخته مىشود خامى \r\n\r\n[ 111 
  ] جانى بلخى ( جوزجانى )\r\nمولانا جانى بلخى يكى از علما و شعراى پرآوازه ، از خطّهء ادب‌پرور جوزجان بود .\r\n\r\n\r\n","description":"","footnote":"\r\n( 1 ) - سير اعلام النبلاء ، ج 10 ، ص 88 .\r\n( 2 ) - دايرةالمعارف آريانا ، ج 3 ، ص 622 .\r\n","page_name":" 226 ","page_number":226},
  {"content":"\r\n\r\nوى در ابتدا « ريحانى » تخلص داشت ، ولى پس از مدتى لفظ جانى را به عنوان تخلّص برگزيد . او از طبعى روان و قريحه‌اى سرشار برخوردار بود و اين بيت ازوست : « 1 »\r\n تا جلوه كرد خط و لب يار سبز و سرخ * آتش علم زد از دل‌افگار سبز و سرخ \r\n\r\n[ 112 
  ] جبير بن بور بلخى\r\nجبير بن بور بلخى از جمله محدّثان بلخ بشمار مىرود . او دانش را در زادگاهش فرا گرفت و در علم رجال و حديث صاحب‌نظر شد .\r\nجبير بن بور بلخى رواياتش را از طريق محمّد بن عمر و رباطى و خلّاد بن يحيى و جماعت ديگرى از محدّثان نقل كرده است . ازسوىديگر ، ابراهيم بن احمد بن عبد الواحد مروزى و عدّه‌اى از روات از جبير بن بور بلخى رواياتى نقل كرده‌اند .\r\nبرخى از محققان او را جبير بن فور خوانده‌اند خلّاد بن يحيى مىگويد : جبير بن بور بلخى در سال 257 ه . ق وفات كرد . « 2 »\r\n\r\n[ 113 
  ] جبريل بن احمد بن محمّد فاريابى\r\nابو محمّد جبريل بن احمد بن محمّد فاريابى ، از مشاهير علماى اماميّه از خطهء پرافتخار فارياب بوده است . تاريخ تولّد و وفات اين مرد بزرگ معلوم نيست .\r\n\r\n\r\n","description":"","footnote":"\r\n( 1 ) - تذكرهء مجالس النفائس ، ص 72 .\r\n( 2 ) - المشتبه ، ج 1 ، ص 124 ؛ توضيح المشتبه ، ج 2 ، ص 113 .\r\n","page_name":" 227 ","page_number":227},
  {"content":"\r\n\r\nصاحب كتاب جامع الرّواة گفته است : ابو محمّد جبريل فاريابى از علماى بزرگ شيعه اماميّه و ساكن شهر كش بوده است . « 1 »\r\nآية اللّه آقا بزرگ تهرانى مىگويد : ابو محمّد جبريل فاريابى از محدّثان بزرگ شيعهء اماميّه در قرن چهارم بوده است . « 2 »\r\nسيد محسن أمين جبل عاملى آورده است : ابو محمّد جبريل فاريابى از علماى برجسته شيعه است . « 3 »\r\nشيخ الطّائفه طوسى مىگويد : ابو محمّد جبريل فاريابى به‌طور مستقيم از ائمه روايت ندارد ، ولى رواياتش را از طريق علما و محدّثان عراق ، قم و خراسان نقل كرده است . « 4 »\r\nشيخ طوسى او را در نقل روايات مورد اعتماد مىداند و بنا به گفتهء آية اللّه سيد محسن أمين ، شيخ طوسى اشعارى دربارهء جلالت و وثاقت فاريابى سروده است . آية اللّه امين همچنين مىافزايد كه شيخ عنايت اللّه ، تنظيم‌كنندهء كتاب رجال كشى ، فاريابى را ضابط احاديث بسيار مىداند . « 5 »\r\nمؤلّف كتاب لسان الميزان مىگويد فاريابى به ابو محمّد كشى معروف بوده است . ابو عمر كشى مىگويد : محمّد بن مسعود برايم نقل كرد كه فاريابى ساكن شهر كش بوده است . وى مردى فاضل و متبحر بوده و روايات بسيارى را به او نسبت داده‌اند . اين شخصيت بىنظير براى گردآورى روايات اهل بيت عليه السّلام تلاش و كوشش فراوان كرده است . « 6 » ابن نجاشى مىگويد : من كسى را در حفظ حديث از فاريابى بالاتر نديدم . در فراست و فكر هيچ‌يك از علماى شيعه به پايهء فاريابى نمىرسد . احاديثى را كه حفظ بود ، فراموش نمىكرد . « 7 »\r\n\r\n\r\n","description":"","footnote":"\r\n( 1 ) - جامع الرّواة ، ج 1 ، ص 146 .\r\n( 2 ) - طبقات اعلام الشيعة ( قرن چهارم ) ، ج 1 ، ص 68 .\r\n( 3 ) - أعيان الشيعة ، ج 2 ، ص 427 .\r\n( 4 ) - رجال الطوسى ، ص 458 ؛ منتهى المقال ، ج 2 ، ص 221 ؛ منهج المقال ، ص 80 .\r\n( 5 ) - اعيان الشيعة ، ج 4 ، ص 65 ؛ منتهى المقال ، ج 2 ، ص 222 ؛ منهج المقال ، ص 80 .\r\n( 6 ) - لسان الميزان ، ج 2 ، ص 167 .\r\n( 7 ) - اعيان الشيعة ، ج 4 ، ص 65 .\r\n","page_name":" 228 ","page_number":228},
  {"content":"\r\n\r\nعلامهء مجلسى در بحار از اين محدّث عاليقدر روايات فراوانى نقل كرده است . ابو داود مىگويد : فاريابى از علماى شيعهء ساكن شهر كش - كه از شهرهاى نزديك سمرقند است - مىباشد . « 1 » ابو محمّد جبريل بن احمد فاريابى ، رواياتش را از طريق محدثان ذيل نقل كرده است : ابو جعفر محمّد بن اسحاق ، ابو سعيد سهل بن زياد الآدمى ، حسن بن خرّزاذ ، شجاعى ، محمّد بن عبد الحميد عطار ، محمّد بن عد اللّه بن مهران ، محمّد بن عيسى ، موسى بن جعفر بن ابراهيم موسى بن جعفر بن وهب و موسى بن معاوية بن وهب .\r\nمحدّثانى چون كشى و محمّد بن مسعود روايات خود را از طريق ابو محمّد جبريل بن احمد فاريابى نقل كرده‌اند . « 2 »\r\nعن الكشى قال : حدثنى جبريل بن احمد الفاريابى قال : حدثنى الحسن بن خرّزاد قال حدثنى ابن فضّال ، ثعلبة بن ميمون ، عن زرارة ، عن أبى جعفر عليه السّلام عن أبيه عن جدّه على بن ابى طالب عليه السّلام قال : ضاقت الأرض بسبعة ، بهم ترزقون و بهم تنصرون و بهم تمطرون ، منهم سلمان الفارسى و المقداد و ابو ذر و عمّار و حذيفه ( ره ) و كان على عليه السّلام يقول و أنا امامهم ، و هم الذين صلّوا على فاطمة ( س ) . « 3 »\r\nعن الكشى قال : حدثنى جبريل بن احمد الفاريابى ، قال : حدثنى محمّد بن عيسى عن ابن أبى نجران ، عن صفوان بن مهران الجمّال ، عن أبى عبد اللّه قال : قال رسول اللّه صلّى اللّه عليه و آله ان اللّه تعالى أمرنى بحبّ اربعة ، قالوا و من هم يا رسول اللّه ؟\r\nقال : على بن ابى طالب عليه السّلام ثمّ سكت ، ثمّ قال : ان اللّه أمرنى بحب أربعة قالوا و من هم يا رسول اللّه ؟\r\nقال : على بن ابى طالب عليه السّلام و المقداد بن الاسود و أبو ذر الغفارى و سلمان الفارسى . « 4 »\r\n\r\n\r\n","description":"","footnote":"\r\n( 1 ) - رجال ابن داود ، ص 80 .\r\n( 2 ) - اختيار معرفة الرجال ، ص 62 .\r\n( 3 ) - اختيار معرفة الرجال ، ص 6 .\r\n( 4 ) - همان ، ص 10 .\r\n","page_name":" 229 ","page_number":229},
  {"content":"\r\n\r\n\r\n[ 114 
  ] جعفر برمكى بلخى\r\nابو خالد جعفر بلخى از اخلاف برمكيان بلخ بود . برمك با ده تن از فرزندانش بنا به دستور هارون الرشيد خليفهء عباسى به دست طرخان نيزك كشته شدند و تنها جعفر بود كه با مادرش جان به سلامت به در برد و به اتفاق او به كشمير فرار كرد . چون از استعداد سرشارى برخوردار بود ، در كشمير و هند به كسب دانش پرداخت و به مقام عالى علوم دست‌يافت ؛ به‌ويژه در علم طب و نجوم و رياضى و علوم طبيعى صاحب‌نظر شد . « 1 »\r\n\r\n[ 115 
  ] جعفر بن احمد بن على الفقيه الأيلاقى « * » ثمّ القمى\r\nابو محمّد جعفر بن احمد بن على فقيه ايلاقى قمى در ايلاق بلخ ديده به جهان گشود .\r\nاو فراگيرى علم و دانش را از زادگاهش آغاز كرد و در شهر بلخ به پايان رسانيد . او در رشته‌هايى از علوم پيشرفت كرد و به‌ويژه در علم تفسير و كلام ، حديث ، اصول و فقه صاحب‌نظر شد . بدين علت ، شيخ صدوق و علامه مجلسى او را فقيه خوانده‌اند .\r\nهمچنين دربارهء اسم ابو محمّد جعفر بن احمد و اسم پدرش احمد بن على اختلاف نظر وجود دارد ، مرحوم شيخ صدوق ، در كتاب عيون او را محمّد بن على قمى نزيل الرى معرفى كرده است . « 2 »\r\nعلامه مجلسى در نسخه خطى كتاب المسلسلات كه متعلق به خود اوست ، اسم او را\r\n\r\n\r\n","description":"","footnote":"\r\n( 1 ) - تاريخ افغانستان بعد از اسلام ، ص 381 .\r\n( * ) - ايلاق ( ييلاق ) نام دو ناحيه است : 1 - بلخ ؛ 2 - ماوراءالنهر .\r\n( 2 ) - عيون اخبار الرضا ، ج 1 ، ص 179 ؛ باب 13 ، ج 1 ، ص 154 ، باب 12 .\r\n","page_name":" 230 ","page_number":230},
  {"content":"\r\n\r\nابو جعفر محمّد بن على قمى نزيل الرى نوشته است . « 1 »\r\nدر اين مورد دو احتمال وجود دارد : احتمال اوّل اين است كه ابو جعفر محمّد بن على قمى غير از ابو محمّد جعفر بن احمد بن على ايلاقى قمى باشد و احتمال دوم اين است كه علماى رجال‌شناس دچار خطا شده‌اند و اين شخصيت را با ابو جعفر محمّد بن على قمى صدوق - رضوان اللّه عليه - نزيل الرى اشتباه گرفته باشند .\r\nعلامه سيد أمين در اعيان الشيعة احتمال داده است كه خطا در كلمهء احمد رخ داده كه محمّد ثبت شده است .\r\nكنيهء ابو محمّد جعفر بن احمد بن على ايلاقى قمى مورد ترديد است . در يك جا ابو جعفر و در جاى ديگر ابو محمّد آمده است . اشكال ديگر اين است كه شيخ طوسى و ابن داود ، او را ابن رازى نوشته‌اند . از اين مطلب چنين استفاده مىشود كه پدر ابو محمّد جعفر ، احمد بن على از مردم شهر رى است و در همان محل نيز متولد شده است ؛ امّا آنها از كلمهء نزيل الرى غفلت كرده‌اند . اين واژه خود دلالت دارد كه ابو محمّد جعفر و پدرش احمد بن على از اهالى شهر رى نيستند و از جاى ديگرى به اين شهر آمده‌اند .\r\nشيخ المحدثين ابو جعفر محمّد بن على قمى معروف به صدوق ( ره ) به سال 368 ه . ق . او را در ايلاق بلخ ملاقات و از حضورش كسب فيض كرد و اجازهء نقل روايت گرفت . محقّقان رجال‌شناس او را در شمار استادان شيخ صدوق آورده‌اند .\r\nهمچنين مرحوم صدوق رواياتى را از طريق او نقل كرده است . « 2 »\r\nعلماى علم رجال دربارهء زادگاه و محل اقامت ابو محمّد جعفر بن احمد بن على فقيه ايلاقى دو نظر دارند ؛ نخست ، عده‌اى از علما عقيده دارند كه ابو محمّد جعفر بن احمد بن على ايلاقى در ايلاق بلخ به دنيا آمده است و از مردم بلخ مىباشد كه از آن جمله‌اند :\r\nشيخ صدوق ، علامه مجلسى ، مؤلف طبقات اعلام الشيعة و موسوى خرسان « 3 » .\r\nنظر دوم آن است كه ابو محمّد جعفر بن احمد بن على ايلاقى قمى ، در قم تولّد يافته\r\n\r\n\r\n","description":"","footnote":"\r\n( 1 ) - المسلسلات ، ( خطى ) .\r\n( 2 ) - من لا يحضره الفقيه ، ج 1 ، ص 2 ؛ اعيان الشيعة ، ج 4 ، ص 83 .\r\n( 3 ) - معانى الاخبار ، ص 44 ؛ التوحيد ، ص 417 ، باب 65 ؛ بحار الانوار ، ج 1 ، ص 37 چاپ جديد ، ج 1 ، ص 70 ؛ طبقات اعلام الشيعة ، ج 1 ، ص 68 .\r\n","page_name":" 231 ","page_number":231},
  {"content":"\r\n\r\nو در شهر رى اقامت داشته است . اين نظر از آن كسانى است همچون : شيخ طوسى ، ابن داود ، سيد بن طاوس ، علامه مجلسى ( در آغاز نسخه خطى كتاب الاخبار المسلسلات ) و ابن فهد حلّى . « 1 »\r\nيادآور مىشود كه در زمانهاى گذشته هر شخصيتى كه مدت كوتاهى در يك شهر و يا محل سكنا اختيار مىكرد ، به نام آن شهر ، شهرت مىيافت ، مانند بلخى ، بغدادى ، قمى ، رازى و نيشابورى ؛ چه‌بسا افرادى بودند كه در اين شهرها متولّد نشده‌اند ، ولى به نام آن شهرها شهرت يافته‌اند .\r\nيك احتمال نزديك به يقين نيز وجود دارد كه شيخ المحدثين ابو جعفر محمّد بن على قمى صدوق ( ره ) در سفر آخرش به بلخ كه در سال 368 ه . ق . اتفاق افتاد ، به ايلاق بلخ رفت و مدت كوتاهى در آن محل اقامت گزيد . كتاب من لا يحضره الفقيه را به درخواست علما براى شيعيان آن ديار نوشت و همچنين از استادش دعوت كرد كه سفرى به شهر رى نمايد . وى اين دعوت را اجابت كرده ، به شهر رى سفر كرد و مدت كوتاهى در آن شهر اقامت گزيد به اين جهت به قمى و رازى مشهور گشت . هيچ‌يك از محققان ، تاريخ وفات و يا محل دفن او را معيّن نكرده‌اند .\r\nعلماى علم رجال دربارهء وثاقت ابو محمّد جعفر بن احمد بن على ايلاقى قمى به دو گروه تقسيم شده‌اند . گروه اوّل عبارتند از : شيخ صدوق ( ره ) كه او را فقيه خوانده است و ابن داود كه او را ثقه مىداند . « 2 »\r\nقهبائى نيز در مجمع الرجال او را توثيق كرده است . « 3 » همچنين سيد بن طاوس ، او را عظيم الشأن و من الأعيان خوانده كه اين تعبير دلالت بر وثاقت او دارد . « 4 »\r\nسيد بن طاوس در فلاح السائل او را شيخ الفقيه السعيد خوانده است . « 5 »\r\n\r\n\r\n","description":"","footnote":"\r\n( 1 ) - من لا يحضر الفقيه ، ج 1 ، مقدمه حرف ( ث ) ؛ رجال ابن الشيخ ، ص 457 ؛ رجال ابن داود ، ص 86 ؛ الدروع الواقيه ، ص 248 ؛ فلاح السائل ، ص 293 ؛ سفينة البحار ، ج 1 ، ص 596 . الاخبار المسلسلات ( خطى ) ؛ عدة الداعى ، ص 255 .\r\n( 2 ) - رجال ابن داود ، ص 64 .\r\n( 3 ) - مجمع الرجال ، ج 2 ، ص 31 .\r\n( 4 ) - الدروع الواقيه ، ص 248 .\r\n( 5 ) - فلاح السائل ، ص 293 .\r\n","page_name":" 232 ","page_number":232},
  {"content":"\r\n\r\nعلامه مجلسى در بحار ، وى را توثيق كرده است . « 1 » وحيد بهبهانى نيز در كتاب تعليقه او را توثيق كرده ، مىگويد : ابو محمّد جعفر بن احمد ايلاقى از أساتيد شيخ صدوق ( ره ) است و شيخ از او اجازه نقل روايت گرفته است . « 2 » همچنين آقا بزرگ تهرانى او را ثقه مىداند . « 3 »\r\nگروه دوم كه ابو محمّد ايلاقى قمى را ثقه نمىدانند ، عبارتند از : شيخ طوسى كه در كتاب رجال خود آورده است ابو محمّد جعفر بن احمد از ائمّه عليه السّلام به‌طور مستقيم روايت ندارد . « 4 »\r\nعبد النبى كاظمى مىگويد : ابو محمّد جعفر بن احمد ايلاقى اگرچه از اساتيد شيخ صدوق است ، ولى اين دلالت بر وثاقت وى ندارد .\r\nمؤلف منتهى المقال نيز او را ثقه نمىداند . « 5 »\r\nعلامه سيد أمين نيز وثاقت او را مورد ترديد قرار داده ، مىگويد : معروف بودن شيخ صدوق به فقاهت ، دليل نمىشود كه ابو محمّد جعفر بن احمد ايلاقى ثقه باشد . « 6 »\r\nاز ابو محمّد جعفر بن احمد بن على ايلاقى تأليفاتى به‌جا مانده كه بدين قرار است :\r\n1 - ادب الامام و المأموم ؛ 2 - المنبئ عن زهد النبى صلّى اللّه عليه و آله ؛ 3 - فضائل جعفر بن ابى طالب ؛ 4 - فضل الجمعة ؛ 5 - دفن الميت ؛ 6 - نوادر الأثر في علي خير البشر ؛ 7 - المسلسلات ؛ 8 - الغايات ؛ 9 - العروس ؛ 10 - الأعمال المانعة من دخول الجنة ؛ 11 - جامع الأحاديث النبوية .\r\nبرخى از استادان شيخ ابو محمّد ايلاقى قمى كه وى از طريق آنها رواياتى را نقل كرده است عبارتند از :\r\nاحمد بن ابراهيم بن أيوب ؛ احمد بن اسماعيل ؛ احمد بن حسن بن احمد بن عقيل ؛\r\n\r\n\r\n","description":"","footnote":"\r\n( 1 ) - بحار الانوار ، ج 1 ، ص 37 .\r\n( 2 ) - شرح الدراية ، ص 69 ؛ مستدرك وسائل ، ج 3 ، ص 308 .\r\n( 3 ) - طبقات اعلام الشيعة ، ج 1 ، ص 68 .\r\n( 4 ) - رجال الطوسى ، ص 457 .\r\n( 5 ) - منتهى المقال ، ص 77 .\r\n( 6 ) - اعيان الشيعة ، ج 4 ، ص 83 .\r\n","page_name":" 233 ","page_number":233},
  {"content":"\r\n\r\nاحمد بن على ؛ احمد بن على بن محمّد نجار ، ابو الحسن ؛ احمد بن على الزيدى ؛ احمد بن عمران ؛ احمد بن فارس ، ابو الحسن اللغوى ؛ احمد بن محمّد بن الحسن بن ابراهيم ؛ احمد بن محمّد بن عباس .\r\nعده‌اى از محدّثان رواياتى را از طريق ابو محمّد ايلاقى نقل كرده‌اند كه عبارتند از :\r\nعبيد اللّه بن موسى بن احمد علوى ، سيد ابو الفتح ؛ محمّد بن على بن الحسين ، ابو جعفر صدوق ؛ محمّد بن على بن محمّد بن جعفر دقاق ؛ محمّد بن على بن محمّد الفوى .\r\nرساله‌هاى العروس ، الغايات ، المسلسلات ، الاعمال المانعة من الجنة ، نوادر الاثر في عليّ خير البشر از ايلاقى در تحت يك مجموعه با نام جامع الأحاديث با تحقيق و تصحيح آقاى سيد محمّد حسينى نيشابورى به سال 1371 ه . ق . از سوى بنياد پژوهشهاى اسلامى آستان قدس رضوى به چاپ رسيده است . « 1 »\r\n\r\n[ 116 
  ] جعفر بن خطّاب قصدارى\r\nابو محمّد جعفر بن خطّاب قصدارى ، از فقهاى بزرگ بلخ بشمار مىرفت . او در ناحيهء قصدار - كه از توابع غزنه است - قدم به عرصهء وجود نهاد . در أوان جوانى زادگاهش را براى كسب دانش به قصد دار الفقاهه بلخ ترك كرد و در آن شهر سكنا گزيد و به همين مناسبت او را از علماى بلخ بشمار آورده‌اند . تاريخ تولّد و وفات او معلوم نيست .\r\nاو علم حديث را در محضر أبو الفضل عبد الصمد بن محمّد بن نصير عاصمى فرا\r\n\r\n\r\n","description":"","footnote":"\r\n( 1 ) - براى آگاهى بيشتر از شرح حال وى ر . ك : اقبال الاعمال ، ص 55 ، باب 4 ؛ تفسير امام حسن العسكرى ، ص 1 ؛ تأسيس الشيعة لعلوم الاسلام ، ص 414 ، الذريعة ، ج 8 ، ص 233 ، ج 16 ، ص 266 ، ج 21 ، ص 21 ، ج 22 ، ص 355 ، ج 24 ، ص 443 ، ج 1 ، ص 386 ؛ مستدرك الوسائل ، ج 4 ، ص 208 ؛ معانى الاخبار ، ص 44 ؛ التوحيد ، ص 441 ، باب 66 ؛ ص 417 ؛ عيون اخبار الرضا عليه السّلام ، ج 1 ، ص 154 ، باب 12 ، باب 13 ، ص 179 ؛ نمونه‌اى از تفاسير ، ج 2 ، ص 178 ؛ سفينة البحار ، ج 1 ، ص 596 ؛ جامع الأحاديث ، ص 10 .\r\n","page_name":" 234 ","page_number":234},
  {"content":"\r\n\r\nگرفت . أبو الفتوح عبد الغافر بن حسين بن على كاشغرى حافظ ، از او رواياتى را نقل كرده است . « 1 »\r\n\r\n[ 117 
  ] جعفر بن على بن حسان بلخى\r\nجعفر بن على بن حسان بلخى ( بجلى ) از مشاهير علما و محدّثان شيعه اماميّه در خطّهء دار الفقاهه بلخ بود . ابو جعفر محمّد بن على بن شهرآشوب در كتاب معالم العلماء از اين محدّث شيعهء بلخى به نيكى ياد كرده و او را در فضل و دانش ستوده است . « 2 »\r\nشيخ طوسى مىگويد : جعفر بن على بلخى بدون واسطه از امامان معصوم عليه السّلام روايت ندارد . « 3 »\r\nنجاشى مىگويد : احمد بن على بن عباس بن نوح سيرافى برايم نقل كرد كه حسين بن على مىگفت : من در خدمت ابو القاسم حميد بن زياد بن حماد بن حماد بن زياد هواز الدهقان بودم ، او گفت : من روايات نادرى را از جعفر بن على بن حسان بلخى يادداشت كرده‌ام . « 4 » از اين عبارت معلوم مىگردد كه ابو القاسم حميد بن زياد از جمله شاگردان جعفر بن على بلخى بشمار مىرفته است .\r\nبرخى از رجال‌شناسان طريق ابو القاسم حميد بن زياد را ضعيف مىدانند و در نتيجه معتقدند رواياتى كه از جعفر بن على بلخى نقل شده است ، ضعيف مىباشد و مورد اعتماد نيست ؛ ولى مشايخى كه از طريق جعفر بن على بلخى در كتاب نوادر ابو القاسم حميد بن زياد نقل شده ، صحيح است . از تأليفات جعفر بن على بلخى تنها به يك كتاب\r\n\r\n\r\n","description":"","footnote":"\r\n( 1 ) - الانساب ، سمعانى ، ج 10 ، ص 439 ؛ اللباب فى تهذيب الانساب ، ج 3 ، ص 41 .\r\n( 2 ) - معالم العلماء ، ص 31 .\r\n( 3 ) - رجال الطوسى ، ص 461 .\r\n( 4 ) - رجال نجاشى ، ص 309 .\r\n","page_name":" 235 ","page_number":235},
  {"content":"\r\n\r\nمىتوان اشاره كرد و آن نوادر الروايات است . « 1 »\r\n\r\n[ 118 
  ] جعفر بن على بن عبد العزيز بلخى فقيه\r\nعماد الدّين جعفر بن على بن عبد العزيز بلخى فقيه ، از مردان دانشمند بلخ بشمار مىرفت . او در فضل و كمال يگانهء روزگار خود در خراسان بود ، اخلاق نيكو داشت و در درايت و عقل همتايى نداشت . همچنين مردى زاهد و سخى طبع و بلندهمت بود و با كلام خدا انس داشت و آن را زياد تلاوت مىكرد .\r\nعماد الدّين بلخ را به مقصد نيشابور ترك كرد و در آن شهر سكنا گزيد . در نيشابور ، ابو الفضل عبيد اللّه بن احمد بن على بن اسماعيل ميكالى نيشابورى ، حاكم نيشابور ، به گرمى از او استقبال و برايش مقررى تعيين كرد كه اين مقررى تا هنگام مرگش ادامه داشت . در سال 436 ه . ق . براى او كرسى تدريس حديث نهاد كه صدها نفر از عام و خاص از محضر درسش استفاده مىكردند . اين دانشمند اديب تأليفاتى داشته كه از آن جمله ديوان شعر وى بوده است كه او را در ميان اديبان عراق و خراسان مشهور ساخته بود و همه او را به فضل و كمال ستوده‌اند .\r\nاو سرانجام در سال 442 ه . ق . در نيشابور درگذشت .\r\nاين ابيات از سروده‌هاى اوست كه در مدح ابو الفضل عبيد اللّه بن احمد ميكالى نيشابورى حاكم نيشابور سروده است . « 2 »\r\n يا خادما يملك مني خادما * قد صير الدّنيا علىّ خاتما \r\n\r\n\r\n","description":"","footnote":"\r\n( 1 ) - اعيان الشيعة ، ج 4 ، ص 131 ؛ و نيز ر . ك : معجم رجال الحديث ، ج 4 ، ص 83 ؛ لسان الميزان ، ج 2 ، ص 120 ؛ رجال ابن أبى داود ، ص 86 ؛ الذريعة ، ج 24 ؛ ص 325 ؛ تنقيح المقال ، ج 1 ، ص 219 ؛ فهرست شيخ طوسى ، ص 76 ؛ قاموس الرجال ، ج 2 ص 394 ؛ جامع الرّواة ، ج 1 ، ص 154 .\r\n( 2 ) - مجمع الآداب فى معجم الألقاب ، ج 2 ، ص 51 .\r\n","page_name":" 236 ","page_number":236},
  {"content":"\r\n\r\n كم دم صبّ قد صببت ظالما * أ خادما أصبحت أم أخادما ؟ \r\n\r\n[ 119 
  ] جعفر بن محمّد بن بكر بلخى\r\nجعفر بن محمّد بن بكر بن بكّار بن يوسف بلخى ، از رجال برجستهء حديث مىباشد .\r\nذهبى تاريخ وفات او را شوّال سال 321 هجرى نقل كرده است و مىگويد : وى در طبقه سى و سوم از محدّثان قرار دارد . « 1 »\r\n\r\n[ 120 
  ] جعفر بن محمّد بن حسن بن مستفاض فريابى\r\nابو بكر جعفر بن محمّد فريابى به سال 207 در قصبهء فرياب و يا فارياب از توابع بلخ ديده به جهان گشود ، تحصيلاتش را در بلخ به پايان رسانيد و در مدتى كوتاه از علما و محدّثان بزرگ عصر خود شد . او قرآن كريم را از حفظ داشت و بيشتر روايات و احاديثى را كه به دست مىآورد ، از حفظ مىكرد . اين عالم عامل از مردم ترك زبان فرياب از نواحى بلخ بود . وى براى تكميل فضل و دانش خود راه سفر در پيش گرفت و وطنش را به قصد زيارت بيت اللّه الحرام ترك كرد و پس از انجام فرائض حج وارد مصر شد . « 2 »\r\nزركلى مىگويد : ابو بكر جعفر فريابى براى تحصيل علم حديث به مصر مسافرت كرد و در آنجا علم حديث را در خدمت علماى فن آموخت . « 3 »\r\n\r\n\r\n","description":"","footnote":"\r\n( 1 ) - تاريخ الاسلام ذهبى ، حوادث سالهاى 321 تا 330 ه . ق . ، ص 82 .\r\n( 2 ) - سير اعلام النبلاء ، ج 14 ، ص 96 ؛ تاريخ بغداد ، ج 7 ، ص 199 ؛ اللباب ، ج 2 ، ص 427 .\r\n( 3 ) - الاعلام ، زركلى ، ج 2 ، ص 127 .\r\n","page_name":" 237 ","page_number":237},
  {"content":"\r\n\r\nصاحب معجم المؤلفين مىگويد : ابو بكر جعفر فريابى مدتى كوتاه در مصر اقامت داشت و تدريس حديث مىكرد . « 1 »\r\nعلامهء مجلسى در كتاب بحار الانوار ، ابو بكر فريابى را ستوده و از او اين روايت را نقل كرده است : عن جعفر بن محمّد الفريابى ، عن سليمان بن عبد الرحمن ، عن خالد بن يزيد بن أبى مالك ، عن أبيه ، عن خالد بن معدان ، عن أبى امامة الباهلى ، أنّ رسول اللّه صلّى اللّه عليه و آله قال : ما من عبد يدخل الجنّة الّا و يجلس عند رأسه و عند رجليه ثنتان من الحور العين تغنيانه بأحسن صوت سمعه الإنس و الجنّ ، و ليس بمزمار الشيطان ، و لكن بتمجيد اللّه و تقديسه . « 2 »\r\nابو بكر جعفر بن محمّد فريابى مدت بيست سال قضاوت شهر دينور را برعهده داشت ، ولى پس از مدتى از مقام قضاوت صرف‌نظر كرد و به بغداد رفت .\r\nخطيب بغدادى مىگويد : هنگامى كه اين عالم بزرگ اسلام وارد بغداد شد ، مردم او را همچون نگين انگشتر در ميان گرفتند و از او استقبال بىنظيرى كردند .\r\nدر اين استقبال بيش از سى هزار نفر حضور يافتند و عدهء زيادى روايات را از زبان آن محدّث بزرگ يادداشت مىكردند كه در ميان آنها 316 نفر از علماى برجستهء بغداد بودند كه هركدام كرسى تدريس حديث داشتند . « 3 »\r\nابو الفضل زهرى گفت : در محضر آن مرد فاضل حدود ده هزار نفر از اهل علم و دانش حاضر بودند و رواياتى را كه از زبان او املا مىشد ، يادداشت مىكردند و يا به خاطر مىسپردند .\r\nاو رواياتش را از طريق محدثانى نقل كرده است كه برخى از آنان عبارتند از : هدبة بن خالد ، محمّد بن عبيد بن حساب ، عبد الأعلى بن حماد ، أبى كامل جحدرى ، عبيد اللّه بن معاذ ، على بن مدينى ، محمّد بن بشّار بندار ، محمّد بن مثنى و عمرو بن على ، اين دو نفر بصرى بودند ، منجاب بن ارث كوفى ، أبو بكر و عثمان دو فرزند أبى شيبه كوفى ، أبو\r\n\r\n\r\n","description":"","footnote":"\r\n( 1 ) - معجم المؤلفين ، ج 3 ، ص 146 .\r\n( 2 ) - بحار الانوار ، ج 8 ، ص 195 .\r\n( 3 ) - تاريخ بغداد ، ج 7 ، ص 202 ؛ طبقات الحفاظ ، ص 302 ؛ تذكرة الحفاظ ، ج 2 ، ص 693 ؛ الانساب ، سمعانى ، ج 10 ، ص 206 .\r\n","page_name":" 238 ","page_number":238},
  {"content":"\r\n\r\nكريب محمّد بن علاء كوفى ، هيثم بن أيوب طالقانى ، أبو قدامهء سرخسى ، قتيبة بن سعيد بغلانى ، محمّد بن حسن بلخى ، ابراهيم بن عبد اللّه خلال مروزى ، مزاحم بن سعيد مروزى ، اسحاق بن راهويه مروزى ، محمّد بن حميد رازى ، احمد بن فرات رازى ، يونس بن حبيب الاصفهانى ، عبد الرحيم بن حبيب الفريابى و . . .\r\nبسيارى از علما او را ثقه و أمين مىدانند . عده‌اى از محدّثان مانند : محمّد بن مخلد دورى بلخى ، ابو الحسين بن منادى ، عبد الصمد بن على طستى ، احمد بن سلمان نجاد ، ابو بكر شافعى ، ابو على بن صوّاف ، احمد بن جعفر بن مالك قطيعى و دهها راوى ديگر از طريق ابو بكر جعفر بن محمّد فريابى رواياتى نقل كرده‌اند .\r\nعن جعفر بن محمّد الفريابى قال : حدثنا قتيبة بن سعيد بغلانى ، حدثنا الليث عن يزيد بن أبى حبيب ، عن سعد بن سنان عن أنس مالك ، انّ رسول اللّه صلّى اللّه عليه و آله قال : يكون بين يدى الساعة فتى كقطع الليل المظلم يصبح الرّجل فيها مؤمنا و يمسى كافرا و يمسى مؤمنا و يصبح كافرا ، يبيع اقوام دينهم بعرض من الدنيا . « 1 »\r\nعن جعفر بن محمّد الفريابى قال : حدثنا داود بن محراق الفريابى ، حدثنا الفضل بن موسى ، حدثنا الأعمش ، عن أنس بن مالك قال : كنت مع النبى صلّى اللّه عليه و آله فى سفر فمر على شجرة يابسة فضربها بعصا كانت فى يده ، فتناثر الورق فقال : انّ سبحان اللّه و الحمد للّه و لا إله إلّا اللّه و اللّه أكبر يساقطن الذّنوب كما تساقط هذه الشجرة ورقها . « 2 »\r\nعن جعفر بن محمّد الفريابى قال : حدّثنا قتيبة بن سعيد بغلانى ، حدّثنا أبو عوانة ، عن قتادة ، عن أنس بن مالك ، عن أبى موسى الأشعرى قال : قال رسول اللّه صلّى اللّه عليه و آله : مثل المؤمن الذى يقرأ القرآن مثل الاترجة ريحها طيّب و طعمها طيّب ، مثل المؤمن لا يقرأ القرآن مثل التمرة لا ريح لها و طعمها حلو ، و مثل المنافق الّذى يقرأ القرآن مثل الريحانة ريحها طيّب و طعمها مرّ ، و مثل المنافق الّذى لا يقرأ القرآن كمثل الحنظلة . « 3 »\r\nابو بكر جعفر بن محمّد فريابى از جمله زاهدان عصر خود بشمار مىرفت . وى در قبرستان ابو ايوب براى خود قبرى حفر و آماده كرده بود و هرگاه از كنار آن مىگذشت\r\n\r\n\r\n","description":"","footnote":"\r\n( 1 ) - سير اعلام النبلاء ، ج 8 ، ص 138 .\r\n( 2 ) - همان ، ج 6 ، ص 240 .\r\n( 3 ) - همان ، ج 5 ، ص 280 .\r\n","page_name":" 239 ","page_number":239},
  {"content":"\r\n\r\nلحظه‌اى در آنجا درنگ و براى خود طلب آمرزش مىكرد و از هول عذاب و تنهايى در قبر مىگريست ، سرانجام اين شخصيّت بزرگ در شب چهارشنبه چهارم ماه محرم الحرام سال 301 هجرى در سن 94 سالگى دعوت حق را لبيك گفت و به دار بقا شتافت . « 1 »\r\nابو بكر جعفر بن محمّد فريابى ، دست به جهانگردى نسبتا طولانىاى زد و به بسيارى از بلاد مشرق و مغرب مسافرت كرد . پس از پايان مسافرتها در بغداد ساكن شد و به تدريس حديث و خطابه پرداخت . در محضر درس او بيش از سى هزار نفر گرد مىآمدند . « 2 » هرچند اين عدد مبالغه‌آميز به‌نظر مىرسد اما اهميّت شخصيت و درس او را نشان مىدهد .\r\nاز ابو بكر جعفر بن محمّد فريابى تأليفات بسيار سودمندى به‌جا مانده است كه مىتوان اين كتابها را نام برد :\r\n1 - كتاب السنّن ؛ 2 - كتاب مناقب ابن مالك ؛ 3 - كتاب صفة النفاق و ذم المنافقين ؛ 4 - الرسالة ؛ 5 - كتاب الرحلة ؛ 6 - كتاب الفضل الذّكر ؛ 7 - فضائل القرآن ؛ يك نسخه از اين كتاب در دار الكتب الظاهرية دمشق به شمارهء 3868 موجود است اين كتاب توسط مكتبة الرشيد در رياض به سال 1409 هجرى به چاپ رسيده است . « 3 » 8 - دلائل النبوة ؛ حاوى معجزات رسول خدا صلّى اللّه عليه و آله است و يك نسخه از اين كتاب در دار الكتب الظاهرية دمشق به شماره 1879 موجود است .\r\nيك نسخه از كتاب صفة النفاق و ذم المنافقين نيز در دار الكتب الظاهرية دمشق و نسخهء ديگرى از آن در كتابخانه دانشگاه الأزهر مصر تحت شماره 2019 و يك نسخهء عكسى از آن در دار الكتب قاهره نگهدارى مىشود . اين كتاب به سال 1408 هجرى در بيروت از سوى انتشارات دار الآفاق الجديدة و همچنين به سال 1405 هجرى توسط انتشارات دار الخلفا للكتاب الاسلامى در كويت به چاپ رسيده است و نيز كتاب مذكور را انتشارات دار الكتب العلمية به سال 1405 هجرى در بيروت و همچنين انتشارات دار الصحابة للتراث به سال 1408 هجرى در مصر به چاپ رسانده است ؛ 9 - كتاب\r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 202 ؛ طبقات الحفاظ ، ص 302 .\r\n( 2 ) - تاريخ بغداد ، ج 7 ، ص 202 .\r\n( 3 ) - دليل المؤلفات ، ج 1 ، ص 497 .\r\n","page_name":" 240 ","page_number":240},
  {"content":"\r\n\r\nالصيام ، يك نسخه از اين كتاب در دار الكتب الظاهرية دمشق در بخش خطى به شماره 82 موجود است و نسخه ديگرى از كتاب مذكور در كتابخانه شهيد على بخش اول به شماره 2822 نگهدارى مىشود ؛ 10 - احكام العيدين ، كتاب در مجموعه 75 ( 147 آ - 165 ب ) در دار الكتب الظاهرية دمشق موجود است ؛ 11 - كتاب القدر ؛ 12 - كتاب النكاح . « 1 »\r\n\r\n[ 121 
  ] جعفر بن محمّد بن على ورّاق مؤدب بلخى\r\nابو القاسم جعفر بن محمّد وراق مؤدب بلخى ، از مشاهير رجال و محدّثان نامى بلخ بود . وى وطنش را به قصد بغداد ترك كرد و پس از تحمل زحمات طاقت‌فرسا وارد بغداد شد . در آن شهر ساكن شد و به تدريس حديث پرداخت . او روايات خود را از طريق سهل بن عثمان عسكرى ، محمّد بن حميد رازى و احمد بن حنبل نقل كرده است . عدّه‌اى از علما و محدّثان مانند محمّد بن مخلد دورى بلخى و عبد الصمد طشتى از طريق اين محدّث عاليقدر روايت نقل كرده‌اند . « 2 »\r\nطشتى مىگويد : من در پل‌بردان افتخار شاگردى او را يافتم و از محضرش كسب فيض كردم . « 3 »\r\nمحمّد بن أبى يعلى در طبقات الحنابلة مىنويسد : جعفر بن محمّد ورّاق مؤدب بلخى\r\n\r\n\r\n","description":"","footnote":"\r\n( 1 ) - براى آگاهى بيشتر از آثار و شرح حال وى ر . ك : دفائن الكنوز ، ج 11 ، ص 48 ؛ معجم البلدان ، ج 4 ، ص 259 ؛ العبر ، ذهبى ، ج 2 ، ص 119 ؛ الفهرست ، ابن نديم ، ص 43 ؛ مختصر دول الاسلام ، ج 1 ، ص 144 ؛ الرسالة المستطرفة ، ص 32 ؛ شجرة النور الزكية ؛ ج 1 ، ص 77 ؛ الكامل فى التاريخ ، ج 8 ، ص 85 ؛ المنتظم ، ج 7 ، ص 442 ؛ هداية العارفين ، ج 1 ، ص 252 ؛ شذرات الذهب ، ج 4 ، ص 6 ؛ فهرست بروكلمان ، ج 2 ، ص 663 ؛ تاريخ الاسلام ذهبى حوادث سالهاى 301 تا 320 ، ص 60 ؛ ترتيب المدارك ، ج 3 ، ص 187 ؛ الديباج المذهب ، ج 1 ، ص 321 ؛ طبقات علماء الحديث ، ج 2 ، ص 412 ؛ بداية النهايه ، ج 7 ، ص 507 ؛ مرآة الجنان ، ج 2 ، ص 178 ؛ اخبار القضاه ، ج 1 ، ص 53 .\r\n( 2 ) - تاريخ بغداد ، ج 7 ، ص 190 .\r\n( 3 ) - همان ؛ تاريخ ، الاسلام ، ذهبى ، حوادث سالهاى 281 - 290 ، ص 142 .\r\n","page_name":" 241 ","page_number":241},
  {"content":"\r\n\r\nخدمت امام ما احمد بن حنبل رسيده از او كسب فيض نموده و أشياء را از او شنيده است . « 1 » خطيب بغدادى مىنويسد : من در كتابى به خط محمّد بن مخلد دورى بلخى خواندم كه ابو القاسم جعفر بن محمّد ورّاق مؤدب بلخى ، در رمضان المبارك سال 283 ه . ق . جهان فانى را بدرود گفت . « 2 »\r\n\r\n[ 122 
  ] جعفر بن محمّد بن عمر بلخى\r\nابو معشر جعفر بن محمّد بن عمر بلخى ( 19 صفر 171 - 28 رمضان 272 ق / 10 اوت 787 - 9 مارس 886 م ) . منجم ايرانى . نام او در منابع قديم و جديد غربى به صورت اپومسر ، البومسر و يا بيش و كم مشابه آن آمده است . زادروز يادشده تنها از روى زايچه‌اى در كتاب احكام تحويل سنى المواليد اثر ابو معشر به دست آمده است و چندان مسلم نيست . ازسوىديگر ، براساس روايتى از بيرونى بر خلاف گفتهء ابن نديم كه 272 ه . ق را سال مرگ ابو معشر مىداند ، وى گويا تا 280 ه . ق زنده بوده است . به روايت ابن نديم وى پيش از اشتغال به تنجيم ، محدث بوده است . اما اين سخن احتمالا از خلط ميان ابو معشر منجم و ابو معشر سندى فقيه و مورخ ناشى شده است ، چه در آثار ابو معشر منجم ، مطلقا اثرى از حديث ديده نمىشود . ابو معشر از اوايل سدهء سوم قمرى در بغداد به سر مىبرده است .\r\nدربارهء گرايش ابو معشر به دانش نجوم افسانه‌هايى نقل كرده‌اند : بر پايه روايتى وى به هنگام اشتغال به حديث ، پرداختن به فلسفه و نجوم را ناروا مىشمرد و به همين علت ، با يعقوب بن اسحاق كندى دشمنى مىورزيد و مردم را بر ضد وى برمىانگيخت . اما كندى توانست به كمك كس يا كسانى وى را به حساب و هندسه علاقه‌مند سازد ؛ ابو\r\n\r\n\r\n","description":"","footnote":"\r\n( 1 ) - طبقات الحنابلة ، ج 1 ، ص 126 .\r\n( 2 ) - تاريخ بغداد ، ج 7 ، ص 190 ؛ المنتظم فى تواريخ الملوك و الامم ، ابن جوزى ، ج 7 ، ص 291 .\r\n","page_name":" 242 ","page_number":242},
  {"content":"\r\n\r\nمعشر ، گرچه در علوم رياضى توفيقى به دست نياورد ، اما به نجوم علاقه يافت و نزد كندى به آموزش آن پرداخت . افسانهء ديگرى حاكى از آن است كه ابو معشر در بلخ به فقاهت اشتغال داشت و چون شنيد كه كندى نسبت به يكى از فقهاى بغداد بىحرمتى روا داشته ، به عزم كشتن وى رهسپار بغداد شد و با تظاهر به داشتن قصد آموزش نجوم نزد او رفت ، اما كندى كه از راه تنجيم نيت وى را دريافته بود ، با چند كلمه او را متنبه ساخت و براى او كمال علمى پيش‌بينى كرد . ابو معشر نيز شيفتهء كندى شد و نزد وى آموزش يافت . در بسيارى منابع تأكيد شده است كه ابو معشر آموزشهاى نجومى خود را در 47 سالگى آغاز كرده است . درحالىكه از زايچه‌اى در كتاب اسرار علم النجوم يا مذاكرات شاذان بن بحر معلوم مىشود كه وى سالها پيش از آن به تنجيم مىپرداخته است .\r\nابو معشر در عصر خويش مشهورترين منجم جهان اسلام بود و گويا در حكومت معتز ، رئيس منجمان دار الخلافه و در خلافت معتمد منجم موفق - برادر خليفه و صاحب اقتدار حقيقى دستگاه خلافت - بوده است . اشتهار وى تا قرنها بعد همچنان حفظ شد . در منابع اسلامى از او بسيار ياد شده و در آثار غربى نيز بيش از هر منجم ديگرى از او نام برده شده است . صاعد اندلسى او را داناترين مردم به احوال ايرانيان و اخبار ديگر اقوام مىداند و از او چنان نام مىبرد كه گويى سخن وى در هر باب و از جمله در باب دانشهاى اقوام و دانشمندان آنان ، رويدادهاى مهم جهان ، تاريخ ملتها ، بناى اهرام مصر و پيشگويى طوفان عصر نوح ، و حتى در باب ارزش كار مترجمان كتابهاى يونانى حجتى قاطع است .\r\nافسانه‌هاى فراوانى نيز به عنوان پيشگوييهاى درست ابو معشر نقل شده است :\r\nپيشگويى او در دوران مستعين كه گويا براثر آن به فرمان خليفه تازيانه خورده است ؛ پيشگويى خلع و قتل مستعين و خلافت معتز كه در داستان مربوط به آن ، نام بحترى شاعر نيز به عنوان دوست و معاشر ابو معشر به ميان مىآيد ؛ پيشگويى زمان قتل صاحب الزنج ؛ پيشگويى سرنوشت يك شاهزادهء هندى ، يا انواع غيب‌گوييهايى كه عنوان آزمايش يا سرگرمى داشته است . و سرانجام پيشگوييهايى كه تاريخ و مضمون آنها با دوران زندگانى ابو معشر و واقعيات تاريخى هماهنگى ندارد ، مانند آن پيشگويى كه دربارهء\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nآيندهء حامد بن بهاس ، وزير مقتدر عباسى به وى نسبت داده مىشود .\r\nابو معشر شهرت خود را بيش از همه مديون اين افسانه‌هاست ، درحالىكه ما ، شناخت خود را از ابو معشر ، بيش از همه وام‌دار روشنگريهاى ابو ريحان بيرونى هستيم كه از وى به عنوان مردى خودپسند ياد مىكند كه دعاوى خود را با دليلهاى علمى مستند نمىسازد و از تدليس خوددارى نمىورزد و برخى احكام او نيز آشكارا نادرست است .\r\nدر كتاب اسرار علم النجوم ابو معشر نيز حكايتهايى نقل شده است كه اين ارزيابى بيرونى را تأييد مىكند .\r\nدربارهء حالات ، روحيات ، رفتار و اخلاق ابو معشر نيز نكاتى در برخى منابع و به‌ويژه در اسرار علم النجوم ديده مىشود . او در خوردن و به‌ويژه در نوشيدن شراب افراط مىكرد و به هنگام پرى ماه ، دچار صرع مىشد . خود وى معتقد بود كه اگر يك سال از نوشيدن شراب پرهيز كند ، از صرع رهايى خواهد يافت .\r\nشاذان بن بحر شاگرد ابو معشر در جايى با وى به مناقشه مىپردازد و در درستى حكم وى اشكال مىكند و در جاى ديگر او را متهم مىسازد كه حكم خود را ، نه از راه تنجيم ، بلكه از روى شواهد عادى صادر كرده است و بر اين پايه ، به صراحت استادش را شياد مىخواند و ابو معشر بىآنكه درشتى كند ، در پاسخ به دلالت اوضاع و طبايع كواكب استناد مىورزد . همين شاگرد از سرّى سخن مىگويد كه ابو معشر به او آموخته و وى را از فاش ساختن و نيز فراموش كردن آن برحذر داشته است ، اما شاذان به رغم پذيرفتن اين شرط ، از بازگو كردن آن در كتاب خوددارى نمىكند . يك‌سخن ديگر نيز هست كه اگر راست باشد ، ما را از هرگونه گواهى ديگرى بر شيادى اين پرآوازه‌ترين منجم سده‌هاى ميانه بىنياز مىسازد . شاذان بن بحر ، پس از ذكر شرايط نجومى برخى احكام از قول ابو معشر ، پاسخ كم‌نظير و حيرت‌آور وى را در برابر اين پرسش خويش كه چرا اين شرايط را در كتابهاى خود نياورده است ، نقل مىكند ، آن پاسخ چنين است : هرگاه دانشمند همهء دانش خود را در كتابهايى كه تأليف مىكند ، بگنجاند و چيزى را نگفته باقى نگذارد ، خويشتن را به صورت ظرفى تهى درمىآورد ، مردم از او بىنياز مىشوند و فضل و رياست او برايشان از ميان مىرود .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nديگر ويژگى توجه‌برانگيز ابو معشر ، دلبستگى شديد او به ايران و اعتقاد او به دانش و خرد ايرانيان است كه نشانه‌هاى آن در آثارش به چشم مىخورد . وى گرچه با نوعى احتياط ، اما به‌هرحال به شكلى كه عشق و تعصب و غيرت در آن آشكار است ، مدعى برترى ايرانيان در جهان انديشه و دانش بر ديگر اقوام است .\r\nاين‌گونه ابراز شيفتگى نسبت به نياكان و تلاش در راه بلند ساختن نام و آوازهء ايشان ، در ميان دانشمندان ايرانى سرزمينهاى خلافت اسلامى كه از تسلط و قوم‌گرايى فرمانروايان عرب خوش‌دل نبودند ، بازتابى طبيعى و پديدهء گسترده‌اى بوده است . بدين‌سان هرگاه ، ستايش ابو معشر از مأمون را - كه در برخى منابع از آن سخن گفته شده - جدى پنداريم ، بايد آن را ناشى از اعتدال نسبى اين خليفه به‌ويژه در رفتار با ايرانيان بدانيم .\r\nابو معشر در آثار خويش كوشيده است تا با يارى گرفتن از سنتهاى ايرانى ، هندى و يونانى و با استفاده از فلسفهء سريانى كه به تأثير ستارگان و سحر رنگ نوافلاطونى مىداد و در نوشته‌هاى كندى و كتابهاى حرانيان و نيز در آثار دانشمندان ايرانى پيش از وى مانند ماشاءالله ، ابو سهل فضل بن نوبخت ، عمر بن فرّخان طبرى و ابو يوسف يعقوب قصرانى منعكس است ، درستى احكام نجوم و كاربرد آن را در سحر و افسون به اثبات رساند .\r\nبرهان فلسفى ابو معشر ، ارسطويى و همراه با عناصر نوافلاطونى بوده و در اين‌باره از نوشته‌هاى منسوب به هرمس و آگاثودمون پيشوايان حرانى ، سود برده است . وى براى جهان هستى سه سطح مىشناسد :\r\nالهى ( فلك نور ) ، اثيرى ( هشت فلك آسمانى ) و هيولانى ( جزء زير قمر ) .\r\nابو معشر به پيروى از حرانيان كوشيد وجود رابطه ميان افلاك آسمانى و جهان متغير زير فلك قمر را به اثبات رساند و براى پيوند ميان افلاك آسمانى و جزء زير فلك قمر ، از لحاظ احكام نجومى پايهء علمى بسازد . به گفتهء ابو معشر ، اجسام زمينى مىتوانند به وسيلهء اجرام فلكى به حركت درآيند و دچار دگرگونى و استحاله و كون و فساد شوند و همچنين اجرام فلكى نيز نيروى آن را دارند كه بر اجسام خاص زمينى اثر بگذارند . وى بر\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nپايه اين ديدگاه معتقد بود كه همهء معارف منشأ الهى دارد و نشانه‌هاى وحى خداوندى در هر علم به چشم مىخورد ؛ روح انسانى كه از فلك نور الهى به زير فلك قمر فرود آمده ، مىتواند با يارى و وساطت افلاك آسمانى و از راه نماز ، عبادت و اوراد و اذكار ، از يك فلك به فلك بالاتر صعود كرده و سرانجام به خدا متصل شود و بدون توسل به اين واسطه‌ها وصول ميسر نيست و اين همه از تحقيق و مطالعه در علم نجوم و احكام آن حاصل مىگردد . او عقيده داشت كه درستى و اعتبار احكام نجوم تنها از راه مكتب ارسطويى حرانيان معلوم نمىشود ، بلكه همچنين مىتوان با تكيه بر دقايق تاريخ انتقال علوم در جهان ، اجزاء حقيقت را دربارهء طبيعت كه در ميان اقوام مختلف پراكنده است ، به يك مبدأ الهى وصل كرد ، و بر اين پايه احكام نجوم و سحر را سودمندترين دانشها براى انسان مىدانست . او همچنين بر اين عقيده بود كه هريك از ستارگان در صفات اشياء و سرنوشت و مقدرات اشخاص اثر داشته ، در تغييرات طبيعى و حتى بعضى تغييرات نفسانى مؤثرند و بشر به وسيلهء علم احكام نجوم مىتواند تغييرات ناشى از ستارگان را پيشگويى كند . ابو معشر در زيج الهزارات ، براى سنتهاى فرهنگى نوع بشر ، به سبب آنكه برخاسته از وحى است ، منشأ واحدى قائل شده است . ابو معشر با تأليف كتاب الالوف و كتاب فى بيوت العبادات باعث شهرت بيشتر حرانيان شده است . وى گاه‌به‌گاه اشاره‌اى به طلسمات مىكند ، ولى به پيشگوى ، بيش از دخل و تصرف در آينده ، دلبستگى نشان مىدهد .\r\nگروهى برآنند كه علاقه و توجه دانشمندان نسبت به احكام نجوم در نيمهء دوم سدهء دوم قمرى در بغداد ، انتقال رساله‌هاى احكام نجومى ساسانى به جهان اسلام ، ورود يك هيئت هندى در 155 ه . ق . به بغداد براى تعليم علوم هندى و كمك در ترجمهء نوشته‌هاى هندى به عربى و نهضت دامنه‌دارى كه در زمان مأمون در ترجمهء آثار خارجى به عربى پيدا شده بود ، سبب گرديد تا كتابهاى اساسى نجوم يونان ، از جمله المجسطى و كتاب الاربعهء بطلميوس و كتابهاى ديگر از سريانى و يونانى ترجمه و در دسترس علاقه‌مندان اين علم قرار گيرد . ابو معشر نيز چنان‌كه ذكر شده ، از اين ترجمه‌ها و آثار آگاهى پيدا كرد و توانست از مطالب آنها در مباحث و موارد مختلف تأليفات خود بهره گيرد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاز شاگردان و پيروان ابو معشر مىتوان ابن مازيار ( ابن بازيار ) ، محمّد بن عبد اللّه بن سمعان ، عبد اللّه بن مسرور نصرانى و ابو سعيد شاذان بن بحر را نام برد كه اين يك سخنان ابو معشر را زير عنوان اسرار علم النجوم يا مذاكرات شاذان بن بحر گردآورده است .\r\nآثار : آثار ابو معشر از لحاظ دربرداشتن بخشهايى از نوشته‌هاى كهنى كه اصل آنها از بين رفته ، قابل توجه است ، ولى از ديدگاه دانش ستاره‌شناسى قديم كم‌ارزش است . به همين سبب ، به‌رغم آنكه آثار او و ترجمهء آنها ، نفوذ ژرفى بر دانشمندان مسلمان و اروپايى داشته است ، نمىتوان وى را در رديف دانشمندان بزرگ اسلامى به حساب آورد .\r\n\r\nالف : چاپى :\r\n1 . الابراج و الطوالع و فوائد شتى فى علم الحساب ، در 1987 م در بيروت به چاپ رسيده است .\r\n2 . بغية الطالب فى معرفة ضمير المطلوب و الطالب و المغلوب و الغالب . اين كتاب دربارهء علم رمل است كه بارها در مصر به چاپ رسيده است .\r\n3 . القرانات . اين كتاب شامل هشت مقاله است برخى گفته‌اند اين كتاب از آن سند بن على است و ابو معشر آن را به خود نسبت داده است . يوحنا اشبيلى آن را به لاتينى ترجمه كرده است . اين ترجمه در 1489 م به وسيلهء ارهارد راتدلت در آوگسبورگ و در 1515 م به كوشش ياكوبوس پنتيوس لئوكنسيس در ونيز چاپ شده است . يك‌فصل از اين ترجمهء لاتينى كه گويا ابو معشر آن را از كندى گرفته و به خود نسبت داده بود ، در مقاله‌اى از ا . لوث با عنوان « كندى اختر بين » در كتاب پژوهشهاى شرقى در 1875 م در لايپزيگ تجديد چاپ شد . از ترجمهء فارسى اين كتاب چند نسخهء خطى در دار الكتب قاهره ، كتابخانهء ملك و كتابخانهء ملى رشت موجود است .\r\n4 . المدخل الكبير فى ( الى ) علم احكام النجوم ، در هشت « قول » . اين كتاب مهم‌ترين اثر به‌جاىماندهء ابو معشر است و در حدود سال 235 ق نوشته شده است . وى در فصل\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدوم قول اول كوشيده است اعتبار احكام نجوم را به اثبات رساند . همچنين گفته‌اند كه اين كتاب را سند بن على نوشته و به ابو معشر اهدا كرده بود و او آن را به خود نسبت داده است . تنها بخشى از اين اثر منتشر ، و گزيده‌هايى از آن نيز در حدود سال 379 ق / 1000 م به يونانى ترجمه شده است . در ميان ترجمه‌هاى متعددى كه به زبان لاتينى به عمل آمده ، ترجمهء يوحنا اشبيلى مشهورتر است . چاپ تصويرى اين كتاب در 1405 ق / 1985 م در فرانكفورت منتشر شده است . اين اثر به زبانهاى انگليسى و آلمانى ترجمه شده است .\r\nواده رساله‌اى با عنوان « دفاعى از احكام نجوم در كتاب المدخل ابو معشر » نوشته كه در شمارهء 5 « سالنامهء اسلام‌شناسى » ، در 1963 م منتشر شده است .\r\n5 . كتاب المواليد الصغير ، كه چند بار در قاهره به چاپ رسيده است . اين اثر مشتمل بر 2 مقاله و 13 فصل است . 4 فصل اول آن در سحر و احكام نجوم در ادوار مختلف ، 5 فصل بعدى مطالب عجيبى دربارهء سحر و پيشگويى و 4 فصل آخر آن دربارهء مواليد است .\r\n\r\nب - خطى :\r\n1 . اصل الاصول ، دربارهء مواليد . ابو العنبس صيمرى آن را از تأليفات خود مىدانسته است . در برخى از نسخه‌هاى خطى اين كتاب نيز نام مؤلف صيمرى آمده است ، اين كتاب با عنوان الاصل فى علم النجوم و سرائر الاسرار نيز ناميده شده است . نسخه‌هايى از آن در كتابخانهء ملى ، آستان قدس و اسكوريال موجود است .\r\n2 . كتاب الالوف . اين كتاب يكى از مهمترين آثار ابو معشر است كه اصل آن از بين رفته ، ولى احمد بن محمّد بن عبد الجليل سجزى بخشهايى از آن را با عنوان منتخبات كتاب الالوف در جامع شاهى و بخشى ديگر را با عنوان فصل من كتاب الالوف فى اجتماع الكواكب السبعة و مبادى التواريخ به صورت مستقل آورده است . بخشى از اين كتاب كه در آن مطالبى دربارهء « نسىء » آمده ، در منتهى الادراك فى تقاسيم الافلاك ، اثر عبد الجبار بن محمّد خرقى نقل شده است . اين بخش توسط محمود افندى در « مجلهء آسيايى » ( 1858 م ) به چاپ رسيده است . ليپرت نيز قسمتهايى از آن را كه در كتابهاى ديگر نقل\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nشده ، در « نشريهء دانش خاورشناسى وين » گرد آورده است .\r\nا . س . كندى با استفاده از متن جامع شاهى بخش كوچكى از آن را به انگليسى ترجمه كرده است .\r\n3 . الامطار و الرياح و تغير الاهوية ، كه ابو معشر آن را بنا بر روش حكماى هند تأليف كرده است . متن اصلى اكنون در دست نيست ، بلكه فقط ترجمهء لاتينى آن در 1507 م در و نيز همراه با رسالهء فى علل القوى المنسوبة الى الاشخاص العالية الدالّة على المطر ، تأليف يعقوب ابن اسحاق كندى به چاپ رسيده موجود است .\r\n4 . احكام تحويل سنى المواليد : نسخه‌هايى از آن در پاريس و كتابخانهء اسكوريال موجود است .\r\nسجزى گزيده‌اى از آن را در 23 باب به نام منتخب كتاب المواليد به زبان عربى فراهم آورده كه نسخه‌هايى از آن در كتابخانهء ملى تهران و كتابخانهء آستان قدس موجود است ؛ وى سپس كتاب اخير را با اضافاتى مشتمل بر جدولهاى تقويم و غيره به زبان فارسى ، با عنوان برهان الكفاية ترجمه كرده كه در كتابخانهء آستان قدس نگهدارى مىشود . اين اثر ابو معشر را يوحنا اشبيلى به لاتينى ترجمه كرده كه در 1489 م در آوگسبورگ و در 1515 م در ونيز به چاپ رسيده است .\r\nمتن اصلى عربى نيز به يونانى ترجمه شده كه 5 كتاب اول آن در لايپزيك به طبع رسيده است . اين ترجمهء يونانى نيز به لاتينى ترجمه شده و به وسيلهء ولف در 1559 م در بازل انتشار يافت . بخشى از آن نيز به وسيلهء ف . بل تصحيح و به آلمانى ترجمه شد . اين ترجمه در 1912 م منتشر گرديد .\r\n5 . كتاب الكدخدا و كتاب الهيلاج . بعضى اين كتاب را با دو عنوان جداگانه ذكر كرده‌اند . ولى قفطى آن را زير يك عنوان آورده است . اصطلاحات فارسى در اين كتاب نشان از آن دارد كه مطالب مربوط به آن بازمانده از دورهء ساسانى است . يك نسخهء خطى از اين اثر در كتابخانهء نور عثمانيه نگهدارى مىشود .\r\n6 . النكت ، يا تحاويل سنى العالم ، كتاب است در 7 مقاله كه در سدهء 5 ق / 11 م به‌وسيله ابراهيم منجم از عربى به فارسى ترجمه شده و در آن از كواكب ، اقترانات ، طوالع ،\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nاسهام و جز آنها بحث شده ، نسخهء خطى آن در كتابخانهء ملى موجود است . اين كتاب به‌وسيله يوحنا اشبيلى با عنوان فلورس به لاتينى ترجمه شده و توسط ارهارد راتدلت در 1489 و 1495 م در آوگسبورگ و به وسيلهء سسا در 1488 و 1506 م در ونيز انتشار يافته است .\r\n7 . اسرار علم النجوم يا مذاكرات شاذان بن بحر . نسخه‌هاى خطى آن در كتابخانه‌هاى كمبريج و اسماعيل صائب ، نگهدارى مىشود .\r\nابو معشر آثار ديگرى نيز دارد كه نسخه‌هاى خطى آنها در دست است . « 1 »\r\n\r\n[ 123 
  ] جمال الدّين بركة بن محمّد بن مالك اندخوى\r\nجمال الدّين بركة بن محمّد بن مالك بن حسن بن حسين بن كامل بن احمد بن اسماعيل بن على بن عيسى بن حمزة بن برهاس بن محمّد بن شكر بن يحيى بن هاشم بن محمّد بن جعفر بن سليمان بن محمّد بن موسى الأبرش بن أبو محمّد عبد اللّه بن ابو الحسن موسى الجون بن عبد اللّه المحض بن ابو عبد اللّه حسن المثنى بن امام حسن المجتبى بن على بن ابى طالب عليه السّلام از نقباى بلخ بوده است .\r\nسيد جمال الدّين در شهر اندخوى ( اندخود ) ساكن بود . أولاد و احفاد وى نيز در اين شهر سكونت داشتند .\r\nامير تيمور گوركانى از اين عالم زاهد و متّقى پيروى مىكرد و وصيّت كرده بود كه پس از مرگش وى را در پايين پاى سيد جمال الدّين بركه دفن كنند كه پس از فوت امير به وصيّتش عمل كردند و او را در شهر سمرقند پايين پاى سيد جمال الدّين بركه به خاك سپردند . « 2 » سبب ارادات امير تيمور به سيد را اين‌گونه نقل كرده‌اند : وقتى كه امير تيمور به\r\n\r\n\r\n","description":"","footnote":"\r\n( 1 ) - دائرةالمعارف بزرگ اسلامى ، ج 6 ، صص 271 - 275 ، مقاله ابو الحسن ديانت ، با حذف منابع .\r\n( 2 ) - روضات الجنات اوصاف مدينة هرات ، ج 1 ، ص 171 .\r\n","page_name":" 250 ","page_number":250},
  {"content":"\r\n\r\nنواحى جيحون رسيد ، سيد جمال الدّين بركه نقاره و علمى را پيش‌كش كرد . امير آن علم و نقاره را به فال نيك گرفت و روز به روز دولت و مكنت او زياد شد و ارادات و حسن عقيدهء امير به سيد بركه افزونى يافت .\r\nنام او در كتاب اسدية فى انساب العلوية به صورت شرف الدّين بركه آمده است . اين احتمال مىرود كه شرف الدّين بركه از فرزندان سيد جمال الدّين بركه باشد ؛ زيرا سيّد جمال الدّين بركه قبل از امير تيمور گوركانى - بنيانگذار سلسله تيموريان - جهان را بدرود گفته است . « 1 »\r\nشرف الدّين بركه در زمان سلطان حسين ميرزا بايقرا سمت نقابت بلخ را برعهده داشت و در بناى تاريخى آستان مبارك مزار شريف - كه منسوب به حضرت على عليه السّلام است - نقش مهمى ايفا كرد . در كتاب اسدية فى انساب العلوية آمده است كه سيد جمال الدّين بركه ابتدا از سبزوار به بلخ رفته و شاه سلطان حسين ميرزا بايقرا منصب نقابت بلخ و حومه را به او تفويض كرده است . اين كتاب مىافزايد كه ظاهرا خانوادهء سيد بركه از خاندان بزرگ اعرجيان بلخ بوده‌اند و سلسله نسبشان به امام زين العابدين عليه السّلام مىرسيده است و سالها نقابت بلخ را برعهده داشته‌اند . سيد بركه پس از وفات سلطان حسن بايقرا به واسطه حدوث انقلابها بلخ را به قصد هندوستان ترك كرد . « 2 »\r\nدر كتاب منتظم ناصرى آمده است : حرم منسوب به حضرت على عليه السّلام به دستور سلطان حسين ميرزا بنا نهاده شد و آن بنا زير نظر شرف الدّين بركه به اتمام رسيد و در جوار حرم بازارى ساختند كه داراى دكانها و حمام بود و آن بازار و حمام و نهر شاهى را وقف حرم كردند و توليت حرم را به سيد بركه و دامادش سيد تاج الدّين حسن اندخوى سپردند . آن نهرى كه وقف حرم شد ، بدان سبب به نهر شاهى معروف شد كه وقف حرم شاه اوليا شده بود . « 3 »\r\n\r\n\r\n","description":"","footnote":"\r\n( 1 ) - سراج الانساب ، ص 125 .\r\n( 2 ) - اسدية فى انساب العلوية ، ص 91 ؛ سراج الانساب ، ص 142 .\r\n( 3 ) - منتظم ناصرى ، ج 2 ، ص 78 ؛ روضات الجنات فى اوصاف مدينة هرات ، ج 1 ، ص 171 .\r\n","page_name":" 251 ","page_number":251},
  {"content":"\r\n\r\n\r\n[ 124 
  ] جمعة بن عبد اللّه بن زياد بن شداد سلّمى بلخى\r\nابو بكر جمعة بن عبد اللّه سلّمى بلخى ، يكى از محدّثان عصر خود در سرزمين بلخ به شمار مىرفته است . بعضى از رجال‌شناسان مىگويند : اسم او يحيى بن عبد اللّه ، لقبش جمعه و كنيه‌اش ابو بكر بوده است . نيز عده‌اى او را ابو خاقان خوانده‌اند . اين مرد بزرگ ، فقيه و صاحب رأى بوده و از ائمه حديث بشمار مىرفته است .\r\nابن حجر عسقلانى در فتح البارى و در كتاب ارشاد السارى مىگويد : جمعة بن عبد اللّه بلخى در كتب صحاح الستة غير از يك روايت ، روايت ديگرى ندارد . « 1 »\r\nعن جمعة بن عبد اللّه بن زياد بن شداد سلّمى بلخى قال : حدثنا مروان قال : أخبرنا هاشم بن هاشم ، أخبرنا عامر بن سعد عن أبيه قال : قال رسول اللّه صلّى اللّه عليه و آله من تصبّح كل يوم سبع تمرات عجوة لم يضرّه فى ذلك اليوم سم و لا سحر . « 2 »\r\nخطيب بغدادى مىگويد : محمّد بن حسين مهيار ورّاق او را توثيق كرده و او از جمله شاگردان جمعة بن عبد اللّه بلخى بوده و از او رواياتى را نقل كرده است . « 3 »\r\nجمعة بن عبد اللّه بلخى ، رواياتى از أسد بن عمرو بجلى قاضى ، أبى مقاتل حفص بن سلام سمرقندى ، عمر بن هارون بلخى ، مروان بن معاوية فزارى و هثيم بن بشير نقل كرده است . « 4 »\r\nمحدّثانى مانند بخارى ، حسن بن سفيان شيبانى ، حسن بن طيب بلخى و محمّد بن اسحاق بن عثمان بخارى سمسار از او رواياتى را نقل كرده‌اند . « 5 »\r\nمؤلف تهذيب الكمال مىنويسد : ابن حبّان مىگويد : جمعة بن عبد اللّه بلخى مستقيم الحديث است . او اوّل خودش را از اصحاب رأى مىدانست و سپس به اهل حديث\r\n\r\n\r\n","description":"","footnote":"\r\n( 1 ) - فتح البارى ، ج 9 ، ص 493 ؛ ارشاد السارى ، ج 8 ، ص 281 .\r\n( 2 ) - فتح البارى ، ج 9 ، ص 493 ؛ ارشاد السارى ، ج 8 ، ص 241 ؛ سنن ابى داود ، ج 4 ، ص 8 .\r\n( 3 ) - تاريخ بغداد ، ج 2 ، ص 224 .\r\n( 4 ) - تهذيب الكمال ، ج 5 ، ص 120 .\r\n( 5 ) - همان مأخذ .\r\n","page_name":" 252 ","page_number":252},
  {"content":"\r\n\r\nگراييد و در اين راه تلاشى فراوان كرد . او براى گردآورى روايات زحمات زيادى كشيد .\r\nزمانى كه احمد بن حرب وارد واشگرد شد ، مردم را به مذهب مرجئه دعوت كرد . براثر تبليغات او عدهء زيادى به مذهب ارجا گرويدند . وقتى كه خبر اين واقعه به جمعة بن عبد اللّه بلخى رسيد ، او نيز به واشگرد سفر كرد و احمد بن حرب را به مردم معرفى كرد و سپس گفت : او شما را به بدعت دعوت مىكند . پس از آن جلو تبليغات احمد بن حرب را گرفت .\r\nابو القاسم لالكايى مىگويد : جمعة بن عبد اللّه بلخى در روز 25 جمادى الآخر سال 233 هجرى جهان را بدرود گفت و ابراهيم بن يوسف فريابى بر او نماز خواند . « 1 »\r\n\r\n[ 125 
  ] جوزه بنت عبد اللّه بلخى\r\nجوزه بنت عبد اللّه عتيقة بن عبد اللّه بلخى از زنان محدّث و پاك‌دامن بلخ بود و عمرى پربركت و طولانى داشت .\r\nذهبى در كتاب معجم الشيوخ ، او را ام ولد مىداند و مىگويد : مولاى او ثروتمند بود و بخشى از سرمايه‌اش را در اختيار اين بانو قرار داد ؛ لذا جوزه هفت مرتبه به حج بيت الحرام مشرف شد . او در راه خدا صدقات فراوان داد و آثار دينى از خود به‌جا گذاشت .\r\nابن خبّاز از طريق او رواياتى را نقل كرده است . ابن نفيس مىگويد : جوزه بنت عبد اللّه بلخى در سال 697 هجرى به سنّ 90 سالگى دعوت حق را لبيك گفت . جوزه بلخى\r\n\r\n\r\n","description":"","footnote":"\r\n( 1 ) - تهذيب الكمال ، ج 5 ، ص 121 ؛ الثقات ، ج 8 ، ص 165 ؛ تاريخ الاسلام ، ذهبى ، حوادث سالهاى 231 - 240 ، ص 117 ؛ و براى آگاهى بيشتر ر . ك : الجمع بين رجال الصحيحين ، ج 1 ، ص 79 ؛ المغنى فى معرفة رجال الصحيحين ، ص 53 ؛ ذيل الكاشف ، ج 1 ، ص 141 ؛ الكاشف ، ج 1 ، ص 187 ؛ تاريخ بغداد ، ج 2 ، ص 224 ؛ تهذيب التهذيب ، ج 2 ، ص 110 ؛ تقريب التهذيب ، ج 1 ، ص 137 ؛ اسماء التابعين ، ص 79 ؛ المعجم المشتمل ، ص 91 ؛ شيوخ البخارى ، ص 99 ؛ رجال البخارى ، ابن باجى ، ص 40 .\r\n","page_name":" 253 ","page_number":253},
  {"content":"\r\n\r\nروايات خود را از طريق محمّد بن ابو بكر نقل كرده است . « 1 »\r\n\r\n[ 126 
  ] جويبر بن سعيد ازدى بلخى\r\nابو القاسم جويبر بن سعيد ازدى بلخى ، از مشاهير محدّثان جهان اسلام بود .\r\nنام اصلى او جابر بن سعيد بلخى است و به جويبر شهرت يافته است . اين مرد فاضل تحصيلاتش را در بلخ به پايان رسانيد . وى از جمله شاگردان ضحاك بن مزاحم بلخى بود . « 2 »\r\nامام بخارى در تاريخ كبير از او به نيكى ياد كرده است . « 3 »\r\nخطيب بغدادى آورده است كه ابو القاسم جويبر بن سعيد بلخى ، بلخ را به قصد بغداد ترك كرد و در آن شهر ساكن شد و بنا به درخواست علما و فضلاى بغداد به تدريس حديث پرداخت . او رواياتش را از طرق انس بن مالك ، جوّاب تيمى ، ذكوان ، ابن صالح سمّان و ضحاك بن مزاحم بلخى نقل كرده است . « 4 »\r\nمحدّثان بسيارى نيز روايات خود را از طريق وى نقل كرده‌اند كه برخى از آنان عبارتند از : جنادة بن سلم سوائى ، حمّاد بن زيد ، سعد بن الصّلت بجلىّ قاضى شيراز ، سعيد بن محمّد ورّاق ، سفيان ثورى ، عبد اللّه بن مبارك ، ابو زهير عبد الرحمن بن مغراء ، عبد الوهاب بن عطاء خفّاق ، عبيد اللّه بن عيّاش حرّانى ، أبو مالك عمرو بن هاشم جنبى ، محبوب بن الحسن ، و ابو معاويه محمّد بن خازم ضرير ، محمّد بن الصلت عثمانى ، محمّد بن عبيد اللّه عزرمى و . . . « 5 »\r\n\r\n\r\n","description":"","footnote":"\r\n( 1 ) - معجم الشيوخ ، ج 1 ، ص 128 .\r\n( 2 ) - الضعفاء الكبير ، ج 1 ، ص 205 ؛ الضعفاء و المتروكين ، ج 1 ، ص 177 ؛ تهذيب الكمال ، ج 5 ، ص 171 .\r\n( 3 ) - التاريخ الكبير ، ج 2 ، ص 257 ؛ و نيز تهذيب الكمال ، ج 5 ، ص 167 .\r\n( 4 ) - تاريخ بغداد ، ج 7 ، ص 250 .\r\n( 5 ) - تهذيب الكمال ، ج 5 ، ص 168 ؛ تاريخ بغداد ، ج 7 ، ص 250 .\r\n","page_name":" 254 ","page_number":254},
  {"content":"\r\n\r\nافراد زيادى از علماى اهل سنّت روايات او را انكار كرده‌اند و تا آنجا پيش رفته‌اند كه او را كذّاب و ديوانه خوانده‌اند . « 1 »\r\nابو القاسم جويبر بلخى از شاگردان ضحاك بن مزاحم بلخى بود و تفسير را در خدمت او فراگرفت و در اين علم صاحب‌نظر شد . وى پس از استادش به تدريس علم حديث و تفسير پرداخت . روايات او دربارهء شناخت تاريخ بشر معروف است . وى رواياتش را چنان دلنشين و جذّاب بيان مىكرد كه هر عالم و عامى را به‌سوى خود مىكشاند .\r\nسفيان بن سعيد مىگويد اگر جبير نبود علم ضحاك بن مزاحم بلخى به دنيا معرفى نمىشد .\r\nابو القاسم جويبر بلخى در علم تفسير نيز صاحب‌رأى بوده و در اين فن تأليفاتى داشته است .\r\nدربارهء تاريخ وفات اين مرد بزرگ اختلاف‌نظر وجود دارد ، ولى قول صحيح‌تر آن است كه وى در بين سالهاى 141 تا 150 درگذشته است . « 2 »\r\n\r\n\r\n","description":"","footnote":"\r\n( 1 ) - تهذيب الكمال ، ج 5 ، ص 166 .\r\n( 2 ) - تهذيب الكمال ، ج 5 ، ص 167 ؛ و نيز براى اطلاع بيشتر ر . ك : سؤالات أبى عبيد الآجرى ، ج 1 ، ص 336 ؛ اخبار القضاة ، ج 1 ، ص 53 ؛ الجرح و التعديل ، ج 2 ، ص 540 ؛ الاكمال ، ج 2 ، ص 164 ؛ ميزان الاعتدال ، ج 1 ، ص 427 ؛ الكاشف ، ج 1 ، ص 190 ؛ تقريب التهذيب ، ج 1 ، ص 139 ؛ تهذيب التهذيب ، ج 2 ، ص 123 ؛ المجروحين ، ج 1 ، ص 217 ؛ تاريخ الصغير ، ج 2 ، ص 107 ؛ تاريخ الدورى ، ج 2 ، ص 89 ؛ احوال الرّجال ، جوزجانى ، ش 43 ؛ المغنى ، ج 1 ، ش 1208 .\r\n","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nح\r\n\r\n[ 127 
  ] حاتم بن عنوان بن يوسف اصمّ بلخى\r\nابو عبد الرّحمن حاتم بن عنوان اصمّ بلخى از مشاهير علما و عرفاى بلخ بود كه در عصر خلافت معتصم عبّاسى مىزيست و از معاصران شقيق بلخى بشمار مىرفت .\r\nاحمد خضرويّهء بلخى كه از مشايخ بزرگ خراسان بود ، از شاگردان و باريافتگان او بوده است . سخنان اصم بلخى در جامعهء آن روز خراسان ارزش فوق‌العاده‌اى داشت ؛ زيرا سخنان عرفانى او براى اهل دل هميشه تازه بود .\r\nسبب شهرت او به اصم اين بود كه يك روز زنى براى پرسيدن مسأله‌اى به خدمت او رسد . در هنگام سؤال حدثى از آن زن صادر شد و او خجل گشت . اصم براى اينكه خجالت زن بر طرف شود ، تظاهر به ناشنوايى كرد و گفت : صداى خود را بلند كن تا من سخنان تو را بشنوم و چنين وانمود كرد كه كر است . زن خوشحال شد و خداى را سپاس گفت كه حضرت شيخ كر بوده است .\r\nحاتم اصم بلخى بعد از اين واقعه پانزده سال ديگر عمر كرد و در اين مدّت تظاهر به كرى مىكرد ؛ چرا كه نمىخواست آن زن از سلامت قوهء شنوايىاش آگاه و در نتيجه ناراحت و شرمنده شود . ابو عبد الرحمن اصم بلخى در روستاى واشگرد بلخ به سال 237 ه . ق ديده از جهان فروبست . « 1 »\r\n\r\n\r\n","description":"","footnote":"\r\n( 1 ) - طريق الحقائق ، ج 2 ، ص 178 ؛ ترجمهء رسالهء قشيريّه ، ص 42 .\r\n","page_name":" 257 ","page_number":257},
  {"content":"\r\n\r\n\r\nكلمات قصار آن عارف بزرگ\r\nكسى كه سه چيز را بدون سه چيز بخواهد كذّاب است : 1 - آنكه حبّ خدا را بدون ورع و پرهيزگارى از محارم بخواهد . 2 - آنكه بهشت را بدون انفاق مال خود بخواهد .\r\n3 - آنكه حبّ رسول خدا صلّى اللّه عليه و آله را بدون محبت فقير بخواهد . « 1 »\r\nشخصى از او پرسيد : به چه وسيله از نعمت حكمت برخوردار شدى ؟\r\nگفت : گرسنگى و ازخودگذشتگى و بيدارخوابى شبها .\r\nوقتى كه اصم بلخى به مراتبى از علم و تقوا نايل شد ، شخصى از او پرسيد : آيا در مسجد جامع با ما نمىنشينى ؟ گفت در مسجد جامع كسى نمىنشيند ، مگر اينكه جامع باشد ؛ يعنى به مراتب و الا و كمال رسيده باشد و يا اينكه جاهل باشد كه در اين صورت مقام مسجد را محترم نداند و بر وظيفهء خود عمل نكند . من نه جامع هستم و نه دوست دارم كه جاهل باشم .\r\nگفت : در خانه خود باش ، اگر هم‌صحبت مىخواهى ، خداوند بهترين مصاحب است . اگر رفيق مىخواهى ، دو فرشتهء موكّل به حال تو كافى است . اگر انيس مىخواهى ، قرآن مونس تو است و ياد مرگ تو را پند و اندرز مىدهد . « 2 »\r\nشتابزدگى از اهريمن است ، مگر در پنج جا : 1 - غذا دادن به مهمان هنگامى كه وارد شود . 2 - كفن و دفن ميّت . 3 - به شوهر دادن دختر زمانى كه بالغ شد . 4 - بازپرداخت وام موقعى كه زمان پرداختش رسيده باشد . 5 - توبه كردن از گناه پس از ارتكاب آن . « 3 »\r\nابو عبد الرحمن اصم بلخى گفت : هر بامداد شيطان از من مىپرسد كه چه مىخورى و چه مىپوشى و كجا آرام مىگيرى ؟\r\nدر جواب مىگويم : مرگ مىخورم و كفن مىپوشم و در قبر آرام مىگيرم . « 4 »\r\nگفت : هركس كه بخواهد به آيين ما بگرود ، بايد چهار علامت از مرگ را در خود به وجود بياورد : 1 - مرگ ابيض ، گرسنگى 2 - مرگ اسود ، تحمل آزار خلق 3 - مرگ احمر ،\r\n\r\n\r\n","description":"","footnote":"\r\n( 1 ) - الطبقات الكبرى ، شعرانى ، ج 1 ، ص 69 ؛ طبقات الصّوفية ، سلّمى ، ص 97 .\r\n( 2 ) - طرائق الحقائق ، ج 2 ، ص 179 .\r\n( 3 ) - فضائل بلخ ، ص 170 ؛ طبقات الصوفيه ، سلّمى ، ص 93 .\r\n( 4 ) - فضائل بلخ ، ص 168 ؛ صفة الصفوة ، ج 4 ، ص 131 .\r\n","page_name":" 258 ","page_number":258},
  {"content":"\r\n\r\nجهاد و مخالفت با هواى نفس 4 - مرگ اخضر ، ژنده‌پوشى و وصله در بالاى وصله زدن . « 1 »\r\nاصم گفت : به مكان و خانهء شايسته فريفته نشويد ، زيرا هيچ مكانى شايسته‌تر از بهشت نبود ؛ درحالىكه آدم ديد آنچه را نبايد مىديد و ازآنجا خارج شد .\r\nبه بندگى فراوان فريفته نشويد ؛ زيرا اهريمن پس از بندگى دراز ديد آنچه را بايد ببيند و گمراه شد . نيز از فراوانى دانش فريب نخوريد ؛ زيرا بلعم باعورا نام بزرگ خداوند را درست مىدانست . از ديدار نيكان شاد نشويد ؛ زيرا كسى بزرگتر از رسول خدا صلّى اللّه عليه و آله نبود ، ولى دوستان و دشمنانش از ديدار او بهره‌مند نگرديدند . « 2 »\r\nاصم بلخى ، روزى در مجلسى اهل مجلس را دعا كرد و گفت : خدايا هركه در اين مجلس گناهكارتر است ، او را بيامرز . نبّاشى در آنجا حاضر بود . چون شب فرارسيد ، رفت و روى قبرى را باز كرد . صدايى شنيد كه شرم ندارى ؟ امروز در مجلس حاتم اصم بلخى آمرزيده شدى ، باز به اين كار دست مىزنى ؛ آنگاه نبّاش توبه كرد . « 3 »\r\nاصمّ بلخى وارد بغداد شد . به خليفه خبر دادند كه زاهدى از خراسان آمده است .\r\nخليفه اصم بلخى را فراخواند . حاتم بر خليفه وارد شد . خليفه گفت : آيا زاهد خراسانى تو هستى ؟\r\nاصم در جواب گفت : زاهد من نيستم ، بلكه زاهد تو هستى ، خليفه گفت چگونه ؟\r\nاصم گفت : خداوند جلّ جلاله مىفرمايد :  قُلْ مَتاعُ الدُّنْيا قَلِيلٌ  و تو هم به اندك قناعت كرده‌اى . پس زاهد تو هستى نه من كه سر به دنيا و عقبى فرو نمىآورم . « 4 »\r\nنقل شده است كه اجل شقيق بلخى استاد اصمّ بلخى را درربود . مردم بلخ خدمت شاگردش ابو عبد الرحمن حاتم اصم بلخى آمدند و گفتند : بعد از اين شما ما را وعظ كنيد و پند دهيد . حاتم اصم گفت : من لايق اين كار نيستم . آنها اصرار كردند . اصم گفت : يك سال مرا مهلت دهيد تا شما را وعظ گويم . پس به خانه شد و يك سال پيوسته عبادت\r\n\r\n\r\n","description":"","footnote":"\r\n( 1 ) - فضائل بلخ ، ص 169 ؛ طبقات الصوفيه ، سلّمى ، ص 93 ؛ طرائق الحقائق ، ج 2 ، ص 178 .\r\n( 2 ) - روضات الجنّات ، ج 3 ، ص 209 ، 212 ؛ هداية الاحباب ، ص 99 ؛ ترجمهء رسالهء قشيريّه ، ص 196 ؛ طرائق الحقائق ، ج 2 ، ص 179 .\r\n( 3 ) - خزينة الأصفياء ، ج 2 ، ص 139 .\r\n( 4 ) - مجمل فصيحى ، ج 1 ، ص 287 ؛ طرائق الحقائق ، ج 2 ، ص 179 .\r\n","page_name":" 259 ","page_number":259},
  {"content":"\r\n\r\nكرد . چون يك سال تمام شد ، تقاضاى مردم و مريدان به يادش آمد . رو به صحرا بيرون رفت ، ديد بر درختى گنجشكان نشسته‌اند . چون نزديك درخت رسيد ، جمله پريدند .\r\nاصم بلخى به خانه بازگشت . مردمان را گفت : من شايسته وعظ نيستم ؛ مرا يك سال ديگر مهلت دهيد . يك سال ديگر عبادت كرد و چون سال تمام شد ، به نزديك همان درخت رفت . گنجشكان پرواز نكردند ؛ ليكن دست به طرف آنها دراز كرد و آنها پريدند .\r\nچون مردم نزد حاتم اصم آمدند ، گفت : برگرديد . همه برگشتند و خود مشغول عبادت شد . يك سال ديگر به سر آمد و مريدان التماس كردند . اصم بلخى به نزد همان درخت رفت و گنجشكان نشسته بودند . دست دراز كرد . هيچ‌كدام از مرغان پرواز نكردند . اصم دست بر پشت آنها مىكشيد و آنها فرار نمىكردند . حاتم اصم بلخى به خانه بازگشت و مريدان را گفت : فردا شما را وعظ خواهم كرد . گفت : مردم در مسجد جمع شوند . جمعيتى زياد گرد آمدند . او به منبر رفت و رو به قبر استادش كرد و گفت :\r\nخدايش بيامرزد كسى را كه از جاى خود ، جلوتر بيايد . مردم از اين سخن بىهوش شدند و توبه كردند و خود از منبر به زير آمد .\r\nحاتم اصم بلخى در بلخ به منبر خطابه نشست و تمام عوام بلخ مريد او شدند و به وى علاقهء شديدى پيدا كردند . علماى بلخ را حسد آمد . به نزد عصام بن يوسف بلخى قاضى القضاة بلخ آمدند و گفتند : حاتم اصم ، مردم جاهل و بىسواد را به دور خود جمع كرده ، آنها را گمراه مىكند . قاضى عصام با حاكم شهر و عدّه‌اى از علما به آن محل آمدند و ديدند جمعيّت عظيمى گرد آمده‌اند و اصم بلخى مشغول وعظ و نصيحت مىباشد .\r\nقاضى عصام پيش آمد ، سلام كرد و گفت : اين مردم را علم مىآموزى ؟\r\nگفت : نه ، ولى آنها را نصيحت مىكنم .\r\nگفت : خدا را مىشناسى ، ؟ گفت : بلى . گفت : چگونه ؟\r\nاصم گفت : بىچگونه مىشناسم ؛ چنان‌كه خداوند خود را وصف كرده است :    قُلْ هُوَ اللَّهُ أَحَدٌ اللَّهُ الصَّمَدُ .    قاضى عصام گفت : خدا بر بندگانش چه واجب كرده است ؟ گفت : اين كه فرمان او را به‌جا بياورند و از آنچه نهى كرده است ، دورى نمايند . عصام گفت : اى حاتم ، عالم كيست ؟\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاصم گفت : آنكه از مخلوقات نترسد .\r\nعصام گفت : عابد كيست ؟\r\nاصم گفت : آنكه راستى را سرمشق زندگانىاش گرداند .\r\nعصام گفت : زاهد كيست ؟\r\nاصم گفت : آنكه عمل آخرت نمايد .\r\nعصام گفت : آيا وضو كردن را مىدانى ؟\r\nحاتم اصم گفت : مىدانم ، هم وضوى باطن و هم وضوى ظاهرى را خوب مىدانم .\r\nعصام پرسيد : وضوى باطن چيست ؟\r\nاصم گفت : آنكه خمير خود را با آب امانت بشويم و باطن خود را در درياى استغفار غوطه دهم تا ظاهر آراسته گردد و در حضور آفريدگار حاضر شوم و در مقام تكبير از مقام كبريايى حق ياد كنم و دل از همهء علايق و عوايق صاف كنم . در مقام قيام به دل و تن و جان حاضر باشم و روى به قبلهء او دارم . بهشت را در سمت راست خود و دوزخ را در سمت چپ و ملك‌الموت را در پشت سر و قبر را در جلو رو تصور مىكنم ؛ و همين‌طور از اول نماز تا آخر نماز با اين صورت در تصوّرات هستم . وقتى نماز من تمام شد ، مىترسم كه مورد قبول خداوند واقع نگردد و آن نماز را بر صورت من زنند . ابو عبد الرحمن اصم بلخى خطاب به قاضى القضاة شهر بلخ كرد و گفت : اى عصام ، مردمان به اداى فرائض مشغول شده‌اند و از قبول آن فارغ هستند و غافل گشته‌اند .\r\nقاضى عصام گفت : اين است نماز ، پس چند وقت است كه اين‌گونه نماز خوانده‌اى ؟\r\nاصم گفت : سى سال است كه نماز را بدين هيئت خوانده و مىخوانم .\r\nعصام ، قاضى القضاة شهر بلخ از اسب فرود آمد و بر سر خود زد و گفت : اى عصام ، واى بر تو كه تو خلق خداى را مىخوانى و علم مىآموزى ، ولى نماز با چنان كيفيت در عمرت نخوانده‌اى . قاضى عصام به حاتم اصم بلخى گفت : مرا وصيتى كن . اصم گفت : تو را چه وصيتى كنم كه حضرت مصطفى صلّى اللّه عليه و آله فرموده است كه پنج گروه به پنج خصلت جلوتر از حساب به جهنم وارد مىشوند : 1 - اميران به سبب ظلم ؛ 2 - دهقانان به سبب تكبّر ؛ 3 - اعراب به سبب عداوت تعصّب ؛ 4 - تجّار به سبب خيانت ؛ 5 - عالمان به سبب\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nحسادت . من تو را چگونه وصيت كنم ، درحالىكه سبب آمدن تو نزد من حسد بوده است ؟\r\nعصام ، قاضى شهر بلخ گفت : توبه كردم .\r\nحاتم اصم گفت : تو را وصيتى مىكنم كه بدان از آتش رهايى يا بى . به علم عمل كن تا علم تو به جهل آميخته نگردد و از معاصى پرهيز كن تا از آتش آزاد شوى و مال خود را به آخرت فرست تا حساب بر تو آسان گردد . عصام ، قاضى شهر بلخ از پيش او با چشمان گريان به خانه بازگشت و هم وزن خود به فقرا صدقه داد . « 1 »\r\nابو بكر ورّاق بلخى گفته است كه ابو عبد الرحمن اصم بلخى ، لقمان اين امت است . « 2 »\r\nابو جعفر هروى مىگويد : من قصد زيارت خانهء خدا را داشتم و به همراه اصم بلخى بودم . زمانى كه به بغداد رسيديم ، گفت : دوست دارم امام احمد بن حنبل را ملاقات كنم .\r\nآن‌گاه سراغ او را گرفتيم و كوبهء منزل را زديم . امام احمد پشت در آمد . عرض كردم اى ابو عبد اللّه ، برادر شما حاتم اصم بلخى همراه من است . او بعد از تقديم سلام با خوشحالى گفت : مرا آگاه كن كه چه باعث شد تا از مردم كناره بگيرى ؟ اصم بلخى گفت :\r\nيا ابا عبد اللّه ، سه چيز موجب اين كار شد . امام احمد بن حنبل گفت : آن سه چيز چيست ؟\r\nگفت : 1 - اينكه مال خود را عطا كنى و از مال كسى چيزى نگيرى ؛ 2 - آنكه حق مردم را برآورده سازى و اميد نداشته باشى كه ديگران حق را تو بدهند ؛ 3 - آنكه آنچه ناخوشايند است تحمّل كنى و هيچ‌كسى را بر كار ناخوشايندى وادار نسازى .\r\nابو جعفر هروى گفت : امام احمد سرش را پايين انداخت و زمين را با انگشتانش شيار مىكرد . سپس سرش را بلند كرد و گفت : اى حاتم ، اين سه خصلت بسيار سخت است .\r\nآن‌گاه حاتم گفت : اميد است بتوانى از اين خصايل برخوردار شوى و اين مطلب را سه بار تكرار كرد . « 3 » حاتم اصم بلخى گفت : هركس يك‌هفتم قرآن را كه حكايات پارسيان است در شبانه روز بر خود عرضه نكند ، نمىتواند دين خود را سالم نگه دارد . « 4 »\r\n\r\n\r\n","description":"","footnote":"\r\n( 1 ) - جامع الحكايات ، ج 2 ، ص 214 ؛ شذرات الذهب ، ج 3 ، ص 170 ؛ الطبقات الكبرى شعرانى ، ج 1 ، ص 69 .\r\n( 2 ) - وفيات الاعيان ، ج 2 ، ص 27 ؛ تاريخ بغداد ، ج 8 ، ص 245 .\r\n( 3 ) - همان ، تاريخ بغداد ، ج 8 ، ص 242 .\r\n( 4 ) - مقالات صوفيه ؛ ص 24 .\r\n","page_name":" 262 ","page_number":262},
  {"content":"\r\n\r\nاصم بلخى گفت : در سه وقت تعهد نفس كن : 1 - چون عمل مىكنى ياد دار كه خداوند ناظر است ؛ 2 - چون سخن‌گويى ، ياد دار كه خداوند مىشنود ؛ 3 - و چون خاموش شوى ، ياد دار كه خدا مىداند چگونه خاموش شده‌اى . نيز گفت : شهوت بر سه قسم است : 1 - در خوردن 2 - در گفتن 3 - در نگريستن ؛ در خوردن اعتماد به خدا را و در گفتن راستى و در نگريستن عبرت را نگه‌دار .\r\nاصم بلخى گفت در چهار موضع نفس را بازجويى كن : 1 - در عمل صالح بىريا ؛ 2 - در گفتن بىطمع ؛ 3 - در دادن بىمنّت 4 - در نگاه داشتن بىبخل . « 1 »\r\nيكى از اميران به حاتم اصم بلخى گفت : آيا به من حاجتى دارى ؟\r\nاصم گفت : بلى . امير گفت : آن حاجت چيست ؟ پاسخ داد : آنكه نه تو مرا ببينى و نه من تو را ببينم !\r\nاصم بلخى به حامد لفّاف گفت : چگونه‌اى ؟ گفت : به سلامت و عافيت .\r\nاصم گفت : سلامت وقتى باشى كه از صراط بگذرى و عافيت وقتى خواهى بود كه وارد بهشت شده باشى .\r\nابو عبد الرحمن حاتم اصم بلخى گفت : مؤمن به تفكّر و عبرت اشتغال دارد ؛ ولى منافق به حرص و آرزو مشغول است .\r\nمؤمن از هركس در امان است ، مگر از خداوند متعال ، منافق از همه‌كس ترسان است ، مگر از خدا . مؤمن از همه‌كس نااميد است ، مگر از خدا ؛ منافق به همه اميدوار است ؛ مگر به خدا . مؤمن مال را فداى دين و منافق دين را فداى مال مىكند . مؤمن در اطاعت است و گريه مىكند و منافق معصيت مىنمايد و خنده مىكند . مؤمن تنهايى و خلوت و منافق ، زحمت و مخالطت را دوست مىدارد . مؤمن هميشه مىكارد و مىترسد كه درو نكند و منافق نمىكارد و طمع دارد كه درو نمايد . « 2 »\r\nعارف بزرگ ابو عبد الرحمن حاتم اصم بلخى در سال 237 ه . ق . در روستاى واشگرد ( واشجرد ) در حاشيه نهر چمتال ، به بيمارى اسهال درگذشت و در اين محل\r\n\r\n\r\n","description":"","footnote":"\r\n( 1 ) - مقالات صوفيه ، ص 249 ؛ صفة الصفوة ، ج 4 ، ص 136 .\r\n( 2 ) - طبقات الصوفيه ، سلّمى ص 95 .\r\n","page_name":" 263 ","page_number":263},
  {"content":"\r\n\r\nدفن شد . اكنون مزار او در قبلهء حرم امام زين العابدين بن عقيل واقع شده است كه داراى گنبد و بارگاه مىباشد . برخى از مورّخان عقيده دارند كه مزار اصم بلخى در سياه‌گرد مىباشد ، ولى زيارتگاه سياه‌گرد قدمگاه اوست ، نه محلّ دفن او .\r\nذهبى مىگويد : ابو عبد الرحمن حاتم رواياتش را از طريق شقيق بن ابراهيم بلخى ، سعيد بن عبد اللّه ماهيانى ، شداد بن حكم بلخى ، رجاء بن محمّد و ديگران نقل كرده است .\r\nتعدادى از علما و روات مانند عبد اللّه بن سهل رازى ، احمد بن خضرويّه بلخى ، محمّد بن فارس بلخى ، ابو عبد اللّه خوّاص ، ابو تراب نخشبى ، حمدان بن ذى النون بلخى و محمّد بن مكرم صفّار رواياتى را از طريق حاتم اصم بلخى نقل كرده‌اند .\r\nفؤاد سزگين ، در تاريخ التراث العربى از دو اثر ابو عبد الرحمن اصم بلخى نام برده است :\r\n1 - ثمانى مسائل ، وى اين كتاب را از طريق شقيق بلخى نقل كرده است . يك نسخهء خطى از اين كتاب در كتابخانهء فاتخ به شمارهء 4494 / 2 ( من 54 ب 56 آ ، سال 605 ه ) موجود است .\r\n2 - الفوائد و الحكايات و الأخبار ، اين كتاب نيز از طريق شقيق بلخى و علماى ديگر نقل شده است . يك نسخهء خطى از اين كتاب در كتابخانه الظاهريّة در مجموعهء شمارهء 94 / 13 موجود مىباشد . « 1 »\r\n\r\n\r\n","description":"","footnote":"\r\n( 1 ) - تاريخ التراث العربى ، ج 1 ، ب 4 ، ص 112 ؛ و نيز براى آگاهى بيشتر از شرح حال وى ر . ك : الجرح و التعديل ، ج 3 ، ص 260 ؛ حلية الاولياء ، ج 8 ، صص 73 - 64 ؛ 83 ، ج 10 ، ص 46 ، 50 ، 73 ، 220 ، 221 ؛ الزهد الكبير ، بيهقى ، صص 532 ، 741 ، 760 ، سير اعلام النبلاء ، ج 11 ، ص 484 ؛ النجوم الزاهرة ، ج 2 ، ص 290 ؛ البداية النهاية ، ج 10 ، ص 317 ؛ الانساب ، سمعانى ، ج 1 ، ص 294 ؛ اللباب فى التهذيب الانساب ، ج 1 ، ص 71 ؛ الاعلام ، زركلى ، ج 2 ، ص 152 ؛ تاريخ بغداد ، ج 8 ، ص 241 ؛ تاريخ الاسلام ذهبى ، حوادث سالهاى 231 تا 240 ه . ق ، ص 118 ؛ المنتظم ، ابن جوزى ، ج 6 ، ص 460 ؛ وفيات الاعيان ، ج 2 ، ص 26 ؛ مرآة الجنان ، ج 2 ، ص 88 ؛ المختصر فى اخبار البشر ، ج 2 ، ص 38 ؛ العبر ، ذهبى ، ج 1 ، ص 424 ؛ مشارع الاشواق ، ص 298 ؛ دول الاسلام ذهبى ، ج 1 ، ص 144 ؛ الوافى بالوفيات ، ج 11 ، ص 233 ؛ شذرات الذهب ، ج 3 ، ص 168 ، طبقات الاولياء ، ابن ملقن ، ص 178 ؛ تاريخ نيشابور ، ص 154 ؛ تقويم التواريخ ، ص 265 ؛ تاريخ مدفونين بلخ ( خطى ) ؛ مزارات بلخى ، ش 18 ؛ تذكرة الاولياء ، ج 1 ، ص 205 ؛ جامع الحكايات ، ج 2 ، ص 214 ؛ مقالات صوفيّه ، ص 23 ؛ بحر النساب ، ص 29 ؛ كشكول شيخ بلخى ، ص 38 .\r\n","page_name":" 264 ","page_number":264},
  {"content":"\r\n\r\n\r\n[ 128 
  ] حاتم بن محمّد بلخى\r\nابو محمّد حاتم بن محمّد بلخى ، از محدّثان و از چهره‌هاى سرشناس زمان خود به شمار مىرفت . او زادگاهش را به قصد بغداد ترك كرد و در آن شهر ساكن شد و به تدريس حديث پرداخت . ابو محمّد حاتم بن محمّد بلخى رواياتش را از طريق قتيبة بن سعيد بغلانى و عبد اللّه بن عبد الوهاب خوارزمى نقل كرده است .\r\nعدّه‌اى از علما از جمله محمّد بن مخلّد دورى بلخى از او رواياتى را نقل كرده است .\r\n\r\n[ 129 
  ] حارثى بلخى\r\nشيخ الاسلام حارثى بلخى از شعراى بلندآوازهء سرزمين ادب‌پرور بلخ بود .\r\nتحصيلاتش را در بلخ و بخارا به پايان رسانيد و در آخر عمر به هند رفت و در آن ديار به رحمت حق پيوست . اين دو رباعى ازوست :\r\n يا رب من تشنه جام خون چند كشم ؟ * بار ستم طاس نگون چند كشم ؟\r\nاز بهر دو لقمه نان ، كه هم دادهء تست * من منّت هر ناكس و دون چند كشم ؟ \r\n* * *\r\n حالى يارى بر آتشم تا چه شود * خاك است هميشه مفرشم تا چه شود\r\nبر ناخوشى دهر خوشم تا چه شود * تو مىكن و من همىكشم تا چه شود \r\nشيخ الاسلام حارثى از علماى شيعهء اماميّه بود و در دوران حكومت غوريان\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمىزيست . محمّد عوفى يكى از شاگردان حارثى بلخى بود .\r\nعوفى مىگويد : حارثى به شهربند خوارزم هجرت كرد ، من سعادت خدمت او را يافتم و از او اجازهء روايت حديث گرفتم .\r\nاز اين سخن عوفى فهميده مىشود كه وى علم حديث و درايه را در محضر حارثى آموخته است و از استادش اجازهء نقل روايت دريافت كرده است . روشن است كه مقام علمى حارثى بلخى بالاتر از مقام و مرتبه شاعرى اوست ؛ اگرچه از در فن شعر و شاعرى تجربه‌اى نيز داشت و اشعار فارسى را به خوبى مىسرود . « 1 »\r\nشاگرد او محمّد عوفى در مقام ستايش وى گفته است كه در عالم سخن ، رتبهء او را چنان يافتم كه در حوصلهء بيان نمىگنجد ؛ بيشتر اشعارش به فارسى و عربى است كه در مدح اهل بيت عليه السّلام سروده است . عوفى مىگويد : در قصبهء كاريز در جوار مشهد طوسى خانقاهى بود كه بر ديوار آن اشعار عربى از حارثى را - كه در مدح خاندان نبوت سروده بود - نوشته بودند . « 2 »\r\nاز تاليفات او مىتوان مآثر بلخ را نام برد .\r\n\r\n[ 130 
  ] حامد بن محمّد بن شعيب بن زهير بلخى\r\nابو العباس حامد بن محمّد بن شعيب بن زهير بلخى مؤدب به سال 216 ه . ق . در بلخ پا به عرصهء وجود نهاد . او يكى از برجسته‌ترين محدّثان و مورّخان عصر خود بشمار مىرفت . حامد به بغداد هجرت كرد و در آن شهر ساكن شد و به تدريس حديث پرداخت . او رواياتش را از طريق محدّثانى مانند سريج بن يونس ، محمّد بن به كار بن ريان ، بشر بن وليد ، شجاع بن مخلد ، يحيى بن ايوب مقابرى ، عبيد اللّه قواريرى ، محمّد بن\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 475 .\r\n( 2 ) - تذكرهء مخزن الغرائب ، ج 1 ، ص 621 .\r\n","page_name":" 266 ","page_number":266},
  {"content":"\r\n\r\nاسحاق مسيبى و شعيب بن سلمه انصارى نقل كرده است . و نيز محدثانى مانند ابو بكر شافعى ، محمّد بن عمر بن جعانى ، احمد بن جعفر بن سلم ، على بن محمّد بن لؤلؤ ، حسين بن عمر ضراب ، محمّد بن اسماعيل وراق ، محمّد بن خلف بن جيان حلال ، ابو القاسم بن نخاس ، قاضى جراحى ، عبد اللّه بن موسى هاشمى ، على بن عمر عسكرى و افراد ديگر رواياتى را از طريق ابو العباس حامد بن محمّد بن شعيب بن زهير بلخى نقل كرده‌اند . « 1 »\r\nحمزة بن يوسف گفت : من از دارقطنى پرسيدم كه نظر شما دربارهء ابو العباس حامد به محمّد بن شعيب بلخى چيست ؟\r\nگفت : وى ثقه مىباشد . « 2 »\r\nاحمد بن محمّد عتيقى گفت : من از قاضى ابو الحسن على بن حسن جراحى شنيدم كه مىگفت حامد بن محمّد بن شعيب بلخى راستگو و مورد اعتماد است . « 3 »\r\nسمعانى مىگويد : حامد بن محمّد بلخى به علم كلام آشنايى داشت و در اصول و فروع به طريق مذهب معتزله عمل مىكرد . « 4 »\r\nاين روايت از طريق اوست : ابو العباس حامد بن محمّد بن شعيب بن زهير بلخى قال :\r\nحدثنا سريج ببغداد قال : حدثنا ابو ابراهيم الترجمانى ، حدثناها روان بن محمّد ، عن سعيد بن أبى عروة ، عن قتادة عن انس بن مالك قال : قال النبى صلّى اللّه عليه و آله : من قرأ   « قُلْ هُوَ اللَّهُ أَحَدٌ »   ثلاث مرات فكأنّما قرأ القرآن ، و من قرأها عشر مرات بنى له بيت فى الجنة ، و من قرأها مائة مرة فهو كفعل بنىآدم ، و من قرأها مائتى مرة غفر له ذنب خمسين سنة إلا الدماء و الاموال . و له بكل حرف عشر حسنات ، و رفع به عشر درجات ، و يمحى عنه عشر سيئات ، و هى نسبة الرب و براءة من الشرك و محضرة الملائكة ، و منفّرة الشياطين و لها دوىّ حول العرش تذكر صاحبها إلى يوم القيامة حتى ينظر اللّه اليه فإذا نظر اللّه إليه\r\n\r\n\r\n","description":"","footnote":"\r\n( 1 ) - تاريخ الاسلام ، ذهبى ، حوادث سالهاى 301 - 320 ق ، ص 251 ؛ تاريخ بغداد ، ج 8 ، ص 169 .\r\n( 2 ) - تاريخ الاسلام ، همان ؛ تاريخ بغداد ، همان ؛ شذرات الذهب ، ج 4 ، ص 48 .\r\n( 3 ) - تاريخ بغداد ، ج 8 ، ص 169 .\r\n( 4 ) - الانساب ، سمعانى ، ج 1 ، ص 96 ، ج 3 ، ص 95 .\r\n","page_name":" 267 ","page_number":267},
  {"content":"\r\n\r\nلم يعذبه أبدا . « 1 »\r\nسرانجام ، اين محدّث بزرگ در روز پنج‌شنبه 27 محرم الحرام سال 30 ه . ق . در شهر بغداد به لقاى حق پيوست . « 2 »\r\n\r\n[ 131 
  ] حامد بن معاويه مطوعى\r\nحامد بن معاويه مطوعى ، از چهرهاى برجسته و از محدّثان نامى بلخ بود . او در شهر بلخ تولّد يافت و پس از طى مراحلى از علوم ، در اين شهر به تدريس پرداخت . وى روايات خود را از طريق مكّى بن ابراهيم بلخى و علماى ديگر نقل مىكرد .\r\nعده‌اى از محدّثان بلخى از حامد بن معاويه مطوعى رواياتى را نقل كرده‌اند . « 3 »\r\n\r\n[ 132 
  ] حامد بن يحيى بن هانى بلخى\r\nابو عبد اللّه حامد بن يحيى بن هانى بلخى ، از مفاخر خطّهء افتخارآميز بلخ بود . اين عالم فاضل در بلخ پا به عرصهء وجود نهاد و علوم را در زادگاهش فراگرفت . بلخ را به قصد زيارت بيت اللّه الحرام و قدس شريف ترك كرد و پس از انجام فرائض حج به سرزمين\r\n\r\n\r\n","description":"","footnote":"\r\n( 1 ) - معجم الشيوخ ، اسماعيل ، ص 132 .\r\n( 2 ) - سير اعلام النبلاء ، ج 14 ، ص 291 ؛ و نيز براى اطلاع بيشتر ر . ك : العبر ، ذهبى ، ج 2 ، ص 144 ؛ سير اعلام النبلاء ، ج 19 ، ص 220 ، ج 20 ، 314 ؛ المشية ، ج 1 ، ص 93 ؛ تهذيب الكمال ، ج 3 ، 14 ؛ المنتظم ، ابن جوزى ، ج 8 ، ص 32 ؛ الكامل ، ابن عدى ، ج 2 ، ص 845 ، ج 3 ، ص 928 مجمع الزوائد ، ج 7 ، ص 145 ؛ سؤالات ، سهمى ، ص 197 .\r\n( 3 ) - الثقات ، ج 8 ، ص 218 .\r\n","page_name":" 268 ","page_number":268},
  {"content":"\r\n\r\nبيت المقدس و شام رفت و در محضر دانشمندان آن ديار علم حديث آموخت . بعد از سفرهاى طولانى و طاقت‌فرسا در شهر طرسوس شام ، سكنا اختيار كرد و در ماه رمضان سال 242 ه . ق . در اين شهر چشم از جهان فروبست . « 1 »\r\nجعفر بن محمّد فريابى از على مدنى دربارهء شخصيّت ابو عبد اللّه حامد بلخى سؤال كرد . او در جواب گفت : سبحان اللّه ، خداوند ابو عبد اللّه بلخى را باقى بگذارد ؛ چرا كه در نبود ايشان ، مردم مسائل و مشكلات خود را با كدام عالم و مرجع ذىصلاحى در ميان بگذارند ؟\r\nابن حبّان و يونس دربارهء ابو عبد اللّه حامد بلخى گفته‌اند كه وى از لحاظ علم حديث نسبت به اقران و علماى معاصر خويش اعلم بود و از افقه فقهاى عصر خود بشمار مىرفت . « 2 »\r\nمسلمه اندلسى و ابن حبّان مىگويند : ابو عبد اللّه حامد بلخى مردى عالم و حافظ و در نقل روايات ثقه مىباشد . « 3 »\r\nابو عبد اللّه حامد رواياتى را از طريق استادان خود و محدثان ديگر نقل كرده است كه برخى از آنان عبارتند از :\r\nايوب بن نجار يمامى ، بكر بن صدقة جدّى ، حسن بن محمّد بن عبيد اللّه بن ابو يزيد ، حسين بن على جعفى ، حفص بن سالم ، سفيان بن عيينة ، سويد بن عمرو كلبى ، ابو عاصم ضحاك بن مخلد نبيل و . . .\r\nبرخى رواياتى كه از طريق ابو عبد اللّه حامد رواياتى را نقل كرده‌اند ، عبارتند از :\r\nابو داود ، احمد بن ابراهيم بن فيل انطاكى ، احمد بن سعيد بن فرقد جدّى ، احمد بن عباس بن وليد بن مزيد بيروتى ، ابو بكر احمد بن عمرو بن ابو عاصم نبيل ، احمد بن نضر عسكرى ، احمد بن يحيى بن وزير بن سليمان مصرى و . . . « 4 »\r\n\r\n\r\n","description":"","footnote":"\r\n( 1 ) - تهذيب الكمال ، ج 5 ، ص 327 ؛ الثقات ، ج 8 ، ص 218 ؛ تذكرة الحفاظ ، ج 2 ، ص 479 .\r\n( 2 ) - الثقات ، همان ؛ تذكرة الحفاظ ، همان .\r\n( 3 ) - تهذيب الكمال ، ج 5 ، ص 327 ؛ تذكرة الحفاظ ، همان .\r\n( 4 ) - همان ، ج 5 ، صص 325 - 326 .\r\n","page_name":" 269 ","page_number":269},
  {"content":"\r\n\r\n\r\n[ 133 
  ] حرب بن عبد اللّه بلخى\r\nاز رجال علمى و سياسى بلخ بود كه به دربار جعفر بن ابو جعفر منصور ، حاكم عباسى پيوست ، جعفر او را به رياست شحنگان بغداد منصوب كرد . زمانى كه تركان موصل سر به شورش برداشتند جعفر او را به رياست شحنگان موصل برگزيد و وى شورش موصل را سركوب كرد . « 1 »\r\nهنگامى كه اشتر خان خوارزمى در نواحى خزر و دربند عليه حكومت عباسى قيام كرد و اموال مردم مسلمان آن منطقه را به غارت برد حرب بن عبد اللّه در سال 147 ه . ق .\r\nمأموريت يافت او را سركوب كند . بدين لحاظ يكى از دروازه‌هاى بغداد به نام او معروف شد . از اين محلّه و دروازه علماى زيادى برخاسته‌اند . « 2 »\r\n\r\n[ 134 
  ] حرمى بن محمّد بن يوسف بلخى\r\nحرمى بن محمّد بن يوسف بلخى ، از جمله محدّثان بلخ بود . وى برادرزادهء ابراهيم بن يوسف بلخى مىباشد كه خود او نيز از مشاهير محدّثان بلخ بشمار مىرفت .\r\nحرمى بن محمّد روايات خود را از طريق مكى بن ابراهيم بلخى و ابو الحسين احمد\r\n\r\n\r\n","description":"","footnote":"\r\n( 1 ) - ترجمه فتوح البلدان ، ص 103 ؛ الكامل فى التاريخ ، ج 5 ، ص 572 .\r\n( 2 ) - الكامل فى التاريخ ، همان ؛ و نيز ر . ك : معجم البلدان ، ج 2 ، ص 237 ؛ اللباب فى تهذيب الانساب ، ج 1 ، ص 354 ؛ الاكمال ، ج 3 ، ص 106 ؛ توضيح المشتبه ، ج 2 ، ص 262 ؛ الانساب ، سمعانى ، ج 4 ، ص 111 ؛ تكملة المنذرى ، ج 4 ، ص 312 .\r\n","page_name":" 270 ","page_number":270},
  {"content":"\r\n\r\nبن حمدان عابد نيشابورى نقل كرده است . او از شاگردان احمد بن حنبل نيز بوده است . « 1 » از زندگى او بيش از اين اطلاعاتى در دست نيست .\r\n\r\n[ 135 
  ] حسام الدّين پارسا بلخى\r\nخواجه حسام الدّين پارسا بلخى از بزرگترين اصحاب خواجه علاء الدّين عطار بود . او ابتدا بلخ را به قصد بخارا براى كسب فيض از محضر خواجه بهاء الدّين ترك كرد ولى وقتى كه به بخارا رسيد خواجهء بزرگ از دنيا رفته بود ، لذا به خدمت خواجه علاء الدّين عطار رسيد و پس از كسب معارف عرفان خرقهء خلافت را دريافت كرد . « 2 »\r\nغلام سرور لاهورى در خزينة الاصفياء مىنويسد : حسام الدّين بلخى در سال 854 ه . ق . وفات كرده است .\r\n وصال پاك او با طرز رنگين * چو رفت آن پير عالمگير بلخى\r\nحسام الدّين هادى زينت بلخ * و گر اى پير فرما پير بلخى \r\nظاهرا تاريخ وفات او را در پير فرما پير ، قرار داده است . در اصل نسخه 854 بالاى پير گذاشته شده است . « 3 »\r\n\r\n[ 136 
  ] حسن بن احمد بن محمّد بلخى\r\nابو على حسن بن احمد بن محمّد بن حسن بن حمزة بن حسين خطيب بلخى زاهد ،\r\n\r\n\r\n","description":"","footnote":"\r\n( 1 ) - الثّقات ، ج 8 ، ص 216 ؛ تاريخ نيشابور ، ص 22 .\r\n( 2 ) - رساله قدسيّه ، ص 106 .\r\n( 3 ) - خزينة الأصفياء ، ص 567 .\r\n","page_name":" 271 ","page_number":271},
  {"content":"\r\n\r\nاز محدّثان مشهور عصر خود بود . سال 334 ه . ق در بلخ پا به عرصهء زندگى نهاد . دانش را در زادگاهش فراگرفت و در سال 423 ه . ق . بلخ را به قصد زيارت بيت اللّه الحرام ترك كرد . پس از اتمام فرائض حجّ وارد بيت المقدس شد و مدت كوتاهى در آنجا اقامت گزيد . علما و مردم شهر از خرمن دانش او استفاده مىكردند ، تا اينكه راهى بغداد شد .\r\nدر آن شهر نيز مدّت كوتاهى ماند و املاء حديث مىكرد .\r\nاين محدّث بزرگ رواياتش را از طرق محدّثانى نقل مىكند كه از آن جمله‌اند :\r\nمحمّد بن احمد بن شاذان فقيه بلخى ، محمّد بن احمد بن محمّد بن صالح بغدادى ساكن بلخ ، ابو يوسف يعقوب بن احمد مقانعى ، ابو بكر اسماعيل بن محمّد خطيب ، ابو بكر محمّد بن ابراهيم عدل ، ابو اسحاق احمد مستملى بلخى و . . . « 1 »\r\nعلما او را تأييد و توثيق كرده‌اند .\r\nخطيب بغدادى مىگويد : من از ابو على حسن خطيب بلخى پرسيدم كه شما در چه سالى متولّد شده‌ايد ؟ گفت : در سال 334 ه . ق . عبد الغافر فارسى نيز مىگويد : وى در سال 334 هجرى به دنيا آمده است . « 2 »\r\nذهبى در تاريخ الاسلام مىنويسد : ابو على حسن بن احمد خطيب بلخى ، در سال 430 ه . ق . به سنّ 96 سالگى درگذشته است ، عبد العزيز بن محمّد نخشبى نيز وفات او را در همين سال مىداند . « 3 » در اينكه او در بلخ به خاك سپرده شده است ، اتفاق‌نظر وجود دارد .\r\n\r\n[ 137 
  ] حسن بن احمد بن محمّد بن حسن بن حمزة بن حسين بلخى\r\nابو على حسن بن احمد خطيب بلخى ، يكى از مشاهير محدّثان عصر خود بشمار\r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 280 .\r\n( 2 ) - همان ، ج 7 ، ص 281 .\r\n( 3 ) - تاريخ الاسلام ، ذهبى ، حوادث سالهاى 421 - 440 ، ص 284 ؛ و نيز تاريخ نيشابور ، 271 ؛ المنتظم ، ج 9 ، ص 292 .\r\n","page_name":" 272 ","page_number":272},
  {"content":"\r\n\r\nمىرفت . يكى از بزرگان از ابو على بلخى سؤال كرد كه شما در چه سالى متولّد شده‌ايد ؟\r\nگفت : من به سال 334 ه . ق . تولد يافته‌ام .\r\nوى به سال 423 ه . ق . بلخ را به قصد زيارت بيت اللّه الحرام ترك كرد . پس از انجام فرائض به شهرهاى شام و قدس سفر كرد و از طرف علماى آن ديار به گرمى مورد استقبال قرار گرفت و آنان از خرمن دانشش بهره بردند . سپس وارد بغداد شد و مدت كوتاهى در اين شهر اقامت گزيد و بنا به درخواست علما و مردم آن شهر كرسى تدريس حديث بر پا كرد . « 1 »\r\nابن جوزى و ابو صالح بغدادى وى را ثقه دانسته‌اند . « 2 »\r\nابو على حسن بن احمد خطيب بلخى از محدّثانى چون : ابو يوسف يعقوب بن احمد مقانعى ، ابو بكر محمّد بن احمد بن شاذان فقيه بلخى ، ابو بكر محمّد بن احمد بن محمّد بن ابو صالح بغدادى ساكن بلخ ، ابو بكر اسماعيل بن محمّد خطيب ، ابو بكر محمّد بن ابراهيم عدل ، ابو اسحاق مستملى ، ابن ظهير ، محمّد بن فضل بن أنيف ، ابو نصر محمّد بن احمد بن ابو شداد و ابو جعفر محمّد بن مزاحم بن بسطام عدل رواياتى را نقل كرده است . « 3 »\r\nعبد العزيز بن محمّد نخشبى مىگويد : ابو على خطيب بلخى به سال 430 ه . ق در بلخ درگذشته است .\r\n\r\n[ 138 
  ] حسن بن احمد عنصرى بلخى\r\nابو القاسم حسن بن احمد عنصرى بلخى ، سرآمد سخن‌سرايان پارسى در دربار\r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 280 ؛ المنتظم ، ابن جوزى ، ج 8 ، ص 20 .\r\n( 2 ) - تاريخ بغداد ، ج 7 ، ص 281 .\r\n( 3 ) - تاريخ نيشابور ، ص 271 .\r\n","page_name":" 273 ","page_number":273},
  {"content":"\r\n\r\nسلطان محمود و مسعود غزنوى بود . او در شهر بلخ تولّد يافت . از آغاز زندگى او چندان اطلاعى در دست نيست . تذكره‌نويسان مىنويسند كه عنصرى در اوايل جوانى پدر و مادرش را از دست داد . و آنچه از پدرش مانده بود همه را فروخت او راهى سفر تجارت شد . در بين راه دزدان اموالش را به سرقت بردند . با اين حادثه دستش از همه جا كوتاه شد ، ولى چيزى كه برايش باقى مانده بود ، زندگىاش را تغيير داد و آن طبع روان و ذوق سرشار او بود كه باعث شد كه به شعر و شاعرى روى آورد و خودش را به امير ناصر الدّين نصر بن سبكتكين برادر سلطان محمود نزديك كند ، عنصرى با وى طرح دوستى ريخت در مدح او چنين گفت :\r\n مرا بهره دو چيز آمد به گيتى * دل پاك و زبان مدح‌گستر\r\nيكى بر مهر جانان وقف كردم * يكى بر آفرين شاه كشور\r\nكه بودم من اندر جهان پيش ازين * كه را بود در گيتى از من خبر\r\nز جاه تو معروف گشتم چنين * من اندر حضر نام من در سفر \r\nامير ناصر الدّين او را به سلطان محمود معرفى كرد . به تدريج كار عنصرى به جايى رسيد كه ملك‌الشعرا و اميرالامراى دربار گرديد و بر چهارصد شاعر فاضل سرافرازى و مفاخرت داشت و تمام آن شعرا در تحت فرمان او بودند و اظهار شاگردى وى را مىكردند . چنان‌كه از اشعار او برمىآيد اطلاعاتش تنها منحصر به ادب و شعر نمىباشد ، بلكه وى از علومى كه در اوايل قرن چهارم هجرى در خراسان متداول بوده بهرهء كافى داشته است . « 1 »\r\nمقام و منزلت عنصرى نزد سلطان محمود آن‌قدر بالا رفت كه او را برادر سلطان مىخواندند . همچنين براثر تفوّق در علم و ادب و شعر در شمار نديمان سلطان درآمد و به خاطر همين تقرب عنصرى ثروت بسيارى به دست آورد و چنان مال و نعمتش زياد شد كه مورد حسادت شاعران قرار گرفت .\r\nخاقانى دربارهء او مىگويد : « 2 »\r\n\r\n\r\n","description":"","footnote":"\r\n( 1 ) - مجمع الفصحا ، ج 2 ، ص 897 ؛ لغت‌نامهء دهخدا ، ذيل عنصرى ؛ تاريخ ادبيات در ايران ، ذبيح اللّه صفا ، 1 / 559 .\r\n( 2 ) - ديوان عنصرى ، ص 22 .\r\n","page_name":" 274 ","page_number":274},
  {"content":"\r\n\r\n شنيدم كه از نقره زد ديگدان * ز زر ساخت آلات خوان عنصرى \r\nعنصرى ، چهارصد غلام زرين كمر داشت و چهارصد شتر ، آلات زرين و سيمين او را در سفرها حمل مىكردند . وى مردى بلندهمت و بزرگ‌منش بود . « 1 »\r\nعنصرى ، در غالب سفرهاى جنگى همراه سلطان محمود بود و بسيارى از قصايدش را در وصف سفرهاى جنگى او سروده است . در دورهء سلطان مسعود نيز عنصرى مقام و مرتبهء خود را حفظ كرد و همچنان مقدّم الشعراء بشمار مىرفت ، وى از ميان خاندان سبكتكين به امير ناصر الدّين نصر برادر سلطان محمود بيشتر علاقه داشت . « 2 »\r\nعنصرى بر ادبيات عرب نيز احاطه داشت و گاه مضامين شعر خود را از شاعران بزرگ عرب مىگرفت و چنان رنگ تازه و هيئت جديدى بدان مىبخشيد كه صورت اصلى آن از ميان مىرفت . « 3 »\r\nسرانجام عنصرى به سال 431 ه . ق . وفات يافت . از او آثارى به‌جا مانده است . « 4 »\r\nمحقّقان و تذكره‌نويسان مىگويند عنصرى ديوانى داشته حاوى سه‌هزار بيت ، امّا آنچه در حال حاضر باقى مانده چيزى حدود دو هزار بيت است آثار ديگر عنصرى به‌جز ديوان عبارتند از : 1 - شادبهر و عين الحياة ؛ 2 - وامق و عذرا ؛ 3 - سرخ بت و خنگ‌بت .\r\nاين هر سه كتاب را ابو ريحان بيرونى ، از فارسى به عربى ترجمه كرده به نامهاى 1 - حديث وامق و عذرا ؛ 2 - حديث قسيم السرور و عين الحياة ؛ 3 - حديث صنمى الباميان ، ولى اين دو كتاب آخر از ميان رفته است و ابيات پراكنده‌اى از آنها در متون قديم ديده مىشود . « 5 »\r\n\r\n\r\n","description":"","footnote":"\r\n( 1 ) - مجمع الفصحا ، ج 2 ، ص 897 ؛ شعر العجم ، ج 1 ، ص 48 .\r\n( 2 ) - لغت‌نامهء دهخدا ، ج 11 ، ص 16410 .\r\n( 3 ) - همان .\r\n( 4 ) - شعر العجم ، ج 1 ، ص 49 .\r\n( 5 ) - ديوان عنصرى ، ص 15 ؛ شعر العجم ، ج 1 ، ص 49 ؛ و نيز ر . ك : شعر العجم ، ج 1 ، ص 47 ، ج 4 ، ص 107 ؛ شاهان شاعر ، ص 35 ؛ لباب الالباب ، ص 266 ؛ تذكرهء دولتشاه سمرقندى ، ص 36 ؛ تاريخ ادبيات ايران ، ج 2 ، ص 335 ؛ طبقات ناصرى ، ص 229 ؛ تاريخ گزيده ، ص 822 ؛ تاريخ افغانستان بعد از اسلام ، صص 91 ، 104 ، 658 ؛ التفهيم ، 110 ؛ تقويم التواريخ ، ص 88 .\r\n","page_name":" 275 ","page_number":275},
  {"content":"\r\n\r\n\r\n[ 139 
  ] حسن بن اسحاق بن على بلخى بزّاز\r\nابو على بن اسحاق بن على بلخى بزّاز ، از جمله روات بلخ بود . وى علوم را در بلخ فرا گرفت و سپس اين شهر را به قصد بغداد و كوفه ترك كرد . در شهر كوفه سكنا گزيد و به تدريس حديث پرداخت . او شاگردانى در اين رشته از علوم تربيت كرد كه از آن جمله حافظ ابو بكر احمد بن ابراهيم اسماعيلى جرجانى متوفى 371 ه . ق . مىباشد .\r\nاين مرد بزرگ از استادش ابو على حسن به اسحاق بن على بلخى بزّاز رواياتى را نقل كرده است . « 1 »\r\n\r\n[ 140 
  ] حسن بن جنيد بن أبى جعفر بلخى\r\nابو على حسن بن جنيد بن أبى جعفر بزّاز بلخى ، تحصيلاتش را در بلخ به پايان رسانيد و به بغداد رفت . در آن شهر ساكن شد و به بغدادى شهرت يافت . برخى از محققان نام او را حسين بن جنيد ذكر كرده‌اند . وى در علم حديث تبحّر داشت و در آن شهر به تدريس حديث پرداخت . او مورد وثوق علماى عصر خود بود ، به‌طورىكه از عدّه‌اى از محدّثان نظير سعيد بن مسلمة ، عيسى بن يونس ، وكيع بن جراح ، غسان بن عبيد ، مصعب بن مقدام ، محمّد بن عبد اللّه انصارى عاصم بن كليب ، شعيب بن حرب ، أبى معاويه محمّد بن خازم ضرير ، منصور بن عمّار و جماعتى ديگر روايت نقل كرده\r\n\r\n\r\n","description":"","footnote":"\r\n( 1 ) - معجم شيوخ ، اسماعيلى ، ص 125 ؛ الكامل ابن عدى ، ج 2 ، ص 755 ؛ لسان الميزان ، ج 2 ، ص 228 .\r\n","page_name":" 276 ","page_number":276},
  {"content":"\r\n\r\nاست . « 1 »\r\nهمچنين محدثانى مانند ابو بكر بن أبى الدنيا ، عبد اللّه بن اسحاق مدائنى ، قاسم بن زكريا مطرز ، سعيد بن محمّد معروف بأخى زبير حافظ ، محمّد بن غيلان خرّاز ، عمر بن محمّد بن بجير بجيرى و موسى بن هارون حافظ از وى رواياتى را نقل كرده‌اند . « 2 »\r\nاين روايت از طريق او نقل شده است : عن محمّد بن عبد اللّه بن غيلان خرّاز قال :\r\nحدثنا الحسن بن جنيد بلخى قال : حدّثنا وكيع بن الجراح ، حدثنا اسماعيل بن أبى خالد قال : سمعت ابن أبى أوفى يقول : بشر رسول اللّه صلّى اللّه عليه و آله خديجة ببيت من قصب لا صخب فيه و لا نصب . ابن قانع و خطيب بغدادى آورده‌اند كه ابو على حسن بن جنيد بزّاز بلخى در سال 247 ه . ق . وفات كرده است . « 3 »\r\n\r\n[ 141 
  ] حسن بن حسين بلخى\r\nحسن بن حسين بلخى از مشاهير علماى برجستهء بلخ بود . او در حلقه عرفان قدم نهاد و كتاب لطف المعانى را در عرفان نوشت . اين كتاب داراى يك مقدّمه و ده لطيفه در سير و سلوك است . يك نسخه از اين كتاب در كتابخانه مولوى شمس الدّين پاكستان به شماره 1 مجموعهء 18 موجود است . « 4 »\r\n\r\n\r\n","description":"","footnote":"\r\n( 1 ) - تهذيب الكمال ، ج 6 ، ص 356 ؛ تاريخ بغداد ، ج 7 ، ص 292 ؛ تهذيب التهذيب ، ج 2 ، ص 332 .\r\n( 2 ) - تهذيب الكمال ، ج 6 ، ص 357 ؛ تاريخ بغداد ، همان ؛ تهذيب التهذيب ، همان .\r\n( 3 ) - تاريخ بغداد ، ج 7 ، ص 292 ؛ الجرح و التعديل ، ج 3 ، ص 4 ؛ تاريخ الاسلام ذهبى ، حوادث سالهاى 241 تا 250 ه . ق . ص 222 ؛ تقريب التهذيب ، ج 1 ، ص 175 ؛ بغية الأريب ، ص 95 .\r\n( 4 ) - مرآة العلوم ، ج 3 ، ص 224 ؛ فهرست مشترك نسخه‌هاى خطى فارسى پاكستان ، ج 3 ، ص 1839 .\r\n","page_name":" 277 ","page_number":277},
  {"content":"\r\n\r\n\r\n[ 142 
  ] حسن بن حسين خوستى فراء تخارستانى\r\nابو على حسن بن حسين خوستى فراء تخارستانى در خوست « 1 » تولّد يافت .\r\nتحصيلات خود را در زادگاهش و بلخ به پايان رسانيد . آن‌گاه راهى سمرقند شد و در آن شهر سكنا گزيد و به تدريس حديث پرداخت . او بيشتر رواياتش را از طريق ابو الحسن محمّد بن محمّد بن زيد حسنى علوى نقل مىكرد . محدّث نامى ابو حفص عمر بن محمّد بن احمد نسفى از طريق فراء رواياتى را نقل كرده است .\r\nدر شب جمعه اوّل ماه ذىالحجه سال 518 ه . ق . وفات كرد . « 2 »\r\n\r\n[ 143 
  ] حسن بن حسين علوى بلخى\r\nابو محمّد حسن بن حسين علوى بلخى از علماى بزرگ شيعه در قرن چهارم ه . ق .\r\nبوده است . اين عالم جليل القدر از مورّخان عصر خود و از ياران ابو زيد احمد بن سهل بلخى بشمار مىرفت . « 3 »\r\nاو در اوايل قرن چهارم ، در شهر بلخ دعوت حق را لبيك گفت . ياقوت حموى در كتاب معجم الادباء از مرزبانى نقل مىكند كه ابو زيد احمد بن سهل بلخى قصيده‌اى نونيّه در رثاى او سروده است كه آن ابيات چنين است :\r\n إنّ المنيّة رامتنا بأسهمها * فأوقعت سهمها المسموم بالحسن \r\n\r\n\r\n","description":"","footnote":"\r\n( 1 ) - خوست ناحيه‌اى بين اندراب و تخارستان است .\r\n( 2 ) - الانساب ، سمعانى ، ج 5 ، ص 230 ؛ الاكمال ، ج 3 ، ص 106 ؛ اللباب فى تهذيب الانساب ، ج 1 ، ص 470 ؛ معجم البلدان ، ج 2 ، ص 406 .\r\n( 3 ) - طبقات اعلام الشيعة ( قرن الرابع ) ، ص 84 .\r\n","page_name":" 278 ","page_number":278},
  {"content":"\r\n\r\n أبو محمّد الأعلى فغادره * تحت الصّفيح مع الأموات فى قرن\r\nيا قبر إنّ الّذى ضمّنت جثّته * من عصبة سادة ليسوا ذوى أفن\r\nمحمّد و علىّ ثمّ زوجته * ثمّ الحسين ابنه و المرتضى الحسن\r\nصلّى الإله عليهم و الملائكة ال * مقرّبون طوال الدّهر و الزّمن « 1 » \r\nمرگ تيرهاى خود را به‌سوى ما پرتاب مىكند و تير زهرآگين او بر حيات ابو محمّد حسن بن حسين علوى نشست و به زندگى او خاتمه داد . او را مانند ساير مردگان به زير خاك برد . اى قبر آن بدنى را كه در آغوش گرفته‌اى ، از خاندان بزرگى است كه هيچ‌گاه ضعيف و كم‌خرد نبوده‌اند . آن خاندان عبارتند از : محمّد صلّى اللّه عليه و آله و على ( ) و همسر و دو فرزندش حسن و حسين عليه السّلام خدا و فرشتگان مقرّبش در سراسر روزگار بر آنها درود مىفرستند .\r\n\r\n[ 144 
  ] حسن بن سليمان بن محمّد بلخى\r\nابو على حسن بن سليمان بن محمّد بلخى از مشاهير علماى بلخ بود . در اين شهر تولّد يافت و در زادگاهش علوم را فراگرفت و از جملهء محدّثان صاحب‌نام بشمار مىرفت . يوسف بن يحيى شلجى از شاگردان او بود . وى از طريق استادش ابو على حسن بن سليمان بلخى رواياتى را نقل كرده است . « 2 »\r\n\r\n\r\n","description":"","footnote":"\r\n( 1 ) - معجم الادباء ، ج 3 ، ص 85 ؛ طبقات اعلام الشيعة ، قرن الرابع ، ص 84 .\r\n( 2 ) - المشتبه ، ج 2 ، ص 399 ؛ معجم البلدان ، ج 3 ، ص 358 ؛ تبصير المنتبه ؛ ج 2 ، ص 817 ؛ الانساب ، ج 8 ، ص 140 ؛ توضيح المشتبه ، ج 5 ، ص 356 ؛ اللباب فى تهذيب الانساب ، ج 2 ، ص 206 .\r\n","page_name":" 279 ","page_number":279},
  {"content":"\r\n\r\n\r\n[ 145 
  ] حسن بن سوّار خراسانى بغوى « * » مرورودى\r\nابو علاء حسن بن سوّار خراسانى بغوى در بغوى تولّد يافت و تحصيلاتش را در جوزجان و بلخ به پايان رسانيد . آن‌گاه به مرورود ( مرغاب ) رفت و مدّتى در آنجا اقامت گزيد . به اين سبب ، مشهور به مرورودى شد ، امّا برخى از محقّقان شهرت او را مروزى ضبط كرده‌اند . قابل يادآورى است كه مرورود يا مرغاب در آن روزگار از نواحى جوزجان بشمار مىرفت . « 1 »\r\nابو علاء حسن بن سوّار بغوى مرورودى به قصد زيارت بيت اللّه الحرام عازم حجاز شد . پس از انجام فرائض حج وارد بغداد شد و مدّت كوتاهى در اين شهر توقف كرد و مردم از خرمن دانش او بهره گرفتند . علما و محدّثان رواياتى را از طريق او يادداشت كردند . « 2 »\r\nابو علاء حسن بن سوّار رواياتش را از طريق محدّثانى مانند ابو شيبه ابراهيم بن عثمان ، اسماعيل بن عيّاش ، عبد العزيز بن عبد اللّه بن أبى سلمة ماجشون ، عكرمة بن عمّار ، عمر بن موسى بن وجيه وجيهى ، ليث بن سعد ، مبارك بن فضاله ، موسى بن على بن رباح ، نضر بن عربى ، هشام بن سعد مدنى و ديگران نقل كرده است . « 3 »\r\nروات و محدّثانى كه از طريق بغوى رواياتى را نقل كرده‌اند ، عبارتند از : احمد بن حنبل ، احمد بن داود بن يزيد سجستانى ، احمد بن منيع بغوى ، اسحاق بن حسن حربى ، ابو قدامه عبيد اللّه بن سعيد سرخسى ، ابو حاتم محمّد بن ادريس رازى ، ابو اسماعيل محمّد بن اسماعيل ترمذى ، محمّد بن سلام بن سكن بيكندى صغير ، محمّد بن حنبل بن اسحاق از احمد بن حنبل نقل مىكند كه : روايات وى مورد يحيى بن أبى حاتم ازدى ،\r\n\r\n\r\n","description":"","footnote":"\r\n( * ) - بغوى ناحيه‌اى از نواحى جوزجان است .\r\n( 1 ) - تهذيب الكمال ، ج 6 ، ص 168 .\r\n( 2 ) - همان ، ج 6 ، ص 171 .\r\n( 3 ) - همان ، ج 6 ، ص 169 .\r\n","page_name":" 280 ","page_number":280},
  {"content":"\r\n\r\nهارون بن عبد اللّه جمّال ، هبيرة بن حسن بغوى و ديگران « 1 » اعتماد است و قابل خدشه نمىباشد . همچنين ابو اسماعيل مىگويد : از احمد بن حنبل سؤال كردم ، نظر شما دربارهء روايات ابو علاء حسن بن سوّار چيست ؟\r\nگفت : آن مرد بزرگ ثقه مىباشد . ابو حاتم نيز او را ثقه مىداند . « 2 »\r\nعلى بن محمّد جبلى مىگويد : از صالح بن محمّد بغدادى پرسيدم كه نظر شما دربارهء ابو علاء حسن بن سوّار بغوى چيست ؟ گفت : او ثقه مىباشد . « 3 »\r\nمحمّد بن سعد گفت : ابو علاء حسن بن سوّار از بغداد به خراسان بازگشت و در زادگاه خود به سال 216 ه . ق وفات يافت . « 4 »\r\n\r\n[ 146 
  ] حسن بن سهراب بلخى\r\nابو على حسن بن سهراب بلخى از رجال حديث بشمار مىرود . وى در بلخ تولّد يافته ، دانش را در زادگاهش فراگرفت . او به درجهء كمالات علوم دست‌يافت . او رواياتش را از سفيان بن عيينة نقل كرده است .\r\nعدهء زيادى از محدّثان خراسان از جمله بلخيان از طريق او رواياتى را نقل كرده‌اند .\r\nروايات وى مورد اعتماد مىباشد . بسيارى از علماى رجال او را ثقه و مورد اطمينان\r\n\r\n\r\n","description":"","footnote":"\r\n( 1 ) - تهذيب الكمال ، ج 6 ، ص 169 .\r\n( 2 ) - همان ، ج 6 ، ص 170 .\r\n( 3 ) - همان ، ج 6 ، صص 170 - 171 .\r\n( 4 ) - همان ، ج 6 ، ص 171 ؛ تاريخ بغداد ، ج 7 ، ص 319 ؛ و نيز تاريخ الاسلام ، ذهبى ، حوادث سالهاى 211 تا 220 ، ص 115 ؛ الوافى بالوفيات ، ج 12 ، ص 42 ؛ ميزان الاعتدال ، ج 1 ، ص 493 ؛ الضعفاء الكبير ، ج 1 ، ص 228 ؛ طبقات الكبرى ، ج 7 ، ص 375 ؛ طبقات خليفه ، ص 602 ؛ تهذيب التهذيب ، ج 2 ، ص 281 ؛ تقريب التهذيب ، ج 1 ، ص 168 ؛ الجرح و التعديل ، ج 3 ، ص 17 ؛ الكنى و الأسماء ، مسلم ، ص 83 ؛ الكنى و الأسماء الدولابى ، ج 2 ، ص 49 ؛ تاريخ اسماء الثقات ، ابن شاهين ، ص 94 ؛ العبر ، ذهبى ، ج 1 ، ص 369 ؛ الكاشف ، ج 1 ، ص 222 ؛ خلاصهء تهذيب التهذيب ، ص 78 ؛ شذرات الذهب ، ج 3 ، ص 75 .\r\n","page_name":" 281 ","page_number":281},
  {"content":"\r\n\r\nدانسته‌اند .\r\nوى در سال 226 ه . ق . وفات كرده است . « 1 »\r\n\r\n[ 147 
  ] حسن بن شجاع بن رجاء بلخى\r\nابو على حسن بن شجاع بن رجاء بلخى حافظ ، از حافظان قرآن كريم و أحاديث نبوى و از رجال علمى و مفسران نامى و كم‌نظير بلخ بود .\r\nوى براى تكميل دانش خود به سرزمينهايى مانند عراق ، شام و مصر سفر كرد و از محضر دانشمندان آن سرزمينها كسب فيض نمود . او محدّثان زيادى را ملاقات و روايات فراوانى را از طريق آنها گردآورى كرد . در اين علم چنان صاحب شهرت شد كه قتيبة بن سعيد بغلانى گفت : حفّاظ و جوانمردان خراسان چهار نفر بودند : 1 - دارمى ؛ 2 - بخارى ؛ 3 - زكريا لؤلؤيى بلخى ؛ 4 - ابو على حسن بن شجاع بلخى . « 2 »\r\nاحمد بن حنبل گفت : ابو على حسن بن شجاع بلخى از بزرگترين حافظان در عصر خويش بوده است . « 3 »\r\nمحمّد بن نصر بن زكريا مروزى گفت : ابو على حسن بن شجاع بلخى ، از مشاهير حفّاظ بود .\r\nنصر بن زكريا مروزى از قتيبة بن سعيد بغلانى نقل مىكند كه او گفت : حسن بن شجاع امام و عارف به جميع ابواب علوم بود و در تاريخ كمتر نظير او پيدا مىشود . « 4 »\r\nبرخى از مشايخ و استادان ابو على حسن بن شجاع كه وى از آنها رواياتى را نقل كرده\r\n\r\n\r\n","description":"","footnote":"\r\n( 1 ) - الثقات ، ج 8 ، ص 272 .\r\n( 2 ) - تاريخ الاسلام ، ذهبى ، حوادث سالهاى 241 - 250 ، ص 228 ؛ تهذيب الكمال ، ج 6 ، ص 173 ؛ طبقات الحفاظ ، ص 238 ؛ الوافى بالوفيات ، ج 12 ، ص 54 .\r\n( 3 ) - تهذيب الكمال ، همان ؛ طبقات الحفاظ ، همان ؛ تذكرة الحفاظ ، ج 2 ، ص 542 .\r\n( 4 ) - تاريخ الاسلام ، ذهبى ، حوادث سالهاى 241 - 250 ، ص 228 .\r\n","page_name":" 282 ","page_number":282},
  {"content":"\r\n\r\nاست عبارتند از : مكى بن ابراهيم بلخى ، عبيد اللّه بن موسى ، از بزرگترين مشايخ او ، ابو نعيم ، ابو مسهر غسانى ، يحيى وحاظى ، سعيد بن أبى مريم ، ابو الوليد طيالسى ، ابو صالح كاتب ليث ، محمّد بن الصلت ، يحيى بن يحيى ، على بن مدينى ، ابن راهويه ، اسماعيل بن خليل خراز و خليفة بن خيّاط . « 1 »\r\nمحدّثانى كه از طريق ابو على حسن بن شجاع رواياتى را نقل كرده‌اند ، عبارتند از :\r\nاحمد بن حمدون نجار ، احمد بن على بن مسلم أبّار ، ابو زرعة عبيد اللّه بن عبد الكريم رازى ، محمّد بن اسحاق ثقفى سرّاج ، محمّد بن اسماعيل بخارى ، ترمذى ، محمّد بن زكريا بلخى و محدّثان ديگر . « 2 »\r\nبخارى از حسن بلخى روايت مىكند كه گفت : من هيچ درس تفسيرى را به اندازهء درس تفسير حسن بن شجاع بلخى دوست ندارم .\r\nابو على حسن بن شجاع بلخى 49 سال زندگى كرد و بنا به روايت محمّد بن جعفر بلخى در نيمهء ماه شوال سال 244 ه . ق . وفات كرد . « 3 »\r\nذهبى در تاريخ الاسلام مىنويسد : حسن بن شجاع در سنّ 49 سالگى در سال 266 ه . ق . درگذشت . « 4 »\r\nاز اساتيد ابو عبد اللّه حاكم مىباشد . بنابراين ، درست‌تر آن است كه سال درگذشت ابو على را سال 244 ه . ق . بدانيم .\r\nامام بخارى در تفسير سورهء زمر ، رواياتى را از ابو على حسن بن شجاع بلخى حافظ نقل كرده است . « 5 »\r\nعبد اللّه بن احمد مىگويد : من از پدرم احمد بن حنبل پرسيدم كه حافظان در اين عصر چه كسانى هستند ؟\r\nپدرم گفت : فرزندم ! جوانمردان هستند كه به عقيدهء من دارند از ما جدا\r\n\r\n\r\n","description":"","footnote":"\r\n( 1 ) - تهذيب الكمال ، ج 6 ، ص 172 ؛ سير اعلام النبلاء ، ج 12 ، ص 187 .\r\n( 2 ) - همان ، ج 6 ، ص 172 ؛ سير اعلام النبلاء ، ج 12 ، ص 188 .\r\n( 3 ) - تهذيب التهذيب ، ج 2 ، ص 283 .\r\n( 4 ) - تاريخ الاسلام ، ذهبى ، حوادث سالهاى 241 - 250 ، ص 228 ؛ الوافى بالوفيات ، ج 12 ، ص 54 .\r\n( 5 ) - سير اعلام النبلاء ، ج 12 ، ص 190 .\r\n","page_name":" 283 ","page_number":283},
  {"content":"\r\n\r\nمىشوند . گفتم ، آنها كيانند ؟\r\nگفت : محمّد بن اسماعيل بخارى ، عبيد اللّه بن عبد الكريم رازى ، عبد اللّه بن عبد الرحمن سمرقندى و حسن بن شجاع بلخى سؤال كردم ، كدام يكى بهتر است ؛ گفت :\r\nابو زرعه خوب مىداند ، محمّد خوب مىفهمد ، دارمى محل اطمينان است و حسن بن شجاع داراى تمام اين صفات مىباشد . « 1 »\r\n\r\n[ 148 
  ] حسن بن طيّب بن حمزة بن حمّاد شجاعى بلخى\r\nابو على حسن بن طيّب بن حمزة بن حمّاد بلخى ، معروف به شجاعى از رجال برجستهء شيعه اماميّهء بلخ و از محدّثان زبردست بشمار مىرفت . او بلخ را به قصد زيارت بيت اللّه الحرام ترك گفت و پس از انجام فرائض وارد بغداد شد و در آن شهر سكونت گزيد و به تدريس حديث پرداخت .\r\nوى رواياتش را از طريق اين محدثان نقل كرده است : هدبة بن خالد ، ابى الربيع زهرانى ، محمّد بن عبد اللّه بن نمير ، عثمان بن ابى شيبه ، محمّد بن سيرين ، قتيبة بن سعيد بغلانى ، حسن بن عمر بن شقيق ، ابو كامل حجدرى ، محمود بن غيلان ، على بن حجر ، محمّد بن محمّد بن نعمان مفيد و محدّثان ديگر . « 2 »\r\nعدّه‌اى از روات چون : اسماعيل بن على خطبى ، عبد الخالق بن حسن بن ابى روبا ، ابو بكر بن مالك قطيعى ، عمر بن محمّد بن زيّات ، ابو بكر اسماعيل وراق و محمّد بن مظفر\r\n\r\n\r\n","description":"","footnote":"\r\n( 1 ) - همان ، ج 12 ، ص 188 ؛ و نيز الجمع بين الرجال الصحيحين ، ج 1 ، ص 84 ؛ العبر ، ج 1 ، ص 442 ؛ شذرات الذهب ، ج 3 ، ص 202 ؛ تاريخ نيشابور ، ص 20 ؛ تقريب التهذيب ، ج 1 ، ص 168 ؛ المعجم المشتمل ، ص 98 ؛ معجم البلدان ، ج 1 ، ص 48 ؛ خلاصه تهذيب التهذيب ، ج 2 ، ص 282 ؛ مشايخ بلخ ، ج 1 ، ص 65 ؛ الكشف ، ج 1 ، ص 262 ؛ تهذيب تاريخ دمشق ، ج 4 ، ص 441 ؛ طبقات علماء الحديث ، ج 2 ، ص 224 ؛ الكاشف ، ج 1 ، ص 222 .\r\n( 2 ) - تاريخ بغداد ، ج 7 ، ص 333 ؛ سير اعلام النبلاء ، ج 14 ، ص 260 .\r\n","page_name":" 284 ","page_number":284},
  {"content":"\r\n\r\nاز طريق وى رواياتى را نقل كرده‌اند ؛ نظير اين روايت . « 1 »\r\nعن ابو على حسن بن طيب بلخى باسناده ، عن محمّد بن سيرين ، عن ابى هريره قال :\r\nقال رسول اللّه صلّى اللّه عليه و آله لا تسبّو الدهر ، فان اللّه هو الدهر . « 2 »\r\nبنا به نقل ابو بكر خطيب بغدادى ، حسن بن شجاع ، عموى حسن بن طيّب ساكن كوفه بود . او از برادرزاده‌اش دعوت كرد تا به آن شهر برود . ابو على حسن بن طيّب شجاعى دعوت او را پذيرفت و در شهر كوفه سكنا گزيد . در اواخر عمر براثر كهولت سن و ضعف بدن دست و پاى او مىلرزيد ، نور چشمش را از دست داده بود و گوشش چيزى نمىشنيد . حديثى را با صداى بلند برايش مىخواندند ، مىشنيد و اشكال آن را مىگرفت . او از جملهء حافظان خوب و ثقه بشمار مىرفت . در عين حال علما دربارهء او اختلاف‌نظر دارند ؛ عده‌اى او را تكذيب و عده‌اى او را توثيق كرده‌اند . « 3 »\r\nآية اللّه خويى در معجم رجال الحديث ، سيد امين جبل عاملى در اعيان الشيعة ، مامقانى در تنقيح المقال ، مؤلّف قاموس الرجال ، و نيز نجاشى در رجال خود او را از علماى شيعه اماميّه مىدانند . نجاشى عقيده دارد كه وى از شاگردان شيخ مفيد ( ره ) بوده و از او اجازهء نقل روايت گرفته و كتاب ذوات الاجنحه ، از تأليفات خود ، را از طريق شيخ مفيد نقل كرده است . « 4 »\r\nابو على بلخى شجاعى سرانجام روز سه‌شنبه 17 جمادى الآخر سال 307 ه . ق . در سنّ 90 سالگى جهان را بدرود گفت و در كوفه به خاك سپرده شد . « 5 »\r\n\r\n\r\n","description":"","footnote":"\r\n( 1 ) - سير اعلام النبلاء ، ج 14 ، ص 260 .\r\n( 2 ) - تاريخ بغداد ، ج 7 ، ص 334 .\r\n( 3 ) - تاريخ بغداد ، ج 7 ، ص 334 ، و نيز ر . ك : تاريخ الاسلام ، ذهبى ، حوادث سالهاى 301 - 310 ، ص 208 ؛ ميزان الاعتدال ، ج 1 ، ص 501 ؛ الكامل ، ابن عدى ، ج 3 ، ص 206 ؛ لسان الميزان ، ج 2 ، ص 403 .\r\n( 4 ) - معجم رجال الحديث ، ج 4 ، ص 367 ؛ اعيان الشيعة ، ج 5 ، ص 126 ؛ تنقيح المقال ، ج 1 ، ص 286 ؛ قاموس الرّجال ، ج 3 ، ص 181 ؛ رجال النجاشى ، ج 1 ، ص 147 .\r\n( 5 ) - سير اعلام النبلاء ، ج 14 ، ص 260 ؛ ميزان الاعتدال ، ج 1 ، ص 501 .\r\n","page_name":" 285 ","page_number":285},
  {"content":"\r\n\r\n\r\n[ 149 
  ] حسن بن علاء بن قاسم دهقان تلى « * »\r\nابو سعيد حسن بن علاء دهقان تلّى در روستاى تل - از توابع بلخ - ديده به جهان گشود و دانش را در بلخ فراگرفت . و از محدّثان برجستهء آن ديار بشمار مىرفت و روايات زيادى از طريق او نقل شده است از آن جمله اين روايت است :\r\nرسول اكرم صلّى اللّه عليه و آله فرمود : چون آخر الزمان فرارسد ، زنا و بدعت آشكار گردد . بدعت در نزد شيطان از معصيت محبوب‌تر است ؛ زيرا توبهء معصيت‌كننده ممكن است قبول شود ، ولى توبهء بدعت‌گذار پذيرفته نمىشود . « 1 »\r\nهمچنين از او روايت شده است كه پيامبر خدا صلّى اللّه عليه و آله فرمود : از فتنهء دنيا بپرهيزيد ؛ زيرا دنيا درياى عميق است كه مردمان زيادى در آن غرق شده‌اند . بايد كشتى شما در اين دريا تقواى الهى باشد و سرمايه‌تان ايمان به خدا تا شايد نجات يابيد . « 2 »\r\n\r\n[ 150 
  ] حسن بن على بن ابى طالب بلخى حسينى\r\nشرف الدّين ابو محمّد حسن بن على بن ابى طالب حسينى بلخى ، از مفاخر علماى خطّة پرافتخار بلخ بود و از افراد پرهيزگار و باسخاوت اين سرزمين بشمار مىرفت . « 3 »\r\nصفى الدّين واعظ بلخى نقل كرده است در نزديك گورستان بلخ مسجدى بود كه به مسجد شرف الدّين شهرت داشت كه اين سيد فاضل و بزرگوار در آن مسجد تدريس\r\n\r\n\r\n","description":"","footnote":"\r\n( * ) - تل يكى از روستاهاى بلخ است .\r\n( 1 ) - الانساب ، سمعانى ، ج 3 ، ص 72 .\r\n( 2 ) - الانساب ، سمعانى ، ج 3 ، صص 66 ، 72 ؛ معجم البلدان ، ج 2 ، ص 40 ؛ مراصد الاطلاع ، ج 1 ، ص 269 .\r\n( 3 ) - فضائل بلخ ، ص 351 .\r\n","page_name":" 286 ","page_number":286},
  {"content":"\r\n\r\nمىكرده است . « 1 »\r\nانورى سخن‌سراى ادب فارسى او را اين‌گونه ستوده است :\r\n احكام دين چو از شرف الدّين شرف گرفت * آن را عنايت ازلى تقويت كند\r\nآن كاملى است او كه نماند جهان جهل * گر علم را به كلك و نظر تربيت كند . . . « 2 » \r\nمحمّد به عمر اشهبى گفت : من در طى مسافرتم به هند و خراسان به بلخ رسيدم .\r\nشبى با جمعى ، مهمان سيد شرف الدّين بلخى علوى بوديم . در بحث و مناظره او را در علوم به كمال يافتم . او با كلمات مشكل علمى بازى مىكرد و هيچ‌يك از حاضران قادر به پاسخ‌گويى نبوديم . هيبت و دانش او چنان سحرانگيز بود كه قدرت سخن گفتن را از ما مىگرفت . « 3 »\r\nاين سيد جليل القدر به ماوراءالنهر ، خراسان و عراق مسافرت كرد و با مشايخ بزرگ عصر خود ملاقات كرد و از محضر آنها نيز بهره جست و رواياتى را از طريق آنها نقل كرد .\r\nهمچنين او از جمله محدّثانى بود كه ديگران از طريق او رواياتى را نقل كرده‌اند ؛ مانند اين روايات :\r\nرسول خدا صلّى اللّه عليه و آله فرمود : من امر شدم تا با مردم جهاد كنم ، تا وقتى كه شهادت دهند غير از او خدايى نيست و محمّد فرستاده اوست و به قبله ما روى آورند و ذبيحهء ما را بخورند و مانند ما نماز بگزارند . اگر چنين كردند ، پس خونها و مالهاى آنها بر ما حرام است ؛ مگر به حقى كه مسلمانان به گردن آنها دارند و يا اينكه آنها حقى بر مسلمانان دارند .\r\nحضرت فرمود : آنچه در مجلس‌ها مىگذرد امانت است ؛ مگر در سه‌جا : 1 - آنجا كه خونى به ناحق ريخته شود ؛ 2 - جايى عمل منافى عفت انجام شود ؛ 3 - مكانى كه در آن حقى به ناحق ضايع شود .\r\nحضرت فرمود : جنگ فريب است . « 4 »\r\n\r\n\r\n","description":"","footnote":"\r\n( 1 ) - همان مأخذ .\r\n( 2 ) - ديوان انورى ، ج 2 ، ص 620 .\r\n( 3 ) - الانساب ، سمعانى ، ج 1 ، ص 227 .\r\n( 4 ) - فضائل بلخ ، ص 352 ؛ بحار الانوار ، ج 34 ، ص 332 .\r\n","page_name":" 287 ","page_number":287},
  {"content":"\r\n\r\nآن حضرت فرمود : مسلمان آيينهء مسلمان است .\r\nطرف مشاور بايد أمين باشد . « 1 »\r\nاين مرد بزرگ تأليفاتى دارد كه از آن جمله است كتاب سلسلة الابريز بالسند العزيز . اين كتاب از سوى كتابخانه آية اللّه العظمى مرعشى نجفى به چاپ رسيده است . همچنين قرآنى بسيار نفيس به خط اين مرد دانشمند در موزهء قرآن آستان قدس رضوى موجود است . برخى گمان برده‌اند كه اين قرآن به خط امام حسن مجتبى عليه السّلام است .\r\nوى در سال 532 ه . ق . وفات كرد و در بيرون دروازه نوبهار بلخ دفن شد .\r\n\r\n[ 151 
  ] حسن بن على بن ابى طيب بن نصر عزايمى بلخى\r\nابو على حسن بن على بن أبى طيب بن نصر عزايمى بلخى در بلخ متولّد شد و دانش را در اين شهر فراگرفت . پس از مدّت كوتاهى در رديف محدّثان بزرگ بشمار آمد . در سال 423 ه . ق . بلخ را به قصد زيارت بيت اللّه الحرام ترك گفت . پس از انجام فرائض در بازگشت ساكن نيشابور شد و در اين شهر درگذشت ، ولى تاريخ وفات وى معلوم نيست .\r\nمحدّثانى از طريق او رواياتى را نقل كرده‌اند . « 2 »\r\n\r\n[ 152 
  ] حسن بن على بن محمّد بن احمد بن جعفر بلخى\r\nالحافظ الامام الجوّال ابو على حسن بن على بن محمّد بن احمد بن جعفر وخشى\r\n\r\n\r\n","description":"","footnote":"\r\n( 1 ) - فضائل بلخ ، ص 352 ؛ جامع الأحاديث ، ص 117 .\r\n( 2 ) - تاريخ نيشابور ، ص 275 .\r\n","page_name":" 288 ","page_number":288},
  {"content":"\r\n\r\nبلخى ، قاضى القضاة در دهكدهء وخش از توابع بلخ پا به عرصهء وجود نهاد . « 1 »\r\nصفى الدّين واعظ بلخى از او به عنوان قاضى القضاة و يكى از مشاهير علماى بلخ ياد كرده است . اين مرد بزرگ در سال 471 ه . ق . به سنّ 86 سالگى جهان فانى را وداع گفت .\r\nسلطان سنجر بن ملكشاه سلجوقى تابوت اين عالم زاهد را بر كتف خود نهاده ، تا مزارش حمل كرد و اين عمل را از افتخارات خود مىدانست . « 2 »\r\nداستان از اين قرار بوده كه ظاهرا سلطان سنجر قصد سفر داشت ، چون به دروازهء نوبهار رسيد ، مشاهده كرد كه مردم جنازه‌اى را از دروازهء نوبهار بيرون مىآورند . پرسيد اين جنازهء كيست ؟\r\nگفتند : جنازهء قاضى القضاة ابو على سيد حسن بن على وخشى است . او بىدرنگ از مركب پياده شد ، دكمهء لباسش را باز كرد ، به رسم عزادارى كلاه شاهى را از سر برداشت ، تابوت سيد را بر دوش نهاد و تا گورستان جنازه را همراهى كرده ، سپس به خاك سپرد . « 3 »\r\nواعظ بلخى مىگويد : ابو على وخشى سيّدى فاضل و عالمى جليل القدر بود . براى كسب علم و گردآورى حديث به سرزمينهاى دوردست چون عراق ، حجاز ، شام و مصر سفر كرد . كتاب سنن أبى داود را در مصر فراگرفت . در سال 417 ه . ق . به اصفهان رفت و مدتى در آنجا اقامت گزيد . در خدمت مستملى بزرگ ، حافظ كبير ، محدّث عصر ابو نعيم احمد بن عبد اللّه بن احمد بن اسحاق اصفهانى ، علم حديث آموخت همچنين در بغداد و بصره مدتى به فراگيرى علم حديث اشتغال داشت و علم قرائت و روايت را نيز به‌طور كامل فراگرفت . وقتى از بازار مىگذشت به هريك از افراد بازار جداگانه سلام مىكرد .\r\nبه ملاقات درماندگان رفته ، حال آنها را مىپرسيد و به قدر امكان به آنها كمك مىكرد . « 4 »\r\nابو سعد عبد الكريم بن محمّد سمعانى ، او را از جملهء حفّاظ و نيز از محدّثان موثّق\r\n\r\n\r\n","description":"","footnote":"\r\n( 1 ) - فضائل بلخ ، ص 326 ؛ لسان الميزان ، ج 2 ، ص 446 ؛ شذرات الذهب ، ج 5 ، ص 307 .\r\n( 2 ) - فضائل بلخ ، ص 327 ؛ لسان الميزان ، ج 2 ، ص 446 .\r\n( 3 ) - فضائل بلخ ، ص 327 .\r\n( 4 ) - همان مأخذ ، ص 328 ؛ شذرات الذهب ، ج 5 ، ص 307 .\r\n","page_name":" 289 ","page_number":289},
  {"content":"\r\n\r\nدانسته ، و مىافزايد كه در فصاحت و بلاغت كم‌نظير بوده است . « 1 »\r\nبرخى از محققان تاريخ عقيده دارند كه ابو على سيد حسن وخشى بلخى به فرمان خليفه گردن نمىنهاد و مردم را عليه خليفه مىشورانيد ، او اعمال خليفهء وقت را تجاوز به حق جامعه مىدانست ، لذا خليفه فرمان دستگيرى او را صادر كرد . وى از قصد خليفه آگاه شد ، خود را مخفى كرد و پس از مدتى به بغداد و سپس به بلخ رفت و از سوى حاكم بلخ مورد استقبال قرار گرفت . حاكم بلخ به شكرانهء بازگشت او مدرسه‌اى بنا كرد و امور مدرسه و طلاب را به وى سپرد . ابو على وخشى در طى اين مسافرتها كوشش فراوانى براى جمع‌آورى احاديث كرد . « 2 »\r\nمؤلف معجم المؤلفين مىگويد : ابو على سيد حسن وخشى براى گردآورى حديث به بلاد مختلف مسافرتهاى زيادى كرد و به همين مناسبت به جوّال معروف شد . او در اين مسافرتها استادان و دوستان بسيارى يافت و از وجود آنها بهره جست . چند تن از استادان او عبارتند از : در بلخ ، محمّد بن عبد اللّه بن روزيه و على بن احمد بن محمّد الخزاعى ؛ در نيشابور ، يحيى بن ابراهيم مزكّى ، محمّد بن موسى بن فضل صيرفى و احمد بن حسن حيرى ؛ در همدان ، محمّد بن احمد بن محمّد بن مزدئن ؛ در اصفهان ، حافظ ابو نعيم احمد بن عبد اللّه و ابو سعيد بن حسنويه ، در بغداد ، عبد الواحد بن محمّد بن مهدى ، على بن محمّد بن عبد اللّه بن بشران ، محمّد بن حسين بن فضل قطّان و محمّد بن احمد بن ابو الفوارس ؛ در بصره ، ابو الحسن على بن قاسم نجاد ؛ در شام ، ابو عبد اللّه تمّام بن محمّد بن عبد اللّه رازى ؛ در مصر ، ابو محمّد عبد الرحمن بن عمر بن نحاس و تعدادى ديگر از محدّثان ، علما و فقها . « 3 »\r\nعده‌اى از محدّثان از طريق او رواياتى را نقل كرده‌اند ، مانند : ابو بكر احمد خطيب بغدادى ، عمر بن محمّد سرخسى و قاضى عمر بن على محمودى بلخى ، بعضى از فضلا\r\n\r\n\r\n","description":"","footnote":"\r\n( 1 ) - الانساب ، سمعانى ، ج 13 ، ص 291 .\r\n( 2 ) - لسان الميزان ، ج 2 ، ص 446 .\r\n( 3 ) - معجم المؤلفين ، ج 3 ، ص 260 ؛ الوافى بالوفيات ، ج 12 ، ص 163 ؛ تذكرة الحفاظ ، ج 3 ، ص 1172 ؛ سير اعلام النبلاء ، ج 18 ، ص 366 .\r\n","page_name":" 290 ","page_number":290},
  {"content":"\r\n\r\nگفته‌اند كه خطيب بغدادى از همه دوره‌هاى امام ابو على سيد حسن وخشى بوده است . « 1 »\r\nحافظ عبد العزيز نخشبى او را متهم به داشتن مذهب قدرى كرده است . « 2 »\r\nابو على سيد حسن حسينى وخشى ، پس از بازگشت به وطن خود به خاطر تبليغات عليه خليفه مورد بىمهرى دستگاه خلافت قرار گرفت و به هنگام مرگ وصيّت كرد كه وقتى از دنيا رفتم ، كسى حق ندارد خبر مرگ مرا منتشر سازد و نيز لازم نيست كسى به من ترحم كند . امام عمر بن محمّد سرخسى مىگويد : زمانى كه نظام الملك به شهر بلخ وارد شد ، ما به نظام الملك گفتيم كه در اين نزديكى روستايى است به نام وخش و بزرگانى در آنجا دفن هستند ، از جمله امام ابو على سيد حسن وخشى حسينى ، و از نظام الملك درخواست كرديم كه در آن محل مدرسه‌اى بنا كند . نظام الملك بر مزار امام ابو على حسن حسينى وخشى مدرسه‌اى ساخت و در روز افتتاح دستور داد مردم در مدرسه جمع شوند تا براى آنها روايتى را نقل كند .\r\nنظام الملك گفت : من در عسقلان از ابن مصحّح شنيدم كه مىگفت : ابو على سيد حسن حسينى وخشى نقل كرد ، پولى كه من در ايّام تحصيل همراه داشتم تمام شد و روزها را بدون زاد به سر مىبردم و همه‌وقت گرسنه بودم ؛ به‌طورىكه از مطالعه و درس خواندن باز ماندم ، وقتى به دكان نانوايى مىرفتم بوى خوشى نان گندم به مشامم مىرسيد ، ولى من صبر مىكردم و خداوند به خاطر صبر من برايم فتح باب كرد .\r\nاو داراى تأليفات زيادى بوده است ، ولى متأسفانه نامى از آثار او در كتابها و در فهرست‌ها برده نشده و اين احتمال وجود دارد كه تأليفات او هم مانند تأليفات بسيارى از علماى ديگر بلخ از ميان رفته باشد . مردم دوست داشتند كه روايات را از خود او بشنوند ، لذا در هر شهرى كه وارد مىشد از او تقاضاى حديث مىكردند . « 3 »\r\nحاجى خليفه در كتاب كشف الظنون از ابو على سيّد حسن حسينى وخشى بلخى دو كتاب را نام مىبرد : 1 - كتاب الامالى ؛ 2 - كتاب التوقير . « 4 »\r\n\r\n\r\n","description":"","footnote":"\r\n( 1 ) - تذكرة الحفاظ ، ج 3 ، ص 1172 ؛ سير اعلام النبلاء ، ج 18 ، ص 365 .\r\n( 2 ) - تذكرة الحفاظ ، همان ؛ لسان الميزان ، ج 2 ، ص 446 ؛ سير اعلام النبلاء ، ج 18 ، ص 366 .\r\n( 3 ) - تذكرة الحفاظ ، ج 3 ، ص 1173 ؛ سير اعلام النبلاء ، ج 18 ، ص 366 .\r\n( 4 ) - كشف الظنون ، ج 1 ، صص 163 ، 508 ؛ ايضاح المكنون ، ج 1 ، ص 340 ؛ و نيز تاريخ نيشابور ، ص 273 ؛ المشتبه ،\r\n","page_name":" 291 ","page_number":291},
  {"content":"\r\n\r\n\r\n[ 153 
  ] حسن بن على بن محمّد بن على بن عمرو عطار\r\nابو على حسن بن على بن محمّد بن على بن عمرو عطار ، از مشاهير علماى شيعهء اماميّهء بلخ بود . وى در اين شهر تولد يافت و تحصيلاتش را در همان‌جا به پايان رسانيد .\r\nاو در زمان خود از برجسته‌ترين محدّثان شيعه در خطهء بلخ بشمار مىرفت . « 1 »\r\nشيخ الفقيه ابو جعفر محمّد بن على بن حسين بن موسى بن بابويه قمى معروف به صدوق - عليه‌الرحمه - در سال 368 ه . ق . با وى در شهر بلخ ملاقات و از محضرش كسب فيض كرد و از او اجازهء نقل روايت گرفت . چندين روايت از ابو على حسن بن على عطار در كتابهاى شيخ صدوق ( ره ) آمده است . « 2 »\r\nجدّ دوم اين مرد بزرگ على بن عمرو عطار از اصحاب امام على النقى عليه السّلام بوده است . « 3 »\r\nشيخ صدوق ( ره ) رواياتى را از طريق او نقل كرده است ؛ نظير اين روايات : شيخ صدوق - عليه‌الرحمه - روايت مىكند كه ابو على حسن بن على بن محمّد بن على بن عمرو عطار در بلخ به نقل از معاذ بن جبل مىگويد :\r\nمن پشت سر رسول خدا صلّى اللّه عليه و آله سوار بودم . آن حضرت فرمود : اى معاذ ، آيا مىدانى كه حق خداوند بر بندگانش چيست ؟\r\nپيامبر صلّى اللّه عليه و آله اين سخن را سه بار تكرار كردند . عرض كردم خدا و رسولش داناترند .\r\nحضرت فرمود : حق خدا آن است كه بندگانش براى او شريك قائل نشوند .\r\n\r\n\r\n","description":"","footnote":"\r\nج 2 ، ص 259 ؛ معجم البلدان ، ج 5 ، ص 365 ؛ الاكمال ، ج 7 ، ص 391 ؛ طبقات الحفّاظ ، ص 439 ؛ السياق ، ص 4 ؛ المنتخب ، ص 52 ؛ المختار من ذيل السمعانى ، ص 172 ؛ المستفاد من ذيل تاريخ بغداد ، ص 102 ؛ تبصير المنتبه ، ج 4 ، ص 1479 ؛ تهذيب تاريخ ابن عساكر ، ج 4 ، ص 234 ؛ العبر ، ج 3 ، ص 275 ؛ اللباب فى تهذيب الانساب ، ج 3 ، ص 355 .\r\n( 1 ) - معانى الاخبار ، ص 47 ؛ من لا يحضره الفقيه ، حرف « ف » .\r\n( 2 ) - تنقيح المقال ، ج 1 ، ص 341 .\r\n( 3 ) - رجال شيخ الطوسى ، ص 418 ؛ اختيار معرفة الرجال ، ص 195 .\r\n","page_name":" 292 ","page_number":292},
  {"content":"\r\n\r\nو سپس فرمود : آيا مىدانى اگر بندگان اين حق را به‌جا آورند ، حق بندگان بر خداى عزّ و جلّ چيست ؟ معاذ گفت : عرض كردم خدا و رسولش بهتر مىدانند . پيامبر صلّى اللّه عليه و آله فرمود : حق بندگان آن است كه ايشان را عذاب نكند و يا فرمود : ايشان را داخل آتش دوزخ نگرداند . « 1 »\r\nشيخ صدوق مىگويد : ابو على حسن بن على بن محمّد عطار به اسناد عبد اللّه بن صامت از ابو ذر روايت كرده است : رسول خدا به من هفت سفارش كرد : 1 - سفارش فرمود به زيردستان خود نگاه كنم نه به بالادستان خود ؛ 2 - به من سفارش فرمود :\r\nاشخاص بىبضاعت را دوست داشته باشم و به آنها نزديك گردم ؛ 3 - به من سفارش كرد كه حق را بگويم ، اگرچه ناگوار و تلخ باشد ؛ 4 - به من سفارش كرد كه با خويشاوندانم صلهء رحم كنم ؛ هرچند كه از من روگردان باشند ؛ 5 - به من سفارش فرمود كه در راه خدا از سرزنش سرزنش‌كنندگان نترسم ؛ 6 - به من سفارش كرد كه ذكر شريف لا حول و لا قوة إلّا باللّه العلى العظيم را زياد بگويم كه از گنجينه‌هاى بهشت است ؛ 7 - به من سفارش كرد ، حديث را آن‌چنان كه هست و گفته شده ، نقل كنم . « 2 »\r\n\r\n[ 154 
  ] حسن بن على جوزجانى\r\nدر دايرةالمعارف آريانا نقل شده است كه ابو على جوزجانى در اواخر قرن سوم و اوايل قرن چهارم زندگى مىكرده است . « 3 »\r\nابو على حسن بن على جوزجانى از مشايخ بزرگ و از جوانمردان اهل طريقت و نيز مجاهدى باكمال از خطهء پرافتخار جوزجان بود . ظاهرا او در بين سالهاى 230 تا\r\n\r\n\r\n","description":"","footnote":"\r\n( 1 ) - كتاب التوحيد ، ص 28 ، ح 28 .\r\n( 2 ) - خصال ، ج 2 ، ص 385 ، ح 12 .\r\n( 3 ) - دايرةالمعارف آريانا ، ج 2 ، ص 23 .\r\n","page_name":" 293 ","page_number":293},
  {"content":"\r\n\r\n240 ه . ق . در جوزجان پا به عرصه وجود نهاده است . وى در رشته‌هاى مختلف علوم به تحصيل پرداخت و مدتى در خدمت حكيم ترمذى به سر برد و به مرشد و مربّى خود ارادتى خاص داشت . ابو على جوزجانى در حدود 90 سال عمر كرد و با مشايخ خراسان ديدار نمود ؛ در محضر آنها علم حال و قال را آموخت و اين دو علم را به هم آميخت و به حلقهء مشايخ بزرگ خراسان درآمد . از حال خود فانى و در مشاهدهء حق باقى بود و هميشه اعمالش را به محضر حق عرضه مىداشت و در برابر حق تسليم بود و با غير قرار نداشت . از منابع چنين برمىآيد كه ابو على جوزجانى بيشتر عمر خود را در بلخ و جوزجان و يا پيرامون آنها سپرى كرده است ، همچنين او بيشتر تحصيلاتش را در بلخ به پايان رسانيد .\r\nوى علم عرفان را از محمّد بن على ترمذى و محمّد بن فضل بلخى فراگرفت ، تا اين كه خود به سرچشمه اين علم راه يافت . « 1 »\r\nامّا سلّمى در كتاب طبقات الصوفيه مىنويسد : ابو على جوزجانى با ترمذى و بلخى تقريبا هم سنّ است ؛ لذا ارتباط مريد و مرادى بين آنها وجود نداشته است .\r\nاز نحوهء سير و سلوك و استادان وى اطلاعى در دست نيست و نيز مريدان و شاگردان او به‌طور دقيق شناخته نشده است . « 2 »\r\nهجويرى در كشف المحجوب ، از ابراهيم سمرقندى به عنوان مريد او ياد كرده است .\r\nعبد الرحمن جامى در كتاب نفحات الانس مىنويسد : ابو على جوزجانى يكى از بزرگان مشايخ خراسان بود و فضل و دانش او در عصر خويش كم‌نظير ؛ به‌طورىكه دربارهء فضل و دانش او گفته‌اند : و ربّما يتكلّم فى شىء من العلوم و المعارف و الحكم . « 3 »\r\nابو على جوزجانى افزون بر سخنان خود دربارهء خوف ، رجا ، محبّت ، صبر ، رضا و ديگر موضوعات عرفانى « 4 » آثارى نيز در باب رياضات ، مجاهدات ، معاملات و آفات سير و سلوك دارد . « 5 »\r\n\r\n\r\n","description":"","footnote":"\r\n( 1 ) - طبقات الصوفيه ، ص 246 ؛ الطبقات الكبرى ، شعرانى ، ج 1 ، ص 77 .\r\n( 2 ) - طبقات الصوفيه ، ص 247 .\r\n( 3 ) - نفحات الانس ، ص 129 .\r\n( 4 ) - ترجمهء رسالهء قشيريه ، ص 307 ، 319 ، 432 ؛ مقالات صوفيه ، ص 67 .\r\n( 5 ) - طبقات الصّوفية ، ص 246 .\r\n","page_name":" 294 ","page_number":294},
  {"content":"\r\n\r\nاز تأليفات او مىتوان كتاب البيان الشافى و الكلام الوافى را نام برد . ابو على جوزجانى مىگويد : الخلق كلّهم فى ميادين الغفلة يركضون ، و على الظّنون يعتمدون . « 1 »\r\nتمام مردم در ميدانهاى غفلت قدم نهاده‌اند و بر گمان آفت‌زا اعتماد مىكنند . و هم وى گفته : « بدبخت آن كس است كه حق - سبحانه - گناه وى را بپوشاند و وى آن را اظهار كند » . « 2 »\r\nدر جاى ديگر مىگويد : صاحب استقامت باش نه صاحب كرامت ، نفس تو كرامت مىخواهد و خداى استقامت . « 3 »\r\n\r\n[ 155 
  ] حسن بن على سانجى « * »\r\nابو زكريا حسن بن على سانجى بلخى در بلخ پا به عرصهء وجود نهاد و تحصيلات خود را در جوزجان و بلخ به پايان رسانيد . براى كسب كمالات و دانش عازم عراق ، حجاز ، شام و مصر شد و به بسيارى از مراكز علمى آن روزگار سفر كرد و از محضر بزرگان و دانشمندان آن عصر كسب فيض نمود ؛ به‌ويژه در مصر از ابو محمّد عبد اللّه بن وهب بهرهء فراوانى برد . روايات زيادى را از طريق او نوشت و با ابراهيم بن يوسف مناظراتى داشت .\r\nاو از جمله شاگردان ابو معاذ نيز بوده و از حجاج الاعور ، روايت نقل كرده است . ابو محمّد عبد اللّه بن وهب مىگويد : ابو زكريا حسن بن على سانجى ، مردى عابد و دانشمند\r\n\r\n\r\n","description":"","footnote":"\r\n( 1 ) - همان ، ص 248 .\r\n( 2 ) - نفحات الانس ، ص 129 .\r\n( 3 ) - ترجمهء رساله قشيريه ، ص 319 ؛ عارفان راز ، ص 260 ؛ و نيز براى آگاهى بيشتر ر . ك : لسان الميزان ، ج 5 ، ص 310 ؛ تذكرة الحفاظ ، ج 2 ، ص 645 ؛ تذكرة الأولياء ، ص 489 ؛ الطبقات الكبرى ، شعرانى ، ص 77 ؛ الرسالة القشيرية ، ص 200 ، كشف المحجوب ، ص 186 ؛ التعرف لمذهب اهل التصوف ، ص 46 ؛ حلية الاولياء ، ج 10 ، ص 350 .\r\n( * ) - سانج ، سان جهارك و يا سانچارك ، از توابع جوزجان است اين محل در جنوب بلخ واقع شده است ، سمعانى مىگويد : سان و چهار يك نام دو محل است كه اكنون باهم سانچارك خوانده مىشود .\r\n","page_name":" 295 ","page_number":295},
  {"content":"\r\n\r\nبود . « 1 »\r\n\r\n[ 156 
  ] حسن بن عمر بن شقيق جرمى بلخى\r\nابو على حسن بن عمر بن شقيق جرمى بلخى ، از محدّثان برجستهء جهان اسلام به شمار مىرود . او در جرم از توابع بلخ پا به عرصهء وجود نهاد و علوم را در اين شهر فرا گرفت . آن‌گاه براى كسب دانش به شهر رى هجرت كرد و پس از تكميل دانش به زادگاهش بازگشت . مدت 50 سال ساكن بلخ بود . در اواخر عمر به بصره رفت و در اين شهر اقامت گزيد . سرانجام به سال 230 و يا 232 ه . ق . جهان را بدرود گفت و در اين شهر به خاك سپرده شد . « 2 »\r\nابو على جرمى بلخى ، رواياتش را از طريق رواتى نقل مىكند كه برخى از آنان عبارتند از : بشر بن ابراهيم انصارى بصرى ، جرير بن عبد الحميد ، جعفر بن سليمان ضبعى ، حماد بن زيد ، داود بن زبرقان ، سلمة بن فضل ، سليمان بن طريف سلّمى ، عبد اللّه بن أبى جعفر رازى ، عبد اللّه سلمة الأفطس نوهء سائب بن يزيد ، عبد اللّه بن مبارك و . . . « 3 »\r\nعن ابو على حسن بن عمر بن شقيق جرمى قال : حدثنا عبد الوارث بن سعيد ، عن يزيد بن زريع ، عن أبى عبيده ، عن عمار مولى بنى هاشم ، عن أبى هريره قال : قال رسول اللّه صلّى اللّه عليه و آله : كلّ مولود يولد على الفطرة فأبواه يهودانه و ينصرانه . « 4 »\r\nبرخى از محدّثانى كه از طريق ابو على جرمى روايت نقل كرده‌اند ، عبارتند از :\r\nبخارى ، ابراهيم بن محمّد بن حارث بن نائله اصفهانى ، احمد بن عبد الرحمن بن صالح\r\n\r\n\r\n","description":"","footnote":"\r\n( 1 ) - معجم البلدان ، ج 3 ، ص 179 ؛ اللباب فى تهذيب الانساب ، ج 2 ، ص 95 .\r\n( 2 ) - تاريخ بغداد ، ج 7 ، ص 355 ؛ تهذيب الكمال ، ج 6 ، ص 280 ؛ رجال صحيح البخارى ، ج 1 ، ص 159 ؛ الجمع بين رجال الصحيحين ، ج 1 ، ص 84 .\r\n( 3 ) - تاريخ بغداد ، ج 7 ، ص 355 ؛ تهذيب الكمال ، ج 6 ، ص 278 .\r\n( 4 ) - تاريخ بغداد ، ج 7 ، ص 355 .\r\n","page_name":" 296 ","page_number":296},
  {"content":"\r\n\r\nتمّار ، ابو يعلى احمد بن على بن المثنّى موصلى ، ابو بكر احمد بن عمرو بن ابى عاصم نبيل ، احمد بن قدامه بلخى ، احمد بن محمّد بن بكر قصير ، احمد بن محمّد بن عبد اللّه بلخى فرّاء احمد بن نضر بن عبد الوهاب نيشابورى ، اسحاق بن هيّاج جحدرى بلخى ، اسماعيل بن فضل بلخى و . . . « 1 »\r\nامام بخارى و ابو حاتم او را ثقه مىدانند و رواياتى را كه از طريق او نقل شده است ، معتبر و مورد اطمينان مىدانند . « 2 »\r\nاز ابو زرعة عبيد اللّه بن عبد الكريم رازى سؤال شد كه نظر شما دربارهء ابو على حسن بن عمر جرمى بلخى گفت : مورد اعتماد است و در طريق وى اشكالى ديده نمىشود . « 3 »\r\nاحمد بن سيار مىگويد : حسن به عمر بن شقيق جرمى بلخى در شهر بلخ روايات فراوانى را از طريق علماى بصره نقل كرده است .\r\nعبد اللّه بن احمد بن حنبل مىگويد : ابو على حسن بن عمر بن شقيق جرمى مدتى در بغداد تدريس علم حديث مىكرد . « 4 »\r\n\r\n[ 157 
  ] حسن بن على محمّد اشقرى بلخى\r\nحسن بن محمّد اشقرى بلخى ، از محدّثان جهان اسلام در زمان خود بود . شمارى از\r\n\r\n\r\n","description":"","footnote":"\r\n( 1 ) - تهذيب الكمال ، ج 6 ، ص 278 .\r\n( 2 ) - همان .\r\n( 3 ) - تهذيب الكمال ، ج 6 ، ص 279 .\r\n( 4 ) - تاريخ بغداد ، ج 7 ، ص 355 ؛ و نيز براى آگاهى بيشتر ر . ك : الثقات ، ج 8 ، ص 172 ؛ التاريخ الكبير ، ج 2 ، ص 300 ؛ شيوخ البخارى ، ابن عدى ، ص 99 ؛ اسماء الدارقطنى ، ترجمه 196 ؛ رجال البخارى ، للباجى ، ص 41 ؛ المعجم المشتمل ، شماره 257 ، بغية الأريب ، ص 91 ؛ نهاية السؤل ، ص 66 ؛ الكاشف ، ج 1 ، 225 ؛ الجرح و التعديل ، ج 3 ، ص 25 ؛ خلاصة تهذيب التهذيب ، ص 80 ؛ تهذيب التهذيب ، ج 2 ، ص 308 ؛ خلاصة التهذيب ، الخزرجى ، ج 1 ، شماره 1365 ؛ تقريب التهذيب ، ج 1 ، ص 170 ؛ تاريخ الاسلام ، ذهبى ، حوادث سالهاى 231 - 240 ق ، ص 134 ؛ تهذيب الذهبى ، ج 1 ، ص 143 .\r\n","page_name":" 297 ","page_number":297},
  {"content":"\r\n\r\nعلما و محدّثان از او رواياتى را نقل كرده‌اند كه از آن جمله در سلسله سند روايات محمّد به عمر بن محمّد بن سالم بن البراء تميمى جعابى واقع شده است . « 1 »\r\n\r\n[ 158 
  ] حسن بن محمّد بن ابى جعفر بلخى دزقى قاضى « * »\r\nابو المعالى حسن بن محمّد بن ابى جعفر بلخى دزقى قاضى ، از فقهاى عصر خود بود . در بلخ پا به عرصه وجود نهاد و دانش را در زادگاهش فراگرفت او در مدّت كوتاهى در رديف فقها و محدّثان صاحب نام درآمد و به منصب قضاوت شهر دزه ( دزق ) منصوب شد . ابو سعيد در كتاب التحبير مىنويسد : ابو المعالى حسن بن محمّد بلخى دزقى در سال 548 ه . ق . وفات كرده است . « 2 »\r\n\r\n[ 159 
  ] حسن بن محمّد بن محمّد بن داود بن حميد بن سليمان باهلى كشّانى\r\nابو على حسن بن محمّد بن محمّد باهلى كشّانى ، از مشاهير محدّثان عصر خود به شمار مىرفت . اين مرد بزرگ در كشّان ( كاشان ) واقع در 25 فرسنگى جنوب بلخ و\r\n\r\n\r\n","description":"","footnote":"\r\n( 1 ) - تاريخ بغداد ، ج 3 ، ص 28 .\r\n( * ) - دزق در اصل واژه فارسى دزه بوده كه به آن دزه بازار و يا دزه باران مىگفته‌اند . دزق نام چند ناحيه است : 1 - دزق حفص در مرو ؛ 2 - دزق مسكين در مروشاه‌جان ؛ 3 - دزق ناحيهء بزرگى است در راه شاش به ماوراءالنهر ؛ 4 - دزق بازار در مرورود ( مرغاب ) در نزديكيهاى غور است كه به دزق عليا معروف بوده و دزق سفلى از روستاهاى ده‌پنج است .\r\n( 2 ) - الاكمال ، ج 3 ، ص 363 ؛ الانساب ، سمعانى ، ج 5 ، ص 344 ؛ معجم البلدان ، ج 2 ، ص 454 ؛ اللباب فى تهذيب الانساب ، ج 1 ، 500 .\r\n","page_name":" 298 ","page_number":298},
  {"content":"\r\n\r\nجوزجان ، پا به عرصهء وجود نهاد . در زادگاهش علوم را فراگرفت او براى تكميل آن به سال 407 ه . ق . به نيشابور سفر كرد . مدتى در اين شهر اقامت گزيد و به تدريس حديث پرداخت . او يكى از وعّاظ زمان خود نيز بود .\r\nاحمد بن حسن بن شاه رواياتى را از طريق او نقل كرده است . « 1 »\r\n\r\n[ 160 
  ] حسن بن محمّد بلخى\r\nابو محمّد حسن بن محمّد بلخى ، از مفاخر رجال بلخ بود . او وطنش را به قصد بغداد ترك كرد و در اين شهر ساكن شد و در آنجا به تدريس علم حديث پرداخت . وى بيشتر روايات خود را از طريق محمّد بن على بن طرخان بلخى نقل كرده است .\r\nمحدّث بزرگ على بن عمر سكرى از او رواياتى را نقل كرده است . « 2 »\r\n\r\n[ 161 
  ] حسن بن محمّد بن محمّد بن شيظم بلخى\r\nابو على حسن بن محمّد بن محمّد بن شيظم فامى بلخى ، در بلخ ديده به جهان گشود و تحصيلات خود را در زادگاهش به پايان رسانيد و در رديف علماى بزرگ اسلام قرار گرفت .\r\nخطيب بغدادى مىنويسد : ابو على حسن بن محمّد بلخى از محدّثان نامى بود ، او در\r\n\r\n\r\n","description":"","footnote":"\r\n( 1 ) - تاريخ نيشابور ، ص 269 .\r\n( 2 ) - تاريخ بغداد ، ج 7 ، ص 418 .\r\n","page_name":" 299 ","page_number":299},
  {"content":"\r\n\r\nسال 348 ه . ق . بلخ را به قصد زيارت بيت اللّه الحرام ترك كرد و پس از اتمام فرائض حج وارد بغداد شد . او در آن شهر مدّت كوتاهى اقامت اختيار كرد و به تدريس علم حديث پرداخت ، وى رواياتش را از طريق نصر بن مكى بلخى و محمّد بن عمران بن عصمت جوزجانى و افراد ديگرى نقل مىكرد . « 1 »\r\nعده‌اى از محدّثان مانند دارقطنى ، يوسف قواس و ابو الحسن محمّد بن احمد بن زرقويه رواياتى را از طريق ابو على حسن بن محمّد بلخى نقل كرده‌اند . محدّثان مذكور در سال 348 ه . ق . افتخار شاگردى اين مرد بزرگ را داشته‌اند . « 2 »\r\nابو بكر خطيب بغدادى مىگويد : من جز خوبى ، دانش ، تقوى و زهد ، در ابو على حسن بن محمّد بلخى چيز ديگرى سراغ ندارم . « 3 »\r\nابو عبد اللّه محمّد بن عبد اللّه حاكم نيشابورى ، در تاريخ نيشابور ، نام او را اين‌گونه نقل مىكند : الحاكم ابو على حسن بن محمّد بن محمّد بن شيظم تميمى بلخى . « 4 »\r\n\r\n[ 162 
  ] حسن بن محمّد دربندى « * » بلخى\r\nابو الوليد حسن بن محمّد بن على بن محمّد صوفى بلخى ، معروف به دربندى در روستاى دربند قدم به عرصهء وجود نهاد و علوم مختلف و متداول را در بلخ در محضر علماى بزرگ فراگرفت . وى از محدّثان صوفيّه و حافظ كتاب و سنّت بشمار مىرفت .\r\nابو الوليد براى گردآورى حديث به سرزمين‌ها و شهرهاى بزرگ اسلامى ، مانند\r\n\r\n\r\n","description":"","footnote":"\r\n( 1 ) - تاريخ بغداد ، ج 7 ، ص 420 ؛ الانساب ، سمعانى ، ج 8 ، ص 240 .\r\n( 2 ) - تاريخ بغداد ، ج 7 ، ص 420 ؛ اللباب ، ج 2 ، ص 226 .\r\n( 3 ) - الانساب ، سمعانى ، ج 8 ، ص 240 .\r\n( 4 ) - تاريخ نيشابور ، ص 85 ؛ و براى آگاهى بيشتر ر . ك : توضيح المشتبه ، ج 6 ، اللباب فى تهذيب الانساب ، ج 2 ، ص 226 .\r\n( * ) - دربند نام يكى از روستاهاى بلخ است و همچنين يكى از دروازه‌هاى شهر بلخ نيز بدين نام خوانده مىشده است . معجم البلدان ، ج 2 ، ص 449 .\r\n","page_name":" 300 ","page_number":300},
  {"content":"\r\n\r\nماوراءالنهر ، اسكندريه ، سمرقند ، نيشابور ، هرات ، استرآباد ، بصره و بغداد سفر كرد . در تمام اين شهرها به خدمت علماى آن ديار مىرسيد و از محضرشان كسب فيض نموده رواياتى را از طريق آنها يادداشت مىكرد . « 1 »\r\nبعضى از بزرگان كه وى با آنها آشنا شده و از آنان علم حديث آموخته عبارتند از :\r\nدر نيشابور ، ابو محمّد عبد اللّه بن يحيى بن عبد الجبار سكرى بغدادى ، ابو القاسم حسن بن محمّد انبارى ، و ابو زكريا مزكّى ؛ در هرات ، ابو منصور ازدى ؛ در استرآباد ، بندار بن محمّد ؛ در بلخ ، على بن محمّد خزاعى ؛ در بصره ؛ ابو عمر هاشمى ؛ در بخارا ، ابو عبد اللّه غنجار ؛ در بغداد ، ابو الحسن بن بشران ؛ در همدان ، محمّد بن عيسى ؛ در دمشق ، عبد الرحمن بن ابى نصر تميمى ، در مصر ، ابو نظيف .\r\nوى آنچه را مىشنيد از حفظ مىكرد ، لذا او را حافظ جوّال گفته‌اند . « 2 »\r\nراويانى چون : ابو بكر خطيب بغدادى ، ابو على حدّاد ابو القاسم شجاعى و ابو عبد اللّه فراوى از طريق ابو وليد دربندى بلخى أحاديثى را نقل كرده‌اند . عبد الغافر مىگويد : ابو وليد به سرزمينهاى زيادى سفر كرده ، ولى از افراد دور از ذهن روايت كرده است . « 3 »\r\nابن نجّار مىگويد : ابو وليد از ماوراءالنهر به اسكندريّه رفت . او ثقه ، و لكن رديء الحفظ است . « 4 »\r\nامام ابو وليد دربندى بلخى در اواخر عمرش به سمرقند رفت و در آن شهر اقامت گزيد . به گفته تاريخ نيشابور ، معجم البلدان و شذرات الذهب وى در ماه رمضان سال 454 ه . ق . وفات كرده است . « 5 »\r\nسيد امين جبل عاملى از كتاب رجال شيخ طوسى نقل كرده كه زياد بن سليمان بلخى در روز وفات امام ابو وليد دربندى اين مرثيه سروده است : « 6 »\r\n\r\n\r\n","description":"","footnote":"\r\n( 1 ) - معجم البلدان ، ج 2 ، ص 449 ، سير اعلام النبلاء ، ج 18 ، ص 297 .\r\n( 2 ) - سير اعلام النبلاء ، ج 18 ، ص 297 ؛ تذكرة الحفاظ ، ج 3 ، ص 1155 .\r\n( 3 ) - همان .\r\n( 4 ) - طبقات الحفاظ ، ص 437 ؛ سير اعلام النبلاء ، ج 18 ، ص 297 .\r\n( 5 ) - طبقات الحفاظ ، همان ؛ تذكرة الحفاظ ، ج 3 ، ص 1115 ؛ سير اعلام النبلاء ، ج 18 ، ص 298 .\r\n( 6 ) - اعيان الشيعة ، ج 7 ، ص 309 .\r\n","page_name":" 301 ","page_number":301},
  {"content":"\r\n\r\n سقى اللّه بلخا سهل بلخ و حزنها * و روى خراسان السّحاب المجمجما\r\nو ما بى لتسقاه لكنّ حضرة * بها غيّبوا شلوا كريما و اعظما\r\nلقد كان يعطى السّيف في الروع حقّه * و يروى السّنان الزّعبى المقرّما \r\nترجمه : خداوند زمينهاى هموار و ناهموار بلخ را سيراب كند و خراسان را ابرهاى متراكم و پرآب آبيارى كند . باكى نيست براى من كه سيراب كنى تو اى ابر بلخ را ، و لكن بلخ درگاهى است كه در آن استخوانها و اعضاى شخص كريم را پنهان كردند . و آن شخص كريم كسى بود كه در روز جنگ ، حقّ شمشير را ادا مىكرد ، و نيزه‌هاى علامت دار زاعبى را سيراب مىنمود .\r\nاز اين محدّث بزرگ روايات زيادى نقل شده است كه از آن جمله اين روايت است :\r\nعن ابو الوليد حسن بن محمّد بلخى باسناده عن الحذيفة ، انّ النبى صلّى اللّه عليه و آله قال : و الّذى نفسي بيده لتأمرنّ بالمعروف و تنهون عن المنكر ، او ليوشكنّ اللّه أن يبعث عليكم عذابا من عنده ، ثمّ لتدعنّه ، فلا يستجب لكم . « 1 »\r\nسيد بن طاوس در كتاب مهج الدّعوات ، دعايى را از طريق ابو وليد حسن بن محمّد دربندى بلخى نقل كرده است :\r\nعن ابو الوليد حسن بن محمّد الدربندى قال : أخبرنا عبد الرّحمن به عثمان الدمشقى قال : حدثنا ابو بكر محمّد بن صالح بن خلف الجوزانى قال : حدثنى أبى عن موسى بن ابراهيم قال : حدثنا موسى بن جعفر بن محمّد عن أبيه عن جدّه عليه السّلام قال : قال رسول اللّه صلّى اللّه عليه و آله لعلى : يا على اذا هالك أمر أو نزلت بك شدّة ، فقل اللّهم إنى أسألك به حق محمّد و آل محمّد أن تصلّى على محمّد و آل محمّد و أن تنجينى من هذا الغم . « 2 »\r\n\r\n\r\n","description":"","footnote":"\r\n( 1 ) - سير اعلام النبلاء ، ح 18 ، ص 298 .\r\n( 2 ) - مهج الدّعوات ، ص 4 ؛ و نيز براى آگاهى بيشتر ر . ك : تهذيب ابن عساكر ، ج 4 ، ص 250 ؛ شذرات الذّهب ، ج 5 ، ص 242 ؛ تاريخ بغداد ، ج 1 ، ص 293 ؛ التبيان في شرح بديعة البيان ، ص 49 ؛ تاريخ نيشابور ، ص 279 ؛ تاريخ مدينة دمشق ، ج 1 ، صص 64 - 89 .\r\n","page_name":" 302 ","page_number":302},
  {"content":"\r\n\r\n\r\n[ 163 
  ] حسن بن محمّد ليثى بلخى اعمش\r\nابو محمّد حسن بن محمّد ليثى بلخى ، معروف به اعمش قاضى از علماى برجستهء بلخ بود . او در بلخ زاده شد و علوم را در اين شهر فراگرفت و به منصب قاضى القضاتى آنجا رسيد . او عقيده داشت ركوع و سجود از اركان نماز نيست ، بلكه از اجزاى مستحبه مىباشد . اين سخن به گوش ابو معاذ خالد بن سليمان بلخى فقيه رسد . ابو معاذ گفت :\r\nهركس كه بر اين عقيده باشد كافر است .\r\nابو محمّد حسن اعمش ، به على بن عيس بن ماهان حاكم بلخ شكايت كرده ، گفت : ابو معاذ به من تهمت كفر زده است . حاكم بلخ ابو معاذ را احضار كرد و در مسجد جامع بلخ شلاق زد و كوزهء آب بر روى او ريخت . سپس سرو صورتش را تراشيد و از بلخ به فرغانه تبعيد كرد . درحالىكه ابو معاذ را از راه ترمذ به‌سوى فرغانه حركت مىدادند ، در شهر ترمذ از سوى عبد العزيز بن خالد بن زياد ترمذى ، قاضى ترمذ و چغانيان و واشگرد مورد استقبال قرار گرفت . قاضى او را اجلال و اكرام كرد و صد هزار دينار به او داد . اين خبر به اعمش رسيد .\r\nابو محمّد حسن بن محمّد بلخى اعمش ، قاضى القضاة بلخ ، عليه قاضى ترمذ حكم صادر كرده ، عده‌اى از مأموران را به شهر ترمذ فرستاد تا حكم را اجرا كنند . به دستور اعمش ، عبد العزيز بن خالد ترمذى ، قاضى ترمذ را نيز شلاق زدند و به فرغانه تبعيد كردند . « 1 »\r\nبراثر شكايات مردم ، حاكم بلخ ، ابو محمّد حسن بلخى ، اعمش را از منصب قضاوت عزل كرد و به‌جاى او قاضى ابو مطيع بلخى را منصوب كرد . اعمش به مرو فرار كرد و پس از چندگاهى به مقام قاضى القضاتى آن شهر منصوب شد . « 2 »\r\nروزى اعمش از ابو حنيفه در مسأله‌اى فتوا خواست و بىدرنگ جواب شنيد . اعمش\r\n\r\n\r\n","description":"","footnote":"\r\n( 1 ) - فضائل بلخ ، ص 145 ؛ القند فى ذكر علماء سمرقند ، ص 130 .\r\n( 2 ) - القند فى ذكر علماء سمرقند ، ص 130 .\r\n","page_name":" 303 ","page_number":303},
  {"content":"\r\n\r\nپرسد اين را از كجا آوردى ؟\r\nابو حنيفه گفت : تو مىگويى ابراهيم حدّثنى چنين و شعبى حدثنى چنان از كجا مىگويى ؟\r\nاعمش با تعجى گفت : اى گروه فقها شما طبيبانيد و ما داروفروشان . « 1 »\r\nابن عدى مىگويد : تمام روايات ابو محمّد حسن بن محمّد بلخى اعمش از درجهء اعتبار ساقط است . « 2 »\r\nابن حيّان گفت : از بلخى اعمش رواياتى در موضوعات مختلف نقل شده است ، امّا نقل روايت از طريق او جايز نمىباشد . « 3 »\r\nابن قتيبه مىگويد : دو روايت در دو موضوع از او نقل شده است . « 4 »\r\nعقيلى ، در الضعفاء الكبير منكر روايات او شده است او مىگويد : به روايات او نمىتوان اعتماد كرد . « 5 » ابو محمّد حسن بن محمّد بلخى ليثى اعمش از طرق محدّثانى چون : حميد طويل ، عوف اعرابى و هشام بن حسان ، رواياتى را نقل كرده است ؛ « 6 » نظير روايات ذيل :\r\nابو محمّد حسن بن محمّد البلخى ، عن حميد الطويل ، عن انس بن مالك ، قال : قال النبى صلّى اللّه عليه و آله : ما كان اللّه ليفتح لعبد باب الدعاء ، و يغلق عنه باب الإجابة . « 7 »\r\nابو محمّد حسن بن محمّد البلخى اعمش قال : حدّثنا محمّد بن عمرو ، عن أبى سلمة ، عن أبى هريرة قال : نهى النبى صلّى اللّه عليه و آله أن يبال فى الماء الراكد . « 8 »\r\n\r\n\r\n","description":"","footnote":"\r\n( 1 ) - ضحى الاسلام ، ج 2 ، ص 190 .\r\n( 2 ) - الضعفاء و المتروكين ، ج 1 ، ص 209 .\r\n( 3 ) - همان ؛ ميزان الاعتدال ، ج 1 ، 519 .\r\n( 4 ) - ميزان الاعتدال ، همان .\r\n( 5 ) - الضعفاء الكبير ، ص 242 .\r\n( 6 ) - ميزان الاعتدال ، ج 1 ، ص 519 .\r\n( 7 ) - الكامل فى ضعفاء ، الرجال ، ج 3 ، ص 166 .\r\n( 8 ) - الضعفاء الكبير ، ج 1 ، ص 242 .\r\n","page_name":" 304 ","page_number":304},
  {"content":"\r\n\r\n\r\n[ 164 
  ] حسين بن احمد استرآبادى بلخى\r\nابو عبد اللّه حسين بن احمد استرآبادى بلخى العدل ، از رجال برجستهء شيعهء مقيم بلخ بوده است . وى در استرآباد ديده به جهان گشود و در أوان جوانى زادگاهش را براى كسب دانش به مقصد بلخ ترك گفت . تحصيلاتش را در آن شهر به پايان رسانيد و از جملهء افاضل و فقهاى آن ديار بشمار آمد . وى از ابو عبد اللّه حسين استرآبادى اجازهء نقل روايت دريافت كرد .\r\nشيخ المحدّثين ابو جعفر محمّد بن على بابويه صدوق - رضوان اللّه عليه - او را در سال 368 ه . ق . در بلخ ملاقات كرد . او از وى بهرهء علمى برده است محققان رجال‌شناس او را در شمار استادان شيخ صدوق ( ره ) آورده‌اند و شيخ صدوق رواياتى را از طريق او نقل كرده است . « 1 »\r\nبرخى محققان او را عدل و برخى ديگر عدنى خوانده‌اند . « 2 »\r\nشيخ صدوق روايتى را از طريق او اين‌گونه نقل كرده است :\r\nحارث بن ثعلبه مىگويد : به سعد گفتم ، آيا از امتيازاتى كه نصيب على گشت چيزى را تو با چشم خود ديدى ؟\r\nگفت : آرى چهار منقبت او را شاهد بودم و پنجمى را نيز مشاهده كردم ، اگر يكى از آن امتيازات مال من بود ، دوست‌تر مىداشتم از شتران سرخ‌موى كه به من هديه مىشد ؛\r\n1 - رسول خدا ابو بكر را مأمور ابلاغ سورهء برائت كرد . سپس على را فرستاد و على آيات را از ابو بكر گرفت . او بازگشت و عرض كرد يا رسول اللّه مگر دربارهء من چيزى از عالم بالا نازل شد ؟\r\nرسول خدا فرمود : نه جز اينكه اين آيات را بايد كسى ابلاغ كند كه از خود من باشد .\r\n2 - رسول خدا در همه خانه‌هايى را كه به مسجد باز مىشد بست و در خانهء على را\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 1 ، باب ف .\r\n( 2 ) - همان ؛ معانى الاخبار ، ص 23 ؛ خصال ، ج 1 ، ص 345 .\r\n","page_name":" 305 ","page_number":305},
  {"content":"\r\n\r\nهمچنان باز گذاشت . عرض كردند همهء درها را بستى و در خانهء على را به حال خود گذاشتى ؟\r\nرسول خدا فرمود : نه ، بستن آن درها از ناحيهء من بود و نه باز گذاشتن آن ، بلكه هر دو به دستور خدا بود .\r\n3 - رسول خدا عمر را با يك نفر ديگر براى گشودن خيبر فرستاد . هر دو شكست خورده ، بازگشتند ، پيامبر صلّى اللّه عليه و آله فرمود : فردا پرچم را به دست كسى مىدهم كه خدا و رسولش را دوست دارد ، و خدا و رسولش نيز او را دوست دارند ، و او را ستايش فراوانى كرد . با شنيدن اين فرمايش رسول خدا چندين نفر خود را براى پرچمدارى فردا آماده كردند ، ولى پيامبر صلّى اللّه عليه و آله على را خواست و پرچم را به او سپرد ، و على از ميدان بازنگشت تا خداوند فتح و پيروزى نصيب پيامبر و مسلمانان گردانيد .\r\n4 - چهارمين امتياز در روز عيد غدير بود كه رسول خدا دست على را گرفت و آن‌قدر بالا برد كه سفيد زير بغل هر دو نمايان گرديد . رسول خدا فرمود : آيا من بر شما از خود شما حكم‌فرماتر نيستم ؟\r\nعرض كردند چرا يا رسول اللّه . آن‌گاه آن حضرت فرمود : بنابراين هركه من مولاى اويم ، على نيز مولاى اوست .\r\n5 - روزى كه رسول خدا از مكّه خارج شد ، على را در خانواده‌اش جانشين خود كرد ، سپس على به آن حضرت پيوست ، پيامبر صلّى اللّه عليه و آله فرمود : نسبت تو به من نسبت هارون است به موسى ، جز اينكه پس از من پيغمبرى نخواهد آمد .\r\n\r\n[ 165 
  ] حسن بن احمد بن فضل بن عبد اللّه بلخى\r\nابو على حسين بن احمد بن فضل بن عبد اللّه بن عيسى بلخى ، از مفاخر علماى بلخ بود . علوم را در بلخ فراگرفت و براى گردآورى حديث به شهرهاى خراسان سفر كرد و\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nدر شهر نيشابور رحل اقامت افكند و در اين شهر وفات يافت ، ولى تاريخ وفات او معلوم نيست . « 1 »\r\nاو رواياتش را از طريق محدّثانى مانند فضل بن موسى شيبانى ، محمّد بن عمرو ، أبى سلمه و ابراهيم بن يوسف بن ميمون بن قدامه ماكيانى بلخى نقل كرده است . « 2 » از ابو على بلخى و برخى از بزرگان نقل شده است كه حسين بن احمد بلخى از ياران و شاگردان شقيق بن ابراهيم بلخى و أبو هاشم ابلّى مىباشد . اين روايت از طريق او نقل شده است :\r\nپيامبر صلّى اللّه عليه و آله فرمود : نالهء بيمار تسبيح ، فريادش تهليل ، نفس كشيدنش صدقه و در رختخواب خوابيدنش عبادت است . و حركت كردن او از پهلويى به پهلوى ديگر ، نظير اين است كه در راه خدا با دشمن جهاد مىكند . خداوند خطاب به فرشتگان مىگويد :\r\nبنويسيد براى بندهء من بهتر از آنچه در سلامتى انجام مىداد . وقتى بيمار از رختخواب بلند مىشود و راه مىرود ، مثل اين است كه هرگز گناهى نكرده است . « 3 »\r\n\r\n[ 166 
  ] حسين بن احمد بن محمّد بن احمد اشنانى « * » دارى بلخى\r\nابو عبد اللّه حسين بن احمد بن محمّد بن احمد اشنانى دارى بلخى در روستاى اشنان پا به عرصهء وجود نهاد . تحصيلاتش را در بلخ به پايان رسانيد و در علوم مختلف از جمله :\r\nفقه ، اصول ، تفسير ، كلام و حديث صاحب‌نظر شد . « 4 »\r\nشيخ صدوق ( ره ) در كتاب معانى الأخبار او را « فقيه العدل » توصيف كرده است . « 5 »\r\n\r\n\r\n","description":"","footnote":"\r\n( 1 ) - لسان الميزان ، ج 2 ، ص 495 .\r\n( 2 ) - تهذيب الكمال ، ج 2 ، ص 252 .\r\n( 3 ) - تاريخ بغداد ، ج 2 ، ص 191 ؛ و نيز تاريخ نيشابور ، ( حاكم ) ، 46 ؛ ذيل ميزان الاعتدال ، ج 1 ، ص 522 .\r\n( * ) - اشنان نام دو محل است : 1 - از توابع بلخ ؛ 2 - محله‌اى در بغداد .\r\n( 4 ) - من لا يحضره الفقيه ، ج 1 ، حرف ( ف ) ؛ معانى الاخبار ، ص 48 .\r\n( 5 ) - معانى الاخبار ، همان .\r\n","page_name":" 307 ","page_number":307},
  {"content":"\r\n\r\nمؤلّف تنقيح المقال مىگويد : شيخ صدوق استادش را عدل دانسته و روايات زيادى را از طريق وى نقل كرده است ، لذا مىتوان او را در شمار ثقات ذكر كرد . « 1 » سيد حسن موسوى خرسان در مقدّمهء كتاب من لا يحضره الفقيه نقل مىكند كه شيخ صدوق در سال 368 ه . ق . وارد شهر بلخ شد و از سوى علما و شيعيان آن ديار به گرمى استقبال شد . شيخ در اين سال از محضر علماى بلخ از جمله ابو عبد اللّه حسين بن احمد اشنانى دارى بلخى فيض برده است . « 2 » از تاريخ مجالس امالى شيخ صدوق پيداست كه در حدود 71 مجلس اين كتاب را در بلخ بوده است .\r\nشيخ صدوق ( ره ) بيش از سيصد روايت از طريق ابو عبد اللّه حسين بن احمد اشنانى بلخى در كتابهاى مختلف خود آورده است . از آن جمله در جلد دوم كتاب عيون اخبار الرضا نزديك به سيصد روايت از اشنانى نقل كرده است .\r\nاشنانى دارى بلخى را بدان علت دارى خوانده‌اند كه در قديم اغلب محلّه‌هاى بلخ به نامهاى دار فلان ، دار فلان بوده است . او در يكى از اين دارها ساكن شده ، لذا بدان محل شهرت يافته است . اينكه براى او لقب رازى و يا دارمى آورده‌اند ، واقعيت ندارد . تاريخ وفات و يا تولدش معلوم نيست .\r\nبه عنوان نمونه چند روايت از اين كتابها نقل مىشود :\r\nعن الصدوق ( ره ) قال : حدّثنا ابو عبد اللّه الحسين بن احمد بن محمّد بن احمد الاشنانى الدارى الفقيه العدل ببلخ قال : أخبرنى جدّى قال : حدّثنا محمّد بن عمّار قال :\r\nحدّثنا موسى بن اسماعيل قال : حدّثنا حمّاد بن سلمة ، عن محمّد بن اسحاق ، عن محمّد بن ابراهيم التميمى ، عن سلمة ، عن أبى الطفيل ، عن على بن ابى طالب عليه السّلام انّ رسول اللّه صلّى اللّه عليه و آله قال : يا علىّ انّ لك كنزا فى الجنّة و أنت ذو قرينها و لا تتبع النظرة بالنظرة فى الصّلاة فانّ لك الاولى و ليست لك الآخرة . « 3 »\r\nعن الصدوق ( ره ) قال : حدّثنا ابو عبد اللّه حسين بن احمد الاشنانى العدل ببلخ قال :\r\nأخبرنى جدّى قال : حدّثنا ابراهيم بن نصر قال : حدّثنا محمّد بن سعيد قال : أخبرنا\r\n\r\n\r\n","description":"","footnote":"\r\n( 1 ) - تنقيح المقال ، ج 1 ، ص 341 ؛ نيز : ر . ك : اعيان الشيعة ، ج 5 ، ص 427 ؛ قاموس الرجال ، ج 3 ، ص 320 .\r\n( 2 ) - من لا يحضره الفقيه ، مقدمهء كتاب .\r\n( 3 ) - معانى الاخبار ، ص 205 .\r\n","page_name":" 308 ","page_number":308},
  {"content":"\r\n\r\nشريك ، عن أبى ربيعة الأيادى ، عن ابن بريدة ، عن أبيه قال : قال رسول اللّه صلّى اللّه عليه و آله انّ اللّه عزّ و جل أمرنى بحب أربعة من أصحابى ، و أخبرنى أنّه يحبهم ، قلنا : يا رسول اللّه فمن هم فلكنّا نحبّ أن نكون منهم ، فقال : ألا انّ عليا منهم ، ثمّ سكت ثمّ قال : ألا انّ عليا ، منهم أبو ذر و سلمان الفارسى ، المقداد بن الأسود الكندى . « 1 »\r\nعن الصدوق ( ره ) قال : حدّثنا الحسين بن احمد الاشنانى العدل ببلخ قال : حدّثنا على بن مهروية القزوينى قال : حدّثنا داود بن سليمان الفراء قال : حدّثنا على بن موسى الرضا ، عن أبيه ، عن آبائه ، عن الحسين بن على عليه السّلام قال : إنّ يهوديا سأل : أمير المؤمنين على بن ابى طالب عليه السّلام فقال : أخبرنى عمّا ليس للّه و عمّا ليس عند اللّه ، و عمّا لا يعلمه اللّه .\r\nفقال على عليه السّلام امّا لا يعلمه اللّه فذلك قولكم يا معشر اليهود ، انّ عزيرا ابن اللّه و اللّه لا يعلم له ولدا ، و أمّا قولك : ما ليس عند اللّه ، فليس عند اللّه ظلم للعباد ، و امّا قولك : ما ليس للّه ، فليس للّه شريك . فقال : اليهود ، أشهد انّ لا إله الّا اللّه و أشهد أنّ محمّدا رسول اللّه . « 2 »\r\nداود بن سليمان قزوينى از حضرت رضا عليه السّلام و آن حضرت از پدرانش و از امام حسين عليه السّلام نقل نموده‌اند : مردى يهودى از حضرت على عليه السّلام سؤالهايى را به اين مضمون نمود : آنچه چيزى است كه خدا ندارد ؟\r\nو آن چيست كه نزد خدا نيست ؟\r\nو آن چيست كه خدا نمىداند ؟\r\nحضرت فرمود : آنچه را كه خدا نمىداند و آن گفتار شما يهوديان است كه مىگوييد عزير پسر خداست ، ولى خداوند براى خود فرزندى نمىشناسد ، امّا آنچه كه نزد خدا نيست آن ظلم است . هيچ‌گاه خداوند به بندگانش ظلم نمىكند ، امّا سؤال ديگرت كه پرسيدى آن چيست كه خداوند ندارد ، آن شريك است ، خداوند شريك ندارد .\r\nعن الصدوق ( ره ) قال : حدّثنا ابو عبد اللّه الحسين بن احمد الاشنانى الدارى العدل باسناده قال النبى صلّى اللّه عليه و آله : الحسن و الحسين خير اهل الأرض بعدى و بعد أبيهما ، و امّهما أفضل نساء أهل الارض . « 3 »\r\n\r\n\r\n","description":"","footnote":"\r\n( 1 ) - خصال ، ص 280 .\r\n( 2 ) - عيون اخبار الرضا ، ج 1 ، ص 285 .\r\n( 3 ) - همان ، ج 2 ، ص 106 .\r\n","page_name":" 309 ","page_number":309},
  {"content":"\r\n\r\nحضرت فرمود : دو فرزندم حسن و حسين بهترين افراد اهل زمين هستند . پس از من و پس از پدرشان على ، مادرشان نيز بهترين زنان عالم است .\r\nعن الصدوق ( ره ) قال حدّثنا ابو عبد اللّه الحسين بن احمد الاشنانى العدل قال : بإسناده عن على عليه السّلام قال : قال النبى صلّى اللّه عليه و آله : لا يحبّ عليّا الّا مؤمن ، و لا يبغضه الّا كافر . « 1 »\r\nرسول خدا صلّى اللّه عليه و آله فرمود : على را دوست ندارد مگر مؤمن و دشمن ندارد مگر كافر .\r\nعن الصدوق ( ره ) قال : عن حدّثنا ابو عبد اللّه الحسين بن احمد الاشنانى العدل قال :\r\nبإسناده عن على عليه السّلام قال : قال النبى صلّى اللّه عليه و آله من كان آخر كلامه الصلاة علىّ و على علىّ دخل الجنة . « 2 »\r\nرسول خدا صلّى اللّه عليه و آله فرمود : هركس كه آخرين كلامش درود بر من و على باشد وارد بهشت خواهد شد .\r\n\r\n[ 167 
  ] حسين بن جعفر بن مير ولد بن عنايت عالم بلخابى\r\nآية اللّه حاج سيد حسين بن جعفر عالم ، به سال 1245 ش . در سرپل بلخاب در خانواده‌ى باتقوا و مذهبى ديده به جهان گشود . او در دامن پرمهر و محبّت والدين پرورش يافت و تحصيلاتش را از مكتب‌خانه آغاز كرد . ادبيات عرب را در زادگاهش فرا گرفت و براى تكميل آموخته‌هاى خود عازم مشهد مقدس گرديد و در مدرسه بالاسر حضرت ثامن الائمه اقامت گزيد . وى در مدت چهارده سال با تلاش شبانه‌روزى به مقامى عالى در علوم دست‌يافت و در فقه و اصول صاحب‌رأى گرديد .\r\nحجة الاسلام سيد حيدر نجفى مىگويد : آية اللّه عالم كتاب قوانين ميرزاى قمى را از حفظ داشت . بااين‌كه كتاب مذكور يكى از دشوارترين كتابهاى علم اصول است ، ولى\r\n\r\n\r\n","description":"","footnote":"\r\n( 1 ) - همان ، ج 2 ، ص 110 .\r\n( 2 ) - عيون اخبار الرضا ، ج 2 ، ص 111 .\r\n","page_name":" 310 ","page_number":310},
  {"content":"\r\n\r\nهيچ‌گاه نشد كه مرحوم آيه اللّه عالم عبارت قوانين را از رو خوانده باشد .\r\nوى پس از چهارده سال تصميم گرفت به زادگاهش بازگردد و آنچه را در مدت چندين سال آموخته است به ديگران بياموزد . در آن هنگام وطنش چون لاشه‌اى بىجان زير قدمهاى جنايتكاران له شده بود . عمّال استعمار امنيّت و آرامش مردم را برهم زده بودند و هرج و مرج در همه جا حاكم بود . دست‌نشاندگان انگليس و روس بر امّت مسلمان ظلم و تعدى مىكردند ؛ به‌ويژه شيعيان را بيشتر مورد اذيت و آزار قرار مىدادند و به آتش فتنه و اختلاف دامن مىزدند و به بهانه‌هاى واهى برادران اهل سنّت را عليه شيعيان تحريك مىكردند و در امور مذهبى آنها مداخله مىنمودند . در ايام عزادارى ، حسينيه‌ها و مساجد شيعيان را مىبستند .\r\nحكام مستبد به شيعيان به چشم بيگانه نگاه مىكردند ، به‌ويژه در دوران حكومت عبد الرحمن جلّاد كه صدها هزار شيعه جان خود را از دست دادند و زنان شيعه را در بازارهاى هند و آسياى مركزى چون بردگان به فروش رسانيدند و صدها هزار انسان ديگر آواره شدند و به ممالك همسايه پناه بردند . اين سياست در دوران حكومت نادر و ظاهر به شكلى ديگر ادامه داشت . اگر سردار جلّاد عبد الرحمن ملت را مىكشت و زندانى و آواره مىكرد ، اين اميرزادگان نيز زندگى را براى شيعيان دشوار و با مالياتهاى سنگين و كمرشكن آنها را از هستى ساقط كرده بودند . تنها جرم آنها اين بود كه شيعه هستند . آن دولتهاى فاسد اجازهء بنّايى مدارس و تأسيسات آموزشى براى شيعيان را نمىدادند و علماى مبارز شيعه را در سياهچالهاى استبداد ، زندانى و يا ممنوع الخروج مىساختند و آنها حق دفاع از حقوق ملت خود را نداشتند و در اين راه شهدايى نيز تقديم كردند .\r\nدولتهاى فاسد هرگز براى باسواد كردن فرزندان شيعه قدمى برنداشتند ؛ لذا علما مكتبخانه‌هاى محلى و مدارس علميّه را داير كردند تا از اين راه به نسلهاى آينده‌شان سواد بياموزند .\r\nدر آن هنگام سرتاسر مملكت يكپارچه تعصّب و بدبختى بود . فقر مالى و فرهنگى چون ابر سياهى بر سر آن ملت سايه انداخته بود و تمام مراكز دينى شيعيان تعطيل گشته\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبود و حتى در تمام مناطق تركستان يك مدرسه علوم دينى براى فراگيرى فقه شيعه وجود نداشت . اگر درس و بحث هم وجود داشت ، در منازل و مساجد به‌طور مخفى بود و مردم جرأت آن را نداشتند كه در شهر مدرسهء دينى تأسيس كنند .\r\nعلما با اين شرايط ناگوار توانستند چراغ دين و مذهب را روشن نگه دارند . در بسيارى از مناطق عالم و روحانى كم بود و يا اصلا وجود نداشت و به سبب مجاورت شيعيان با مناطق اهل سنّت ، علما و مردم در تقيه زندگى مىكردند ؛ حتى مردم به كتب و منابع دينى مذهبى و يا روحانيت تحصيل كرده دسترسى نداشتند و آزادى هم وجود نداشت .\r\nحضرت آية اللّه سيّد حسين عالم در چنين شرايطى به سال 1275 ش به وطن بازگشت . وى در ابتدا در روستاى وشت سكونت گزيد و در آنجا حوزهء علميّه تأسيس كرد و مشغول تدريس شد . انتشار خبر بازگشت آن مرد بزرگ در همه جا منتشر شد .\r\nعدّه‌اى از علما از بخشهاى مختلف باميان به بلخاب سرازير شدند ؛ از جملهء آنها سيّد على حسين يكه‌ولنگى بود كه حوزهء علميّه وشت را فعّال كرد .\r\nعده‌اى از حسودان به حكومت محلّى بلخاب گزارش دادند كه آية اللّه سيد حسين عالم از ايران آمده مردم را از دين خارج مىسازد و به احكام و مسايل دينى اهل سنّت بد مىگويد و در سخنرانيهايش از حكومت انتقاد مىنمايد و نماز تراويح را در ماه مبارك رمضان نمىخواند ، نكاح و عقد مردم را بدون خطبه مىخواند ؛ اگر شما به مردم مسلمان توجه نكنيد ، گليم مذهب ابو حنيفه در بلخاب جمع خواهد شد ؛ بايد هرچه زودتر اقدام گردد تا از تبليغات سوء جلوگيرى شود .\r\nحكومت محلى دستور دستگيرى آية اللّه عالم و عدّه‌اى از طلاب را صادر كرد . قبل از رسيدن مأموران به محل ، آن عالم بيدار و چند تن از طلاب مبارز ، بلخاب را به‌سوى باميان و يكه‌ولنگ ترك كردند . پس از چند شبانه روز با زحمت زياد به روستاى كليگان رسيدند . به منزل حاج سيد ميرزا حسين خان وارد شدند و آن مرد متديّن و خدمتگذار زمينهء اقامت آية اللّه عالم و همراهان را آماده ساخت و منزلى را به نام مدرسه در اختيار ايشان گذاشت و آن عالم بزرگ در آن مدرسه مشغول تدريس گرديد .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nتشنگان علم و دانش به دور او گرد مىآمدند و از چشمه‌سار علم و معرفت ، سيراب مىشدند . عدّه‌اى از بزرگان محل ، خدمت آقا مشرّف شدند و او و همراهانش را به ماندن تشويق كردند . و به آنها اطمينان دادند كه ما نمىگذاريم از ناحيه حكومت بلخاب يا حكومت محلى به شما آسيب برسد .\r\nبا حضور آية اللّه عالم ، حوزهء علميه يكه‌ولنگ رونق گرفت و شاگردان برجسته‌اى چون آية اللّه شيخ موسى سياه درّه و آية اللّه سيد محمّد حسن رئيس يكه‌ولنگى تربيت يافتند . اين مردان بزرگ هركدام از مفاخر علماى شيعه بشمار مىروند .\r\nحضرت آية اللّه سيد محمّد حيدر نجفى شمشيرى از نجف اشرف به وطن بازگشت و چون جاى آية اللّه عالم را خالى ديد ، جويا شد كه چرا آن مرد بزرگ زادگاهش را ترك كرده است ؟\r\nچون علت را دريافت سخت متأثر شد . لذا با بزرگان بلخاب تماس گرفت و آنها را به سبب اين پيش‌آمد سرزنش كرد و گفت : شما به خود و جامعه آسيبى وارد ساخته‌ايد كه جبران‌ناپذير است .\r\nسپس يك هيئت هفتاد نفرى را آماده ساخت و خود نيز با آنها عازم يكه‌ولنگ شد و از سوى مردم آن ديار به گرمى مورد استقبال قرار گرفت . هيئت مذكور پس از چند روز اقامت سرانجام آية اللّه عالم را به بلخاب بازگردانيد . بار ديگر ملّت بزرگ بلخاب مقدم رهبر و پيشواى خود را گرامى داشتند و احساسات و عواطفشان را نسبت به آن مرد بزرگ نشان دادند .\r\nبنا بر موقعيّت و مركزيّت ترخوج مردم از آن عالم ربانى دعوت كردند كه در آن محل ساكن شود . او اين دعوت را اجابت كرد و در آنجا اقامت گزيد .\r\nسيد حبيب اللّه خان ، از بزرگان منطقه و پسر عموى آية اللّه عالم بود . او با تلاش فراوان موفّق شد آية اللّه عالم را به زادگاهش سرپل بازگرداند و املاك زيادى را در اختيارش بگذارد . آن مرد بزرگ ، حوزهء علميه دهن‌شرط را به سال 1284 ش تأسيس كرد و طلاب را از ترخوج به آن مدرسه انتقال داد و خودش مشغول تدريس گشت . آوازه و شهرت علم و دانش او تمام مناطق شيعه‌نشين را فراگرفت و مدرسه‌اش به عنوان يك حوزهء\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمقتدر و پربار خودنمايى كرد و از بزرگترين پايگاههاى تعليم و تربيت علوم اسلامى به شمار رفت .\r\nحسودان به دولت ضد مردمى و دشمن دين و فرهنگ گزارش دادند كه مدرسهء آية اللّه عالم ، مركز فعاليتهاى ضد دولتى شده است و سيد حبيب اللّه خان از اين مركز حمايت مالى و سياسى مىكند . عمّال رژيم سيّد حبيب اللّه خان را به اتهام حمايت از يك روحانى و حوزهء علميّه دستگير كرد و به زندان انداخت . او مدتى به اين جرم در زندان بود .\r\nآية اللّه عالم براى آزادى سيد حبيب اللّه خان عازم مزار شريف شد و در سر راه خود ، مدّت كوتاهى در ايل يلمرب اقامت كرد . مردم مركز ولايت اطلاع يافتند كه آن رهبر دينى وارد مزار شده است . شيعيان پروانه‌وار دور شمع وجودش گرد آمدند و از آن عالم عارف و زاهد تقاضا كردند ماه محرّم را در آن محل بماند . ايشان دعوت مردم را پذيرفت و ده روز محرم را براى ارشاد مردم سخنرانيهاى آتشين و بيداركننده مىنمود . در اين سفر حسينيه‌اى بنا نهاد و پيشنهاد تأسيس مدرسه علميّه چهاركنت را مطرح كرد . مردم عاشق دين به مدّت كوتاهى بناى آن حوزه را به اتمام رسانيدند و محصلان علوم دينى مشغول تحصيل شدند .\r\nآية اللّه عالم مرحوم شيخ خدا نظر را كه مردى جليل القدر و از شاگردانش بود ، به عنوان استاد و سرپرست حوزه علميّه چهاركنت تعيين كرد و خود به شهر مزار شريف وارد شد و با تلاش و همكارى بزرگان مزار سيد حبيب اللّه خان را از زندان آزاد كرد و از راه درّه صوف عازم بلخاب گشت . هم‌سلول سيد حبيب اللّه خان زنجيرپا از فرقه اسماعيليه بود كه او نيز آزاد شد و به همراهى آن فقيه فرزانه به درّه صوف رفت . آن مرد آزاده از آية اللّه عالم خواهش كرد كه شبى را مهمان او باشد . ايشان دعوت را پذيرفت و چند شبى در آن محل ماند . اهالى دسته‌دسته به ملاقات آقا و همراهانش مىآمدند . براثر انفاس پاك و ارشاد آن روحانى متعهد ، عدّهء زيادى از آن مردم به مكتب اهل بيت عليه السّلام روآوردند و تا به امروز افتخار مىكنند كه به دست مبارك آية اللّه عالم شيعهء اثنى عشرى شده‌اند . در اين سفر ، حضرت آية اللّه عالم حوزه علميّه سرولنگ را نيز افتتاح كرد و\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nشاگردش آخوند شيخ ميرزا حسين را به عنوان استاد و مدير حوزه علميّه منصوب نمود و خود به بلخاب بازگشت .\r\nآن عالم ربانى در نواحى جوزجان و سانچارك براى سركشى به قرا و قصبات شيعه‌نشين مسافرت مىكرد و از نزديك با مردم تماس مىگرفت . در ايام ماه محرّم براى ارشاد مردم ، مبلّغ مىفرستاد . در يكى از اين مسافرتها آية اللّه عالم وارد خاسار شد . اهالى از آن رهبر دينى به گرمى استقبال كردند . در طول اقامت آقا هر شب محفل سخنرانى در مسجد محل برگذار مىشد و موضوع سخن ولايت امير المؤمنين عليه السّلام بود .\r\nقاضى ضياء الدّين از علماى برجستهء اهل سنّت در آن محفل شركت مىجست و پس از زيارت ايشان و گوش دادن به سخنان دلنشين آن مرد بزرگ به مكتب اهل بيت عليه السّلام روآورد و يكى از ارادتمندان خاص او گرديد و اقوام قاضى ضياء الدّين نيز به مكتب اهل بيت عليه السّلام پيوستند .\r\nهيئتى مركّب از پنجاه نفر به سرپرستى حاج سيد على حسين يكه‌ولنگى وارد بلخاب شد تا آية اللّه عالم را به يكه‌ولنگ ببرد . مردم بلخاب به مدّت كوتاهى رضايت دادند .\r\nآية اللّه عالم را به يكه‌ولنگ ببرد و مردم بلخاب به مدّت كوتاهى رضايت دادند آية اللّه عالم به همراهى آنان از راه درّه صوف وارد زردسنگ شدند و از سوى مردم محل مورد استقبال قرار گرفتند . وقتى مردم درّه صوف از ورود او اطلاع حاصل نمودند ، پنجاه نفر را براى برگردانيدن آن روحانى مبارز به زردسنگ فرستادند . پس از بحث و مناظره‌اى شديد آية اللّه عالم را به مركز درّه صوف بازگردانيدند و هيئت يكه‌ولنگى ناموفّق به وطن بازگشت . آن عالم عامل مدت كوتاهى در درّه‌صوف ماند و مردم را ارشاد كرد .\r\nآية اللّه عالم به سال 1310 ش وطن را به قصد زيارت مكّهء معظّمه و عتبات عاليات ترك كرد . در اين سفر ، شخصيتهاى برجسته‌اى از بلخاب و سانچارك وى را همراهى مىكردند . آنها عبارت بودند از حضرات آيات عظام : 1 - حاج سيد حيدر خاسارى ؛ 2 - حاج سيّد محمّد فاضلى دهنه ؛ 3 - حاج سيّد محمّد خردى ؛ 4 - حاج سيّد محمّد عادل ؛ 5 - مجاهد كبير حاج سيّد محمّد حيدر نجفى شمشيرى - رضوان اللّه عليهم اجمعين -\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nآية اللّه عالم و همراهان از كابل وارد حوزه علميّهء مشهد مقدّس شدند و از سوى علما و طلاب حوزه به گرمى مورد استقبال قرار گرفتند . پس از ديدوبازديد علما و دوستان عازم عراق شدند و در نجف اشرف از سوى مراجعى چون آية اللّه العظمى سيّد ابو الحسن اصفهانى و آية اللّه العظمى صدر و آية اللّه العظمى كاشف الغطاء - رحمة اللّه عليهم - مورد استقبال قرار گرفتند و پس از اتمام فرائض و زيارت عتبات عاليات به وطن بازگشتند .\r\nشاگردان برجستهء آية اللّه عالم\r\n1 - حجة الاسلام و المسلمين حاج ميرزا حسين كه خود يكى از علماى بزرگ يكه‌ولنگ بود . وى مديريّت حوزه علميّه سرولنگ درّه صوف را برعهده داشت و سالها در آن مدرسه تدريس كرد و در انقلاب 1307 ش سهم بس بزرگى را برعهده داشت .\r\nدولت فاسد وقت از شهامت و روحيه انقلابى او وحشت داشت ، پس از چند صباحى وى را دستگير و زندانى كرد و آن روحانى مبارز چهارده سال در زندان دهمزنگ كابل به سر برد و با تلاش آقا حاج سيّد محمّد حسن رئيس يكه‌ولنگى در سال 1340 ش از زندان آزاد گرديد و سرانجام در سال 1341 ش دار فانى را وداع گفت .\r\n2 - حضرت آية اللّه حاج شيخ على جمعه كه يكى از چهره‌هاى برجسته علم و فقاهت بود .\r\nآية اللّه شيخ على جمعه حوزه علميّه تأسيس كرد و سالها در آن حوزه تدريس كرد و سرانجام پيك اجل دررسيد و به سن هفتادسالگى وفات كرد .\r\n3 - ملا دوست محمّد كه در ييلاق بلخ ساكن بود . آن عالم متقى و خدمتگذار در حوزهء علميّهء ييلاق بلخ سالها تدريس كرد و در سال 1329 ش وفات يافت .\r\n4 - عالم ربّانى حاج شيخ سخىداد كمجى . كمج يكى از بلوكات درّه صوف است . در آن محل ، حوزه علميّه تأسيس كرد و خود سالها در آن حوزه تدريس نمود . بالاخره به سال 1335 ش به رحمت حق پيوست .\r\n5 - عالم صمدانى حضرت آية اللّه شيخ سلطان مزارى كه حوزه علميه مزار شريف را\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nبنا نهاد و مشغول تدريس شد . وجود اين روحانى مبارز ملجأ و پناهگاهى براى مستمندان بود و آن فقيه عاليقدر به دست كمونيستهاى ملحد اسير شد و سرنوشت او تاكنون معلوم نيست .\r\n6 - آية اللّه حاج سيد محمّد حسن رئيس كه ساكن يكه‌ولنگ بود و در آن محل مصدر خدمات فراوانى شد و در امور سياسى و مذهب جامعه‌اش مداخله مىكرد و در آن سرزمين حوزه علميهء ساخت و شاگردان زيادى تربيت كرد .\r\n7 - عالم عارف حضرت آية اللّه حاج شيخ موسى سياه‌درّه كه از نخبگان علم و دانش بشمار مىرفت . او دايم مشغول تدريس و تبليغ بود و حوزه علميه‌اى در محل ساخت و شاگردان برجسته و مبارزى تحويل جامعه داد . وى در سال 1340 به قصد زيارت بيت اللّه الحرام به مكّهء معظمه رفت . در هنگام مراجعت در مشهد مقدس بيمار شد و در اين شهر وفات يافت و در جوار ثامن الائمه عليه السّلام آرميد .\r\n8 - آية اللّه حاج سيّد احمد غزنوى ، عالم والامقام كه سالها ساكن كويته پاكستان بود .\r\nخدمات بزرگى براى شيعيان آن منطقه انجام داد و در آخر عمر به مشهد مقدّس رفت و در آن شهر رحلت كرد و در جوار ثامن الائمه عليه السّلام دفن شد .\r\n9 - آية اللّه حاج سيد اسماعيل سچكى . اين عالم ربّانى در طول عمرش در سه ماه رجب ، شعبان و رمضان به‌طور متوالى روزه بود . وى در محل سكونت خود ، حوزهء علميه ساخت و مشغول تدريس گشت و دانشمندان زيادى را تربيت كرد و تحويل جامعه داد .\r\n10 - حضرت علامه آية اللّه حاج ابو القاسم بلخى - طاب ثراه - يكى از استادان حكمت ، فلسفه و دروس خارج فقه و اصول حوزه‌هاى علميّه بود . اين عالم عارف در سال 1358 ش در مشهد مقدّس رحلت كرد و در جوار ثامن الائمه عليه السّلام به خاك سپرده شد .\r\n11 - عالم زاهد جناب حجة الاسلام حاج سيد على تلعاشقانى كه سالها در حوزه علميّه حيدريّه آن محل درس گفت و شاگردانى تربيت كرد و وجودش منبع خير بود\r\n12 - عالم عارف حجة الاسلام حاج شاه على عطا عادلى كه عمر پربركت خود را در\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nتبليغ و ترويج و تدريس گذرانيد . سرانجام به سال 1368 ش در مشهد مقدّس وفات كرد و در جوار ثامن الائمه عليه السّلام آرميد .\r\nناگفته پيداست كه علماى معاصر و همكار آية اللّه عالم كه در تمام فعاليتهاى سياسى و اجتماعى همراه و همگام وى بودند ؛ نظير مجاهد كبير آية اللّه سيّد محمّد حيدر نجفى شمشيرى و آية اللّه حاج سيّد محمّد فاضلى دهنه و حاج سيد محمّد عادل و سيّد محمّد امين زوكى و حاج سيّد حيدر خاسارى ، خود از استوانه‌هاى علمى و اجتماعى بوده ، در رشد مكتب تشيّع و معارف اسلامى نقش بزرگى را برعهده داشتند .\r\nحضرت آية اللّه سيّد حسين عالم به سال 1314 ش . به لقاى حق شتافت و حوزه‌هاى علميّه در فقدان او به سوك نشستند .\r\nوقتى خبر درگذشت آية اللّه عالم را به حضرت آية اللّه العظمى حاج آقا حسين قمى دادند ، آن مرد بزرگ بىنهايت متأثر شد و گفت : آقاى عالم ، مرد دانشمندى بود و در فقر درس خواند و از نظر عدالت در ميان تمام مدارس مشهد نظيرش كم پيدا مىشد و در ميان فضلاى حوزه علميّهء مشهد به داشتن تقوا و فضائل اخلاقى مشهور و معروف بود .\r\nآية اللّه العظمى سيد ابو الحسن اصفهانى گفت : آقاى عالم به اندازهء يك مرجع تقليد خدمت كرد و در احياى تفكر شيعى نقش بسيار مهمى داشت . او تأليفات نيز داشته كه از بين رفته است . « 1 »\r\n\r\n[ 168 
  ] حسين بن داود بن معاذ بلخى\r\nابو على حسين بن داود بلخى ، يكى از محدّثان و رجال نامى سرزمين بلخ بشمار مىرفت ، او در بلخ پا به عرصهء وجود نهاد و در آن شهر نشو و نما يافت و تحصيلاتش را\r\n\r\n\r\n","description":"","footnote":"\r\n( 1 ) - زندگينامهء علماى بلخاب ، ص 24 ( خطّى ) .\r\n","page_name":" 318 ","page_number":318},
  {"content":"\r\n\r\nدر همان‌جا به اتمام رسانيد . پس از مدتى بلخ را به‌سوى نيشابور ترك كرد و در آن شهر اقامت گزيد و به زيارت بيت اللّه الحرام مشرف شد . وى در زهد و تقوا زبانزد خاص و عام بود و بنا به درخواست علما و مردم نيشابور ، در اين شهر به تدريس حديث پرداخت . « 1 »\r\nاو رواياتش را از طريق محدثانى نقل كرده كه عبارتند از : فضيل بن عياض ابيوردى ، عبد اللّه بن مبارك ، أبى بكر بن عيّاش ، شقيق بلخى ، نضر بن شميل ، مكى بن ابراهيم بلخى ، عبد الرزاق بن همام ، يزيد بن هارون و أبى هدبه ابراهيم بن هدبه . « 2 »\r\nخطيب بغدادى مىگويد : از محدّثان خراسان يك نفر از او روايت نقل كرده است . ابو على حسين بن داود بلخى به بغداد رفت ، مدّت كوتاهى در اين شهر اقامت گزيد و به تدريس حديث پرداخت . عده‌اى از علما و محدّثان بغداد از او رواياتى را نقل كرده‌اند ، مانند محمّد بن عباس بن شجاع ، على بن محمّد بن عبيد حافظ ، عبد اللّه بن ابراهيم بن هرثمة و ابو بكر شافعى . « 3 »\r\nخطيب بغدادى مىگويد : ابو على حسين بن داود بن معاذ بلخى ثقه نمىباشد و رواياتش مورد اعتماد نيست . « 4 »\r\nابن جوزى در كتاب الضعفاء و المتروكين ، به نقل از ازدى او را دروغگو خوانده ، مىگويد : روايات او از درجهء اعتبار ساقط است . « 5 »\r\nعن الحسين بن داود البلخى قال : حدّثنا شقيق بن ابراهيم البلخى باسناده قال : قال رسول اللّه صلّى اللّه عليه و آله : يا ابن آدم لا تزول قدماك يوم القيامة بين يدى اللّه حتى تسأل عن اربع .\r\nعمرك فيما أفنيته ، و جسدك فيما أبليته ، و مالك من أين اكتسبته ، و فيما أنفقته . « 6 »\r\nفرمود : اى فرزند آدم روز قيامت در حضور پروردگارت قدم از قدم برنمىدارى ، مگر\r\n\r\n\r\n","description":"","footnote":"\r\n( 1 ) - تاريخ بغداد ، ج 8 ، ص 44 .\r\n( 2 ) - همان .\r\n( 3 ) - همان .\r\n( 4 ) - تاريخ بغداد ، ج 8 ، ص 44 .\r\n( 5 ) - الضعفاء و المتروكين ، ج 1 ، ص 218 .\r\n( 6 ) - تاريخ بغداد ، ج 8 ، ص 44 .\r\n","page_name":" 319 ","page_number":319},
  {"content":"\r\n\r\nچهار چيز را از تو سؤال كنند : 1 - عمرت را چگونه به پايان رساندى ؛ 2 - بدنت را در چه راهى فرسوده كردى ؛ 3 - مالت را از چه راهى به دست آوردى ؛ 4 - و در چه راهى خرج كردى .\r\nعن الحسين بن داود البلخى باسناده قال : قال رسول اللّه صلّى اللّه عليه و آله : أوحى اللّه الى الدنيا ، ان اخدمي من خدمني ، و أتعبي من خدمك . « 1 »\r\nخداوند فرمود : اى دنيا خدمتگزار باش كسانى را كه خدمتگزار من هستند و به رنج و زحمت بينداز كسانى را كه به تو خدمت مىكنند .\r\nابو على معاذ بلخى پس از سفرى نسبتا طولانى به نيشابور بازگشت و در سال 282 ه . ق . در اين شهر ديده از جهان فروبست . « 2 »\r\nحسين بن عبد اللّه بن سينا - ابن سينا\r\n\r\n[ 169 
  ] حسين بن محمّد بن حسين باسبيانى\r\nابو القاسم حسين بن محمّد بن حسين بن حبيب باسبيانى ، در روستاى باسبيان قدم به عرصهء وجود نهاد و در اين محل نشو و نما يافت . در اوان جوانى به شهر بلخ رفت و به فراگيرى علوم متداول پرداخت و پس از زحمات فراوان به مدارج عالى علوم دست‌يافت ؛ به‌ويژه در علم حديث و درايه صاحب‌نظر شد . باسبيانى تا آنجا پيش رفت كه علما مقام او را در رديف محدّثان بزرگ قرار دادند . وى رواياتش را از طريق ابراهيم بن\r\n\r\n\r\n","description":"","footnote":"\r\n( 1 ) - همان .\r\n( 2 ) - تاريخ الاسلام ، ذهبى ، حوادث سالهاى 281 - 290 ه . ق . ، ص 159 ؛ ميزان الاعتدال ، ج 1 ، ص 534 ؛ السابق و اللاحق ، ص 252 ؛ لسان الميزان ، ج 2 ، ص 282 ؛ المغنى فى الضعفاء ، ج 1 ، ص 212 ؛ الكشف الحثيث ، سبط ابن العجمى ، ص 148 ؛ تنزيه الشريعة ، ج 1 ، ص 52 ؛ ذيل ميزان الاعتدال ، ج 1 ، ص 527 .\r\n","page_name":" 320 ","page_number":320},
  {"content":"\r\n\r\nعبد اللّه كجّى بصرى و أبو سعد مالنى نقل كرده است . ابو القاسم حسين باسبيانى به بغداد سفر كرد و از محضر رجال علمى آن ديار بهره برد . تاريخ وفات و محل وفات او معلوم نيست . « 1 »\r\n\r\n[ 170 
  ] حسين بن محمّد بن خسرو بلخى\r\nابو عبد اللّه حسين بن محمّد بن خسرو بلخى حافظ معروف به ابى مقرى ، در بلخ قدم به عالم هستى نهاد و تحصيلاتش را در زادگاه خود به اتمام رساند . او در بين محدّثان عصر از شهرت خوبى برخوردار شد و در سال 523 ه . ق . درگذشت . « 2 » در كتاب ايضاح المكنون نقل شده است كه اين مرد بزرگ براى گردآورى احاديث مسافرتهاى فراوانى كرده است . « 3 »\r\nصاحب معجم المؤلفين وفات او را در شوّال سال 522 ه . ق . نقل كرده است . « 4 »\r\nبنا به گفته صاحب اعيان الشيعة ، وى از محدّثانى بوده كه از او روايات فراوانى نقل شده است نظير :\r\n1 - حديث غدير خم كه حضرت رسول اكرم صلّى اللّه عليه و آله فرمود : من كنت مولاه فعلىّ مولاه . « 5 »\r\n2 - حديث « لا صلاة الا بفاتحة الكتاب » . « 6 »\r\n3 - حديث « أصحابى كالنجوم بأيّهم اقتديتم اهتديتم » . « 7 »\r\n\r\n\r\n","description":"","footnote":"\r\n( 1 ) - الانساب ، سمعانى ، ج 2 ، ص 36 ؛ خراسان بزرگ ، ص 115 ؛ معجم البلدان ، ج 1 ، ص 322 .\r\n( 2 ) - هداية العارفين ، ج 1 ، ص 312 .\r\n( 3 ) - ايضاح المكنون ، ج 2 ، ص 1684 .\r\n( 4 ) - معجم المؤلفين ، ج 3 ، ص 282 .\r\n( 5 ) - اعيان الشيعة ، ج 6 ، ص 154 .\r\n( 6 ) - همان .\r\n( 7 ) - بحار الانوار ، ج 23 ، ص 156 .\r\n","page_name":" 321 ","page_number":321},
  {"content":"\r\n\r\nاين روايات از طرق ديگران نيز نقل شده است .\r\nابن عساكر در تاريخ مدينة دمشق ، خطبهء 29 نهج البلاغة را از طريق ابو عبد اللّه حسين بن محمّد بن خسرو بلخى اين‌گونه نقل كرده است :\r\nأخبرنا ابو عبد اللّه الحسين بن محمّد بن خسرو البلخى ، عن ابو الحسن على بن الحسين بن أيوب عن ابو على بن شاذان ، عن ابو الحسن احمد بن اسحاق بن بنخاب الطيبى ، عن ابو اسحاق ابراهيم بن الحسين بن على الكسائى ، عن ابو سعيد يحيى بن سليمان الجعفى ، حدثنى أبو داود ، عن ابو معاويه ، عمر بن حسان البرجمى ، عن خبّاب بن عبد اللّه أن معاوية بعث خيلا فاغارت على هيت و الأنبار . فاستنفر علىّ الناس ، فابطئوا و تثاقلوا فخطبهم فقال : أيها الناس المجتمعة ابدانهم ، المتفرقة أهواؤهم ما عزّت دعوة من دعاكم ، و لا استراح قلب من قاساكم ، كلامكم يوهى الصمّ الصّلاب ، و فعلكم يطمع فيكم عدوكم ، فاذا دعوتكم الى المسير أبطأتم و شاقلتم ، و قلتم : كيت و كيت ، أعاليل أباطيل ، سألتمونى التأخير دفاع ذى الدّين المطول حيدى حياد لا يمنع الضيم الذليل و لا يدرك الحق الا بالجد و الصدق ، فأىّ دار بعد داركم تمنعون و مع اى امام بعدى تقاتلون ؟ المغرور و اللّه من غررتموه و من قاربكم فاز بالسهم الأخيب ، اصبحتم و اللّه لا أصدّق قولكم و لا اطمع فى نصركم ، فرّق اللّه بينى و بينكم ، أعقبى بكم من هو خير لى منكم ، و اعقبكم منى من هو شرّ لكم منى ، أما إنّكم ستلقون بعدى ثلاثا ذلا شاملا ، و سيفا قاطعا ، و اثرة قبيحة يتخذها فيكم الظالمون سنّة فتبكى لذلك أعينكم ، و يدخل الفقر بيوتكم ، و ستذكرون عند تلك المواطن ، فتودّون أنكم رأيتمونى و هرقتم دماءكم دونى ، و لا يبعد اللّه الّا من ظلم ، و اللّه لوددت أنى أقدر أن أصرّفكم صرف الدينار بالدراهم . « 1 »\r\nابن طى در كتاب رجال شيعه مىگويد : ابو عبد اللّه حسين بن محمّد بن خسرو بلخى كتابى به نام كلام الائمة در مناقب اهل البيت عليه السّلام تأليف كرده است و همچنين او را شيعه اماميّه مىداند ، ولى شريف مرتضى او را از علماى معتزله دانسته و برخى از محققان او را از علماى حنفى مىدانند و مىگويند كه او چهاردهمين كسى است كه مسند امام ابو\r\n\r\n\r\n","description":"","footnote":"\r\n( 1 ) - تاريخ مدينه دمشق ، ج 1 ، ص 320 .\r\n","page_name":" 322 ","page_number":322},
  {"content":"\r\n\r\nحنيفه را گردآورى كرده است . « 1 »\r\nدرعين‌حال ، دلايل فراوانى بر شيعه بودن او وجود دارد ، از جمله رواياتى كه دربارهء فضائل اهل بيت عليه السّلام از طريق او نقل شده است و تقريبا كسى هم در وثاقت وى شك و ترديد ندارد . « 2 »\r\nاينكه قاضى انصارى مىگويد هيچ‌كدام از حفّاظ حديث از ابو عبد اللّه حسين بن محمّد بن خسرو بلخى نام نبرده‌اند ، دليل نمىشود كه حسين بلخى از راويان موثّق نباشد ؛ درحالىكه علماى خاصّه و عامّه از وى روايات فراوانى را نقل كرده‌اند .\r\nبعضى از علماى عامّه چون سمعانى ، ابن عساكر و ابن ناصر او را ثقه نمىدانند . آنها او را به اعتزال نسبت داده‌اند و حاطب ليل دانسته‌اند . « 3 »\r\nعده‌اى از علما او را ابو عبد اللّه حسين بن محمّد بن خسرو سمسار بلخى معرف كرده‌اند . به‌هرحال چه سمسار باشد چه ابن مقرى تفاوتى ندارد و مسلم است كه او يكى از علماى صاحب‌نام عصر خودش بوده است از تأليفات او مىتوان كتاب كلام الأئمة المعصومين عليه السّلام را نام برد . « 4 »\r\n\r\n[ 171 
  ] حسين بن محمّد حرير بلخى\r\nحسين بن محمّد حرير بلخى در بلخ تولّد يافت ، علوم را در اين شهر فراگرفت و از محدّثان صاحب‌نام عصر خود شد . او رواياتش را از محدّثان خراسان از جمله ابراهيم\r\n\r\n\r\n","description":"","footnote":"\r\n( 1 ) - كشف الظنون ، ج 2 ، ص 1681 ؛ تاريخ التراث العربى ، ج 3 ، ص 43 ؛ الرسالة المستطرفة ، ص 13 .\r\n( 2 ) - لسان الميزان ، ج 2 ، ص 578 .\r\n( 3 ) - همان ؛ سير اعلام النبلاء ، ج 19 ، ص 592 .\r\n( 4 ) - اعيان الشيعة ، ج 6 ، ص 154 ؛ و نيز براى آگاهى بيشتر ر . ك : تاريخ مدينة دمشق ، ج 1 ، صص 208 ، 278 ، 320 ، 343 ، 347 ؛ تاريخ التراث العربى ، ج 1 ، ب 3 ، ص 43 ؛ المشتبه ، ج 2 ، ص 401 ؛ الوافى بالوفيات ، ج 1 ، ص 170 ؛ الاكمال ، ج 5 ، ص 247 .\r\n","page_name":" 323 ","page_number":323},
  {"content":"\r\n\r\nبن اسحاق بن عيسى طالقانى نقل كرده است . « 1 »\r\nمحدّثانى چون احمد بن علىآباد از او رواياتى را نقل كرده‌اند . « 2 »\r\nمؤلّف الضعفاء و المتروكين مىنويسد : حسين بن محمّد از فضل بن موسى شيبانى روايت كرده است . « 3 »\r\n\r\n[ 172 
  ] حسين بن محمود محمودى بلخى\r\nقاضى حسين بن محمود محمودى بلخى ، اصلا از مردم طالقان بلخ بود ، وى در بلخ زاده شد و تحصيلات خود را در اين شهر به پايان رسانيد . بنا بر نقل مؤلّف تاريخ مدفونين بلخ وى در مدت كوتاهى به درجهء اجتهاد رسيد و در علم فقه و اصول صاحب‌نظر و قاضى القضاة بلخ شد .\r\nوى به صداقت ، ديانت ، زهد و ورع شهرت داشت ؛ به‌طورىكه مردم او را در زهد و تقوا ضرب المثل قرار داده بودند .\r\nمؤلّف كتاب فضائل بلخ او را شخصيّتى باصلابت دانسته و دربارهء وى گفته است : هركسى كه به خدا نزديك مىشود از صلابت و مهابت بيشترى برخوردار مىگردد . قاضى حسين از اين صفات پسنديده برخوردار بود .\r\nاين مرد بزرگ از خاندان بزرگ محموديان بلخ بود . وى دو برادر داشت به نامهاى قاضى حسن و قاضى عمر كه هر سه برادر عالم ، فاضل ، فقيه و قاضى بودند ؛ اما قاضى حسين محمودى از لحاظ ديانت و عدل شهرت بيشترى داشت ، به‌طورىكه بزرگان بلخ\r\n\r\n\r\n","description":"","footnote":"\r\n( 1 ) - تهذيب الكمال ، ج 2 ، ص 40 .\r\n( 2 ) - تاريخ بغداد ، ج 3 ، ص 402 .\r\n( 3 ) - الضعفاء و المتروكين ، ج 1 ، ص 217 ؛ و نيز لسان الميزان ، ج 2 ، ص 310 ؛ ميزان الاعتدال ، ج 1 ، ص 547 ؛ تنزيه الشريعة ، ج 1 ، ص 53 .\r\n","page_name":" 324 ","page_number":324},
  {"content":"\r\n\r\nدر محافل او شركت كرده ، از سخنانش بهره مىبردند . « 1 »\r\nقاضى حسين محمودى در اقصى نقاط جهان اسلام شهرت داشت . علما و بزرگان او را به صفات نيك مىشناختند . وى در نظم و نثر ، معانى ، بيان ، بديع ، استعاره و مجاز از استادان معروف بود . مردم بلخ خاندان او را ملوك الكلام مىگفتند . « 2 »\r\nابو القاسم سمرقندى مىگويد : بااين‌كه اهالى بلخ غالبا به فصاحت و بلاغت مشهورند ، ولى قاضى حسين محمودى افصح الفصحاى بلخ بشمار مىرفت . فصحا و بلغاى بلخ غالبا از اين خاندان بوده‌اند . « 3 »\r\nقاضى حسين محمودى در سال 506 ه . ق . به رحمت ايزدى پيوست و در دروازهء نوبهار در جنب ديوار محمودى به خاك سپرده شد . در كتاب فضائل بلخ آمده است كه قاضى حسين و قاضى حسن ، هر دو در سال 506 ه . ق . وفات كرده و در مقبرهء خانوادگى محموديان دفن شده‌اند . آن مقبرهء خانوادگى در بيرون دروازهء نوبهار بوده است . « 4 »\r\n\r\n[ 173 
  ] حسين بن معزّ بلخى\r\nشيخ حسين بن معزّ بلخى ، از جمله عالمان و عارفان بلخ بود . او علم حال و قال را در خدمت عموى دانشمند و عارفش - شيخ مظفّر بلخى - فراگرفت . برخى ديگر او را شاگرد شرف الدّين يحيى منير مىدانند . به‌هرحال او بىترديد شاگرد عمويش مظفر بلخى بوده است .\r\nوى دربارهء زندگى خود چنين مىگويد : من در اوايل جوانى و ابتداى تحصيل در باديهء عصيان و خذلان چون قوم بنى اسرائيل حيران و سرگردان بودم ، در اين وقت به خدمت\r\n\r\n\r\n","description":"","footnote":"\r\n( 1 ) - فضائل بلخ ، ص 343 .\r\n( 2 ) - فضائل بلخ ، ص 344 .\r\n( 3 ) - همان .\r\n( 4 ) - همان ، ص 345 ؛ و نيز ر . ك : تاريخ مدفونين بلخ ( خطى ) ؛ مزارات بلخ ( خطى ) ؛ الجواهر المضيئه ، ج 2 ، ص 252 .\r\n","page_name":" 325 ","page_number":325},
  {"content":"\r\n\r\nشيخ مظفّر عمويم درآمدم ، در سفر حجاز همراه وى بودم و مدت پنج سال شبانه روز در خدمت ايشان علم آموختم و آن‌گاه به هند رفتم و مدت 20 سال از محضر عرفا و علما كسب فيض كردم .\r\nدر جاى ديگر مىگويد : « تا مادرم بود ، پايبند اين ديار بودم . وقتى مادرم فوت كرد ، قصد سفر كردم و هند را براى سكونت برگزيدم . » « 1 »\r\n\r\n[ 174 
  ] حسين بن ورداع قباديانى\r\nحسين بن ورداع قباديانى در ناحيه قباديان « * » ديده به جهان گشود ، تحصيلات خود را در بلخ به پايان رسانيد و به گردآورى احاديث روى آورد . او در اين باب شهرتى كسب كرد و مورد احترام و اعتماد علماى عصر خود قرار گرفت . وى از محدّثانى چون أبى جعفر محمّد بن عيسى طباع و ديگران رواياتى را نقل كرده است . همچنين محدّثانى نظير محمّد بن محمّد بن صديق بزاز بلخى ، ابو جعفر محمّد بن احمد بن موسى بلخى و محمّد بن حمدان بن صغير بلخى از وى رواياتى را نقل كرده‌اند . « 2 »\r\n\r\n[ 175 
  ] حفص بن عبد الرحمن بن عمر بن فرّوخ بن فضاله بلخى\r\nابو عمر فقيه بلخى ، معروف به نيشابورى ، از مشاهير فقهاى بلخ بود . بنا بر نقل حاكم ،\r\n\r\n\r\n","description":"","footnote":"\r\n( 1 ) - ثمرات القدس من شجرات الانس ، ص 956 .\r\n( * ) - قباديان يا قواديان ، دوگونه ضبط شده است . اين محل از قصبات نواحى بلخ بشمار مىرفته است .\r\n( 2 ) - اللباب فى تهذيب الانساب ، ج 3 ، ص 11 ؛ الانساب ، سمعانى ، ج 10 ، ص 318 .\r\n","page_name":" 326 ","page_number":326},
  {"content":"\r\n\r\nپدرش عبد الرحمن بن عمر بن فرّوخ بن فضاله بلخى ، از سوى قتيبة بن مسلم امير خراسان به منصب قضاوت نيشابور منصوب شد . وى از كوفه به نيشابور آمد و در اين شهر ساكن شد . دو فرزندش عبد اللّه و حفص در اين شهر به دنيا آمدند . آن دو ، فقه را در خدمت امام ابو حنيفه فراگرفتند و از برجسته‌ترين شاگردان ابو حنيفه بشمار مىرفتند . « 1 »\r\nحفص پس از پدرش به قضاوت نيشابور منصوب شده ، مدّت كوتاهى در اين سمت بود . سپس پشيمان شد و استعفا داد و به عبادت روى آورد . وى در مسجد خود كه معروف به مسجد حفص بود ، مشغول تدريس حديث شد . او رواياتش را از طريق محدثانى نقل مىكند كه برخى از آنان عبارتند از : اسرائيل بن يونس ، حبّان بن على ، حجاج بن ارطاة ، حسن بن عمارة ، خارجة بن مصعب خراسانى ، داود بن أبى هند ، سعيد بن أبى عروبه ، سفيان ثورى ، سليمان تيمى ، شبل بن عبّاد مكى ، عاصم أحول ، عبد اللّه بن عون و . . . « 2 »\r\nهمچنين برخى از رواتى كه از طريق وى رواياتى را نقل كرده‌اند ، عبارتند از :\r\nابراهيم بن محمّد بن أبى يحيى ، اسامة بن زيد مدنى ، سيّار ابو الحكم ، علقمه بن مرشد ، عمران بن نافع ، مثنّى بن ربيعه ، محمّد بن اسحاق بن زيد بن ثابت انصارى ، ابن عمّه موسى بن سعد بن زيد بن ثابت ، موسى بن وردان ، يحيى بن سعيد انصارى « 3 » .\r\nابن مبارك مىگويد : تحقيقا در وجود ابو عمر بلخى سه خصلت جمع بود و اين سه خصلت بايد در وجود هر فقيه و عالم وجود داشته باشد كه آنها عبارتند از : 1 - علم ؛ 2 - وقار ؛ 3 - ورع . « 4 »\r\nذهبى مىگويد : ابو عمر حفص بلخى ، افقه فقهاى خراسان بود . « 5 »\r\nابو حاتم گفت : وى موثّق است ، امّا رواياتش اضطراب دارد . « 6 »\r\n\r\n\r\n","description":"","footnote":"\r\n( 1 ) - تهذيب التهذيب ، ج 2 ، ص 363 ؛ تهذيب الكمال ، ج 7 ، ص 23 ؛ سير اعلام النبلاء ، ج 9 ، ص 311 .\r\n( 2 ) - تهذيب الكمال ، ج 7 ، ص 23 ؛ سير اعلام النبلاء ، ج 9 ، ص 310 .\r\n( 3 ) - سير اعلام النبلاء ، ج 9 ، ص 310 ؛ تهذيب الكمال ، ج 7 ، ص 23 .\r\n( 4 ) - تاريخ الاسلام ، ذهبى ، حوادث سالهاى 191 - 200 ق ، ص 151 ؛ سير اعلام النبلاء ، ج 9 ، ص 311 ؛ تهذيب التهذيب ، ج 2 ، ص 364 .\r\n( 5 ) - تاريخ الاسلام ، ذهبى ، حوادث سالها 191 - 200 ق ، 151 .\r\n( 6 ) - تهذيب الكمال ، ج 7 ، ص 23 .\r\n","page_name":" 327 ","page_number":327},
  {"content":"\r\n\r\nنسائى او را ثقه مىداند و خود با ابو عمر حفص بلخى ، مناظراتى داشته است . « 1 »\r\nابو احمد فراء مىگويد : ابو عمر حفص بلخى فقيه‌ترين مردم در زمان خويش بود .\r\nاسحاق بن ابراهيم مىگويد : من مردى عاقل‌تر از او سراغ ندارم .\r\nآجرى مىگويد : از ابو داود سؤال كردم نظر شما دربارهء ابو عمر حفص بلخى چيست ؟ پاسخ داد : ابو عمر حفص مرجئى مذهب امّا ثقه است .\r\nمسعود سجزى از حاكم نيشابورى پرسيد ، عقيدهء شما دربارهء ابو عمر حفص چيست ؟ حاكم گفت : او از محدّثان ثقه مىباشد .\r\nامام بخارى او را مرجئى مىداند و در مورد روايات او ترديد كرده است .\r\nابراهيم بن حفص گفت : پدرم در ذىالقعده سال 199 ه . ق . به سن 80 سالگى درگذشت . « 2 »\r\n\r\n[ 176 
  ] حقداد بن بابا خواجه سانچاركى\r\nملا حقداد ، در سانچارك از توابع جوزجان پا به عرصهء وجود نهاد . تحصيلاتش را در جوزجان و بلخ به پايان رسانيد . سپس به ادبيات روى آورد و در مدتى كوتاه از شعراى بلندآوازهء سرزمين جوزجان گشت .\r\nملا حقداد در سال 1347 ه . ق . در شهر مزار شريف داعى حق را لبيك گفت . از اين\r\n\r\n\r\n","description":"","footnote":"\r\n( 1 ) - همان ، ج 7 ، ص 24 ؛ سير اعلام النبلاء ، ج 9 ، ص 310 .\r\n( 2 ) - تهذيب التهذيب ، ج 2 ، ص 364 ؛ الكاشف ، ج 1 ، ص 241 ؛ ميزان الاعتدال ، ج 1 ، ص 560 ؛ التاريخ الكبير ، ج 2 ، ص 367 ؛ التاريخ الصغير ، ج 2 ، ص 283 ؛ تقريب التهذيب ، ج 1 ، ص 186 ؛ الجرح و التعديل ، ج 3 ، ص 176 ؛ العبر ، ذهبى ، ج 1 ، ص 329 ؛ خلاصة تهذيب الكمال ، ص 87 ؛ شذرات الذهب ، ج 2 ، ص 471 ؛ الطبقات الكبرى ، ج 7 ، ص 371 ؛ الكنى ، مسلم ، ص 70 ؛ الثقات ، ج 8 ، س 199 ؛ الضعفاء ، ابن جوزى ، ص 39 ؛ ديوان الضعفاء ، ش ، 1052 ؛ المغنى ، ج 1 ، ش 1618 ؛ اكمال مغلطاى ، ص 273 ؛ نهاية السؤل ، ص 72 ؛ مرآة الجنان ، ج 1 ، ص 353 ؛ المجروحين ، ج 2 ، ص 270 ؛ تاريخ افغانستان بعد از اسلام ، ص 779 .\r\n","page_name":" 328 ","page_number":328},
  {"content":"\r\n\r\nسخن‌سراى بىنظير دو ديوان به‌جا مانده است . وى در هجويات مهارتى خاص و دستى توانا داشت اين ابيات از اوست : « 1 »\r\n درين زمانه رفيقى ، كه باعث خلل است * خطيب چشم سفيد كه مايهء ثقل است\r\nبه هركجا كه نشيند هزار فكر به دل * براى ختم و خداى مدام در دبل است\r\nبه يك‌زمان نگرى طى نموده صد كوچه * به فكر اينكه كسى مرده است و يا كسل است\r\nبه دست ، كهنه قلمدان و در كنار ، كتاب * به دل يقين كند هركه صاحب عمل است\r\nدو چشم او چو گود زده هر طرف نگران * به‌جاى هركه درآيد چو مرگ بىمحل است\r\nنخوانده بر در هركس رود به يك نگاه * فتاده در پى مردم همه چونان اجل است\r\nز بابا خواجه دوسه حرف يادگار بماند * درين زمانه كه او نكته‌دان بىبدل است . \r\n\r\n[ 177 
  ] حكم بن عبد اللّه بن مسلم بلخى\r\nقاضى ابو مطيع حكم بن عبد اللّه يكى از اجلّ علما و قضات نامى صدر اسلام است .\r\nاو سالها به عالم اسلام خدمت كرد . از اين مرد فاضل دو فرزند دانشمند بر جاى ماند .\r\nيكى امام ابو جعفر احمد بن ابو مطيع كه بعد از وفات پدر ، تصدّى امور شهر بلخ را به عهده گرفت . وى داراى تأليفات فراوانى مىباشد ؛ از آن جمله كتاب الفتاوى كه مشتمل بر شش باب است . ابو جعفر احمد در سال 240 ه . ق . وفات يافت . ديگرى محمّد بن ابو مطيع است كه در سال 244 ه . ق . درگذشت . او نيز تأليفات فراوانى دارد . « 2 » در كتاب شذرات الذهب آمده است كه قاضى ابو مطيع از فقهاى نامى عصر خود بود و بعضى از مورخان نوشته‌اند كه او از همدوره‌هاى ابو حنيفه و شاگرد او بود . از او كتابى به نام الفقه الاكبر به‌جا مانده است .\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 627 .\r\n( 2 ) - مجله آريانا ، سال 7 ، ش 11 .\r\n","page_name":" 329 ","page_number":329},
  {"content":"\r\n\r\nاو مدت 16 سال تصدّى قضاوت شهر بلخ را داشت وى رواياتش را از تابعين و يا از تابعان تابعين نقل كرده است و تعداد زيادى از علماى خراسان و مناطق ديگر از او روايت نقل كرده‌اند .\r\nمحمّد عوفى و ابو داود گفته‌اند : قاضى ابو مطيع از بزرگان آمرين بالمعروف و ناهين عن المنكر بود . « 1 » در كتاب لسان الميزان نقل شده است كه ابو مطيع حكم بن عبد اللّه بلخى از مفاخر فقهاى بلخ است .\r\nاز شاگردان او مىتوان به اين چند تن اشاره كرد : 1 - على بن فضل بن طاهره بلخى ؛ 2 - ابو يحيى عبد الصمد بن فضل بلخى ؛ 3 - قاسم بن زريق بلخى . هركدام از اين افراد ، خود از محدّثان معروف بشمار مىروند قاضى ابو مطيع بلخى براى زيارت بيت اللّه الحرام بلخ را ترك گرفت و پس از اتمام فرائض حج وارد بغداد شد . در آن زمان قاضى ابو يوسف ، قاضى القضاة بغداد بود كه به استقبال وى شتافت .\r\nنقل كرده‌اند كه آيهء  آتَيْناهُ الْحُكْمَ صَبِيًّا  « 2 » را در ثناى يحيى بن برمك تفسير كرده بودند .\r\nچون اين خبر به قاضى ابو مطيع بلخى رسيد ، بر بالاى منبر رفت و گفت : اين آيه دربارهء يحيى بن زكريا نازل شده است ؛ هركس غير از اين تفسير كند ، كافر و مرتد است .\r\nو يا اينكه قاضى ابو مطيع شنيد آيهء مذكور را به نفع مأمون عباسى تفسير كرده‌اند . با عدّه‌اى از علما و بزرگان به نزد امير بلخ رفت و از او استمداد خواست . امير گفت : اين حكم را شما از من بهتر مىدانيد . آن‌گاه قاضى ابو مطيع بر منبر رفت و خطبه خواند و گفت : اين آيهء شريفه در ثناى مأمون نيست ؛ بلكه دربارهء يحيى بن زكريا نازل شده است و هركسى غير اين بگويد ، كافر است . اى مردم ، جا دارد كه براى تقويت دين خدا خاك بر سر كنيم و سر از تنمان جدا سازيم .\r\nو همچنين نقل شده است كه بر دروازهء نوبهار ملك باارزشى بود كه يكى از مقربان خليفه آن را تصاحب كرده و در اين‌باره از دار الخلافه نامه‌اى هم گرفته بود . صاحب ملك به قاضى ابو مطيع شكايت كرد . قاضى ابو مطيع آن مرد را حاضر كرد و به او گفت : چرا\r\n\r\n\r\n","description":"","footnote":"\r\n( 1 ) - شذرات الذهب ، ج 1 ، ص 257 .\r\n( 2 ) - مريم / 12 .\r\n","page_name":" 330 ","page_number":330},
  {"content":"\r\n\r\nملك اين مرد را تصاحب كردى ؟\r\nدر جواب گفت : مطابق اين نامه دار الخلافه آن را به من بخشيده است . قاضى ابو مطيع گفت : آن نامه را به من بده و نامه را از او گرفت و بر پشت نامه خطاب به خليفه نوشت :\r\nمن يكى از عمّال تو هستم و برطبق كتاب خدا و سنّت رسول اكرم حكم كردم . اگر بدان راضى نيستى ، مرا خلع كن و اگر راضى هستى مرا تنفيذ فرما . « 1 »\r\nانس بن مالك مردى را ديد و از او پرسيد : از كجا هستى ؟\r\nگفت : من از اهالى بلخ هستم . انس گفت : قاضى شهر شما ابو مطيع جانشين انبياست . محمّد بن عفان جوزجانى گفت : قاضى ابو مطيع ، محدّث ثقه‌اى بود .\r\nعدّه‌اى از علما مانند يحيى بن معين ، ابو حفص عمرو بن على و ابو داود سليمان بن اشعث قاضى ابو مطيع را تكذيب كرده‌اند و او را ثقه نمىدانند . « 2 »\r\nعمرو بن هارون بلخى مردى را ديد كه از قاضى ابو مطيع بدگويى مىكند . به او گفت :\r\nچگونه شيخى از شيوخ اسلام را مذمّت مىكنى ؟\r\nباللّه الذى لا إله الا هو عالم الغيب و الشهادة و هو الرحمن الرحيم ، من امروز از اين ديار تا عراق مردى بهتر و نيكوتر از قاضى ابو مطيع نمىشناسم .\r\nبه طور كلى ، علما دربارهء قاضى ابو مطيع بلخى دو نظر دارند : احمد بن حنبل ، يحيى بن معين ، بخارى و نسائى او را تضعيف كرده‌اند .\r\nجورقانى و ابن قيسرانى او را به جعل حديث متهم كرده‌اند .\r\nابن حبّان و جورقانى مىگويند : قاضى ابو مطيع بلخى ، عقيده داشت كه بهشت و جهنم مانند ساير مخلوقات فناپذير و غير ابدى است .\r\nابو داود ، او را جهمى مذهب مىداند ، لذا روايات او را مورد اعتماد نمىداند و از وى روايت نقل نكرده است .\r\nابن حبّان و ابن سعد مىگويند : قاضى ابو مطيع از رهبران مرجئه مىباشد .\r\nعبد اللّه بن مبارك ، او را در علم و دين تجليل كرده است .\r\n\r\n\r\n","description":"","footnote":"\r\n( 1 ) - فضائل بلخ ، ص 239 .\r\n( 2 ) - تاريخ بغداد ، ج 8 ، ص 223 .\r\n","page_name":" 331 ","page_number":331},
  {"content":"\r\n\r\nقاضى ابو مطيع از هشام بن حسان ، بكر بن خنيس ، عباد بن كثير ، عبد اللّه بن عون ، ابراهيم بن طهمان ، اسرائيل بن يونس ، ابو حنيفه ، مالك بن انس و سفيان الثورى رواياتى را نقل كرده است .\r\nمحدثانى چون احمد بن منيع و جماعتى از اهل خراسان ، بلخ و بغداد نيز از او رواياتى را نقل كرده‌اند .\r\nقاضى ابو مطيع بلخى در شب شنبه 18 جمادى الاول سال 199 ه . ق . به سنّ 84 سالگى وفات كرد . قبر وى در دروازهء نوبهار بلخ مىباشد .\r\nكتاب الفقيه الكبر ، قاضى ابو مطيع به سال 1307 ه . ق . در هند و به سال 1324 ه . ق .\r\nدر قاهره به چاپ رسيده است . الفقه الاوسط ( يا ابسط ) نيز به سال 1321 ه . ق . در حيدرآباد هند به چاپ رسيده است . « 1 »\r\n\r\n[ 178 
  ] حكم بن مبارك خواشتى بلخى\r\nابو صالح حكم بن مبارك خواشتى بلخى از مشاهير علماى علم حديث و رجال در\r\n\r\n\r\n","description":"","footnote":"\r\n( 1 ) - براى آگاهى بيشتر از شرح وى ر . ك : الضعفاء ، و المتروكين ، ص 182 ؛ الضعفاء الكبير ، ج 1 ، ص 256 ؛ المجموع فى الضعفاء و المتروكين ، ص 251 ؛ تاريخ الاسلام الذهبى ، حوادث سالهاى 191 تا 200 ه . ق . ص 158 ؛ الفوائد البهيّة فى تراجم الحنفية ، ص 68 ؛ طبقات خليفه ، ص 601 ؛ الموضوعات ابن جوزى ، ج 1 ، ص 130 ؛ الوافى بالوفيات ، ج 13 ، ص 113 ؛ الجرح و التعديل ، ج 1 ، ص 121 ؛ جواهر المضيئه ، ج 2 ، ص 265 ؛ العبر ، ذهبى ، ج 1 ، ص 258 ؛ الكامل فى ضعفاء الرجال ، ج 2 ، ص 214 ؛ طبقات الكبرى ، ج 7 ، ص 374 ؛ تاريخ بغداد ، ج 8 ، ص 223 ؛ ميزان الاعتدال ، ج 1 ، ص 4574 ؛ كشف الظنون ، ج 2 ، ص 1287 ؛ تاريخ التراث العربى ، ج 3 ، ص 41 ؛ تذكرة الموضوعات ، ابن قيسرانى ، ص 59 ؛ الاباطيل و المناكر ، جورقانى ، ص 79 ؛ المغنى ، ج 1 ، ص 183 ؛ دائرةالمعارف بزرگ اسلامى ، ج 6 ، ص 266 ؛ الكنى و الاسماء ، دولابى ، ج 2 ، ص 117 ؛ دول الاسلام ، ج 1 ، ص 126 ؛ شذرات الذهب ، ج 2 ، ص 471 ؛ التاريخ ، ابن معين ، ج 2 ، ص 124 ؛ العلل و معرفة الرجال ، ج 3 ، ص 299 ؛ المجروحين ، ج 1 ، ص 250 ؛ لسان الميزان ، ج 2 ، ص 334 ؛ فضائل بلخ ، ص 146 ؛ مزارات بلخ ، ورق 43 ( خطى ) ؛ تاريخ مدفونين بلخ ، ( خطى ) ، تقويم التواريخ ، ص 61 ؛ تاريخ افغانستان بعد از اسلام ، صص 539 ، 796 - 799 .\r\n","page_name":" 332 ","page_number":332},
  {"content":"\r\n\r\nسرزمين بلخ بود . وى در خواشت از توابع بلخ پا به عرصهء وجود نهاد . « 1 »\r\nابن حبّان مىگويد : خواشت در ناحيه مصلّاى بلخ واقع شده است . « 2 »\r\nابو سعد عبد الكريم سمعانى مىنويسد : خواشت ( خاشت ) يكى از روستاهاى اطراف بلخ است . او اضافه مىكند خواشتى از اين روستا برخاسته و از جمله روات ثقه مىباشد . وى اكثر احاديث خود را از مالك بن انس و حمّاد بن زيد حفظ كرده است . « 3 »\r\nزكريا بن يحيى بلخى و يحيى بن بشر بلخى او را ستايش كرده و از محدّثين مىدانند ، « 4 » امام بخارى آورده است كه اين مرد بزرگ در سال 213 ه . ق . وفات كرد . « 5 »\r\nسمعانى در الانساب مىنويسد : ابو صالح خواشتى در شهر رى جهان را بدرود گفت و در همان شهر به خاك سپرده شد . « 6 »\r\nابو صالح حكم بن مبارك خواشتى بلخى از محدّثانى روايت نقل كرده است كه از آن جمله‌اند : ابراهيم بن صدقه انصارى ، و بقيّة بن وليد ، حاتم بن وردان ، حجّاج بن محمّد ، حفص بن حميد ، حمّاد بن زيد ، داود بن يزيد ثقفى بصرى ، زياد بن حسن بن فرات قزّاز . . . « 7 »\r\nهمچنين راويانى از وى روايت نقل كرده‌اند كه عبارتند از : احمد بن حباب حميرى ، اسحاق بن ابراهيم بن جبلة ، حمدان بن ذى النون بلخى ، زكريا بن يحيى بلخى ، عبد اللّه بن عبد الرحمن دارمى ، عبد الرحيم بن حازم بن فزاره بلخى ، على بن حسن بن بشر پدر حكيم ترمذى و يحيى بن بشر بلخى . « 8 »\r\nمحمّد بن عبّاس بن أحزم گفته است : حكم بن مبارك بلخى جهمى مذهب است و\r\n\r\n\r\n","description":"","footnote":"\r\n( 1 ) - اللباب ، ج 1 ، ص 467 ؛ الانساب ، سمعانى ، ج 5 ، ص 17 .\r\n( 2 ) - الثقات ، ج 8 ، ص 195 .\r\n( 3 ) - الانساب ، سمعانى ، ج 5 ، صص 16 - 17 .\r\n( 4 ) - الثقات ، ج 8 ، ص 195 ؛ الانساب ، سمعانى ، ج 5 ، ص 17 .\r\n( 5 ) - التاريخ الكبير ، ج 2 ، ص 344 .\r\n( 6 ) - الانساب ، سمعانى ، ج 5 ، ص 17 .\r\n( 7 ) - تهذيب الكمال ، ج 7 ، ص 132 ؛ تهذيب التهذيب ، ج 2 ، ص 393 .\r\n( 8 ) - تهذيب الكمال ، ج 7 ، ص 133 .\r\n","page_name":" 333 ","page_number":333},
  {"content":"\r\n\r\nخدا را نمىشناسد . « 1 »\r\nاين روايت ازوست : قال رسول اللّه صلّى اللّه عليه و آله : يكون فى آخر الزّمان قوم يحلّون الحرام و يحرّمون الحلال و يقيسون الامور برأيهم . « 2 » ابن عدى او را به حديث دزدى متهم كرده است . « 3 »\r\n\r\n[ 179 
  ] حكيم بن منصور قطران بلخى ( اجلى )\r\nحكيم بن منصور قطران بلخى در شهر ترمذ ديده به جهان گشود . عمرى را در بلخ به سر برد و سرانجام به سال 550 ه . ق . در همين شهر جهان را بدرود گفت . « 4 »\r\nقطران از جمله شعرايى بود كه در فصاحت و بلاغت آوازه‌اى داشت . وى از شاگردان رشيد الدّين وطواط بلخى بود . بنا بر عقيدهء برخى از محقّقان قطران به سال 438 ه . ق . بلخ را به قصد تبريز ترك گفت و مدتى در آن شهر اقامت اختيار كرد . « 5 »\r\nدولت شاه سمرقندى مىنويسد : امام الشعراء قطران ترمذى بلخى ، استاد حكيم انورى ، رشيدى ، سمرقندى ، روحى و لوالجى ، شمس سيم‌كش عدنانى ، پسر خمخانه و اكثر شعراى بلخ و ماوراءالنهر مىباشد . « 6 »\r\n\r\n\r\n","description":"","footnote":"\r\n( 1 ) - تاريخ الاسلام ، ذهبى ، حوادث سالهاى 211 - 220 ق ، ص 131 .\r\n( 2 ) - الكامل فى ضعفاء الرجال ، ج 1 ، ص 185 .\r\n( 3 ) - تهذيب التهذيب ، ج 2 ، ص 393 ؛ و نيز ر . ك : تاريخ الاسلام ، ذهبى حوادث سالهاى 211 - 220 ق ، ص 130 ؛ تهذيب الكمال ، ج 7 ، ص 131 ؛ الكاشف ، ج 1 ، ص 247 ؛ تاريخ الصغير ، ج 2 ، ص 328 ؛ الكنى ، مسلم ، ص 54 ؛ الكنى ، الدولابى ، ج 2 ، ص 9 ؛ الجرح التعديل ، ج 3 ، ص 128 ؛ معجم البلدان ، ج 2 ، ص 398 ؛ ميزان الاعتدال ، ج 1 ، ص 579 ، اكمال ، مغلطاى ، ج 1 ، ص 281 ؛ نهاية السئول ، ص 74 ؛ تقريب التهذيب ، ص 191 ؛ اللباب ، ج 1 ، ص 411 ؛ خلاصة تهذيب التهذيب ، ص 90 ، ذيل الكاشف ، ج 1 ، ص 202 .\r\n( 4 ) - تذكرة الشعراء ، سمرقندى ، ص 55 ؛ هفت اقليم ، ج 2 ، ص 1381 ؛ ريحانة الأدب ، ج 4 ، ص 477 .\r\n( 5 ) - صبح گلشن ، ص 334 .\r\n( 6 ) - تذكرة الشعراء ، ص 55 .\r\n","page_name":" 334 ","page_number":334},
  {"content":"\r\n\r\nقطران در اواخر زندگىاش به عراق رفته ، مدت كوتاهى در آنجا اقامت كرد . وى در علم شعر ماهر و صاحب‌نظر بود . « 1 »\r\nعلامه دهخدا و صاحب ريحانة الأدب مىنويسد : قطران دو نفر مىباشد 1 - قطران تبريزى 2 - قطران بلخى كه استاد حكيم انورى مىباشد . « 2 »\r\nمؤلّف آتشكده آذر مىگويد : قطران بلخى استاد حكيم انورى است . « 3 »\r\nناصر خسرو قباديانى بلخى مىگويد : « من در تبريز قطران نام شاعرى را ديدم شعرى نيك مىگفت ، امّا زبان فارسى را نيكو نمىدانست ، پيش من آمد ديوان منجيك و دقيقى را بياورد و پيش من بخواند و هر معنى كه مشكل بود از من پرسيد با او گفتم و شرح آن بنوشت و اشعار خود را بر من خواند » . « 4 »\r\nقطران بلخى از شعراى دورهء سلجوقى مىباشد . حاكم بلخ كه از اميران سلطان سنجر بود ، قطران را كه در سفر بود به بلخ دعوت كرد . او نيز دعوتش را پذيرفت و به بلخ بازگشت .\r\nامير محمّد بن امير قماج - حاكم بلخ - از قطران خواست قوس‌نامه را بنويسد . او قوس‌نامه را در سه‌هزار بيت به پايان رسانيد . « 5 »\r\nرشيد الدّين وطواط بلخى مىگويد : من در روزگار خود ، قطران را در شاعرى مسلّم مىدارم و باقى را شاعر مىدانم . قطران در اشعار مشكله مثل مربّع و مخمّس و ذو قافيتين بسيار كوشيده است و اين ترجيعات ذو قافيتين ازوست : « 6 »\r\n چون به طرف جوى بنمايد گل خود روى روى * جاى با معشوق مى خوردن كنار جوى جوى \r\n\r\n\r\n","description":"","footnote":"\r\n( 1 ) - همان ، ص 55 .\r\n( 2 ) - لغت‌نامه ، دهخدا ، ج 11 ، ذيل قطران ؛ ريحانة الأدب ، ج 4 ، ص 477 .\r\n( 3 ) - آتشكدهء آذر ، ج 1 ، ص 135 .\r\n( 4 ) - سفرنامهء ناصر خسرو ، ص 9 ؛ تاريخ ادبيات ، ذبيح اللّه صفا ، ج 2 ، ص 422 .\r\n( 5 ) - تاريخ ادبيات در ايران ، ذبيح اللّه صفا ، ج 4 ، ص 423 ؛ لغت‌نامه ، همان‌جا ؛ ريحانة الادب ، ج 4 ، ص 478 .\r\n( 6 ) - تذكره الشعراء ، سمرقندى ، ص 55 ؛ تذكرهء هفت اقليم ، ج 2 ، ص 1381 ؛ ريحانة الأدب ، ج 4 ، ص 478 .\r\n","page_name":" 335 ","page_number":335},
  {"content":"\r\n\r\n برده از مرجان به گونه ، لالهء نعمان سبق * برده از مطرب به دستان بلبل خوش‌گوى گوى\r\nبستد از ياقوت و بسّد لالهء گلرنگ رنگ * يافت از كافور و عنبر خيرى و شب‌بوى بوى\r\nاز نسيم سنبل و گل گشت چون قرقير باغ * وز دم زلف بت من گشت چون مشكوى گوى\r\nچشم من چون چشمهء آموى گشت از هجر او * تن به خون در چون ميان چشمهء آموى موى\r\nاى به خوبى بر بتان كابل و كشمير مير * ماندم ازبس كاورى در وعده‌ها تأخير خير\r\nهست مردم را شب و شبگير روى موى تو * موى را شب دان مدام و روى را بشگير گير\r\nلاله سرخى يافته قسم از تو هنگام بهار * آبى از من يافته زردى به ماه تير تير\r\nغمزهء تو عاشقان را دل بدوزد بر جگر * همچو خسرو بر جگر دوزد به نوك تير تير\r\nيافت زين دريا دگر بار ابر گوهربار بار * باغ و بستان يافت ديگر ز ابر گوهر بار بار\r\nهركجا گلزار بود اندر جهان گلزار شد * مرغ شب‌گيران سرايان بر گل گلزار زار\r\nباد بفشاند همى بر سنبل و عنبر عبير * ابر بفروزد همى بر لاله و گلنار نار \r\nمؤلّف هفت اقليم مىگويد : حكيم قطران بلخى در روزگار پيرى دست از ملازمت دربار سلجوقى كشيده ، راهى عراق شد و در يكى از شهرهاى عراق وفات يافت . « 1 »\r\n\r\n\r\n","description":"","footnote":"\r\n( 1 ) - تذكرهء هفت اقليم ، ج 2 ، ص 1381 .\r\n","page_name":" 336 ","page_number":336},
  {"content":"\r\n\r\nمؤلّف كتاب هداية العارفين نام او را حكيم ضبط كرده و اين اديب توانا را ستوده و گفته است : از اين مرد بزرگ ، ديوانى به نام ديوان قطران باقى مانده است . « 1 »\r\n\r\n[ 180 
  ] حمّاد بن قريش بلخى\r\nحمّاد بن قريش بلخى ، از جمله محدّثان بلخ بود وى در بلخ پا به عرصهء وجود نهاد و در همان‌جا به تحصيل علوم پرداخت . دانش متداول روز را فراگرفت ، تا اينكه در شمار روات و محدّثان قرار گرفت . او بيشتر رواياتش را از طريق عبيد اللّه بن عمر عمرى نقل كرده است .\r\nعلما و دانش‌پژوهان به‌ويژه محدّثان بلخ از طريق حمّاد بن قريش بلخى رواياتى را نقل كرده‌اند . « 2 »\r\n\r\n[ 181 
  ] حمّاد بن محمّد بلخى\r\nحمّاد بن محمّد بلخى از مفاخر علماى بلخ بود . وى به بغداد رفت و در آن شهر ساكن شد . خطيب بغدادى مىنويسد : حمّاد بن محمّد بلخى ، در بغداد به تدريس علم حديث اشتغال داشت . ابو عوانه محمّد بن حسن بن نافع باهلى از جمله شاگردان او بوده و از\r\n\r\n\r\n","description":"","footnote":"\r\n( 1 ) - هداية العارفين ، ج 3 ، ص 525 ؛ صبح گلشن ، ص 334 ؛ تاريخ افغانستان بعد از اسلام ، ص 753 ؛ محيط زندگى ، احوال و اشعار رودكى ، ص 472 ؛ لباب الالباب ، ص 401 ؛ هفت اقليم ، ج 3 ، ص 216 .\r\n( 2 ) - الثقات ، ج 8 ، ص 205 .\r\n","page_name":" 337 ","page_number":337},
  {"content":"\r\n\r\nطريق حماد بن محمّد بلخى رواياتى را نقل كرده است . « 1 »\r\n\r\n[ 182 
  ] حم بن احمد بن سعيد بن محمّد بلخى\r\nحم بن احمد بن سعيد بن محمّد بلخى ، از فقهاى بلخ بود . وى در بلخ تولّد يافت و تحصيلاتش را در زادگاهش آغاز كرد . سپس براى تكميل دانش خود به نيشابور رفت و در اين شهر ساكن شد . وى در اين شهر صاحب مسجد و كرسى تدريس بود . تاريخ وفات يا ولادت او معلوم نيست . « 2 »\r\n\r\n[ 183 
  ] حم بن نوح بلخى خروزنجى « * »\r\nابو محمّد حم بن نوح بلخى خروزنجى در روستاى خروزنج چشم به جهان گشود . او تحصيلات خود را در بلخ به پايان رسانيد و از اعاظم علماى بلخ بشمار آمد . در علم درايه و رجال يد طولايى داشت . اين مرد بزرگ معاصر نوح بن مريم و محمّد بن مسيره صنعانى بوده است . وى از محدّثانى چون : وكيع بن جراح ، ابو معاذ خالد بن سليمان بلخى و عمر بن هارون بلخى رواياتى را نقل كرده است . « 3 »\r\n\r\n\r\n","description":"","footnote":"\r\n( 1 ) - تاريخ بغداد ، ج 8 ، ص 158 .\r\n( 2 ) - تاريخ نيشابور ، ص 46 .\r\n( * ) - خروزنج روستايى از روستاهاى بلخ در نواحى خلم مىباشد .\r\n( 3 ) - تاريخ الاسلام ، ذهبى ، حوادث سالهاى 251 - 260 ق ، ص 127 ؛ الجرح و التعديل ، ج 3 ، ص 319 ؛ الثقات ، ج 8 ، ص 219 .\r\n","page_name":" 338 ","page_number":338},
  {"content":"\r\n\r\nبرخى از علما مانند محمّد بن حامد بلخى ، محمّد بن فضل بلخى ، عبدان اهوازى ، ابو بكر بن أبى داود و . . . رواياتى را از طريق او نقل كرده‌اند . « 1 »\r\nاين مرد دانشمند در سال 260 ه . ق . وفات يافت .\r\n\r\n[ 184 
  ] حمدان بن اسحاق خراسانى\r\nحمدان بن اسحاق خراسانى ، از محدّثان شيعهء اماميّه در سرزمين دانش‌پرور بلخ بود .\r\nاز شرح زندگانى او بيش از اين اطلاعى در دست نيست .\r\nنجاشى مىگويد : ظاهرا او از علماى اماميّه است ، ولى هيچ‌كدام از علماى شيعه او را مدح نكرده‌اند . اگرچه وى را در شمار اخيار و نيكان آورده‌اند . « 2 »\r\nمؤلّف جامع الرّواة مىنويسد : از او روايتى در فضيلت زيارت امام هشتم عليه السّلام و نيز روايتى از او در آخر كتاب عقيقه از امام هادى عليه السّلام نقل شده است . « 3 »\r\nعن حمدان بن اسحاق خراسانى باسناده عن على بن ابراهيم قال : قال ابو جعفر عليه السّلام من زار قبر أبى بطوس ، غفر اللّه له ما تقدّم من ذنبه و ما تأخر . « 4 »\r\nاز وى تأليفاتى به‌جا مانده است كه عبارتند از : 1 - كتاب علل الوضوء ؛ 2 - كتاب النوادر . « * »\r\n\r\n\r\n","description":"","footnote":"\r\n( 1 ) - الجرح و التعديل ، همان ؛ و نيز لسان الميزان ، ج 2 ، ص 354 ( حماد بن نوح ) ؛ الانساب ، سمعانى ، ج 5 ، ص 106 ؛ اللباب ، ج 1 ، ص 437 ؛ القند فى ذكر علماء سمرقند ، ص 130 .\r\n( 2 ) - رجال النجاشى ، ج 1 ، ص 332 .\r\n( 3 ) - جامع الرّواة ، ج 1 ، ص 277 .\r\n( 4 ) - الكافى ، ج 4 ، ص 585 .\r\n( * ) - قاموس الرّجال ، ج 3 ، ص 409 ؛ رجال النّجاشى ، ج 1 ، ص 332 ؛ تنقيح المقال ، ج 1 ، ص 369 .\r\n","page_name":" 339 ","page_number":339},
  {"content":"\r\n\r\n\r\n[ 185 
  ] حمدان بن ذى النّون بن مخلد بن عبد الوهاب بلخى\r\nحمدان بن ذى النون بلخى از محدّثان برجستهء بلخ بشمار مىرود . به عقيدهء بسيارى از علما وى از جمله روات موثّق بوده است .\r\nابن حبّان مىگويد : وى مستقيم الحديث بوده است . « 1 »\r\nبيش از اين چيزى از شرح زندگانى او در دست نيست .\r\nاين روايت از طريق حمدان بن ذى النون بلخى نقل شده است :\r\nعن حمدان بن ذى النّون البلخى قال : حدثنا ابراهيم بن سليمان الزيّات البلخى قال :\r\nحدثنا صخر بن جويرية ، عن نافع ، عن ابن عمر قال : قال رسول اللّه صلّى اللّه عليه و آله : كلّكم راع و كلّكم مسئول عن رعيّته . « 2 »\r\n\r\n[ 186 
  ] حمدان بن سهل بن فقيه بلخى\r\nحافظ ابو بكر حمدان بن سهل بن فقيه بلخى ، در بلخ زاده شد و تحصيلاتش را در اين شهر آغاز كرد . در مدتى كوتاه علوم متداول روز را فراگرفت و در باب روايات ، تحقيقات فراوانى كرد تا اينكه در اين رشته از حافظان صاحب‌نام گشت و به تدريس اين فن پرداخت . او رواياتش را از طريق مكى بن ابراهيم بلخى ، ابو الوليد طيالسى و ابو عبيد قاسم و محدّثان ديگر نقل كرده است .\r\nعده‌اى از محدّثان خراسان نظير ابو بكر محمّد بن عمر بن فضل ترمذى ، ابو على\r\n\r\n\r\n","description":"","footnote":"\r\n( 1 ) - الثّقات ، ج 8 ، ص 220 ؛ لسان الميزان ، ج 2 ، ص 356 .\r\n( 2 ) - الكامل فى الضعفاء الرجال ، ج 1 ، ص 266 .\r\n","page_name":" 340 ","page_number":340},
  {"content":"\r\n\r\nبلخى حافظ و ديگران از طريق ابو بكر حمدان سهل بلخى رواياتى را نقل كرده‌اند . آنچه ابو بكر حمدان سهل بلخى تأليف كرده بود ، مخالفانش نابود و حتّى او را به جعل حديث متهم كردند . « 1 »\r\n\r\n[ 187 
  ] حمد بن محمّد بن حمدون جوزجانى نيشابورى\r\nابو منصور حمد بن محمّد بن حمدون جوزجانى فقيه ، از مشاهير فقهاى زمان خود بود . در جوزجان متولد شد ، و تحصيلاتش را از زادگاه خود آغاز كرده و در محضر فقهاى نامى بلخ چون ابو القاسم حم بن عضد صفّار بلخى به پايان رسانيد .\r\nدر آخر عمر به نيشابور رفت و در آن شهر سكنا گزيد . مدتى تدريس فقه و حديث مىنمود . وى بيشتر رواياتش را از طريق ابو العباس دغولى نقل كرده است . و در طبقه‌اى از روات قرار دارد كه معاصر دغولى بوده‌اند . او در هنگام مرگ بيش از 90 سال سن داشته است . « 2 »\r\n\r\n[ 188 
  ] حمزة بن احمد بلخى\r\nحمزة بن احمد بن سعيد بن محمّد بلخى ، از اجلّهء علماى بلخ و متولد همين شهر بود .\r\n\r\n\r\n","description":"","footnote":"\r\n( 1 ) - الثّقات ، ج 8 ، ص 220 ؛ تاريخ الاسلام ، ذهبى ، حوادث سالهاى 251 - 260 ق ، ص 123 ؛ سير اعلام النبلاء ، ج 10 ، صص 262 ، 503 .\r\n( 2 ) - تاريخ الاسلام ، ذهبى ، حوادث سالهاى 381 - 400 ق ، ص 117 .\r\n","page_name":" 341 ","page_number":341},
  {"content":"\r\n\r\nوى تحصيلات خود را در زادگاهش به پايان رسانيد . اين مرد فاضل بلخ را به قصد زيارت خانهء خدا ترك گفت و پس از اداى فرائض در سال 281 ه . ق . از مكّه مكرّمه به كراب سبزوار رفت و در آن محل اقامت گزيد و در همان‌جا جهان را بدرود گفت و فرزندانى در آن ديار از خود به‌جا گذاشت . « 1 »\r\nحاكم در تاريخ نيشابور ، او را حم بن احمد بن سعيد بن محمّد بلخى نقل كرده است .\r\nاحتمال قوى مىرود كه اين دو نفر دو شخص باشند كه برادر هم بوده‌اند . « 2 »\r\n\r\n[ 189 
  ] حمزة بن بهرام بلخى\r\nابو يحيى حمزة بن بهرام بلخى ، از مفاخر و معارف علماى سرزمين بلخ بود . امام بخارى در تاريخ الكبير خود از اين محدّث بزرگ يادى كرده است ، ولى دربارهء تولّد و يا وفاتش چيزى به دست نداده است . « 3 »\r\nابو يحيى حمزة بن بهرام بلخى رواياتش را از طريق سفيان ثورى ، حيوة بن شريح و ربيع بن صبيح نقل كرده است . همچنين عده‌اى از محدّثان بلخ نظير محمّد بن عصمت كرابسى از او رواياتى را نقل كرده‌اند . « 4 »\r\n\r\n\r\n","description":"","footnote":"\r\n( 1 ) - تاريخ بيهق ، ص 190 .\r\n( 2 ) - تاريخ نيشابور ، ص 46 .\r\n( 3 ) - التاريخ الكبير ، ج 3 ، ص 52 .\r\n( 4 ) - لسان الميزان ، ج 2 ، ص 358 ، چاپ جديد ، ص 676 ؛ و نيز ر . ك : الثقات ، ج 8 ، ص 209 ؛ الجرح و التعديل ، ج 3 ، ص 209 ؛ ميزان الاعتدال ، ج 1 ، ص 605 ؛ سير اعلام النبلاء ، ج 6 ، ص 327 .\r\n","page_name":" 342 ","page_number":342},
  {"content":"\r\n\r\n\r\n[ 190 
  ] حيد بن على بلخى\r\nحيد بن على بلخى ، از فرزندان ام البلاد بلخ بود . وى در اين شهر متولّد شده ، علوم متداول روز را در زادگاهش آموخت و به بسيارى از علوم دست‌يافت ؛ به‌ويژه در علم حديث و روايت و رجال‌شناسى به شهرت رسيد و اين دانش را به ديگران آموخت . او كرسى تدريس حديث داشت و رواياتش را از طريق جعفر بن محمّد بن عمران نقل مىكرد .\r\nابو يعقوب ابيوردى از شاگردان او بود و از استادش حيد بن على بلخى رواياتى را نقل كرده است . « 1 »\r\nابو على حيد بن على بلخى در حدود سال 300 ه . ق . وفات يافت . « 2 »\r\n\r\n[ 191 
  ] حيدر بن قاسم بن سيّد مير بن مير قربان حسينى بلخابى\r\nآية اللّه سيّد حيدر بن سيّد قاسم بن سيّد مير بن مير قربان بن خواجه كلان بن ميرزا كلان بن اسماعيل بن جعفر بن يحيى بن صالح بن احمد بن مير سيّد مراد بن مير سيّد على ولى حسينى بلخى معروف به شمشيرى در يكى از روستاهاى بلخاب به نام « سرپل » قدم به عرصهء وجود نهاد . تحصيلاتش را از مكتب‌خانه آغاز كرد و پس از فراگيرى قرآن به ادبيات عرب روى آورد . ادبيات ، بيان ، بديع و بلاغت را آموخت و در همين هنگام ، قرآن و نهج البلاغة را نيز حفظ كرد . دروس سطح را در زادگاهش در خدمت\r\n\r\n\r\n","description":"","footnote":"\r\n( 1 ) - توضيح المشتبه ، ج 2 ، ص 475 ؛ الاكمال ، ج 2 ، ص 160 .\r\n( 2 ) - المشتبه ، ج 1 ، ص 182 .\r\n","page_name":" 343 ","page_number":343},
  {"content":"\r\n\r\nاستادان فن به پايان رسانيد و براى تكميل تحصيلات خود عازم عتبات عاليات شد . او پس از زحمات فراوان با يار وفادار خود آية اللّه سيّد حسين عالم وارد مشهد شد و مدت كوتاهى به اتّفاق وى در حوزهء علميّهء مشهد مشغول تحصيل گرديد . پس از گذشت دو سال آية اللّه سيّد حيدر شمشيرى به آذربايجان رفت و يك سال در شهر بادكوبه اقامت گزيد ؛ ولى پس از يك سال دوباره عازم عتبات عاليات شد و در حوزهء علميّهء نجف در درس خارج حضرت آية اللّه العظمى سيد ابو الحسن اصفهانى شركت كرد و به كسب اجازه اجتهاد از دست وى توفيق يافت .\r\nاستادان او عبارت بودند از : آية اللّه سيّد على شاهرودى ، آية اللّه سيّد اسماعيل صدر ، آية اللّه سيّد على طباطبائى ، آية اللّه محمد حسين يزدى فيروزآبادى ، آية اللّه سيد مهدى صدر ، آية اللّه سيّد محمّد كاظم طباطبائى يزدى ، آية اللّه شيخ محمّد حسين كمپانى ، آية اللّه ميرزا حسين نائينى و آية اللّه سيد ضياء الدّين عراقى - رحمة اللّه عليهم - « 1 »\r\nحضرت آية اللّه العظمى نائينى ( ره ) در مورد آقاى نجفى به اهالى بلخ چنين نوشت :\r\nعموم برادران ايمانى اهالى بلخ و توابع آن و ساير بلاد تركستان را سلام مىرساند ، جناب مستطاب ملاذ الانام حاج سيد حيدر نجفى سلمه اللّه تعالى محل اعتماد و وثوق كامل هستند . « 2 »\r\nاز نامهء حجة الاسلام سيّد على احمد كربلايى سرپلى به دست مىآيد كه آية اللّه نجفى شمشيرى از هم دوره‌هاى آية اللّه شيخ محمّد كاظم هروى معروف به آخوند خراسانى بوده است و هر دو در درس مرجع مبارز حضرت آية اللّه العظمى سيّد ميرزا حسن شيرازى حاضر مىشده‌اند .\r\nآية اللّه نجفى شمشيرى درس جهاد و مبارزه را از محضر اين استاد مجاهد آموخت .\r\nاين مرد بزرگ در علوم مختلف از قبيل فقه ، اصول ، فلسفه ، تفسير ، كلام ، نجوم ، تاريخ ، حديث ، رجال و درايه دست داشت و در ادبيات و لغت عرب از مهارت خوبى برخوردار بود . اين دانشمند خود را به سلاح علم مجهز كرد و با كوله‌بارى از دانش و تقوا به وطن\r\n\r\n\r\n","description":"","footnote":"\r\n( 1 ) - سلسله قيامهاى مشرق اسلامى ، ص 39 .\r\n( 2 ) - همان ، ص 42 .\r\n","page_name":" 344 ","page_number":344},
  {"content":"\r\n\r\nخويش بازگشت . آية اللّه نجفى شمشيرى در ميان مردم با شور و هيجان به ارشاد و تبليغ و تدريس پرداخت و به شهرهاى تركستان نيز مسافرت كرد . مردم از وى درس ديندارى و زندگى مىآموختند . وى در بيشتر مسافرتهاى خود با علما به مناظره و مباحثه مىنشست .\r\nزارى ناحيّه‌اى است از توابع جوزجان كه اهالى آن ترك زبان و اهل سنّت هستند . در اين محل چهار مدرسهء دينى وجود دارد . بدين لحاظ افراد تحصيل كرده و ملا در اين مدارس تدريس مىكنند . مولوى هراتى يكى از مدرّسان آن محل بوده و گويا تمايل زيادى داشته است كه با آية اللّه نجفى شمشيرى به بحث و مناظره بنشيند . در يكى از شبها مرحوم آية اللّه نجفى شمشيرى بدون دعوت قبلى وارد مدرسه مولوى هراتى مىگردد ، طلاب مدرسه او را مىشناسند و از او به گرمى پذيرايى مىكنند و به مولوى مذكور اطلاع مىدهند . او هم مىآيد . آنان پس از صرف شام مناظرات علمى را شروع مىكنند . استادان و علماى برجستهء زارى گمان مىكردند شكار خوبى گير آورده‌اند .\r\nازاين‌رو مقدارى از كتب فقهى ، اصولى و فلسفى را براى اثبات مدّعاى خود آوردند ؛ اما از هر درى مباحثه مىكردند ، سيد غالب مىشد . بالاخره بحث به فضائل اهل بيت عليه السّلام كشيده شد . وى در جواب علما گفت : اگر شما فضيلت مىخواهيد ، بياييد در كنار من تا شما را به عرش ببرم .\r\nسپس اين آيهء مباركه را قرائت مىكند :\r\n حُنَفاءَ لِلَّهِ غَيْرَ مُشْرِكِينَ بِهِ وَ مَنْ يُشْرِكْ بِاللَّهِ فَكَأَنَّما خَرَّ مِنَ السَّماءِ فَتَخْطَفُهُ الطَّيْرُ أَوْ تَهْوِي بِهِ الرِّيحُ فِي مَكانٍ سَحِيقٍ .  « 1 »\r\nترجمه : و خاص و خالص به هيچ شائبه خدا را بپرستيد كه هركس به خدا شرك آورد ، در عجز و بىبيچارگى بدان ماند كه از آسمان درافتد و مرغان در فضا بدنش را با منقار بربايند و يا بادى تند او را به‌جاى دور اندازد .\r\nشايد قصدش اين بوده است كه بگويد به قلّه‌اى از فضائل انسانى راهنمايىتان مىكنم و اگر نياييد ، شما را از آن بالا به پايين مىافكنم آن‌چنان كه همهء اعضايتان خرد\r\n\r\n\r\n","description":"","footnote":"\r\n( 1 ) - حج / 31 .\r\n","page_name":" 345 ","page_number":345},
  {"content":"\r\n\r\nگردد .\r\nآية اللّه نجفى شمشيرى در آن محفل علمى در پاسخ سؤال يكى از حضّار حكايتى را از مثنوى مولانا جلال الدّين محمّد بلخى قرائت كرد :\r\n آن شغالى رفت اندر خمّ رنگ * اندر آن خم كرد يك ساعت درنگ\r\nپس درآمد پوستش رنگين شده * كه منم طاوس علّيّين شده\r\nاى شغالان حين مخوانيدم شغال * كى شغالى بود با چندين جمال\r\nپس شغالان آمدند آنجاى جمع * همچو پروانه به گرداگرد شمع\r\nكه چه خوانيمت بفرما اى هرى * گفت طاوس نرى چون مشترى\r\nپس بگفتندش كه طاووسان جان * جلوه‌ها دارند گاه امتحان\r\nبانگ طاووسان كنى گفتا كه لا * پس نما طاوس خواجه بوالعلا\r\nاى شغال بىجمال و بىهنر * هيچ بر خود ظن طاوسى مبر\r\nزان كه طاووسان كنندت امتحان * خوار و بىرونق بمانى در جهان \r\nمولوى هراتى با عدّه‌اى تصميم گرفته بودند تا آن مرد بزرگ را بكوبند و خجالت دهند . بنابراين ، از مثنوى استفاده كرده بودند ؛ درحالىكه مثنوى از چهارچوب مناظره آنان خارج بوده است . چون مولوى هراتى و همدستانش تسلّط آن مرد بزرگ را در مثنوى ديدند ، خود را در مقابل مقام علمى آية اللّه نجفى شمشيرى ناچيز يافتند و از آن مرد عالم عذرخواهى كردند .\r\nآية اللّه نجفى شمشيرى علاوه بر مثنوى بسيارى از دواوين شعراى ديگر را نيز حفظ بود .\r\nعدّه‌اى از علماى اهل سنّت درّه صوف با همكارى حكومت وقت جلسهء مناظره‌اى تشكيل دادند كه در آن محفل بيش از هفتاد نفر از چهره‌هاى برجستهء علم و دانش اهل سنّت از سرتاسر تركستان و همچنين آية اللّه نجفى شمشيرى دعوت شده بودند .\r\nسلاله پاك رسول اكرم صلّى اللّه عليه و آله علامه عصر آية اللّه شمشيرى با شاگرد باوفاى خود جناب شيخ محمّد تقى واعظ سرپلى عازم دره صوف شد . محور آن مناظره مسألهء خمس بود ، براى اينكه علماى اهل سنّت خمس را در مورد اموال شخصى قبول ندارند .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nدر هنگام مناظره علما از قدرت علمى و حاضر ذهنى آن مرد بزرگ به ستوه آمدند و يكى پس از ديگرى مجلس مناظره را ترك گفتند ؛ فقط شخصى به نام ملا قليچ تركمن كه در علم و فضل از ديگران برتر بود باقى ماند .\r\nآموختن شنا يكى از سفارشهاى رسول اكرم صلّى اللّه عليه و آله جد بزرگوار آن مرد فاضل مىباشد .\r\nآية اللّه شمشيرى در اين فن نيز مهارت داشت . وى در مسابقه‌اى همگانى كه بر روى رودخانه فرات برگزار گرديد ، برنده شد و جايزه‌اى نيز دريافت كرد كه خرج اين طلبهء جوان در مدّت اقامتش در نجف اشرف بود . جايزهء مذكور از سوى يكى از تجّار در مدّت اقامت سيّد پرداخت مىشد .\r\nانقلاب 1307 شمسى\r\nدر سال 1307 ش در افغانستان شورشى به وجود آمد كه منجر به بركنارى امان اللّه خان و فرار او به ايتاليا گرديد . سركردهء اين شورش يكى از راهزنان به نام حبيب اللّه بخارى كلكانى معروف به بچّه سقّا بود . عده‌اى از مسلمان‌نماها تحت لواى اين شورش دست به طغيان زدند و به اموال و ناموس مسلمانان دست درازى كردند و به‌ويژه زنان و كودكان شيعه را قتل عام و حتى بدنهاى آنها را مثله نمودند . به سبب اينكه شيعيان در مناطق آسيب‌پذيرى چون سانچارك و سرپل شبرغان و مناطق اطراف بلخ زندگى مىكردند ظلم و ستم فراوانى ديدند . در اينجا بود كه آية اللّه نجفى شمشيرى احساس مسئوليت كرد و به دفاع از ناموس و اموال مسلمانان برخاست .\r\nآية اللّه نجفى شمشيرى به اتفاق علماى بلاد حكم جهاد صادر كرد . او خود با صفدر خان هزاره ، حاج سيّد محمود خان ، ميرزا نبى خان ، شاه نور ، پدر ابراهيم از مزار و تولىگلك از درّه صوف و در حدود چهل تن از رجال شيعه هسته مركزى انقلاب را به وجود آوردند . مردم بنا به فرمان آية اللّه شمشيرى نجفى حمله را از يكى از روستاهاى سانچارك به نام پالمه آغاز كردند . عده‌اى از مبارزان بر روى اسبها خوابيدند و آنها را به طرف سنگرهاى دشمن هدايت مىكردند . در اين حمله فتح و پيروزى زيادى نصيب آية اللّه نجفى و ياران مجاهدش شد . آنها سپس شهر سرپل را محاصره كردند .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nميرزا نبى خان گفت : شهر سرپل مدت 15 روز در محاصرهء مجاهدين بود . شب شانزدهم آية اللّه شمشيرى مرا خواست و گفت : امشب بايد شهر تسخير شود . افراد زيادى از دشمن در بالاى حصار گرد آمده ، چراغى روشن كرده و مشغول لهو و لعب و خوش‌گذرانى و شب‌نشينى بودند .\r\nميرزا نبى خان بنا به دستور آية اللّه نجفى شمشيرى چراغ را هدف قرار مىدهد با خاموش شدن چراغ ، تمام محافظان بالاى حصار شبانه فرار مىكند و صبح آن روز شهر به دست مبارزان مىافتد . ياغيان كه ديگر قدرت مقاومت نداشتند ، فرار را بر قرار ترجيح دادند . پس از فتح شهر سرپل ، اندخوى ، آغچه ، پل‌كمپرك تا خود مزار شريف فتح گرديد . صفدر خان هزاره در تنگه تاشقرغان به شهادت رسيد .\r\nشكستهايى پىدرپى نصيب بچهء سقو ( سقا ) و يارانش شد تا جايى كه قدرت سازمان دهى نيروهايش را نداشت . بچه سقا در مدت كوتاهى كه زمام مملكت را به دست گرفت ظلم و تعدّى زيادى از خود نشان داد و فرمانهاى خودسرانهء فراوانى صادر كرد ؛ از جملهء آنها ، اين بود كه ارزش خون هزاره ( شيعه ) را سه پول و خون افغان را شش پول اعلام كرد و دستور داد اين مطلب را با آب طلا بنويسند .\r\nشيخ محمّد بنى كمجى مرد حسودى بود كه از مقام و موقعيّت آية اللّه نجفى شمشيرى رنج مىبرد . بنابراين تصميم گرفت به اعتبار آن مرد بزرگ لطمه وارد كند . پس نامه‌اى به حضرت آية العظمى سيد ابو الحسن اصفهانى نوشت با اين مضمون كه مال سيّد محمّد حيدر نجفى شمشيرى به ورثه‌اش نمىرسد ؛ چون از طريق حرام به دست آمده است .\r\nحضرت آية اللّه العظمى سيد ابو الحسن اصفهانى در پاسخ نامهء شيخ محمّد بنى كمجى مىنويسد كه من در آن بلاد غير از آية اللّه سيد حيدر نجفى شمشيرى كس ديگرى را نمىشناسم ؛ زيرا وى در تمام عرصه‌هاى جهاد و مبارزه شركت كرده و مورد اعتماد من است و اموالش نيز متعلق به ورثه‌اش مىباشد .\r\nآية اللّه سيد حيدر نجفى شمشيرى به سال 1310 ش به مكه معظمه مشرف شد . در آن سال زيارت ائمهء بقيع از طرف وهّابيها ممنوع شده بود . آن عالم عارف براى زيارت\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nقبور ائمّه به قبرستان بقيع رفت ، ولى مأموران وهّابى مانع شدند . آن مرد بزرگ رو به روضه مبارك جدش رسول خدا صلّى اللّه عليه و آله كرد و گفت : يا جدا ! يا رسول اللّه ! ما از راه دور آمده‌ايم و مىخواهيم فرزندانت را زيارت كنيم ؛ ولى اين وهّابيها ما را از زيارت قبر مادرمان زهرا عليها السّلام منع مىكنند .\r\nسپس رو به حجاج كرد و گفت : اى مردم ، مگر ما و شما شيعه على و فرزندانش نيستيم ؟ اى مردم ما مگر مسلمان نيستيم ؟\r\nمگر شما نشنيده‌ايد كه چقدر رسول خدا صلّى اللّه عليه و آله سفارش اهل بيت خود را كرد و گفت :\r\nمن از شما اجر و مزد رسالت نمىخواهم ؛ ولى پاداش من محبّت اهل بيت من است ؛ حالا شما مىبينيد كه چگونه به قبور ائمّة عليه السّلام اهانت مىشود و ما را از زيارت آنان محروم مىسازند .\r\nاى مسلمانان مسألهء تولّا و تبرّا چه شده است ؟\r\nاى مسلمانان ، چرا به مسألهء برائت عمل نمىكنيد ؟\r\nاى مسلمانان ، چرا دشمنان اسلام و دشمنان اهل بيت رسول خدا صلّى اللّه عليه و آله را از اين سرزمين مقدّس بيرون نمىرانيد ؟\r\nمگر اين سرزمين وحى جاى الحاد و كفر است ؟\r\nبالاخره پس از سخنرانى بيداركننده ، شمشيرش را به دست گرفت و به وهّابيها حمله برد . ماموران فرار كردند و حاجيان به دنبال او وارد قبرستان بقيع شدند و قبور ائمه و فاطمه زهرا عليها السّلام و صحابه گرامى را زيارت كردند .\r\nآية اللّه نجفى شمشيرى در چند روزى كه در مدينه منوّره اقامت داشت ، هر روز بدون مزاحمت به قبرستان بقيع مىرفت و قبور ائمّه عليها السّلام را زيارت مىكرد .\r\nبنا به نوشته مجاهد نستوه حضرت آية اللّه سيد محمّد على عالمى علامهء مجاهد حضرت آية اللّه حيدر نجفى شمشيرى در سال 1315 ش درگذشته است .\r\nيكى از معتمدان محل نقل كرده است كه وقتى بدن مطهّر آن عالم مبارز را براى غسل آماده كردند ، با ديدهء ناباورانه ديدند در زير لباسهايش ، جامه رزم پوشيده است .\r\nآية اللّه نجفى شمشيرى ، مانند جدش امير مؤمنان عليه السّلام هيچ‌گاه جهاد و مبارزه را خاتمه\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nيافته تلقى نمىكرد ، بلكه عقيده داشت تا ظلم و ظالم در سرزمينهاى اسلامى وجود دارد ، جهاد و مبارزه نيز وجود دارد . « 1 »\r\n\r\n[ 192 
  ] حيدر بن مير حسين موسوى خاسارى\r\nآية اللّه سيد حيدر بن شهيد سيد مير حسين موسوى خاسارى ، معروف به حاجى داملّا به سال 1260 ه . ق . در يك خانواده بزرگ روحانى ، در روستاى خاسار از توابع سانچارك واقع در جنوب غرب بلخ پا به عرصه وجود نهاد . وى به دوسالگى پدر و در شش‌سالگى مادر و جدّش را از دست داد و سرپرستىاش را عمهء بزرگش به عهده گرفت . او پس از فراگرفتن قرآن كريم و سواد فارسى در مكتب‌خانه ، براى آموختن ادبيات عرب به مدرسه علميه جامع شهر تكزار كه از مدارس بسيار فعال و خوب اهل سنّت بود ، رفت . ادبيات عرب ، علم تجويد ، معانى و بيان ، منطق ، فقه مذاهب اربعه و علم منابع حديث اهل سنّت را در اين مدرسه در خدمت آخوند ملا حكيم شاه فراگرفت سپس به پيشنهاد استادش عازم شهر بخارا شد و تحصيلات خود را در اين شهر كامل كرد . اگرچه حاج خاسارى فقه حنفى را خوب فراگرفته بود ، در مقام عمل به مسايل شرعى به فقه اهل بيت عليه السّلام مراجعه مىكرد . چون پيرو مكتب امام صادق عليه السّلام بود ، از بخارا راهى مشهد مقدس شد و در مدرسهء بالاسر حضرت رضا عليه السّلام اطاق گرفت و به تحصيلاتش ادامه داد .\r\nاستادان آية اللّه خاسارى\r\nخاسارى ، از محضر علماى بزرگى چون ملا هاشم خراسانى و آية اللّه محقق و آية اللّه\r\n\r\n\r\n","description":"","footnote":"\r\n( 1 ) - زندگىنامه علماى بلخ ، ص 58 .\r\n","page_name":" 350 ","page_number":350},
  {"content":"\r\n\r\nسيد على سيستانى كسب فيض نمود . او در مدت نه سال علوم مختلفى مانند فقه ، اصول ، فلسفه و كلام ، تفسير ، اخلاق و عرفان را در خدمت علما و مراجع وقت فراگرفت و به مدارج عالى اجتهاد دست‌يافت ، وى در علم فلسفه و كلام تأليفاتى دارد ، ولى تاكنون به چاپ نرسيده است .\r\nآية اللّه خاسارى وقتى به وطن خود بازگشت ، ابتدا به مضمون آيه شريفه  أَنْذِرْ عَشِيرَتَكَ الْأَقْرَبِينَ  ابتدا تبليغ مذهب حقّه جعفرى را از خانواده و اقوام خويش آغاز نمود . و آنگاه به اقوام و قبايل ديگر پرداخت و آنها را به مذهب حقّه دعوت نمود . مردم شبها مخفيانه مجالسى تشكيل مىدادند و بدور از چشم حكومت مسايل مذهب تشيع را فرامىگرفتند و به ذكر مصائب اهل بيت گوش مىسپردند .\r\nاما دعوتگرى آية اللّه خاسارى با مخالفت خوانين و علماى اهل سنت و حتى برخى از اربابان شيعه مواجه شد . به همين علت وى با عده‌اى از شاگردان و افراد مورد اعتمادش به بلمرب « ايل عرب » از توابع مزار شريف رفت و از طرف بزرگان آن ديار چون فيض محمّد خان ، گل‌محمّد خان ، محمّد يوسف خان و سيد محمّد عظيم خان به گرمى استقبال شد . فيض محمّد خان منزلش را در اختيار آنها قرار داد ، و آن منزل مركز تدريس و تبليغ احكام نورانى اسلام و مكتب حقه جعفرى گرديد .\r\nآية اللّه خاسارى ، بيش از دو سال در اين محل ماند و مردم از او كسب فيض نمودند .\r\nپس از اين مدت نمايندگانى از نواحى مختلف سانچارك براى بازگردانيدن آية اللّه خاسارى به نزد وى آمدند و تعهد كردند كه او را در امر تبليغ و ارشاد اسلام به‌ويژه مكتب حقهء جعفرى يارى دهند . ازاين‌رو مرحوم آية اللّه خاسارى به زادگاهش بازگشت و مشغول تدريس و تبليغ شد ، اما ديرى نپاييد كه موانع ديگرى به وجود آمد و به سعايت خوانين وابسته به دولت حاكم محل به فكر دستگيرى او افتاده وى به بلخاب رفت و از طرف اهالى آن ناحيه به گرمى استقبال شد . حاج سيد محمود خان كه از علاقمندان دين و روحانيت بود ، خانه‌اش را در اختيار او گذاشت كه مدت دو سال در اين بخش مشغول تدريس و ترويج بود . با سقوط حكومت استبدادى حبيب اللّه خان و روى كار آمدن امان اللّه خان در سال 1298 ه . ق . چهل نفر از معتمدان و بزرگان سانچارك براى بازگردانيدن\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nآية اللّه خاسارى به بلخاب رفتند و او را با احترام به سانچارك بازگردانيدند . در دوران حكومت امان اللّه خان مردم از آزادى نسبى برخوردار شدند و علما فرصت بهترى براى تبليغ و ارشاد پيدا كردند . مرحوم آية اللّه خاسارى ، از فرصت به وجود آمده به خوبى بهره گرفت و علنا به ارشاد و هدايت مردم همت گماشت . او حوزهء تبليغاتش را گسترش داد و به فرمان او در تمام روستاها و قصبات شيعه‌نشين مساجد و حسينيه بنا نهاده شد و روحانيان در ايام تبليغ به آن محلّه‌ها اعزام مىشدند ؛ آية اللّه خاسارى ، در سال 1298 ه . ق . مدرسه علميهء خاسار را بنا نهاد ، يكى از كارهاى ماندگار او برقرار كردن ارتباط بين شيعيان افغانستان ، ايران و عراق و آشنا كردن مردم با فرهنگ و مذهب و اصول و فروع فقه شيعه و مراجع تقليد بود .\r\nآية اللّه خاسارى از راه باميان و كابل عازم زيارت عتبات عاليات گشت . او در طول مسير به سخنرانى و ارشاد مردم مىپرداخت ؛ به‌ويژه در شهرهاى باميان و كابل و پيشاور مردم از وجود او بهره‌ها بردند . وى در شهر كربلا استادش آية اللّه ملا هاشم خراسانى را ملاقات كرد ، وى توسط استاد به علما و مراجعى چون آية اللّه ميرزا محمّد حسين نائينى ، آية اللّه سيد ابو الحسن اصفهانى و آية اللّه صدر بزرگ قمى معرفى شد و مورد تفقد آنان قرار گرفت و به عنوان نماينده آنها در جامعه شيعه افغانستان معرفى گرديد .\r\nفضائل اخلاقى او\r\nآية اللّه خاسارى فضائل و صفات اخلاقى زيادى داشت كه او را محبوب قلبها ساخته بود . آن صفات پسنديده را مىتوان به چند دسته تقسيم كرد : 1 - تهجد و شب‌زنده‌دارى .\r\nنماز شب را در سفر و در حضر ترك نمىكرد .\r\n2 - قناعت و عزت نفس . هيچ‌گاه ديده نشد كه وى از سهم مبارك امام عليه السّلام كه در اختيارش بود ، براى مصارف شخصى استفاده كرده باشد و حتى از آن به عنوان قرض الحسنه برنمىداشت . روزى به دو نفر از شاگردانش فرمود برويد پيش فلان كس و مقدارى پول قرض كنيد . آنها عرض كردند سهم امام عليه السّلام كه خدمت شماست ، از آن به عنوان قرض الحسنه برداريد . وى با ناراحتى گفت : اگر ما از اين پول قرض الحسنه\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nبرداريم دستمان عادت مىكند !\r\nآية اللّه خاسارى ، مقدارى ملك مورثى از پدر داشت كه از درآمد آن امرار معاش مىكرد ، 3 - حلم و بردبارى و اخلاق نيكو . 4 - مهمان‌نوازى . 5 - اهميت دادن به نماز اول وقت . 6 - داشتن وقار و عظمت . 7 - توجه خاص به فقرا و ايتام .\r\nمقام علمى آن مرحوم\r\nآية اللّه خاسارى ، در علوم مختلف مانند فقه و اصول ، فلسفه و كلام ، تفسير و تاريخ صاحب‌نظر بود ؛ به‌ويژه به فقه و اصول و منابع فقهى مذاهب اربعه اهل سنّت تسلط كامل داشت . فرماندار منطقه سانچارك كه از چهره‌هاى متعصب و ضد شيعى بود ، جلسهء مناظره‌اى ترتيب داد و بسيارى از علماى اهل سنّت را دعوت كرد . فرماندار در حضور علما از آية اللّه خاسارى مطالب فراوانى در مسايل مختلف علمى و فقهى و اصولى سؤال كرد و او يكى پس از ديگرى جواب داد . حاكم به‌قدرى تحت تأثير قرار گرفت كه به آية اللّه خاسارى عرض كرد : جناب آقا من بسيارى از اين سؤالات را از علماى خودمان سؤال كردم امّا به خوبى شما جواب ندادند .\r\nدر انقلاب سال 1307 ش معروف به انقلاب سقوى ، عده‌اى تحت عنوان انقلاب جنايات فراوانى نسبت به شيعيان اهل بيت عليه السّلام انجام دادند .\r\nو خانه‌هاى شيعيان را به آتش كشيدند و اموال مردم مسلمان را غارت نمودند . در اين غائله بسيارى از علماى شيعه دستگير يا كشته شدند و شورشيان در پى دستگيرى آية اللّه خاسارى برآمدند . قبل از وقوع حادثه چهل نفر از رزمندگان شيعهء بلخاب آمدند و او را بدان محل بردند . وى در اين سفر مدت سه سال در بلخاب ماند و به تدريس و ترويج احكام الهى پرداخت .\r\nوى به سال 1308 ه . ش به زادگاهش بازگشت و در سال 1310 ه . ش به مكه معظّمه مشرف شد .\r\nهنگامى كه ظاهر شاه به سال 1312 ه . ش ، به حكومت رسيد به علت دشمنى شديد با شيعيان ، بسيارى از علماى شيعه را دستگير كرد و به زندان انداخت . همچنين وزير گل‌محمد\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nخان مهمند حاكم خودمختار شمال و تركستان در زمان ظاهر شاه آية اللّه سيد حيدر خاسارى را به اتهام ارتباط با خارج دستگير كرد و به زندان افكند .\r\nوى پس از دو سال از زندان آزاد شد و از وى التزام گرفتند كه حق دخالت در امور اجتماعى را ندارد . وى در طول مسير خود از طرف شيعيان و علاقمندان به دين و روحانيت مورد استقبال قرار گرفت .\r\nامروز وجود شيعيان در نواحى شمال افغانستان مرهون زحمات او و امثال اوست .\r\nسرانجام آية اللّه خاسارى در سنّ 63 سالگى به سال 1324 ه . ش به رحمت حق پيوست .\r\nدر تشييع جنازه اين عالم فرزانه بسيارى از علماى شيعه و سنّى شركت داشتند . مزار او در سنگچارك تاكنون زيارتگاه خاص و عام است . « 1 »\r\n\r\n[ 193 
  ] حيدر محمّد بن يادگار بلخى نورآبادى\r\nشيخ حيدر محمّد بن يادگار بلخى در روستاى نورآباد از توابع بلخ قدم به عرصهء وجود نهاد . از علماى برجستهء بلخ بود . او تأليفاتى دارد كه از جمله مصيبت‌نامه را مىتوان نام برد . كتاب مذكور در ادب و عرفان و تصوّف به فارسى نوشته شده است . او اين كتاب را در سال 1274 ه . ق . در 22 فصل تأليف كرده است .\r\nاين مرد بزرگ فرزندى داشته كه در جوانى درگذشته و اين كتاب را براى كاهش غم ناشى از مرگ او نوشته و آن را به اين مناسبت ، مصيبت‌نامه نام نهاده است . اين اثر رساله‌اى است كه به سبك خراسانى و روان و ساده نوشته شده است .\r\nيك حلقه ميكروفيلم از اين كتاب به شماره 6212 در بخش فيلمتك دانشگاه تهران\r\n\r\n\r\n","description":"","footnote":"\r\n( 1 ) - گوشه‌هايى از زندگىنامه عالم ربانى حضرت آية اللّه سيد حيدر خاسارى ، حاجى محمّد تقى شريفى ، بىنا ، 1380 ، با تلخيص .\r\n","page_name":" 354 ","page_number":354},
  {"content":"\r\n\r\nموجود است . نسخه اصلى كتاب در كتابخانه گنج‌بخش پاكستان نگهدارى مىشود . « 1 »\r\nنسخه ديگرى در كتابخانهء آرشيو و سميونوف بنياد تاريخ فرهنگستان علوم تاجيكستان به شماره 90 ( بريگل 685 ) موجود است . « 2 »\r\n\r\n\r\n","description":"","footnote":"\r\n( 1 ) - فهرست نسخه‌هاى خطى كتابخانه گنج‌بخش ، ج 2 ، ص 511 .\r\n( 2 ) - نشريه كتابخانه مركزى دانشگاه تهران ، ج 9 ، ص 122 .\r\n","page_name":" 355 ","page_number":355},
  {"content":"\r\n . \r\n","description":"","footnote":"","page_name":" 356 ","page_number":356},
  {"content":"\r\n\r\n\r\nخ\r\n\r\n[ 194 
  ] خالد بن ايّوب بلخى\r\nابو سعيد خالد بن ايّوب بلخى از علماى اماميّه است . كشى او را در شمار اصحاب امام صادق عليه السّلام آورده است . « 1 »\r\nولى رجال‌شناسان و علماى اماميّه دو گروه شده‌اند . عده‌اى او را خالد بجلى دانسته‌اند و برخى ديگر از آوردن نامش خوددارى كرده‌اند چون او را ثقه ندانسته‌اند . در كتب رجال شيعه از چهار نفر با عنوان خالد بجلى نام برده شده است كه عبارتند از : 1 - خالد بجلى ( بلخى ) ؛ 2 - خالد بن جرير بجلى ؛ 3 - خالد بن نافع بجلى ؛ 4 - خالد بن يزيد بن جرير بجلى .\r\nكشى روايت مفصلى از او دربارهء پيروى از امامان شيعه نقل كرده است . « 2 »\r\n\r\n[ 195 
  ] خالد بن سليمان بن عبد اللّه بن خالد بن سماك بن حرث بلخى\r\nابو معاذ خالد بن سليمان بن عبد اللّه بلخى از مشاهير فقهاى بلخ ، از شاگردان امام\r\n\r\n\r\n","description":"","footnote":"\r\n( 1 ) - اختيار معرفة الرجال ، ص 422 .\r\n( 2 ) - همان .\r\n","page_name":" 357 ","page_number":357},
  {"content":"\r\n\r\nابو حنيفه و در مقام علم فقه هم‌رديف قاضى ابو يوسف و قاضى ابو مطيع بلخى بود .\r\nشداد بن حكم بلخى مىگويد : ابو معاذ فقيه‌تر از قاضى ابو مطيع بلخى و قاضى ابو يوسف بود خدايش رحمت كند او را كه مردى فاضل و كامل بود . « 1 »\r\nواعظ بلخى نام او را حارث بن سليمان بلخى آورده است . « 2 »\r\nورسجى ، او را خالد بن سليمان نقل كرده است . « 3 »\r\nاو از شاگردان شقيق بن ابراهيم بلخى نيز بشمار مىرود . « 4 »\r\nمحمّد بن قاسم اسدى مىگويد : در خدمت سفيان ثورى بودم كه مردى از اهل خراسان وارد شد . سفيان پرسيد : حال ابو معاذ خالد بن سليمان بلخى چگونه بود ؟\r\nخراسانى گفت : در سلامت و عافيت بود . از اين مطلب پيداست كه ابو معاذ بلخى از جمله آشنايان سفيان ثورى بوده است . « 5 »\r\nقاضى ابو مطيع بلخى به فرزندش محمّد گفت : من در مدّت عمرم از ابو معاذ خالد بن سليمان بلخى ناراحتى نديدم و مردى راستگوتر از او پيدا نكردم . وى در كرامت و سخاوت نظير نداشت و هيچ سائل و گرفتارى از در خانهء او محروم بازنمىگشت . « 6 » شقيق بن ابراهيم بلخى مىگويد : من با ائمّهء شامات و عراقين يعنى عراق عرب و عراق عجم همنشينى داشته‌ام ، اما هيچ مجلسى را باشكوه‌تر و باابهت‌تر از مجلس ابو معاذ بلخى نديده‌ام . « 7 »\r\nمحمّد بن ابو معاذ خالد بلخى مىگويد : پس از وفات پدرم خدمت عبد الرّزاق بن همام بن نافع حميرى از علماى شيعه اماميه رسيدم ، به او خبر دادند كه فرزند ابو معاذ بلخى مىخواهد خدمت شما شرفياب شود و از شما كسب فيض نمايد ، وقتى خدمت\r\n\r\n\r\n","description":"","footnote":"\r\n( 1 ) - فضائل بلخ ، ص 143 ؛ القند فى ذكر علماء سمرقند ، ص 129 ؛ تاريخ الاسلام ، ذهبى ، حوادث سالهاى 191 - 200 ه . ق ، ص 167 ؛ الجرح و التعديل ، ج 3 ، ص 335 .\r\n( 2 ) - فضائل بلخ ، ص 142 .\r\n( 3 ) - مزارات بلخ ، ورق 40 ( خطى ) .\r\n( 4 ) - فضائل بلخ ، ص 143 .\r\n( 5 ) - همان .\r\n( 6 ) - همان .\r\n( 7 ) - همان ، ص 144 .\r\n","page_name":" 358 ","page_number":358},
  {"content":"\r\n\r\nآن استاد مشرف شدم ، گفت : علم پدرت برايت كافى نبود و از آن خرمن دانش رشيد نگشته‌اى ؟\r\nسپس گفت : من در سرزمين بلخ و نواحى آن مانند پدرت در علم و دانش و تقوا سراغ ندارم . « 1 »\r\nابو محمّد سليمان بن مهران اعمش قاضى بلخ و على بن عيسى حاكم بلخ ، معتقد بوده‌اند كه ركوع و سجود جزء نماز نيست . اين مطلب به گوش فقيه عصر ابو معاذ بلخى رسيد . او فتوا داد كه هركسى كه آن دو را انكار كند ، كافر است . وقتى فتواى ابو معاذ خالد بن سليمان بلخى به گوش ابو محمّد اعمش رسيد ، به حاكم بلخ شكايت كرد كه ابو معاذ من و شما را كافر مىداند . على بن عيسى حاكم بلخ دستور داد تا ابو معاذ را احضار كنند .\r\nاو را به مسجد جامع برده ، شلاق زد و كوزهء آبى بر سر و روى او ريخت و ريشش را تراشيد و از شهر بلخ به فرغانه تبعيدش كرد . در بين راه قاضى شهر ترمذ عبد العزيز بن خالد ترمذى كه از شاگردان او بود ، مقدم او را گرامى داشته ، در حقش اجلال و اكرام فراوان كرد و صد هزار دينار به او داد . « 2 »\r\nابو محمّد اعمش قاضى بلخ عده‌اى را براى دستگيرى قاضى عبد العزيز بن خالد ترمذى به ترمذ فرستاد و پس از دستگيرى او را شلاق زدند و ريش او را نيز تراشيدند و او را از شهر ترمذ به فرغانه تبعيد كردند . چنان‌كه نقل كرده‌اند ، از بركت وجود ابو معاذ بلخى و قاضى ترمذى در تركستان و ماوراءالنهر صد هزار نفر از كافران و مشركان مسلمان شدند . « 3 »\r\nبعد از اينكه اعمش از قضاوت شهر بلخ خلع شد و به مرو فرار كرد ، ابو معاذ و قاضى ترمذى از فرغانه به بلخ و ترمذ بازگشتند . ابو معاذ روز جمعه 26 محرم الحرام سال 199 ه . ق . به سنّ 84 سالگى در شهر بلخ دعوت حق را لبيك گفت . فاصله ميان وفات او و وفات قاضى ابو مطيع 106 روز بوده است . « 4 »\r\n\r\n\r\n","description":"","footnote":"\r\n( 1 ) - همان .\r\n( 2 ) - همان ، ص 145 .\r\n( 3 ) - فضائل بلخ ، ص 145 ؛ القند فى ذكر علماء سمرقند ، صص 129 - 130 .\r\n( 4 ) - الفوائد البهية ، ص 336 ؛ المجروحين ، ص 278 ؛ لسان الميزان ، ج 2 ، ص 377 الثقات ، ج 8 ، ص 224 ؛ الارشاد\r\n","page_name":" 359 ","page_number":359},
  {"content":"\r\n\r\n\r\n[ 196 
  ] خالد بن مهران بلخى\r\nابو هيثم خالد بن مهران بلخى ، از رجال صاحب‌نام شيعهء اماميّهء بلخ بود . خطيب بغدادى زادگاه او را كوفه مىداند و عقيده دارد كه ابو هيثم از كوفه به بلخ هجرت كرده و در آن شهر ساكن شد و به تبليغ و ارشاد مردم پرداخت ، لذا به بلخى شهرت يافت . « 1 »\r\nمرحوم شيخ طوسى او را در شمار اصحاب امام صادق عليه السّلام آورده است . « 2 »\r\nولى صاحب قاموس الرّجال ، او را از علماى عامّه مىداند و دليل او سكوت خطيب بغدادى است كه از مذهب ابو هيثم خالد بن مهران بلخى حرفى نزده است .\r\nابراهيم بن عبد اللّه مىگويد : ابو هيثم خالد بن مهران بلخى مرجئى مذهب بود . على بن حسين بن حبّان مىگويد : من كتابى به خط پدرم ديدم كه از قول ابو زكريا نوشته بود ابو هيثم خالد بن مهران بلخى نابينا بود و ثقه مىباشد . « 3 »\r\nابو هيثم خالد بن مهران بلخى ، در بلخ و بغداد كرسى تدريس حديث داشته و روايات خود را از طريق محدثانى چون : علقمة بن مرشد ، هشام بن عروة و اسماعيل بن أبى خالد نقل كرده است . « 4 »\r\nوى براى زيارت بيت اللّه الحرام بلخ را به قصد حجاز و عراق ترك گفت . پس از اتمام فرائض وارد بغداد شد و مدت كوتاهى در اين شهر اقامت گزيد . محدّثان زيادى از\r\n\r\n\r\n","description":"","footnote":"\r\nخليلى ، ج 3 ، ص 930 ؛ الكامل ، ابن عدى ، ج 3 ، ص 45 ؛ الجواهر المضيئة ، ج 2 ، ص 162 ؛ طبقات العبادى ، ص 2 ؛ الطبقات السنية ، ج 3 ، ص 197 ؛ معجم المصنفين ، ج 2 ، ص 64 ؛ ميزان الاعتدال ، ج 1 ، ص 631 ؛ تاريخ افغانستان بعد از اسلام ، ص 800 .\r\n( 1 ) - تاريخ بغداد ، ج 8 ، ص 297 ؛ قاموس الرجال ، ج 3 ، ص 488 .\r\n( 2 ) - رجال الطوسى ، ص 186 .\r\n( 3 ) - قاموس الرّجال ، ج 3 ، ص 488 .\r\n( 4 ) - تاريخ بغداد ، ج 8 ، ص 297 .\r\n","page_name":" 360 ","page_number":360},
  {"content":"\r\n\r\nمحضر وى كسب فيض كردند كه از آن جمله ابراهيم بن عبد اللّه ، معروف به هروى است . تاريخ ولادت يا وفات او معلوم نيست و همچنين كسى از محل دفنش خبر نداده است . احتمال زياد مىرود كه او از اين سفر به بلخ بازگشته و در آن شهر وفات كرده و در همان‌جا به خاك سپرده شده باشد .\r\nمؤلّف لسان الميزان ، ابو هيثم بلخى را مجهول مىداند . « 1 »\r\n\r\n[ 197 
  ] خال نظر مؤذّن\r\nمؤذّن در شبرغان پا به عرصهء وجود نهاد . او در اين شهر تحصيلاتش را به پايان رسانيد و به هنگام كهولت مؤذّن مسجد جامع شبرغان شد و به همين سبب ، به مؤذّن شهرت يافت . وى از مسجد نيز محافظت مىكرد و در عين حال از قريحه و ذوق شاعرى برخوردار بود و اشعارش را نيكو مىسرود . او ابياتى دربارهء تعمير مسجد پادشاه خواجه صدر در بلخ سروده و از قراين پيداست كه در سال 1229 ه . ق . در قيد حيات بوده است ، ولى تاريخ تولّد و وفاتش درست معلوم نيست . اين ابيات از اوست : « 2 »\r\n شكر للّه كه اين مقام شريف * يافت تعمير خالصا للّه\r\nشد به ايّام خسرو غازى * مير حيدر ، شه‌ستاره سپاه\r\nباعث و بانى مكان رفيع * پادشاه خواجهء صدارت جاه\r\nچه عجب مسجدى كه قومش مست * از مى لا إله إلّا اللّه\r\nزد مؤذّن به سال تاريخش * اين ندا را كه فاحضروا لصلاة \r\n\r\n\r\n","description":"","footnote":"\r\n( 1 ) - لسان الميزان ، ج 2 ، ص 736 ؛ و نيز تنقيح المقال ، ج 1 ، ص 393 ؛ معجم رجال الحديث ، ج 7 ، ص 34 ؛ ميزان الاعتدال ، ج 1 ، ص 642 .\r\n( 2 ) - دايرةالمعارف آريانا ، ج 3 ، ص 579 .\r\n","page_name":" 361 ","page_number":361},
  {"content":"\r\n\r\n\r\n[ 198 
  ] خرّاج بن عبد اللّه بن سعيد خلمى بلخى\r\nخرّاج بن عبد اللّه بن سعيد خلمى ، در خلم از نواحى بلخ تولّد يافت . تحصيلات خود را در زادگاهش و بلخ آغاز كرد و براى تكميل آن به نيشابور سفر كرد . مدتى در اين شهر اقامت اختيار نمود و تحصيلات خود را به پايان رسانيد . دربارهء بازگشت يا بازنگشتن او به بلخ و يا وفات وى مطلبى نقل نشده است . « 1 »\r\n\r\n[ 199 
  ] خرد بلخى\r\nخرد از شعراى بلندآوازهء بلخ بود . در اين شهر ديده به جهان گشود و تحصيلات خود را در همان‌جا به پايان رسانيد و سپس به هندوستان هجرت كرد .\r\nاو مردى صوفى مشرب و در عين حال ، بسيار پرهيزگار بود . از علم و فضل بهرهء كافى داشت و در سرودن شعر از قدرت و خلاقيت خوبى برخوردار بود .\r\nخرد در سال 1161 ه . ق . جهان را بدرود گفت . اين دو بيت از اوست : « 2 »\r\n دل پرخون شده ميناى شراب لب كيست * جگرم سوخت ندانم كه كباب لب كيست ؟\r\nبه وصف طرهء مشكين او چون جامه سر كردم * سياهى از سواد دودهء آه سحر كردم \r\n\r\n\r\n","description":"","footnote":"\r\n( 1 ) - تاريخ نيشابور ، ص 13 .\r\n( 2 ) - دايرةالمعارف آريانا ، ج 3 ، ص 566 .\r\n","page_name":" 362 ","page_number":362},
  {"content":"\r\n\r\n\r\n[ 200 
  ] خرگاهى\r\nمولانا خرگاهى در روستاى خرگاه تراشان ( شاديان ) در چند فرسخى مزار شريف ديده به جهان گشود و در بلخ نشو و نما كرد . او از ذوق شاعرى برخوردار بود و اشعار فراوانى سرود . كتاب نيرين فلك را كه دربارهء سلطنت امام قلى خان و ندر محمّد خان تأليف شده است ، به او نسبت داده‌اند . اين بيت از اوست : « 1 »\r\n بلا همىچكد از چار حد خانهء ما * فسوس مىدمد از فرش آستانهء ما \r\n\r\n[ 201 
  ] خلد بن يزيد بن خلد بلخى\r\nخلد بن يزيد بن خلد بلخى از مشاهير علماى بلخ بود . وى در بلخ پا به عرصهء وجود نهاده ، بسيارى از علوم را در زادگاهش فراگرفت . سپس براى تكميل آن به نيشابور سفر كرد و مدتى در اين شهر اقامت كرد . در اين شهر هم دانش مىآموخت و هم كرسى تدريس داشت و بر بسيارى از رشته‌هاى علوم معقول و منقول دست‌يافت . وى سرانجام به وطن بازگشت . تاريخ وفات او معلوم نيست . « 2 »\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 55 .\r\n( 2 ) - تاريخ نيشابور ، ص 22 .\r\n","page_name":" 363 ","page_number":363},
  {"content":"\r\n\r\n\r\n[ 202 
  ] خلف بن احمد بن خلف بن حفص بن سعيد بلخى\r\nابو نصر خلف بن احمد بن خلف بن حفص بن سعيد بلخى ، از محدّثان صاحب‌نام بلخ بشمار مىرفت .\r\nزادگاه اصلى او بصره بود . زمانى كه به خراسان آمد ، ابتدا به نسف رفته ، از خدمت علما و محدّثان آن ديار كسب فيض كرد و آنان نيز از محضر او بهره بردند . آن‌گاه راهى شهر بلخ شد و تا آخر عمر در اين شهر زيست . اين روايت از اوست :\r\nعن ابو نصر خلف بن احمد بن خلف بن حفص بن سعيد بلخى قال : حدثنا عيسى بن احمد ، قال : حدثنا اسحاق بن الفرات قال : حدثنا خالد بن عبد الرحمن ، عن سماك بن حرب ، عن طارق بن شهاب ، عن عمر بن الخطاب قال : سمعت رسول اللّه صلّى اللّه عليه و آله ، يقول :\r\nبعثت داعيا ، و مبلّغا ، و ليس إلىّ من الهدى شىء و خلق إبليس لعنه اللّه ، و ليس إليه من الضلالة شيء . « 1 »\r\n\r\n[ 203 
  ] خلف بن ايّوب عامرى بلخى\r\nابو سعيد خلف بن ايّوب عامرى بلخى حنفى زاهد ، از علما و زاهدان عصر خود و از مفاخر سرزمين بلخ بود . اين مرد بزرگ در اول ماه رمضان سال 205 ه . ق . دار فانى را وداع گفت . « 2 » قبر او و فرزندش در جنوب دروازهء نوبهار ، در باغ باجى ، بالاى تلّى واقع است . ابن حبّان و ملازاده ، تاريخ وفات او را سال 220 ه . ق . نوشته‌اند و از زبان فرزندش\r\n\r\n\r\n","description":"","footnote":"\r\n( 1 ) - القند فى ذكر علماء سمرقند ، ص 138 .\r\n( 2 ) - سير اعلام النبلاء ، ج 9 ، ص 541 .\r\n","page_name":" 364 ","page_number":364},
  {"content":"\r\n\r\nمحمّد بن خلف نيز همين سال نقل شده است .\r\nحاكم نيشابورى مىنويسد : خلف بن ايّوب بلخى در سال 203 ه . ق وارد نيشابور شد و در ماه رمضان سال 215 ه . ق . درگذشت و در هنگام مرگ 69 سال داشت . « 1 »\r\nدربارهء زهد او نوشته‌اند : روزى در هنگام نماز زنبورى پشت گردن او را نيش زد .\r\nچون از نماز فارغ شد ، برخاست تا نافله بخواند ، يكى از حاضران به او گفت : آيا زهر زنبور اشكالى در صحّت نماز شما به وجود نمىآورد ؟ او اظهار داشت من اصلا متوجه اين واقعه نشدم و درد و سوزشى احساس نكردم . حماد بن سلمة گفت : من در دنيا از ابو سعيد خلف بلخى نيكوتر و صالح‌تر نديدم . محمّد بن خلف گفت : من يازده نفر از بزرگان تابعين را ديده‌ام ، ولى هيچ‌كدام در زهد و ورع به پايهء پدرم نبودند .\r\nقاضى ابو يوسف روزى مشغول تدريس بود ، ولى خلف را در ميان شاگردان خود نديد . از حاضران پرسيد چرا خلف به درس حاضر نشده است ؟\r\nگفتند : به سبب چشم درد .\r\nقاضى ابو يوسف درس را تعطيل كرد و به ساير شاگردان گفت : خلف بن ايّوب بلخى علم مرا در خراسان احيا مىكند ؛ درحالىكه هيچ‌كدام از شما مانند او نيستيد .\r\nاو متواضع بود . خودش مىگفت : من عالم نيستم ، اگر عالم بودم ، به در خانه‌ها مىرفتم و مردم را تعليم و تلقين مىكردم يا در مسجد مىنشستم تا مردم به ديدارم بيايند .\r\nمورّخان مىنويسند : تصدّى قضاوت بلخ را به او تفويض كردند ، ولى او نپذيرفت و خليفهء وقت او را به سبب تمرّد به زندان افكند . ابو سعيد خلف بلخى به مرگ ناگهانى درگذشت و نوح بن اسد بر وى نماز گزارد .\r\nخليلى در كتاب ارشاد مىگويد : ابو سعيد خلف بن ايّوب بلخى ، مشهور به راستگويى و موصوف به ستر و صلاح و زهد بود و كوفيان او را فقيه مىدانستند .\r\nذهبى ، مغلطاى و ابن حجر ، از ابو عبد اللّه حاكم نيشابورى نقل مىكنند : خلف بلخى از فقهاى صاحب‌نام بلخ و در زهد و تقوا زبانزد خاص و عام است . او فقه و اصول را در محضر قاضى ابو يوسف و محمّد بن عبد الرحمن بن أبى ليلى آموخته و علم تصوّف و\r\n\r\n\r\n","description":"","footnote":"\r\n( 1 ) - تاريخ نيشابور ، ص 22 .\r\n","page_name":" 365 ","page_number":365},
  {"content":"\r\n\r\nعرفان را از ابراهيم بن ادهم فراگرفته است . « 1 » ابن حبّان ، ذهبى و ابن حجر او را مرجئى مذهب مىدانند . « 2 »\r\nدر كتاب مغنى ، ابو سعيد خلف بلخى در شمار صادقان و راستگويان آمده است . « 3 » امّا ابو الحسن قطان او را ثقه نمىداند و يحيى بن معين او را تضعيف كرده و رواياتش را مورد اعتماد نمىداند .\r\nذهبى مىگويد : ابو سعيد خلف بن ايّوب بلخى كان من أعلام الائمة . « 4 »\r\nابو سعيد خلف بن ايّوب بلخى از طريق محدّثانى روايت نقل كرده است كه عبارتند از : أسد بن عمرو بجلى قاضى ، اسرائيل بن يونس ، خارجة بن مصعب ، عوف أعرابى ، قيس بن ربيع ، مبارك بن مجاهد ، محمّد بن مسلم طائفى ، معمر بن راشد و ابراهيم بن ادهم بلخى . محدّثانى كه از طريق وى رواياتى را نقل كرده‌اند ، عبارتند از : احمد بن حنبل ، ابو معمر اسماعيل بن ابراهيم قطيعى ، حسين بن على بن مهران ، زكريا بن يحيى لؤلوئى ، عبد الصّمد بن فضل بلخى ، ابو كريب محمّد بن علاء همدانى ، محمّد بن مقاتل مروزى ، محمّد بن منصور نسفى و مسعود بن سهل نهدىّ .\r\nابو سعيد خلف بن ايوب بلخى قال : حدّثنا عوف ، عن ابن سيرين ، عن أبى هريرة قال :\r\nقال رسول اللّه صلّى اللّه عليه و آله : خصلتان لا تجتمعان فى منافق ، حسن سمت و فقه في دين .\r\nمورخان نقل كرده‌اند به اسد بن نوح سامانى حاكم بلخ خبر دادند . ابو سعيد خلف بن ايوب بيمار شده است . حاكم بلخ به عيادت وى رفت و به او گفت اگر حاجتى دارى ، من در خدمت هستم ، خلف گفت : بلى . حاكم بلخ خوشحال شد و گفت : بفرماييد .\r\nخلف گفت : اوّل اينكه به ديدنم نيايى . دوم ، اگر مردم بر من نماز نخوانى . « 5 »\r\nاز تأليفات ابو سعيد خلف بن ايّوب بلخى ، تنها كتاب الاختيارات در فقه باقى مانده\r\n\r\n\r\n","description":"","footnote":"\r\n( 1 ) - اكمال مغلطاى ، ج 1 ، ص 329 .\r\n( 2 ) - الثقات ، ج 8 ، ص 228 ؛ الكاشف ، ذهبى ، ج 1 ، ص 281 .\r\n( 3 ) - المغنى ، ج 1 ، ص 212 .\r\n( 4 ) - تاريخ الاسلام ، ذهبى ، حوادث سالهاى 201 - 210 ، ص 143 .\r\n( 5 ) - سير اعلام النبلاء ، ج 9 ، ص 541 .\r\n","page_name":" 366 ","page_number":366},
  {"content":"\r\n\r\nاست . « 1 »\r\n\r\n[ 204 
  ] خلف بن محمّد بلخى\r\nابو محمّد خلف بن محمّد بن احمد بلخى ، از مشاهير محدّثان بلخ بود . سيّد بن طاوس از طريق ابو جعفر بن بابويه روايتى از ابو محمّد خلف بن محمّد و او از محمّد بن احمد نقل كرده است . روايت مذكور در مورد اذان بوده و چنين است :\r\nسيد بن طاوس به نقل از سعيد ابو جعفر بن بابويه و او به نقل از ابو الحسن محمّد بن عمرو بن على بن عبد اللّه بصرى مىگويد : ابو محمّد خلف بن محمّد بلخى به نقل از پدرش محمّد بن احمد بلخى به اسناد خود از ابن عطا روايت مىكند :\r\nمن و ابو العاليه و سعيد بن جبير و عكرمه در طائف نزد ابن عباس بوديم . مؤذّنى به نام قشم ثقفى آمد و شروع به أذان گفتن كرد ، به محض آنكه گفت : اللّه اكبر ، اللّه اكبر ، ابن عباس رو به ما كرد و گفت : آيا مىفهميد كه مؤذّن چه مىگويد ؟\r\nابو عاليه گفت : شما برايمان توضيح دهيد . ابن عباس گفت : مؤذّن مىگويد : اللّه اكبر ؛ يعنى اى كسانى كه در زمين سرگرم جمع‌آورى مال دنيا گشته‌ايد ، نماز واجب شده ، خود را براى انجام آن آماده سازيد .\r\n\r\n\r\n","description":"","footnote":"\r\n( 1 ) - معجم المؤلفين ، ج 4 ، ص 104 ؛ التاريخ الكبير ، ج 3 ، ص 196 ؛ مشاهير علماء الأمصار ، ص 175 ؛ تاريخ خليفه ، ج 2 ، ص 491 ؛ الجرح و التعديل ، ج 3 ، ص 470 ؛ تاريخ الاسلام ، ذهبى ، حوادث سالهاى 201 تا 210 ق ، ص 143 ؛ تهذيب التهذيب ، ج 3 ، ص 133 ؛ تاج التراجم ، ابن قطلوبغا ، ص 27 ؛ الفوائد البهية فى تراجم الحنفية ، ج 1 ، ص 71 ؛ الضعفاء و المتروكين ، ج 1 ، ص 255 ؛ الجواهر المضيئه ، ج 2 ، ص 231 ؛ ديوان الضعفاء ، ش 1275 ؛ الطبقات الكبرى ، ابن سعد ، ج 7 ، ص 375 ؛ ميزان الاعتدال ، ج 1 ، ص 659 ؛ سنن ترمذى ، ج 5 ، ص 50 ؛ نهاية السؤال ، ص 86 ؛ خلاصة الخزرجى ، ج 1 ، ش 1847 ؛ الضعفاء الكبير ، ج 2 ، ص 24 ؛ الوافى بالوفيات ، ج 13 ، 356 ؛ الثقات ، ج 8 ، ص 228 ؛ الضعفاء ابن الجوزى ، ص 49 ؛ شذرات الذهب ، ج 3 ، ص 70 ؛ العبر ، ذهبى ، ج 1 ، ص 367 ؛ العلل و معرفة الرجال ، احمد ، ج 3 ، ش 4867 ؛ تقريب التهذيب ، ج 1 ، ص 221 ؛ طبقات الفقهاء طاش كبرىزاده ، ص 43 ؛ الطبقات السنيه ، ش 745 ؛ ايضاح المكنون ، ج 1 ، ص 248 ؛ مزارات بلخ ، ( خطى ) ؛ تاريخ مدفونين بلخ ، ( خطى ) .\r\n","page_name":" 367 ","page_number":367},
  {"content":"\r\n\r\nگفت : أشهد أن لا إله الّا اللّه ، مىگويد روز قيامت به پا خواهد شد و هرآنچه در آسمان و زمين است گواهى خواهند داد كه در هر شبانه روز پنج مرتبه به شما گوشزد كرده‌ام كه هنگام نماز فرارسيده است .\r\nگفت : أشهد أنّ محمّدا رسول اللّه ، اعلام مىدارد هنگامى كه قيامت به پا گردد حضرت محمّد صلّى اللّه عليه و آله گواهى مىدهد كه من در هر شبانه روز پنج نوبت شما را به آن آگاهى دادم و دليل من در نزد خدا موجّه است .\r\nگفت : حىّ على الصّلاة ، مىگويد : وظيفهء بسيار مهمّى برعهده شماست ، آن را بر پا داريد . گفت : حىّ على الفلاح ، اعلام مىكند ، بشتابيد به‌سوى اطاعت از خدا و سهم خويش را از رحمت پروردگار - يعنى نماز جماعت - دريابيد . و زمانى كه بندهء خدا مىگويد : اللّه اكبر ، هشدار مىدهد كه كارها را متوقّف سازيد .\r\nگفت : لا إله الّا اللّه ، مىگويد : امانت هفت آسمان و هفت زمين و كوهها و درياها بر گردن شما نهاده شد ، حال مخيّريد ، و چنانچه مايليد به آن روى آوريد و اگر به آن پشت كرديد ، منتظر كيفر باشيد . « 1 »\r\n\r\n[ 205 
  ] خلف بن موسى بلخى\r\nخلف بن موسى بلخى از روات برجستهء بلخ بود . او رواياتش را از طريق اسامة بن زيد ليثى و محمّد بن منكدر نقل كرده است .\r\nقتيبة بن سعيد بغلانى ، از طريق خلف بن موسى بلخى رواياتى را نقل كرده است و در ضمن او را مردى صالح دانسته و اين مدح دلالت بر وثاقت وى دارد . « 2 »\r\n\r\n\r\n","description":"","footnote":"\r\n( 1 ) - ترجمهء معانى الاخبار ، ج 1 ، ص 92 ؛ فلاح السائل ، ص 267 ؛ معانى الاخبار ، ص 41 .\r\n( 2 ) - التاريخ الكبير ، ج 3 ، ص 194 .\r\n","page_name":" 368 ","page_number":368},
  {"content":"\r\n\r\nابن حبّان در كتاب الثقات ، او را در شمار ثقات آورده است . « 1 »\r\nابو حاتم در كتاب الجرح و التعديل ، او را مردى صالح مىداند و مىگويد : قتيبة بن سعيد بغلانى از او روايت نقل كرده است ؛ « 2 » مانند اين روايت :\r\nعن قتيبه بن سعيد بغلانى قال : حدّثنا خلف بن موسى بلخى قال : حدّثنا اسامة بن زيد الليثى ، عن محمّد بن المنكدر قال : سمعت سفينة قال : ركبت البحر فانكسرت السفينة فخرجت على لوح ، فرمانى الى اجمة ، فأقبل الأسد يتمطى قلت : أبا الحارث . انا مولى النبى صلّى اللّه عليه و آله فجاء فخضع رأسه ثمّ غمزنى و جعل يدفعنى أمامه حتى اقامنى على الطريق ثمّ همهم فظننت أنّه يود عنى ثمّ ولى عنى و تركنى . « 3 »\r\nاز شرح حال او بيش از اين اطلاعى به دست نيامد .\r\n\r\n[ 206 
  ] خلقى\r\nخلقى از شعراى بلندآوازهء سرزمين بلخ بود . ذوق و قريحه‌اى سرشار داشت و در عهد آل تيمور مىزيست . او معاصر سخنور توانا مولانا صاحب بلخى بود كه وى را از شاعران خوش‌طبع و مردى خوش‌رفتار مىدانسته است . خلقى اشعارى خوب و گفتارى دلنشين دارد . اين ابيات پراكنده از اوست :\r\n دلم تحمّل بسيار دور از آن گل كرد * از آن گذشت كه ديگر توان تحمّل كرد \r\n* * *\r\n اى سرو ناز در دل ما جا نمىكنى * جا مىكنى ولى به دل ما نمىكنى \r\n* * *\r\n\r\n\r\n","description":"","footnote":"\r\n( 1 ) - الثقات ، ج 8 ، ص 227 .\r\n( 2 ) - الجرح و التعديل ، ج 3 ، ص 371 .\r\n( 3 ) - التاريخ الكبير ، ج 3 ، ص 195 .\r\n","page_name":" 369 ","page_number":369},
  {"content":"\r\n\r\n دردا كه وصال تو تمنّا نتوان كرد * خورشيد جمال تو تماشا نتوان كرد \r\nخلقى به زيارت حرمين شريفين مشرّف شد و پس از انجام فرائض به وطن خود بازگشت و در سال 987 ه . ق . به جوار رحمت حق پيوست . او در كنار روضهء مرتضى على در شهر مزار شريف به خاك سپرده شد . « * »\r\n\r\n[ 207 
  ] داود بلخى\r\nداود بلخى به نقل از مؤلّف كتاب صفة الصفوة در روستاى مازره از توابع بلخ قدم به عالم هستى نهاد . وى از مشايخ بزرگ خراسان بود . از ابراهيم بن ادهم بلخى نقل شده كه :\r\nمن در ميان كوفه و مكّه با مردى مصاحب شدم . چون نماز شام را گزارد ، به دو ركعت نماز ديگر پرداخت و زير لب سخن گفت . ناگاه از جانب راست وى كاسه تريدى و كوزهء آبى پديد آمد . خود خورد و مرا نيز خورانيد . اين قصه را با يكى از مشايخ كه صاحب آيات و كرامات بود ، در ميان گذاشتم . او گفت : اى فرزندم ، او برادر من است و از احوال او چنان توصيف كرد كه حاضران همه گريستند . سپس او گفت : من و برادرم از دهى از دهات بلخ هستيم و آن ده بر ساير بقاع افتخار مىورزد و داود از آن محل است . سپس از من پرسيد كه تو را چه آموخت ؟\r\nگفتم اسم اعظم . گفت : آن كدام است ؟\r\nعرض كردم آن از دل من بزرگتر است و نمىتوانم آن را بر زبان بياورم . « 1 »\r\n\r\n\r\n","description":"","footnote":"\r\n( * ) - دايرةالمعارف آريانا ، ج 3 ، ص 492 ؛ مجالس النفائس ، ص 82 .\r\n( 1 ) - نفحات الانس ، ص 34 ؛ صفة الصفوة ، ج 4 ، ص 158 ؛ تاريخ عرفان و عارفان ايرانى ، ص 329 .\r\n","page_name":" 370 ","page_number":370},
  {"content":"\r\n\r\n\r\n[ 208 
  ] داود بن حمّاد بن فرافصه بلخى\r\nابو حاتم داود بن حمّاد بن فرافصه بلخى ، در بلخ تولّد يافت . دانش را در زادگاهش فراگرفت و در علوم معقول و منقول ، به‌ويژه در علم حديث صاحب‌نام و شهرت شد . « 1 »\r\nابو حاتم به قصد زيارت بيت اللّه الحرام و كسب دانش از محضر علماى جهان اسلام بلخ را ترك گفت . در بازگشت به قدس شريف و شام سفر كرد و علم اندوخت . سپس وارد بغداد شده ، مدتى كوتاه در اين شهر اقامت گزيد و به تدريس حديث پرداخت . وى روايات خود از طريق ابراهيم بن أبى حيه مكى ، قاضى ابو مطيع بلخى ، عتاب بن محمّد بن شوذب ، سفيان بن عيينه ، وكيع بن جرّاح ، ابراهيم بن اشعث ، ابو بكر بن عياش و جرير بن عبد الحميد نقل كرده است . « 2 »\r\nمحدّثانى چون : محمّد بن عبدوس بن كامل سراج ، على بن سعيد رازى ، عبد السلام بن عصام عكبرى ، ابو زرعة ، احمد بن سلمهء نيشابورى ، حسن بن سفيان و ديگران از طريق ابو حاتم داود بن حبان بلخى رواياتى را نقل كرده‌اند . « 3 »\r\nابو حاتم داود بلخى در بازگشت از بغداد مدت كوتاهى در شهر رى اقامت كرد و سپس وارد شهر نيشابور شد . وى به جهت اينكه مدتى طولانى در اين شهر اقامت گزيد ، به نيشابورى معروف گشت .\r\nبرخى از رجال‌شناسان نام او را اين‌گونه نوشته‌اند : ابو حاتم داود بن حمّاد بلخى جرمى نيشابورى . حسن بن سفيان مىگويد : ابو حاتم داود بلخى كان صاحب حديث و حافظا . « 4 »\r\n\r\n\r\n","description":"","footnote":"\r\n( 1 ) - تاريخ بغداد ، ج 8 ، ص 368 ؛ تاريخ الاسلام ، ذهبى ، حوادث سالهاى 231 - 240 ق ، ص 155 .\r\n( 2 ) - تاريخ بغداد ، همان ؛ الجرح و التعديل ، ج 3 ، ص 409 .\r\n( 3 ) - تاريخ بغداد ، همان ؛ الثقات ، ج 8 ، ص 236 .\r\n( 4 ) - غاية النهايه ، ابن جزرى ، ج 1 ، ص 279 ؛ مشايخ بلخ ، حنفيه ، ج 1 ، ص 57 ؛ لسان الميزان ، ج 2 ، ص 416 .\r\n","page_name":" 371 ","page_number":371},
  {"content":"\r\n\r\n\r\n[ 209 
  ] داود بن عجلان بلخى مكّى\r\nابو سليمان داود بن عجلان بلخى مكّى بزّاز در بلخ پا به عرصهء وجود نهاد ، دانش را در زادگاهش فراگرفت و جهت تكميل آن به عراق ، شام ، قدس و حجاز سفر كرد . به دليل اينكه در مكّهء معظّمه اقامت گزيد ، به مكّى شهرت يافت .\r\nوى روايات خود را از طريق ابراهيم بن ادهم بلخى ، أبى عقال و انس بن مالك نقل كرده است . « 1 »\r\nمحدّثانى كه از وى رواياتى را نقل كرده‌اند عبارتند از : احمد بن عبده ضبى ، عباس بن وليد نرسى ، عبد الرحيم بن حبيب ، محمّد بن حرب مكى ، محمّد بن يحيى بن سعيد قطان ، محمّد بن يحيى بن أبى عمر عدنى ، نعيم بن حمّاد مروزى و يحيى بن سليم طائفى . « 2 »\r\nاحمد بن أبى يحيى مىگويد : يحيى بن معين طريق او را ضعيف مىداند و معتقد است به روايات ابو سليمان داود بن عجلان بلخى نمىتوان اعتماد كرد . ابو داود مىگويد : داود بن عجلان روايات خود را از طريق أبى عقال نقل مىكند ، درحالىكه أبى عقال مورد اطمينان نيست ؛ زيرا در رواياتش مطالب خلاف عقل ديده شده است . « 3 »\r\nأبى عقال همان هلال بن زيد مىباشد . او رواياتى را به انس بن مالك نسبت داده است ، درحالىكه انس آن روايات را نقل نكرده است . عقيلى ، قول او را ضعيف مىداند .\r\nابن جوزى ، ذهبى و ابن حجر به روايات او عمل كرده‌اند و مىگويند : وى به آن حدّ از ضعف نيست كه برخى از محدّثان گمان كرده‌اند . « 4 »\r\n\r\n\r\n","description":"","footnote":"\r\n( 1 ) - تهذيب الكمال ، ج 8 ، ص 417 ؛ الضعفاء و المتروكين ، ج 1 ، ص 265 ؛ خلاصة الخزرجى ، ص 94 ؛ المجروحين ، ج 1 ، ص 289 .\r\n( 2 ) - تهذيب الكمال ، ج 8 ، ص 417 .\r\n( 3 ) - همان ، ص 418 .\r\n( 4 ) - ضعفاء ، ابن جوزى ، ص 50 ؛ تهذيب التهذيب ، ج 3 ، ص 193 ؛ و براى اطلاع بيشتر از شرح حال وى ر . ك : ذيل ميزان الاعتدال ، ج 2 ، ص 11 ؛ نهاية السؤل ، ص 90 ؛ خلاصة التهذيب ، ج 1 ، ش 1932 ؛ المناسك ، ابن ماجه ، ش\r\n","page_name":" 372 ","page_number":372},
  {"content":"\r\n\r\n\r\n[ 210 
  ] داود بن محمّد بن داود بن مضر بلخى\r\nابو سليمان داود بن محمّد بن داود بن مضر بلخى ، از علما و محدّثان بلخ بود . او بلخ را به قصد زيارت بيت اللّه الحرام و مدينهء منوّره ترك كرد . پس از انجام فرائض حج هنگام بازگشت به بغداد رفته ، در آنجا اقامت گزيد و به تدريس حديث پرداخت . وى اكثر رواياتش را از طريق عثمان بن محمّد سمرقندى و ابو بكر محمّد بن عبد اللّه شافعى نقل كرده است . عبد العزيز بن على أزجى از او رواياتى را نقل كرده است . « 1 »\r\n\r\n[ 211 
  ] داود بن محمّد بن مخراق فريابى ( فاريابى )\r\nداود بن محمّد بن مخراق فريابى ، از محدّثان صاحب‌نام بلخ بود و از جرير بن عبد الحميد ، سعيد بن سالم قدّاح ، سفيان بن عيينه ، عبد اللّه بن عثمان مروزى عبدان ، عبد اللّه بن وهب ، عيسى بن يونس ، فضل بن موسى سينانى ، معتمر بن سليمان ، وكيع بن جرّاح و ديگران رواياتى را نقل كرده است . « 2 »\r\n\r\n\r\n","description":"","footnote":"\r\n3118 ؛ الكامل فى ضعفاء الرجال ، ج 3 ، ص 93 ؛ المدخل ، حاكم ، ش 53 ؛ الضعفاء ، أبى نعيم ، ش 63 ؛ الضعفاء الكبير ، ج 2 ، ص 38 ؛ ميزان الاعتدال ، ج 2 ، ص 12 ؛ المغنى ، ج 1 ، ش 2010 ؛ الكاشف ، ج 1 ، ص 290 ؛ تاريخ يحيى ، به روايت الدورى ، ج 2 ، ص 153 ؛ ثقات العجلى ، ص 13 ؛ ديوان الضعفاء ، ش 1327 ؛ العقد الثمين ، ج 4 ، ص 349 ؛ اكمال مغلطاى ، ج 2 ، ص 2 ؛ تقريب التهذيب ، ج 1 ، ص 229 ؛ الجرح و التعديل ، ج 3 ، ص 421 .\r\n( 1 ) - تاريخ بغداد ، ج 8 ، ص 381 .\r\n( 2 ) - تهذيب الكمال ، ج 8 ، ص 449 .\r\n","page_name":" 373 ","page_number":373},
  {"content":"\r\n\r\nمحدّثانى چون : ابو داود ، اسحاق بن ابراهيم قاضى بستى ، جعفر بن محمّد بن حسن فريابى ، جعفر بن محمّد نسائى شعرانى ، حسن بن شاذان ، على بن حسن هلالى ، ابو العباس محمّد بن احمد بن سليمان هروى ، محمّد بن اشرس و ابو احمد محمّد بن عبد الوهّاب بن حبيب فرّاء ، رواياتى را از طريق داود بن محمّد بن مخراق فريابى نقل كرده‌اند . « 1 » ابن حبّان او را توثيق كرده است . « 2 »\r\nمؤلّف القند فى ذكر علماء سمرقند ، او را داود بن مخراق فاريابى نقل كرده است . « 3 »\r\nدربارهء مرگ او اختلاف‌نظر وجود دارد : بعضى مىگويند او بعد از سال 240 ه . ق فوت كرده است و عده‌اى ديگر از محققان عقيده دارند كه او در سال 239 ه . ق .\r\nدرگذشته است .\r\n\r\n[ 212 
  ] داود بن ميرزا يوسف خادم\r\nميرزا داود خادم در محلّهء خرّم بلخ ديده به جهان گشود . او از شعراى مشهور قرن 13 بود . خادم در بلخ نشو و نما كرد و تحصيلات متداول را در زادگاهش به پايان رسانيد ، وى از سخن‌سرايان زبان فارسى بشمار مىرفت ؛ چرا كه بر ادبيات كاملا اشراف داشت . اين ابيات از سروده‌هاى اوست : « 4 »\r\n دست اندر گردن دلدار مىزيبد بلى * بوسهء چندى از آن رخسار مىزيبد بلى \r\n\r\n\r\n","description":"","footnote":"\r\n( 1 ) - همان مأخذ .\r\n( 2 ) - الثقات ، ج 8 ، ص 236 .\r\n( 3 ) - القند فى ذكر علماء سمرقند ، ص 150 ؛ و نيز براى اطلاع بيشتر ر . ك : تاريخ الاسلام ، ذهبى ، حوادث سالهاى 231 - 240 ق ، ص 157 ؛ تهذيب التهذيب ، ج 3 ، ص 201 ؛ الثقات ، ج 8 ، ص 236 ؛ الجرح و التعديل ، ج 3 ، ص 425 ؛ شيوخ ابو داود ، جيانى ، ص 80 ؛ الضعفاء ، ابن زرعة رازى ، ص 449 ؛ المعجم المشتمل ، ابن عساكر ، ص 118 ؛ الكاشف ، ج 1 ، ص 291 ؛ نهاية السؤل ، ص 91 ؛ خلاصة تهذيب التهذيب ، ص 111 ؛ تقريب التهذيب ، ج 1 ، ص 231 ؛ المختلف و المؤتلف ، دارقطنى ، ج 4 ، ص 1845 .\r\n( 4 ) - دايرةالمعارف آريانا ، ج 3 ، ص 593 .\r\n","page_name":" 374 ","page_number":374},
  {"content":"\r\n\r\n گر خرام آرد به گلشن در رهش سازم نثار * از دو ديده گوهر شهوار مىزيبد بلى\r\nجام صهبا و گلستان با عزيزان نكو * گرچه مىزيبد ولى با يار مىزيبد بلى\r\nخادم رنجور را گر بخشد از شهد لبش * داروى درد دل‌افگار مىزيبد بلى \r\n\r\n[ 213 
  ] درويش يارى\r\nميرزا درويش يارى در روستاى چغدك مزار شريف قدم به عرصهء وجود نهاد .\r\nتحصيلات مقدّماتى خود را در بلخ به پايان رسانيد . سپس براى كسب علوم و فضائل بلخ را به قصد بخارا ترك گفت و پس از كسب معارف در آن ديار اقامت گزيد . وى در سال 1315 ه . ق . در شهر بخارا ديده از جهان فروبست . يارى از شعراى بلندآوازهء بلخ بود و اشعار فارسى را به نيكويى مىسرود . اين بيت از اوست : « 1 »\r\n فتنه‌ها مىجوشد از اطوار تحريك نگاه * زاهدان را گوشهء ابروش رسوا كرده است \r\n\r\n[ 214 
  ] دستم بن جميل بغلانى\r\nدستم بن بغلانى در بغلان از توابع بلخ قدم به عرصهء وجود نهاد . وى عموى امام قتيبه بغلانى بوده و از جمله علماى پرهيزگار و بصير بشمار مىرفته است .\r\nاين مرد فاضل در سال 182 ه . ق . در شهر بلخ جهان را بدرود گفت و در محل دروازه\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 610 .\r\n","page_name":" 375 ","page_number":375},
  {"content":"\r\n\r\nنوبهار بلخ به خاك سپرده شد . « 1 »\r\n\r\n[ 215 
  ] دوستم بن پير على اندخويى\r\nدوستم بن پير على اندخويى در اندخوى پا به عرصهء وجود نهاد و به تحصيل پرداخت و آثارى از خود نيز به‌جاى گذاشت . از تأليفات اين مرد دانشمند به‌جز يك كتاب به نام الكتر چيز ديگر به دست نيامده است . اين كتاب يك فرهنگ عربى به فارسى است كه مؤلّف براى تكميل آن از كتابهاى صحاح اللغة ، قاموس ، مهذب البارع دستور الفصحا ، شرفنامه ، كنز اللغة و نيز شرحهاى مختلف نصاب استفاده كرده است .\r\nاندخويى اين كتاب را به نام ابو الغازى ندر محمّد خان و وزيرش نظام الدّوله امير عبد الرحمن آتاليق نوشته است . ترتيب آن كتاب براساس حروف هجا مىباشد .\r\nاين كتاب داراى باب و فصل است هر بابى 28 فصل دارد و هر فصل 28 آغاز و 28 انجام و در هر فصل نخست كلمه معادل فارسى و سپس عربى آن را آورده است . نسخه خطى اين كتاب در كتابخانه مدرسه سپهسالار تهران به شمارهء 2005 موجود است . « 2 »\r\n\r\n[ 216 
  ] ديوانه بلخى\r\nديوانه بلخى معروف به خطّاطى يكى از شعراى مشهور دورهء حكومت سلطان\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 2 ، ص 47 .\r\n( 2 ) - فهرست نسخه‌هاى خطى كتابخانهء سپهسالار ، ج 5 ، ص 452 .\r\n","page_name":" 376 ","page_number":376},
  {"content":"\r\n\r\nحسين بايقرا بود كه ذوقى وافر و قريحه‌اى عالى داشت و اشعارى نيكو مىسرود . اين بيت از اوست : « 1 »\r\n مىخواستم نظاره كنم نقش او در آب * ناگه نسيم آمد و نقشش بر آب زد \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 498 ، مجالس النفائس ، ص 386 .\r\n","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\n\r\nر\r\n\r\n[ 217 
  ] رابعهء قزدارى\r\nاز زنان و ملك‌زادگان است . پدرش كعب نام در اصل از اعراب بوده ، در بلخ ، قزدار ، بست در حوالى قندهار ، سيستان و حوالى بخل كامرانيها نموده . « 1 » از شاعران مشهور قرن چهارم هجرى و سخنش در لطافت و فصاحت و حسن تأثير كم‌نظير است .\r\nعوفى ، رابعه بلخى را در نظم تازى و پارسى به غايت ماهر مىداند . جامى نام او را در شمار زنان زاهد و صوفى آورده و از قول ابو سعيد ابو الخير نقل كرده كه رابعه دختر كعب بلخى عاشق غلامى بوده و عشق او از قبيل عشقهاى مجازى نبوده است .\r\nهدايت ، رابعه را از ملك‌زادگان دانسته است . پدرش كعب نام داشته و اصلا از اعراب بلخ بوده است .\r\nرابعه را زين العرب نيز خوانده‌اند ؛ چرا كه او در حسن و جمال و فضل و كمال و معرفت و حال ، يگانهء روزگار خويش و فريده دهر بشمار مىرفت . او صاحب عشق حقيقى و مجازى بود و در سرودن اشعار فارسى و تازى مهارت داشت . او پدرش را از دست داد و برادرش حارث به‌جاى پدر زمام قدرت را بر دست گرفت و به‌علاوه از رابعه نگهدارى مىكرد .\r\nرابعه دلباختهء بكتاش يكى از غلامان برادرش حارث شد و عمرى را به ياد او به سر برد و لحظه‌اى از ياد او غافل نبود و هرچه مىسرود ، نغمه‌هايى از عشق او بود . بالاخره\r\n\r\n\r\n","description":"","footnote":"\r\n( 1 ) - لغت‌نامهء دهخدا ، ذيل رابعهء قزدارى ؛ تاريخ نظم و نثر در ايران و در زبان فارسى ، سعيد نفيسى ، 1 / 21 .\r\n","page_name":" 379 ","page_number":379},
  {"content":"\r\n\r\nداستان عشق رابعه شهرت يافت . بكتاش نيز در اين آتش فروزنده مىسوخت و لهيب اين آتش فروزان در دل هر دو زبانه مىكشيد . رابعه اشعارش را با سوز و گداز در عشق بكتاش مىسرود . وى در زمرهء بهترين شاعران فارسى زبان درآمد و آوازهء اشعارش از بلخ تا سمرقند و بخارا گذشت .\r\nغمّازان و كينه‌توزان داستان عشق رابعه را به برادرش حارث رسانيدند و آن جوان را از ننگ عشقبازيهاى خواهرش برحذر داشتند . او به خواهرش سخت خشمگين شد و بكتاش را تحت شكنجه و فشار قرار داد تا دست از عشق رابعه بردارد .\r\nرابعه چون از خشم برادر و غمّازان كينه‌ور آگاه و از ديدار بكتاش محروم گشت ، به گوشه‌نشينى و عزلت روى آورد . او اشعار عاشقانهء خود را به دست بكتاش مىرسانيد و آن عاشق دلباخته اشعار او را مىستود و در صندوقچه‌اى پنهان مىكرد . در حقيقت اين صندوقچه محرم اسرار دو عاشق دلباخته بود . هر نامه و يا غزل دل‌انگيزى كه به دست بكتاش مىرسيد ، وجودش را حياتى تازه مىبخشيد ، گويا رابعه گوهر گرانبهايى را به محضر بكتاش ارمغان مىآورد و آن دلدادهء آشفته مانند متاع گرانبهايى از آنها در صندوق خود نگهدارى مىكرد و آن صندوقچه را خيلى دوست مىداشت و آن را سرمايه زندگىاش به حساب مىآورد و با جان از آن محافظت مىكرد .\r\nيكى از خدمتگزاران بكتاش به گمان اينكه شايد در آن صندوقچه جواهر و اشياى گرانبهايى وجود داشته باشد ، آن را به سرقت برد و به نزد حارث برادر رابعه رفت و آن را پيشكش نمود و اسرار دو عاشق دلباخته را فاش ساخت . حارث چون ورقى از آن كاغذ پاره‌ها برداشت چشمش به خط خواهرش افتاد كه به بكتاش نوشته بود :\r\n مرا به عشق همى متهم كنى به حيل * چه حجت آرى پيش خداى عزّ و جلّ\r\nنعيم بىتو نخواهم جحيم با تو رواست * كه بىتو شكّر زهر است و با تو زهر عسل \r\nحارث از خواندن اين اشعار برآشفت و فرمان داد كه رابعه را در گرمابه‌اى بيندازند و يكى از رگهاى بدنش را قطع كنند تا در حمام جان دهد .\r\nامكان دارد در اينجا توطئه‌اى بوده باشد يا اينكه آن غلام كه صندوقچه را به سرقت برده ، خود در دام عشق رابعه گرفتار شده بود . ولى رابعه به او بىاعتنايى مىكرده است .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nهمچنين احتمال داده شده است كه رابعه شيعه بوده و براى نابودىاش اين تهمت را به او زده‌اند تا وادارش كنند دست از عقيده‌اش بردارد .\r\nاحتمال سومى نيز داده شده است به اين معنا كه امكان دارد قصهء عشق رابعه بلخى و بكتاش چون قصهء سلامان و ابسال و داستان حىّ بن يقظان و بلوهر و بوذاسف عارفانه باشد . اين ابيات عارفانه از رابعهء بلخى است :\r\n الا اى باد شب‌گيرى پيام من به دلبر بر * بگو آن ماه خوبان را كه جان با دل برابر بر\r\nبه قهر از من فكندى دل به يك ديدار مهرويان * چنان چون حيدر كرّار در آن حصن خيبر بر\r\nمدار اى بنت كعب انده كه يار از تو جدا ماند * رسن گرچه دراز آيد گذر دارد به چنبر بر \r\n* * *\r\n دوش بر شاخك درخت مرغى * نوحه همىكرد و مىگريست به زارى\r\nمن كه جدايم ز يار خويش ننالم * تو ز چه نالى كه با سعادت يارى\r\nما چو بگرييم خون ديده بباريم * تو ز چه گريى كه خون ديده ندارى \r\n* * *\r\n عشق او باز اندر آوردم به بند * كوشش بسيار نامد سودمند\r\nعشق را خواهى كه تا پايان برى * پس ببايد ساخت با هر ناپسند\r\nزشت بايد ديد و انگاريد خوب * زهر بايد خورد و پنداريد قند\r\nتوسنى كردم ندانستم همى * كز كشيدن تنگ‌تر گردد كمند \r\nبا چنين فرجام ، دخت كعب در راه عشق جان سپرد و زهر عاشقى را قند پنداشت و در لحظه‌هاى واپسين با خون خود نيز داستان دردآلود عشق خود را نگاشت .\r\n بداد از نقش آزر صد نشان آب * نمود از سحر مانى صد اثر باد\r\nمثال چشم آدم شد مگر ابر * دليل لطف عيسى شد مگر باد\r\nكه در باريد هردم در چمن ابر * كه جان افزود خوش خوش در شجر باد\r\nاگر ديوانه ابر آمد چرا پس * كند عرضه صبوحى جام زر باد\r\nگل خوشبوى ترسم آورد رنگ * از اين غمّاز صبح پرده در باد\r\nبراى چشم هر نااهل گويى * عروس باغ را شد جلوه‌گر باد \r\n\r\n","description":"","footnote":"","page_name":" 381 ","page_number":381},
  {"content":"\r\n\r\n عجب چون صبح خوش‌تر مىبرد خواب * چرا افكند گل را در سحر باد \r\n* * *\r\n ز بس گل كه در باغ مأوا گرفت * چمن رنگ ارتنگ مانا گرفت\r\nصبا نافهء مشك تبّت نداشت * جهان بوى مشك از چه معنا گرفت\r\nمگر چشم مجنون به ابر اندرست * كه گل رنگ رخسار ليلا گرفت\r\nقدح گير چندى و دنيا مگير * كه بدبخت شد آنكه دنيا گرفت\r\nسر نرگس تازه از زر و سيم * نشان سر تاج كسرا گرفت\r\nچو رهبان شد اندر لباس كبود * بنفشه مگر دين ترسا گرفت « 1 » \r\n\r\n[ 218 
  ] رجب بلخى\r\nملا رجب بلخى ، از جمله علماى بلخ بود كه در علم فقه يد طولايى داشت و از هنر خطّاطى و خوش‌نويسى نيز برخوردار بود ؛ به خصوص خط نستعليق را بسيار نيكو مىنوشت و در اين هنر شهرت فراوانى كسب كرد .\r\nوى با خطّاطانى چون مير عبد الرّحمن هروى معاصر بود و آثار خطّى او در كتيبه‌هاى تاريخى مزار شريف و عمارت روضهء شاه ولايت مآب باقى است ، اين خطّاط هنرمند قصايد روى كاشى طاقها و جدار داخل گنبد سردار احمد خان را با مهارت تام به خط نستعليق نوشته است .\r\nملا رجب دوست داشت كه هنرش را به ديگران بياموزد ، لذا شاگردانى مانند ميرزا نظام الدّين انصارى خطّاط را - كه بعد از استادش بعضى از كتيبه‌هاى دروازه و خانه‌هاى\r\n\r\n\r\n","description":"","footnote":"\r\n( 1 ) - تاريخ ادبيات ايران ، ج 2 ، ص 499 ؛ سالنامه خراسان ، سال 1320 ؛ ص 7 ؛ مجله آريانا ، سال 9 ، ش 1 ، ص 56 ؛ مجله شرف ، چاپ پاكستان ؛ لباب الالباب ، ص 294 - 679 ؛ ترجمان البلاغة ، ص 81 مجمع الفصحاء ، ص 654 ؛ احوال و اشعار رودكى ، ص 457 ، 630 ، 1172 ؛ مجلهء ايران امروز ، س 1 ، اسفند 1317 ش ، صص 42 - 45 .\r\n","page_name":" 382 ","page_number":382},
  {"content":"\r\n\r\nعمارت روضهء مباركه را روى كاشى نوشته - تربيت كرد . افرادى كه او را ديده‌اند مىگويند : ملا رجب شخصى نيكومحضر و متخلق به اخلاق حسنه بود . او نه تنها خطّاط بود ، مقام علمى او تحت الشعاع هنر خطاطى او قرار گرفت . سرانجام اين مرد بزرگ به سال 1315 ه . ق . وفات كرد . « 1 »\r\n\r\n[ 219 
  ] رحمت اللّه مضطر بلخى\r\nرحمت اللّه مضطر از شعراى بلندآوازهء بلخ در قرن 13 ه . ق . بوده است . او علاوه بر معلومات دينى به شعر نيز علاقه و در آن مهارتى خاص داشت . اين غزل را در استقبال از يك غزل صائب اصفهانى سروده است : « 2 »\r\n سرشك از آه دردآلود با عمان زند پهلو * زلال قطره‌هايش با در غلطان زند پهلو\r\nدرين مزرع چنان ممنونم از فيض بهار او * كه كارم دانه‌اى با خرمن كاشان زند پهلو\r\nجواب آن غزل « مضطر » چنين گويد كه صائب گفت * كه مصرع چون بلند افتاد با ديوان زند پهلو \r\n\r\n\r\n","description":"","footnote":"\r\n( 1 ) - مجلّهء آريانا ، سال 9 ، ش 5 ، ص 22 .\r\n( 2 ) - دايرةالمعارف آريانا ، ج 3 ، ص 592 .\r\n","page_name":" 383 ","page_number":383},
  {"content":"\r\n\r\n\r\n[ 220 
  ] رضا طعنى\r\nرضا طعنى ابتدا مجمر تخلص مىكرد ، ولى بعد از مدّتى به طعنى تخلص يافت . وى مدتى در مدرسهء خواجه پارسا به تحصيل علوم دينى پرداخت و سپس به شعر و شاعرى روى آورد . ازآنجاكه در اين فن ذوق سرشارى داشت ، به مراتب عالى دست‌يافت و به دربار امام قلى خان روى آورد . ولى پس از مدتى از دربار كناره‌گيرى كرد و عزلت و گوشه‌گيرى را بر زرق و برق دنيا و تجمّلات دربار ترجيح داد . اين ابيات از اوست : « 1 »\r\n آن روز كه چين به زلف سنبل دادند * نظارهء روى گل به بلبل دادند\r\nبر بىخبران ذوق تجمّل دادند * خوارى به من و خار بدان گل دادند \r\n\r\n[ 221 
  ] زكريّا بن احمد بن يحيى بلخى\r\nقاضى ابو يحيى زكريا بن احمد بن يحيى بن موسى ختّ بن عبد ربه بن سالم بلخى حافظ ، در شهر بلخ و در يك خانواده‌اى علمى و روحانى قدم به عرصهء وجود نهاد . جد و پدرش از علماى برجستهء زمان خود بشمار مىرفتند . وى دورهء مقدّماتى علوم متداول را در زادگاهش به اتمام رسانيد ، آن‌گاه براى تكميل تحصيلاتش بلخ را به قصد شام ترك گفت . وى از ويژگيهايى برخوردار بود ؛ از جمله بيانى نيكو و ديدگاهى وسيع داشت و بسيارى از مسائل را با دقت مطالعه مىكرد و در مباحثات و مناظرات زبانى روان شيوا داشت . وى از بزرگان شافعيّه بود . برخى از محققان او را به فتواى غريبه متهم مىكنند . « 2 »\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 592 .\r\n( 2 ) - طبقات الشافعيّة ، ابن قاضى شهبه ، ج 1 ، ص 110 .\r\n","page_name":" 384 ","page_number":384},
  {"content":"\r\n\r\nمطبوعى در كتاب المهذّب مىنويسد : وى زادگاهش را براى كسب دانش فقه ترك گفت و بر سرزمينهاى دوردست مسافرت كرد . سرانجام در علوم فقه و اصول صاحب نظر و صاحب رأى شد . « 1 »\r\nرافعى مىگويد : قاضى ابو يحيى زكريا بن احمد بلخى دربارهء برخى احكام فتواى خاصى دارد ، از آن جمله است : اوقات نماز ، تعجيل زكات ، روزه ، نكاح ، كارگر و كارفرما ؛ چنان‌كه در اين‌باره مىگويد : اگر كارگرى مرد ، آيا بر صاحب كار واجب است كه فرزندش را به‌جاى او بگمارد يا نه ؟ « 2 »\r\nالمقتدر باللّه حاكم عباسى ، او را به سمت قضاوت شهر شام منصوب كرد . « 3 » ابو يحيى در شام كرسى تدريس فقه و اصول و حديث داشت . او رواياتش را از طريق بزرگانى نقل مىكند كه عبارتند از : يحيى بن ابى طالب ، ابو اسماعيل ترمذى ، بشر بن موسى ابو الزنباع روح بن فرج ، ابو حاتم رازى ، حارث بن ابو اسامه ، عبد اللّه بن احمد بن حنبل ، احمد بن ابو خثيمة ، ابو جعفر محمّد بن احمد بن نصر ترمذى ، عبد الرحمن بن مرزوق بزورى ، عبد الصمد بن فضل بلخى ، محمّد بن فضل بخارى ، محمّد بن سعد عوفى و علماى ديگر . « 4 »\r\nمحدّثانى مانند : عبد الوهّاب كلابى ، ابو على بن درستويه ، ابو الحسن رازى ، ابو بكر و ابو زرعة پسران ابو دجانه ، ابو بكر بن مقرى ، و ابو بكر محمّد بن احمد بن عثمان بن أبى الحديد و بزرگانى ديگر رواياتشان را از طريق قاضى ابو يحيى زكريا بن احمد بلخى نقل كرده‌اند . « 5 »\r\nسرانجام اين مرد فاضل در آخر ماه ربيع الاوّل سال 330 ه . ق . به جوار حق شتافت . « 6 » ابو عاصم و ابو سهل صعلوكى مىگويند : فرزند او را در شام ديدند كه گدايى مىكرد . عن\r\n\r\n\r\n","description":"","footnote":"\r\n( 1 ) - همان ، سبكى ، ج 1 ، ص 94 .\r\n( 2 ) - همان ؛ طبقات الشافعيّة ، ابن قاضى شهبه ، ج 1 ، ص 110 .\r\n( 3 ) - تاريخ الاسلام ، حوادث سالهاى 321 - 330 ه . ق . ، ص 283 .\r\n( 4 ) - تاريخ الاسلام ، ذهبى ، حوادث سالهاى 321 - 330 ه . ق . ص 284 ؛ سير اعلام النبلاء ، ج 15 ، ص 293 .\r\n( 5 ) - همان .\r\n( 6 ) - سير اعلام النبلاء ، ج 15 ، ص 294 ؛ تاريخ دمشق ، ابن عساكر ، ج 9 ص 52 .\r\n","page_name":" 385 ","page_number":385},
  {"content":"\r\n\r\nزكريا بن احمد بن يحيى بن موسى خت بلخى قال : حدّثنا ابو الزنباع روح بن الفرج المصرى بسنده عن ابن عمر قال : كان من دعاء رسول اللّه ( ص ) : اللّهم انى اعوذ بك من زوال نعمتك ، و تحوّل عافيتك ، و فجأة نقمتك و جميع سخطك . « 1 »\r\n\r\n[ 222 
  ] زكريا بن يحيى بن صالح بلخى\r\nابو يحيى زكريا بن يحيى بن صالح بن سليمان بن مطر بلخى لؤلوئى از مشاهير فقها و حافظان بلخ بود . « 2 » وى در سرزمين دانش‌پرور بلخ قدم به عرصهء وجود نهاد و تحصيلات خود را در زادگاهش به پايان رسانيد و به مدارج اجتهاد و فتوا دست‌يافت . او از جمله شاگردان قاضى ابو مطيع حكم بن عبد اللّه بلخى و وكيع مستملى بلخى بشمار مىرفت .\r\nابو يحيى زكريا از اين دو استاد - كه در تمام خراسان معروف و مشهور بودند اجازهء اجتهاد گرفت . « 3 »\r\nابو يحيى زكريا بلخى رواياتش را از طريق محدّثانى نقل كرده است كه عبارتند از :\r\nحكم بن عبد اللّه بليخ ، حكم بن مبارك ، ابو اسامه حمّاد بن اسامه ، خلف بن ايوب بخلى ، سعيد بن سليمان ، عبد الله بن نمير ، قاسم بن حكم عرفى ، ابو بكر محمّد بن أبى عتّاب أعين ، وكيع بن جراح و بزرگان ديگر . « 4 »\r\nمحدّثانه بزرگى از طريق ابو يحيى زكريا بن يحيى روايت نقل كرده‌اند كه عبارتند از :\r\n\r\n\r\n","description":"","footnote":"\r\n( 1 ) - تاريخ دمشق ، ابن عساكر ، همان ، مختصر تاريخ دمشق ، ج 9 ، ص 52 ؛ و براى اطلاع بيشتر ر . ك : طبقات الفقهاء ، ص 202 ؛ طبقات الشافعية الكبرى ، ج 2 ، ص 225 ؛ طبقات الفقهاء الشافعية ، ص 50 ؛ البداية و النهاية ، ج 7 ، ص 600 ؛ العبر ، ذهبى ، ج 2 ، ص 222 ؛ العقد المذهب ، ابن الملقى ، ص 92 ؛ ديوان الاسلام ، ج 1 ، ص 322 ؛ تهذيب تاريخ دمشق ، ج 5 ، ص 384 ؛ قضاة دمشق ، ص 28 ؛ مجمل فصيحى ، ج 2 ، ص 53 ؛ خلاصة الكمال ، ص 104 .\r\n( 2 ) - تهذيب الكمال ، ج 9 ، ص 378 .\r\n( 3 ) - الكاشف ، ذهبى ، ج 1 ، ص 324 .\r\n( 4 ) - تهذيب الكمال ، ج 9 ، ص 378 .\r\n","page_name":" 386 ","page_number":386},
  {"content":"\r\n\r\nبخارى ، احمد بن سيار مروزى ، اسماعيل بن محمّد بن أبى كثير قاضى ، جعفر بن محمّد بن حسن فريابى ، عبد الصّمد بن سليمان بلخى و ابو سعيد يحيى بن منصور هروى زاهد . « 1 »\r\nمؤلف تهذيب الكمال ، مىنويسد : محمّد بن أبى عتّاب ، و وكيع بن الجرّاح ، از معاصران ابو يحيى زكريا بلخى بوده . « 2 »\r\nبخارى ، تنها يك روايت را كه در باب خروج زنها براى جهاد است ، از طريق زكريا بن يحيى بلخى نقل كرده است . « 3 »\r\nقتيبة بن سعيد بغلانى مىگويد : جوانمردان خراسان چهار نفرند : 1 - زكريا بن يحيى بلخى ؛ 2 - حسن بن شجاع بلخى ؛ 3 - دارمى ؛ 4 - بخارى . « 4 »\r\nامام بخارى در تاريخ الكبير مىنويسد : ابو يحيى زكريا بلخى ، از مفاخر فقها و حفّاظ جهان اسلام است و در كتب حديث روايات فراوانى از طريق او نقل شده است . « 5 »\r\nابن حبّان ، ابو يحيى زكريا بن يحيى بلخى را در شمار ثقات آورده است . « 6 »\r\nعده‌اى از محققان مىگويند : او داراى اعتقاد پاك بود و از جمله كسانى مىباشد كه بر ردّ اهل بدعت كتاب نوشته است . « 7 »\r\nمحمّد بن جعفر بلخى از احمد بن يعقوب نقل مىكند كه : ابو يحيى زكريا بن يحيى بن صالح بلخى روز يكشنبه 25 ذىالحجه سال 230 يا 232 ه . ق . در شهر بغلان درگذشت و در جوار امام قتيبة بن سعيد بغلانى دفن شد . وى در هنگام مرگ 56 سال داشت . « 8 » او\r\n\r\n\r\n","description":"","footnote":"\r\n( 1 ) - همان ، ج 9 ، ص 379 ؛ تهذيب التهذيب ، ج 3 ، ص 335 .\r\n( 2 ) - تهذيب الكمال ، ج 9 ، ص 378 ؛ تهذيب التهذيب ، همان .\r\n( 3 ) - فتح البارى ، ج 6 ، ص 26 .\r\n( 4 ) - تهذيب التهذيب ، ج 3 ، ص 335 .\r\n( 5 ) - التاريخ الكبير ، ج 6 ، ص 87 .\r\n( 6 ) - الثقات ، ج 8 ، ص 254 .\r\n( 7 ) - همان مأخذ ؛ تهذيب التهذيب ، ج 3 ، ص 335 .\r\n( 8 ) - رجال صحيح البخارى ، ج 1 ، ص 269 ؛ براى اطلاع بيشتر ر . ك : الوافى بالوفيات ، ج 14 ، ص 203 ؛ الجمع بين رجال الصحيحين ، ج 1 ، ص 152 ؛ الاعلام ، ج 3 ، ص 47 ؛ الادب المفرد ، ص 133 ؛ الصحيح بخارى ، ج 1 ، ص 27 ؛ المعجم المشتمل ، ص 122 ؛ تذكرة الحفاظ ، ج 2 ، ص 517 ؛ رجال البخارى ، باب جى ، ص 60 ؛ المعلم ابن خلفون ، ص 84 ؛ اكمال مغلطاى ، ج 2 ، ص 39 ؛ نهاية السؤل ، ص 102 ؛ خلاصة التهذيب ، الخزرجى ، ج 1 ، ش 2155 ؛ تقريب التهذيب ، ج 1 ، ص 257 ؛ طبقات الحفاظ ، ص 226 ؛ مشايخ بلخ من الحنفيّة ، ج 1 ، ص 75 ؛ طبقات علماء الحديث ،\r\n","page_name":" 387 ","page_number":387},
  {"content":"\r\n\r\nتأليفاتى نيز دارد كه از آن جمله كتاب الايمان است .\r\n\r\n[ 223 
  ] زلفى بلخى\r\nزلفى در محله گذر دوآب بلخ پا به عرصه وجود نهاد . علوم متداول عصر خود را در زادگاهش فراگرفت و سپس عازم ماوراءالنهر شد و مدتى در فرغانه و بخارا به سر برد . او در ادبيات عرب و فارسى صاحب‌نظر و مسلط بود . وى از شعراى بلندآوازهء قرن يازدهم هجرى بشمار مىرود .\r\nزلفى در سال 996 ه . ق . به محضر مشفقى مروزى رسيد و از وجود اين استاد بزرگ كسب فيض كرد ، امّا تاريخ وفات او معلوم نيست . اين رباعى از اوست : « 1 »\r\n شاها ستم به حال گدا مىكنى مكن * يعنى مرا ز خويش جدا مىكنى مكن\r\nآن زلف را به دست صبا مىدهى مده * هردم هزار فتنه به پا مىكنى مكن \r\n\r\n[ 224 
  ] زياد بن سليمان بلخى\r\nزياد بن سليمان بلخى از بزرگان و محدّثان بلخ مىباشد . شيخ طوسى ، علامه سيد محسن جبل عاملى و حضرت آية اللّه خويى مىگويند : زياد بن سليمان بلخى از اصحاب امام موسى بن جعفر عليه السّلام مىباشد . « 2 » امّا شيخ طوسى در كتاب استبصار او را در شمار\r\n\r\n\r\n","description":"","footnote":"\r\nج 2 ، ص 193 .\r\n( 1 ) - دايرةالمعارف آريانا ، ج 3 ، ص 556 .\r\n( 2 ) - رجال طوسى ، ص 350 ؛ اعيان الشيعة ، ج 7 ، 76 ؛ معجم رجال الحديث ، ج 7 ، 307 ؛ قاموس الرجال ، ج 4 ، ص 503 .\r\n","page_name":" 388 ","page_number":388},
  {"content":"\r\n\r\nاصحاب امام جعفر صادق عليه السّلام آورده است و در باب حدود ، اين روايت را از طريق وى نقل كرده است : عن ابن محبوب ، عن حمّاد ، عن زياد بن سليمان ، عن أبى عبد اللّه عليه السّلام فى رجل قال : لامرأته بعد ما دخل بها لم أجدك عذراء ! ، قال : لا حدّ عليه . « 1 »\r\nولى در كتاب تهذيب سند روايت قدرى تغيير كرده است : عن ابن محبوب ، عن حمّاد ، عن زياد ، عن سليمان ، عن أبى عبد اللّه عليه السّلام . لذا زياد بن سليمان مجهول به نظر مىرسد . « 2 »\r\nدر هر حال ، در اينكه وى از علماى شيعه اماميّه بلخ است شكى وجود ندارد ، صاحب قاموس الرجال مىگويد : « اماميته غير معلوم » . « 3 »\r\n\r\n[ 225 
  ] زياد بن عبد الرّحمن بلخى\r\nزياد بن عبد الرحمن بلخى از علما و جغرافيانويسان بوده است . مؤلف الفوائد البهية مىنويسد : زياد بن عبد الرحمن بلخى از بزرگان فقهاى حنفيّه بشمار مىرفت ، او رواياتش را از طريق ابو سليمان جوزجانى نقل كرده است . « 4 »\r\nاز شرح حال زياد بن عبد الرحمن بلخى بيش از اين اطلاعى در دست نمىباشد .\r\n\r\n\r\n","description":"","footnote":"\r\n( 1 ) - استبصار ، ج 4 ، ص 231 ؛ تهذيب الاحكام ، ج 10 ، ص 78 .\r\n( 2 ) - تهذيب الاحكام ، همان .\r\n( 3 ) - قاموس الرجال ، ج 4 ، ص 503 ؛ جامع الرواة ، ج 1 ، ص 335 ؛ تنقيح المقال ، ج 1 ، ص 455 .\r\n( 4 ) - فوائد البهيّة ، ج 1 ، ص 77 .\r\n","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n\r\nس\r\n\r\n[ 226 
  ] سراج الدّين علائى بلخى\r\nسراج الدّين علائى بلخى معروف به سراج از حكما و شعراى دربار خوارزمشاه بود و در فضل و كمال يگانهء عصر خود بشمار مىرفت ؛ به‌ويژه در نظم و نثر يد طولايى داشت و گفتارش بر فضلش گواه است . ابيات ذيل از اين مرد سخن سنج است : « 1 »\r\n امرش به اختيار قضا ، قاضى قدر * حكمش به اتفاق قدر ، شحنهء قضا\r\nخورشيد را به زينت ايوان او نثار * افلاك را به خدمت درگاه او هوا\r\nمهر تو بر سعادت احباب تو دليل * كين تو بر شقاوت اعداى تو گواه \r\n* * *\r\n ناصر شرع و به شرع اندر ، ز اقبالش نظام * ناسخ شرك است و شرّ از تيغ او در اضطراب\r\nوهم او از مشكلات آسمان بگشاد بند * سهم او از ديدهء سيارگان بربود خواب\r\nبا قضاى آسمانى حشمت او هم‌عنان * با بقاى جاودانى حرمت او هم‌ركاب\r\nيابد از سعى جلالت ديدهء ملت بصر * پوشد از دست كمالت قالب دولت ثياب \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 544 .\r\n","page_name":" 391 ","page_number":391},
  {"content":"\r\n\r\n هركه را اقبال تو با عون گرداند مصيب * كى تواند كرد هرگز روزگار او را مصاب \r\n* * *\r\n آن مى به جام گردد از جوى سلسبيل * آن مى به بزم آيد از رونق جنان\r\nبويش چو بوى سوسن و نسرين و ياسمن * رنگش چو رنگ لاله و گلنار و ارغوان \r\n\r\n[ 227 
  ] سعد الدّين ضيغم « گداز »\r\nمولانا سعد الدّين ضيغم ، يكى از شعراى مشهور بلخ بود كه در بعضى از اشعار خود « گداز » تخلّص مىكرد . ضيغم براثر لياقت و قريحه سرشار در شعر به كمال رسيد و در سالهاى 1006 تا 1017 هجرى به دربار امام قلى خان راه يافت و در عزّت و ناز و نعمت زندگى كرد ؛ ولى عزّت او دوام نيافت و در مدتى كوتاه از نظر افتاد . تاريخ وفاتش را از كلمهء غم كه سال 1040 ه . ق . است ، يافته‌اند .\r\nمولانا ضيغم از مشاهير شعراى قرن 11 بشمار مىرفت و اشعار نغزى مىسرود . اين ابيات از اوست . « 1 »\r\n دوش كان شعله به پروانگىام مىخنديد * عقل ديوانه به فرزانگىام مىخنديد\r\nآشنايانه جبين در حرمش سودم و ليك * چشم ادراك به بيگانگىام مىخنديد\r\nعالم از رايحهء بىخودىام مدهوش است * واى اگر غنچهء ديوانگىام مىخنديد \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 544 .\r\n","page_name":" 392 ","page_number":392},
  {"content":"\r\n\r\n\r\n[ 228 
  ] سعيد بن ابو سعيد مقبرى\r\nابو سعد سعيد بن ابو سعيد مقبرى از بزرگان تابعين خطّهء پرافتخار بلخ مىباشد . او در دوران حكومت هشام بن عبد الملك وفات يافت ، برخى از محققان نام او را كيسان « 1 » و مؤلّف تاريخ مدفونين بلخ « 2 » نام وى را كنان نوشته است .\r\nشيخ طوسى در رجال خود ، تسترى در قاموس الرجال ، مامقانى در تنقيح المقال ، و آية اللّه خويى در معجم رجال الحديث ، ابو سعد سعيد مقبرى را در شمار اصحاب امام چهارم على بن الحسين عليه السّلام آورده‌اند ؛ بنابراين وى از شيعيان اهل بيت پيامبر صلّى اللّه عليه و آله است . « 3 »\r\nبه احتمال بسيار زياد ابو سعد مقبرى به خاطر عشق به ولايت و براى كسب فيض از محضر امام سجاد عليه السّلام با خانواده و دو فرزندش به نامهاى عباد و سعيد راهى مدينه شد و زادگاهش را براى هميشه ترك گفت .\r\nدر وجه تسميهء او به مقبرى دو قول نقل شده است : نخست اينكه روزى عدّه‌اى از بزرگان از قبرستان بلخ عبور مىكردند كه صداى كودكى را از ميان قبرها شنيدند . به دنبال صدا رفتند ، قبرى را يافتند و آن را شكافتند . كودكى را ديدند كه از مادر متولّد شده و از پستان مادر شير مىخورد . او را بيرون آوردند و لذا به مقبرى معروف شد . « 4 »\r\nبرخى ديگر گفته‌اند : به سبب اينكه منزل او در جوار قبرستان مدينه بوده ، بدين نام شهرت يافته است . مسجدى نيز در شهر بلخ به نام مقبرى مشهور بوده كه احتمال مىرود آن مسجد به دستور او ساخته شده باشد و يا اينكه او در اين مسجد نماز جماعت مىخوانده است . « 5 »\r\n\r\n\r\n","description":"","footnote":"\r\n( 1 ) - سير اعلام النبلاء ، ج 5 ، ص 216 ؛ تاريخ الاسلام ، ذهبى ، حوادث سالهاى 121 - 140 ه . ق . ص 116 .\r\n( 2 ) - تاريخ مدفونين بلخ ، خطى .\r\n( 3 ) - رجال الطوسى ، ص 92 ؛ قاموس الرجال ، ج 4 ، ص 349 ؛ تنقيح المقال ، ج 2 ، ص 24 ؛ معجم رجال الحديث ، ج 8 ، ص 110 .\r\n( 4 ) - فضائل بلخى ، ص 70 .\r\n( 5 ) - تهذيب الكمال ، ج 10 ، ص 467 ؛ تاريخ الاسلام ذهبى حوادث سالهاى 121 - 140 ه . ق . ص 116 .\r\n","page_name":" 393 ","page_number":393},
  {"content":"\r\n\r\nاو در مدينه مجلس املاى حديث داشت و رواياتش را از طريق محدثانى نقل مىكرد كه برخى از آنان عبارتند از : انس بن مالك ، بشير بن محرّر ، جابر بن عبد اللّه انصارى ، جبير بن مطعم ، سالم مولى نصريين ، سعد بن أبى وقّاص ، أبى الحباب سعيد بن يسار ، شريك بن عبد اللّه بن أبى نمر ، صيفى مولى أبى السّائب ، عامر بن عبد اللّه بن زبير ، برادرش عبّاد بن أبى سعيد مقبرى ، عبد اللّه بن رافع مولى ام سلمه عبد اللّه بن عمر بن الخطاب ، ابو هريره و . . . « 1 »\r\nمحدّثانى از طريق وى رواياتى نقل كرده‌اند كه برخى از آنان عبارتند از : ابراهيم بن طهمان ، ابو اسحاق ابراهيم بن فضل مخزومى أسامة بن زيد ليثى ، اسحاق بن فرات ، اسماعيل بن أمية ، اسماعيل بن رافع ، أيوب بن موسى ، أيوب ابو العلاء قصاب ، حارث بن عبد الرحمن بن أبى ذباب دوسى ، حميد بن صخر مدنى ، خليفة بن غالب ليثى و . . . « 2 »\r\nمحمّد بن سعد ، مقبرى را در طبقهء سوم محدّثان مدينه قرار داده است . عبد اللّه بن احمد بن حنبل مىگويد : از پدرم پرسيدم نظر شما دربارهء روايات سعيد مقبرى چيست ؟\r\nگفت : اشكالى در روايات او ديده نمىشود . « 3 »\r\nعثمان بن سعيد دارمى مىگويد : از يحيى بن معين پرسيدم نظر شما دربارهء روايات علاء بن عبد الرحمن و سعيد مقبرى چيست و روايات كدام‌يك را بيشتر دوست داريد ؟\r\nگفت : روايات سعيد مقبرى معتبر و مورد اعتماد مىباشد ، ولى طريق علاء ضعيف است . « 4 »\r\nعلى بن مدينى ، محمّد بن سعد ، احمد بن عبد اللّه عجلى ، ابو زرعه ، نسائى ، و عبد الرحمن بن يوسف بن حراش ابو سعد سعيد المقبرى را ثقه دانسته و به روايات او عمل كرده‌اند . همچنين ابو حاتم ، امام بخارى و ابو احمد بن عدى گفته‌اند : سعيد مقبرى يكى از پيشوايان و محدّثان دنياى اسلام و مردى خيرخواه است .\r\nمؤلّف تهذيب الكمال مىنويسد : ابو سعيد مقبرى بنده بود و يكى از زنهاى قبيلهء بنى\r\n\r\n\r\n","description":"","footnote":"\r\n( 1 ) - همان ، ج 10 ، ص 467 .\r\n( 2 ) - همان .\r\n( 3 ) - همان .\r\n( 4 ) - همان ، ص 470 .\r\n","page_name":" 394 ","page_number":394},
  {"content":"\r\n\r\nليث بن بكر او را به شرط مكاتبه خريد . « 1 »\r\nواقدى مىگويد : ابو سعد سعيد مقبرى در چهار سال آخر اختلال حواس پيدا كرد و ديوانه شد . « 2 »\r\nدر مورد تاريخ وفات اين مرد بزرگ نيز اختلاف‌نظر وجود دارد ، واقدى مىگويد : او در اوّل خلافت هشام بن عبد الملك وفات يافت . نوح بن حبيب قومسى مىگويد : ابو سعد سعيد بن أبى سعيد مقبرى در سال 117 ه . ق . درگذشت . محمّد بن سعد وفات او را به سال 123 ه . ق . مىداند . ابو عبيد قاسم بن سلام تاريخ وفات سعيد را سال 125 ه . ق . و خليفة بن خيّاط سال 126 ه . ق . ذكر كرده است . « 3 »\r\n\r\n[ 229 
  ] سعيد بن احمد بن محمّد بلخى\r\nابو هيثم سعيد بن احمد بن محمّد بن يوسف بلخى ، از جمله محدّثان بلخ مىباشد .\r\nصاحب فضائل بلخ مىنويسد : ابو هيثم سعيد بن احمد ، از شاگردان حاتم اصم بلخى بوده است و از شقيق بلخى نيز رواياتى دارد . « 4 »\r\nشاشى كه از شاگردان ابو هيثم است ، روايت ذيل را از استادش نقل مىكند :\r\nعن الشاشى قال : أخبرنا ابو هيثم سعيد بن احمد بن محمّد بن يوسف البلخى ببلخ ، حدثنا ابو ظهير عبد اللّه بن فارس بن محمّد بن على بن عبد اللّه بن يحيى بن عبد اللّه بن سالم بن عبد اللّه بن عمر ، حدثنا أبى عمر بن الخطاب قال : قال رسول اللّه صلّى اللّه عليه و آله : شرف الدنيا الغنى ، و شرف الآخرة التقوى ، و انتم من ذكر و أنثى شرفكم غناكم ، و كرمكم تقواكم\r\n\r\n\r\n","description":"","footnote":"\r\n( 1 ) - تهذيب الكمال ، ج 10 ، ص 467 .\r\n( 2 ) - همان ، ص 470 .\r\n( 3 ) - همان ، ج 10 ، ص 472 ؛ الجمع بين رجال الصحيحين ، ج 1 ، ص 167 ؛ طبقات ابن خياط ، ص 447 .\r\n( 4 ) - فضائل بلخ ، ص 175 ؛ طبقات الصّوفية ، سلّمى ، ص 94 .\r\n","page_name":" 395 ","page_number":395},
  {"content":"\r\n\r\nو احسابكم أخلاقكم ، و انسابكم اعمالكم . « 1 »\r\nاگرچه ابو شجاع ديلمى اين روايت را به عمر بن خطاب نسبت داده است ، ولى اين حديث نبوى مىباشد .\r\n\r\n[ 230 
  ] سعيد بن حيدر جرمى\r\nابو عبد اللّه سعيد بن حيدر جرمى از جمله فقهاى عصر خود بشمار مىرفت و اين مرد بزرگ در جرم از توابع بدخشان قدم به عرصهء وجود نهاد . جرمى فراگيرى دانش را در زادگاهش آغاز كرد . او تحصيلات خود را در بلخ و ساير شهرهاى خراسان ادامه داد تا اينكه در علوم فقه و اصول به درجهء اجتهاد رسيد و در اين مقام شهرت يافت . علماى معاصرش او را فقيه مىخواندند و از او فتوا مىگرفتند .\r\nجرمى از جمله شاگردان امامين يوسف بن ايوب همدانى و عمر بن محمّد بن على سرخسى بوده است . او در جرم به سال پانصد و چهل و اندى وفات يافت . « 2 »\r\nبرخى وفات او را در ماه محرّم سال 538 ه . ق . ذكر كرده‌اند . « 3 »\r\n\r\n[ 231 
  ] سعيد بن زنجل بلخى\r\nابو عثمان سعيد بن زنجل بلخى از علماى بلخ مىباشد . وى در شهر بلخ تولد يافت و علوم را در زادگاهش فراگرفت . ابو عثمان از جمله شاگردان مكى بن ابراهيم بلخى و\r\n\r\n\r\n","description":"","footnote":"\r\n( 1 ) - كنزل العمال ، ج 3 ، ص 92 ؛ الفردوس بمأثور الخطاب ، ج 2 ، ص 358 ؛ حلية الاولياء ، ج 8 ، ص 75 .\r\n( 2 ) - الانساب ، سمعانى ، ج 2 ، ص 49 ؛ اللباب فى تهذيب الانساب ، ج 1 ، ص 274 ؛ معجم البلدان ، ج 2 ، ص 151 .\r\n( 3 ) - الاكمال ، ج 3 ، ص 103 ؛ توضيح المشتبه ، ج 2 ، ص 333 .\r\n","page_name":" 396 ","page_number":396},
  {"content":"\r\n\r\nمحمّد بن فضل بلخى ، معروف به بور بوده و رواياتى را از طريق آنها نقل كرده است . « 1 »\r\nسعيد بن زنجل از ديگر علماى بلخ نيز رواياتى دارد .\r\nابن حبّان او را در شمار ثقات آورده است . « 2 »\r\n\r\n[ 232 
  ] سعيد بن عيسى بلخى\r\nابو عثمان سعيد بن عيسى بلخى ، يكى از محدّثان بلخ بشمار مىرود . وى همسايهء محمّد بن صباح دولابى بود . او رواياتش را از حمّاد بن سلمه نقل كرده است . در عين حال نمىتوان سلسله روايات او را به يك يا دو نفر خلاصه كرد ؛ چرا كه او مانند ساير محدّثان از طرق گوناگون به نقل حديث پرداخته است . همچنين محدّثانى مانند عباس دورى و احمد بن على خراز از طريق او رواياتى را نقل كرده‌اند .\r\nعن سعيد بن عيسى البلخى قال : حدّثنا حمّاد بن سلمة ، عن ايوب و يونس و حميد ، عن محمّد بن سيرين ، عن أبى هريرة قال : سمعت رسول اللّه صلّى اللّه عليه و آله يقول : أوّل زمرة تدخل الجنّة وجوهم كالقمر ليلة البدر ، و الثانية وجوهم كاضوإ كوكب فى السماء ، لكل واحد منهم امرأتان يرى مخ ساقيها من وراء اللحم ، و ليس فى الجنة أعزب . « 3 »\r\n\r\n[ 233 
  ] سعيد بن فرج بلخى\r\nابو نضر سعيد بن فرج بلخى از محدّثان و حافظان قرآن در سرزمين بلخ بود .\r\n\r\n\r\n","description":"","footnote":"\r\n( 1 ) - سير اعلام النبلاء ، ج 9 ، ص 269 .\r\n( 2 ) - الثقات ، ج 8 ، ص 271 .\r\n( 3 ) - تاريخ بغداد ، ج 9 ، ص 87 .\r\n","page_name":" 397 ","page_number":397},
  {"content":"\r\n\r\nوى از محدّثانى چون : ابراهيم بن سليمان بلخى زيّات ، محمّد بن قاسم أسدى ، مكّى بن ابراهيم بلخى ، ابو نصر هاشم بن قاسم و يحيى بن أبى بكير كرمانى رواياتى را نقل كرده است . « 1 »\r\nهمچنين محدّثانى نظير نسائى حسن بن على بن مخلد نيشابورى ، ابو على عبد اللّه بن محمّد بن على بلخى حافظ ، ابو سعيد محمّد بن شاذان و ابو يحيى بزّاز رواياتى را از طريق ابو نضر سعيد بن فرج بلخى نقل كرده‌اند . « 2 »\r\nنسائى مىگويد : در اقوال ابو نضر سعيد بلخى شكى وجود ندارد . وى ثقه و مورد اطمينان است . « 3 »\r\nمؤلّف تهذيب الكمال در پاورقى كتاب خود ، روايتى از سنن نسائى نقل مىكند و مىگويد اين روايت از طريق سعيد بن فرج بلخى نقل شده است . آن روايت چنين است :\r\nپيامبر صلّى اللّه عليه و آله به عبد الرحمن بن عوف و زبير بن عوام اجازه داد كه لباس ابريشم بپوشند . « 4 »\r\nاحتمال قريب به يقين مىرود كه اين روايت از طريق سعيد بن أبى عروه نقل گرديده باشد .\r\nحاكم نيشابورى دربارهء وفات ابو نضر مىگويد : من در كتابى به خطّ ابن عمر مستملى خواندم كه ابو نضر سعيد بلخى در سال 241 ه . ق . در مكّهء معظّمه ديده از جهان فروبست . « 5 »\r\n\r\n\r\n","description":"","footnote":"\r\n( 1 ) - تهذيب الكمال ، ج 11 ، ص 31 .\r\n( 2 ) - همان ، تهذيب التهذيب ، ج 4 ، ص 72 .\r\n( 3 ) - تهذيب الكمال ، ج 11 ، ص 32 ؛ معجم المشتمل ، ش 371 .\r\n( 4 ) - تهذيب الكمال ، ج 11 ، ص 31 ؛ الكاشف ، ج 1 ، ص 370 ؛ تاريخ الاسلام ذهبى ، حوادث سالهاى 241 - 250 ه ، ص 280 ؛ العقد الثمن ، ج 4 ، ص 586 ؛ تقريب التهذيب ، ج 1 ، ص 295 نهاية السؤل ، ص 118 ؛ سنن نسائى ، ج 4 ، ص 202 .\r\n( 5 ) - تهذيب الكمال ، ج 11 ، ص 32 .\r\n","page_name":" 398 ","page_number":398},
  {"content":"\r\n\r\n\r\n[ 234 
  ] سعيد بن قاسم بلخى\r\nابو القاسم سعيد بن قاسم بلخى از محدّثان برجستهء زمان خود در خطّهء دانشمندپرور بلخ بود . او از شاگردان سفيان بن عيينه بشمار مىرفت . وى از طريق استادش اين روايت را نقل كرده است :\r\nعن سعيد بن القاسم عن ابو القاسم البلخى قال : حدثنا سفيان بن عيينه قال : سمعت الزهرى ، عن السائب بن يزيد بلغ به عن النبى صلّى اللّه عليه و آله من صلّى الصّلاة و لم يؤدّ الزّكاة ، فلا صلاة له . « 1 »\r\n\r\n[ 235 
  ] سعيد بن محمّد بن عيينه بلخى\r\nابو سهل سعيد بن محمّد بن عيينه بلخى ، از جملهء محدّثان بلخ بشمار مىرفت . اين مرد بزرگ در شهر بلخ كرسى تدريس حديث داشت . وى بيشتر رواياتش را از طريق احمد بن عمرو بن جابر رملى نقل مىكرد . « 2 »\r\nغنجار بخارى از شاگردان ابو سهل سعيد بن محمّد بلخى مىباشد كه در تاريخ بخارى خود از استادش رواياتى را نقل كرده است . « 3 »\r\n\r\n\r\n","description":"","footnote":"\r\n( 1 ) - تاريخ جرجان ، ص 364 .\r\n( 2 ) - الاكمال ، ج 6 ، ص 126 ؛ توضيح المشتبه ، ج 6 ، ص 174 .\r\n( 3 ) - المشتبه ، ج 2 ، ص 445 .\r\n","page_name":" 399 ","page_number":399},
  {"content":"\r\n\r\n\r\n[ 236 
  ] سعيد بن محمّد بن نصرويه بلخى\r\nابو عثمان سعيد بن محمّد بن نصرويه از محدّثان عصر خود در سرزمين عالم‌پرور بلخ بشمار مىرفت . وى مانند اغلب معاصران خود بلخ را براى كسب دانش به‌سوى بغداد ترك گفت و در آنجا اقامت گزيد و به تدريس علم حديث پرداخت . او رواياتش را بيشتر از طريق محمّد بن ابو بكر عامرى و ديگران نقل مىكرد .\r\nمحمّد بن مخلد دورى بلخى از او رواياتى را نقل كرده است . « 1 »\r\n\r\n[ 237 
  ] سعيد بن مسعده اخفش بلخى\r\nابو الحسن سعيد بن مسعده بلخى ، ملقّب به اخفش اوسط در بلخ ديده به جهان گشود و مانند بسيارى ديگر از فرزندان امّ البلاد بلخ به نقاط ديگر جهان اسلام هجرت كرد و از بوستان علم خوشه چيد و در كانون سينه اندوخت . او در بصره در محضر سيبويه - استاد بزرگ ادب عرب - ادبيات را فراگرفت و خود در اين فن صاحب‌نظر شد . مدتى نيز در خدمت خليل اوّل بود . همچنين كسايى را درك كرد و بنا به درخواست استادش معلّم فرزندان وى شد . او در اين‌باره مىنويسد : من از سماريه وارد بغداد شدم و به مسجد كسايى رفتم و پشت سرش نماز خواندم . استاد برخاست و نوافل را تمام كرد . سپس در محراب نشست و مشغول اذكار شد . من از ميان بزرگانى چون : فراء ، احمر ، هشام و ابن سعدان برخاستم و سلام عرض كردم . آن‌گاه از صد مسالهء مشكل ادبى سؤال كردم . او تمام مسائل را جواب داد . عده‌اى از شاگردانش به من اعتراض كردند كه چرا استاد را\r\n\r\n\r\n","description":"","footnote":"\r\n( 1 ) - تاريخ بغداد ، ج 9 ، ص 99 .\r\n","page_name":" 400 ","page_number":400},
  {"content":"\r\n\r\nاذيّت مىكنى ؟ گفتم : قصد آزار ندارم . من از راه دور آمده‌ام تا معمّاهاى علمى من حل شود .\r\nاستاد پس از جواب مسائل گفت : شما را به خدا آيا ابو الحسن سعيد بن مسعده اخفش هستيد ؟ گفتم بلى ؛ كسايى برخاست به‌سويم آمد ، مرا در آغوش گرفت و ديدگانم را بوسيد و در كنارش نشانيد و گفت : خداوند شما را رساند كه به فرزندانم درس دهيد .\r\nمرا با خود به خانه برد و از آن تاريخ از من جدا نمىشد و مسائل سخت علمى را از من سؤال مىكرد و نظر مىخواست . « 1 » من كتاب معانى القرآن را براى كسايى نوشتم . او اين كتاب را خواند و هفتاد دينار جايزه داد . « 2 »\r\nأخفش بحر خبيب را به بحور پانزده‌گانهء خليل بن احمد افزود . « 3 »\r\nابو حاتم سهل بن محمّد سجستانى مىگويد : اخفش كتاب ابو عبيده را - كه درباره قرآن تأليف كرده بود - دست‌كارى كرد مقدارى بر آن كتاب افزود و مقدارى هم كم كرد و بعضى از عبارات را تغيير داد . به اخفش گفتم با اين كتاب چه كردى كه او را بدين حال درآوردى ؟ كدام يك از شما در قواعد علم عرب صاحب‌نظر هستيد ؟ تو يا أبو عبيده ؟\r\nگفت : كتاب نشان مىدهد كه چه كسى درست نوشته و چه كسى نادرست ؟ « 4 »\r\nابو حاتم مىگويد : اخفش مردى فاسد بود و از فرقهء قدريّه شمريّه ، پيروى مىكرد . او كتاب فى معانى صويلح را براى اثبات اين مذهب تأليف كرد . « 5 »\r\nاز گفتار ابو حاتم معلوم مىشود كه او از مخالفان اخفش بوده و بر كتاب معانى القرآن او نيز ايراد گرفته است . « 6 »\r\nاخفش مىگويد : من وارد بغداد شدم . هشام ضرير ، از علماى علم نحو در بغداد ، پيش من آمد و از مسائل علم نحو و فروعات آن سؤال كرد . به همين دليل من در اين باب كتاب\r\n\r\n\r\n","description":"","footnote":"\r\n( 1 ) - إنباه الرّواة ، ج 2 ، ص 37 .\r\n( 2 ) - معجم الادباء ، ج 11 ، ص 228 ؛ بغية الوعاة ، ص 258 .\r\n( 3 ) - ريحانة الأدب ، ج 2 ، ص 90 .\r\n( 4 ) - إنباه الرّواة ، ج 2 ، ص 38 .\r\n( 5 ) - همان ، سير اعلام النبلاء ، ج 10 ، ص 207 .\r\n( 6 ) - إنباه الرّواة ، ج 2 ، ص 38 .\r\n","page_name":" 401 ","page_number":401},
  {"content":"\r\n\r\nالمسائل الكبير را نوشتم و در آن به مسائلى پاسخ دادم كه تاكنون كسى از كوفيان و بغداديان موفق نشده بود به آنها جواب دهد .\r\nدر معجم الادباء آمده است كه ابو الحسن سعيد بن مسعده اخفش بلخى يكى از پيشگامان علم نحو و ادبيات عرب بود . او در شمار علماى بصره به حساب آمده است .\r\nبرخى از محقّقان عقيده دارند كه او از سيبويه اعلم است .\r\nابو الحسن سعيد اخفش بلخى يكى از چهار اخفش معروف است . هرچند اخفش‌ها يازده نفرند ، امّا چهار نفر آنها از شهرت بسزايى برخوردارند . او از بلخ برخاست و در بصره ساكن شد و به اخفش اوسط شهرت يافت . اين گفتار از ابو القاسم كعبى بلخى نقل شده است كه گويا او اين مطلب را در كتاب فضائل خراسان خود آورده است . « 1 »\r\nحمّاد بن زبرقان مىگويد : اوّل او را اخفش اصغر مىخواندند تا اينكه على بن سليمان معروف به اخفش اصغر شد و از آن به بعد ابو الحسن اخفش بلخى به اخفش اوسط معروف شد . « 2 »\r\nمازنى ، اخفش بلخى را از نظر علم كلام و علم مناظره و مباحثه نسبت به ديگران اعلم و اقدم مىدانست . « 3 »\r\nابن خلّكان مىگويد : ابو الحسن اخفش بلخى از علماى تفسير ، نحو و عروض بود . « 4 »\r\nاخفش داناترين شاگرد سيبويه بود . مؤلّف ريحانة الادب مىنويسد : سيبويه با آن جلال و شهرتى كه داشت مطالب خود را به شاگردش اخفش عرضه مىكرد و از او اظهارنظر مىخواست و پس از مشورت با او آنها را در كتابش ثبت مىكرد . « 5 » بسيارى از علماى علم نحو را ملاقات كرد و از خرمن دانش آنها كسب فيض كرد ، مگر خليل را كه موفق نشد .\r\nاخفش بلخى پس از مرگ سيبويه بسيارى از كتابهاى استادش را تصحيح و شرح كرد .\r\nبرخى احتمال داده‌اند كه سيبويه شاگرد ابو الحسن اخفش بلخى بوده است ، چرا كه\r\n\r\n\r\n","description":"","footnote":"\r\n( 1 ) - مراتب النحويين ، ص 2 ؛ تنقيح المقال ، ج 2 ، ص 30 .\r\n( 2 ) - إنباه الرواة ، ج 2 ، ص 36 .\r\n( 3 ) - مراتب النحويين ، ص 68 .\r\n( 4 ) - وفيات الاعيان ، ج 2 ، ص 380 .\r\n( 5 ) - ريحانة الادب ، ج 1 ، ص 90 .\r\n","page_name":" 402 ","page_number":402},
  {"content":"\r\n\r\nسنّ اخفش از سيبويه بيشتر بوده است . البتّه جاى ترديد نيست كه اخفش شاگرد سيبويه بوده است ، اگرچه از نظر سنّ از سيبويه بزرگ‌تر باشد . اخفش يا در زمان حيات سيبويه يا پس از مرگ او از كتابهايش استفاده كرده است .\r\nاخفش كتابى به نام مستحسنه در علم لغت دارد . او اين كتاب را از أبى مالك نميرى نقل كرده است .\r\nبزرگانى چون : ابو عمر جرمى ، ابو عثمان مازنى و ابن مجاهد ، از ثعلب سلمه و آنها از اخفش نقل كرده‌اند كه : كسائى به بصره آمد و از من خواست كتاب سيبويه را براى او بخوانم ، من اين كار را كردم . كسائى در عوض 50 دينار به من داد . « 1 »\r\nمبرّد مىگويد : بسيارى از علماى اهل لغت و ادب از راههاى دور و نزديك به خدمت اخفش بلخى مىرسيدند و با او مناظره و مباحثه مىكردند . اخفش به آنها مىگفت : من به شرطى با شما مناظره مىكنم كه استفاده علمى داشته باشد و الّا با شما مناظره نمىكنم . « 2 »\r\nجاحظ مىگويد : ابو الحسن بلخى معلم فرزندان معذّل بن عيلان بود . يكى از علما به نام عبد اللّه كه دل‌خوشى از اخفش نداشت ، براى معذّل نامه‌اى نوشت و اين ابيات را در آن آورد :\r\n أبلغ أبا عمير إذا جئته * بأنّ عبد اللّه لى جاف\r\nقد أحكم الآداب طرّا فما * يجهل شيئا غير إنصافى \r\nمعذّل در جواب نوشت :\r\n إن يك عبد اللّه يجفوكم * يكفيك ألطافي و أتحافي . « 3 » \r\nابو الحسن سعيد بن مسعده اخفش بلخى تأليفاتى از خود به يادگار گذاشته است كه عبارتند از : كتاب الاوسط فى النحو ، تفسير معانى القرآن ، المقاييس فى النحو ، كتاب الاشتقاق ، كتاب الأربعة ، كتاب العروض ، كتاب المسائل الكبير ، كتاب المسائل الصغير ، كتاب القوافى ، كتاب الملوك ، معانى الشعر ، كتاب وقف التمام ، كتاب الاصوات ، كتاب\r\n\r\n\r\n","description":"","footnote":"\r\n( 1 ) - إنباه الرّواة ، ج 2 ، ص 40 ؛ بغية الوعاة ، ص 258 .\r\n( 2 ) - همان .\r\n( 3 ) - إنباه الرّواة ، ج 2 ، ص 41 .\r\n","page_name":" 403 ","page_number":403},
  {"content":"\r\n\r\nصفات الغنم و علاجها أسنانها ، كتاب التصريف ، غريب القرآن ، شرح ابيات المعاياة . « 1 »\r\nاخفش در كتاب تفسير معانى القرآن خود ، كه آن را به صورتى محققانه و علمى نگاشته ، ابتدا كلمات قرآن را از ديدگاه لغوى و ادبى بررسى مىكند و سپس به معانى آيات مىپردازد . نسخهء خطى اين كتاب در كتابخانه آستان قدس رضوى به شماره عمومى 1422 موجود است . « 2 »\r\nنقل مىكنند كه اخفش روزى مشغول تدريس ادبيات عرب بود . عرب باديه‌نشينى در گوشه‌اى نشسته بود و به سخنان اخفش گوش مىداد و خيلى تعجب مىكرد . اخفش متوجّه او شد و گفت : اى برادر عرب از چه تعجب كرده‌اى ؟\r\nگفت : مىبينم كه شما به زبان ما حرف مىزنيد ، ولى آنچه مىگوييد در زبان ما وجود ندارد . اخفش اين ابيات را سرود : « 3 »\r\n ما ذا لقيت من المستعبرين و من * تأسيس نحوهم هذا الذى ابتدعوا\r\nإن قلت قافية فيما يكون لها * معنى يخالف ما قاسوا و ما صنعوا\r\nقالوا : لحنت و هذا الحرف منخفض * و ذاك نصب و هذا ليس يرتفع\r\nو حرّشوا بين عبد اللّه و اجتهدوا * و بين زيد فطال الضّرب و الوجع\r\nإنى نشأت بأرض لا شبّ بها * نار المجوس و لا تبنى بها البيع\r\nو لا يطأ القرد و الخنزير ساحتها * لكن بها العين و الذّيال الصّدع\r\nما كلّ قولى معروف لكم فخذوا * ما تعرفون و ما لا تعرفون دعوا\r\nكم بين قوم قد احتالوا لمنطقهم * و آخرين على إعرابهم طبعوا\r\nو بين قوم رأوا شيئا معاينة * و بين قوم رأوا بعض الّذى سمعوا « 4 » \r\n\r\n\r\n","description":"","footnote":"\r\n( 1 ) - همان ، ص 42 .\r\n( 2 ) - فهرست الفبايى كتب خطى كتابخانهء آستان قدس رضوى ، ص 533 .\r\n( 3 ) - إنباه الرّواة ، ج 2 ، ص 42 .\r\n( 4 ) - براى اطلاع بيشتر از شرح حال وى ر . ك : اخبار النحويين البصريين ، سيرافى ، 50 - 51 ؛ اشارة التعين ، ص 20 ؛ تاريخ ابى الفداء ، ج 2 ، ص 29 ؛ المختصر فى اخبار البشر ، ج 2 ، ص 29 ؛ تلخيص ابن مكتوم ، ص 77 ؛ شذرات الذهب ، ج 3 ، ص 73 ، طبقات الزبيدى / 45 ؛ طبقات ابن قاضى شهبه ، ج 1 ، ص 355 ؛ وفيات الأعيان ، ج 1 ، ص 208 ؛ عيون التواريخ ، سال 210 ؛ الفهرست ، ص 58 ؛ كشف الظنون ، ج 1 ، صص 201 ، 1391 ، 1438 ، 1451 ، 1463 ، 1670 ، 1729 ، 1730 ، مراتب النحويين ، ص 23 ؛ مرآة الجنان ، ج 2 ، ص 61 ؛ المزهر ، ج 2 ، ص 405 ؛ مسالك الابصار ، ج 2 ،\r\n","page_name":" 404 ","page_number":404},
  {"content":"\r\n\r\nمورّخان تاريخ وفاتش را بين سالهاى 215 تا 221 هجرى ضبط كرده‌اند .\r\n\r\n[ 238 
  ] سعيد بن منصور بن شعبه خراسانى طالقانى\r\nپدر ابو عثمان سعيد بن منصور بن شعبه خراسانى طالقانى ، از مردم طالقان بلخ بود كه به جوزجان هجرت كرد . سعيد در اين سرزمين قدم به جهان هستى نهاد و تحصيلات مقدماتى خود را در زادگاهش به پايان رسانيد . آن‌گاه براى تكميل فضل و دانش خود ، جوزجان را به مقصد بلخ ترك گرفت و پس از پايان تحصيلات به جهانگردى و سير و سياحت روى آورد و از اغلب شهرهاى اسلامى آن روز ديدن كرد . در پايان مسافرتهاى طاقت‌فرسايش وارد مكّه معظّمه شد و در آن شهر سكنا گزيد .\r\nابو عثمان روايات خود را از طرق محدّثانى نقل مىكند كه برخى از آنان عبارتند از :\r\nابراهيم بن هراسه شيبانى ، اسماعيل بن زكريّا ، اسماعيل بن عليّه ، اسماعيل بن عيّاش ، جرير بن عبد الحميد ، أبى قدامة حارث بن عبيد ايادى ، حجر بن حارث غسّانى ، حسّان بن ابراهيم كرمانى ، حفص بن ميسرة صنعانى و . . . « 1 »\r\nبرخى از محدثانى كه رواياتى را از طريق ابو عثمان سعيد بن منصور بن شعبه نقل كرده‌اند ، عبارتند از : مسلم ، أبو داود ، أبو ثور ابراهيم بن خالد كلبى ، احمد بن حنبل ، احمد بن خليد حلبى ، احمد بن سهل بن ايوب اهوازى ، ابو على احمد بن عبد اللّه كندى ، أبو بكر احمد بن عبد اللّه بن عبد الرحيم بن برقى ، ابو بكر احمد بن محمّد بن هانى أثرم و . . . احمد بن حنبل مىگويد :\r\n\r\n\r\n","description":"","footnote":"\r\nص 283 ؛ المعارف ، ص 227 ؛ معجم الادباء ، ج 11 ، ص 224 ؛ نزهة الألباء ، ص 184 ؛ الاعلام زركلى ، ج 3 ، ص 154 ؛ البداية و النهايه ، ج 7 ، ص 301 ؛ سير اعلام النبلاء ، ج 10 ، ص 206 ؛ الوافى بالوفيات ، ج 15 ، ص 258 ؛ مفتاح السعادة ، ج 1 ، ص 158 ؛ هداية العارفين ، ج 5 ، ص 387 ؛ تاريخ افغانستان بعد از اسلام ، ص 811 .\r\n( 1 ) - تهذيب الكمال ، ج 11 ، ص 78 ؛ سير اعلام النبلاء ، ج 10 ، ص 586 .\r\n","page_name":" 405 ","page_number":405},
  {"content":"\r\n\r\nسعيد بن منصور از فضلا و صادقين بشمار مىرود . « 1 »\r\nمحمّد بن عبد الرحيم مىگويد :\r\nسعيد بن منصور مردى ديندار و ثابت‌قدم در امور دينى بود . ابو زرعه دمشقى سعيد بن منصور خراسانى را از حفّاظ بشمار آورده است . « 2 »\r\nابو عبد اللّه حاكم نيشابورى ابو عثمان سعيد خراسانى از فضلاى عصر خود مىداند و مىگويد او در مجاورت خانهء خدا ساكن شد ؛ لذا به جار اللّه شهرت يافت . « 3 »\r\nحرب بن اسماعيل مىگويد :\r\nسعيد بن منصور در سال 217 ه . ق . هزار حديث را برايم املا كرد كه تمام آنها را از حفظ بود و در هنگام تدريس به كتابى مراجعه نمىكرد . « 4 »\r\nمحمّد بن سعد ، أبو داود ، محمّد بن عبد اللّه خضرمى ، حاتم بن ليث جوهرى و ابو سعيد بن يونس مىگويند :\r\nابو عثمان سعيد خراسانى در سن نودسالگى در ماه مبارك رمضان سال 227 ه . ق .\r\nدر شهر مكه درگذشته است ؛ اگرچه محقّقان دربارهء تاريخ وفات او اختلاف‌نظر دارند ولى به احتمال زياد سال 227 ه . ق . صحيح مىباشد . « 5 »\r\nعن سعيد بن منصور باسناده ، عن انس بن مالك قال : كنت أخدم النبى صلّى اللّه عليه و آله\r\nصاحب تهذيب الكمال مىنويسد كه :\r\nاز او كتاب السنة و الزهد به‌جا مانده است كه ابو نعيم احمد بن عبد اللّه اصفهانى ( م - 4300 ه . ق . ) آن را جمع‌آورى كرده و نسخه‌اى از آن در كتابخانه ظاهريّه موجود است . و همچنين ثعلبى در كشف البيان از كتاب تفسير قرآن كريم او ياد مىكند . « 6 »\r\n\r\n\r\n","description":"","footnote":"\r\n( 1 ) - تهذيب الكمال ، ج 11 ، ص 80 ؛ سير اعلام النبلاء ، ج 10 ، ص 587 .\r\n( 2 ) - سير اعلام النبلاء ، ج 10 ، ص 589 .\r\n( 3 ) - تهذيب الكمال ، ج 11 ، ص 81 ؛ سير اعلام النبلاء ، ج 10 ، ص 590 .\r\n( 4 ) - تهذيب الكمال ، ج 11 ، ص 81 .\r\n( 5 ) - همان ، ج 11 ، ص 82 ؛ الطبقات الكبرى ، ج 5 ، ص 502 .\r\n( 6 ) - تهذيب الكمال ، ج 11 ، ص 81 ؛ و نيز براى اطلاع بيشتر ر . ك : التاريخ الكبير ، ج 3 ، ص 516 ، التاريخ الصغير ، ج 2 ، ص 358 ؛ تاريخ أبى زرعة الدمشقى ، ص 304 . الجرح و التعديل ، ج 4 ، ص 68 ؛ الكنى ، مسلم ، ص 72 ؛ الثقات ، ج ، 8 ، ص 268 ؛ وفيات ابن زبر ، ص 70 ؛ علل الدارقطنى ، ج 3 ، ص 171 ؛ رجال صحيح مسلم ، ابن منجويه ، ص 60 ؛ شيوخ ابو داود ، جيّانى ، ص 82 ؛ تاريخ نيشابور ، ص 24 ؛ الجمع بين رجال الصحيحين ، ج 1 ، ص 170 ؛ تهذيب تاريخ\r\n","page_name":" 406 ","page_number":406},
  {"content":"\r\n\r\n\r\n[ 239 
  ] سعيد بن ياسين بن عبد اللّه بن اعين بلخى\r\nابو محمّد سعيد بن ياسين بن عبد اللّه بن اعين بلخى ورّاق ، يكى از محدّثان مشهور بلخ بود . وطنش را به قصد بغداد ترك گفت و در اين شهر بنا به درخواست علما به تدريس علم حديث پرداخت . او اغلب رواياتش را از طرق محدّثان بلخ نظير حسن بن عمر بن شقيق بلخى ، عبد اللّه بن عمر بن الرماح بلخى ، قتيبة بن سعيد بغلانى ، حسين بن منصور و محمّد بن اسحاق السهمى نقل مىكرد .\r\nعده‌اى از روات و محدّثان از طريق وى رواياتى را نقل كرده‌اند كه عبارتند از :\r\nمحمّد بن مخلد دورى بلخى ، محمّد بن عباس بن نجيح ، عبد الصمد الطستى و ابن قانع . « 1 »\r\n\r\n[ 240 
  ] سعيد بن يعقوب طالقانى\r\nابو بكر سعيد بن يعقوب طالقانى ، از علماى برجستهء زمان خود بشمار مىرفت . وى\r\n\r\n\r\n","description":"","footnote":"\r\nدمشق ، ج 6 ، ص 177 ؛ المعجم المشتمل ، ترجمه ، 375 ؛ التبيين ، ص 269 ؛ تاريخ الاسلام ، ذهبى ، حوادث سالهاى 221 تا 230 ، ص 184 ؛ رجال صحيح البخارى ، گلابادى ، ج 1 ، ص 295 ، تذكرة الحفاظ ، ج 2 ، ص 416 ؛ العبر ، ذهبى ، ج 1 ، ص 339 ؛ ميزان الاعتدال ، ج 2 ، ص 159 ؛ المعين فى طبقات المحدثين ، ص 74 ؛ دول الاسلام ، ج 1 ، ص 137 ؛ مرآة الجنان ، ج 2 ، ص 94 ؛ البداية و النهاية ، ج 7 ، ص 308 ؛ كشف الظنون ، ج 1 ، ص 449 ؛ الوافى بالوفيات ، ج 15 ، ص 263 ؛ مشارع الأسواق ، ج 2 ، ص 1152 ؛ العقد الثمين ، ج 4 ، ص 586 ؛ تهذيب التهذيب ، ج 4 ، ص 89 ؛ تقريب التهذيب ، ج 1 ، ص 298 ؛ طبقات الحفاظ ، ص 179 ؛ خلاصة التهذيب ، ص 146 ؛ شذرات الذهب ، ج 3 ، ص 126 ؛ الرسالة المستطرفة ، كتانى ، ص 34 ؛ مشايخ بلخ ، حنفيه ، ج 1 ، ص 64 ؛ تاريخ وفاة الشيوخ ، البغوى ، ص 47 ؛ طبقات علماء الحديث ، ج 2 ، ص 61 ؛ تاريخ التراث العربى ، ج 1 ، ص 195 ؛ مشيخه ، فهرست الظاهريّة مجموع ، ج 18 ، ص 127 ؛ هداية العارفين ، ج 1 ، ص 388 ؛ تقويم التواريخ ، ص 263 ؛ معجم المؤلفين ، ج 4 ، ص 232 ؛ تاريخ نيشابور ، ص 24 .\r\n( 1 ) - تاريخ بغداد ، ج 9 ، ص 98 ؛ تاريخ الاسلام ، ذهبى ، حوادث سالهاى 281 : 290 ، ص 184 .\r\n","page_name":" 407 ","page_number":407},
  {"content":"\r\n\r\nدر طالقان بلخ پا به عرصهء وجود نهاد . او تحصيلاتش را در طالقان و بلخ و ساير شهرهاى خراسان بزرگ به پايان رسانيد و جهت گردآورى احاديث به شهرهاى دور و نزديك سفر كرد . طالقانى از علما و دانشمندان اسلامى بهره جست و سرانجام وارد شهر بغداد شد و به درخواست علما به تدريس حديث پرداخت . او رواياتش را از طرق محدّثان ذيل نقل مىكند : احمد بن بشير الكوفى ، اسماعيل بن عيّاش ، ايوب بن جابر ، حمّاد بن زيد ، خالد بن عبد اللّه ، سعيد بن محمّد الوراق ، عبد اللّه بن مبارك ، عبد الرحمن السّفر الدّمشقى ، عبد السّلام بن حرب ، عثمان بن يمان ، عمر بن هارون البلخى ، معمر بن سليمان ، نضر بن شميل ، هشيم بن بشير ، وكيع بن الجرّاح ، يحيى بن الضّريس الرازى ، ابو تميلة يحيى بن واضح و يزيد بن زريع . « 1 »\r\nمحدّثانى كه سعيد بن يعقوب طالقانى رواياتى را نقل كرده‌اند ، عبارتند از :\r\nابو داود ، ترمذى و نسائى ، احمد بن على الأبّار ، احمد بن محمّد بن الأزهر السجزى ، احمد بن محمّد بن عيسى البرتى ، ابو بكر احمد بن محمّد بن هانى الأثرم ، اسحاق بن ابراهيم البستى القاضى اسحاق بن مأمون بن اسحاق بن ابراهيم طالقانى ، جعفر بن ابراهيم بن عمر بن حبيب النهروانى ، جعفر بن محمّد بن حسن الفريابى ، حارث بن ابو اسامه ، زكريا بن يحيى النّاقد ، ابو حبيب زيد بن المهتدى المروزى بغدادى ، عباس بن محمّد الدّورى ، عبد اللّه بن احمد بن حنبل ، ابو بكر عبد اللّه بن محمّد بن أبى الدّنيا ، ابو زرعه عبيد اللّه بن عبد الكريم الرّازى ، ابو حاتم محمّد بن إدريس الرّازى ، محمّد بن اسحاق الثقفى السّراج ، محمّد بن حسن بن عباس البغدادى ، محمّد بن عباس المؤدب ، معاذ بن المثنى بن معاذ العنبرى ، موسى بن هارون الحافظ و يعقوب بن سفيان . « 2 »\r\nابو زرعه و نسائى مىگويند : او ثقه مىباشد . « 3 »\r\nابو حاتم مىگويد : سعيد بن يعقوب طالقانى صدوق است . « 4 »\r\n\r\n\r\n","description":"","footnote":"\r\n( 1 ) - تهذيب الكمال ، ج 11 ، ص 122 ؛ تهذيب التهذيب ، ج 4 ، ص 103 ؛ تاريخ بغداد ، ج 9 ، ص 89 .\r\n( 2 ) - تهذيب الكمال ، ج 11 ، ص 123 ؛ تاريخ بغداد ، همان .\r\n( 3 ) - تهذيب الكمال ، همان ؛ تهذيب التهذيب ، ج 4 ، ص 103 ؛ تاريخ بغداد ، ج 9 ، ص 90 .\r\n( 4 ) - تهذيب الكمال ، ج 11 ، ص 123 .\r\n","page_name":" 408 ","page_number":408},
  {"content":"\r\n\r\nابن جوزى در اخبار الحمقى ، مىگويد : وى از شاگردان امام ابو حنيفه بود . « 1 »\r\nبالاخره اين مرد عالم به سال 244 ه . ق . در شهر بغداد جهان را بدرود گفت . « 2 »\r\n\r\n[ 241 
  ] سلطان محمّد تركستانى\r\nعلامه كبير ، مجاهد نستوه آية اللّه حاج سلطان محمّد بن حاج محسن تركستانى ، در سال 1298 ه . ش در محل شاه انجير از توابع چهار كنت بلخ ، در يك خانوادهء مذهبى چشم به جهان گشود . وى علوم متعارف روز تا كتاب معالم الاصول را در مدرسهء چهار محله فراگرفت . آن‌گاه براى ادامهء دروس به بهسود رفت و در درس حاج آخوند كه از علماى مشهور آن ديار بود ، شركت جست . اين مرد بزرگ در سال 1317 ه . ش وطن را به قصد نجف اشرف براى تحصيل و تكميل علوم و معارف اسلامى ترك كرده ، راهى عراق شد و در جوار مولاى موحدان و سرور آزادگان امير المؤمنان على عليه السّلام سطوح عاليه را به پايان رسانيد . آن‌گاه در دروس خارج فقه و اصول حضرات آيات عظام ، چون مرحوم آية اللّه سيد ابو الحسن اصفهانى و مرحوم آية اللّه سيد محسن حكيم و مرحوم آية اللّه سيد ابو القاسم خوئى شركت مىنمود وى علاوه بر آموزش سطوح عاليه را نيز در اين حوزه تدريس مىكرد . سرانجام معظم‌له به سال 1338 ه . ش با كوله‌بارى از دانش به وطن بازگشته ، در شهر مزار شريف سكنى اختيار كرد و به درخواست مردم و علماى اين شهر\r\n\r\n\r\n","description":"","footnote":"\r\n( 1 ) - اخبار الحمقى ، ص 153 .\r\n( 2 ) - تاريخ بغداد ، ج 9 ، ص 89 ؛ و نيز براى اطلاع بيشتر ر . ك : تذكرة الحفّاظ ، ج 2 ، ص 460 ؛ التاريخ الكبير ، ج 3 ، ص 522 ؛ تاريخ الصغير ، ج 2 ، ص 380 ؛ الكنى و الألقاب ، مسلم ، ص 12 ؛ الجرح و التعديل ، ج 4 ، ص 75 ؛ الثقات ، ج ، ص 270 ؛ شيوخ أبى داود ، جيّانى ، ص 82 ؛ المعجم المشتمل ، ترجمه ، ص 380 ؛ تاريخ الاسلام ، ذهبى ، حوادث سالهاى 241 - 250 ، ص 282 ؛ الكاشف ، ج 1 ، ص 376 ؛ اكمال مغلطاى ، ج 2 ، ص 101 ؛ نهاية السؤل ، ص 121 ؛ خلاصة تهذيب التهذيب ، ج 1 ، ترجمه 2567 ؛ اخبار القضاة ، وكيع ، ج 1 ، ص 372 ؛ تقريب التهذيب ، ج 1 ، ص 300 .\r\n","page_name":" 409 ","page_number":409},
  {"content":"\r\n\r\nبه تبليغ و تدريس پرداخت و با همكارى اهالى ، مسجد و مدرسه سلطانيه كه 25 اتاق داشت تأسيس كرد .\r\nمسجد سلطانيه از مساجد بزرگ آن شهر است كه نمازهاى جمعه و جماعت در آنجا اقامه مىگردد و همچنين جلسات مذهبى نظير ايّام عاشورا و دهه صفر و شبهاى قدر و مراسم ديگر در آن مسجد برگزار مىگردد . معظّم‌له در جوار مسجد مذكور كتابخانهء نسبتا بزرگى را تأسيس كرد كه در آن بيش از سه‌هزار جلد كتاب در موضوعات مختلف علوم اسلامى موجود است . علامه آية اللّه تركستانى ، تأسيسات عام‌المنفعهء ديگرى نيز در نقاط مختلف آن كشور ساخته است كه عبارتند از : حسينيهء المرب ، حوزه علميه دالان در نواحى چهاركنت ، حوزه علميه آق‌چشمه از توابع سمنگان ، حوزه علميه گل‌محمّد در شهر سمنگان در اواخر سال 1356 ه . ش ، حوزه علميه چنگل‌باش از توابع قندوز با شروع انقلاب ماركسيستى و كمونيستى كشور ، طرح جامع علمى او ناتمام ماند .\r\nسلطان محمّد در فن خطابه ممتاز بود و از سخنوران عصر خود بشمار مىرفت . در محافل و مجالس حضرت ابا عبد اللّه الحسين عليه السّلام با بيان واقعه جانگداز عاشورا ، مصائب و اهداف نهضت آن حضرت را بيان مىكرد و در ضمن سخنرانى نيازها و مشكلات اجتماعى و وضع جارى كشورش را بررسى مىنمود ؛ به‌ويژه نسل جوان را نسبت به اهداف شوم اتحاد جماهير شوروى و مزدوران كمونيست داخلىاش آگاه مىساخت .\r\nكمونيستهاى ملحد تلاش مىكردند تا در مدارس و دانشگاه‌ها و مراكز علمى نفوذ كنند و از اين طريق نسل تحصيل كرده و جوان را اغوا نمايند حكومت آن دانشمند مبارز و عالم بيدار و آگاه را به خاطر مبارزه با تفكر ضد دينى دستگير كرده به اتحاد شوروى انتقال داد . از آن زمان تاكنون از سرنوشت او خبرى نيست . از فعاليتهاى او اينكه معظم‌له در نجف اشرف از طرف آية اللّه العظمى حكيم به عنوان مدير حسينيه حاج عباس رحباوى منصوب شد . اين حسينيه داراى حجرات زيادى بود كه در اختيار طلاب قرار مىداد .\r\nزهد و تقواى آن عالم فاضل باعث شد كه مراجع بزرگ شيعه به او اعتماد و اخلاص فراوانى داشته باشند و او را به عنوان وكيل تام‌الاختيارشان انتخاب نمايند ؛ به‌ويژه مرحوم آية اللّه سيد ابو القاسم خوئى به او اختيار تام داد كه به امور شيعيان مزار شريف ،\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nجوزجان ، سمنگان و قندوز رسيدگى كند . از علامهء تركستانى تأليفاتى به يادگار مانده است كه عبارتند از : 1 - حاشيه بر قوانين ميرزا قمى ؛ 2 - حاشيه بر رسائل شيخ انصارى ؛ 3 - حاشيه بر كفاية الاصول آخوند خراسانى ؛ 4 - تقريرات دروس خارج اصول مرحوم آية اللّه خوئى ؛ 5 - تقريرات دروس خارج فقه مرحوم آية اللّه حكيم . « 1 »\r\n\r\n[ 242 
  ] سلم بن سالم بلخى\r\nابو محمّد سلم بن سالم بلخى از محدّثان بزرگ دنياى اسلام و از اصحاب امام جعفر صادق عليه السّلام بود « 2 » كه در سرزمين ادب‌پرور بلخ پا به عرصهء وجود نهاد . او بلخ را به قصد زيارت حرمين شريفين ترك گفت و به بغداد رفت . مأموران خليفه او را دستگير كردند و به زندان افكندند ؛ چرا كه على بن عيسى حاكم بلخ از وى به دار الخلافه شكايت برده و گفته بود كه سلم بن سالم بلخى با حكومت من و به طور كلى با دار الخلافه مخالفت مىكند و همگى ما را ظالم مىداند و شهادت كارگزاران ما را نمىپذيرد و به آنها توهين مىكند و از ظلمه مىداند .\r\nسلم بن سالم بلخى در دوران حكومت هارون الرشيد مدت ده سال در زندان رقه بود و در اين مدت غل و زنجير را از دست و پاى او باز نكردند ، به‌طورىكه آثار آن در بدنش باقى مانده بود و او همچنان استقامت مىكرد تا آنجا كه هارون الرشيد از مقاومت او به تنگ آمده بود و آرزو مىكرد اين مرد حتى يك‌بار هم كه شده از او عذر بخواهد تا بهانه‌اى براى آزاد كردنش شود ؛ ولى هر روز كه بر او مىگذشت او آبديده‌تر مىشد و به\r\n\r\n\r\n","description":"","footnote":"\r\n( 1 ) - افغانستان تاريخها و رجالاتها ، ص 307 .\r\n( 2 ) - رجال الطوسى ، ص 211 ؛ تنقيح المقال ، ج 2 ، ص 45 ؛ اعيان الشيعة ، ج 7 ، ص 277 ؛ معجم رجال الحديث ، ج 8 ، ص 178 .\r\n","page_name":" 411 ","page_number":411},
  {"content":"\r\n\r\nصبر و مقاومتش افزوده مىگشت . اين مرد بزرگ در زندان هارون دعا مىكرد و مىگفت :\r\nبار خدايا ، حج اسلام را روزىام نكرده‌اى و عيال و فرزندانم را به من نرسانده‌اى ، مرا از اين زندان خلاص مگردان و جان مرا مگير .\r\nاين دعا به گوش هارون رسيد . شخصى را فرستاد كه به او بگو از طرف من بر تو قيدى نيست ، از طرف تو براى من يك قيد است . اين حرف كنايه از اين است كه من كند و زنجير به دست و پايت نينداخته‌ام ، ولى تو يك زنجيردارى كه آن دعايت باشد .\r\nمقاتل مىگويد : ما به‌سوى مكه مىرفتيم و هارون الرشيد به‌سوى طوس حركت مىكرد . هنگامى كه به طوس رسيد ، در آنجا بمرد . زبيده دستور داد تا بند از ابو محمّد سلم بن سالم بلخى بگشايند و او را آزاد سازند . سلم را از زندان آزاد كردند و با اجلال فراوان به مكه فرستادند . او هم در موسم حج به مكه رسيد و بعد از سه روز اهل‌وعيالش از بلخ رسيدند و باهم ملاقات كردند و مناسك حج را تمام كردند و در روز هفدهم ذىالحجه سال 174 ه . ق . بود كه آن عالم عامل دعوت حق را لبيك گفت و سفيان بن عيينه بر او نماز خواند .\r\nروايت ديگرى دربارهء زندانى شدن او آن است كه روزى هارون الرشيد بر او وارد شد ، اما او در برابرش برنخاست . هارون اين عمل او را توهين به خود دانست و او را به زندان انداخت .\r\nروزى ابو محمّد سلم بلخى از كوچه‌اى عبور مىكرد . عدّه‌اى از مأموران ، شخصى را به‌سوى زندان مىبردند ، پرسيد : اين مرد چه گناهى كرده است ؟\r\nپاسخ دادند : او بدهكار است . گفت طلبكار كيست ؟\r\nشخصى گفت : من هستم . سلم بلخى گفت : اين مرد را رها كن ؛ فردا طلب خود را از من بستان . فرداى آن روز طلبكار به اتفاق بدهكار نزد سلم رفت . سلم شش هزار درهم قرض او را پرداخت و دو هزار درهم ديگر به بدهكار داد كه تجارت كند تا از فقر و تباهى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nنجات يابد . « 1 »\r\nمؤلّف شذرات الذّهب نقل كرده است ابو محمّد سلم بلخى از زهّاد و عرفاى عصر خود بود . از ابن جريح و گروهى ديگر از علما نقل شده است كه اين عالم ربّانى هميشه روزه و دايم در نماز بود . او در مسأله امر به معروف و نهى از منكر مقيد بود و هيچ‌گاه ديده نشد از اين اصل حياتى صرف‌نظر و آنها را ترك كند . « 2 »\r\nمؤلّف لسان الميزان آورده است ابو محمّد سلم بلخى از عرفاى بزرگ و محدّثان عاليقدر بود و روايات زيادى از وى نقل شده است . سنايى و ابو زرعه و جوزجانى و برخى ديگر از علما و حكماى خراسانى او را توثيق نكرده‌اند ؛ ولى در زهد و تقواى او هيچ‌كس شك ندارد . فضل و كمال و ايمان او زبانزد خاص و عام بود و بعضى از مورخان نوشته‌اند كه او چهل سال سرش را به‌سوى آسمان بلند كرده ، عبادت خداوند را نمود .\r\nتمام ايّام سال به‌جز ماه مبارك رمضان يك روز روزه بود و يك روز افطار مىكرد . « 3 »\r\nمحمّد بن اسحاق لؤلوئى مىگويد : ابو محمّد سلم مدت چهل سال روى فرش نرم نخوابيد . در اين مدت به‌جز ايام عيدين افطار نكرد .\r\nابو يحيى بلخى مىگويد : من در راه مكه او را ديدم ؛ چيزى همراه نداشت ، مگر يك بالش كه بر آن تكيه مىكرد .\r\nاكثر علماى عامة او را تضعيف كرده‌اند و روايات او را معتبر نمىدانند و عقيده دارند كه او مرجئى مذهب است . بدين سبب نمىتوان به روايات او اعتماد كرد .\r\nاين روايتها از وى نقل شده است : سلم بن سالم بلخى ، عن على بن عروة ، عن محمّد بن منكدر ، عن عبد اللّه بن عمر قال : قال رسول اللّه صلّى اللّه عليه و آله : من قاد اعمى اربعين ذراعا و جبت له الجنة .\r\nاين روايت از طريق او نقل شده است :\r\n\r\n\r\n","description":"","footnote":"\r\n( 1 ) - فضائل بلخ ، ص 156 .\r\n( 2 ) - شذرات الذهب ، ج 1 ، ص 341 .\r\n( 3 ) - لسان الميزان ، ج 3 ، ص 329 .\r\n","page_name":" 413 ","page_number":413},
  {"content":"\r\n\r\nسلم بن سالم ، عن نوح بن ابى مريم ، عن شابت بنانى ، عن انس بن مالك قال : سئل رسول اللّه صلّى اللّه عليه و آله عن هذه الآية :  لِلَّذِينَ أَحْسَنُوا الْحُسْنى وَ زِيادَةٌ  « 1 » قال صلّى اللّه عليه و آله « للذين احسنوا العمل فى الدّين الحسنى و هى الجنّة » قال و الزّيادة النظر الى وجه اللّه الكريم . « 2 »\r\n\r\n[ 243 
  ] سلم بن قتيبه شعيرى فريابى\r\nابو قتيبه سلم بن قتيبه شعيرى خراسانى فريابى در فرياب پا به عرصهء وجود نهاد . او زادگاهش را به قصد بصره ترك گفت و در آن شهر ساكن شد . وى در زمرهء محدّثان مشهور بشمار مىرود . محمّد بن مخلد دورى بلخى به نقل از ابن معين مىگويد :\r\nرواياتى كه از طريق ابو قتيبه شعيرى نقل شده است مورد اعتماد است . ابو حاتم نيز مىگويد : در صحت روايات او شك و ترديدى وجود ندارد . « 3 »\r\nاين محدّث عاليقدر در نوشتن حديث بسيار احتياط مىكرده است .\r\nابو سعد سمعانى مىگويد : وى در بصره پيشهء جوفروشى داشت ، لذا به شعيرى شهرت يافت . « 4 »\r\n\r\n\r\n","description":"","footnote":"\r\n( 1 ) - يونس ، / 26 .\r\n( 2 ) - تاريخ بغداد ، ج 9 ، ص 140 . و براى آگاهى بيشتر ر . ك : طبقات خليفه ، ص 602 ؛ الطبقات الكبرى ، ج 1 ، ص 374 ؛ الضعفاء الكبير ، ج 2 ، ص 165 ؛ الضعفاء و المتروكين ، ج 2 ، ص 9 ؛ الكامل فى ضعفاء الرجال ، ج 3 ، ص 326 ؛ المجروحين ، ج 1 ، ص 344 ؛ تاريخ الاسلام ، ذهبى ، حوادث سالهاى 191 تا 200 ، ص 207 ؛ الضعفاء و المتروكين ، دارقطنى ، ص 100 ؛ احوال الرجال جوزجانى ، ص 208 ؛ التاريخ ابن معين به روايت الدورى ، ص 756 ؛ بحر الدم ، عبد الهادى ، ص 181 ؛ الموضوعات ، ج 2 ، ص 175 ؛ الجامع فى العلل و معرفة الرجال ، ج 2 ، ص 210 ؛ الجامع فى الجرح و التعديل ، نورى ، ج 1 ، ص 323 ؛ سير اعلام النبلاء ، ج 9 ، ص 321 ؛ العبر ذهبى ، ج 1 ، ص 246 ؛ جهوده فى السنة النبويه ، ج 2 ، ص 533 ؛ الارشاد خليلى ، ج 3 ، ص 931 ؛ تنزيه الشريعة ، ابن عراق ، ج 1 ، ص 64 ؛ البداية النهايه ، ج 10 ، ص 225 ؛ ميزان الاعتدال ، ج 2 ، ص 185 ؛ تاريخ جرجان ، ص 137 .\r\n( 3 ) - تهذيب التهذيب ، ج 4 ، ص 133 .\r\n( 4 ) - الانساب ، سمعانى ج ، 8 ، ص 116 ؛ تهذيب التهذيب ، ج 4 ، ص 134 ؛ سير اعلام النبلاء ، ج 9 ، ص 308 .\r\n","page_name":" 414 ","page_number":414},
  {"content":"\r\n\r\nاين محدّث بزرگ در بصره كرسى تدريس حديث داشت و رواياتش را از طرق كسانى نقل كرده است كه عبارتند از : ابراهيم بن عبد الرحمن بن يزيد بن اميه ، اسرائيل بن يونس بن أبى اسحاق ، جراح بن مليح رواسى ، جرير بن حازم ، حرب بن سريج ، حسن بن أبى جعفر ، حسن بن على هاشمى نوفلى ، و حمل بن بشير بن أبى حدرد أسلمى ، حميد بن مهران ، داود بن أبى صالح ليثى ، ذيّال بن عبيد ، سهل بن أبى الصّلت سراج ، سهيل بن أبى حزم ، شريك بن عبد اللّه نخعى ، شعبة بن حجّاج ، طعمة بن عمرو جعفرى ، عبد اللّه بن عمر عمرى ، عبد اللّه بن مثنى بن عبد اللّه بن انس بن مالك أنصارى ، عبد الجبارين عباس شبامى ، عبد الرحمن بن عبد اللّه بن دينار ، عبد الرحمن بن عبد اللّه مسعودى ، عبد الصمد بن حبيب ازدى ، ابى مودود عبد العزيز بن أبى سليمان مدنى ، عبيدة بن أبى رائطهء ، عتاب بن عبد العزيز حمّانى ، عكرمة بن عمّار يمامى ، على بن مبارك ، عمر بن نبهان ، أبى العوام عمران بن داود قطان ، عيسى بن طهمان ، مالك بن انس ، مبارك بن فضاله ، مثنى بن سعيد ضبعى ، محمّد بن عبد اللّه شعيثى ، مستمر بن ريان ، هارون بن مسلم بصرى ، هاشم بن بريد ، همّام بن يحيى و يونس بن أبى اسحاق . « 1 »\r\nمحدّثانى كه رواياتى را از طريق سلم بن قتيبه شعيرى نقل كرده‌اند ، عبارتند از :\r\nاحمد بن أبى عبيد اللّه سليمى ، بسطام بن فضل سدوسى أخو عارم أبو بشر بكر بن خلف ختى مقرى ، حسين بن سلمة بن أبى كبشه ، حسين بن عيسى بسطامى ، زيد بن أخرم طائى ، سليمان بن عبيد اللّه غيلانى ، عبد اللّه بن صباح عطّار ، عبد الرّحمن بن عبد الوهّاب عمّى ، عبد الرحمن بن مبارك عيشى ، عقبة بن مكرم عمّى ، عمرو بن على فلّاس ، محمّد بن ابراهيم بن صدران ، محمّد بن بشّار بندار ، محمّد بن خالد بن خداش ، محمّد بن سعيد بن يزيد بن ابراهيم تسترى ، محمّد بن عمرو بن عبّاد بن جبلة بن أبى روّاد ، ابو هريره محمّد بن فراس صيرفى ، ابو موسى محمّد بن مثنى ، محمّد بن يحيى ذهلى ، منذر بن وليد جارودى نصر بن على جهضمى ، هارون بن سليمان أصبهانى و يحيى بن حكيم مقوّم . « 2 »\r\n\r\n\r\n","description":"","footnote":"\r\n( 1 ) - تهذيب الكمال ، ج 11 ، ص 332 ؛ تهذيب التهذيب ، ج 4 ، ص 133 .\r\n( 2 ) - تهذيب الكمال ، ج 11 ، ص 233 .\r\n","page_name":" 415 ","page_number":415},
  {"content":"\r\n\r\nابن حبّان در كتاب ثقات آورده كه ابو قتيبه سلم شعيرى خراسانى فريابى در ماه جمادى الاول سال 200 ه . ق . به رحمت ايزدى پيوسته است . « 1 » امام بخارى در تاريخ خود سال 201 ه . ق . را تاريخ وفات او مىداند . « 2 »\r\nبرخى از محققان دچار خطا شده‌اند و سلم بن قتيبه باهلى متوفاى سال 149 ه . ق . را كه امير بصره بود با سلم بن قتيبه شعيرى فريابى متوفاى سال 201 ه . ق . يكى مىدانند ؛ درحالىكه اين‌ها دو نفر هستند و دو زمان مختلف تعلق دارند . « 3 »\r\n\r\n[ 244 
  ] سليمان بن ابراهيم بن خواجه كلان قندوزى بلخى\r\nسيد سليمان بن ابراهيم قندوزى بلخى به سال 1220 ه . ق . در قندوز از نواحى بلخ پا به عرصه وجود نهاد و در آن شهر به تحصيل علم پرداخت . آن‌گاه براى تكميل تحصيلات خود به بخارا رفت و مدارج عالى علمى را طى كرد و از علماى آن سرزمين به دريافت اجازاتى نايل آمد و به وطن خود بازگشت . ديرى نگذشت كه به سير و سياحت پرداخت ؛ از جمله به هندوستان رفت . و با بزرگان طريقت در هند صحبت كرد و در مقام\r\n\r\n\r\n","description":"","footnote":"\r\n( 1 ) - الثقات ، ج 8 ، ص 297 .\r\n( 2 ) - التاريخ الكبير ، بخارى ، ج 4 ، ص 159 .\r\n( 3 ) - تاريخ الاسلام ، ذهبى ، حوادث سالهاى 191 - 200 ، ص 210 ؛ براى آگاهى بيشتر از شرح حال وى ر . ك : تاريخ يحيى به روايت الدورى ، ج 2 ، ص 223 ؛ علل احمد ، ج 1 ، ص 77 ، 281 ، 320 ؛ تاريخ الصغير ، ج 2 ، ص 298 ؛ الكنى و الاسماء ، مسلم ، ص 91 ؛ سؤالات الآجرى ، ج 2 ، ص 44 ؛ الجرح و التعديل ، ج 4 ، ص 266 ؛ ثقات ابن شاهين ، ( ترجمهء ) ، ص 482 ؛ سؤالات حاكم از دارقطنى ( ترجمه ) ، ص 348 ؛ الجمع ابن قيسرانى ، ج 1 ، ص 198 ؛ تهذيب تاريخ دمشق ، ج 6 ، ص 239 ؛ اللباب فى تهذيب الانساب ، ج 2 ، ص 200 العبر الذهبى ، ج 1 ، ص 332 ؛ الكاشف ، ج 1 ، ص 381 ؛ اكمال مغلطاى ، ج 2 ، ص 114 ؛ نهاية السؤل ( ترجمه ) ، ص 123 ؛ مقدّمة الفتح ، ص 407 ؛ خلاصة تهذيب التهذيب ( ترجمه ) ج 1 ، ص 2608 ؛ شذرات الذهب ، ج 2 ، ص 504 ؛ تقريب التهذيب ، ج 1 ، ص 305 ؛ تاريخ خليفه ، صص 407 ، 423 ، 432 ؛ طبقات خليفه ، ص 396 ؛ الطبقات الكبرى ، ج 7 ، ص 197 ؛ هدى السارى ، ص 407 ؛ رجال صحيح البخارى ، ج 1 ، ص 334 ؛ اخبار القضاة ، ج 2 ، ص 11 .\r\n","page_name":" 416 ","page_number":416},
  {"content":"\r\n\r\nسلوك به كمال رسيد . پس از انجام اين مسافرتهاى طولانى به زادگاهش قندوز بازگشت و در آنجا به نشر علم و ادب پرداخت ، مسجد و مدرسه و خانقاهى ساخت . سپس به خاطرش رسيد كه خليفه محمّد صلاح را بر مسند ارشاد جانشين خود سازد . برادرش سيد محمّد ميرزا بن ابراهيم و ملا عوض را براى تدريس مدرسه انتخاب كرد و خود با سيصد نفر از مريدان و شاگردان ممتازش كه همه اهل سير و سلوك بودند ؛ از قندوز خارج شد و از طريق ايران كنونى به‌سوى بغداد حركت كرد . او در سال 1269 ه . ق . وارد اين شهر شد و از طرف حاكم آنجا مورد استقبال قرار گرفت . سپس عازم قسطنطنيه شد و بر سر راه خود در برخى از بلاد مانند موصل و ديار بكر و حلب توقف كرد تا سرانجام به قونيه رسيد و سه سال و نيم در شهر مولانا جلال الدّين محمّد بلخى اقامت گزيد . در خلال اين ايام كتابهاى فصوص و نصوص و نيز فتوحات مكيه شيخ محى الدّين عربى را از نسخه رحلى به خط خود استنساخ كرد . اين سه كتاب در كتابخانه‌اى واقع در مقبرهء شيخ صدر الدّين قونوى بوده است .\r\nدر سال 1274 ه . ق . از قونيه به قسطنطنيه رفت و از سوى سلطان عبد المجيد خان به گرمى استقبال شد . او مىخواست براى زيارت بيت اللّه الحرام به مكه رود ، ليكن به عللى اين مسافرت به تأخير افتاد و در همان‌جا به تدريس علم حديث و تفسير پرداخت و در فروع احكام به مذهب حنفى و در مقامات سلوك به روش نقشبندى ، چنان‌كه روش عمدهء مردمان ماوراءالنهر بود ، تأسى جست .\r\nدر خلال اين مدت ، كتب و رسائل متعددى تأليف كرد كه از آن جمله كتاب ينابيع المودّه است . كتاب مذكور را در چاشت روز دوشنبه نهم ماه رمضان سال 1291 ه . ق . به اتمام رسانيد . موضوع اين كتاب مناقب اهل بيت عصمت و طهارت عليهم السّلام است و به سال 1302 ه . ق . در استامبول به چاپ رسيد .\r\nمؤلّف الاعلام و نيز صاحب كتاب هداية العارفين آورده‌اند كه سيد سليمان قندوزى بلخى از رجال برجستهء جهان اسلام است و كتاب ينابيع المودّة فى شمايل الرسول و اهل البيت عليه السّلام و نيز كتاب جمع الفوائد و همچنين مشرق الاكوان از تأليفات اوست . « 1 »\r\n\r\n\r\n","description":"","footnote":"\r\n( 1 ) - اعلام ، ج 3 ، ص 125 ؛ هداية العارفين ، ج 5 ، ص 408 ؛ معجم المؤلفين ، ج 4 ، ص 252 ؛ المكتبة البلديّة ؛ فهرس\r\n","page_name":" 417 ","page_number":417},
  {"content":"\r\n\r\nكتاب ينابيع المودة به دست موسى بن على بن ابو القاسم بن عيسى فراهانى در سال 1300 ه . ق . به نام مفاتيح المحبّة به فارسى ترجمه شده است و يك نسخه خطى از اين كتاب به قلم مترجم در كتابخانه آستان قدس به شمارهء عمومى 2154 موجود است . « 1 »\r\nحضرت آية اللّه العظمى سيد شهاب الدّين مرعشى از اين كتاب به نيكويى ياد كرده است .\r\nسيد سليمان بن ابراهيم در روز پنج‌شنبه ششم ماه شعبان المعظم سال 1294 ه . ق .\r\nدر قسطنطنيه به جوار حق شتافت و در خانقاه مراديه به خاك سپرده شد . بعضى از مورخان تاريخ وفات او را سال 1270 ه . ق . دانسته‌اند كه ظاهرا اشتباه است . مؤلّف هداية العارفين نقل كرده است كه سيّد سليمان قندوزى به قسطنطنيه مهاجرت كرد . او در سال 1293 ه . ق . وفات يافت و معلوم نيست تربت پاكش كجاست ؟ آيا در قسطنطنيه است و يا جنازه‌اش را به وطن عزيزش بلخ انتقال داده‌اند ؟ روح اين مرد پاكدل سرشار از محبت اهل البيت عليهم السّلام بود . « 2 »\r\nسيّد سليمان قندوزى بلخى اولاد و احفادى از خود به‌جا گذاشت . يكى سيّد عبد القادر افندى بلخى كه پس از پدر جانشين او شد و ديگر سيّد برهان الدّين بلخى كه از فضلاى عصر خود بود و در غزل‌سرايى تبحّر داشت و خط را خوش مىنوشت . در مدتى كه سيّد جمال الدّين اسدآبادى در اسلامبول اقامت داشت ، سيد برهان الدّين بلخى از محضر او كسب فيض كرد . سيّد برهان الدّين بلخى استادش سيّد محمّد جمال الدّين حسينى را در سفر تهران همراهى كرد . وى به سال 1264 هجرى در تهران با شيخ الرئيس قاجار مشاعره كرد و بر او پيروز شد . « 3 »\r\n\r\n\r\n","description":"","footnote":"\r\nالتاريخ ، ص 149 .\r\n( 1 ) - فهرست نسخه‌هاى خطى آستان قدس ، معجم المطبوعات العربية ، ج 1 ، ص 586 ؛ ايضاح المكنون ، ج 2 ، ص 731 ؛ فهرست الخزانة التيمورية ، ج 2 ، ص 336 ؛ كنز العلوم و اللغة ، ص 572 .\r\n( 2 ) - هداية العارفين فى اسماء المؤلفين ، ج 4 ، ص 731 .\r\n( 3 ) - مكارم الآثار ، ج 3 ، ص 694 ؛ الذريعة ، ج 25 ، ص 209 ؛ اكتفاء القنوع ، ص 491 .\r\n","page_name":" 418 ","page_number":418},
  {"content":"\r\n\r\n\r\n[ 245 
  ] سليمان بن احمد بن ايوب خلمى بلخى\r\nسليمان بن احمد بن ايوب خلمى بلخى در ناحيه خلم از توابع بلخ پا به عرصه وجود نهاد . بسيارى از علما در ضبط كلمهء خلم دچار خطا شده و آن را خم يا لخم دانسته‌اند .\r\nوى دانش را در بلخ فراگرفت ، به‌گونه‌اى كه پس از مدت كوتاهى شيخ سليمان بن احمد بن ايوب خلمى به او اجازهء نقل روايت داد و وى از دانشمندان عصر خود بشمار آمد .\r\nاين مرد بزرگ از مفاخر محدّثان اماميه بلخ بشمار مىرود . او از جمله استادان مرحوم شيخ صدوق بود و صدوق ( ره ) در مدت اقامت خود در بلخ نزد او حديث آموخت .\r\nمرحوم شيخ صدوق رواياتى را در كتب خود ، از شيخ سليمان خلمى نقل كرده است .\r\nروايات ذيل از طريق او نقل شده است :\r\nرسول خدا صلّى اللّه عليه و آله فرمود : سرپيكرهء عقل ، پس از ايمان به خدا ، طرح دوستى ريختن با مردم است . « 1 »\r\nرسول خدا صلّى اللّه عليه و آله فرمود : هركس سه چيز نداشته باشد ، نه با من آشناست و نه با خداى عزّ و جلّ ، عرض شد : يا رسول اللّه آن سه چيز چيست ؟\r\nفرمود : بردبارى تا آن حد كه از رفتار جاهلانهء نادان درگذرد ؛ خلق خوش تا آن اندازه كه با آن در اجتماع زندگى كند ، و پرهيزكارى تا آن پايه كه او را از نافرمانى خداى عزّ و جلّ باز دارد .\r\nرسول خدا صلّى اللّه عليه و آله فرمود : به راستى كه سه چيز براى خدا محترم است ، هركس احترام آنها را نگه دارد خداوند كار دين دنياى او را محفوظ مىدارد ، و هركس احترام آنها را نگه ندارد ، خداوند هيچ‌چيزى براى او نگه نمىدارد : 1 - احترام اسلام 2 - احترام من 3 - احترام خاندان من .\r\nروايات ديگرى نيز از او در كتاب خصال صفحات 93 ، 163 و 196 آمده است :\r\n\r\n\r\n","description":"","footnote":"\r\n( 1 ) - خصال ، ص 19 .\r\n","page_name":" 419 ","page_number":419},
  {"content":"\r\n\r\nشيخ صدوق ( ره ) در كتاب امالى مجلس 67 روايتى را از طريق سليمان بن احمد بن ايوب خلمى در فضيلت على عليه السّلام و امام حسن عليه السّلام و امام حسين عليه السّلام نقل مىكند كه براى جلوگيرى از طولانى شدن سخن خوانندگان را به كتاب يادشده ارجاع مىدهيم « 1 » .\r\n\r\n[ 246 
  ] سليمان بن جهم بن ابى جهم جوزجانى\r\nابو جهم سليمان بن جهم بن أبى جهم جوزجانى از تابعان مشهور است . وى در جوزجان زاده شد و تحصيلاتش را در اين شهر به پايان رسانيد . در هنگامى كه براء بن عازب به بلخ و نواحى آن آمد ، به خدمت او پيوست و از آن صحابى پيامبر صلّى اللّه عليه و آله كسب فيض كرد ؛ لذا عده‌اى از محققان او را مولى يا غلام براء بن عازب مىدانند . « 2 »\r\nاين محدّث بزرگ رواياتش را از اين افراد نقل كرده است : براء بن عازب ، خالد بن وهبان ، ضراض بن أسعد قاسم بن محمّد بن ابو بكر ، أبى الأخضر از ياران عمار بن ياسر ، أبى زيد از ياران ابو هريره ، ابو القاسم غلام ابو بكر و ابى مسعود انصارى بدرى . « 3 »\r\nهمچنين محدّثانى مانند روح بن جناح دمشقى و برادرش مروان بن جناح و مطرّف بن طريف رواياتى را از طريق سليمان بن جهم جوزجانى نقل كرده‌اند . على بن مدينى مىگويد : من گمان ندارم كه غير از مطرّف كس ديگرى از او روايت نقل كرده باشد . « 4 »\r\nابو داود ، نسائى و ابن ماجه نيز از ابو جهم سليمان جوزجانى روايت دارند . تاريخ ولادت و وفات او معلوم نيست . « 5 »\r\n\r\n\r\n","description":"","footnote":"\r\n( 1 ) - امالى صدوق ، مجلس 67 ؛ ص 390 .\r\n( 2 ) - تهذيب التهذيب ، ج 4 ، ص 177 ؛ تهذيب الكمال ، ج 11 ، ص 381 ؛ العلل و معرفة الرجال ، ج 1 ، ص 392 .\r\n( 3 ) - تهذيب الكمال ، ج 11 ، ص 381 .\r\n( 4 ) - همان ، العلل و معرفة الرجال ، ج 1 ، ص 392 .\r\n( 5 ) - تهذيب الكمال ، ج 11 ، ص 382 ؛ و براى آگاهى بيشتر ر . ك : تاريخ يحيى به روايت الدورى ، ج 2 ، ص 229 ؛ علل احمد ، ج 1 ، ص 126 ؛ التاريخ الكبير ، ج 4 ، ص 5 ؛ الكنى و الاسماء ، مسلم ، ص 18 ؛ المعرفة و التاريخ ، ج 2 ،\r\n","page_name":" 420 ","page_number":420},
  {"content":"\r\n\r\n\r\n[ 247 
  ] سليمان بن سلم بن سابق هدادى بلخى\r\nابو داود سليمان بن سلم بن سابق هدادى بلخى مصاحفى از علماى بزرگ بلخ به شمار مىرود . وى در بلخ تولد يافت ، علوم را در زادگاهش فراگرفت و به مدارج عالى دانش دست‌يافت . او محدّث صاحب آوازه و چهرهء شناخته‌شده‌اى بود . هدادى كرسى تدريس حديث داشت و رواياتش را از طريق افراد زير نقل كرده است : احمد بن عتاب مروزى ، ابو مطيع حكم بن عبد اللّه بلخى ، ابو بكر رجاء بن نوح بلخى شاگرد سفيان ثورى ، عبد اللّه مأمون بن هارون ، عمر بن هارون بلخى ، ابو معاذ فضل بن خالد نحوى مروزى ، مؤرّج بن عمرو سدوسى ، و نضر بن شميل مازنى و گروه ديگرى از محدّثان . « 1 »\r\nنيز محدّثانى از وى روايت نقل كرده‌اند كه عبارتند از : ترمذى ، نسائى ، احمد بن محمّد بن أبو مسلم رازى ، ابو محمّد اسحاق بن ابراهيم بن اسماعيل بستى قاضى ، جعفر بن محمّد نسائى ، ابو مقاتل سليمان بن محمّد بن فضيل بلخى ، ابو عبد الرحمن عبد الخالق بن منصور نيشابورى ، ابو عبد اللّه محمّد بن ابراهيم بن سعيد پوشنجى ، ابو ذر محمّد بن شداد ترمذى ، ابو الحسن محمّد بن عبد اللّه بن مخلد هروى و موسى بن هارون حافظ .\r\nاو از راه كتاب‌نويسى امرار معاش مىكرد ، لذا به مصاحفى شهرتى يافت . ابو داود و نسائى او را ثقه مىدانند . موسى بن هارون مىگويد : وى از بهترين مردمان زمان خودش بود . او در سال 238 ه . ق . وفات يافت و در بلخ به خاك سپرده شد . ابو داود سليمان بن أشعث سجستانى در كتاب زكات ، در بحث سنّ ( دندان ) شتر مطلبى را از وى نقل\r\n\r\n\r\n","description":"","footnote":"\r\nص 642 ، ج 3 ، ص 134 ؛ الكنى و الاسماء دولابى ، ج 1 ، ص 136 ؛ الجرح و التعديل ، ج 4 ، ص 104 ؛ الكاشف ، ج 1 ، ص 391 ؛ معرفة التابعين ، ص 16 ؛ المجرد فى رجال ابن ماجه ، ص 2 ؛ اكمال مغلطاى ، ج 2 ، ص 126 ؛ نهاية السؤل ، ص 126 ، خلاصة التهذيب ، ج 1 ( ترجمه ) ، 2677 ؛ تقريب التهذيب ، ج 1 ، ص 312 ؛ الثقات ، ج 4 ، ص 310 ؛ تاريخ الثقات ، ص 200 .\r\n( 1 ) - تهذيب الكمال ، ج 11 ، ص 438 ؛ تاريخ الاسلام ، ذهبى ، حوادث سالهاى 231 - 240 ، ص 184 .\r\n","page_name":" 421 ","page_number":421},
  {"content":"\r\n\r\nمىكند . « 1 »\r\n\r\n[ 248 
  ] سليمان بن محمّد بن فضيل بلخى\r\nابو مقاتل سليمان بن محمّد بن فضيل بلخى از جمله علما و محدّثان بلخ بشمار مىرود . وى در اين شهر زاده شد و دانش را در همان‌جا فراگرفت و پس از پايان تحصيلات به تدريس حديث پرداخت . او رواياتش را از طرق محدثانى مانند ابو الوليد حسن بن محمّد بن على بلخى ، مكى بن ابراهيم بلخى و ديگران نقل كرده است .\r\nعده‌اى از علما و محدّثانى مانند احمد بن خلف بن عبد اللّه سمرقندى ، احيد بن لقمان شوائى و برخى ديگر از روات از ابو مقاتل سليمان بن محمّد بن فضيل بلخى رواياتى را نقل كرده‌اند . « 2 »\r\n\r\n[ 249 
  ] سليمان بن منصور بلخى\r\nابو الحسن سليمان بن منصور بلخى ، از محدّثان ثقه بلخ بود . او در نقل روايت بسيار\r\n\r\n\r\n","description":"","footnote":"\r\n( 1 ) - تهذيب الكمال ، ج 11 ، صص 438 - 439 ؛ و براى آگاهى بيشتر ر . ك : سنن ابو داود ، ج 2 ، ص 106 ؛ تهذيب التهذيب ، ج 4 ، ص 195 ؛ الثقات ، ج 8 ، ص 282 ؛ الكاشف ، ج 1 ، ص 394 ؛ اكمال مغلطاى ، ج 2 ، ص 129 ؛ المعجم المشتمل ، ( ترجمه ) ، 395 ؛ نهاية السؤل ، ص 128 ؛ خلاصة تهذيب التهذيب ، ج 1 ، ( ترجمه ) ، 2698 ؛ الجرح و التعديل ، ج 4 ، ص 121 ؛ الأسامى و الكنى ، حاكم ، ج 1 ، ص 186 ؛ الانساب ، سمعانى ، ج 11 ، ص 337 ؛ تقريب التهذيب ، ج 1 ، ص 314 .\r\n( 2 ) - الثقات ، ج 8 ، ص 282 و نيز : القند فى ذكر علماء سمرقند ، ص 226 ؛ تكملة الاكمال ، ابن نقطه ، ج 3 ، ص 361 .\r\n","page_name":" 422 ","page_number":422},
  {"content":"\r\n\r\nدقت مىكرد و در تمام دورهء سال كرسى تدريس حديث داشت .\r\nمحقّقان دربارهء كنيه سليمان بن منصور اختلاف‌نظر دارند . عده‌اى او را ابو الحسن و برخى ديگر أبو هلال ناميده‌اند و همين‌طور بعضى از سيره‌نويسان لقب او را زرغنده ( زرگنده ) و برخى ديگر بزاز نوشته‌اند . « 1 »\r\nاو رواياتش را از طريق سفيان بن عيينة ، ابو الأحوص سلام بن سليم ، عبد اللّه بن مبارك ، عبد الجبّار بن ورد ، عبد الحميد أبى سلمه مدنى ، مسلم بن خالد زنجى ، أبى سهل نصر بن عبد الكريم بلخى صيقل و ابو حفص العبدى نقل مىكرد . همچنين محدّثان بزرگى چون نسائى ، احمد بن على أبار ، محمّد بن على حكيم ترمذى و محمّد بن رمح از طريق ابو الحسن سليمان بن منصور بلخى رواياتى نقل كرده‌اند .\r\nابن حبّان او را مستقيم الحديث مىداند و مىگويد : « در طريق نقل وى هيچ‌گونه اشكالى ديده نمىشود » . « 2 »\r\nسرانجام ابو الحسن سليمان بن منصور بلخى در سال 240 ه . ق . جهان را بدرود گفت . « 3 »\r\n\r\n[ 250 
  ] سميع بلخى\r\nملا سميع بلخى در بلخ قدم به عرصه وجود نهاد و در آن سرزمين نشو و نما كرد و تحصيلات خود را در زادگاهش به پايان رسانيد . آن‌گاه به شعر و ادبيات روى آورد .\r\n\r\n\r\n","description":"","footnote":"\r\n( 1 ) - تاريخ الاسلام ، ذهبى ، حوادث سالهاى 231 - 240 ه . ، ص 187 .\r\n( 2 ) - الثقات ، ج 8 ، ص 279 .\r\n( 3 ) - تهذيب الكمال ، ج 12 ، ص 75 - 76 ؛ تهذيب التهذيب ، ج 4 ، ص 221 ؛ المعجم المشتمل ( ترجمه ) 406 ؛ الكاشف ، ج 1 ، ص 400 ؛ العبر ، ذهبى ، ج 1 ، ص 318 ؛ اكمال مغلطاى ، ج 2 ، ص 133 ؛ نهاية السؤل ، ص 130 ؛ خلاصة تهذيب التهذيب ، ج 1 ، ( ترجمه ) ، 2747 ؛ تقريب التهذيب ، ج 1 ، ص 319 ؛ سير اعلام النبلاء ، ج 8 ، ص 214 ؛ البداية النهايه ، ( سليمان بن مسلم ) ، ج 9 ، ص 136 .\r\n","page_name":" 423 ","page_number":423},
  {"content":"\r\n\r\nسميع در روزگار سبحان قلى خان مىزيست و ديرى نپاييد كه بلخ را به قصد سمرقند ترك گفت و مدتى در آن سرزمين اقامت گزيد و در آنجا شهرت فراوان كسب كرد . وى در اواخر عمر به زادگاه خويش بلخ بازگشت براى فضلا و طلّاب كرسى درس گذاشت و طالبان علم از انوار فروزان دانشش فيض مىبردند .\r\nملا سميع در بلخ يگانه استاد ادبيات بشمار مىرفت و در علم بديع تبحّر داشت .\r\nشعرا و فضلاى بلخ به استادى او معترف بودند ، ولى همين‌كه شمع وجودش خاموش شد ، چراغ شعر او نيز رو به خاموشى نهاد .\r\nملا سميع بلخى در اوزان و بحور و اقسام نظم از قبيل غزل ، قصيده ، مثنوى ، رباعى و . .\r\nمهارت داشت . « 1 »\r\nنصرآبادى در تذكرهء خود از ملا سميع بلخى به نيكويى ياد كرده است . « 2 » از تأليفات او كسى نام نبرده است ، اما ابيات زير از اوست :\r\n بى گريه سر ز دل نكشد دود آه من * چون ابر كس مباد به روز سياه من\r\nچشمت چو ميل سرمه مرا خاكمال كرد * فرياد از تو دلبر ظالم نگاه من\r\nحال مرا دو زلف تو داند ولى چه سود * هستند اين شكسته نمايان گواه من\r\nچون شمع گل‌فشانى من از نشاط نيست * آتش به‌جاى آب چكد از نگاه من\r\nاز آفتاب روى بتان سوختم سميع * روز جزا بس است همين عذر خواه من \r\n* * *\r\n روزى كه به مرگ گل نشيند گلشن * بلبل شود از مرثيه‌خوانان چمن\r\nميراث گل و لاله چو تقسيم كنند * رنگ از تو و نكهت از تو و داغ از من \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 553 .\r\n( 2 ) - تذكرهء نصرآبادى ، ج 3 ، ص 441 .\r\n","page_name":" 424 ","page_number":424},
  {"content":"\r\n\r\n\r\n[ 251 
  ] سيّد خان بن قاضى سيّد نعمان اذنب\r\nسيّد خان اذنب در شبرغان پا به عرصهء وجود نهاد و در آن محل نشو و نما كرد . وى تحصيلاتش را در همين شهر به پايان رسانيد . اذنب علاوه بر فضل و كمال علمى ، از خطّاطان مشهور بود و از اين طريق امرار معاش مىكرد . ديگر از صفات برجستهء او قريحه و ذوق شعرى اوست . وى ديوانى تدوين كرد ، ولى از آن اثرى باقى نيست به‌جز اشعارى پراكنده كه در ميان مردم رواج دارد .\r\nاذنب كتابى نوشت و به يكى از امراى تركستان تقديم كرد . از قراين پيداست كه او در سال 1287 ه . ق . حيات داشته است ؛ ولى متأسفانه تاريخ وفاتش معلوم نيست . اين ابيات از اوست . « 1 »\r\n تو از سررشته آغاز و انجامم چه مىپرسى * تلف گرديد نقد و نسيه‌ام يكسر سراغ يار\r\nسرشتم از ازل چون ذرّه با خورشيد مىپيوست * رهى پروانه‌ام را نيست جز گرد چراغ يار\r\nچمن خواهى بهار نامرادى را تماشا كن * به رنگ لاله گل كرده است در دل تازه داغ يار\r\nسرخ‌رو بودن اذنب ز كمال شوق است * خالى از مى نبود صورت مينا گل نار \r\n\r\n[ 252 
  ] سيّد خنجر\r\nسيّد خنجر از سادات چيچكتو است . وى براى تحصيل علم به شهر هرات رفت ، ولى ادامهء تحصيل نداد و چون قريحه و استعدادى بسيار داشت به دربار روى آورد و در ميدان شعر و ادب در زمرهء شاعران نامى قرار گرفت . در اواخر عمر به بلخ رفت و در آن\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 600 .\r\n","page_name":" 425 ","page_number":425},
  {"content":"\r\n\r\nشهر اقامت گزيد . اين بيت از اوست : « 1 »\r\n جدا ز يار به‌جز درد اشتياق ندارم * اجل بيا كه دگر طاقت فراق ندارم \r\n\r\n[ 253 
  ] سيّد سيداى اول\r\nدو شاعر مشهور به نامهاى سيداى اول و دوم از سرزمين ادب‌پرور بلخ برخاسته‌اند كه هريك از مشاهير عصر خود بشمار مىرفته‌اند .\r\nسيداى اول در قرن دهم هجرى مىزيست و به دربار گستن قراسلطان پسر جانى بيگ ، حاكم بلخ ، راه يافت و از جمله شعراى دربار بشمار مىرفت . گفته شده كه در سال 496 ه . ق . حاكم بلخ عمارتى در شهر بلخ بنا كرد و مولانا سيدا كه از فضلا و شعراى زمان خود بود ، در مورد آن عمارت ابياتى سرود :\r\n در ارگ قلعهء بلخ ، عالى عمارتى ساخت * تا آب و خاك باشد بادا بناى منزل\r\nتاريخ و نام بانى پرسيدم از خرد گفت * بانى و سال تاريخ گستن قراى عادل \r\nبه قرار اطلاع از مولانا سيداى اول بيش از اين آثارى به دست نيامده و احتمالا آثار او از ميان رفته است . « 2 »\r\n\r\n[ 254 
  ] سيّد سيداى دوم\r\nآخوند ملّا سيّد سيدا اصلا از اعراب ديار بلخ و يكى از شعراى دربار عبد العزيز خان\r\n\r\n\r\n","description":"","footnote":"\r\n( 1 ) - تذكرهء مجالس النفائس ، ص 88 .\r\n( 2 ) - مجله آريانا ، سال نهم ، ص 13 .\r\n","page_name":" 426 ","page_number":426},
  {"content":"\r\n\r\nبود . پس از اينكه عبد العزيز خان در سال 1055 ه . ق . به سلطنت رسيد و مركز حكومت خود را بخارا قرار داد ، سيدا از بلخ به بخارا هجرت كرد و مسئوليّت تعليم و تربيت فرزندان عبد العزيز خان را برعهده گرفت و به آخوند ملا سيدا شهرت يافت . وى ديوانى شامل 30 الى 35 هزار بيت دارد كه مشتمل بر قصيده مثنوى ، غزل ، رباعى و قطعه مىباشد . در آخر اين ديوان قصيده‌اى مطوّل به نام منطق الوحوش سروده و در پايان آن زمان و مكان تصنيف ديوان خود را ذكر كرده است :\r\n تاريخ از هزار و نود و يك گذشته بود * از هجرت رسول شه آخر الزّمان\r\nاين داستان به شهر بخارا تمام شد * در روزگار حضرت عبد العزيز خان \r\nكاتب ديوان مىنويسد كه ديوان آخوند ملا سيد سيدا در حدود سال 1092 ه . ق . به پايان رسيده است .\r\nسيدا 35 سال در بخارا ساكن بود و براثر اقامت طولانى در بخارا او را بخارايى نيز گفته‌اند . برخى افراد در مزار شريف پاره‌اى از غزليات و مثنويهاى سيدا را به خود نسبت داده‌اند . گفته‌اند كه سيدا در عصر حكومت عبد الرحيم خان حاكم سمرقند مىزيسته و بنا به دعوت حاكم به سمرقند رفته و در بازگشت از سمرقند به بخارا حاكم اسبى را به او پيشكش كرده و سيدا در وصف اسب چند رباعى گفته است ؛ از آن جمله اين رباعى :\r\n اسبى است به زير پايم امروز به دو * چون فيل بود لوله چو فرزين كج‌رو\r\nپيوسته ز كهكشان چرا مىسازد * حاجت نه به آخورست او را نه به جو \r\nنويسندهء شرح حال سيدا در مجله آريانا مدعى است كه ديوان خطى سيدا را ديده و مطالعه كرده است . غزل زير از ديوان اوست . « 1 »\r\n ز اشك كلبهء من كعبه و بتخانه مىسوزد * تو در يك‌خانه آتش مىزنى صد خانه مىسوزد\r\nتو مى با غير مىنوشى و مىگردم كبابت من * تو شمع انجمن مىگردى و پروانه مىسوزد \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 555 .\r\n","page_name":" 427 ","page_number":427},
  {"content":"\r\n\r\n تو را امروز همچون موى آتش ديده مىبينم * كلام آشفته بر تفسير زلفت ، شانه مىسوزد\r\nنمىريزد كسى بر آتش بىتابىام آبى * به عالم آشنا مىگردد و بيگانه مىسوزد\r\nبه نيم‌جان من اى بىوفا بر من عطوفت كن * تو بر كاه من آتش مىزنى و دانه مىسوزد\r\nنگاه گرم در ميخانه‌ها از كاه كمتر شد * مى از خم تا برآيد ، شيشه و پيمانه مىسوزد\r\nبه ياد آن گل‌رو ، سيدا شمعى گر افروزى * به گلشن بلبل و در انجمن پروانه مىسوزد \r\nچكيده‌هاى ديگر از ابيات سيدا :\r\n هركه خود را مىكند در بزم نادانان صفت * پيش كوران دعوى صاحب جمالى كرده است\r\nمحتسب مرد و صراحى سجده‌هاى شكر ساخت * شيشه را از باده خالى ، مرگ اين بىپير كرد\r\nگر ز من كرده است سنگ سرمه‌گردان نگاهت را * الهى خاك گردد سرمه و آتش به سنگ افتد \r\n\r\n[ 255 
  ] سيلى مستقيم\r\nملا سيلى مستقيم را برخى سهيلى خوانده‌اند . به‌هرحال او از شعراى مشهور قرن 11 هجرى بود كه قريحه‌اى خوش و ذوقى سرشار داشت و در عصر حكومت ندر محمّد خان مىزيست ؛ ولى نصرآبادى در كتاب تذكره خود او را معاصر حكومت سبحان\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nقلى خان دانسته است .\r\nمحمود كتابدار مىگويد : من ديوان او را ديده‌ام كه مشتمل بر غزليّات ، قصايد ، قطعات ، رباعيات و مثنويات است . ابيات ذيل از اوست : « 1 »\r\n در اين ايّام مىخواهم كه در آزار خود كوشم * در آزار دل از عافيت بيزار خود كوشم\r\nاگر ترك تماشا يار را دلشاد مىدارد * تمام عمر در محرومى از دلدار خود كوشم \r\nسيّد على حسن خان در صبح گلشن از سيلى به نيكى ياد كرده است . « 2 » نصرآبادى در تذكرهء خود سيلى را بدين‌گونه ستوده است : « سيلى خوش‌طبيعت و پاكيزه‌صفت بود . او در خدمت سبحان قلى خان روزگار مىگذراند و از شعراى بلندآوازهء بلخ بشمار مىرفت » . « 3 »\r\n\r\n[ 256 
  ] شاذان بلخى\r\nابو بكر شاذان بلخى از علماى نامى عصر خود بشمار مىرفت . بعضى از مورّخان او را با نصر بن يحيى اشتباه گرفته‌اند ؛ زيرا كنيه هر دو يكى بوده است . به‌هرحال ، از آن محدّث بزرگوار روايات فراوانى نقل شده است . براى نمونه به روايتى كه در فضيلت آموزش علم نقل شده است اكتفا مىگردد :\r\nپيامبر صلّى اللّه عليه و آله فرمود : هركس نعلين بپوشد و قصد كند كه علم بياموزد ، خداوند او را قبل\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 549 .\r\n( 2 ) - صبح گلشن ، ص 216 .\r\n( 3 ) - تذكرهء نصرآبادى ، ج 3 ، ص 439 .\r\n","page_name":" 429 ","page_number":429},
  {"content":"\r\n\r\nاز قدم برداشتن مىآمرزد . « 1 »\r\n\r\n[ 257 
  ] شاه بن شير باميان خراسانى\r\nشاه بن شير [ شين 
  ] خراسانى از محدّثان به نام عصر خود بشمار مىرفت . وى در شهر باميان پا به عرصه وجود نهاد و تحصيلاتش را در باميان و بلخ به پايان رسانيد . آن‌گاه عازم عراق شد و در بغداد سكنا گزيد و در اين شهر به تدريس حديث پرداخت . او رواياتش را از طريق قتيبة بن سعيد بغلانى نقل كرده است . « 2 »\r\nابن حبّان او را در كتاب المجروحين ، به جعل حديث متهم كرده است و مىگويد :\r\nروايات او قابل قبول نمىباشد ؛ لذا محدّثان از آوردن آنها خوددارى كرده‌اند . « 3 »\r\nمحقّقان رجال‌شناس در باب نام پدرش اختلاف‌نظر دارند . بعضى او را شاه بن شين و برخى ديگر شاه بن شير ضبط كرده‌اند . به احتمال زياد ، شاه بن شير صحيح‌تر است ؛ چون او از خاندان شاه شيران باميان است .\r\nعلى بن موسى بن حمزة البريعى از شاگردان او مىباشد و از طريق وى رواياتى را نقل كرده است . « 4 »\r\nابن جورى در كتاب الضعفاء و المتروكين مىنويسد : شاه بن شير باميانى از جعل‌كنندگان احاديث است و جايز نيست كه در كتابها از او نام برده شود . « 5 »\r\n\r\n\r\n","description":"","footnote":"\r\n( 1 ) - فضائل بلخ ، ص 259 .\r\n( 2 ) - لسان الميزان ، ج 3 ، ص 136 ؛ المجروحين ، ج 1 ، 364 .\r\n( 3 ) - المجروحين ، ج 1 ، ص 364 .\r\n( 4 ) - المجروحين ، ج 1 ، ص 365 .\r\n( 5 ) - الضعفاء و المتروكين ، ج 2 ، ص 37 ؛ المجروحين ، ج 1 ، ص 364 . و براى اطلاع بيشتر ميزان الاعتدال ، ج 2 ، 260 ؛ الكشف الحثيث ، ص 206 ؛ تنزيه الشريعة المرفوعة ، ج 2 ، ص 10 .\r\n","page_name":" 430 ","page_number":430},
  {"content":"\r\n\r\n\r\n[ 258 
  ] شجاع بن ابو نصر خراسانى بلخى\r\nابو نعيم شجاع بن ابو نصر خراسانى بلخى مقرى ، از علماى مشهور عصر خود به شمار مىرفت . وى در بلخ دانش متداول زمانش را فراگرفت و سپس به تدريس پرداخت . همهء فضلا و طلاب در درس او حاضر مىشدند . انبوه جمعيّت به قدرى بود كه جايى براى نشستن وجود نداشت . او رواياتش را از طريق ابو الأشهب جعفر بن حيّان عطاردى ، سليمان أعمش ، صال مرّى ، عبّاد بن كثير ثقفى ، عيسى بن عمر ثقفى و ابو عمرو بن علاء و محدّثان ديگر نقل مىكرد . « 1 »\r\nنيز محدّثانى چون : حسن بن عرفه ، ابو عمر حفص بن عمر دورى مقرى ، سريج بن يونس [ شريح 
  ] ، عبد اللّه بن صالح عجلى ، عمّار بن حسن نسائى ، ابو عبيد قاسم بن سلام ، هارون بن عبد اللّه حمّال ، يحيى بن ايوب مقابرى و همچنين عده‌اى از علماى عراق روايات خود را از طريق ابو نعيم شجاع بن ابو نصر خراسانى بلخى نقل كرده‌اند . « 2 »\r\nابو عبيد قاسم بن سلام و ابن حبّان او را راستگو و امين مىدانند .\r\nرواياتى از طريق وى نقل شده است كه به ذكر چند نمونه از آنها اكتفا مىشود .\r\nابو نعيم شجاع بن ابو نصر بلخى باسناده عن عبد اللّه بن عمر قال : جاء رجل الى النبى صلّى اللّه عليه و آله يبايعه على الهجرة و ترك أبويه يبكيان ، فقال : ارجع اليهما و أضحكهما كما أبكيتهما « 3 » .\r\nعن ابو نعيم شجاع بن ابو نصر بلخى باسناده عن أبو أسيد قال : كنا عند النبى صلّى اللّه عليه و آله فقال رجل : يا رسول اللّه ، هل بقى من أبويّ شىء بعد موتهما أبرّهما ؟ قال نعم ، خصال أربع :\r\nالدّعاء لهما ، و الاستغفار لهما ، و انفاذ عهدهما . و إكرام صديقهما ، وصلة الرحم التى لا\r\n\r\n\r\n","description":"","footnote":"\r\n( 1 ) - تهذيب الكمال ، ج 12 ، ص 381 .\r\n( 2 ) - همان ، ص 382 .\r\n( 3 ) - الأدب المفرد ، ص 27 .\r\n","page_name":" 431 ","page_number":431},
  {"content":"\r\n\r\nرحم لك الّا من قبلهما . « 1 »\r\nابو نعيم شجاع بن ابو نصر بلخى باسناده عن نافع بن عبد الحارث ، عن النبى صلّى اللّه عليه و آله قال :\r\nمن سعادة المرء المسكن الواسع و الجار الصالح و المركب الهنىء . « 2 »\r\nعن ابو نعيم شجاع بن ابو نصر بلخى باسناده عن أبى جعفر ، عن أبى هريرة ، عن النبى صلّى اللّه عليه و آله قال : ثلاث دعوات مستجابات : دعوة المظلوم ، دعوة المسافر ، و دعوة الوالد على ولده . « 3 »\r\n\r\n\r\n","description":"","footnote":"\r\n( 1 ) - همان ، ص 33 .\r\n( 2 ) - همان ، ص 53 .\r\n( 3 ) - همان ، صص ، 32 ، 133 ، 139 .\r\n","page_name":" 432 ","page_number":432},
  {"content":"\r\n\r\n\r\nش\r\n\r\n[ 259 
  ] شداد بن احمد جوزجانى\r\nابو عبد الرّحمن شداد بن احمد جوزجانى ، از مفاخر فقهاى خطّهء پرافتخار جوزجان به شمار مىرفت . اين فقيه جليل القدر از هم‌دوره‌ها و از نزديكان ابو الفضل جوزجانى و كاتب او بود . كرسى تدريس حديث داشت و رواياتش را از طريق حسين بن ادريس انصارى هروى ، محمّد بن معاذ و غيره نقل مىكرد .\r\nمحدّثانى چون : حاكم ابو عبد اللّه حافظ ، ابو الفضل جوزجانى و ديگران از طريق وى رواياتى را نقل كرده‌اند . از ابو الفضل جوزجانى پرسيدند شما از نظر علم و دانش افضل هستيد يا ابو عبد الرحمن شداد جوزجانى ؟ پاسخ داد او از من افضل است . « 1 »\r\n\r\n[ 260 
  ] شدّاد بن حكيم بلخى\r\nابو عثمان شدّاد بن حكيم بلخى از مشاهير علماى بلخ بشمار مىرفت . صاحب فضائل بلخ در شرح حال او مىنويسد : او با دشمنان اسلام مناظراتى داشت و پيوسته بر آنها غالب مىشد .\r\n\r\n\r\n","description":"","footnote":"\r\n( 1 ) - الانساب ، سمعانى ، ج 3 ، ص 401 .\r\n","page_name":" 433 ","page_number":433},
  {"content":"\r\n\r\nمحمّد بن سهل مىگويد : هيچ‌كس را عالم‌تر از شداد بلخى نديدم . وى مىگويد كه با ابو يوسف مباحثه و مناظره داشتيم . بحث به طول انجاميد و به جايى نرسيد . ابو يوسف گفت : حال به نزد عالم بزرگوارى برويم تا او قضاوت كند . گفتم : او كيست ؟ گفت : ابو عثمان شداد بن حكيم بلخى . وقتى نزد او رفتيم و مسأله مورد نظر را از او سؤال كرديم ، وى چنان شرح و بسط داد و مطلب را به گونه‌اى بيان كرد كه هيچ نكتهء مبهمى باقى نگذاشت . ابو اسحاق قارى مىگويد : از حماسه شنيدم كه مىگفت : من در خراسان كسى را به پايهء چهار نفر از نظر علم و زهد و ورع نديده‌ام : 1 - شداد بن حكيم بلخى 2 - خلف بن ايوب بلخى 3 - خارجة بن مصعب 4 - عبد الصمد بلخى . عبد الصمد بلخى گفته است كه شداد بن حكيم در هر شش شبانه روز به يك قرص نان اكتفا مىكرد و 70 سال از عمرش روزه نگاه داشت . « 1 »\r\nمحمّد بن شقيق مىگويد : قضاوت شهر بلخ را به او پيشنهاد كردند . او نزد حاكم شهر رفت و صدايش را در سينه حبس كرد به گونه‌اى كه صدايش نامفهوم شد . حاكم شهر گمان كرد كه او به مرض مبتلا شده است . پس از اين واقعه مدت چهل سال زندگى كرد ؛ درحالىكه صدايش را در سينه حبس مىكرد تا نگويند كه او مكر كرده است . « 2 »\r\nامّا اسماعيل بن عبد اللّه دربارهء شداد بن حكيم چنين مىگويد : حاكم بلخ او را به قضاوت آن شهر مأمور كرد ؛ ولى او اين مقام را نپذيرفت . حاكم او را تهديد كرد كه اگر قضاوت را قبول نكند او را خواهد كشت . وى به اجبار اين سمت را پذيرفت امّا پس از شش ماه شبانه از شهر بلخ خارج گشت و به‌طور ناشناس وارد بغداد شد و حقوق شش‌ماهه خود را به يكى از دوستانش سپرد تا در فرصت مناسب به حاكم شهر بازگرداند و بگويد كه من در اين مدت كارى انجام نداده‌ام تا مستحق اين حقوق باشم . وقتى به بغداد رسيد ، در كوى بنى رياح ساكن شد و چون حاكم بلخ شنيد كه او به‌سوى بغداد رفته است ، مأمورانى به دنبالش فرستاد . مأموران به بغداد رسيدند و به سراغ او بدان محله رفتند ؛ ولى از هركسى سؤال مىكردند ، مىگفت : او را نمىشناسم ، مأموران مجبور\r\n\r\n\r\n","description":"","footnote":"\r\n( 1 ) - فضائل بلخ ، ص 186 .\r\n( 2 ) - فضائل بلخ ، ص 188 .\r\n","page_name":" 434 ","page_number":434},
  {"content":"\r\n\r\nشدند كه به ذكر اوصاف او بپردازند تا شايد از اين طريق شناسايى شود . مأموران گفتند :\r\nاو در غايت زهد و ورع و علم است و حافظ كلام اللّه شريف مىباشد . هيچ‌وقت شب را نخفته است . وى از قضاوت بلخ سرباز زده و گريخته و مخفى شده است .\r\nمردم در پاسخ گفتند : پس او بايد بعد از انبيا و اوصيا بهترين مردمان باشد . پس از اين كه او را با اين اوصاف شناختند از او بسيار عذر خواستند و جان و مال خود را بر او عرضه كردند . شداد رو به مردم كرد و گفت : اكنون كه مرا شناخته‌ايد ديگر در اين شهر نمىمانم و آن شهر را به مقصد نامعلومى ترك گفت . « 1 »\r\nبه گفتهء عبد الصمد بلخى ، وى ده هزار حديث را از حفظ داشت .\r\nمحمّد بن سلمه مىگويد : مردى به خدمت شداد آمد و از امير بلخ شكايت كرد .\r\nگفت : من ملكى دارم كه حاكم آن را از من گرفته است . شداد بلخى گفت : آيا بينه و شاهد دارى تا دليلى بر صحت دعواى تو باشد . گفت : بلى . شداد گفت : برو روز جمعه به نماز بيا ؛ حاكم نيز در نماز جمعه شركت مىكند و تو مىتوانى شاهد و بينهء خود را بياورى . آن مرد رفت گواهان را حاضر كرد و منتظر ماند تا شداد آمد . وقتى كه حاكم به قاضى القضات رسيد ، شداد به او گفت : اين مرد از شما شكايت دارد . شداد از او پرسيد : با حاكم چه دعوا دارى ؟\r\nگفت : من در فلان محل ملكى دارم كه آن را امير از من گرفته است . شداد رو به امير كرد و گفت : شما چه جواب دارى ؟\r\nامير گفت : ملك مال من است . از مدّعى پرسيد : آيا گواهى دارى ؟\r\nگفت : بلى . قاضى شداد گفت : آن بينه و گواهان را حاضر كن . او آنها را حاضر كرد .\r\nسپس قاضى شداد به امير گفت : دانستم كه آن ملك ، مال اين مرد است . آن را تسليم او كن . امير از اين سخن در خشم شد و گفت : من تو را زندانى مىكنم . شداد گفت : اگر ملك را تسليم كردى و به حكم من گردن نهادى هيچ و الّا به دار الخلافه مىنويسم كه حكم مرا در قضاوت قبول ندارى . امير از اين تهديد ترسيد و گفت : آن ملك را تحويل مىدهم .\r\nقاضى القضات شداد بلخى گفت : تا آن ملك را تسليم نكنى من از اينجا بازنمىگردم .\r\n\r\n\r\n","description":"","footnote":"\r\n( 1 ) - همان ، ص 191 .\r\n","page_name":" 435 ","page_number":435},
  {"content":"\r\n\r\nامير بلخ آن ملك را تحويل داد و شداد بازگشت . « 1 »\r\nوى به نقل از تاريخ بلخ در سال 214 ه . ق . به سن 79 سالگى دعوت حق را لبيك گفت ؛ ولى ابو ليث سمرقندى مىگويد : اين مرد بزرگ به هنگام مرگ 89 سال داشته و در شهر بلخ در نزديك تل به خاك سپرده شده است .\r\n\r\n[ 261 
  ] شداد بن معاذ شابهارى\r\nابو عثمان شداد بن معاذ شابهارى ، در روستاى شابهار از توابع بلخ پا به عرصهء وجود نهاد . وى از علماى برجستهء بلخ بود . اين مرد بزرگ در بلخ حديث تدريس مىكرد و روايات خود را از طريق بزرگانى چون عبد العزيز اوسى و ابراهيم فراء و ديگران نقل مىكرد . « 2 » از شرح حال وى بيش از اين مطلبى در دست نيست .\r\n\r\n[ 262 
  ] شريف بلخى\r\nمولانا شريف بلخى از شعراى سرزمين ادب‌پرور بلخ بود و با استعدادى كه داشت به علوم مختلف مانند : طب ، فلسفه ، ادبيات و موسيقى دست‌يافت . چون از ذوق و قريحهء سرشارى برخوردار بود ، اشعار نغزى مىسرود و به همين سبب به دربار پادشاهان بدخشان راه يافت و در مدح سلاطين بدخشانى قصايدى سرود .\r\n\r\n\r\n","description":"","footnote":"\r\n( 1 ) - فضائل بلخ ، صص 185 - 195 .\r\n( 2 ) - اللباب فى تهذيب الانساب ، ج 2 ، ص 172 ؛ الانساب ، سمعانى ، مجموعه يك جلدى ، ص 647 ؛ معجم البلدان ، ج 3 ، ص 304 .\r\n","page_name":" 436 ","page_number":436},
  {"content":"\r\n\r\nدر كتاب رياض الشعراء و مآثر بلخ او را صاحب بلخى معروف به شريف ذكر كرده‌اند و اين احتمال وجود دارد كه نام او صاحب و تخلصش شريف و يا شريفى بوده باشد و اين تخلص در غزلياتش مشهود است . اين ابيات از اوست : « 1 »\r\n بس‌كه سيل غمت از ديده دمادم گذرد * روز هجر تو مرا چون شب ماتم گذرد\r\nمرهم ريش دلم را ز خدنگ مژه ساز * پيش از آن دم كه مرا كار ز مرهم گذرد\r\nلاله رويد ز زمينى كه بر آنجا گذرى * بس‌كه خون دلم از ديدهء پرنم گذرد\r\nآنكه در عالم سرمستى و رندى جا كرد * جاى آن است كه آن از همه عالم گذرد\r\nمكن اندوه شريفى ز غم و غصهء دهر * روزگاريست كه بىغم نفسى كم گذرد \r\n* * *\r\n وصل يار ما ز عمر جاودانى خوش‌تر است * لعل جان بخشش ز آب زندگانى خوش‌تر است\r\nزلف او را چون سر فتنه است در دور قمر * با رخ او عشق ورزيدن نهانى خوش‌تر است\r\nگرچه پيغام نسيم صبح با ياران نكوست * درد دل با دلبران گفتن زبانى خوش‌تر است\r\nدر تعلق هر رگ جان را به دو انسى بود * پاكبازان را به دلبر ميل جانى خوش‌تر است\r\nعافيت كافى است باقى جمله اين‌ها دردسر * اى شريفى گر تو اين‌ها را ندانى خوش‌تر است \r\n\r\n[ 263 
  ] شريف شبرغانى\r\nمولانا شريف شبرغانى در روستاى اشرف از حوالى شبرغان پا به عرصه وجود نهاد .\r\nاجداد او اهل فضل و كمال بودند . وى در زادگاهش مشغول تحصيل علوم عقلى و نقلى شد و در كوتاه مدت علوم متداول از جمله ادبيات را خوب آموخت و در اين رشته صاحب‌نظر شد . علاوه بر آن ، از ذوق و قريحهء شعرى برخوردار بود و خط را نيز نيكو\r\n\r\n\r\n","description":"","footnote":"\r\n( 1 ) - تذكرهء مرآة الخيال ، ص 70 .\r\n","page_name":" 437 ","page_number":437},
  {"content":"\r\n\r\nمىنوشت و از جمله خطاطان عصر خود بشمار مىرفت و به دليل همين ذوقيات و كارهاى هنرى بود كه بين سالهاى 1006 تا 1017 هجرى را در خدمت امام قلى خان سپرى كرد و از نديمان او گشت ؛ ولى ديرى نپاييد كه باد حوادث به بستان زندگىاش وزيد و در جوانى بدنبال يك بيمارى صعب العلاج در سال 1039 ه . ق . به ملاقات معبودش شتافت . اين ابيات ازوست : « 1 »\r\n يك لخته‌جگر دارم و صد آبله در وى * اين مهر بر انگشت هنرمند كه باشد\r\nصنف مگسان فاتحه خوانند به شكّر * پيداست كه بسيار شكرخند كه باشد \r\n* * *\r\n چه آب خضر و چه باد مسيح هر دو يكى است * دواست مرگ اگر درد انتظار اين است \r\n\r\n[ 264 
  ] شريف عقيلى\r\nشريف بن حمزه عقيلى از فرزندان سرزمين ادب‌پرور بلخ بود . وى شخصى بزرگ و جامع علوم حال و قال و نيز استاد عارف بزرگ خراسان خواجه عبد اللّه انصارى بشمار مىرفت . خواجه عبد اللّه انصارى دربارهء او گفته است كه پدرم سالها بود كه به عقيلى استادم ارادتى خاص داشت و در بلخ خدمت او بود و او تولد مرا در هرات به پدرم بشارت داد . پدرم گفت من آن تاريخ را يادداشت كردم . زمانى كه به هرات مراجعه كردم ، تاريخ تولد تو همان بود كه شيخ در بلخ خبر داده بود . شريف عقيلى كراماتى نيز داشته است . « 2 »\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 544 .\r\n( 2 ) - طبقات صوفيه هروى ، ص 157 .\r\n","page_name":" 438 ","page_number":438},
  {"content":"\r\n\r\n\r\n[ 265 
  ] شريف مير كلان بن سيد شريف بن محمود حسينى بلخى\r\nسيد شريف مير كلان بن سيد شريف بن سيد محمود حسينى بلخى عالمى بزرگوار و جليل القدر بود و در ميان سادات ، نخستين كسى است كه به تصوف نقشبنديّه گراييد . او فراز و نشيبهاى زيادى را طى كرد و با مشكلات فراوانى روبرو شد ؛ ولى ايمانى قوى داشت و آنچه او را آرامش مىبخشيد ، همان نيروى ايمان و توكل او بر خدا بود . وى معتقد بود كه رحمت خدا در دنيا و آخرت بىانتهاست و ما را به تصوف و علم باطن دعوت كرده است . شريف مير كلان علم حال و قال را از مولانا محمّد عرب بلخى عارف بزرگ و نيز از مولانا اكبر شبرغان و از مولانا ملا خرد عزيزان فراگرفت و در اين علوم به مراتب فضل و كمال رسيد . « 1 »\r\n\r\n[ 266 
  ] شعيان بن فريغون جوزجانى\r\nشعيان بن فريغون جوزجانى از مفاخر علماى جوزجان بود . دربارهء شرح زندگانى اين مرد فاضل اطلاعات كافى در دست نيست ؛ ولى مؤلّف كتاب مفاتيح العلوم معتقد است كه جوامع العلوم از تأليفات اين دانشمند ارجمند است و آن را قبل از سال 344 ه . ق . به اتمام رسانيده است . اما حقيقت آن است كه كتاب مذكور را شخصى به نام منعب بن فريغون جوزجانى شاگرد ابو زيد بلخى تأليف كرده است كه در باب ميم شرح حال او\r\n\r\n\r\n","description":"","footnote":"\r\n( 1 ) - بغية الطالبين ، ص 73 .\r\n","page_name":" 439 ","page_number":439},
  {"content":"\r\n\r\nخواهد آمد . « 1 »\r\n\r\n[ 267 
  ] شعيب بن محمّد بن مقاتل بلخى\r\nابو محمّد شعيب بن محمّد بن مقاتل بلخى ، يكى از محدّثان برجستهء شيعهء اماميّه از سرزمين دار الاجتهاد بلخ مىباشد . او براى زيارت حجت هشتم على بن موسى عليه السّلام و همچنين كسب فيض از محضر عالمان و بزرگان اين ديار به مشهد مقدس سفر كرد . وى پس از زيارت ، از خدمت علما بهره‌هاى فراوان برد و نيز از محضر محدّث عصر ابو بصير فتح بن عبد الرّحمن قمى استفاده كرد . « 2 »\r\nروايت زير كه در فضيلت زيارت سيد شهدا حسين بن على عليه السّلام ؛ در اوّل ماه مبارك رمضان نقل شده ، از طريق وى نقل شده است .\r\nعن ابو محمّد شعيب بن محمّد بن مقاتل البلخى بنوقان طوس فى مشهد الرضا عليه السّلام قال : حدّثنى أبى ، عن أبى بصير الفتح بن عبد الرّحمن القمى ، عن على بن محمّد بن فيض بن مختار ، عن أبيه ، عن جعفر بن محمّد عليهما السّلام أنه سئل عن زيارت أبى عبد اللّه الحسين عليه السّلام فقيل : هل فى ذلك وقت هو أفضل من وقت ؟\r\nفقال : زوروه صلّى اللّه عليه فى كلّ وقت و فى كلّ حين فانّه زيارته عليه السّلام خير موضوع ، فمن أكثر منها فقد استكثر من الخير و من قلّل قلّل له ، و تحرّوا بزيارتكم الأوقات الشريفة ، فانّ الأعمال الصالحة فيها مضاعفة ، و هى اوقات مهبط الملائكة لزيارته .\r\nقال : فسئل عن زيارته فى شهر رمضان ؟\r\nفقال : من جاءه عليه السّلام خاشعا محتسبا مستقيلا ، فشهد قبره فى احدى ثلاث ليال من شهر رمضان : اوّل ليلة من الشهر او ليلة النصف او آخر ليلة منه ، تساقطت عنه ذنوبه و خطاياه\r\n\r\n\r\n","description":"","footnote":"\r\n( 1 ) - مقدمهء مفاتيح العلوم ، ص 21 ؛ نامهء مينوى ، ص 148 .\r\n( 2 ) - ر . ك : بحار الانوار ، ج 89 ، ص 98 .\r\n","page_name":" 440 ","page_number":440},
  {"content":"\r\n\r\nالّتى اجترحها ، كما يتساقط هشيم الورق بالريح العاصف ، حتّى انّه يكون من ذنوبه كهيئة يوم ولدته امّه ، و كان له مع ذلك من الأجر مثل أجر من حجّ فى عامّه ذلك و اعتمر ، و يناديه ملكان يسمع نداء هما كلّ ذىروح الّا الثقلين من الجنّ و الإنس ، يقول احدهما : يا عبد اللّه طهّرت فاستأنف العمل ، و يقول الآخر يا عبد اللّه أحسنت فابشر بمغفرة من اللّه و فضل . « 1 »\r\n\r\n[ 268 
  ] شقيق بن ابراهيم بلخى\r\nابو على شقيق بن ابراهيم بلخى ، در بلخ قدم به عرصه وجود نهاد . او از بزرگان مشايخ و پيشوايان اهل طريقت بود و به خدمت امام موسى بن جعفر عليه السّلام رسيد ، آن حضرت را زيارت كرد و از نصايح آن بزرگوار بهره‌مند شد . « 2 »\r\nاو استاد حاتم اصم بلخى و مصاحب ابراهيم بن ادهم بلخى بود . برخى از مورّخان او را از مريدان ابراهيم بن ادهم دانسته‌اند و عدّه‌اى نيز گفته‌اند مذهب حنفى داشته است .\r\nاو مردى بس پارسا بود و از حكّام دنيوى شديدا دورى مىجست و در رياضات شاقه به سر مىبرد و مانند ابراهيم بن ادهم بلخى طريقهء زهد را بر تصوّف نظرى ترجيح مىداد . « 3 »\r\nمؤلّف جامع الانوار اظهار مىدارد كه ابو على شقيق بن ابراهيم بلخى از شاگردان موسى بن جعفر عليه السّلام بوده و به گفتهء بعضى از علما از آن حضرت روايت مىكرده است .\r\nقاضى نور اللّه شوشترى در كتاب مجالس المؤمنين مىنويسد : ابو على شقيق بلخى به سال 174 ه . ق . در بلاد ماوراءالنهر به جرم تشيّع به شهادت رسيد و مرقد او در ناحيهء\r\n\r\n\r\n","description":"","footnote":"\r\n( 1 ) - بحار الانوار ، ج 98 ، ص 98 ؛ اقبال الاعمال ، ج 1 ، ص 45 .\r\n( 2 ) - لسان الميزان ، ج 3 ، ص 140 ؛ فضائل بلخ ، ص 129 ؛ مجله آريانا ، سال 11 ، ش 11 ، ص 21 .\r\n( 3 ) - دايرةالمعارف آريانا ، ج 1 ، ص 940 .\r\n","page_name":" 441 ","page_number":441},
  {"content":"\r\n\r\nختلان است . « 1 » بعضى از مورّخان آورده‌اند كه ابو على شقيق بلخى در نبرد كولان ، نبردى كه اعراب در سال 194 عليه شهر كولان انجام دادند ، شهيد شده و اين موضوع هم‌زمان با جنگ مأمون و برادرش امين بوده است . هم‌اكنون آن شهر را تارتى مىنامند كه در ناحيهء آئولى آتا قرار دارد . « 2 » صاحب روضات الجنات وى را شيعه مىداند ؛ زيرا آثارى كه مخالف اين طريقه باشد ، از او ديده نشده است . گفته‌اند كه شقيق از تاجرزادگان بود . در جوانى به تركستان رفت و در آنجا وارد بتخانه‌اى شد . خادم بتخانه را مشاهده كرد و به او گفت : تو آفريدگارى دانا دارى ، او را بندگى كن و از اين بتهايى كه سود و زيان ندارند ، دست بردار . بت‌پرست گفت : اگر راست مىگويى چرا براى كسب روزى رنج سفر را تحمّل كرده‌اى و به اينجا آمده‌اى ؟ درحالىكه خداى تو مىتوانست در همان شهر خودت روزى تو را برساند . شقيق از گفته او متنبّه شد و طريق توبه و زهد پيش گرفت . « 3 »\r\nمؤلّف رياض السيّاحه مىگويد : شيخ محقق ابو على شقيق بلخى عالم و دانشمند بود و در اكثر فنون تصانيف مفيد داشته است . وى استاد حاتم اصم بلخى و از جمله شاگردان امام موسى كاظم عليه السّلام بشمار مىآمده و صحبت ابراهيم بن ادهم را درك كرده و چندين بار با كفّار جنگيده و نيز چند مرتبه به سفر حج مشرّف شده است .\r\nروزى هارون الرشيد از شقيق بلخى تقاضاى موعظه كرد . شيخ فرمود : خداوند متعال جايگاهى به نام دوزخ دارد و تو را نگهبان آن قرار داده و در ضمن سه چيز به تو داده است كه با آنها بايد خلق را از دوزخ بازدارى . اول ، بيت المال دوم ، تازيانه . سوم ، شمشير .\r\nمال را از نيازمندان دريغ مدار و كسى را كه نافرمانى حق كند ، با تازيانه تأديب كن و سرزمين اسلامى را از وجود كفّار و مشركان با شمشير پاك ساز . « 4 »\r\nبه گفته كتاب مشاهير و بزرگان شرق و غرب ، ابو على شقيق بلخى از روات و محدّثان بزرگ عصر خود بود و مدت 20 سال در فهم قرآن مجيد كوشيد . او در يكى از سفرهاى زيارت خانه خدا حضرت موسى بن جعفر عليه السّلام را زيارت كرد و به افتخار درك مصاحبت\r\n\r\n\r\n","description":"","footnote":"\r\n( 1 ) - مجالس المؤمنين ، ج 2 ، ص 24 .\r\n( 2 ) - تركستان‌نامه ، ج 1 ، ص 443 .\r\n( 3 ) - فضائل بلخ ، ص 131 .\r\n( 4 ) - رياض السياحة ، ص 192 .\r\n","page_name":" 442 ","page_number":442},
  {"content":"\r\n\r\nامام نايل آمد و مأثورات و منقولات او در كتب صوفيه نوشته شده است . « 1 »\r\nصاحب مجمع الفصحاء ، شقيق بلخى را از اعاظم مشايخ متقدّم مصاحب ابراهيم بن ادهم بلخى دانسته و افزوده كه حضرت امام محمّد باقر عليه السّلام را درك كرده و سرانجام در سال 174 ه . ق . دار فانى را وداع گفته است . شرح حال مفصّل او در كتاب رياض العارفين بيان شده است . « 2 »\r\nاز اصم بلخى و عبد الصمد بلخى نقل كرده‌اند با آنكه شقيق بلخى سيصد روستا در اختيار داشت ، بىكفن از دنيا رفت .\r\nابو على شقيق بلخى گفت : از هفتصد دانا از حقيقت ، پنج چيز پرسيدم . همهء آنها يك پاسخ دادند .\r\nپرسيدم خردمند كيست ؟ گفتند كسى كه علاقه‌مند به دنيا نباشد .\r\nپرسيدم زرنگ كيست ؟ گفتند كسى كه فريفتهء دنيا نشود .\r\nپرسيدم ثروتمند كيست ؟ گفتند كسى كه به روزى مقسوم خدا بسازد .\r\nپرسيدم بينوا كيست ؟ گفتند كسى كه دلش درصدد زيادى مال دنيا باشد .\r\nپرسيدم بخيل كيست ؟ گفتند كسى كه حق خدا را از مال نپردازد . « 3 »\r\nاو گفت : هيچ‌چيز را به اندازهء مهمان دوست ندارم ؛ زيرا روزى او بر خدا و پاداش آن از من است . وى در يكى از سخنرانيهايى كه در شهر سمرقند داشت ، گفت : اى قوم ، اگر مرده‌ايد گورستان و اگر كودكيد به دبستان و اگر ديوانه‌ايد به تيمارستان و اگر كافريد به كافرستان و اگر بنده‌ايد داد مسلمانى از خود بستانيد ؛ اى مخلوق‌پرستان ! « 4 »\r\nاو معتقد بود كه راه خدا در چهار چيز تجلى مىكند : 1 - امن در روزى 2 - اخلاص در كار 3 - عداوت با شيطان 4 - ساختن با مرگ .\r\nاز گفته‌هاى اوست : هركه در مصيبت جزع كند چنان است كه با خدا جنگ مىكند .\r\nو نيز گفته است : عبادت ده جزء است ؛ نه جزء آن گريختن از مردم است و يك جزء\r\n\r\n\r\n","description":"","footnote":"\r\n( 1 ) - مشاهير و بزرگان شرق و غرب ، ج 1 ، ص 181 .\r\n( 2 ) - مجمع الفصحاء ، ج 1 ، ص 304 .\r\n( 3 ) - روضات الجنات ، ج 4 ، ص 226 .\r\n( 4 ) - تاريخ افغانستان بعد از اسلام ، ص 800 .\r\n","page_name":" 443 ","page_number":443},
  {"content":"\r\n\r\nخاموشى . « 1 »\r\nشقيق بلخى روزى بر هارون وارد شد . هارون پرسيد : شقيق زاهد تويى ؟ گفت : شقيق من هستم ؛ ولى زاهد نيستم . هارون گفت : مرا پند ده . گفت : خدا تو را به‌جاى صديق نشانده و از تو صداقت و راستى خواسته است . و تو را به‌جاى فاروق نشانده است و از تو تميز دادن حق و باطل را خواسته است و به‌جاى ذو النورين نشانده و از تو شرم و كرم خواسته است و نيز به‌جاى امير المؤمنين على مرتضى نشانده و از تو علم و عدل وجود خواسته است . هارون درخواست كرد كه او را بيشتر موعظه كند .\r\nاو گفت : هارون ، تو مثل چشمه و عمّال تو مانند جوى هستند . اگر چشمه از سرچشمه روشن باشد ، تيرگى جوى اشكال ندارد و اگر چشمه از سرچشمه كدر و گل‌آلود باشد ، نمىتوان به روشنى جوى اميد داشت . « 2 »\r\nحكايت شده است وقتى كه در بلخ قحطى شد ، شقيق غلامى را ديد كه بسيار شادان بود . از غلام پرسيد : چه جاى خرّمى و شادى است كه خلايق از گرسنگى مىميرند ؟\r\nگفت : مولايم در فلان ده چندين خروار غلّه دارد كه در انبار ذخيره كرده است و مرا چه غم باشد . شقيق بگريست و گفت : خدايا آن غلام به خواجهء خود و اندوختهء او چنين مىنازد و دلشاد است ، پس اكنون كه مرا چون تو مالكى هست ، چرا بايد در انديشهء روزى باشم ؟ « 3 »\r\nيكى از پارسايان خدمت شقيق بلخى آمد و گفت : مردم مرا پارسا مىخوانند ؛ من نمىدانم كه بهشتى هستم يا نه ؟ وى گفت : سيرت خويش را بر نيكان عرضه كن ، اگر پسنديدند بدان پارسايى ، اگر رغبت نكردند بدانكه پارسا نيستى ، و جاه و حرمت را بر خود عرضه كن اگر بدان ميل نكردى ، بدانكه پارسايى و اگر به آن ميل كردى بدانكه پارسا نيستى ، و زارى كن تا خداى عز و جل تو را يارى كند و احتياط كن و اعمال ريا روا مدار . « 4 »\r\n\r\n\r\n","description":"","footnote":"\r\n( 1 ) - خراسان بزرگ ، ص 172 ؛ لسان الميزان ، ج 3 ، ص 151 ؛ مقالات صفويه ، ص 22 .\r\n( 2 ) - جامع الحكايات ، ج 2 ، ص 197 .\r\n( 3 ) - دايرةالمعارف آريانا ، ج 1 ، ص 940 .\r\n( 4 ) - جامع الحكايات ، ج 2 ، ص 215 .\r\n","page_name":" 444 ","page_number":444},
  {"content":"\r\n\r\nعدّه‌اى نقل كرده‌اند كه ابو على شقيق بلخى به مصاحبت امام جعفر صادق عليه السّلام مفتخر شده و افتخار شاگردى آن حضرت را داشته و رواياتى را از آن حضرت نقل كرده است . از تأليفات ابو على شقيق بلخى به اين كتابها مىتوان اشاره كرد : 1 - سراج المعرفة و منهاج الطريقة 2 - مصباح الشريعة و مفتاح الحقيقة . كتاب اخير به فارسى ترجمه شده و اگرچه منسوب به امام جعفر صادق عليه السّلام است ، ولى در فهرست نسخ خطى كتابخانه مدرسه سپهسالار ج 5 ، ص 100 آمده است كه مصنف مصباح الشريعة شقيق بلخى و شارح آن محمّد بن صالح قزوينى است . نيز در فهرست مذكور ، ص 583 آمده است كه مصباح الشريعة و مفتاح الحقيقة رساله‌اى است عرفانى در صد باب از سخنان امام جعفر صادق عليه السّلام كه شقيق بلخى گردآورى كرده است . « 1 » در فهرست نسخه‌هاى خطى كتابخانه مسجد گوهرشاد مشهد ، ج 4 ، ص 2078 آمده است كه كتاب مصباح الشريعة و مفتاح الحقيقة كه منسوب به امام صادق عليه السّلام است از تأليفات شقيق بلخى است كه در سال 194 ه . ق . به شهادت رسيده است . وى از جمله زاهدان متصوّف بوده كه به جنگ كفّار رفته و از احاديث امام صادق عليه السّلام آنچه مربوط به سلوك و تهذيب نفس بوده در چند باب گردآورى كرده است . نسخهء خطى اين كتاب در كتابخانهء مسجد جامع گوهرشاد مشهد به شماره عمومى 1517 موجود است . آغاز كتاب چنين است : هذا كتاب مصباح الشريعة و مفتاح الحقيقة من كلام الامام صادق عليه السّلام المفترض الطاعة على ساير الانام . « 2 »\r\n\r\n\r\n","description":"","footnote":"\r\n( 1 ) - فهرست نسخه‌هاى خطى كتابخانه مدرسه سپهسالار ، ج 5 ، ص 583 .\r\n( 2 ) - فهرست نسخه‌هاى خطى كتابخانه مسجد گوهرشاد ، ج 4 ، 2078 ؛ و براى اطلاع بيشتر ر . ك : ذيل الجواهر المضيئة .\r\nج 2 ، ص 555 ؛ دول الاسلام ، ج 1 ، ص 123 ؛ حلية الاولياء ، ج 8 ، ص 58 ؛ آثار البلاد و اخبار العباد ، ص 362 ؛ التذكرة الحمدونية ، ج 1 ، ص 178 - 186 ؛ جامع كرامات الاولياء ، ج 2 ، ص 102 ؛ المغنى فى الضعفاء ، ج 1 ، ص 300 ؛ العبر الذهبى ، ج 1 ، ص 315 ؛ تاريخ مدفونين بلخ ( خطى ) ؛ الجرح و التعديل ، ج 4 ، ص 373 ، ميزان الاعتدال ، ج 2 ، ص 279 ؛ شذرات الذهب ، ج 2 ، ص 442 ؛ الطبقات الكبرى شعرانى ، ج 1 ، ص 65 ؛ طبقات الاولياء ، ص 44 ، الزهد ابن المبارك ، ص 349 ؛ الزهد الكبير بيهقى ، ص 211 ؛ صفة الصفوة ، ج 4 ، ص 159 ؛ الرسالة القشيرية ، المختصر فى اخبار البشر ، ج 2 ، ص 19 ؛ نزهة الظرفاء تحفة الخلفا ابن رسول النسائى ، ص 48 ؛ المستطرف ، ج 1 ، ص 70 ؛ تهذيب تاريخ دمشق ، ج 6 ، ص 329 ؛ سير اعلام النبلاء ، ج 9 ، ص 313 ؛ فوات الوفيات ، ج 2 ، ص 105 ؛ النجوم الزاهرة ، ج 2 ، ص 21 - 146 ؛ وفيات الاعيان ، ج 1 ، ص 319 ؛ ربيع الابرار ، ج 1 ، ص 338 ؛ الوافى بالوفيات ، ج 16 ، ص 173 ؛ الكواكب الدرية ، ج 1 ، ص 320 ؛ المختار من مناقب الأخبار ، ص 207 ؛ الطبقات السنية ، ترجمه ، ص 975 ؛ الكامل فى التاريخ ، ج 6 ، ص 237 ؛ مرآة الجنان ، ج 1 ، ص 445 .\r\n","page_name":" 445 ","page_number":445},
  {"content":"\r\n\r\n\r\n[ 269 
  ] شقيق بن محمّد بن على بلخى\r\nشقيق بن محمّد بن على بن احمد بن عباس بن سركب بن كرتم بلخى ، مردى دانشمند بود و در علم حديث و فقه تأليفاتى دارد . نجم الدّين عمر نسفى مىگويد : وى وقتى كه به سمرقند آمد ، ما از محضرش استفاده كرديم .\r\nشقيق بن محمّد بلخى از جمله شاگردان قاضى ابو على اسماعيل بن امام ابو بكر احمد بن حسين بن على بن موسى بيهقى خسروجردى متوفى 507 ه . ق مىباشد . وى رواياتش را از طريق استادش بيهقى نقل كرده است .\r\nشقيق بن محمّد بن على بلخى قال : أخبرنا القاضى الامام ابو على اسماعيل بن احمد بن الحسين البيهقى قال : أخبرنا أبى قال : أخبرنا ابو عبد الرحمن السّلمى قال : أخبرنا ابو عبد اللّه محمّد بن عبد اللّه الحافظ قال : اخبرنا الحسن بن حمشاد قال : حدثنا ابو اسماعيل الترمذى قال : حدثنا ابن أبى مريم قال : أخبرنا مسلم بن على قال : حدثنى زيد بن واقد عن القاسم بن مخيمرة ، عن أبى هريرة قال : قال رسول اللّه صلّى اللّه عليه و آله : اتّخذ اللّه ابراهيم خليلا و موسى نجيّا و اتّخذنى حبيبا ، ثم قال : و عزّتى و جلالى لأوثرنّ حبيبى على خليلى و نجيى . « 1 »\r\n\r\n[ 270 
  ] شمس الدّين باقلانى بلخى\r\nامام شمس الدّين باقلانى يكى ديگر از فرزندان ام البلاد بلخ بود كه در علم و فضل از\r\n\r\n\r\n","description":"","footnote":"\r\n( 1 ) - القند فى ذكر علماء سمرقند ، ص 239 .\r\n","page_name":" 446 ","page_number":446},
  {"content":"\r\n\r\nاقران خود پيشى گرفت و فصاحت و بلاغت فوق‌العاده‌اى داشت و در سمرقند از جمله نديمان خاص نظام الملك بشمار مىرفت . در آن وقت كه نظام الملك داعى سمرقند بود ، چهار شمس الدّين زندگى مىكردند كه از نديمان نظام الملك بشمار مىرفتند و به عزّ و قربت اختصاص داشتند .\r\nشمس‌الدّين‌هاى چهارگانه از اين قرار بودند : 1 - شمس الدّين طبى 2 - شمس الدّين باقلانى 3 - شمس الدّين عبيد 4 - شمس الدّين خاله . امام شمس الدّين باقلانى ملازم خدمت نظام الملك بود ؛ اما متقبّل هيچ شغلى نشد و گرد ديوان نگشت . اين چند رباعى از اوست : « 1 »\r\n دست تو كه ابر نوبهار كرم است * زو گردن چرخ زير بار كرم است\r\nبر دست تو گرزيست بگويم آن چيست ؟ * اى گلبن جود ، خارخار كرم است \r\n* * *\r\n شب ياد تو چون بر دل و خاطر گذرد * آرام من از باطن و ظاهر ببرد\r\nچشمى كه بد آشيان طاوس خيال * تا روز ، جناح نسر طاير شمرد \r\n\r\n[ 271 
  ] شمس الدّين محمود بلخى\r\nامام قاضى شمس الدّين محمود بلخى از غرايب چرخ اخضر و نوادر عالم اصغر بود و در فن تذكر و ايراد دقايق و ابراز حقايق آن ، اعجوبهء زمان و نادرهء كيهان بشمار مىرفت . اگرچه نظم او از زيور تكلّف عارى است ؛ اما نثر او همه لطايف است . در مدح خاتم الانبياء صلّى اللّه عليه و آله سروده است : « 2 »\r\n او سخن گفت و عقل تحسين كرد * سخنش را خداى تلقين كرد \r\n\r\n\r\n","description":"","footnote":"\r\n( 1 ) - لباب الالباب ، 173 .\r\n( 2 ) - لباب الالباب ، ص 169 .\r\n","page_name":" 447 ","page_number":447},
  {"content":"\r\n\r\n آسمان گفت من زمين باشم * در شبى كو براق را زين كرد\r\nدوستان را به جود شادان داشت * دشمنان را به تيغ غمگين كرد \r\n* * *\r\n دى گذشت امروز جانى مىكنم * كيست كز غم تا به فردا مىكشد\r\nچشم بد در روى وامق باز شد * نيل بر رخسار عذرا مىكشد\r\nكس مبادا كه زنى بيند به چشم * آنچه يوسف از زليخا مىكشد\r\nچرخ رعنا بر تو عاشق مىشود * غاليه بر روى زيبا مىكشد\r\nبىاميد مزد كارى مىكنيد * هردمى مردم به سودا مىكشد\r\nشاخ خرما بين به صحن باغ در * بار خار از بهر خرما مىكشد\r\nاى خدا كز توست ترتيب فلك * برّه را بر روى جوزا مىكشد\r\nدر جوار فضل تو هر مجرمى * رخت در فردوس اعلا مىكشد\r\nدر بهشت از بهر ما رضوان همى * توتيا در چشم حورا مىكشد \r\n\r\n[ 272 
  ] شهاب بن معمر بلخى عوفى\r\nابو الازهر شهاب بن معمر بلخى ، از محدّثان بزرگ دار الاجتهاد بلخ بشمار مىرفت .\r\nابو سكّن مكى بن ابراهيم بلخى مىگويد : ابو الازهر شهاب بلخى در سال 203 ه . ق . در بلخ قدم به جهان هستى گذارد و در سال 296 ه . ق . در سنّ 93 سالگى به عالم بقا شتافت . او در اواخر عمر شنوايى خود را از دست داد . اين مرد بزرگ براى اسلام خدمات فراوانى انجام داد . « 1 »\r\nاو علم حديث را در خدمت بزرگانى چون : ابو يحيى بكر بن سلمان اسوارى ، حمّاد\r\n\r\n\r\n","description":"","footnote":"\r\n( 1 ) - فضائل بلخ ، ص 206 .\r\n","page_name":" 448 ","page_number":448},
  {"content":"\r\n\r\nبن سلمه ، سوادة بن ابو الأسواد و فرات بن سائب فراگرفت و از طريق آنها رواياتى را نقل كرد . « 1 »\r\nدسته‌اى از محدّثان از شاگردان او بشمار مىروند ، مانند : امام بخارى ، اسماعيل بن محمّد بن ابو كثير قاضى ، عبد اللّه بن عبد الوهاب خوارزمى ، عبد الصمد بن فضل بلخى ، ابو قدام عبيد اللّه بن سعيد سرخسى و برادرزاده‌اش ابو شهاب معمر بن محمّد بن معمر بلخى ؛ به‌ويژه امام بخارى در كتاب الأدب المفرد از وى رواياتى نقل كرده است . « 2 »\r\nاين مرد بزرگ در پايان عمر دچار فقر و تنگدستى شد و مبلغ زيادى بدهكار گرديد .\r\nطلبكاران از او به نزد قاضى القضاة ليث بن مافور بن مساور معروف به قاضى كلان شكايت بردند . قاضى كلان او را بدين علت به زندان محكوم كرد و وى در زندان جان باخت . « 3 »\r\nنقل شده است كه عصام بن يوسف از فقهاى صاحب‌نام بلخ بشمار مىرفت . وى در بستر بيمارى افتاد ، به‌گونه‌اى كه مردم از او قطع اميد كردند لذا از وى پرسيدند كه بعد از شما تكليف مردم چيست و در احكام دين به چه كسى مراجعه كنند ؟\r\nعصام بن يوسف گفت : شهاب بن معمر اكنون در محلهء مومك زندگى مىكند و انزوا اختيار كرده است ؛ بر شما مردم است كه به او رجوع كنيد .\r\nابو عبيد قاسم بن سلام فضل و كمال او را مىستايد و نيز او را از افراد امين و راستگو مىداند . ابن حبّان گفتار ابن سلام را تأييد مىكند و وجود او را از افتخارات خراسان به ويژه مردم بلخ مىداند . « 4 »\r\nعن شهاب بن معمر بلخى ، باسناده عن قتادة ، عن انس بن مالك قال : قال النبى صلّى اللّه عليه و آله :\r\nلا يؤمن احدكم حتى يحب لأخيه ما يحب لنفسه . « 5 »\r\nايمان نياورده است كسى مگر آنچه را كه براى خودش دوست مىدارد براى برادر\r\n\r\n\r\n","description":"","footnote":"\r\n( 1 ) - ر . ك : تهذيب الكمال ، ج 12 ، ص 577 ؛ تاريخ الاسلام ، ذهبى ، حوادث سالهاى 211 - 220 ، ص 187 .\r\n( 2 ) - همان ، تهذيب التهذيب ، ج 4 ، ص 369 .\r\n( 3 ) - فضائل بلخ ، ص 206 .\r\n( 4 ) - الثقات ، ج 8 ، ص 314 ؛ تهذيب التهذيب ، ج 4 ، ص 369 .\r\n( 5 ) - فضائل بلخ ، ص 208 .\r\n","page_name":" 449 ","page_number":449},
  {"content":"\r\n\r\nمؤمنش نيز دوست بدارد .\r\nعن شهاب بن معمر بلخى ، باسناده ، عن أنس بن مالك قال : قال رسول اللّه صلّى اللّه عليه و آله : انّ السّلام اسم من أسماء اللّه تعالى وضعه اللّه فى الأرض فأفشوا السّلام بينكم . « 1 »\r\nسلام نامى از نامهاى پروردگار است كه خداوند آن را در زمين قرار داده است ، پس به يكديگر بلند سلام كنيد .\r\n\r\n[ 273 
  ] شهريار بن محمّد يار بلخى\r\nابو ابراهيم شهريار بن محمّد يار بن ميرزا محمّد بن قليج بن ميرزا درمان بلخى در سال 1060 ه . ق . در عالم رؤيا قاضى بيضاوى را ديد و از او سؤالاتى كرد . قاضى در پاسخ گفت : جواب تو در اين كتاب نهفته است و اين جواب چند بار تكرار شد . بلخى يقين كرد كه اين رؤيا صادقه است . كتاب پرارزش انوار التنزيل قاضى بيضاوى را با دقت تمام خواند و پس از درك معانى اين تفسير گرانبها شرحى بر آن كتاب نگاشت و اسم آن را سراج التأويل فى شرح انوار التنزيل نوشت .\r\nوى در مقدمه كتاب يادآورى نكرده است كه اين كتاب تنها شرح سوره فاتحة الكتاب است و يا اينكه شرح همهء كتاب انوار التنزيل است ، ولى آن نسخه كه در دسترس است تنها شرح سورهء فاتحه مىباشد . اين كتاب شرحى است به نثر روان همراه با نظم كه افزودگيهاى آن از تفاسير ديگر استفاده شده و مؤلف از آنها نام برده است ، مانند :\r\nبحر الحقائق ، تأويلات ابو منصور ، تحقيق حسامى ، تفسير نيازى ، تفسير بصايرى ، تفسير\r\n\r\n\r\n","description":"","footnote":"\r\n( 1 ) - الأدب المفرد ، ص 268 ؛ و براى اطلاع بيشتر ر . ك : مسند احمد ، ج 3 ، ص 278 ؛ تاريخ مدفونين بلخ ، ( خطى ) الأسامى و الكنى ، حاكم ، ج 1 ، ص 44 ؛ توضيح المشتبه ، ج 8 ، ص 223 ؛ سير اعلام النبلاء ، ج 7 ، ص 447 ؛ الأدب المفرد ، صص 230 ، 257 ، 332 ؛ المشتبه ، ج 2 ، ص 604 ؛ تقريب التهذيب ، ج 1 ، ص 341 ؛ الجرح و التعديل ، ص 363 ؛ الكنى و الاسماء ، مسلم ، ص 8 ، خلاصة تهذيب التهذيب ، ج 1 ، ترجمه 2983 ؛ خلاصة الكمال ، ص 142 .\r\n","page_name":" 450 ","page_number":450},
  {"content":"\r\n\r\nقرطبى ، تفسير كبير ، تفسير تسير ، حقايق التأويل ، رياض الجنان ، شرح خطيبى ، عين المعانى ، طوالع التنوير ، كشاف البيان ، كشف الاسرار ، معالم التنزيل ، معالم العلوم و معانى القرآن زجاج . . .\r\nاو كتابش را با اين عبارات شروع مىكند : اى به نام تو افتتاح كلام . يك نسخه از اين كتاب در كتابخانه گنج‌بخش اسلام‌آباد به شماره 977 موجود است . « 1 »\r\n\r\n[ 274 
  ] شهيد بن حسين جهودانكى بلخى\r\nابو الحسن شهيد بن حسين جهودانكى بلخى ، در جهودانك « 2 » پا به عرصه وجود نهاد .\r\nبرخى از محققان مىنويسند كه حسين پدر شهيد جهودانك را به قصد بلخ ترك گفت و در آنجا ساكن شد شهيد بلخى در اين شهر تولد يافت . « 3 »\r\nمورّخان دربارهء نام او اختلاف‌نظر دارند ، بعضى او را شهيد ، برخى سهيل و گروهى ديگر على ضبط كرده‌اند . درحالىكه نام او شهيد بن حسين است و كنيه‌اش ابو الحسن .\r\nابو الحسن شهيد بلخى ، به فارسى و عربى شعر مىسرود . « 4 »\r\nبرخى از محققان او را از شعراى دربار نصر بن احمد سامانى در بين سالهاى 301 تا 331 ه . ق . مىدانند . ازآنجاكه به گفته اكثر مورّخان او در سال 325 ه . ق . درگذشته است .\r\nبه احتمال زياد وى اوايل حكومت نصر بن احمد سامانى را درك كرده است . « 5 »\r\n\r\n\r\n","description":"","footnote":"\r\n( 1 ) - فهرست مشترك نسخه‌هاى خطى فارسى پاكستان ، ج 1 ، ص 57 .\r\n( 2 ) - جهودانك يكى از شهرهاى نواحى بلخ است كه اكنون به ميمنه شهرت دارد و مركز استان فارياب است .\r\n( 3 ) - معجم البلدان ، ج 2 ، ص 194 .\r\n( 4 ) - رسائل فلسفيه ، 146 ؛ لباب الالباب ، ص 243 .\r\n( 5 ) - تاريخ علوم عقلى ، صص 203 - 204 ؛ رسائل فلسفيّه ، ص 146 .\r\n","page_name":" 451 ","page_number":451},
  {"content":"\r\n\r\nگرچه لطافت غزلها و خط زيباى او مورد ستايش فرخى واقع شده امّا او در عصر خود به حكمت و كلام بيشتر شهرت داشته است . شهيد بلخى با ابو بكر محمّد بن زكرياى رازى در مسائل فلسفى مناظراتى داشت و از آن جمله در باب لذّت و علم الهى ، سكون و حركت و معاد . وى در اين مسائل نقضهايى بر رازى داشت و رازى نيز كتابهايى در رد او نوشت . عقيدهء شهيد بلخى در لذّت ، در كتاب صوان الحكمه ابو سليمان منطقى آمده است و اختصارى از آن در دست مىباشد . « 1 »\r\nابن نديم او را شاعر و استاد عهد خويش مىداند و مىگويد : او مورد احترام و اعتقاد شاعر صاحب سخن رودكى بوده است . مناظرات شهيد با رازى سبب شد كه رودكى پس از مرگ شهيد از او با تعبير « از شمار خرد هزاران بيش » ياد كند : « 2 »\r\n از شمار دو چشم يك‌تن كم * وز شمار خرد هزاران بيش \r\nابو الحسن شهيد بلخى در خط نيز استاد بود و چنان‌كه گفته شد فرّخى نيز او را ستوده است : « 3 »\r\n خط نويسد كه بنشناسند ز خط شهيد * شعر گويد كه بنشناسند از شعر جرير \r\nعوفى مىگويد : شهيد اشعار عربى نيز سروده است . براى نمونه به چند بيت آن اشاره مىشود . « 4 »\r\n يا من راى حرجا عليه رعايتى * لمّا استبان له عظيم كفايتى\r\nايقنت انى كاذب فى مدحكم * فلذاك لم يعجبك حسن روايتى \r\n\r\n\r\n","description":"","footnote":"\r\n( 1 ) - تاريخ علوم عقلى ، صص 203 - 204 رسائل فلسفيّه ، صص 145 - 147 ؛ تاريخ ادبيات در ايران ، ذبيح اللّه صفا ، ج 1 ، ص 389 .\r\n( 2 ) - الفهرست ، ابن نديم ، صص 531 - 533 .\r\n( 3 ) - تاريخ ادبيات در ايران ، ذبيح اللّه صفا ، ج 1 ، ص 390 .\r\n( 4 ) - لباب الالباب ، ص 244 . نيز ر . ك : براى آگاهى بيشتر ر . ك : مجمع الفصحا ، ج 2 ، ص 803 ؛ معجم المؤلفين ، ج 4 ، ص 310 ؛ الانساب ، سمعانى ، ج 3 ، ص 442 ؛ ترجمان البلاغة ، صص 63 ، 83 ، 107 ؛ خاندان نوبختى ، ص 108 ؛ صوان الحكمه ، ص 306 ؛ رسالة بيرونى در فهرست كتب رازى ، صص 11 - 18 ؛ المعجم فى معايير اشعار العجم ، ص 233 ؛ تاريخ عصر حافظ ، ج 1 ، ص 5 ؛ سبك‌شناسى ، ص 165 ؛ بحثى در تصوّف ، ص 9 ؛ دانشوران خراسان ، صص 260 : 264 ؛ مجله آريانا ، س 11 ، ش 1 ، ص 6 ؛ مجله آريانا ، س 11 ، ش 12 ، ص 25 ؛ سالنامه خراسان ، س 1320 ، ص 12 ؛ تاريخ الحكماء ، ص 275 ؛ شعر العجم ، صص 24 ، 32 ، 36 ، 42 .\r\n","page_name":" 452 ","page_number":452},
  {"content":"\r\n\r\n و يسليانى انّنى لا التقى * الا الّذى يشكوك مثل شكايتى \r\nثعالبى او را يكى از چهار تن بزرگانى دانسته است كه از بلخ برخاسته‌اند . آن چهار تن عبارت از : ابو القاسم كعبى بلخى متكلم بزرگ معتزلى در علم كلام ، ابو زيد بلخى كه در بلاغت و كلام تأليفات فراوانى دارد ، ابو الحسن شهيد بلخى كه در شعر فارسى و تازى و علم كلام تبحر داشت و محمّد بن موسى بلخى كه در شعر عربى سرآمد دوران بود . « 1 »\r\nياقوت حموى مىگويد : ابو الحسن شهيد بلخى معاصر ابو زيد احمد بن سهل بلخى بود و با او ارتباط نزديك داشت ، بعد از اينكه شهيد از بلخ به چغانيان نزد ابو على محتاج رفت ، چند نامه به ابو زيد نوشت ، لكن ابو زيد جواب نداد ، ولى شهيد دو بيت زير را دربارهء او سرود :\r\n امنّى النفس منك جواب كتبى * و اقطعها لتسكن و هى تأبى\r\nاذا ما قلت سوف يجيب قالت * اذا ردّ المنيرى الجرابا \r\nجراب به كسر ، انبان را گويند . داستان از اين قرار است كه ابو زيد بلخى در اوايل زندگى تهيدست بود و از ابو على منيرى گندم خواست و او موافقت كرد ؛ به اين شرط كه ابو زيد انبان بفرستد . ابو زيد انبانى فرستاد و ليكن منيرى به قولش عمل نكرد و انبان را نزد خود نگه داشت و باز نفرستاد . « 2 »\r\nبرخى از اشعار شهيد بلخى چنين است :\r\n اگر غم را چو آتش دود بودى * جهان تاريك بودى جاودانه\r\nدرين گيتى سراسر گر بگردى * خردمندى نيابى شادمانه \r\n* * *\r\n مرا به جان تو سوگند و صعب سوگندى * كه هرگز از تو نگردم ، نه بشنوم پندى\r\nدهند پندم و من هيچ پند نپذيرم * كه پند سود ندارد به‌جاى سوگندى\r\nشنيده‌ام كه بهشت آن كسى تواند يافت * كه آرزو برساند به آرزومندى\r\nهزار كبك ندارد دل يكى شاهين * هزار بنده ندارد دل خداوندى \r\n\r\n\r\n","description":"","footnote":"\r\n( 1 ) - تاريخ ادبيات در ايران ، ذبيح اللّه صفا ، ج 1 ، ص 391 .\r\n( 2 ) - معجم الادباء ، ج 3 ، ص 68 ؛ تاريخ ادبيات در ايران ، ذبيح اللّه صفا ، ج 1 ، ص 391 .\r\n","page_name":" 453 ","page_number":453},
  {"content":"\r\n\r\n تو را اگر ملك چينيان بديدى روى * نماز بردى و دينار برپراكندى\r\nبه منجنيق عذاب اندرم چو ابراهيم * به آتش حسراتم فكند خواهندى\r\nترا سلامت باد اى گل بهار و بهشت * كه سوى قبلهء رويت نماز خوانندى \r\nاز تأليفات او آنچه به‌جا مانده است عبارتند از : 1 - تفضيل لذات ؛ 2 - رساله در علم الهى .\r\n\r\n[ 275 
  ] شهيد بن راز محمّد قافله‌باشى\r\nمولانا ضياء الدّين شهيد بن راز محمّد قافله‌باشى اصلا ازبك بود . اين دانشمند در سال 1212 ه . ق . در گذر سربلاق خانه واقع در شهر ميمنه ديده به جهان گشود .\r\nضياء الدّين شهيد در هشت‌سالگى به تحصيل علم پرداخت و در مدت چهار سال تحصيلات ابتدايى خود را به اتمام رسانيد او گوى سبقت را از اقرانش ربود و به همين خاطر مورد توجّه خاص استاد خود قرار گرفت . وى در 12 سالگى با دخترى ازدواج كرد و در 13 سالگى پدرش را از دست داد و اين واقعه جانگداز تاثير سوئى در روحيه‌اش باقى گذاشت . او از علايق خود كاست و به قصد تحصيل راه بخارا را در پيش گرفت و مدت شش سال در مدارس معروف و جامع اسلامى به تحصيل علم پرداخت . نظر به استعداد خدادادى در مدت كوتاهى به مدارج عالى علمى رسيد و با اخذ گواهى اجتهاد به وطنش ميمنه بازگشت و به تدريس پرداخت و تشنگان علم را سيراب كرد ؛ ولى متأسفانه پس از سه سال يعنى در سال 1234 ه . ق . به دست فردى ناشناس به قتل رسيد و در شمال غربى شهر ميمنه در گذر سربلاق خانه به خاك سپرده شد كه نام كنونى اين محل به گذر عطار خانه مشهور است . مولانا ضياء الدّين شهيد فرزندى به نام سلطان محمّد داشت كه اين فرزند در 6 ماهگى پدرش را از دست داد و در آغوش پرمهر و محبت مادر بزرگ شد . اين فرزند مانند پدر در بين اقوام به سخاوت و فتوت شهرت\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nيافت ؛ ولى او نيز در 45 سالگى دار فانى را بدرود گفت و در جوار پدر به خاك سپرده شد . از سلطان محمّد دو پسر و يك دختر باقى ماند كه آنها نيز از نظر فضل و كمال شهرت يافتند و نوادگان اين مرد بزرگ و به طور كلى خاندان ضياء الدّين قافله‌باشى از علما و دانشمندان بشمار مىرفتند . « 1 »\r\n\r\n[ 276 
  ] شيداى بلخى\r\nشيدا از شعراى بلخ در قرن دهم بشمار مىرود . وى در شاعرى طبع روان و قريحه‌اى سرشار داشت و از لطيفه‌سرايان عصر خود بود . علاوه بر آن ، علوم معقول و منقول را مىدانست و بنا به گفتهء مؤلّف مذكّر الاحباب او مجمع الفضائل بود و پيوسته به افادهء علوم عقلى و نقلى اشتغال داشت .\r\n\r\n[ 277 
  ] صاحب بلخى\r\nمولانا صاحب بلخى معاصر حكومت تيموريان هرات بود . او به خدمت عليشير نوايى رسيد و از الطاف آن وزير دانشمند برخوردار شد و كتابها و اشعارش را به او عرضه داشت . عليشير نوايى در كتاب تذكره مجالس النفائس كه در شرح حال شعراست گفته است : « بعضى از مطالب مشاراليه را عينا ولى به اختصار و به همان گونه كه نوشته است در اين تذكره آوردم و ترجمهء آنها را خلاف ادب دانستم » . « 2 »\r\n\r\n\r\n","description":"","footnote":"\r\n( 1 ) - مجله آريانا ، سال 11 ، ش 11 ، ص 21 .\r\n( 2 ) - تذكرهء مجالس النفائس ، ص 15 .\r\n","page_name":" 455 ","page_number":455},
  {"content":"\r\n\r\nدولتشاه وى را به نام شريفى تعريف كرده و حال آنكه شريفى بلخى شخصى ديگرى است و اين امكان نيز موجود است كه صاحب در ابياتش شريفى تخلص مىكرده است . مولانا صاحب بلخى ، در ادبيات فارسى مطالب ارزنده و قابل توجهى دارد و در علم موسيقى و طب كامل و نادر بود . وى اشعارى سروده است كه دلالت بر فضل او دارد . گويند : جوكى ميرزا در مجلس خود كسى را غير او راه نمىداد .\r\nمولانا صاحب در ناحيهء بلخ ديده از جهان فروبست . تاريخ تولد يا وفات او معلوم نيست . « 1 »\r\nمؤلّف كتاب بدائع الوقائع مولانا صاحب بلخى را رطب اللسان ناميده است . « 2 »\r\nاين ابيات از اوست :\r\n همچو صبح از مهر رويت مىزدم دمهاى سرد * تا رسم روزى به كويت دل بسى شبگير كرد \r\n* * *\r\n ز قامت تو به عالم قيامتى برخاست * قيامت است قدت گر بود قيامت راست \r\n* * *\r\n تويى كان نمك ما شور بختان خدا * اين داد ما را و تو را آن \r\n\r\n[ 278 
  ] صاحب بن سلم بن قتيبه بلخى\r\nابو محمّد صاحب بن سلم بن قتيبه بلخى مردى فقيه ، زاهد ، با ورع و با تقوا بود . او بلخ را به قصد سمرقند ترك گفت و در اين شهر كرسى تدريس نهاد و رواياتش را از طريق\r\n\r\n\r\n","description":"","footnote":"\r\n( 1 ) - تذكرهء دولتشاه سمرقندى ، صص 510 - 511 ؛ تذكرهء مرآة الخيال ، ص 70 ؛ تذكرهء روز روشن ، ص 421 ؛ الذريعة ، ج 9 ، ب 2 ، ص 524 .\r\n( 2 ) - بدائع الوقائع ، ج 1 ، ص 139 .\r\n","page_name":" 456 ","page_number":456},
  {"content":"\r\n\r\nخلف بن ايوب بلخى ، شداد بن حكيم بلخى و عصام بن يوسف بلخى نقل كرده است . « 1 »\r\nابو احمد حامد بن عيسى اسروسنى و عبد اللّه بن مسعود بن كامل سمرقندى از طريق صاحب بن سلم بلخى رواياتى را نقل كرده‌اند . « 2 »\r\nاز عبارتهاى القند فى ذكر علماء سمرقند چنين استفاده مىشود كه عصام بن يوسف و شداد بن حكيم و خلف بن ايوب از جمله استادان صاحب بن سلم بن قتيبه بلخى مىباشند . « 3 »\r\nهمچنين او شاگردانى داشته است مانند : ابو احمد حامد بن عيسى اسروسنى و ابو احمد عبد اللّه بن عبد الرحمن بورنمدى . « 4 »\r\nدربارهء زهد و تقواى او نقل كرده‌اند كه وى در بيست و چهار ساعت يك ختم قرآن و در ماه مبارك رمضان در طى بيست و چهار ساعت دو ختم قرآن مىكرد . او مىگفت : من به نفسم اجازه نمىدهم كه از من چيزى بخواهد يا به چيزى ميل پيدا كند ؛ به خاطر اينكه مىدانم خواسته‌هاى او را نمىتوانم تأمين كنم . « 5 »\r\nوى از دو گروه به شدت پرهيز مىكرد : 1 - از اهل بدعت ؛ 2 - از حاكمان ظالم . « 6 »\r\nوى در هنگام مرگ مىگفت : بار خدايا ، تو مىدانى كه من براى دنيا نى بر نى و آجر بر آجر و درهم بر درهم انباشته نكرده‌ام . بار خدايا تو مىدانى كه من به تو اعتماد دارم و تو مرا مىبخشى . « 7 »\r\nصاحب بن سلم بلخى وصيّت كرد ، وقتى كه مردم جنازه‌ام را به رباط نوكمين ببريد و در آنجا به زمين بگذاريد و از كودكان بخواهيد كه در حق من دعا و طلب آمرزش كنند ، سپس مرا در كنار رباط نوكمين به خاك بسپاريد . « 8 »\r\n\r\n\r\n","description":"","footnote":"\r\n( 1 ) - القند فى ذكر علماء سمرقند ، ص 263 .\r\n( 2 ) - همان ، ص 262 ؛ الانساب ، سمعانى ، ج 2 ، ص 354 .\r\n( 3 ) - القند فى ذكر علماء سمرقند ، ص 263 .\r\n( 4 ) - الانساب ، سمعانى ، ج 2 ، ص 354 .\r\n( 5 ) - القند فى ذكر علماء سمرقند ، ص 262 .\r\n( 6 ) - همان ، ص 263 .\r\n( 7 ) - همان .\r\n( 8 ) - القند فى ذكر علماء سمرقند ، ص 263 .\r\n","page_name":" 457 ","page_number":457},
  {"content":"\r\n\r\nوى روزى به يارانش گفت : آيا مىدانيد چرا من از مال دنيا اين اسب را نگه داشته‌ام و او را رها نكرده‌ام ؟\r\nعرض كردند نمىدانيم . گفت : من او را به خاطر فتنه‌هاى دنيوى نگه داشته‌ام و هر زمان كه بوى فتنه به مشامم رسيد بر او سوار مىشوم و فرار مىكنم . در يك شب سى فرسخ راه مىروم تا دينم محفوظ بماند . « 1 »\r\nصاحب بن سلم با چند واسطه از حضرت رسول صلّى اللّه عليه و آله نقل مىكند : همانا اعمال به نيت است و همانا براى هركسى است آنچه نيت كرده است . هركس هجرتش به‌سوى خدا و پيامبرش باشد ، هجرتش به‌سوى خدا و پيامبر است . پس كسى كه هجرتش به‌سوى زنى باشد كه با او ازدواج كند يا هجرتش به دنيايى كه آن را طلب كند ، پس هجرتش به همان چيزى است كه هجرت به آن كرده است . « 2 »\r\n\r\n\r\n","description":"","footnote":"\r\n( 1 ) - همان .\r\n( 2 ) - القند فى ذكر علماء سمرقند ، ص 262 ؛ الانساب ، سمعانى ، ج 2 ، ص 354 .\r\n","page_name":" 458 ","page_number":458},
  {"content":"\r\n\r\n\r\nص\r\n\r\n[ 279 
  ] صالح بن شهاب سانچاركى\r\nميرزا صالح بن شهاب سانچاركى در سانچارك قدم به عالم هستى نهاد . وى داراى فضل و دانش بود و از جمله شعراى بلندآوازهء خطهء بلخ بشمار مىرفت . او در سال 1150 ه . ق . در شهر شبرغان جهان فانى را بدرود گفت و در همان‌جا به خاك سپرده شد .\r\nوى بسيارى از اوقات خود را به سرودن شعر صرف مىكرد . اين بيت از اوست : « 1 »\r\n سرو گردد بيد مجنون ، لاله رويد سرنگون * در گلستانى كه نخل بخت من گل مىكند \r\n\r\n[ 280 
  ] صالح بن مطرّف بن مهلهل تخارستانى\r\nابو حاتم صالح بن مطرّف تخارستانى از مفاخر رجال تخارستان بود . او معاصر رجاء بن مرجى بن رافع غفارى مروزى بود كه باهم مباحثه علمى نيز داشتند و ابواب علوم مختلف را با يكديگر بررسى مىكردند . « 2 »\r\nعصمت بن مسعود تميمى مىگويد : من با ابو حاتم تخارستانى به خدمت رجاء بن\r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 559 .\r\n( 2 ) - القند فى ذكر علماء سمرقند ، ص 257 .\r\n","page_name":" 459 ","page_number":459},
  {"content":"\r\n\r\nمرجى بن رافع غفارى رفتيم . ابو حاتم در باب حديث رفع يدين از او مسأله‌اى پرسيد .\r\nرجاء حديثى را در اين‌باره نقل كرد . آن‌گاه ابو حاتم گفت : يا ابو محمّد دربارهء ايمان روايتى را براى ما املا كن .\r\nرجاء گفت : من كتابى در باب ايمان تأليف كرده‌ام كه در شهر مرو جا مانده است .\r\n\r\n[ 281 
  ] صالح رشحى\r\nملّا صالح رشحى در خانواده‌اى از بزرگان بلخ پا به عرصهء وجود نهاد . نخست به اكتساب علوم پرداخت و ازآنجاكه داراى ذوق و قريحه‌اى سرشار بود به منصب كتابدارى و ملك‌الشّعرايى رسيد . وى از شعراى قرن 12 ه . ق . بشمار مىرود . اين ابيات از اوست : « 1 »\r\n در دلت مىگذرد بىخودى مايانى * ياد مىآرى ازين بىكس تنهايانى\r\nمن كه مىآمدم آنجا دل سوزانم ماند * هست آن آتش افروخته بر جايانى \r\n* * *\r\n دمى كه ماه من از مطلع نقاب برآيد * هزار فتنه از آن چشم نيم‌خواب برآيد\r\nز رشك آنكه به همراهى تو سايه نباشد * تمام عمر نخواهم كه آفتاب برآيد \r\n* * *\r\n ملاف اى باغبان از حسن گل چندين چو مىدانم * مشخص مىشود گر ساعتى آن گل‌عذار آيد \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 549 .\r\n","page_name":" 460 ","page_number":460},
  {"content":"\r\n\r\n\r\n[ 282 
  ] صديق بن عثمان گوهرى\r\nسيّد صدّيق بن سيّد عثمان گوهرى در سال 1304 ه . ق . در بلخ پا به عرصه وجود نهاد . اقوام و خاندان گوهرى در دوران حكومت عبد الرّحمن جلّاد به كابل تبعيد شدند و تحت نظر قرار گرفتند ؛ ولى وى بعد از مرگ عبد الرّحمن با خانواده‌اش به زادگاه خود بازگشت و در مزار شريف به كسب دانش و تكميل تحصيلات خويش پرداخت و در فلسفه و حكمت و نيز ادبيات به مقام عالى دست‌يافت .\r\nگوهرى از شعراى بلندآوازهء بلخ به حساب مىآيد . وى اشعار فراوانى سروده كه بيشتر آنها از ميان رفته است ؛ بااين‌حال ديوانى از او باقى مانده كه در حدود هشت هزار بيت مىباشد . گوهرى به زبان فارسى ، عربى و تركى تسلّط كامل داشت . وى در سال 1373 ه . ق . بلخ را به قصد زيارت بيت اللّه الحرام ترك كرد و پس از اداى فرائض حج در مكّهء مكرّمه جهان فانى را وداع گفت و به رحمت حق پيوست . اين ابيات از اوست : « 1 »\r\n باز دل يا رب ز شوق كيست در تاب‌وتب است * نالهء سنتور او آواز يا رب يا رب است\r\nطالع ما ازچه‌رو چون زلف جانان شد سياه * روزهاى عمر ما پيوسته پندارى شب است\r\nعمرها را در پى گوهر به سر آورده‌ايم * آنچه در عالم اگر ناياب شد آن مطلب است\r\nطبع مردم از طلوع صبح روشن مىشود * روشنى طبع من از خندهء زير لب است\r\nسيب و آبى شد مقوىّ دل آزادگان * نوشداروى دل عشّاق سيب غبغب است \r\n\r\n\r\n","description":"","footnote":"\r\n( 1 ) - دايرةالمعارف آريانا ، ج 3 ، ص 634 .\r\n","page_name":" 461 ","page_number":461},
  {"content":"\r\n\r\n ترك دنيا كار هر دون و لوند و لاده نيست * گر بدانى مذهب عشّاق ديگر مذهب است\r\nگوهرى را سازش است با مردمان نيك و بد * از كمال بردبارى وسعتى در مشرب است \r\n\r\n[ 283 
  ] صفيّه بنت اسماعيل بن ابراهيم بن عبد اللّه بن عمران بلخى\r\nصفيّه بنت اسماعيل بلخى از زنان دانشمند و محدّث مىباشد . آن بانوى فاضل تحصيلات خود را در نزد پدرش آغاز كرد و در مدّت كوتاهى به علوم متداول دست‌يافت و در علم فقه ، حديث و اصول صاحب‌رأى شد . او همچنين دانش حديث‌شناسى را از محضر علما و مشايخ بلخ از جمله پدرش فراگرفت و به دريافت اجازهء نقل روايت نائل گرديد .\r\nامام حافظ ابو بكر احمد بن حسين بن على بيهقى متوفى 458 ه . ق . كه از استادان اين بانو بشمار مىرود او را به امانتدارى و صداقت ستوده است .\r\nعن صفيّه بنت اسماعيل بلخى قالت : أخبرنا الشيخ الإمام الحافظ ابو بكر احمد بن الحسين بن على البيهقى ، قال : اخبرنا ابو عبد اللّه الحافظ قال : حدثنا خلف بن محمّد الخيام قال : حدثنا مكى بن خلف قال : حدثنا نصر بن الحسين قال : أخبرنا عيسى الغنجار ، عن أبين بن سفيان ( أبيزين قهير ) ، عن غالب بن عبيد اللّه ، عن عطا ، عن عائشة قالت : قال رسول اللّه صلّى اللّه عليه و آله انّ رجب شهر اللّه ، و يدعى الاصم و كان اهل الجاهليّة اذا دخل رجب يعطلون أسلحتهم و يضعونها ، فكان الناس يأمنون و تأمن السبل و لا يخاف بعضهم بعضا حتى ينقضى . « 1 »\r\n\r\n\r\n","description":"","footnote":"\r\n( 1 ) - القند فى ذكر علماء سمرقند ، ص 266 ؛ شواهد التنزيل ، ج 2 ، ص 495 .\r\n","page_name":" 462 ","page_number":462},
  {"content":"\r\n\r\n\r\nض\r\n\r\n[ 284 
  ] ضحّاك بن مزاحم بلخى\r\nابو القاسم ضحاك بن مزاحم بلخى هلالى خراسانى ، از بندگان آزادشدهء بنى هلال بود . برخى مىگويند او تبار عربى داشت و در بلخ مىزيست .\r\nشيخ الطّائفه محمّد بن حسن طوسى در كتاب رجال خود مىگويد : ضحاك بن مزاحم بلخى از اصحاب على بن الحسين عليه السّلام است . او رواياتش را از طريق عبد اللّه بن عباس نقل مىكرد . ازسوىديگر ، مقاتل بن سليمان بلخى از ضحاك بن مزاحم روايت دارد . « 1 »\r\nمحمّد تقى تسترى در كتاب قاموس الرّجال ، حضرت آية اللّه العظمى خويى در كتاب معجم رجال الحديث ، علامه مجلسى در بحار الانوار و شيخ عباس قمى در سفينة البحار نيز ضحاك بن مزاحم بلخى را از اصحاب امام سجاد على بن الحسين عليه السّلام شمرده‌اند . « 2 »\r\nمامقانى در تنقيح المقال و ابو اسحاق ابراهيم بن محمّد تقى كوفى اصفهانى در كتاب الغارات ، ضحاك بن مزاحم بلخى را از اصحاب امام سجاد عليه السّلام مىدانند . « 3 »\r\nضحاك بن مزاحم بلخى از مفسّران علماى اماميّه در بلخ بشمار مىرود . وى براى كسب دانش به بخارا ، مرو و سمرقند مسافرت كرد و در شهر رى به خدمت سعيد بن جبير شرفياب شد و از محضر وى علم تفسير را فراگرفت . برخى از عالمان و مورّخان عقيده دارند كه ضحاك بن مزاحم بلخى از شاگردان عبد اللّه بن عباس مىباشد و علم\r\n\r\n\r\n","description":"","footnote":"\r\n( 1 ) - رجال الطوسى ، ص 94 .\r\n( 2 ) - قاموس الرجال ، ج 5 ، ص 148 ؛ معجم رجال الحديث ، ج 9 ، ص 145 ؛ بحار الانوار ، ج 46 ، ص 133 ؛ سفينة البحار ، ج 5 ، ص 248 .\r\n( 3 ) - تنقيح المقال ، ج 2 ، ص 105 ؛ الغارات ، ج 1 ، ص 48 .\r\n","page_name":" 463 ","page_number":463},
  {"content":"\r\n\r\nتفسير را از او آموخته است . « 1 »\r\nوى پس از مسافرتهاى طولانى به زادگاهش بلخ بازگشت و در شهر بروقان ساكن شد . او نخستين كسى بود كه براى كودكان و نوجوانان مدرسه تأسيس كرد و بيش از سه‌هزار پسر و در حدود هفتصد دختر در محضر او علم مىآموختند . دربارهء سبب نام‌گذارى او به ضحاك گفته‌اند كه وى مدّت دو سال در رحم مادر مانده بود و به هنگام تولّد بعضى از دندانهاى او درآمده بود و در وقت خنده و يا گريه دندانش معلوم مىشد ؛ بدين سبب او را ضحاك ناميدند . « 2 » درحالىكه نادرستى اين سخن كاملا آشكار است .\r\nضحاك بن مزاحم بلخى ، چهار برادر داشت به نامهاى سالم ، محمّد ، قاسم و اسحاق . « 3 » وى در هنگام مرگ به برادرش سالم وصيّت كرد كه شخصا بر جنازه‌اش نماز بخواند و آنچه را از او آموخته است فراموش نكند و گفت : وقتى مرا دفن كردند ، بر سر خاك من بنشين و سورهء ياسين را بخوان تا مونس من باشد و وحشت قبر و جواب نكير و منكر بر من آسان گردد . « 4 »\r\nيحيى بن سلم امير خراسان ، براى ضحاك بن مزاحم بلخى هدايايى فرستاد ؛ امّا او از قبول آنها سرباززد . به ضحاك گفتند چه مانعى داشت كه هداياى امير خراسان را قبول و آن را در ميان فقرا و مستحقّان تقسيم مىكردى ؟ او گفت : من از اينكه ستمكاران را در امورشان يارى دهم - حتى اگر اندك باشد - كراهت دارم . « 5 »\r\nسفيان ثورى مىگويد : علم تفسير را از چهار كس بايد فراگرفت : 1 - سعيد بن جبير ؛ 2 - مجاهد بن تابع ؛ 3 - عكرمه ؛ 4 - ضحاك بن مزاحم بلخى . « 6 »\r\nضحاك بن مزاحم بلخى از جمله مفسّران ، محدّثان و نحويان عصر خود بشمار مىرفت . ضحاك بن مزاحم از تابعان بود و رواياتش را از طريق برخى از اصحاب و تابعين نقل مىكرد كه عبارتند از : أسود بن يزيد نخعى ، انس بن مالك ، زيد بن أرقم ، أبى\r\n\r\n\r\n","description":"","footnote":"\r\n( 1 ) - رجال الطوسى ، ص 94 ؛ تهذيب الكمال ، ج 13 ، ص 296 .\r\n( 2 ) - تهذيب الكمال ، ج 13 ، ص 295 ؛ القند فى ذكر علماء سمرقند ، ص 270 .\r\n( 3 ) - تهذيب الكمال ، ج 13 ، ص 294 .\r\n( 4 ) - فضائل بلخ ، ص 63 .\r\n( 5 ) - همان ، ص 64 .\r\n( 6 ) - معجم المفسرين من صدر اسلام ، ج 1 ، ص 237 ؛ تهذيب الكمال ، ج 13 ، ص 293 .\r\n","page_name":" 464 ","page_number":464},
  {"content":"\r\n\r\nسعيد سعد بن مالك خدرى ، سعيد بن جبير طاوس بن كيسان ، عبد اللّه بن عباس ، عبد اللّه بن عمر ، عبد الرحمن بن عوسجه ، عطاء بن أبى رباح ، أبى الأحوص عوف بن مالك بن نضله جشمى ، نزّال بن سبره و أبو هريره . عده‌اى از علماى رجال مىگويند :\r\nثابت نشده است كه ضحاك بن مزاحم بلخى از صحابه به‌طور مستقيم روايت كرده باشد . « 1 »\r\nمحدّثان زيادى رواياتى را از طريق ضحاك بن مزاحم نقل كرده‌اند كه برخى از آنان عبارتند از : اسماعيل بن أبى خالد ، ابو حاتم بزيع بن عبد اللّه لحّام ، بشير ابو اسماعيل ، ثابت بن جابان ، جعفر بن عكرمه قرشى ، جويبر بن سعيد بلخى ، حبيب بن عطاء ، حسن بن يحيى بصرى ، حكيم بن ديلم ، ابو زهير حيّان بن عبد اللّه بن زهير عبدى بصرى ، أبو سنان سعد بن سنان شيبانى الأصغر و ابو سعد سعيد بن مرزبان بقّال . « 2 »\r\nمحدّثان و علماى رجال دربارهء ضحاك بن مزاحم دو دسته شده‌اند : عده‌اى چون عبد اللّه بن احمد بن حنبل ، ابو بكر بن ابو خثيمهء ، يحيى بن معين و أبو زرعه رازى او را ثقه و امين مىدانند . برخى ديگر چون أبو قتيبه ، سلم بن قتيبه ، شعبه و مشاش او را ثقه نمىدانند و مىگويند كه عبد اللّه بن عباس را درك نكرده است و از او روايت ندارد .\r\nهمچنين مىگويند نمىتوان به روايات ضحاك بن مزاحم عمل كرد . أبو داود طيالسى از شعبه و او از عبد الملك بن ميسره نقل مىكند كه ضحاك بن مزاحم ابن عباس را ملاقات نكرده و علم تفسير را در نزد سعيد بن جبير فراگرفته است . « 3 »\r\nابو القاسم جويبر بن سعيد بلخى مىگويد : ضحاك بن مزاحم بلخى در شهر بروقان معلّم كودكان بود و هيچ وجهى بابت تعليم دريافت نمىكرد . « 4 »\r\nمالك بن سعيد بلخى مىگويد : ما سه‌هزار كودك بوديم كه در خدمت ضحاك درس مىخوانديم . او در هنگام سركشى از كلاسها بر الاغى سوار مىشد و از كلاسها ديدن مىكرد . « 5 »\r\n\r\n\r\n","description":"","footnote":"\r\n( 1 ) - تهذيب الكمال ، ج 13 ، ص 291 .\r\n( 2 ) - همان ، ص 292 .\r\n( 3 ) - همان ، ص 293 ؛ سير اعلام النبلاء ، ج 4 ، ص 599 ؛ مشاهير علماء الامصار ، ص 308 .\r\n( 4 ) - سير اعلام النبلاء ، ج 4 ، ص 599 ؛ مشاهير علماء الأمصار ، ص 308 .\r\n( 5 ) - تهذيب الكمال ، ج 13 ، ص 295 ؛ القند فى ذكر علماء سمرقند ، ص 269 .\r\n","page_name":" 465 ","page_number":465},
  {"content":"\r\n\r\nابو سوداء مىگويد : ضحاك بن مزاحم بلخى مجسّمهء تقوا بود . « 1 »\r\nابو القاسم جويبر بن سعيد بلخى مىگويد : ضحاك بن مزاحم بلخى شهادت اشخاصى را كه زكات نمىدادند ، قبول نمىكرد و آنها را در شمار گناهكاران به حساب مىآورد . قرّة بن خالد مىگويد : ضحاك بن مزاحم هميشه مشغول ذكر « لا حول و لا قوّة الّا باللّه » بود . « 2 »\r\nسعيد بن سليمان واسطى به نقل از ابو عبد اللّه ميمون مىگويد : ضحاك بن مزاحم بلخى در تفسير آيهء  كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ  « 3 » چنين مىگفت : آنهايى كه قرآن را مىآموزند و از فقهايند . . .\r\nخير الدّين زركلى در كتاب الأعلام ، او را از جمله مفسران بزرگ و از مربيان نامى جهان اسلام به حساب آورده است . « 4 »\r\nابن حبيب از او به عنوان اشرف المعلّمين و الفقهاء ياد كرده است . « 5 »\r\nچند روايت از ضحاك بن مزاحم را براى نمونه نقل مىكنيم .\r\nعن الضّحاك بن مزاحم ، عن ابن عباس ، عن النبى صلّى اللّه عليه و آله قال : ما من يوم إلّا و للّه فيه عتقاء يعتقهم من النّار ، إلّا يوم الجمعة ، فإنّه ما فيه ساعة إلّا و للّه عتقاء يعتقهم من النّار . « 6 »\r\nعن الضحاك بن مزاحم ، عن ابن عباس ، فى قوله عز و جل [ فسلام لك من اصحاب اليمين 
  ] قال : امان لامتك يا محمّد لا احرقهم بالنار . « 7 »\r\nعن الضحاك بن مزاحم ، عن ابن عباس قال : قال رسول اللّه صلّى اللّه عليه و آله : أشراف أمّتى حملة القرآن و أصحاب الليل . « 8 »\r\nابن عباس گفت : به پروردگارم سوگند كه نه دهم دانش به على عليه السّلام داده شده است و او\r\n\r\n\r\n","description":"","footnote":"\r\n( 1 ) - همان ؛ مشاهير علماء الأمصار ، ص 308 .\r\n( 2 ) - همان .\r\n( 3 ) - آل عمران ، ( 3 ) آيهء 79 .\r\n( 4 ) - الأعلام ، زركلى ، ج 3 ، ص 215 .\r\n( 5 ) - همان ؛ ربيع الابرار ، ج 1 ، ص 99 .\r\n( 6 ) - سير اعلام النبلاء ، ج 14 ، ص 548 .\r\n( 7 ) - تاريخ جرجان ، ص 21 ، 170 - 171 .\r\n( 8 ) - تاريخ جرجان ، ص 177 ، 199 ، 452 .\r\n","page_name":" 466 ","page_number":466},
  {"content":"\r\n\r\nدر آن يك‌دهم كه به باقى مردم داده شده نيز شريك است . « 1 »\r\nعن الضحاك ، عن البراء بن عازب قال : قال رسول اللّه صلّى اللّه عليه و آله إنّ آل محمّد شجرة النّبوة و آل بيت الرحمة و موضع الرسالة و مختلف الملائكة و معدن العلم « 2 » .\r\nعن الضحاك قال : قال رسول اللّه صلّى اللّه عليه و آله آل محمّد معدن العلم و اصل الرحمة « 3 » .\r\nمؤلّف هداية العارفين مىگويد : ابو القاسم ضحاك بن مزاحم بلخى كتابى دارد به نام تفسير القرآن . « 4 »\r\nمورّخان در تاريخ وفات او اختلاف‌نظر دارند .\r\nواقدى تاريخ وفات ضحاك بن مزاحم را سال 100 ه . ق . نقل كرده است . ابو نعيم اصفهانى مىگويد : او در سال 105 هجرى وفات كرده است . « 5 »\r\nحسن بن وليد و وكيع بن جراح مىگويند : ضحاك در سال 106 هجرى وفات كرد .\r\nبه‌هرحال ، اين مرد بزرگ در شهر بلخ وفات يافت و در محلّهء خرگاهى به خاك سپرده شد . « 6 »\r\n\r\n\r\n","description":"","footnote":"\r\n( 1 ) - جوهرة ، ص 73 .\r\n( 2 ) - انساب الأشراف ، ص 65 .\r\n( 3 ) - همان .\r\n( 4 ) - هداية العارفين ، ج 1 ، ص 428 .\r\n( 5 ) - ميزان الاعتدال ، ج 2 ، ص 326 ؛ الكامل فى التاريخ ، ج 5 ، ص 126 .\r\n( 6 ) - تاريخ مدفونين بلخ ( خطى ) ؛ و نيز براى اطلاع بيشتر ر . ك : فضائل بلخ ، ص 62 ؛ معجم البلدان ، ج 1 ، ص 465 ، ج 2 ، ص 415 ؛ خلاصة الكمال ، ص 150 ؛ ربيع الابرار ، ج 1 ، ص 99 ؛ النجوم الزاهرة ، ج 1 ، ص 248 ؛ المراسيل ، ص 85 - 86 ؛ معجم طبقات الحفاظ و المفسرين ، ص 239 ؛ المجروحين ، ج 1 ، صص 22 - 217 ، ج 3 ، ص 11 - 15 - 52 ؛ جامع الرواة ، ج 1 ، ص 418 ؛ الضعفاء الكبير ، ج 2 ، ص 218 ؛ الجرح و التعديل ، ج 4 ، ص 458 ؛ الضعفاء المتروكين ، ج 2 ، ص 60 ؛ بحار الانوار ، ج 46 ، ص 133 ؛ البداية النهايه ، ج 6 ، ص 364 ؛ مرآة الجنان ، ج 1 ، ص 169 ؛ تقويم التواريخ ، ص 227 ، تقيد العلم ، ص 19 ، 47 ؛ المحبر ، ص 475 ؛ معجم الشيوخ الاسماعيلى ، ص 17 ؛ الكامل فى ضعفاء الرجال ، ج 5 ، ص 149 ؛ الوافى بالوفيات ، ج 16 ، ص 359 ؛ التاريخ الكبير ، ج 4 ، ص 332 ؛ تقريب التهذيب ، ج 1 ، ص 355 ؛ سير اعلام النبلاء ، ج 4 ، ص 598 ؛ ميزان الاعتدال ، ج 2 ، ص 325 ؛ تاريخ الاسلام الذهبى ، حوادث سالهاى 101 تا 120 ه . ق . و ص 112 ؛ الطبقات الكبرى ، ج 6 ، ص 300 ، ج 7 ، ص 369 ؛ الطبقات خليفه ، ص 568 ؛ التاريخ ابن معين ، ج 2 ، ص 272 ، تاريخ خليفه ، ص 263 ؛ الكنى و الاسماء ، ج 2 ، ص 98 ؛ مشاهير علماء الأمصار ، ص 194 ؛ تحفة الاشراف ، ج 13 ، ص 235 ؛ تهذيب الكمال ، ج 13 ، ص 291 ؛ جامع التحصيل ، ص 242 ؛ معجم الادباء ، ج 12 ، ص 15 ؛ غاية النهايه ، ج 1 ، ص 337 ؛ الكشف الظنون ، ج 1 ، ص 452 ؛ معجم المؤلفين ، ج 5 ، ص 27 ؛ العبر الذهبى ، ج 1 ، ص 124 ؛ الكاشف ، ج 2 ، ص 33 ؛ شذرات الذهب ، ج 2 ، ص 18 ؛ العقد الفريد ، ج 6 ، ص 234 ؛ طبقات المفسرين داودى ، ج 1 ، ص 216 ؛ البيان و التبيين ، ج 1 ، ص 211 ؛ معرفة الرجال ابن معين ، ج 2 ، ص 70 ، تحسين القبيح ، ثعالبى ، ص 117 ؛ تهذيب التهذيب ، ج 4 ، ص 453 ؛ الثقات ، ابن حبّان ، ج 6 ، ص 480 ؛ الثقات ابن شاهين ، ص 596 ؛ المدخل\r\n","page_name":" 467 ","page_number":467},
  {"content":"\r\n\r\n\r\n[ 285 
  ] ضرغام الدّين بن شمس الدّين ضرغامى\r\nضرغام الدّين ضرغام از شعراى بلندآوازهء مزار شريف بود و در سرودن اشعار طبعى روان داشت . ديوان وى كه حاوى انواع اشعار بوده است ، در هنگام آتش‌سوزى بازار شهر مزار سوخت . ضرغام در بازار مزار شريف دكان عطارى داشت و در سال 1327 ه . ق . داعى حق را لبيك گفت . ابيات ذيل از اوست : « 1 »\r\n الهى پرتو نور هدايت ، بخش جانم را * به حمد ذات پاك خويش گويا كن زبانم را\r\nبه بحر نظم ، مانند صدف كن دلنشين نظمم * چو در ، جا ده به گوش نكته‌آرايان بيانم را\r\nضعيف و خسته و بيچاره افتادم به درگاهت * توانايى كرم فرماى جسم ناتوانم را\r\nدلم را در وفا پروانهء بزم سعادت كن * بگردان شمع فانوس محبت استخوانم را\r\nغزال وحشى اقبال را صيد كمندم كن * رسانى بر نشان مدّعى تير نشانم را\r\nز نادانى اگر از جادهء طاعت برون تازم * بگردان از ره عصيان ز لطف خود عنانم را\r\nتو ستارى و ضرغام گنهكار از تو مىخواهد * كه در محشر نسازى برملا عيب نهانم را \r\n\r\n[ 286 
  ] ضياء الدّين واعظ بلخى\r\nضياء الدّين واعظ بلخى معروف به صرّاف واعظى خوش‌بيان و عالمى سخنور بود . او در بلخ سكونت داشت و مردم را موعظه و ارشاد مىفرمود . « 2 »\r\nوى در اوايل حال گوهرشناسى معروف بود . بدين جهت به وزارت پادشاه بلخ\r\n\r\n\r\n","description":"","footnote":"\r\nالى الصحيح ، ص 405 ؛ سؤالات البرقانى ، ترجمه ، 236 ؛ رجال ابن ماجه ، ص 2 .\r\n( 1 ) - دايرةالمعارف آريانا ، ج 3 ، ص 614 .\r\n( 2 ) - تذكره بغرا خان ، ص 218 ؛ مجمع الفصحا ، ج 2 ، ص 845 .\r\n","page_name":" 468 ","page_number":468},
  {"content":"\r\n\r\nمنصوب شد . دربارهء گوهرشناسى او نقل كرده‌اند كه روزى به پادشاه گوهرى گران‌بها هديه كردند . پادشاه به صرّافان گفت : بهاى اين گوهر را تعيين كنيد ، صرّافان گفتند : بهاى اين گوهر خراج يك‌ماههء بلخ است .\r\nشاه گفت : ضياء الدّين كجاست ؟ او را حاضر كنيد . وى را آوردند شاه آن گوهر را به دست او داد و گفت : اين گوهر چقدر ارزش دارد ؟ صرّافان بهاى آن را خراج يك‌ماهه بلخ تعيين كرده‌اند ، شما چه مىگوييد ؟ ضياء الدّين گفت : اى پادشاه اين سنگ گرچه سنگى خوب و گران‌بهاست ؛ امّا يك عيب دارد . پادشاه و صرافان گفتند : چه عيبى ؟\r\nشيخ گفت : عيبش آن است كه كرم سبزى در درون آن است كه برگ علفى در دهان دارد . اگر اين عيب را نمىداشت خراج يك‌سالهء شهر بلخ نصف بهاى آن بود . پادشاه تعجّب كرد و گفت : اى ضياء الدّين اين چه حكايت است ؟ كرم در درون سنگ چه مىكند ؟\r\nصرافان هم به عنوان اعتراض گفتند : فرمايش قبلهء عالم درست است . بحث و مناظره بالا گرفت . ضياء الدّين گفت : اى دوستان جاى جدل و گفت‌وگو نيست . اگر باور نداريد ، سنگ را بشكنيد ، اگر كرمى وجود نداشت من ضامن قيمت آن مىباشم . پس از دريافت بهاى آن مرا بكشيد . شاه قدرى تعلّل كرد . وى گفت : من از جان گذشته‌ام و خونم را حلال كرده‌ام ؛ ولى شما كه پادشاهيد از يك سنگ نمىتوانيد بگذريد ؟ و حال آنكه صد هزار از اين نوع سنگ در خزانهء پادشاهى وجود دارد . به دولت يا به خزانهء شما چه نقصانى وارد مىشود ؟\r\nسرانجام با اصرار شيخ آن گوهر را شكستند . آنچه شيخ گفته بود ، ظاهر شد . پادشاه و صرّافان او را تحسين كردند و بر علم و دانش او آفرين گفتند .\r\nزمانى پادشاه مىخواست مال زيادى به او عطا كند . ضياء الدّين گفت : اى پادشاه عالم لطف فرموديد ، ولى من به اين زر و سيم نيازى ندارم . اگر آنها را بگيرم دلم را به خود جذب مىنمايد ، من از شما خواهش مىكنم ، عذر مرا بپذيريد و آن اموال را خدمت خود نگه داريد و در هركجا كه صلاح ديديد خرج كنيد و آن زر و سيم را تحويل شاه داد .\r\nبعضى او را از مريدان معين الدّين فراهى مىدانند . « 1 »\r\n\r\n\r\n","description":"","footnote":"\r\n( 1 ) - مفسّران شيعه ، ص 135 .\r\n","page_name":" 469 ","page_number":469},
  {"content":"\r\n\r\nآقا بزرگ تهرانى مىگويد : از ضياء الدّين بلخى ديوانى به‌جا مانده است . « 1 »\r\nاو شاعر توانايى نيز بود و اين ابيات از اوست : « 2 »\r\n زهى در شأن تو منزل همه آيات سلطانى * بديده عقل در دست تو رايات جهانبانى\r\nتو خورشيد جهانگيرى از آن با تيغ صلح‌آسا * گرفتى هفت كشور را به يك ساعت به آسانى\r\nچنان آسوده شد جمع خلايق در ديار تو * كه جز در طرّهء دلبر نبيند كس پريشانى\r\nچو ذو القرنين از مشرق يكى بخرام در مغرب * كه تا دانند در عالم تويى اسكندر ثانى \r\n\r\n\r\n","description":"","footnote":"\r\n( 1 ) - الذريعة ، ج 9 ، ب 2 ، ص 629 .\r\n( 2 ) - مجمع الفصحاء ، ج 2 ، ص 845 .\r\n","page_name":" 470 ","page_number":470},
  {"content":"\r\n\r\n\r\nط\r\n\r\n[ 287 
  ] طاهر بن محمّد بن يونس بن حياة بلخى\r\nابو الحسن طاهر بن محمّد بن يونس بن حياة بلخى از علماى اماميّهء بلخ مىباشد . او در اين شهر ديده به جهان گشود و تحصيلاتش را در همان‌جا به پايان رسانيد و به درجه‌اى از علم و كمال دست‌يافت كه شيخ صدوق ( ره ) به شاگردى او افتخار و از او نقل روايت مىكرد . « 1 »\r\nدر مقدّمهء كتاب من لا يحضره الفقيه ، نام اين مرد بزرگ در شمار استادان رئيس المحدّثين ابو جعفر محمّد بن على صدوق - رضوان اللّه عليه - آمده است . همچنين حضرت آية اللّه خويى در معجم رجال الحديث او را از جمله استادان شيخ صدوق ( ره ) مىداند . « 2 »\r\nشيخ گفت : خبر داد مرا ابو الحسن طاهر بن محمّد بن يونس بن حياة فقيه در بلخ .\r\nگفت : حديث كرد ما را محمّد بن عثمان هروى ، گفت : حديث كرد ما را ابو محمّد حسن بن حسين بن مهاجر گفت : حديث كرد ما را هشام بن خالد . گفت : حديث كرد ما را حسن بن يحيى گفت : حديث كرد ما را صدقة بن عبد اللّه از هشام از انس بن مالك از رسول خدا صلّى اللّه عليه و آله از جبرئيل از خداى عزّ و جلّ ، گفت : خداى تبارك و تعالى فرمود : هركه دوستى از دوستان مرا خوار كند ، در حقيقت با من به مبارزه برخاسته است . هركسى با من به جنگ و مبارزه برخيزد سرانجام از ميان صف خارج خواهد شد . جنگ بر سر چيزى كه من فاعل و انجام‌دهندهء آن هستم در هيچ‌چيز به اندازهء گرفتن جان مؤمن ترديد ندارم . او\r\n\r\n\r\n","description":"","footnote":"\r\n( 1 ) - من لا يحضره الفقيه ، ج 1 ، باب مشايخ صدوق ؛ معانى الاخبار ، ص 51 .\r\n( 2 ) - معجم رجال الحديث ، ج 9 ، ص 158 .\r\n","page_name":" 471 ","page_number":471},
  {"content":"\r\n\r\nمرگ را ناخوش دارد و من اندوهگينى او را خوش ندارم . او را از آن چاره‌اى نيست . بندهء من تقرب نجسته به من به چيزى مثل به‌جا آوردن آنچه بر او واجب گردانيده‌ام . بندهء من پيوسته عمل مستحبى را كه بر او واجب نيست به‌جا مىآورد تا او را دوست بدارم . كسى كه من او را دوست دارم ، گوش ، چشم و دست قوّت‌دهنده براى او هستم . اگر مرا بخواند او را اجابت مىكنم و اگر از من بخواهد به او عطا مىكنم . از جملهء بندگان مؤمن من كسى است كه مىخواهد از در عبادت وارد شود ، امّا من او را باز مىدارم ، تا دچار خودپسندى نشود كه عبادت او را فاسد و تباه گرداند .\r\nو از جملهء بندگان مؤمن من كسى است كه ايمان او كامل نمىشود ، مگر با فقر و درويشى و اگر او را بىنياز گردانم ، او را فاسد كند . از جملهء بندگان مؤمن من كسى است كه ايمانش به صلاح نمىآيد ، مگر با بيمارى و اگر او را سالم و تندرست گردانيم . او را فاسد مىسازد . از جملهء بندگان مؤمن من كسى است كه ايمانش درست نمىشود ، مگر به تندرستى ، اگر او را بيمار كنم او را فاسد گرداند . من بندگانم را به علم و دانش خويش تدبير مىكنم ؛ زيراكه من دانا و آگاهم . « 1 »\r\nابو الحسن طاهر بن محمّد بن يونس با چند واسطه از رسول خدا صلّى اللّه عليه و آله نقل مىكند كه فرمود : هر پيغمبرى دعاى مخصوص داشت كه با آن خدا را مىخواند و حاجت خود را درخواست مىكرد ؛ ولى من دعايم را براى شفاعت امتم در روز قيامت ذخيره كرده‌ام . « 2 »\r\n\r\n[ 288 
  ] طاهر بن محمّد ظهير الدّين فاريابى\r\nابو الفضل طاهر بن محمّد ظهير الدّين فاريابى در نيمهء اول قرن ششم در روستاى\r\n\r\n\r\n","description":"","footnote":"\r\n( 1 ) - اسرار توحيد ، ترجمهء توحيد صدوق ، ص 440 ، باب 60 .\r\n( 2 ) - ترجمهء خصال صدوق ، ص 34 ؛ و براى اطلاع بيشتر ر . ك : معجم رجال الحديث ، ج 9 ، ص 158 ؛ خصال صدوق ، ص 34 ، باب 1 ، ح 103 ؛ علل الشرائع ، باب 9 ، ص 12 ، ح 7 ؛ توحيد صدوق ، ص 408 ، باب لا يفعل بعباده الا الأصلح ؛ معانى الاخبار ، ص 51 .\r\n","page_name":" 472 ","page_number":472},
  {"content":"\r\n\r\nفارياب قدم به عرصه وجود نهاد . او از نوابغ عصر خود بود ؛ علم هيئت و حكمت را خوب مىدانست و به همين مناسبت او را صدر الحكماء لقب داده بودند .\r\nظهير الدّين فاريابى و معلم ثانى ابو نصر فارابى هر دو در روستاى فارياب قدم به عالم هستى گذارده‌اند و فارياب در نزديكى بلخ است . بعضى از مورّخان ابو نصر فارابى را به فاراب تركستان نسبت داده‌اند . اگر اين نظريه را بپذيريم ، مىتوان گفت كه بلخ و فارياب خود جزو تركستان مىباشند .\r\nطاهر بن محمّد پس از پايان تحصيلات مقدّماتى از وطن مألوف خويش ، فارياب ، به نيشابور مسافرت كرد و قبل از ورود به نيشابور با خواجه شمس الدّين كه از فضلاى آن زمان بود باب دوستى و مرافقت گشود .\r\nاو مدت شش سال در نيشابور اقامت كرد و گويا در اين شهر تحصيلات خود را تكميل كرد ؛ چنان‌كه خود مىگويد :\r\n مرا به مدت شش سال حرص علم و ادب * به خاكدان نشابور كرد زندانى\r\nبه هر هنر كه كسى نام برد در عالم * چنان شدم كه ندانم به عهد خود ثانى \r\nحكيم فاريابى ، سپس رو به عراق نهاد . پس از مراجعت از عراق ، عزم مازندران كرد ، چنان‌كه مىگويد :\r\n راست يك سال و نيم شد كه مرا * در عراق است حكم آبشخور\r\nعزم آن كرده‌ام كه برتابم * سوى مازندران عنان سفر \r\nپس از دو سال اقامت در مازندران به شهر رى رفت ؛ ولى در آنجا به او بسيار سخت گذشت و روزگار با وى كمتر مساعدت كرد .\r\nمدت يك سال نيز در آذربايجان اقامت گزيد .\r\nبرخى از مورّخان عقيده دارند كه اين استاد بزرگ در اواخر عمر عزلت اختيار كرد و به طاعت و عبادت پرداخت و دنياى پرزرق‌وبرق را براى اهلش واگذاشت . مسافرتهاى او از بلخ به نيشابور و عراق ، ازآنجا به مازندران و سپس به تبريز بود . قزل ارسلان حاكم آذربايجان مقدم او را گرامى داشت ؛ ولى پس از دو سال فاريابى از نزد او گريخت و به خدمت اتابك ابو بكر نصرة الدّين محمّد ايلدگز رسيد . پس از رفتن ظهير الدّين قزل\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nارسلان مجير الدّين بيلقانى را كه محسود او بود تربيت كرد . حكيم فاريابى مدت چهار سال بعد از اين واقعه در تبريز ماند و سرانجام در سال 598 ه . ق . ديده از جهان فروبست و در محلّه سرخاب تبريز در مقبرة الشعراء به خاك سپرده شد .\r\nزندگى حكيم ظهير الدّين فاريابى مانند اغلب شعراى هم‌وطنش در فقر و تنگدستى و هجرت و مسافرت گذشت .\r\nاز اشعار فاريابى پيداست كه تنها در دورهء قزل ارسلان زندگى خوشى داشته است . او شعر و شاعرى را دوست داشت و به آن مباهات مىكرد ؛ چنان‌كه خود گفته است :\r\n چرا به شعر مجرّد مفاخرت نكنم * ز شاعرى چه بد آمد جرير و اعمش را \r\nحكيم فاريابى در اواخر زندگى از مجلس و دربار كناره گرفت و همان‌طوركه اشاره شد به طاعت و عبادت پرداخت . او مىگويد :\r\n صفيرها زده‌ام بر سر بساط سخن * چو بلبلان به سحرگه فراز سرو سهى\r\nكنون منم كه چو بازيگران چابك دست * نشسته‌ام ز جهان دست پاك و حقه تهى \r\nزندگانى ساده و بىآلايش و نيز تنگدستى او در اخلاق وى اثر كرده بود و به همين سبب غالب اشعارش روان و بىتكلّف است و معلوم است كه در عين تنگدستى ، حرص و طمع نداشته و داراى علوّ طبع و استغناى فطرى بوده است . در اغلب اشعار و قصايدش از روزگار گله كرده است ، چنان‌كه مىگويد :\r\n بهر نجات اهل هنر وقت آن شده‌ست * كاندر سرآيد ابلق ايام روزگار \r\nبه گفته صاحب مجمع الفصحا ، حكيم ظهير الدّين فاريابى از شعراى مشهور و در شعر و شاعرى شيرين‌كلام و نازك‌خيال بود و بهترين معرّف او همان اشعار اوست كه در نهايت روانى و سلاست سروده و در لطافت و پسنديدگى جاى شهد و انگبين را گرفته است . « 1 »\r\nحكيم فاريابى ، ظاهرا در ادبيات عرب نيز يد طولايى داشت و قصايدى به عربى نيز سروده است ، از جمله قصيده‌اى با اين مطلع :\r\n\r\n\r\n","description":"","footnote":"\r\n( 1 ) - مجمع الفصحا ، ج 1 ، ص 330 ؛ لباب الالباب ، ج 8 ، صص 11 ، 355 .\r\n","page_name":" 474 ","page_number":474},
  {"content":"\r\n\r\n أنا الّذى نظر الاعمى الى أدبى * و أسمعت كلماتى من به صمم \r\nظاهرا او در نثر عربى و فارسى نيز دستى داشته ، امّا متأسّفانه از نثر او هيچ اثرى باقى نمانده است . استاد ، غزل را بر ساير اشعار ترجيح داده است و در غزليّات شايد كمتر كسى به پايهء او رسيده باشد ، چنان‌كه برخى او را در فن غزل‌سرايى استاد سعدى مىدانند و شايد سعدى در سرودن غزل نظر به غزليّات استاد ظهير الدّين فاريابى داشته و از او الهام مىگرفته ، چنان‌كه خود در چند جا به اين نكته اشاره كرده و حق شاگردى را به‌جاى آورده است .\r\nيك نسخه از ديوان خطى فاريابى در كتابخانه آستان قدس رضوى موجود است كه مشتمل بر قصايد و قسمتى از غزليّات او مىباشد . تاكنون اين ديوان سه مرتبه به چاپ رسيده است . « 1 »\r\nاز ديگر تأليفات فاريابى سلجوقنامه است . « 2 »\r\n\r\n[ 289 
  ] ظفر بن قاسم بن ظفر بلخى\r\nابو القاسم ظفر بلخى از محدّثان صاحب‌نام عصر خود بشمار مىرفت . برخى از علماى اهل سنّت او را متهم به جعل حديث كرده‌اند ، امام جلال الدّين عبد الرحمن السيوطى متوفاى 911 ه . ق . اين دو روايت را از طريق او نقل كرده است . « 3 »\r\n1 - كسى كه به خوردن خاك حريص باشد ، اگر بميرد ، خداى متعال تا وقتى كه در روز قيامت به حساب بندگانش رسيدگى كند ، آن خاك را به صورت آتشى در سينه‌اش\r\n\r\n\r\n","description":"","footnote":"\r\n( 1 ) - فهرست كتابهاى خطى كتابخانه آستان قدس ، ج 7 ، ص 457 ؛ تذكرهء آتشكده آذر ، ص 302 .\r\n( 2 ) - ديوان ظهير الدّين فاريابى ، ص 38 ، 75 ؛ تذكرة الشعراء دولتشاه سمرقندى ، صص 21 ، 48 ، 93 - 94 ، 122 ، 128 ، 141 ، 152 ، 293 ، 430 ؛ تاريخ گزيده ، ص 822 ؛ طبقات ناصرى ، ص 301 .\r\n( 3 ) - اللآلى المصنوعه ، ج 2 ، ص 213 - 214 .\r\n","page_name":" 475 ","page_number":475},
  {"content":"\r\n\r\nشعله‌ور مىسازد .\r\n2 - عايشه گفت : من در حال خاك خوردن بودم كه پيامبر صلّى اللّه عليه و آله مرا ديد و فرمود : اى حميرا از خوردن خاك بپرهيز ، زيرا خاك رنگ انسان را زرد مىكند و به استخوان و پوست صدمه مىزند . نيز رگها را گشاد و كند كرده ، شكم را بزرگ و گردن را ضعيف و باريك مىنمايد . در اين حالت از معده فرد مايعى زرد رنگ خارج مىشود . اى حميرا ، به تو سفارش مىكنم كه از خوردن خاك پرهيز كن ، زيرا خداوند در روز قيامت خورندهء خاك را عذاب مىكند .\r\n\r\n","description":"","footnote":"","page_name":" 476 ","page_number":476},
  {"content":"\r\n . \r\n","description":"","footnote":"","page_name":" 477 ","page_number":477},
  {"content":"\r\n\r\nشهر بلخ ، پيش از اسلام از كهن‌ترين مراكز تاريخ ، مذهب و سياست انسانى و اولين جايگاه اسكان مهاجرين آريايى بود . بلخ در گذشته از نظر اقتصادى و تجارتى بسيار آباد بود و مردمانى از مليتهاى مختلف در اين شهر سكونت داشتند . اين شهر چهارراه هند و چين بشمار مىرفت و از همين ناحيه بود كه تمدن و فرهنگ ايران به شرق به ويژه چين نفوذ كرد .\r\nبلخ ، بعد از ورود اسلام ، يكى از مهمترين مراكز علمى و نظامى مسلمانان بود و اسلام از آنجا به ماوراءالنهر و تركستان راه يافت . افزون بر اين ، بلخ پس از اسلام دوره جديدى را در فرهنگ و تمدن اسلامى آغاز كرد و از مهمترين مراكز دانش و هنر در آسيا بشمار آمد و بزرگان و دانشمندان زيادى را در دامن خود پرورد .\r\nكتاب حاضر شامل مقدمه‌اى درباره جغرافيايى تاريخى بلخ و نيز اسامى روستاها و بلوكات بلخ است و به تحقيق در شرح حال و آثار صدها تن از مشاهير بلخ مىپردازد .\r\n\r\n\r\n","description":"","footnote":"","page_name":" 478 ","page_number":478}
  ]