[
  {"content":"\r\nقرآن كريم\r\nتفسير عاملى\r\nشامل :\r\nلغت شأن نزول . ترجمه اقوال مفسرين . و توضيح نكات تربيتى و اجتماعى\r\nنگارش :\r\nابراهيم عاملى\r\n( موثق )\r\n( قدس سره )\r\nمجلد دوم\r\nكتابفروشى صدوق\r\nتهران بازار سراى ارديبهشت\r\nتلفن 536513\r\n","description":"","footnote":"","page_name":" 1 ","page_number":1},
  {"content":"\r\nسورهء آل عمران\r\nاين سوره دويست آيه است كه در مدينه نازل شده است .\r\nفى ظلال : اين سوره بعد از سوره ى انفال نازل شده است .\r\n[ سوره آلعمران ( 3 ) : آيات 1 تا 9 
  ]\r\nبِسْمِ اللَّه الرَّحْمنِ الرَّحِيمِ\r\nالم ( 1 ) اللَّه لا إِله إِلَّا هُوَ الْحَيُّ الْقَيُّومُ ( 2 ) نَزَّلَ عَلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه وَأَنْزَلَ التَّوْراةَ وَالإِنْجِيلَ ( 3 ) مِنْ قَبْلُ هُدىً لِلنَّاسِ وَأَنْزَلَ الْفُرْقانَ إِنَّ الَّذِينَ كَفَرُوا بِآياتِ اللَّه لَهُمْ عَذابٌ شَدِيدٌ وَاللَّه عَزِيزٌ ذُو انْتِقامٍ ( 4 ) إِنَّ اللَّه لا يَخْفى عَلَيْه شَيْءٌ فِي الأَرْضِ وَلا فِي السَّماءِ ( 5 ) هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ لا إِله إِلَّا هُوَ الْعَزِيزُ الْحَكِيمُ ( 6 ) هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا اللَّه وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا وَما يَذَّكَّرُ إِلَّا أُولُوا الأَلْبابِ ( 7 ) رَبَّنا لا تُزِغْ قُلُوبَنا بَعْدَ إِذْ هَدَيْتَنا وَهَبْ لَنا مِنْ لَدُنْكَ رَحْمَةً إِنَّكَ أَنْتَ الْوَهَّابُ ( 8 ) رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيه إِنَّ اللَّه لا يُخْلِفُ الْمِيعادَ ( 9 )\r\n","description":"","footnote":"","page_name":" 2 ","page_number":2},
  {"content":"\r\n\r\nمعنى لغات : « فرقان » بمعنى قرآن و موجب تميز درست از نادرست . « يصور » از مصدر تصوير بمعنى چهره سازى و نقاشى « ارحام » جمع رحم بمعنى بچه دان .\r\n« زيغ » شكّ و انحراف از حق « هب » از مصدر وهب و هبة بمعنى بخشش .\r\nجهت نزول : باب اوّل اين سوره را تا حدود هشتاد آيه گفته‌اند براى گفتگوى با مسيحيهاى نجران نازل شده است . و نجران شهرى بوده است ميان حجاز و يمن كه عده ى زيادى مسيحى در آنجا بودند و بنام : مونوفيسيه يا معتقدين بطبيعت واحده ناميده شده‌اند و اين عقيده از بدعتهاى مسيحيها در قرن پنجم بوده است و در همان زمان از طرف مسيحيهاى ديگر حكم حرمت اين عقيده صادر شده است . ( المنجد چاپ 1956 ) ، و آنها براى بحث مذهبى با پيغمبر آمده بودند .\r\nترجمه :\r\n« الم »\r\n2 معبود و آفريننده يكى است كه جز او خدائى نيست ، زنده و جاويدان است كه همه چيز وابسته به او است ،\r\n3 همو است كه اين كتاب را بر تو فرو فرستاد بدرستى و استوارى كه كتابهاى اديان گذشته را درست شمرده و همو است كه بروزگار گذشته تورات و انجيل را براى هدايت مردم فرستاده است .\r\n4 [ پس از آن دو 
  ] فرقان و راه جدائى درست از نادرست فرو فرستاد ، پس آنها كه آيات خدا [ و نشانه هاى حقّ 
  ] باور ندارند آزارى سخت بانتظارشان بود كه خدا چيره بود و كينه توزى كند .\r\nالبته چيزى در زمين و آسمان پوشيده بر خدا نباشد .\r\n6 چه او است كه شما را در بچه - دان بآنگونه كه خواهد و سرنوشت كرده چهره بندى كند چونكه جز او خدائى نيست و برتر است و حكيم [ كه كار شايسته كند 
  ] .\r\n7 او است كه بر تو اين نامه فرو فرستاد كه پاره اى از آن آياتى است استوار و نمودار كه هر كس معنى آن در يابد و پايه و اصل اين كتاب آن آيات بود . و دسته ى ديگر به يكديگر همانندند كه نمودار نباشد و آنها كه كج انديش و بد دل هستند پى آن آيات قرآن روند كه نمودار نيست تا تأويل [ و روئى ديگر براى 
  ] آن بيابند و آن را بگردانند و فتنه جوئى كنند ولى تأويل آن نداند مگر خدا و آنان كه بدانش استوار باشند كه گويند : ما به حكم و متشابه قرآن باور داريم كه همه از سوى\r\n","description":"","footnote":"","page_name":" 3 ","page_number":3},
  {"content":"\r\nپروردگار ما بود . و جز خردمندان اين را در نيابند .\r\n8 كه گويند : پروردگارا پس از آنكه ما را رهنمون شدى دلمان تيره مكن و از سوى خود مهرى بر ما فكن كه همانو توئى بخشنده و بس .\r\n9 پروردگارا تو مردم را به روزى فراهم كنى كه كس در آن دو دل نباشد و البته [ اين وعده ى خداوندى اوست 
  ] خدا ميعاد خود خلاف نمىكند .\r\nسخن مفسّرين : « الم » 1 فخر رازى : ابو بكر از عاصم نقل كرده است كه او با سكون ميم و فتح همزه ى اللَّه قرائت كرده است و بقيّه با فتح ميم و اتصال آن به لام اللَّه خوانده‌اند . ( در معنى اين كلمه و ساير حروف مقطَّع اوّل سوره ها در مقدّمه ى جلد اوّل مفصّل بحث شده است . )\r\nصفيعلى شاه اين حروف را در تفسير منظوم خود در همين سوره اين طور تعبير كرده است :\r\n\r\nهست اشارت اين الف بر اصل ذات\r\nكو بود عارى ز اسماء و صفات\r\n\r\n\r\nدر وجود او اوّل است و ابتداء\r\nوز وجود و بود خود ذاتش به پا\r\n\r\n\r\nلام باشد عقل فعّال اى خليل\r\nكه مسمّى گشت او بر جبرئيل\r\n\r\n\r\nاوسط است اندر وجود و مستفيض\r\nاو ز مبدأ منتهى را پس مفيض\r\n\r\n\r\nميم در تحقيق ارباب شهود\r\nشد محمّد كآخر آمد در وجود\r\n\r\n\r\nمىشود بر وى تمام اين دائره\r\nمتّصل باشد باوّل يكسره\r\n\r\n\r\nاوّل و آخر بهم گشتند وصل\r\nگشت زين رو خاتم او در فرع و اصل\r\n\r\n« الْقَيُّومُ » 2 طبرى : عدّه اى گفته‌اند : يعنى پيوسته بجاى خود ايستاده و مقصود آن است كه دائمى است و بىزوال در برابر گفتگوى علماى مسيحى با پيغمبر كه عيسى را فرزند خدا ميدانستند ميگويد خدا ثابت است و عيسى زايل و نابود شده است .\r\nمجاهد گفته است : يعنى ايستاده بهر كار و دست اندركار و مواظب همه چيز .\r\n« نَزَّلَ عَلَيْكَ الْكِتابَ بِالْحَقِّ » 3 ابو الفتوح : ابراهيم بن ابى عيّله بتخفيف خوانده است يعنى فرود آمد كتاب .\r\nفخر - : « نزّل » : يعنى با زيادى و فراوانى فرو فرستاد . در اين تعبير اشاره اى\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاست لطيف كه چون تورات و انجيل يك باره نازل شده است قرآن بر خلاف آنها طبق مصلحت در مواقع معيّن بتدريج و دفعات متعدّد نازل شده است . ابو مسلم گفته است : بالحقّ يعنى آنچه از اخبار ملَّتهاى پيشين گفته است راست و درست است .\r\nيا به اين معنى است كه : وعده ها و تهديدها كه در قرآن است مردم را به راه حقّ و درستى وادار مىكند نه بيهوده گوئى و باطل .\r\nطبرى : محمّد بن جعفر بن زبير گفته است : يعنى آنچه مردم در آن اختلاف كرده اند راست و درستش در قرآن نازل شده است .\r\n« مُصَدِّقاً » 3 فخر : معنى مصدقا آن است كه كتب اديان سابق را درست دانسته است بر اين معنى اعتراض شده است با اينكه قرآن ناسخ و نابود كننده ى آنها است چه طور آنها را تصديق مىكند ؟ جواب آن است كه اديان آمدن پيغمبر و قرآن را خبر داده - اند كه احكامشان تا وقتى است كه دين محمّد ظاهر شود و آنها را نسخ خواهد كرد بعلاوه كه در توحيد همه يك هدف داشته‌اند و قرآن هم همانها را تصديق كرده است « وَأَنْزَلَ التَّوْراةَ وَالإِنْجِيلَ » 3 عبده : تورات كلمه اى است عبرانى بمعنى شريعت و ناموس و مجموع اين پنج كتاب است كه مىگويند : موسى آن را نوشته است . ( در جلد اول راجع بتورات مطالبى نوشته شده است ) انجيل كلمه ايست يونانى بمعنى بشارت يا تعليم جديد كه مسيحيها آن را مشتمل بر چهار كتاب ميدانند و اناجيل اربعه مى - نامند ، و سند متّصل و رشته ى تاريخى معيّن ندارند تا معلوم كند چه وقت و چه كسانى آن را نوشته‌اند و در تعيين تاريخ كتابت آن اختلاف زياد دارند ، نقل كرده‌اند كه در سال سى و هفت ميلادى نوشته شده است و بعضى شصت و چهار و ديگرى نود و هشت ميلادى گفته است .\r\n« مِنْ قَبْلُ » 4 كلمه ى قبل چون بايستى به كلمه اى اضافه شود آن را اسم شمرده‌اند و باعراب اسم معرب تلفظ ميكنند ، ولى چون اينجا اضافه نشده است و مقطوع الاضافه است مضموم و مبنى بر ضم تلفظ شده است .\r\n« وَأَنْزَلَ الْفُرْقانَ » 4 مجمع عبد اللَّه بن سنان از حضرت صادق ( ع ) : فرقان يعنى\r\n","description":"","footnote":"","page_name":" 5 ","page_number":5},
  {"content":"\r\n\r\nهر آيت واضح و روشنى كه پيغمبران گذشته را تصديق كرده است .\r\nتفسير قاضى : فرقان يعنى كليّه ى كتابهاى آسمانى كه حقّ و باطل را معين مىكند .\r\n« إِنَّ الَّذِينَ كَفَرُوا » تا آخر آيه 4 طبرى : مسيحيها كه منكر توحيد شده و عيسى را خدا پنداشته‌اند و اين فرقان و دليل فاصل ميان حقّ و باطل را نپذيرفتند آزار براى آنها آماده است و كسى قدرت دفاع از انتقام خدا ندارد .\r\n« إِنَّ اللَّه لا يَخْفى عَلَيْه » 5 - تا آخر - طبرى : مقصود آن است : اى پيغمبر گفتار و عقيده زشت مسيحيها نسبت بعيسى و اعتقاد بالوهيّت او و نظر سوء كه با تو دارند بر خدا پوشيده نيست .\r\nتنوير المقباس ص 34 : مقصود آن است كه خدا مطلع است از جريان كار و مسافرت مسيحيهاى نجران .\r\n« يُصَوِّرُكُمْ فِي الأَرْحامِ » 6 « 1 » طبرى : مقصود تذكر بمسيحيها است كه صورت بندى آفريده ها در بچّه دان بتقدير خداوند است و عيسى خود هم از آنهائى است كه بقدرت خدا چهره بندى در رحم مادر شده است .\r\nفخر : در اين دو آيه اشارتى لطيف است كه از خدا چيزى پوشيده نيست و اگر عيسى ع داراى مرتبه ى خدائى باشد بايستى بر او چيزى پوشيده نمىبود و خود مى - توانست دفع ضرر از خود بنمايد و نيز چهره بندى از خدا است و عيسى هم اگر شريك خدا بود نبايد مثل ديگر آفريده ها صورتبندى شود .\r\n\r\n","description":"","footnote":"\r\n( 1 ) هو الذّى 6 كشف الاسرار هو دو حرف است : ها ، و واو ، و مخرجها آخر حلق است و مخرج واو اول حلق . اشارت مىكند كه درآمد اين حروف باوّل از او است و بازگشت آن در آخر به او است درويشى را در حال وله پرسيدند كه ( ما اسمك ؟ ) يعنى نام تو چى است ؟ جواب داد كه ( هو ) گفتند : از كجا ميآئى ؟ گفت : ( هو ) گفتند : چه ميخواهى ؟\r\nگفت : ( هو ) گفتند : مگر به آنچه ميگوئى اللَّه را ميخواهى ؟ درويش كه نام اللَّه شنيد جان خويش نثار اين نام كرد و از دنيا بيرون شد .\r\n\r\nتا نام تو به صد معنى نقّاش نگارند\r\nبر ياد تو و نام تو مىجان بسپارند\r\n\r\n\r\nبر بوى وصال تو همى جان بفشانند\r\nدر وصف تو در دست بجز عجز ندارند\r\n\r\n","page_name":" 6 ","page_number":6},
  {"content":"\r\n\r\n\r\n\r\nابو الفتوح نوشته : در رحم صورت نگارد چنان كه خواهد يكى را سياه يكى را سپيد يكى زشت و يكى نيكو و يكى دراز و يكى كوتاه و يكى نر و يكى ماده يكى سعيد و يكى شقى يكى كريم و يكى لئيم يكى خوشخو و يكى بدخو چنان كه خواهد و مصلحت داند .\r\n« آياتٌ مُحْكَماتٌ » 7 فخر : اگر از لفظ يك معنى فهميده بشود بطورى كه احتمال معنى ديگر داده نشود و يا احتمال معنى ديگر بسيار ضعيف و دور از ذهن باشد اين لفظ را محكم مينامند يعنى صريح و آشكار در اين معنى و يا ظاهر و نزديك بذهن مثلا اگر بگوئيم : حسن شير آورد ، معلوم است كه مقصود همان ماده ى غذائى است نه آن حيوان وحشى و نيز اگر بگوئيم : فلان مهندس عالم است ظاهر است كه مقصود اطلاع از رياضى است و احتمال اينكه مقصود اطَّلاع از علوم ديگر است دور از ذهن است پس اينجور كلمات را محكمات مينامند و لفظى كه دو معنى دارد و نسبت به هيچ يك ذهن منتقل نمىشود و مورد ترديد است آن را مجمل مىنامند و اگر نسبت بيك معنى ظاهر و معنى ديگر دور از ذهن است اين معنى دوم را مؤوّل مىنامند و اين گونه الفاظ را متشابه مىنامند ، يعنى داراى معانى همانند و موجب ترديد ذهن كه نمىتوان آن دو را از يكديگر جدا كرد و مقصود را تشخيص داد . پس اگر در جمله معلوم شد كه معنى ظاهر كلمه مقصود نيست و معنى ديگر آن كه دور تر از ذهن است مناسب است كه مقصود باشد در اين گونه موارد فهم مقصود گوينده مشكل مىشود مثل اين آيه : ( إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ ) . ظاهر جمله يعنى : چون خواستيم كه مردمى را نابود كنيم فرمان ميداديم مردمان متمكن و مالدار را كه فاسق مىشدند و بدكار و سرنوشت خداوند بر آنها وارد مىشد . البته اين معنى ظاهرى مقصود نيست زيرا خدا فرمان بفسق نمىدهد و چنان كه در آيت ديگر صريح فرموده :\r\n( إِنَّ اللَّه لا يَأْمُرُ بِالْفَحْشاءِ ) يعنى خدا فرمان ببدكارى نمىدهد ، پس از اين مقدمه مىگوئيم : در الفاظ متشابه اگر يقين كرديم كه معنى روشن و ظاهر آن مقصود نيست مى - توانيم آن را تأويل كنيم و برگردانيم بمعنى غير ظاهر و دور تر از فهم ، و ليكن ما نميتوانيم بفهميم كه معنى غير ظاهر مسلم است و مقصود گوينده زيرا دليل قطعى بر آن نداريم\r\n","description":"","footnote":"","page_name":" 7 ","page_number":7},
  {"content":"\r\nو استفاده ى از لفظ براى معنى دور از فهم و غير ظاهر موجب اطمينان به مقصود نيست چون پس از آنكه معنى ظاهر منظور گوينده نبود بقيه ى معانى مبهم كلمه همگى مساوى هستند و نمىتوانيم مطمئن شويم كه مقصود گوينده كدام يك از آنها است مگر با دليل قطعى ديگر . اين بود خلاصه اى از نظر خود امام فخر و هم او نقل مىكند :\r\nابن عبّاس گفته است : محكمات سه آيه از سوره ى انعام است ( قُلْ تَعالَوْا - - تا آخر ) و متشابهات حروف اوائل سوره ها است كه معنى آنها بر يهود مشتبه بود و كوشش مىكردند كه از آنها مدّت نبوّت پيغمبر را استخراج كنند ( تفصيل آن را در مقدّمه ى مجلَّد اوّل نوشته‌ايم ) و باز ابن عبّاس گفته است : محكمات آيات ناسخ است و متشابهات آيات منسوخ . أصمّ گفته است : محكم آن است كه مقصود واضح باشد مثل ( جَعَلْنا مِنَ الْماءِ كُلَّ شَيْءٍ حَيٍّ ) و متشابه آن است كه پس از تأمّل و فكر مقصود فهميده شود مثل آيات قيامت و زنده كردن مردگان كه اگر بينديشند مىفهمند آنكه در آغاز ايجاد كرده مىتواند بانجام زنده كند .\r\nمعنى ديگر آنكه : محكم آنچه قابل فهم باشد بهر وسيله كه ممكن شود . متشابه آنچه به هيچ وسيله نشود آن را روشن كرد مثل وقت قيامت و مقدار ثواب و عقاب و نظيرش اين آيه ( يَسْئَلُونَكَ عَنِ السَّاعَةِ تا آخر ) .\r\nدر دنباله اين مطالب امام چند جهت براى متشابهات نقل كرده است :\r\n1 - اگر همه ى قرآن محكمات مىبود براى مردمى كه آن را پذيرفته بودند روشن و آشكار بود و ديگران را از بحث و دقّت در آن نااميد ميكرد ولى هر فرد متفكّر و علاقمند در متشابهات آن ميانديشد و از آن استفاده مىكند و در نتيجه مطلب حقّ واضح مىشود .\r\n2 - اگر همه ى قرآن محكمات بود مردم مقّلد و كوتاه فكر مىشدند و فكرها راكد مىماند و دامنه ى علم محدود مىشد ، و علوم ديگر كه براى فهم قرآن لازم است متروك مىشد و يا تدوين و تشريح نمىشد .\r\n3 - چون قرآن براى همه ى بشر است محكمات آن براى عوام موجب شك و ترديد مىشد كه مثلا موجود لامكان و غير مجسم معدوم است و غير متصوّر ، ليكن پس\r\n","description":"","footnote":"","page_name":" 8 ","page_number":8},
  {"content":"\r\nاز تعبيرات مختلف بمحكم و متشابه وسيله ى روشن شدن فكر او است و مىفهمد كه آنچه در مرحله ى اوّل توهّم كرده است غلط بوده و جور ديگر هم مىتوان تصوّر و تصديق كرد .\r\nروح البيان : قرآن خود را محكم معرّفى كرده است و متشابه ، مقصود از محكم آن است كه تمامى آن حقّ است و استوار و غير قابل نسخ و ناسازگارى و نابودى ، و مقصود از متشابه آنكه تمام قرآن به يكديگر همانند است در درستى معنى و استوارى لفظ ، و در هدايت از جهت معنى و اعجاز و فصاحت لفظى .\r\nتفسير برهان : از امام جعفر صادق عليه السّلام پرسيدند معنى محكم و متشابه را فرمود : آنچه بايستى به آن عمل شود محكم است و آنچه مردم جاهل نمى - توانند بفهمند متشابه است .\r\nتفسير نفخة الرّحمان نهاوندى مقدّمه ى طرفه ى هفدهم مطلبى در آنجا نوشته كه ما نتيجه نظر او را اين طور تعبير مىكنيم : عالم آفرينش كتاب تكوينى است و قرآن كتاب تدوينى پس همانطور كه موجودات مختلف و طبايع و استفاده ى از آنها متنوّع است و بعضى معلوم بوده است كه چه استفاده براى انسان دارد و بعضى بتدريج معلوم شده در آينده مورد استفاده خواهد شد ، قرآن هم كه كتاب تدوينى آفرينش است محكمات دارد كه از آن استفاده شده است و متشابهات دارد كه به تدريج استفاده كرده‌اند و از قسمتهائى هنوز نتوانسته‌اند استفاده كنند و البتّه در آينده بهره هاى تازه اى خواهد داشت چنان كه در مقدّمه ى مجلَّد اوّل تحت عنوان قرآن و ديگران نقل شده است از نويسندگان خارجى كه مزاياى قرآن در آتيه بهتر معلوم مىشود .\r\nخلاصه و نتيجه ى گفتار عبده : بعضى از متشابهات قرآن جزء بزرگترين نعمتهاى خدا شمرده مىشود ، مثلا آنجا كه اوقات نماز را مجمل و مبهم گفته است ( فَسُبْحانَ اللَّه حِينَ تُمْسُونَ وَحِينَ تُصْبِحُونَ وَلَه الْحَمْدُ فِي السَّماواتِ وَالأَرْضِ وَعَشِيًّا وَحِينَ تُظْهِرُونَ ) چون منطقه ى عربستان غير از آن نواحى است كه ممكن است مدّت روز آنجا و ساعت باشد و عرب نمىتوانست اين اختلاف را درك كند بايستى بيك\r\n","description":"","footnote":"","page_name":" 9 ","page_number":9},
  {"content":"\r\n\r\nبيانى گفته شود كه براى هميشه و همه كس در همه جا قابل استفاده باشد تا بتوانند اوقات نماز را بشناسند . و بعض متشابهات قرآن داراى معانى متعدّدى است كه باختلاف حالات و مواقع بر يكى از آنها تطبيق مىشود و همين وسيله است كه بتوانند در آن بينديشند و احكام و وظائف را براى موقع مناسب استخراج كنند .\r\n« هُنَّ أُمُّ الْكِتابِ » 7 فخر و ديگران نوشته‌اند : كلمه ى « ام » در لغت بمعنى ريشه و اصل پيدايش است و چون محكمات خود واضح است و متشابهات بوسيله ى آنها روشن مىشود محكمات امّ الكتاب و اصل قرآن ناميده شده است . و نيز امام گفته است : چون آيات محكمات جمع است مناسب است كه امّهات بلفظ جمع باشد ، ولى بواسطه ى اينكه مجموع محكمات يك اصل است و مجموع متشابهات يك فرع منشعب از آنها است مفرد گفته شده است .\r\n« الَّذِينَ فِي قُلُوبِهِمْ زَيْغٌ » 7 مجمع : 1 - ربيع گفته است مقصود مسيحيهاى نجران هستند كه با پيغمبر بحث مىكردند : كه چون قرآن شما مسيح را توصيف كرده است به ( كلمة الله و روح منه ) ادّعاى ما را ثابت مىكند ، اين آيه براى معرّفى آنها نازل شده است و در جواب آنها اين آيت ديگر نازل شد ( إِنَّ مَثَلَ عِيسى عِنْدَ اللَّه - تا آخر ) .\r\n2 - كلبى گفته است : مقصود يهود هستند كه براى استخراج مدّت بقاء مذهب اسلام در حروف مقطعه ى اوائل سوره ها بحث مىكردند كه شايد از قانون رمز حروف بتوانند اين الفاظ را بر يك مدّتى تطبيق كنند . و بعضى گفته‌اند : مقصود كليّه ى منكرين بودند كه مىخواستند از استدلال بمتشابهات منكر حقّ شوند .\r\nكليد فهم قرآن سنگلجى ص 67 ببعد : چون قرآن با عموم آدميان سرو كار دارد كه بيشترشان از فهم حقايق معنوى عاجز هستند از اين روى به صورت متشابه گفته شده است و اين متشابهات در برابر آيات محكمات است كه معنى آنها را روشن مىكند مثل ( هُوَ السَّمِيعُ الْبَصِيرُ ) كه مىفهماند خدا چشم و گوش دارد به اين جمله ( لَيْسَ كَمِثْلِه شَيْءٌ ) و ( هُوَ اللَّطِيفُ الْخَبِيرُ ) معنى اينها روشن مىشود كه خدا بينا و شنوا است\r\n","description":"","footnote":"","page_name":" 10 ","page_number":10},
  {"content":"\r\nولى نه بآنگونه كه شما مىپنداريد بلكه همانند ندارد . و آگاهى است كه از اين پاره هاى بدنى شما بىنياز است .\r\n« ابْتِغاءَ الْفِتْنَةِ » 7 مجمع : 1 - از مجاهد نقل است : مقصود آنهائى هستند كه از بحث در متشابهات توليد شكّ در دل مردم مىكردند و موجب اختلاف عقيده و هرج و مرج مىشدند .\r\n2 - و نيز گفته‌اند : مقصود فتنه ى در دين است كه گمراهى باشد و كسانى كه بحث در متشابهات مىكنند نتيجه ى عملشان فتنه ى در دين و گمراهى است .\r\n3 - و از امام صادق عليه السّلام نقل است : مقصود از فتنه كفر است يعنى براى بىدينى بحث در متشابهات مىكنند .\r\n« ابْتِغاءَ تَأْوِيلِه » 7 معنى تأويل مرجع است و بازگشتگاه ، گفته‌اند : مقصود آن است كه مردم بددل و منحرف پى تأويل و معانى غير ظاهرى مىروند كه دليلى بر آن ندارند مثل تشخيص ثواب و عقاب و يا زمان پيدايش قيامت .\r\n« الميزان » : با تلخيص و اقتباس : مقصود از تأويل ريشه ى معارف قرآن است و نمودار كردن حقيقت خارجى كه يك رشته كار و يا سخن و يا دستورى نما و مثالى از آن است . براى نمونه : 1 - در آيات 78 و 82 سوره كهف ( سَأُنَبِّئُكَ بِتَأْوِيلِ . . . - ذلِكَ تَأْوِيلُ ) مقصود از تاويل نمودارى حقايقى است كه خضر جهت سوراخ كردن كشتى ، و كشتن نوجوان ، و بىمزد ديوار راست كردن را براى موسى توضيح داد .\r\n2 - در سوره يوسف از 4 - 110 كه كلمه تأويل تكرار شده است مقصود نماياندن و برگرداندن ظاهر خواب يوسف و دوستان زندانى او است به آن حقيقتى كه بعد نمودار شد و يكى از دوستان همدم شاه شد و ديگرى بدار رفت و يوسف را برادران بپادشاهى سجده كردند .\r\n3 - آيت 35 الاسراء ( وَزِنُوا بِالْقِسْطاسِ الْمُسْتَقِيمِ تا أَحْسَنُ تَأْوِيلًا ) كلمه ى تأويل بازگشت و نتيجه ى اين دستور را نشان مىدهد كه ترازوى درست عدالت و صلاح جامعه را بهتر نگاه ميدارد .\r\n","description":"","footnote":"","page_name":" 11 ","page_number":11},
  {"content":"\r\nپس تأويل نه مختصّ بآياتى معين است و نه مدلول لفظ را نشان مىدهد بلكه نمودارى حقيقى است كه به صورت الفاظى در جمله اى آمده است .\r\n« وَالرَّاسِخُونَ فِي الْعِلْمِ » 7 مجمع در ارتباط اين جمله اختلاف است كه مربوط به قبل است تا معنى شود : ( تأويل قرآن را خدا ميداند و ثابتين در علم ) و يا آغاز جمله است تا چنين معنى شود : ( فقط خدا تأويل قرآن مىداند و راسخين در علم از اين مباحث دم نمىزنند و مىگويند اينها از جانب خدا است . ) و اكثر مفسّرين معنى اوّل را اختيار كرده‌اند و گفته‌اند : مقصود از راسخين اصحاب پيغمبر و مفسّرين اوّل هستند ، از ابن عبّاس نقل شده است ما راسخين در علم هستيم . ولى در تفسير تنوير المقباس فيروزآبادى كه از تفسير ابن عبّاس است معنى دوم را پسنديده و گفته است : راسخين در علم يعنى عبد اللَّه بن سلام و ديگر علماى يهود كه اسلام پذيرفته‌اند مىگويند اين آيات قرآن از جانب خدا است .\r\nتفسير صافى : كتاب كافى از حضرت امام محمّد باقر عليه السّلام نقل كرده است : راسخين در علم كسانى هستند كه همه كس آنها را عالم مىدانند . و از امام صادق ( ع ) نقل كرده است : ما راسخين در علم هستيم و ما تأويل قرآن را مىدانيم .\r\n« وَما يَذَّكَّرُ إِلَّا أُولُوا الأَلْبابِ » 7 فخر : اين جمله ستايشى است از خداوند براى مؤمنين خردمند كه آنها را توصيف مىكند به اين كه عقل و خرد خود را در فهم قرآن به كار مىبرند و آنچه با دليل و علم و فكر توانستند بفهمند از محكمات است و آنچه پس از فكر و دقت باز هم نفهميدند از متشابهات خواهد بود و عقل و ايمان آنها راهنمايشان هست كه تصديق كنند اينها كلامى است كه در آن تناقض نيست و بيهوده گفته نشده است و البته معنى صحيح دارد كه آنها نتوانسته‌اند بفهمند .\r\n« لا تُزِغْ قُلُوبَنا » 8 طبرى شهر بن حوشب از مادر مؤمنين امّ سلمه روايت كرده است : پيغمبر مكرّر مىگفت : يا مقلَّب القلوب ثبّت قلبى على دينك و اين آيه را قرائت مىفرمود : * ( ( رَبَّنا لا تُزِغْ قُلُوبَنا بَعْدَ إِذْ هَدَيْتَنا - ) * تا آخر آيه ) .\r\nفخر معنى كرده است : راسخين در علم پس از ايمان بمحكمات و متشابهات\r\n","description":"","footnote":"","page_name":" 12 ","page_number":12},
  {"content":"\r\nاز خدا مسئلت مىكنند كه چون دل آنها را متمايل و خوى گرفته بحقّ قرار داده است برنگرداند و متوجه بباطل نكند .\r\n« إِنَّكَ جامِعُ النَّاسِ لِيَوْمٍ لا رَيْبَ فِيه » 9 نيشابورى : چون مؤمنين مسئلت هدايت و رحمت كرده‌اند در دنباله ى آن اين جمله اشاره است بمنويّات آنها كه در اين دعا نظر مادى ندارند بلكه مىگويند بمناسبت ميعاد قيامت كه قابل تخلف نيست مى - خواهيم كه به راه راست و با دلى پاك باشيم .\r\n« لا يُخْلِفُ الْمِيعادَ » 9 - نيشابورى : اين جمله دنباله ى نقل است از گفتار راسخين در علم و يا آغاز جمله است . در هر صورت اشاره است كه تخلَّف از وعده با حقيقت خداوندى ناسازگار است .\r\nسخن ما : 1 - از اوّل تا آيت 5 * ( ( لا يَخْفى عَلَيْه شَيْءٌ ) ) * مىفهماند : حقيقت آفرينش نه آن طورى است كه مسيحيان مىگويند بلكه وابسته است بيك قدرت كامل دائمى كه اين كتاب آسمانى تو و ديگر پيغمبران شعاعى از آن نور است و آن قدرت است كه وسيله ى راهنمائى بشر است .\r\n2 - خلقتهاى مختلف موجودات وابسته به همان قدرت است نه بمخلوقاتى همانند خود .\r\n3 - آيت 7 * ( ( هُوَ الَّذِي أَنْزَلَ عَلَيْكَ الْكِتابَ ) * - تا آخر ) مىفهماند كه اين قرآن هم مثل ديگر موجودات يكى از پرتوهاى خداوندى است كه در اين عالم كون و فساد مشتمل بر قسمتهاى متفاوت است همانطور كه ديگر موجودات متفاوت ساخته شده‌اند اين كتاب آسمانى هم داراى مطالب و مراتب مختلف است كه هر كسى به قدر فهم خود از آن مىتواند استفاده كند و در نتيجه ايمان كامل لازم است كه آنچه را نمىتواند بفهمد تسليم باشد و بميل و خواهش خود تعبير نكند چون پاره اى مطالب فقط براى توجه افكار گفته شده است و حقيقت آن قابل درك بشر نيست مثل قيامت و آنچه مربوط بعوالم ديگر است كه اطَّلاع از آن مختص بآفريننده است و بس . مثنوى قسمتهاى نامفهوم قرآن را اينجور معرّفى و تشبيه كرده است :\r\n","description":"","footnote":"","page_name":" 13 ","page_number":13},
  {"content":"\r\n\r\n\r\nحرف قرآن آمد كه ظاهر است\r\nزير ظاهر باطنى هم قاهر است\r\n\r\n\r\nتو ز قرآن اى پسر ظاهر مبين\r\nديو آدم را نبيند غير طين\r\n\r\n\r\nظاهر قرآن چو شخص آدمى است\r\nكه نقوشش ظاهر و جانش خفى است\r\n\r\n\r\nمرد را صد سال عمّ و خال او\r\nيك سر موئى نبيند حال او\r\n\r\n4 - آيت * ( ( هُوَ الَّذِي يُصَوِّرُكُمْ فِي الأَرْحامِ ) ) * مناسب است بگوئيم كه فلاسفه اسلام گفته‌اند بقاى موجودات به سه نيرو است . 1 - ناميه . 2 - غاذيه ( وسيله رسيدن غذا ) 3 - مولَّده و بعضى مصوّره را اضافه كرده‌اند ، و خواجه در تجريد آن را باطل داند ، و جانور شناسان گويند نطفه نر مركّب است از سلولهاى زنده اى كه بغايت ريز است چندانكه محسوس نباشد و گويند ، مانند كرمى باريك و داراى سرى به شكل بيضى است و دم آن نسبتا دراز است و آن را اسپرماتوزوئيد ناميده‌اند و در نطفه ماده يك و گاهى بيشتر ، سلولى است بادامى شكل كه آن را اوول مىنامند كه در هريك ماه يك يا دو تا از آنها در تخمدان ماده توليد مىشود ولى در بعضى زيادتر است مثل سگ در هر ماه نه و خوك تا شانزده اوول ممكن است ماهيانه در تخمدانش توليد شود . در موقع تلقيح كه اسپرماتوزوئيدها وارد كيسه ى رحم مىشوند اگر اوول كه سلول تناسلى ماده است در آنجا موجود بود ميان سلولهاى نر مسابقه شروع مىشود براى رسيدن به سلول تناسلى ماده ، هر يك از آنها كه زودتر خود را به آن رساند پوسته اى برجسته در سر اوول موجود است كه نشانه ى آمادگى او است براى تلقيح فورا آن سلول سر خود را به آن پوسته وارد كرده و سلول ماده دم سلول نر را قطع نموده و اطراف خود را با پوسته ى قابل مقاومت ميپوشاند تا مانع ورود سلولهاى نر ديگر بشود و آنها بتدريج نابود شده و جذب در خون مىشوند ، و اين دو سلول با هم تركيب شده سلول تخمى را توليد مىكنند كه غالبا به داخل رحم رانده شده بجدار رحم مىچسبد كه در آن جا غشائى توليد مىشود و بوسيله ى يك رگ كه بند ناف باشد سلول تخمى به آن جا بسته و مربوط مىشود ، سپس پرده هائى اطراف تخم را مىگيرد و در ميان آنها مايعى توليد مىشود تا آن را از ضربات وارده ى خارجى محافظت بنمايد . بتدريج در اثر تغذيه ى از بند ناف اين تخم زياد مىشود و به شكل خون بسته و گوشت جويده شده تبديل مىشود\r\n","description":"","footnote":"","page_name":" 14 ","page_number":14},
  {"content":"\r\nو بسه دسته سلول تقسيم مىشود . 1 - سلولهاى خارجى بنام اكتدرم . 2 - داخلى بنام آندودرم . 3 - سلولهاى وسطى بنام مزدرم كه سلولهاى خارجى تبديل به پوست و اعصاب مىشوند و داخلى دستگاه گوارش و تنفس را تشكيل مىدهند و وسطى در ابتدا ستون فقرات و بعد استخوانهاى ديگر و سپس عضلات و خون را توليد ميكنند سپس اين خون بسته و مجموعه ى سلولها بوسيله ى تغذيه رشد كرده به صورت عضلات نمودار شده استخوانها را مىپوشد بطوريكه در سه ماهگى خطوط و شكل آن ديده مىشود و در چهار ماهگى كاملا جنس و شخصيّت آن نمودار مىشود .\r\nاين بود مختصرى از آنچه در جانور شناسى آزمايش و معلوم شده است ، بنا بر اين مىگوئيم همانچه كه موجب پيدايش ( اسپرماتوزوئيد ) در نطفه ى نر و ( اوول ) در نطفه ى ماده مىشود همان هم موجب تشكيل و تكميل صورتهاى مختلف مىشود و احتياجى بقوّه ى مصوّره ى جداگانه ندارد و نه احتياج بملكى و يا نور قاهر ديگرى كه اين كارها را انجام دهد بلكه همان قدرت لايزال كه از جذب موّاد غذائى نطفه و سلول نر و ماده ساخته با آن خصوصيّات كه گفته شد همو هم استعداد و لياقت داده است بهر نطفه و سلولى كه طبق شرايط معين نموّ نموده به صورت حيوان يا گياه با شكل مخصوص فردى خود نمودار شود . و همين است معنى * ( يُصَوِّرُكُمْ فِي الأَرْحامِ ) * 5 - براى جمله ى آيت 7 * ( ( فِي قُلُوبِهِمْ زَيْغٌ ) ) * اين شعر مثنوى در مجلَّد اوّل داستان خرگوش و نخجير مناسب است :\r\n\r\nكرده اى تأويل حرف بكر را\r\nخويش را تأويل كن نى ذكر را\r\n\r\n\r\nبر هوا تأويل قرآن ميكنى\r\nپست و كژ شد از تو معنى سنىّ\r\n\r\n\r\nماند احوالت بدان طرفه مگس\r\nكوهمى پنداشت خود را هست كس\r\n\r\n\r\nوصف بازان را شنيده در زمان\r\nگفته من عنقاى وقتم بىگمان\r\n\r\n\r\nآن مگس بر برگ كاه و بول خر\r\nهمچو كشتيبان همى افراشت فرّ\r\n\r\n\r\nگفت من كشتى و دريا خوانده ام\r\nمدّتى در فكر آن مىمانده ام\r\n\r\n\r\nاينك اين كشتى و اين دريا و من\r\nمرد كشتىبان و اهل رأى و فنّ\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\nصاحب تأويل چون بال مگس\r\nوهم او بول خر و تصوير خس\r\n\r\n[ سوره آلعمران ( 3 ) : آيات 10 تا 13 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَلا أَوْلادُهُمْ مِنَ اللَّه شَيْئاً وَأُولئِكَ هُمْ وَقُودُ النَّارِ ( 10 ) كَدَأْبِ آلِ فِرْعَوْنَ وَالَّذِينَ مِنْ قَبْلِهِمْ كَذَّبُوا بِآياتِنا فَأَخَذَهُمُ اللَّه بِذُنُوبِهِمْ وَاللَّه شَدِيدُ الْعِقابِ ( 11 ) قُلْ لِلَّذِينَ كَفَرُوا سَتُغْلَبُونَ وَتُحْشَرُونَ إِلى جَهَنَّمَ وَبِئْسَ الْمِهادُ ( 12 ) قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّه وَأُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَاللَّه يُؤَيِّدُ بِنَصْرِه مَنْ يَشاءُ إِنَّ فِي ذلِكَ لَعِبْرَةً لأُولِي الأَبْصارِ ( 13 )\r\nمعنى لغات : ( تغنى ) از اغناء بمعنى بىنياز كردن . ( وقود ) آتشگيره .\r\n( دأب ) استدامه ى در كار ، عادت . ( مهاد ) جايگاه خواب ، رختخواب ، زمين پست .\r\nجهت نزول : سيوطى در اسباب النّزول از ابى داود و بيهقى نقل كرده است :\r\nابن عبّاس گفت چون پيغمبر از جنگ بدر مراجعت فرمود يهود را در بازار جمع كرد ، و فرمود : شما با ديگر مسلمانان هم فكر و مسلمان شويد كه بمصيبت اعراب قريش در جنگ بدر گرفتار نشويد . آنها جواب دادند : اى محمّد چيره شدن بر قريش موجب غرور تو نشود كه آنها روش جنگ را نمىدانند و اگر سر و كارت با ما بيفتد خواهى دانست ما چكاره‌ايم . و از عكرمه روايت كرده است : فنحاص يهودى در روز بدر گفت : محمّد بر اين مردم مسلَّط شد ولى نبايد مغرور باشد كه آنها آئين جنگ نمىدانند . آيات دوازدهم و سيزدهم در برابر اين سخنان يهود نازل شد .\r\nترجمه : 10\r\nكسانى كه كافر شدند سرمايه ها و فرزندانشان نتواند براىشان جلوگير توان خداوندى شود و البته آنان آتشگيره ى دوزخ باشند .\r\n11 بمانند روش مردم فرعون و آنان كه پيش از ايشان بودند و نشانه هاى توان و آيات ما را دروغ شمردند و [ گناهكار شدند 
  ] و خداوند به سزاى گناهانشان گرفتارشان كرد ، و خداوند را آزار سخت بوده .\r\n12 اى محمّد به كسانى كه كافر شدند بگو : به زودى دگران بر شما چيره شوند\r\n","description":"","footnote":"","page_name":" 16 ","page_number":16},
  {"content":"\r\n\r\nو بدوزخ فراهمتان كنند كه بد آسايشگاهى است .\r\n13 چه نشانه ى خوبى براى شما بود در سرگذشت دو گروه [ كه در بدر 
  ] رو برو شدند و يكى براى خدا مىجنگيد و ديگرى بيدين كه آن دسته ى خداپرست را به چشم خود دو برابر ميديد چون خدا آن را كه خواهد و بسرنوشت كرده با يارى خود پشتيبانى كند و البتّه در اين [ سرگذشت مسلمانان و جنگ بدر 
  ] پندى است خردمندان را .\r\nسخن مفسّرين : « إِنَّ الَّذِينَ كَفَرُوا » 10 تنوير المقباس فيروزآبادىّ ص 35 :\r\nمقصود كعب بن اشرف بزرگ يهوديهاى مدينه است و دوستان او ، و گفته‌اند : مقصود ابو جهل و كفّار قريش هستند .\r\n« كَدَأْبِ آلِ فِرْعَوْنَ » 11 ابن عباس : يعنى مانند روش آل فرعون و بنى اسرائيل كه با موسى بدرفتارى كردند و سزاى خود را ديدند كافران هم با تو بدرفتارى كردند و سزاى خود را در جنگ بدر ديدند .\r\n« سَتُغْلَبُونَ وَتُحْشَرُونَ » 12 اكثر مفسّرين با تا قرائت كرده‌اند كه معنى خطاب مىشود ولى حمزه و كسائى و خلف و اعمش با يا قرائت كرده كه غايب معنى شود يعنى آنها مغلوب و برانگيخته مىشوند .\r\n« يَرَوْنَهُمْ مِثْلَيْهِمْ » 13 طبرى و ديگر مفسّرين نقل كرده‌اند : اهل مدينه ( ترون ) با تاء خوانده‌اند و اين طور معنى مىشود : شما يهود ، كافران را دو برابر مسلمين مىبينيد ، ولى بقيّه با يا خوانده‌اند و معنى چنين است : مسلمين اعراب را دو برابر خود مىبينند با اينكه سه برابر بودند . و گفته‌اند : يعنى اعراب مسلمين را دو برابر خود مىديدند و مىترسيدند .\r\nابو الفتوح نوشته است : عبد اللَّه مسعود گويد باوّل كه نگريديم گمان برديم كه ايشان ششصد و بيست و شش مرد باشند بر ضعف ما ، هر چه يك ساعت بود در چشم ما حقيرتر بودند تا گمان برديم كه كمتر از مايند يكى مىگفت اينان هفتاد مرد باشند ديگرى او را مىگفت صد مرد باشند .\r\n« إِنَّ فِي ذلِكَ لَعِبْرَةً » 13 ابو الفتوح نوشته است : در اين عبرتى است كه گروهى\r\n","description":"","footnote":"","page_name":" 17 ","page_number":17},
  {"content":"\r\n\r\nبيايند مردى را از شهر خود بيرون كرده او بشب از شهر گريخته از دست ضعفاء آن شهر و سفهاء ايشان و پنهان بشهرى ديگر آمد جماعتى بىبرگ و ساز بىعدد و عدّت از پى او بيامدند در مساعدت او هجرت كردند ، از آنجا جماعتى انصار بنصرت او برخاستند از اينان بىبرگتر و بىسازتر ، آنگه كاروانى از آن رؤساء مكّه با عزّت و منعت مىآمد ، حقّ تعالى اين ضعيفان بىنوايان را فرمود كه : به روى و آن كاروان به يارى ، برفتند هر سه يا چهار بر شترى سلاح ايشان چوبها بود و بيشتر پياده مشركان بيامدند تنگ هزار مرد با ساز و آلت و عدّت و مدد و قوّت دل و صاحب حقّى كه با كاروان ايشان بود ، چون ايشان را بديدند در كارزار رفتند ، بس وقت نرفت كه اين گدايان ضعيف آن رؤسا و شجاعان را بكشتند و مالشان بغنيمت برگرفتند و سلاحهايشان بستدند و منصور و مظفر و با غنيمت و كاروان تا مدينه آمدند ، اين جاى اعتبار باشد خداوندان عقل را .\r\nسخن ما : 1 - در علم النّفس مىگويند يكى از تمايلات و خواسته هاى با ارزش انسان ميل بحقيقتجوئى است كه گاهى براى استفاده ى مادّى است مثل كنجكاوىهاى علمى و اختراعات و گاهى فقطَّ از نظر وصول بحقيقت است كه با تمام مشكلات و ناملايمات مقاومت مىكند و آن را مىجويد تا به مقصود برسد مثل دوستى علم از نظر اينكه علم است و علاقه بكشف حقايق موجودات و سعادت حقيقى و نظائر آن بهترين نمونه ى اين جور مردم همان مسلمين صدر اسلام بودند كه فقطَّ براى حقيقت و توسعه و تعالى توحيد كوشش مىكردند و از هيچ فداكارى مضايقه نكردند تا به آنچه بايستى برسند ، رسيدند .\r\n2 - شخصيّت و ارزش آدمى به آن چيزهائى است كه جزء موجوديّت خود كرده است مثل علم و هنر و صنعت كه از خاصيّتهاى ذات و نهاد انسان مىشود ولى آنچه خارج از موجوديّت آدمى است و فقط ارتباط و وابستگى خارجى به او دارد ارزشى است موقّت و اعتبارى مانند مال و جاه و ديگر مزايا و خواسته هاى عمومى مردم .\r\nاوّل اين آيات اشاره بقسمت دوّم است كه آنچه اين مردم دارند و به آن\r\n","description":"","footnote":"","page_name":" 18 ","page_number":18},
  {"content":"\r\n\r\nمغرورند ارزش آن عارضى و موقّت است .\r\n3 - جمله ى * ( ( هُمْ وَقُودُ النَّارِ ) ) * مىفهماند كه آن آتش سزاى بدكاران از اين گونه كسان افروخته مىشود كه آتشگيره مىشوند و دوزخ بوجود اينها روشن مىشود .\r\nدر آخر آيات اشاره شده است بحسّ حقيقتجوئى و شخصيّت مسلمين كه عدّه ى سيصد و سيزده نفرى بدون هيچ وسيله فقط با طاعت از پيغمبر و دلبستگى به آن كلمات و فرموده ها و آيات قرآن كه عاشق توسعه ى آن بودن چون محبوب و معشوقشان بود بجلو هزار نفر دشمن محمّد رفتند با هفتاد يا نود شتر و دو اسب و هشت شمشير و شش زره ، بقيّه ى اسلحه و وسائل ، ايمان بود و ميل حقيقت خواهى و اعلاى كلمه ى لا إله الَّا اللَّه . اين است حقيقت * ( ( يُؤَيِّدُ بِنَصْرِه مَنْ يَشاءُ ) ) * كه خداوند در سرشت و خميره ى آنها خواسته ى حقيقتجوئى نهاده بود ، آنها هم با نيروى ايمان پى آن رفتند و به مقصود رسيدند .\r\n[ سوره آلعمران ( 3 ) : آيه 14 
  ]\r\nزُيِّنَ لِلنَّاسِ حُبُّ الشَّهَواتِ مِنَ النِّساءِ وَالْبَنِينَ وَالْقَناطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالأَنْعامِ وَالْحَرْثِ ذلِكَ مَتاعُ الْحَياةِ الدُّنْيا وَاللَّه عِنْدَه حُسْنُ الْمَآبِ ( 14 )\r\nمعنى لغات : ( قناطير ) جمع قنطار ، مال زياد و مهمّ . ( المقنطرة ) مال زياد جمع شده . ( الخيل ) اسب . ( المسوّمة ) نشانه دار و بچراگاه رها شده ( مآب ) از مصدر اوب بمعنى بازگشتن .\r\nجهت نزول : عبده ارتباط اين آيه را بآيات پيش چند احتمال داده است :\r\n1 - چون مسيحيهاى نجران كه براى مباحثه با پيغمبر آمدند با لباسهاى زيبا بودند كه مسلمين آرزوى آن را كردند ، اين آيه براى آرامش دل آنها بود .\r\n2 - رئيس و سرپرست آن عده گفت من معتقد بدرستى گفتار پيغمبر هستم ولى امپراطور رم به من احسان و احترام مىكند و اگر مسلمان شوم از نظر او مىافتم ، براى توبيخ او است .\r\n3 - چون پس از جنگ بدر پيغمبر يهود را دعوت باسلام فرمود آنها به مال\r\n","description":"","footnote":"","page_name":" 19 ","page_number":19},
  {"content":"\r\n\r\nو اعتبارات خود مباهات كردند ، اين آيه براى جواب و فكر غلط آنها نازل شد .\r\nترجمه :\r\nمردم دلباخته‌اند به زن و فرزند و اندوخته هاى طلا و نقره و اسبهاى بچراگاه رها شده و دگر چارپايان و كشتزار كه همگى بهره هاى زود گذر زندگى است با اينكه بهترين بازگشت به پيشگاه خداوند است [ كه سود دوران زندگى است 
  ] .\r\nسخن مفسّرين : « زُيِّنَ لِلنَّاسِ » 14 مجمع : حسن بصرى گفته است : يعنى شيطان دوستى اينان را براى انسان آرايش و نمايش مىدهد ، و گفته‌اند : خداوند دوستى اين چيزها را در نهاد انسان آفريده و آنها را در نظر او آراسته است . جبّائى گفته است : آنچه بايد در زندگى دوست بدارد خدا برايش آرايش مىدهد و آنچه دوستى آن زشت است شيطان در نظر انسان جلوه مىدهد .\r\nالميزان : آرايش خواسته هاى زندگى به دو گونه است : 1 - آنكه آدمى آنها را دستاويز پيشرفت زندگى و بقاى نوع خود كند تا او را بكمال ابدى برساند و همان است كه از سوى حقّ در نهاد او سرشته شده است و در قرآن اين گونه دوستى مكرر ياد شده است .\r\n2 - دلباختگيهاى زندگى است كه آدمى را از ياد حقّ دور مىكند و در قرآن آن را بشيطان وابسته كرده است چون خداوند اجازه داده است كه آدمى بدنبال آنها برود و همين است حقيقت اختيار آدمى در زندگى تا هر كسى چگونه از بوته ى آزمايش نمودار شود ؟\r\n« حُبُّ الشَّهَواتِ » 14 طنطاوى : كليّه ى تشكيلات بشرى مولود خواسته ها و حبّ شهوات آدمى است كه موجب بقاى او است ، نقل كرده‌اند : ارسطو وصيّت كرد بر گورش خانه اى هشت ضلعى بسازند و بر هر ضلعى جمله اى بنويسند كه مجموعهء مصالح بشرى در آنها باشد . و آن جملات اين بود :\r\n1 - جهان مانند بستانى است و دولتها بجاى ديوار آن هستند .\r\n2 - دولت بمنزله ى پادشاهى است كه قانون دربان و نگهبان او است .\r\n3 - قانون مولود افكار و تدبيرهاى پادشاهان و زمامداران است .\r\n","description":"","footnote":"","page_name":" 20 ","page_number":20},
  {"content":"\r\n4 - پادشاه و زمامدار مانند شبانى است كه قشون ياور او است .\r\n5 - قشون ياورى است كه پشتيبان آن سرمايه است .\r\n6 - سرمايه ها فرآورده ى رعيّت است .\r\n7 - رعيّت را با عدالت مىتوان مالك شد و نگهدارى كرد .\r\n8 - عدالت موجب فراهمى دلها و مؤانست ملَّتها و وسيله ى اصلاح جهان است .\r\nپس تمام موّاد حيات و خواسته ها و سرمايه ابزار و وسيله براى تكامل نوع است مانند دام صيادان كه وسيله است براى بدست آوردن شكار كه اگر شكارچى همّت بر خوبى دام كوتاه دارد و در انديشه ى شكار نباشد راه مقصود را گم كرده و محروم خواهد شد و كسى نيست كه از زندگى و گرفتاريها و محروميتها راضى باشد در هر درجه و مقامى هست دلگير است و گله گذار ، بقول متنبّى :\r\n\r\nكلّ من فى الكون يشكو دهره\r\nليت شعرى هذه الدّنيا لمن ؟\r\n\r\nهمه از زندگى شكايت دارند پس اين دنيا مال كى است كه از آن راضى باشد ؟\r\nسليمان پيغمبر ع در تورات خواسته هاى زندگى را ناچيز شمرده است و گفته است : در پرتو اين خورشيد چيزى تازه نيست و آنچه را ما تازه و خوش مىدانيم پيك گذشتگان است كه رنج و اندوه آنها را بخاطر ما مىآورد و ما را هم ناراحت مىكند ، چه ميليونها سال كه همين غمّ و شاديها بوده است و رفته است و باز پيدا شده است . در دنبال گفته هاى سليمان افكار عمر خيام را نقل كرده است كه مسلمين او را مىشناختند و نامش را مردم جهان نشنيده بودند تا در اين سالها رباعيّات او را بانگليسى و از آن به عربى ترجمه كردند و اكنون نام رباعيّات او اروپا و آمريكا را فراگرفته است و در همين مملكت تا دوازده تماشاخانه افكار او را نمايش مىدهند كه بيشتر يا تمام انديشه ها و گفته هاى او در پستى زندگى است و چاره جوئى از رنج زندگى است به نوشيدن شراب و بيخبرى از خود و آنچه در جهان است ، نظير اين گونه سخن را ابو العلاء معرّى گفته و تمام لذائذ بلكه اصل زندگى را زشت دانسته و گفته است وجود من نتيجه جنايت پدر من است كه موجب پيدايش من شده است ولى من دست بچنين جنايتى\r\n","description":"","footnote":"","page_name":" 21 ","page_number":21},
  {"content":"\r\n\r\nنبردم و وسيله ى پيدايش كسى نشدم .\r\nاين است معنى زندگى كه هر كس به اندازه ى فهمش راه فرار از ناگواريهاى آن را تشخيص داده است چنان كه مردم جاهل و پاكباخته و هم دسته اى عالم و نابغه وسيله ى آسايش از اندوههاى خود را در مستى و بيخبرى دانسته‌اند و به نوشيدن شراب و يا به كار بردن چرس و بنگ و ترياك خود را آسوده مىدانند و بعضى درجه ى بالاتر را گرفته با مرفين و كوكائين خود را از انديشه ى در هر چه هست آسوده دارند ليكن خردمندان ناگوارى حس نمىكنند و زندگى را كه براى علم و عبادت و عمل است برخود گوارا مىنمايند .\r\n« مِنَ النِّساءِ » 14 عموم مفسّرين گفته‌اند : علت نام بردن زن در اولين خواسته هاى انسان آن است كه بيشتر و جلوتر خواهشهاى انسان خواهش جنسى است چنان كه از پيغمبر نقل كرده‌اند : بهترين دام شيطان براى گمراهى انسان مسئله ى توجّه بزن است ، و هم نوشته‌اند كه فرموده است : بالاترين گرفتارى مردم بعد از من دلباختگى و تمايل بزنان خواهد بود . و باز فرموده است : يك زن و مرد در يك جا بخلوت نباشند كه سوّمى آنها شيطان خواهد بود و موجب اغفالشان .\r\n« وَالْبَنِينَ » 14 ابو الفتوح : راوى خبر گويد كه رسول عليه السّلام اشعث قيس را گفت : تو را از دختر حمزه فرزندى هست ؟ بپاسخ گفت : پسرى دارم از او كه اگر بدل آن جفنه اى ( كاسه ) ثريد ( آبگوشت نان در آن خورد شده ) بودى كه من به مهمان دادمى دوستتر داشتمى ، رسول عليه السّلام گفت : چرا چنين ميگوئى ؟\r\nايشان ميوه دلند و روشنائى چشمند و با اين همه جاى بددلى و بخيلى و اندوهند .\r\n« وَالْخَيْلِ الْمُسَوَّمَةِ » 14 ابو الفتوح نوشته : علما در معنى مسوّمه خلاف كردند ، مجاهد گفت و سعيد و جبير و ربيع كه چرنده باشد و حسن بصرى گفت : در مرغزار كرده ، سدّى گفت : مرد مرا بحسن و جمال تعجّب آرد ، و ابو عبيده و اخفش گفتند : بعلامت كرده يعنى بداغ كرده ، ابن زيد گفت : آن باشد كه براى كارزار بدست نهاده باشند .\r\nبعضى ديگر از مفسّرين گفتند : اسبان پيشانى و دست و پاى سفيد و عرب\r\n","description":"","footnote":"","page_name":" 22 ","page_number":22},
  {"content":"\r\n\r\nاينچنين اسبان هم مستحسن دارند و هم مبارك . ابو جعفر المداينى روايت كند از قاسم بن الحسن بن الحسن از پدرش از جدّش امير المؤمنين علىّ عليه السّلام از رسول صلَّى اللَّه عليه و آله كه گفت : چون خداى تعالى خواست تا اسب بيافريند باد جنوب را گفت : من از تو خلق خواهم آفريدن يعنى آن فرشتگان را كه بر باد جنوب موكّل باشند خلقى كه عزّ اولياء و دوستان من باشند و مذلَّه دشمنان من و جمال اهل طاعت من ، فرشتگان گفتند : بار خدايا فرمان توراست . حقّ تعالى از باد جنوب اسبى بيافريد ، آنگه گويد من تو را غريب آفريدم و خير در پيشانى تو بستم و غنيمتها مجموع بود بر پشت تو ، خداوند تو را بر تو مهربان كردم و تو را پرنده ى بىپر كردم چون اسب را بر زمين فرستاد و پايهاى او بر زمين قرار گرفت صهيل كرد ( يعنى شيهه كشيد ) حقّ تعالى گفت بركت بر تو باد جانورى كه من بصهيل تو مشركان را ذليل كنم و گوش - هاشان پر كنم و دلهاشان بترسانم ، چون خداى تعالى چيزها بر آدم عرضه كرد گفت : بگزين آنچه خواهى او اسب بگزيد ، خداى تعالى گفت : عزّ خود و عزّ فرزندان خود اختيار كردى ، تا زنده باشند بركت من بر تو باد و بر ايشان ، از خلق هيچ نيافريدم كه بنزد من از تو محبوبتر باشد و اينكه تو اختيار كردى . و ابو هريره روايت كند كه رسول عليه السّلام گفت : خير در پيشانى اسبان بسته است تا بروز قيامت .\r\nنقل اين تفصيل به منظور اطلاع است از فكر آن زمان نسبت به اين حيوان ( نويسنده ) .\r\nسخن ما : همانطور كه حيوان موجودى است جنبنده در پى خواسته هاى خود انسان كه سر آمد ديگران است در سرشت او ميل بخواسته هاى جور به جور است كه از اين خاصيّت جدا نيست . ليكن گفته هاى پيغمبر و هدف او متوجّه بيك واقعيت و مصلحت ما فوق همه است كه در همه ى جنبشها و تكاپوى زندگى و به چنگ آوردن زن و فرزند و گاو و گوسفند خدا را فراموش نكنيم يعنى مصلحت اصلى و خير حقيقى را در نظر داشته باشيم و از راهى كه به آن ميرسيم شهوات خود را تعقيب كنيم و در هر جايگاه كه آن را معيّن كرده است تمايلات خود را به كار بريم ،\r\n","description":"","footnote":"","page_name":" 23 ","page_number":23},
  {"content":"\r\n\r\nو پيدا كردن اين راه و جايگاه را دو وسيله قرار داده است : اول : خرد آدمى كه خود بسنجد و صلاح و فساد را بيابد . دوّم : گفتار و رفتار خردمندان كه راهنماى آنها پيغمبرانند .\r\nآريستيپ « 1 » - شاگرد سقراط كه در قرن چهارم قبل از ميلاد بوده است گفته است : هر موجود زنده در پى لذّت و خوشى است و از رنج و الم گريزان است و عقل انسان او را وادار مىكند كه پى خواسته هايش باشد و چون بزندگى اعتماد نيست و در هر آن احتمال مرگ ميرود عقل حكم مىكند كه نبايد يك آن از لذّت باز ماند ، مناسب اين عقيده اين رباعى خيام است :\r\n\r\nاين عقل كه در ره سعادت پويد\r\nروزى صد بار خود تو را مىگويد\r\n\r\n\r\nدرياب تو اين يكدم وقتت كه نه اى\r\nآن تره كه بدروند و ديگر رويد\r\n\r\nفردوسى همچنين گفته است :\r\n\r\nچنين بود تا بود چرخ روان\r\nبانديشه رنجه چه دارى روان ؟\r\n\r\n\r\nبياراى خوان و به پيماى جام\r\nز تيمار گيتى مبر هيچ نام\r\n\r\nسعدى به اين تعبير نمايش داده است :\r\n\r\nسعديا دى رفت و فردا همچنان معلوم نيست\r\nدر ميان آن و اين فرصت شمار امروز را\r\n\r\nو حافظ گفته است :\r\n\r\nحاصل كارگه كون و مكان اين همه نيست\r\nباده پيش آر كه اسباب جهان اين همه نيست\r\n\r\nدر دنباله ى طرز فكر آريستيپ عدّه اى كارشان به جائى مىكشد كه نميتوانند بتمايلات خود برسند و در نتيجه ى نااميدى آخرين وسيله ى آسايش را در خود كشى دانسته و اقدام به آن كرده‌اند كه آنها را - سيرنائيكها - مىگفته‌اند . بعد از آريستيپ ، ابيقور يا اپيكور حكيم مشهور يونانى كه از سيصد و چهل و يك تا دويست\r\n\r\n","description":"","footnote":"\r\n( 1 ) سير حكمت در اروپا .\r\n","page_name":" 24 ","page_number":24},
  {"content":"\r\n\r\n\r\nو هفتاد پيش از ميلاد بوده است معتقد بوده است : ( بايد پى آن خوشى رفت كه با دوام باشد ) و گفته‌اند : خلاصه ى نظريه ى او اين جمله ها است 1 - لذّت واقعى آن است كه رنج و الم در دنبالش نباشد ، 2 - رنجى كه بخوشى نپيوندد نبايد تحمّل شود ، 3 - هر خوشى كه موجب محروميّت از خوشى بهتر و يا توليد رنج بيشتر بكند ، بىارزش است و بايد از آن دورى كنند ، 4 - رنجى كه جلوگير از رنج بيشتر و يا وسيله ى خوشى بيشترى باشد بايد پى آن رفت و آن را لذّت دانست ، اينهائى كه نقل كرديم دورنمائى بود از افكار اخلاقى ارباب فكر و نظر ، اكنون بايد متوجّه شد كه اوّل آيه توجّه داده است به همان نظريّه منفى و بدبينى كه شهوات آدمى براى او جالب شده است ، و در جمله ى آخر آيه كليه ى نظريّات اخلاقى را خلاصه نموده و سعادت آدمى را در دلبستگى بعالم ابدى محدود كرده است ، اين است حقيقت اعجاز قرآن كه بالاترين وسيله ى رهنمائى بشر است .\r\nصفيعليشاه در تفسير خود استفاده از سرمايه ى زندگى را اينطور معرّفى كرده است :\r\n\r\nزندگى را سيم و زر باشد معين\r\nگر نگردد خرج با وى عقل و دين\r\n\r\n\r\nعاقل آن را كرد صرف دين و كيش\r\nتا منظم زو كند آئين خويش\r\n\r\n\r\nابلهان آئين باخذ زر دهند\r\nتاج عيسى را به نعل خر دهند\r\n\r\n[ سوره آلعمران ( 3 ) : آيات 15 تا 17 
  ]\r\nقُلْ أأُنَبِّئُكُمْ بِخَيْرٍ مِنْ ذلِكُمْ لِلَّذِينَ اتَّقَوْا عِنْدَ رَبِّهِمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها وَأَزْواجٌ مُطَهَّرَةٌ وَرِضْوانٌ مِنَ اللَّه وَاللَّه بَصِيرٌ بِالْعِبادِ ( 15 ) الَّذِينَ يَقُولُونَ رَبَّنا إِنَّنا آمَنَّا فَاغْفِرْ لَنا ذُنُوبَنا وَقِنا عَذابَ النَّارِ ( 16 ) الصَّابِرِينَ وَالصَّادِقِينَ وَالْقانِتِينَ وَالْمُنْفِقِينَ وَالْمُسْتَغْفِرِينَ بِالأَسْحارِ ( 17 )\r\nمعنى لغات : ( انبّؤكم ) از مصدر « أنبا » بمعنى آگاه و مطلَّع كردن . ( رضوان ) خوشنودى . ( قانتين ) از مصدر قنوت ، بمعنى اطاعت و تسليم ببندگى خدا .\r\n","description":"","footnote":"","page_name":" 25 ","page_number":25},
  {"content":"\r\n\r\nترجمه :\r\nاى محمّد 15 بمردم بگو : خواهيد بهتر از اين [ زيبائيهاى زندگى 
  ] آگاهتان كنم براى پرهيزگاران بپيشگاه پروردگارشان بهشتها است كه رودها به آن روان است و بدان جاودان بمانند با همسرانى پاك مانده و هم خوشنودى خداوند كه او بيناى ببندگان است .\r\n16 همان مردمى كه گويند : پروردگارا ما مؤمن شديم و تو گناهانمان بيامرز و از آزارش دورمان بدار .\r\n17 آنها شكيبايند و راستگويند و سر ببندگى حقّ دارند و بخشنده‌اند و به نيمه شبان آمرزش از خدا خواهند .\r\nسخن مفسّرين : « أأُنَبِّئُكُمْ » 15 فخر : ابن عامر و عاصم و حمزه و كسائى با دو همزه قرائت كرده‌اند همانطور كه مشهور است و از نافع و ابى عمرو قراءات مختلف نقل شده است ، و در تفسير عبده براى تلفّظ اينطور كلمات كه با دو همزه ى متّصل بهم است و اوّلى مفتوح و دوّم مضموم است چهار جور قرائت نقل كرده است .\r\n« وَأَزْواجٌ مُطَهَّرَةٌ » 15 فخر : از ميان تمام خوشيها همسر نام برده شده است براى اينكه آغاز پيدايش وابسته به ازدواج است و مهمترين خوشيهاى انسان در مؤانست با زن است و بيك كلمه ى « مُطَهَّرَةٌ » توصيف شده است كه جامع تمام مزايا و كمالات است چون مقصود از طهارت هم طهارت مادّى است و هم معنوى كه همه ى برتريها و صفات مطلوبه را شامل است .\r\n« وَرِضْوانٌ مِنَ اللَّه » 15 قرائت بيشتر قرّاء با كسر راء است ولى ابو بكر از عاصم روايت كرده است كه او با ضمّ راء قرائت نموده است .\r\nطبرى : رضوان يعنى بالاترين جايگاه محترمين و مردمان گرامى در بهشت .\r\nابو الفتوح : از ابو سعيد خدرى نقل است كه پيغمبر فرمود : بهتر از بهشت رضوان خداوند است .\r\nكشف نوشته موسى گفت : خدايا ، مرا كارى در آموز و بعملى راهنماى كه چون آن بجاى آرم تو از من راضى شوى ، ربّ العالمين گفت : يا موسى طاقت ندارى و آنچه مىخواهى برنتاوى ، موسى بسجود در افتاد و تضرّع كرد ، آنگه ربّ العالمين گفت : ( يا بن عمران ) رضاى من در آن است كه به حكم من راضى شوى . شيخ ابو عثمان\r\n","description":"","footnote":"","page_name":" 26 ","page_number":26},
  {"content":"\r\n\r\nحيرى را پرسيدند : چه معنى رضاى بعد القضا را خواست ؟ گفت رضايش پيش از قضا عزم باشد بر رضا به عين رضا ، و بعد از قضا ، حقيقت رضا آن بود .\r\nفخر : متكلَّمين گفته‌اند مزد دو جور است يا سود مادّى است مثل بهشت و حور العين ، يا احترام و ارزش مقام است كه رضوان باشد چونكه مردم متنعّم در بهشت پس از آنكه دانستند خداى تعالى از آنها راضى است و تمجيدشان مىكند بيشتر شادكام خواهند شد و درجه ى خوشى در بهشت بالاتر خواهد رفت ، و حكما گفته‌اند :\r\nبهشت اشاره است به بهره هاى جسمانى و رضوان اشاره بحظَّ و خوشى روحانى است كه جلوه گر شدن نور حقّ است در روح و قلب شخص پارسا و همان وسيله مىشود كه او شيفته و غرق معرفت حقّ بشود و در نتيجه از خدا راضى و از كار و كوشش خود خرسند است ، و در آخر مرتبه ى اين تكامل به جائى ميرسد كه مرضىّ خداوند مىشود يعنى بالاترين مظهر قدرت و كاملترين فرد از اين مخلوق كه در آيت ديگر گفته شده است : راضِيَةً مَرْضِيَّةً .\r\nنشابورى : چون آقا از غلامش راضى بود او و تمام دارائيش مال غلام است پس خداوند كه از كسى راضى بود آفرينش او براى اينجور مخلوق است پس ما فوق تمام خوشيها رضوان است .\r\n« بَصِيرٌ بِالْعِبادِ » 15 فخر : يعنى مصلحت و صلاح مردم را خدا ميداند پس لازم است كه به آنچه او براى آنها در عالم ديگر معيّن كرده است راضى باشند و بپذيرند و از آنچه در عالم ممنوع شده‌اند دورى كنند .\r\n« رَبَّنا إِنَّنا آمَنَّا » 16 كشف نوشته است : آفرين خدا بر آن جوان مردان باد كه در هر چه گويند و هر چه خواهند و هر قاعده كه نهند ، اوّل نام دوست برند و از او گويند و به او گويند كه با او خو كرده‌اند و به آن آسوده‌اند :\r\n\r\nبا هر كه سخن گويم و گر خواهم و گر نه\r\nز اوّل سخن نام توام در دهن آيد\r\n\r\nآنگه در هر چه شنوند و خوانند ، گويند : ( آمنّا ) .\r\n« الصَّابِرِينَ » 17 غزّالى در مجلَّد چهارم احياء العلوم در معنى صبر : اينخاصيّت\r\n","description":"","footnote":"","page_name":" 27 ","page_number":27},
  {"content":"\r\n\r\nصفتى است مختصّ به انسان كه موجب جلوگيرى از شهوات است ، و در برابر آن غريزه ى ميل و محرّك بسوى شهوات است ، كه خوددارى و مقاومت با آنها موجب مىشود براى توليد حالتى در انسان بنام صبر و چون انسان بآسيبهاى شهوات و ناسازگارى آنها با سعادت انسان بينا شد و اين بينائى قوّت پيدا كرد آن را ايمان مينامند كه در نتيجه ى آن ، يقين مىكند شهوات دشمن راهزنى است مانع از وصول بسعادت و طريق حقّ و اين يقين سبب مىشود كه كليه ى كارهاى او بر خلاف مقتضاى شهوت و خواسته هاى نفسانى باشد . ممكن است چند حالت از صبر توليد شود :\r\n1 - تحمّل كارهاى سخت از قبيل عبادات و غير آنها و يا برخود هموار كردن ناگواريها مانند بيمارى و زخمهاى شديد و ديگر سختيهاى زندگى كه اينها همه نتيجهء صبر است و اين ناگواريها اگر مطابق با دستور دين انجام شود البتّه پسنديده است 2 - صبر نفس و روح است از خواستهاى طبع آدمى در ميل بامر جنسى و يا مصرف كردنى شخص كه آن را عفّت مىنامند يا عفّت شكم و يا عفّت شرم و فرج .\r\n3 - اگر خوددارى از ناگواريهاى خارجى باشد مانند مصيبتها و تلف خواسته ها آن را صبر مىنامند كه در برابر آن جزع و بيتابى است .\r\n4 - صبر از تعقيب مال و اندوختن سرمايه كه آن را خوددارى مىنامند و در برابر آن مستى نعمت و فزون طلبى است .\r\n5 - صبر در برابر دشمن و پيشآمدهاى ترسآور ، شجاعت است كه مقابل آن خوف و جبن و بددلى است .\r\n6 - صبر در پيشآمدها و سختيها مانند رفتن جاه و مال و كارشكنيها و ايجاد زحمتها كه آن را سعه ى صدور و شهامت و پايدارى مينامند كه در برابر آن بزدلى و ضعف و بيچارگى است .\r\n7 - صبر در افشاى رازها و نسنجيده سخن گفتن و آن را رازدارى و كتمان سرّ مىنامند .\r\n8 - صبر از زيادرويهاى در زندگى زهد ناميده مىشود كه در برابر آن حرص است\r\n","description":"","footnote":"","page_name":" 28 ","page_number":28},
  {"content":"\r\n\r\n9 - صبر به اندازه ى ممكن و مقدار كم در حوائج زندگى را قناعت مىنامند و در برابرش شره ناميده مىشود .\r\n10 - صبر در برابر موجبات خشم و غضب را حلم و بردبارى مىنامند ، پس سر - آمد و اساس اخلاق كه شرط ايمان است كه بصبر ديگر اخلاق فاضله تكميل و حقيقت ايمان مستقرّ مىشود .\r\nفخر : يعنى بطور كلَّى در انجام واجبات و مستحبّات و خوددارى از ممنوعات دين و هر حادثه و رنج كه به آنها برسد در همگى صابر و شكيبا هستند و بيقرارى نميكنند و در دل از خدا راضى هستند .\r\n« وَالصَّادِقِينَ » 17 مجلَّد چهارم احياء العلوم غزّالى : 1 - راستى به زبان كه در اخبار از گذشته و حال و آينده زبان خود را در اختيار بدارد و سخن نگويد مگر مطابق با حقيقت كه وفاى بوعده ى در آينده هم صدق در گفتار است و چنين كسى را صادق مىنامند و مشهورترين انواع صدق همين است .\r\n2 - راستى در دل يعنى نيّت و اراده مطابق با عمل خارج باشد كه نتيجه ى اخلاص است و در تمام حركات حقّ و درستى را منظور بدارد و از اين جهت گفته‌اند صدق يعنى صحت و درستى توحيد در دل ، و همين است معنى اين آيات ( إِذا جاءَكَ الْمُنافِقُونَ قالُوا نَشْهَدُ - الى قوله - وَاللَّه يَشْهَدُ إِنَّ الْمُنافِقِينَ لَكاذِبُونَ ) يعنى :\r\nمنافقين چون بحضور تو آيند مىگويند ما شهادت مىدهيم كه تو پيغمبر هستى و خداوند ميداند كه تو رسول اويى و خداوند شهادت مىدهد كه منافقين دروغ گويند . و معلوم است كه شهادت خدا به دروغ منافقين نسبت به آن است كه در دل دارند يعنى در دل منكر پيغمبرند و گفتارشان با نيّت و آنچه در دل دارند مطابق نيست .\r\n3 - راستى در عزم و ثبات رأى ، و صادق در اين قسمت كسى است كه داراى نيروى محكم و ثابت باشد در آهنگ كارهاى نيك و انحراف و ترديد در او راه نيابد ، چنان كه از انس بن نضر نقل شده است موفّق نشد بحضور در جنگ بدر و بر او ناگوار آمد و بر خود عزم كرد كه چون از اوّلين جنگ در حضور پيغمبر محروم شدم اگر دوباره\r\n","description":"","footnote":"","page_name":" 29 ","page_number":29},
  {"content":"\r\n\r\nجنگى اتّفاق افتاد كارى بكنم كه خدا داند و بس . سال بعد جنگ احد پيش آمد ، سعد بن معاذ او را ديد گفت كجا مىروى ؟ جواب داد : چه خوش است بوى بهشت كه من آن را در احد مىيابم و مشغول جنگ شد تا كشته شد و در تن او هشتاد و چند اثر زخم از شمشير و نيزه مشاهده شد كه خواهرش گفت : برادرم شناخته نمىشد و فقطَّ بوسيله ى جامه هايش او را شناختم و اين آيه نازل شد : ( رِجالٌ صَدَقُوا ما عاهَدُوا اللَّه عَلَيْه ) .\r\n4 - راستى در كارها كه آنچه مىكند در باطن بر خلاف و يا كمتر از آن نباشد و همين است كه پيغمبر صلى اللَّه عليه و آله فرموده است : خدايا نهان من را بهتر از آشكار من بكن و آشكارم را صالح و شايسته بگردان ، و يزيد بن حرث گفته است : چون نهان و آشكار كسى برابر شد انصاف است ، و اگر نهان بهتر شد فضيلت است ، و اگر آشكار بهتر شد خيانت است . و ابو عبد الرّحمان زاهد مىگفت و مىگريست : خدايا با مردم بامانت رفتار كردم ولى آنچه ميان من و تو بود خيانت كردم . و ابو يعقوب نهرجورى مىگفت : صدق بمعنى موافقت حقّ است در نهان و آشكار .\r\nابو الفتوح نوشته است : اوّل صدقى كه باشد او را صدق ايمان باشد خدايرا تا آنجا كه گويد : * ( ( رَبَّنا إِنَّنا آمَنَّا ) ) * در اين گفتار صادق باشد ، آنگه احتراز كند از آنكه در گفتار او تفاوتى كما بيش رود ، كه در خبر است كه چون مرد يك بار و دوبار راست بگويد براست گفتن معروف شود تا بنزديك خداى تعالى نام او در جريده ى صدّيقان بنويسند ، و چون يك دو بار دروغ بگويد عادت شود او را تا بنزديك خداى تعالى او را از جمله ى كذابان بنويسند ، قتاده گفت : ايشان را نيّت راست باشد و دلهاشان مستقيم باشد و زبانهاشان لا جرم در سرّ و علانيه صادق باشد ، در دل با خداى راست گويند و در ظاهر بر زبان با خلقان راست گويند و راست روند و راست باشند ، هيچ كژى در گفتار و كردار باقوال و اعمال خود راه ندهند .\r\n« وَالْقانِتِينَ » 17 - در آيت 238 سوره ى بقره آنچه مناسب بود گفته شد .\r\n« وَالْمُنْفِقِينَ » 17 - ابو الفتوح : در خبر است كه رسول عليه السّلام گفت : ( ما\r\n","description":"","footnote":"","page_name":" 30 ","page_number":30},
  {"content":"\r\n\r\nطلعت شمس قطَّ الَّا بجنبها ملكان يقولان اللَّهمّ اعط كلّ منفق خلفا و كلّ ممسك تلفا . ) هر روز با خورشيد كه طلوع مىكند دو ملك است كه مىگويند : اى خدا بهر بخشنده اى عوض بده و مال هر بخيل را نابود كن .\r\nكشف الاسرار : گه مال بازند و گه حال ، گه تن بازند و گه جان ، مال در راه دوست ، حال در كار دوست ، تن در جستن دوست ، و جان در ديدار دوست :\r\n\r\nما را همه هر چه هست ايثار تو را است\r\nگوش از قبل سماع ، گفتار تو را است\r\n\r\n\r\nديده نظر ، جمال بسيار تو را است\r\nجان و دل و دين ، نثار ديدار تو را است\r\n\r\n« وَالْمُسْتَغْفِرِينَ بِالأَسْحارِ » 17 - غزّالى در آخر مجلَّد اوّل احياء العلوم : روش پيغمبر در سحرخيزى معيّن نبود ، گاهى نصف شب و گاهى بيشتر دو ثلث شب و گاهى يك سوّم و گاهى يك ششم باختلاف مواقع بيدار مىبود ، عائشه گفته است :\r\nچون آواز خروس به گوش پيغمبر مىرسيد بلند مىشد ، و هم عائشه گفته است : چون پيغمبر از نماز وتر ( يك ركعت نماز آخر شب نزديك صبح ) فارغ مىشد در جايگاه نماز خود بپهلو مىخوابيد تا بلال آن حضرت را براى نماز صبح خبردار مىكرد ، و پيوسته هنگام سحر مىخوابيد . و مشهور شده است كه خواب آن وقت سنّت و روش پيغمبر بوده است ، و خواب آن وقت را موجب مكاشفه و مشاهده ى از پشت پرده هاى غيب مىدانستند كه صاحب دلان آن هنگام از مقام ماوراى حسّ الهام مىگيرند .\r\nو اشخاص متعدّد روايت كرده‌اند كه مواظبت كرده‌اند نماز شب پيغمبر را در سفر ، آن حضرت بعد از عشاء مىخوابيد بعد بلند مىشد و در اطراف آسمان نگاه مىكرد و مىگفت : ( رَبَّنا ما خَلَقْتَ هذا باطِلًا - تا آخر ) پس از آن دندان مسواك ميكرد و وضو مىگرفت و مشغول نماز مىشد بطورى كه گمان مىكرده‌اند به اندازه اى كه در خواب بوده است همان قدر هم نماز خوانده است و باز مىخوابيد و پس از مدّتى بيدار مىشد و به همان اندازه و عمل برگزار مىفرمود .\r\nابو الفتوح : مجاهد و قتاده و ضحّاك و كلبى گفتند : نمازكنندگان باشند يعنى نماز شب كنان ، زيد بن اسلم گفت : آنان باشند كه نماز بامداد باوّل وقت چون صبحدم\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nباشد بگذارند ، ابن كيسان گفت : آنان باشند كه نماز بامداد به جماعت كنند ، حسن بصرى گفت : در شب نماز كنند تا بوقت سحر آنگه در وقت سحر به استغفار مشغول باشند . در جمله وصاياى لقمان كه پسرش را وصيّت نمود كه اى پسر نبايد كه خروس از تو زيركتر باشد بوقت سحر برخيزد و استغفار كند و تو خفته باشى .\r\nمجمع : حضرت امام رضا از حضرت امام صادق ( ع ) نقل كرده است : يعنى آنها كه هنگام سحر نماز مىخوانند و هم از امام صادق ( ع ) نقل شده است : كسى كه هنگام سحر هفتاد مرتبه بگويد : ( استغفر اللَّه ربّى و اتوب اليه ) مشمول اين آيه خواهد بود .\r\nحسينىّ نوشته : بيت :\r\n\r\nگناه آمد شهود ما سوى اللَّه\r\nاز اين نوع گناه استغفر اللَّه\r\n\r\nو گفته‌اند يعقوب كه بفرزندانش گفت : ( سَوْفَ أَسْتَغْفِرُ لَكُمْ ) يعنى در آينده براى شما از خدا آمرزش مىخواهم مقصودش آن بوده است كه هنگام سحر دعا بكند كه آن وقت مستجاب است چون دشوارتر است و روح آدمى در آن وقت صافتر است .\r\nبيان السعادة : صبر موجب راستى است كه نتيجه ى آن استقامت در اقوال و افعال و احوال است و كمال قنوت كه طاعت و بندگى باشد همين استقامت در افعال و اقوال و احوال است و طاعت و استقامت وسيله ى آسانى بخشش فعليّات نفس است يعنى آنچه را شخص موجود و در اختيار دارد به آسانى مىتواند ببخشد و از آن در - گذرد ، و با اين جور بخشش تقرّب بيوم الدّين حاصل مىشود كه نزديكى بروشنائى و نورانيّت دين است و زشتيهاى تيرگى و ظلمانيّت خويهاى آدمى را مىپوشاند و نزديك مىشود بسحر و صبح اميد و چون مطابق تكوين و فطرت انسانى اعمال و وظائف دين معيّن شده است و ظاهر آدمى با باطنش بايد مطابق باشد ، خداوند موظَّف كرده است او را كه در سحر تيرگى نهاد خود و هنگام ظلمانيّت خوى بشرى به زبان استغفار گويد تا سحر ، تيرگى باطن بروشنى روز صفا و جلوه ى نور حقّ متّصل شود .\r\nامام قشيرى گفته است : تأويل آيه اين است : شكيبا هستند در انجام فرمان\r\n","description":"","footnote":"","page_name":" 32 ","page_number":32},
  {"content":"\r\n\r\nخدا راستگو هستند در آنچه با خدا عهد و پيمان بسته‌اند و بندگان هستند با استقامت در دوستى خدا و منفقين و بخشندگان در راه خدا هستند و از ديدن گناهان خويش در سحر باستغفارند .\r\nصفيعليشاه در عرفان الحقّ ص 30 : استاد طريقت جنيد عالى مرتبت گويد :\r\nصبر نوشيدن جرعه هاى مرارت است بخرسندى نه بعبوس و ناپسندى ، صبر ناقص ترك شكوه است از الم بلا و صبر كامل استقبال بلارفتن بكمال رضا و علامت صبر اينكه : چون با ياران نشيند با آنكه در غمرات بلا است كسى تفاوت در حالش نبيند و صبر را مراتب است و هر مرتبه اش حالى را مناسب : صبر بر طاعت معبود نتيجه اش انكشاف اسرار وجود است صبر از شهوت نتيجه اش عزت ، صبر با اهل نفاق حاصلش پاكى اخلاق است صبر در بلامنتج قرب به خدا است .\r\nتفسير صفيعليشاه در همين آيه :\r\n\r\nاندر اسحارند آمرزش طلب\r\nهر دم افزايند بر عشق و ادب\r\n\r\n\r\nاز ذنوب هستى خود لا شوند\r\nباقى اندر هستى مولى شوند\r\n\r\nسخن ما : 1 - آيت 15 « قُلْ أأُنَبِّئُكُمْ ) * - الخ مطابق ميل و خواسته هاى مردم ، به آنها نويد بهره هاى عالم ديگر داده شده است كه در اوّل نويد بهشت و ازدواج داده شده و در آخر رضوان گفته شده است كه آخرين كمال آدمى است .\r\n2 - آيت 16 « يَقُولُونَ رَبَّنا » الخ شايد اشاره به اين باشد كه چون در آيت جلو مردم باتقوى توصيف شده‌اند به اين جمله نشان داده شده است : نتيجه ى تقوى اميدوارى است كه پرهيزگاران با جرأت تمام خواهش آمرزش و آسايش ميكنند .\r\n3 - آيت 17 كلمه ى « منفقين » در برابر حديث ابو الفتوح از پيغمبر ، مثنوى چنين گفته است :\r\n\r\nگفت پيغمبر كه دايم بهر پند\r\nدو فرشته خوش منادى مىكنند\r\n\r\n\r\nكاى خدايا منفقان را سير دار\r\nهر درمشان را عوض ده صد هزار\r\n\r\n\r\nاى خدايا ممسكان را در جهان\r\nتو مده الَّا زيان اندر زيان\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاى خدايا منفقان را ده خلف\r\nاى خدايا ممسكان را ده تلف\r\n\r\n\r\nمنفق و ممسك محلّ بين به بود\r\nچون محلّ باشد مؤثّر مىشود\r\n\r\n\r\nاى بسا امساك كز انفاق به\r\nمال حقّ را جز بامر حقّ مده\r\n\r\n\r\nتا عوض يا بى تو مال بىكران\r\nتا نباشى از عداد كافران\r\n\r\n4 - مسئله ى استغفار سحر است كه چه اختصاصى دارد آنها را در عرض صابرين و صادقين شمرده‌اند ؟ علَّت آن بسيار واضح است ، بخصوص براى مردم صحرانشين و ساكنين بيابان صاف حجاز در آخر شب كه خستگى روز بواسطه ى خواب شب تمام شده است و حال نشاطى در انسان است ، و ديدن آسمان صاف و ستاره هاى درخشان و آرامش طبيعت احساسات او را تحريك مىكند و توجّه او را بعوالم ماوراء محسوس بيشتر جلب مىكند و روح براى فراگرفتن بهره هاى معنوى آماده تر مىشود و صدق و حقيقت در دعا و نياز بيشتر است و آنچه مىگويد و مى - خواهد همان است كه در دل توليد مىشود و به زبان روان مىگردد ، چون در ساعتى است كه روح صاف است و دل پاك است و مشاغل مادّى بر كنار است و گرفتاريهاى زندگى هنوز او را به خود نكشيده است پس ارتباط اراده ى جزئى آدمى با اراده ى كلَّى ازلى و سرنوشت معيّن او آسانتر و امكان انطباق آن نزديكتر و احتمال بهدف رسيدن خواهش و پوزش بيشتر خواهد بود .\r\n","description":"","footnote":"","page_name":" 34 ","page_number":34},
  {"content":"\r\n\r\n[ سوره آلعمران ( 3 ) : آيات 18 تا 20 
  ]\r\nشَهِدَ اللَّه أَنَّه لا إِله إِلَّا هُوَ وَالْمَلائِكَةُ وَأُولُوا الْعِلْمِ قائِماً بِالْقِسْطِ لا إِله إِلَّا هُوَ الْعَزِيزُ الْحَكِيمُ ( 18 ) إِنَّ الدِّينَ عِنْدَ اللَّه الإِسْلامُ وَمَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَمَنْ يَكْفُرْ بِآياتِ اللَّه فَإِنَّ اللَّه سَرِيعُ الْحِسابِ ( 19 ) فَإِنْ حَاجُّوكَ فَقُلْ أَسْلَمْتُ وَجْهِيَ لِلَّه وَمَنِ اتَّبَعَنِ وَقُلْ لِلَّذِينَ أُوتُوا الْكِتابَ وَالأُمِّيِّينَ أأَسْلَمْتُمْ فَإِنْ أَسْلَمُوا فَقَدِ اهْتَدَوْا وَإِنْ تَوَلَّوْا فَإِنَّما عَلَيْكَ الْبَلاغُ وَاللَّه بَصِيرٌ بِالْعِبادِ ( 20 )\r\nمعنى لغات : « القسط » عدل و بحقّ كاركردن . « أُوتُوا الْكِتابَ » دارندگان كتاب آسمانى كه علماى يهود و نصارى باشند . « اميّيّن » مردم بيسواد كه اعراب باشند .\r\nجهت نزول : ابو الفتوح : دو نفر از علماى مسيحى شام بمدينه خدمت پيغمبر رسيدند به آن حضرت عرض كردند مهمترين شهادت كه در كتاب خدا است چگونه شهادتى است ؟ اين آيه براى جواب آنها نازل شد .\r\nسيوطى در اسباب النّزول : در حدود هشتاد آيه از اوّل اين سوره مربوط است بگفتگوى علماى مسيحى نجران .\r\nترجمه : 18\r\nخدا خود گواه است كه جز او خدا نيست و فرشتگان و دانايان نيز گواهند با اينكه او دست اندر كار عدالت است ( كه هر چيز بجاى خود آفريده ) البتّه جز او خدا نيست كه برتر است و دانا .\r\n19 البته كيش درست به پيشگاه خداوند همين اسلام است و دو دستگى و ناسازگارى يهوديان و مسيحيان با آنكه حقيقت را به آنها آموختند ( و دانستنى بدانستند ) از آن روى بود كه سركش و فزونخواه با يكديگرند و هر كه ( چنين باشد ) و به نشانه هاى خداوندى كافر شود او زود بشمار كارش رسد .\r\n20 اى محمّد اگر اين بيدينان با تو دشمنى و جدل كنند بگو : من و پيروانم روى دل به خدا سپرديم و با تورات و انجيلخوانان و مردم بيسواد بگو : شما هم سرسپرده‌ايد يا نه ؟\r\n","description":"","footnote":"","page_name":" 35 ","page_number":35},
  {"content":"\r\n\r\nپس اگر تسليم شدند راه خود يافته‌اند و اگر روىگردان شدند تو را جز پيغامرساندن كارى نيست و خدا به كار بندگان خود بينا است .\r\nگفتار مفسّرين : « شَهِدَ اللَّه أَنَّه » 18 - مجمع : سعيد بن جبير گفت : در اطراف كعبه سيصد و شصت بت نهاده بودند ، چون آيت « شَهِدَ اللَّه أَنَّه ) * - الى آخر » نازل شد همه ى آنها برو بر زمين افتاده بودند .\r\nابو الفتوح : ابو نهيك و ابو شعشاء « شهداء اللَّه » قرائت كرده‌اند و معنى چنين مىشود : صابرين و صادقين شاهدها هستند .\r\nو مفسّرين جمله را مختلف معنى كرده‌اند : حكم كرد قضاوت كرد اعلام كرد بيان و توضيح كرد . ابن كيسان معنى كرده است : خدا بتدبير عجيب و ساخت محكم و كارهاى درست و صحيح خود شهادت داده است . و ابو عتاهيه ى شاعر گفته است :\r\n\r\nو فى كلّ شىء له آية\r\nتدلّ على انّه واحد\r\n\r\nدر هر چيزى نشانه اى است كه مىرساند او يكى است . از عربى پرسيدند :\r\nچه دليل دارى بر يگانگى خدا ؟ گفت : ( البعرة تدلّ على البعير و آثار القدم تدلّ على المسير ) پشگل نشان مىدهد كه آنجا شترى بوده است و رد قدمها نشانه است كه كسى گذر كرده است .\r\nمفضّل گفته است : شهادت خدا بمعنى اطَّلاع دادن و اعلان كردن از طرف او است و شهادت فرشتگان و مؤمنان بمعنى اقرار است .\r\nو نيز او نوشته : چون سخن در توحيد مىرود مدّعى و حاكم و گواه او است .\r\n« وَأُولُوا الْعِلْمِ » 18 - ابو الفتوح : مفسّرين چند معنى كرده‌اند : 1 - پيغمبران ، 2 - اصحاب پيغمبر ، 3 - علماى اديان ديگر كه اسلام پذيرفته‌اند مانند عبد اللَّه ابن سلام و غيره .\r\nتفسير اهل بيت نقل شده است : مقصود علىّ عليه السّلام است .\r\n« قائِماً بِالْقِسْطِ » 18 - ابو الفتوح نوشته است : معنى آنكه عادل است براى آنكه از شرط گواه آن است كه عدل باشد اى عجب در گواهى خداى عدالت شرط\r\n","description":"","footnote":"","page_name":" 36 ","page_number":36},
  {"content":"\r\nاست در حكومت حاكم تو عدالت شرط نيست ؟ بنگر كه اللَّه تعالى عدل با توحيد چگونه مقرون كرد تا آنجا كه بر توحيد گواهى مىدهد عدل به شرط كرد .\r\nطبرى : محمّد بن جعفر بن زبير گفته است : خدا و ملائكه و صاحبان علم شهادت دادند بر خلاف آنچه علماى مسيحى نجران مىگفتند و آنكه شهادت را قضاوت معنى كرده است بر خلاف لغت عرب است و چنين معنى نه در لغت عرب معلوم شده است و نه در عجم .\r\nابو السّعود : يعنى به پا مىدارد عدالت را در همه چيز و گفته‌اند : يعنى غير از خدا نيست خدائى بپايدارنده ى عدالت ، و بعضى قرائت كرده‌اند : « قائم بالقسط » با صداى جلو و رفع در « قائم » و معنى چنين مىشود : نيست خدائى مگر آنكه با عدالت است .\r\nفخر : يعنى اجراى امورش بر استقامت است . و نيز نقل كرده‌اند : يعنى بندگانرا بعدل پاداش دهد و بسزا جزا دهد .\r\nفى ظلال : يعنى عدل بدرستى وابسته به او است چون يكتائى و وحدت مطلق استوار كننده ى عدل مطلق است و اگر دو تائى حكمى كنند يك نواخت نباشد و عدل حقيقى فراهم نشود اين است كه عدالت و وحدت در طبيعت پيوند با هم شده‌اند كه هر يك به ديگرى وابسته است .\r\n« لا إِله إِلَّا هُوَ ) * - تا آخر » 18 طبرى : يعنى غير از آن يگانه ى واقعى ديگرى شايسته نيست كه معبود باشد و پرستش شود .\r\nابو الفتوح : از صادق عليه السّلام پرسيدند چرا اين جمله تكرار شده است ؟\r\nدر جواب فرمود : در اوّل اثبات و اخبار بتوحيد شده است ، دوّم براى دستور و بيان وظيفه است كه چون دانستيد خدا يكى است پس همگى به اين حقيقت مؤمن باشيد و بگوئيد خدا يكى است و چيره است بر همه و محكم كار است .\r\n« إِنَّ الدِّينَ » 19 طبرى : معنى دين در اين جمله فرمانبردن و خارشدن است ، و معنى اسلام تن در دادن و انقياد است با خارى و فروتنى .\r\n","description":"","footnote":"","page_name":" 37 ","page_number":37},
  {"content":"\r\n\r\nفى ظلال : خدا يكى است از مردم يك عقيده مىخواهد و اسلام يك عقيده است كه از آغاز پيدايش پيغمبران خواسته ى آنها همين بوده است يعنى تسليم دل تسليم نهان تسليم در جنبش و كار و اين آيه همين را ميگويد : اسلام يك عقيده است كه آدمى از آغاز تمدّن خود به آن وادار شده است .\r\n« وَمَا اخْتَلَفَ ) * - تا آخر » 19 طبرى : مقصود از مورد اختلاف انجيل است و صاحبان كتاب علماى مسيحى هستند كه عالم بانجيل بودند ولى در شخصيّت حضرت مسيح اختلاف كردند و براى نمودن برترى و آقائى خود هر كدام چيزى گفتند و يكديگر را زشت شمردند ، و از بعضى مفسّرين اوّل نقل شده است كه مقصود يهود است كه پس از موسى ع بواسطه ى جاه طلبى عقايد مختلف اظهار كردند .\r\n« أَسْلَمْتُ وَجْهِيَ » 20 فخر : مقصود از اين جمله آن است كه : اوّل در برابر لجاجت آنها جاى بحث نيست چون در آيه هاى متعدّد آنچه بايد گفته شود اظهار شده است و بدرستى از مطالب پيغمبر و هدف اسلام مطَّلع هستند ، و لجاج و بحث آنها نه از جهت پوشيده بودن مطلب است بلكه به منظور سوء استفاده و جاه طلبى است پس جواب اين جور مردم همين است كه من تسليم هستم شما خود دانيد . دوّم - مقصود آن است كه شما در چيزى بحث مىكنيد كه خود اصل آن را قبول داريد ، چون در ايمان بآفريننده كه شما مخالف نيستيد من هم همان را مىگويم پس من تسليم به او هستم و شما اگر مطلب ديگرى داريد كه خدا جسم است يا پسر دارد يا به شكل بت او را بايد نمايش داد و پرستيد بايستى شما ثابت كنيد و من را اقناع نمائيد و گر نه من گفتنىها را گفتم و ديگر بشما كارى ندارم . سوّم - كه ابو مسلم گفته است : اين جمله نظير گفتار ابراهيم خليل ( ع ) است كه در آيت ديگر از او نقل شده است ( وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ ) و چون يهود مسيحى و بتپرستان عرب بابراهيم و روش او احترام مىگذاشتند به پيغمبر دستور داده شد : تو روش ابراهيم را پيش بگير و به آنها بگو : من به همان راه ميروم كه ابراهيم رفته است .\r\n« وجهى » 20 فرّاء گفته است يعنى عمل خود را خالص كردم و امام و ديگران\r\n","description":"","footnote":"","page_name":" 38 ","page_number":38},
  {"content":"\r\n\r\nگفته‌اند : وجه كنايه از نفس است چون انسان رو بجانب چيزى كه كرد بتمامى خود رو به آن خواهد بود پس معنى چنين است : خود را تسليم كردم .\r\n« وَمَنِ اتَّبَعَنِ » 20 اين كلمه بايد در آخر ( يا ) داشته باشد تا بفهماند اين معنى را : ( هر كه پيروى كرد مرا ) مجمع : عاصم و حمزه و كسائى با حذف ( يا ) قرائت كرده‌اند چون كسره و صداى زير نون كافى است براى استفاده ى معنى بعلاوه كه در قرآنهاى اصلى نيز ، همينطور نوشته بوده است و بعضى با ( يا ) قرائت كرده‌اند .\r\nسخن ما : 1 - ملائكه و يا موجودات و قواى لايتناهى مرموز و مخفى كه وسيله ى پيدايش دسته هاى بيشمار موجودات هستند خود نشانه ى يك قدرت ديگرى است كه همه مسخّر و بفرمان او هستند . 2 - هركس داراى علم يعنى قوّه ى تفكّر باشد و بينديشد اين حقيقت برايش نمودار مىشود كه يك جرقّه از خورشيد جداشدن و يا قوّه ى جاذبه و يا ميل بمركز و گردش دور مركز و يا برق و يا خاصيّت پيدايش ياخته هر كدام را وارسى كنيم مىبينيم حادثه اى است و يا پديده اى است كه در دنبال يك چيز ديگر نمودار شده است و تا هر اندازه عقب برويم بينديشيم بيشتر مطمئن مىشويم كه حقيقت ديگرى است و اين پيدايشهاى پى در پى وابسته بيك اراده و قدرت ما فوق است ، بقول سنائى :\r\n\r\nبنزد عقل هر داننده اى هست\r\nكه با گردنده گرداننده اى هست\r\n\r\n\r\nاز آن چرخد كه گرداند ورا پير\r\nقياس چرخ گردون را همى گير\r\n\r\n3 - معرّفى مقام علم و عالم است كه بالاترين عالم آنكس است كه متوجّه بآغاز شناسى شود و خود را از حيرت بدرآورد كه از كجا آمدم و بكجا مىروم .\r\n4 - آيت 19 جمله ى « وَمَا اخْتَلَفَ ) * الخ » معرّفى علماى بىعمل است كه بسا مردم با آنكه اهل كتاب و مطالعه هستند زحمات آنها در روح و روانشان اثر نگذاشته و در سركشى و فزونطلبى با جهّال تفاوت ندارند ، و در موقع عمل تمام خوانده ها و شنيده ها و يادگرفته ها را فراموش مىكنند و منكر مىشوند ، چنان كه امروز هم مىبينيم كسانى را كه در مراكز علم و بحث استفاده كرده و يا دانشگاههاى بزرگ را ديده و مقام علمى\r\n","description":"","footnote":"","page_name":" 39 ","page_number":39},
  {"content":"\r\n\r\nاحراز نموده‌اند ولى چون اختيارى به آنها داده شود علم و تجربه و فراگرفته ها را كنار گذارده تا آنجا كه بتوانند آنچه مىخواهند مىكنند .\r\n5 - آيت 20 راهنمائى مردم نادان است كه در آخر آيات يادآور شده است اى پيغمبر تو و پيروانت جز ابلاغ حقّ وظيفه اى نداريد ، و بنام ارشاد و يا امر بمعروف و نهى از منكر نبايد مردم تعصّب كنند و موجب آشوب بشوند .\r\n[ سوره آلعمران ( 3 ) : آيات 21 تا 22 
  ]\r\nإِنَّ الَّذِينَ يَكْفُرُونَ بِآياتِ اللَّه وَيَقْتُلُونَ النَّبِيِّينَ بِغَيْرِ حَقٍّ وَيَقْتُلُونَ الَّذِينَ يَأْمُرُونَ بِالْقِسْطِ مِنَ النَّاسِ فَبَشِّرْهُمْ بِعَذابٍ أَلِيمٍ ( 21 ) أُولئِكَ الَّذِينَ حَبِطَتْ أَعْمالُهُمْ فِي الدُّنْيا وَالآخِرَةِ وَما لَهُمْ مِنْ ناصِرِينَ ( 22 )\r\nمعنى لغات : ( اليم ) دردناك . ( حبطت ) از مصدر حبط بمعنى باطل و بيهوده شدن .\r\nترجمه :\r\n21 همانا كسانى كه نشانه هاى حقّ و آيات خدا را باور نكنند و پيغمبران بناروا كشند و هم آنكسان را مىكشند كه فرمان بدرستى و عدالت با مردمان كنند . اى محمد بآزارى دردناك نويدشان بده ،\r\n22 چه اين گونه مردم كسانى بودند كه آنچه كرده‌اند به اين جهان و سراى ديگر نابود شود و ياورى بر ايشان نباشد .\r\nسخن مفسّرين : « يَقْتُلُونَ النَّبِيِّينَ » 21 صافى : مقصود اهل كتاب همزمان با پيغمبر است كه پيشينيان آنها پيغمبرها و رهبرهاشان را مىكشتند ، و اسلاف و باز - ماندگان آنها هم به اين كار راضى بودند پس نسبت قتل پيغمبران به آنها درست است كه راضى به آن كار بوده‌اند و بعلاوه در پى كشتن پيغمبر و مسلمين بودند .\r\nتنوير المقباس ابن عبّاس : يعنى اين مردم دوست ميدارند پدران خود را كه پيغمبران را مىكشتند .\r\n« بِغَيْرِ حَقٍّ » 21 فخر : ممكن است مقصود اين باشد كه آنها مىپنداشتند كشتن پيغمبران بحقّ بوده است در صورتى كه به غير حقّ است .\r\nمجمع : يعنى كارى مىكردند كه جز بناحقّ نبود .\r\n","description":"","footnote":"","page_name":" 40 ","page_number":40},
  {"content":"\r\n\r\n\r\n« يَقْتُلُونَ الَّذِينَ » 21 ابو الفتوح : حمزه ( يقاتلون ) با الف قرائت كرده است يعنى جنگ مىكردند .\r\nاز مقاتل نقل شده است مقصود پادشاهان بنى اسرائيل است كه آنها را مىكشتند با اينكه مردمان صالح و رهبران به عدالت بودند ، ابن جريج گفته است :\r\nمقصود آنهائى است كه پيرو انبياء بودند و چون ميديدند مردم پيغمبران را مىكشند آنها را نهى مىكردند ، ولى بعوض پذيرفتن پند اين پيروان را هم مىكشتند . و از ابو عبيده ى جرّاح نقل كرده‌اند كه پيغمبر نظير اين مطلب را نقل فرمود و به اين آيه استشهاد فرمود كه مقصود اينجور مردم و كار آنها است .\r\n« فبشّرهم » 21 ابو الفتوح نوشته است : اصل بشارت در لغت خبرى باشد كه از اثر آن سرور و حزن بر بشره پيدا شود ، و لكن در عرف در سرور و خبر خير مستعمل است و در عذاب و محنت استعمالش مجاز بود .\r\n« حَبِطَتْ أَعْمالُهُمْ » 22 ابو الفتوح نوشته است : اصل كلمه از حبط است و آن آن بود كه شتر گياهى بد بخورد و شكمش بياماسد از آن و هلاك شود .\r\n« فِي الدُّنْيا وَالآخِرَةِ » 22 مجمع : مقصود يهود است و عمل آنها رفتار بتورات است و باطل بودن آن درست نبودن عمل بتورات و خونشان به حكم اسلام مباح بود و جايز القتل بودند و چون كار خوب مناسب آن عالم ندارند در آنجا هم از عمل خود بهره نمىبرند ، و همين است معنى جمله ى بعد :\r\n« وَما لَهُمْ مِنْ ناصِرِينَ » 22 يعنى كارى نكردند كه در اين عالم يا عالم ديگر كسى يا چيزى يار و هواخواهشان باشد .\r\nسخن ما : آيت آخر جمله ى ( حبطت ) بمعنى : بيهوده و هدر شد از آن جهت ممكن است گفته شده است كه طرز كار و ضمائم خارجى گاهى طورى است كه كوششهاى انسان را نابود مىكند ، اگر برزگرى تخم بد بكارد يا شرائط زراعتش ناقص باشد يا آسيبى بزراعت برسد ، عمل نابود مىشود ، همچنين اهل صنعت و هنرپيشه و نويسنده ، پس اين جمله مىفهماند كه انسان به همان گونه كه در كارهاى مادّى بهره و محروميّت دارد ، در\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nكارهاى معنوى هم و نبايد ميان خواصّ مادّى انسان با معنويّات او تفاوت دانست و چون در كارهاى زندگى موجبات پيشرفت لازم دارد و اگر كمبود در آنها شد بيهوده مىشود ، در كارهاى عالم ديگر هم بايد همه ى شرايط و لوازم رعايت شود تا بيهوده نباشد ، و دو كلمه ى * ( ( فِي الدُّنْيا وَالآخِرَةِ ) ) * كه دنبال هم گفته شده است اشاره است به همين كه آن جهان از اينجا جدا نيست و آنچه اينجا فراهم كند آنجا دريافت نمايد .\r\n[ سوره آلعمران ( 3 ) : آيات 23 تا 25 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُدْعَوْنَ إِلى كِتابِ اللَّه لِيَحْكُمَ بَيْنَهُمْ ثُمَّ يَتَوَلَّى فَرِيقٌ مِنْهُمْ وَهُمْ مُعْرِضُونَ ( 23 ) ذلِكَ بِأَنَّهُمْ قالُوا لَنْ تَمَسَّنَا النَّارُ إِلَّا أَيَّاماً مَعْدُوداتٍ وَغَرَّهُمْ فِي دِينِهِمْ ما كانُوا يَفْتَرُونَ ( 24 ) فَكَيْفَ إِذا جَمَعْناهُمْ لِيَوْمٍ لا رَيْبَ فِيه وَوُفِّيَتْ كُلُّ نَفْسٍ ما كَسَبَتْ وَهُمْ لا يُظْلَمُونَ ( 25 )\r\nمعنى لغات : « أ » آيا . « تر » از مصدر رؤيت بمعنى ديدن و انديشيدن .\r\n« نصيب » بهره . « يتولَّى » از مصدر تولَّى بمعنى پشت كردن و اعتنا نكردن « ريب » بمعنى شكّ و دو دل بودن . « وفّيت » از مصدر توفية بمعنى انجام دادن و نتيجه رساندن و وفاكردن .\r\nجهت نزول : اسباب النّزول سيوطى : ابن عبّاس گفت : روزى پيغمبر تشريف برد به ( مدراس ) يعنى جائى كه تورات درس ميدادند با جماعتى از آنها پيشنهاد دين كرد و دعوت به خدا ، نعيم بن عمرو و حرث بن زيد گفتند : تو چه دين دارى ؟ فرمود بر دين و روش ابراهيم خليل عليه السّلام هستم . گفتند : ابراهيم مذهب يهود داشت ، آن حضرت فرمود : ميان من و شما تورات حكومت كند آن را بياوريد و آنچه باشد قبول دارم ، آنها نپذيرفتند . آيت 23 و 24 در دنباله ى اين گفتگو نازل شد ، و نيز مفسّرين نقل كرده‌اند زن و مرد آبرومند يهود بىعفّتى كردند ، براى حفظ آبروى آنها گفتند : از محمّد قضاوت مىخواهيم شايد مجازاتش آسانتر باشد ، آن حضرت حكم به سنگسار كرد ، آنها گفتند :\r\nاين حكم ظالمانه است . فرمود تورات بياوريد كه همين حكم را كرده است ، گفتند :\r\nعبد اللَّه بن صوريا در فدك عالم است و تورات مىداند ، حاضرش كردند ، مشغول\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nخواندن تورات شد چون به اين حكم رسيد دستش را روى جمله هاى اين مطلب گذاشت عبد اللَّه بن سلام برخاست و دست او را گرفت و مطابق حكم پيغمبر خواند ، اين آيات دنباله ى اين قضيّه نازل شد .\r\nترجمه :\r\n23 اى محمّد بنگر به آن كسان كه بهره اى از كتاب آسمانى ( تورات ) دارند و آنان را مىخوانند كه به آن رفتار شود و ميانشان حكومت و داورى كند . دسته اى از ايشان پشت مىكنند و رو گردان از آن ميشوند .\r\n24 اين رفتارشان از آن رواست كه مى - گفتند : ما بجز چند روز گرفتار آتش دوزخ نخواهيم بود ( اين بود كه رو گردان از حقّ بودند ) و همين دروغ بدين بستنشان گولشان زد .\r\n25 ولى چه خواهند كرد به آن روز كه خواه و ناخواه ميرسد چون فراهمشان كنيم و به هر كس مزد آنچه كرده بدرستى داده شود و بر كسى ستم نشود ؟\r\nسخن مفسّرين : « وَغَرَّهُمْ ) * - الخ » 24 مجمع : مقصود علماى يهود است و موجب غرور و تهمت آنها را چند احتمال داده‌اند : 1 - محدود و مختصر بودن گرفتاريهاى عالم ديگر ، 2 - ادّعاى آنها كه ما فرزندان و دوستان خدائيم چنان كه در آيت ديگر اين مطلب از آنها نقل شده است ، 3 - اين گفتگو با پيغمبر كه ما بر حقّيم و تو بر باطل موجب غرورشان شده كه خوب گفته‌اند و محكومش كرده‌اند پس هر تهمت و باطلى كه اظهار كنند بجا و بموقع است .\r\nسخن ما : 1 - بطورى كه اهل تتبّع و تاريخ مىگويند معلوم نيست تورات موجود چقدر بعد از موسى تدوين شده است ؟ تا پانصد سال بعد هم احتمال داده‌اند و هم معلوم نيست تورات اصلى بچه زبان بوده است و از چند لغت رد شده است تا بترجمه هاى متنوّع اخير رسيده است . و همينطور انجيل و ديگر كتب مقدّسه لغت اصلى و تاريخ تدوين آنها روشن نيست چنان كه در اوّل سوره ى بقره و اين سوره در كلمه ى تورات و انجيل اشاره شده است .\r\nاز جمله * ( ( أُوتُوا نَصِيباً مِنَ الْكِتابِ ) ) * يعنى بهره اى از كتاب به آنها رسيده است همين مطلب فهميده مىشود ، كه اين مردم تورات مىخوانند و درس مىدهند ولى\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nمعلوم نيست و خود نمىفهمند كه چه مىگويند چون مختصر بهره اى كه آنها از تورات دارند همين است كه مىتوانند اين كتاب در دست خود را بنام تورات بخوانند ، بيش از اين نه اطَّلاع از اصل تورات دارند و نه مىتوانند تسليم باشند به آنچه در دست دارند ، نتيجه ى وجودى اينجور مردم كه پايه ى معلوماتشان بر غلط است و عقل پروراندن و نمايشدادن همان اغلاط را هم ندارند همين است كه هرگز براى فهميدن حرف حق حاضر نيستند و غرور اسم علم آنها را چنان گمراه مىكند كه خود را از هر كس برتر دانسته معتقدند كه بايد مردم آنها را پرستش كنند و كوركورانه نظريّات آنها را وحى آسمانى بشمارند .\r\n2 - با اين جمله ها مردم خودپرست و سفيه معرفى مىشوند كه در هر دوره و زمان آثار وجودى اين گونه مردم همين است كه گفتيم و امروز هم نمونه ى آنها را زياد مىبينيم بخصوص در طبقات نويسندگان و مبلَّغين كه با دقت در نوشته و گفته هاشان خوب معلوم مىشود كه مصداق اين آيه هستند در غرور و بىسوادى و گمراهى .\r\n[ سوره آلعمران ( 3 ) : آيات 26 تا 27 
  ]\r\nقُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ وَتُعِزُّ مَنْ تَشاءُ وَتُذِلُّ مَنْ تَشاءُ بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ ( 26 ) تُولِجُ اللَّيْلَ فِي النَّهارِ وَتُولِجُ النَّهارَ فِي اللَّيْلِ وَتُخْرِجُ الْحَيَّ مِنَ الْمَيِّتِ وَتُخْرِجُ الْمَيِّتَ مِنَ الْحَيِّ وَتَرْزُقُ مَنْ تَشاءُ بِغَيْرِ حِسابٍ ( 27 )\r\nمعنى لغات : ( اللَّهمّ ) يا اللَّه ، و اى خدا . ( تنزع ) از مصدر نزع بمعنى كندن و جدا كردن . ( تولج ) از مصدر ايلاج بمعنى داخل كردن .\r\nجهت نزول : اسباب النّزول سيوطى : قتاده گفت : براى ما نقل كرده‌اند : پيغمبر ( ص ) دعا كرد كه امپراطوريهاى ايران و رم در پيروان و امّت آن حضرت باشند ، اين دو آيه در جواب آن دعا نازل شد .\r\nمجمع : پس از فتح مكه پيغمبر ( ص ) فرمود : دين اسلام بايران و رم خواهد رسيد و مسلمين\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n\r\n\r\nتا آنجا مىروند ، منافقين و يهود مسخره كردند ، اين آيه نازل شد .\r\nترجمه :\r\n26 و خود بگو : اى خداى پادشاه پادشاهان تو بهر كه خواهى پادشاهى دهى و از هر كه خواهى پادشاهيش بگيرى و هر كه را خواهى گرامى كنى و هر كه را خواهى خوار نمائى چه همه خوبيها بدست و توان تو است كه بر همه چيز توانائى ،\r\n27 شب را تو بروز و روز را بشب كنى و هم زنده از مرده و مرده از زنده بنمائى و بهر كه خواهى بيشمار روزى دهى .\r\nسخن مفسّرين : « اللَّهُمَّ مالِكَ الْمُلْكِ » 26 ابو الفتوح نوشته است : ابو رجاء العطاردىّ گفت : اين ميم كه در آخر اللَّهمّ است جامع است هفتاد نام را كه اوّلش ميم است چون ملك و مالك و محيى و مميت و منعم و محسن و مفضل ، پس چنان است كه آنكس كه خداى را به اين بخواند هفتاد نام خوانده باشد . بدانكه ما را ملك خوانند و مالك خوانند ، امّا مالك الملك جز خدايرا نخوانند اعشى رسول را مدح كرد و گفت :\r\nيا مالك الملك و ديّان العرب ، رسول عليه السّلام او را نهى كرد و گفت ساكت باش كه خدا مالك الملك است ، و در خبر هست كه رسول عليه السّلام شنيد از كسى كه كسى را آواز مىداد مىگفت : يا شهنشاه رسول عليه السّلام نهى فرمود و گفت : مگو ، زيرا پادشاه پادشاهان خدا است .\r\nشرح تعرّف ص 114 : و اندرين سخن اشارت است كه همه خلق از وى نشان دارند و وى از كس نشان ندارد .\r\n« تُؤْتِي الْمُلْكَ مَنْ تَشاءُ » مفسّرين كلمه ى ملك را چند معنى كرده‌اند ، امام فخر :\r\nممكن است مقصود ، همه ى اقسام ملك باشد يعنى ملك پيغمبرى و علم و عقل و تندرستى و اخلاق نيكو و حكومت و سلطنت ، و مال و دوستى كه همه ى اينها انواع دارائيهاى آدمى است كه كلمه ى ملك آنها را مىفهماند ، از محمّد ورّاق نقل شده است : مقصود آنست كه خدا سلطنت بر نفس و چيرگى بر سركشيهاى نفس و بيچاره كردن اهريمن بهر كس بخواهد مىدهد .\r\nابو الفتوح نوشته است : عبد اللَّه مبارك گفت در نزديك سفيان ثورى شدم بمكّه\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nبيمار بود و داروى خورده بود و اندوهى مىبود او را ، گفتم : چه بوده است تو را ؟ گفت بيمارم و داروى خورده‌ام ، گفتم پيازى هست ؟ بفرمود تا بياوردند ، بشكستم و گفتم :\r\nببوى و بازگير ، آن ببوئيد و بازگرفت و عطسه ى چندش فراز آمد و گفت : ( الحمد للَّه ربّ - العالمين ) و ساكت شد ، مرا گفت : يا ابن المبارك فقيه و طبيب ، گفتم دستورى باشد كه مسئله اى چند بپرسم ؟ گفت بپرس ، گفتم : مرا بگوى تا مردم كيست ؟ گفت : فقيهان ، گفتم :\r\nپادشاهان كيستند ؟ گفت زاهدان ، گفتم : اشراف كيستند ؟ گفت پرهيزكاران ، گفتم :\r\nغوغا كيستند ؟ گفت : آنان كه به اطراف گردند ، و احاديث نويسند براى آنكه تا مال مردمان خورند ، گفتم : سفلگان كه‌اند ؟ گفت ظالمانند . آنگه وداعش كردم ، مرا گفت يا ابن المبارك ، اين خبر و مانند اين نگاه دار كه امروز ارزان است پيش از آنكه گران شود ببها نيابند .\r\nكشف نوشته : ابو بكر ورّاق گفت : اين ملك قهر نفس است و هواى خود زير دست خود داشتن ، همان ملك است كه سليمان پيغمبر ( ص ) خواست .\r\n« تُعِزُّ مَنْ تَشاءُ وَتُذِلُّ » 26 ابو الفتوح نوشته : عزّت مىدهى بوسيله ى قناعت و خوار مىكنى بواسطه ى طمع كه قانع عزيز است و طامع ذليل ، قانع اگرچه گرسنه است سير است و طامع اگرچه سير است گرسنه است ، مالى كه آن را نهايت نيست قناعت است . گويند : حاتم اصمّ ببغداد شد ، خليفه را خبر كردند كه زاهدى از خراسان آمده است ، احضارش كرد و گفت : تو زاهد هستى ؟ گفت : نه من زاهدم كه سر به دنيا و عقبى فرود نارم ، تو زاهدى كه بدين مختصر قناعت كردى . و هم در معنى اين جمله ى از آيه گفته‌اند : يعنى عزّت مىدهى بپيغمبر و مسلمين و خوار مىكنى عرب را و يا يهود را و هم در آينده دولتهاى بزرگ رم و ايرانرا .\r\nحسينىّ نوشته : بيت :\r\n\r\nمفتاح اختيار بدست قضاى او است\r\nاز هر كه خواست بستند و آن را كه خواست داد\r\n\r\n« تُخْرِجُ الْحَيَّ مِنَ الْمَيِّتِ » تا آخر 27 ابو الفتوح : كلمه ى : ( ميّت ) را نافع و حمزه\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nو كسائى با تشديد ياء قرائت كرده‌اند و بقيّه ( ميت ) با تخفيف و بىتشديد ، مفسّرين قديم مانند عبد اللَّه مسعود و سعيد بن جبير و ديگران چندين معنى كرده‌اند :\r\n1 - مرده از زنده و زنده از مرده ، درميآورى ، 2 - نطفه از موجود زنده و موجود زنده از نطفه خارج مىكنى ، 3 - مرغ از تخم و تخم از مرغ ، 4 - درخت از دانه هاى ميوه و ميوه از دانه ى درخت ، 5 - مؤمن از كافر و كافر از مؤمن ، چون مؤمن زنده دل است و كافر دل مرده و در قرآن بيشتر اين معانى استعمال شده است . و ممكن است معنى شود : فرزند عالم از شخص جاهل و فرزند جاهل از عالم پيدا مىكنى . زهرى گفته است : پيغمبر ( ص ) در خانه ى يكى از زنان خود زنى را ديد خوش وضع و لباس ، فرمود اين كيست ؟ عرض كردند يكى از خاله هاى شما است ، فرمود : خاله هاى من در اين شهر غريب هستند اين كدام است كه اينجا آمده است عرض كردند : خالده دختر اسود بن عبد يغوث ، فرمود : ( سبحان الَّذى يخرج الحىّ من الميّت ) چون خودش مؤمن و صالح بود و پدرش كافر و بىدين .\r\n« بِغَيْرِ حِسابٍ » 27 تفسير سعد السعود : ابو العبّاس مقرىء گفته است : لفظ حساب در قرآن بسه معنى استعمال شده است :\r\n1 - بمعنى رنج مثل همين آيه ، يعنى بىرنج و زحمت روزى مىرسانى ، 2 - شماره و عدد ، مثل : ( يُوَفَّى الصَّابِرُونَ أَجْرَهُمْ بِغَيْرِ حِسابٍ ) يعنى پاداش صابرين عدد و شماره ندارد . 3 - بمعنى مطالبه و خواستن ، مثل : ( هذا عطائنا فامنن او امسك به غير حساب ) يعنى بهره ى ما همين است يا ببخش و يا بيش از اين مطالبه مكن ، و مقصود از اين جمله آن است كه چون اين كارهاى مهمّ در قدرت خدا آسان است پس تسلط اسلام بر رم و ايران مهمّ نيست و به آسانى فراهم خواهد شد .\r\nسخن ما : 1 - وادار كردن مردم بتوجّه و مطالعه در تاريخ و تحوّل زمان و مكان و موجودات : اوّل دوران چندين ساله ى يهود و انقراض آنها و باز مختصر صورتى كه به خود گرفتند ، اقتدار فراعنه ى مصر و نابودى و انقراضشان ، و هم اختلاف شب و روز در منطقه هاى كم و بيش مختلف از ايران و حجاز و شام و مصر كه با آنها روابط\r\n","description":"","footnote":"","page_name":" 47 ","page_number":47},
  {"content":"\r\nو رفت و آمد داشتند و اين اختلافها را مشاهده كرده‌اند و نيز پيدايش جزيره ها و يا نابودى آنها و تحوّلاتى كه در بحر احمر ، يهود از گذشتگان خود شنيده و ديده بودند و همچنين بهترين نمونه ى پيدايش زنده از مرده و مرده از زنده ، تحوّل فصول و پيدايش بهار از زمستان و پيدايش خزان از تابستان كه همه ى اينها پيوسته در جلو چشم است پس بايد مردم تربيت شوند و اهل معرفت باشند اينها را با دقّت مطالعه كنند و مجهولات خود را مرتفع كنند و فكر و عقيده ى بهتر و صالحتر پيدا كنند .\r\n2 - جمله ى * ( ( بِيَدِكَ الْخَيْرُ ) ) * كه مفسّرين در آن بحث كرده‌اند و در سجده ى ملائكه و امتناع شيطان مجلَّد اوّل سوره ى بقره مفصّل نوشته‌ايم اينك مىگوئيم : معنى ظاهر جمله اين است كه هر خوبى بدست تو است ، اشكال در اين معنى كرده‌اند كه شرّ بدست كى است ؟ اگر از ديگرى غير خدا بدانيم همان عقايد قدما و ثنويّه خواهد بود كه معتقد به دو اصل نور و ظلمت و يزدان و اهريمن بودند و خوبيها را از نور و يزدان مىدانستند و بدىها را از اهريمن و ظلمت و اين درست نيست و اگر شرّ را از خدا بدانيم مخالف با ظاهر جمله است ، براى روشن شدن مطلب مىگوئيم . « يد » بمعنى دست كنايه از قدرت و توانائى است ، در اين جمله كلمات ( بيدك ) جلوتر از خير گفته شده است براى فهماندن معنى انحصار و محدود بودن ، در نتيجه معنى چنين مىشود : فقطَّ از قدرت تو خير پديد است و بس . بنابراين ما از اين جمله استفاده مىكنيم كه موجوديّت و آثار قدرت خير است ، و شر هرگز متعلَّق قدرت و پديده ى جهان نيست ، و كلمات شرّ و شرور و بد و بديها يا در هر زبانى ديگر كه مرادف با اين الفاظ باشد ، فقطَّ گفتارى است كه بشر مطابق احساس منفعت خود باختلاف اشخاص و مواقع چيزهائى را به اين كلمات توصيف مىكند ، و اين الفاظ موجود خارجى را نشان نمىدهد ، اين فرد شعر مشهور است : از خيّر محض جز نكوئى نايد .\r\nمقصود همين است كه آثار قدرت همه خوبى است ، و رابطه و تناسب ميان دو موجود خارجى را ممكن است آدميزادها بد بنامند براى مثال ، مىگويند : فلان غذا براى مريض بد است ، البتّه آن غذا خود بد نيست ولى چون با مزاج مريض مقايسه شود موصوف ببد مىشود .\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nمىگويند ظلم بد است و بقدرى واضح است كه ممكن است بعضى حيوانات هم آن را تشخيص دهند ، البتّه اين مطلب درست است امّا ستم موجود خارجى نيست و با سنجش دو چيز نسبت به يكديگر مىشود ستم ، براى مثال مال از كسى گرفتن ممكن است ستم باشد ممكن است كمال عدل و احسان باشد .\r\nپس اگر دقيق شويم مىتوانيم تصديق كنيم كه پيدايش كلمات بد و شرّ در نتيجه ى طرز آفرينش كره ى زمين و عالم حياتى ما است كه پيوسته در كون و فساد است و تغيير و تبديل و پيدايش و نابودى و در اين جريان آنچه را ما نمىتوانيم با تمايلات و احساسات خود تطبيق كنيم به كلمه ى بد توصيف مىكنيم تا آنجا كه دو اصل مهمّ ، زندگى را توصيف ببدى مىكنيم و مىگوئيم هوا بد است و گرما موذى است و بد .\r\n[ سوره آلعمران ( 3 ) : آيات 28 تا 30 
  ]\r\nلا يَتَّخِذِ الْمُؤْمِنُونَ الْكافِرِينَ أَوْلِياءَ مِنْ دُونِ الْمُؤْمِنِينَ وَمَنْ يَفْعَلْ ذلِكَ فَلَيْسَ مِنَ اللَّه فِي شَيْءٍ إِلَّا أَنْ تَتَّقُوا مِنْهُمْ تُقاةً وَيُحَذِّرُكُمُ اللَّه نَفْسَه وَإِلَى اللَّه الْمَصِيرُ ( 28 ) قُلْ إِنْ تُخْفُوا ما فِي صُدُورِكُمْ أَوْ تُبْدُوه يَعْلَمْه اللَّه وَيَعْلَمُ ما فِي السَّماواتِ وَما فِي الأَرْضِ وَاللَّه عَلى كُلِّ شَيْءٍ قَدِيرٌ ( 29 ) يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَبَيْنَه أَمَداً بَعِيداً وَيُحَذِّرُكُمُ اللَّه نَفْسَه وَاللَّه رَؤُفٌ بِالْعِبادِ ( 30 )\r\nمعنى لغات : ( دون ) پائين مقابل فوق ، جلو ، غير و بجز ، پست و نازل - ( يحذرّه ) از مصدر تحذير كه اصل آن حذر است بمعنى بيداردل و خوددار و ترسناك بودن ( تقاة ) پرهيزگارى و حذر و خود را دور داشتن . ( تبدو ) از مصدر ابداء بمعنى آشكار كردن . ( امد ) نهايت و پايان زمان و منتهاى هر چيز .\r\nجهت نزول : تفسير طبرى : ابن عبّاس گفت : عدّه اى از يهود مثل حجّاج بن - عمرو ، و كعب بن اشرف و ديگران خواستند با چند نفر از اهل مدينه و انصار اظهار دوستى\r\n","description":"","footnote":"","page_name":" 49 ","page_number":49},
  {"content":"\r\nكنند كه شايد آنها را از دين بگردانند . چند نفر ديگر از مسلمين مثل عبد اللَّه بن - جبير و ديگران به آنها گفتند : از اين يهوديها ملاحظه كنيد و بدوستىشان مغرور نشويد آن مسلمانان نصيحت همكيشان خود را نپذيرفتند دو آيت 28 و 29 براى نصيحت آنها و اين جريان نازل شد .\r\nابو الفتوح : پيغمبر مىخواست سفر خود را به طرف مكه پنهان دارد كه اعراب مكّه خبردار نشوند ، حاطب بن ابى بلتعه كه مردى مسلمان بود نامه به دوستان مكّه ى خود نوشت تا آنها را از قصد پيغمبر اطَّلاع دهد و نامه را بزنى سياه داد كه بمدينه براى گدائى آمده بود ، آن زن نامه را در موى خود پنهان كرد و روانه ى مكّه شد ، پيغمبر بعلىّ و زبير فرمود اين زن از فلان راه بمكّه روانه شده و نامه دارد آن را از او بستانيد ، آنها از پى او روانه شدند ، زبير به او رسيد و تهديدش كرد و نامه را مطالبه كرد او گريه كرد و سوگند ياد نمود كه چيزى با خود ندارم زبير سخن او باور داشت و بر - گشت بعلىّ گفت او سوگند ياد مىكند و گريه مىكند . برگرديم و پيغمبر را خبردار كنيم .\r\nعلىّ فرمود پيغمبر از طريق وحى ما را خبردار كرده است كه اين زن نامه دارد و بايد از او بستانيم تو بسوگند و گريه ى او فريفته مىشوى ؟ علىّ عليه السّلام نزد او رفت و فرمود نامه را بده و گر نه برهنه ات مىكنم و نامه را مىستانم و مىكشمت و شمشير مهيا كرد ، او گفت روى خود بگردان تا نامه را تسليم كنم و از ميان موى درآورد و داد ، علىّ عليه السّلام نامه را حضور پيغمبر ( ص ) آورد ، آن حضرت بلال را امر فرمود مردم را اعلام نمايد براى نماز همگى حاضر شوند ، پيغمبر ( ص ) بر منبر شد و در خطبه فرمود : من از خدا خواسته‌ام مردم مكّه از اين مسافرتم خبردار نشوند تا من بى خبر آنها وارد مكّه شوم ، اكنون كسى از شما نامه به آنها نوشته است هر كس صاحب نامه است بلند شود و اقرار كند و گر نه رسوا خواهد شد يكى دو مرتبه تكرار كرد چون كسى بلند نشد فرمود : خودم مىگويم ، حاطب بن ابى بلتعه از جاى برخاست و چون بيد مىلرزيد و گفت : اى پيغمبر اين نامه من نوشتم ولى نه از نظر جاسوسى و نفاق با همكيشان خود ، ليكن با خود انديشيدم كه اگر آنها بر ما چيره شوند اين نامه راه خوشرفتارى آنها باشد نسبت به من ، آيه در جلوگيرى از تكرار اين عمل\r\n","description":"","footnote":"","page_name":" 50 ","page_number":50},
  {"content":"\r\n\r\nنازل شد و نيز نقل كرده‌اند : عبادة بن صامت عدّه اى هم قسم و دوست ، يهودى داشت ، در روز جنگ احزاب بپيغمبر عرض كرد : اگر اجازه بدهيد در حدود پانصد نفر يهوديان دوست و هم قسم با من هستند ، اينها را بكمك بخواهم كه وسيله ى تقويت مسلمين باشد ، در جواب پيشنهاد او اين آيه نازل شد .\r\nترجمه : 28\r\nو بنهان كافران را در برابر مسلمانان دوست خود ندانند و آنكه چنين كند بپيشگاه خداوند ارزشى ندارد مگر براى جلوگيرى از بد آنها و خداوند شما را از خشم خود مىترساند ( كز سازش با كافران شايسته ى آن شويد ) چه سر انجام همه بسوى او است .\r\n29 اى پيغمبر بگو : اگر آنچه در دل داريد نهان يا آشكار كنيد خدا از آن خبردار است و آنچه بآسمانها و زمين است او بداند و بر همه چيز توانا بود .\r\n30 ( اى مردم بينديشيد از آن ) روز كه هر كس آنچه خوب كرده آماده بيند و اگر بد كرده آرزو كند ميان او و آن جدائى دور باشد و خداوند ( با اين سخنان ) شما را از خشم خود ميترساند كه او مهربان ببندگان است .\r\nسخن مفسّرين : « لا يَتَّخِذِ الْمُؤْمِنُونَ الْكافِرِينَ أَوْلِياءَ » 28 نشابورى : دوستى مؤمن با كافر بسه جور تصوّر دارد :\r\n1 - راضى باشد كه او كافر بماند و اين خود كفر است ، چون از شخص مسلمان متصوّر نيست كه چنين عقيده اى داشته باشد .\r\n2 - معاشرت و دوستى ظاهرى در امور زندگى و همين است كه در آيه منع از آن شده است .\r\n3 - حدّ متوسّط از هر دو قسمت كه دلگرمى بكافر و اطمينان و يارى خواستن از او بواسطه ى دوستى و يا خويشاوندى كه اينهم ممنوع است .\r\n« فَلَيْسَ مِنَ اللَّه فِي شَيْءٍ » 28 نشابورى : يعنى از دوستى و دين خدا در هيچ مرحله اى نيست كه بتوان آن را باسم دوستى ناميد ، و بكلَّى از رابطه ى با خدا دور است ، و اين جمله بمنزله ى توضيح است براى كلمات : * ( ( مِنْ دُونِ الْمُؤْمِنِينَ ) ) * كه نتيجه چنين مىشود : دوستى با كافران غير دوستى با مؤمنين است و حدّ مشترك\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nندارد و قابل اجتماع با يكديگر نيست .\r\n« إِلَّا أَنْ تَتَّقُوا مِنْهُمْ تُقاةً » 28 مجمع : بعضى از قرّاء تقيّه قرائت كرده‌اند .\r\nطبرى : براى اين كلمه چند معنى نقل كرده است : 1 - اظهار دوستى به زبان با آرامش دل . 2 - اظهار موافقت به زبان در دين و بدشمردن مسلمين .\r\n3 - ميانه ى مسلمان با كافر خويشاوندى باشد .\r\nابو الفتوح نوشته است : عبد اللَّه مسعود گفت : با مردم بسازى و مخالطه كنى و با ايشان مصافحه كنى و دست در دست ايشان نهى تا آنچه خواهند و دين را رخنه نكنى ، با كافران مخالطت شرط است و با مؤمنان مخالصه ، او را به زبان نگاه دار و اينرا بدل دوست دار ، دلت براى جرّ منفعت ثواب آجل با اين بايد و زبان براى دفع مضرّت عاجل با او . صعصعة بن صوحان رحمه اللَّه اسامة بن زيد را گفت : پدر تو مرا از تو دوستتر داشت ، و من تو را از فرزند خودم دوستتر دارم ، و تو را وصيّت مىكنم به دو خصلت : با مؤمن دوستى خالص كن و با كافر بخلق خوش زندگانى كن كه كافر از تو بخلق خوش راضى شود . و صادق عليه السّلام گفت : ريا كردن با مؤمن شرك است و با منافق در سراى او عبادت است و شاعر گويد :\r\n\r\nو دارهم ما دمت فى دارهم\r\nو ارض هم ما كنت فى ارضهم\r\n\r\nتا در خانه ى آنها هستى با ايشان مدارا كن و تا در سرزمين آنها هستى راضىشان بدار .\r\nتفسير عبده : معنى جمله اين است : روا نيست كه شما با كافران دوست شويد براى ضرر مسلمين ولى مىتوانيد بوسيله ى دوستى با آنها خود را از شرشان محفوظ بداريد ، و بنابراين دوستى با آنها براى جلب نفع مسلمين روا خواهد بود و دولتهاى مسلمان با دول غير مسلمان هم پيمان شوند براى سود مسلمين و يا جلو گيرى از ضرر بر آنها ولى جايز نيست براى آنها اقدام بدوستى كافران كه در نتيجه زيانى بمسلمين داشته باشد اگرچه از غير مملكتشان باشد .\r\n« وَيُحَذِّرُكُمُ اللَّه نَفْسَه » 28 فخر : ابو مسلم گفته است : كلمه ى نفس براى آن\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nگفته شده است كه متوجّه كند : مورد حذر چيزهاى مختلف و بىاهميّت نيست بلكه مورد حذر خدا است كه گرفتارى از جانب او سختترين گرفتاريها است . و ممكن است كلمه ى نفس قيد باشد براى اتّخاذ و ضمير نفسه بجاى اتّخاذ باشد كه از « يَتَّخِذِ » فهميده مىشود تا معنى چنين باشد : خدا مىترساند شما را از اصل اين كار كه دوستى با كافران است چون خود بدكارى است با صرف نظر از عواقب وخيم آن .\r\nتأويلات كاشانى : اين جمله را تعبيرى كرده است كه ما اينطور بيان ميكنيم مقصود از كلمه ى نفس دعوت مردم است بتوحيد كامل و معاينه ى حقّ جلّ شأنه تا به ديگرى متوجّه نباشند و از موجبات ترس در زندگى باك نداشته باشند و پيوسته حقّ را به بينند و از قهر او برحذر باشند .\r\n« يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً » 30 مجمع : گفته‌اند : يعنى اوراق اعمال خود را از خوب و بد مىبينيد .\r\nتفسير برهان : از سعيد بن مسيب روايت است : حضرت زين العابدين روزهاى جمعه در مسجد پيغمبر صلَّى اللَّه عليه و آله مردم را موعظه مىفرمود و با اين جمله ها به آنها خطاب مىنمود : ( ايّها النّاس اتّقوا اللَّه و اعملوا انّكم ترجعون فتجد كلّ نفس ما عملت فى هذه الدّنيا من خير محضرا - تا آخر ) .\r\nفخر : در جمله ى اوّل : « من خير » به كلمه ى « محضرا » مقيّد شده است و در دوّم « من سوء » مقيّد نشده است و اين لطيفه اى است كه ثواب اعمال را حاضر در جلو چشم معرّفى كرده است ولى اعمال بد را فقطَّ معرّفى كرده است كه آرزوى دورى از آنها مىشود براى اينكه وعده هاى نيك شايسته تر است كه انجام شود از مجازاتها .\r\nتأويلات : كاشانى : هر آنچه انسان مىگويد يا مىكند ، اثرى از آنها در روح او باقى مىماند ، و چون مكرّر شود حالتى ثابت و پابرجا در روان و جان او توليد مىشود كه آن را ملكه ى راسخه ى نفسانى مىنامند ، از اين گفتار و كردارها صورتى هم در عالم واقع منقّش مىشود كه انسان خود نمىتواند آن صورتها و حالت ثابته ى خود را دريابد ، زيرا مشاغل حسّى روزانه و افكار و خيالات زندگى و گرفتارى بقوّه ى واهمه كه فلان\r\n","description":"","footnote":"","page_name":" 53 ","page_number":53},
  {"content":"\r\n\r\nچه كرد و فلان چه شده است و چه خواهد شد ، موجبات انصراف انسان است از توجّه بعالم پاينده و ثابت ، و چون اين وسائل نابود شد و انسان از احتياجات زندگى خلاصى يافت و روح از بدن جدا شد آن حالت ثابت ، و به زبان فلسفه كمال جوهرى او نمودار مىشود ، آن وقت است كه اگر اين تكامل از وسائل ممنوع و منفى بوده است بدى را حاضر مىبيند و آرزو مىكند كه با آن فاصله داشته باشد ، و اگر با كردار و گفتار نيك تكميل شده است عمل خير آماده است .\r\nمثنوى در دفتر دوّم ذيل حكايت اظهار ديوانگى ذو النّون مصرى نمودارى كارهاى دوران زندگى را در عالم ديگر ، مفصّل و روشن معرّفى كرده است ، اينك چند شعر آن :\r\n\r\nحشر پرحرص سگ مردار خوار\r\nصورت خوكى بود روز شمار\r\n\r\n\r\nزانيان را گنده اندام نهان\r\nخمر خواران را بود گند دهان\r\n\r\n\r\nگند مخفى كان بدلها مىرسيد\r\nگشت اندر حشر محسوس و پديد\r\n\r\n\r\nبيشه اى آمد وجود آدمى\r\nبر حذر شو زين وجود ار آدمى ؟\r\n\r\n\r\nظاهر و باطن اگر باشد يكى\r\nنيست كس را در نجات او شكى\r\n\r\n\r\nدر وجود ما هزاران گرگ و خوك\r\nصالح و ناصالح و خوب و خشوك « 1 »\r\n\r\n\r\nحكم آن خورا است كو غالبتر است\r\nچون كه زر بيش از مس آمد آن زر است\r\n\r\n\r\nسيرتى كان در وجودت غالب است\r\nهم بر آن تصوير حشرت واجب است\r\n\r\n« وَيُحَذِّرُكُمُ اللَّه نَفْسَه » 30 مفسّرين گفته‌اند : جهت تكرار اين جمله براى تأكيد است و كمال مواظبت و بخاطر داشتن ، و ممكن است اشاره باشد : در اوّل به اين كه در دوستى با كافران بايد از عذاب خدا بترسند تا گرفتار نشوند ، ولى در دوم دنباله ى نمودارى كارهاى زشت و آرزوى فاصله ى از آنها گفته شده است ، تا بفهماند كه خدا شما را وادار مىكند بكمال حذر و مواظبت و بيدار دلى از منفيّات و موجبات بدى كه خودش در نهاد و آفرينش شما معيّن كرده است تا گرفتار نتايج بد آنها نشويد و آرزوى\r\n\r\n","description":"","footnote":"\r\n( 1 ) خشوك : بضم اوّل بر وزن سلوك ، يعنى حرامزاده ( برهان )\r\n","page_name":" 54 ","page_number":54},
  {"content":"\r\n\r\nدورى و فاصله ى از آنها نكنيد .\r\nصفيعليشاه گفته است : جمله دوّم اشاره است به اين كه همانطور كه وجود خدا يقينى است حضور بديها در عالم ديگر مسلَّم است چنان كه از اين شعرش استفاده مىشود :\r\n\r\nمىدهد حقّ بيمتان از خويشتن\r\nتا بدانيد اين يقين خواهد شدن\r\n\r\n\r\nنيست انذارش جز از لطف و و داد\r\nچون رؤف است او بهر جابر عباد\r\n\r\nسخن ما : آيت 28 جمله ى « لا يَتَّخِذِ ) * الخ » براى جلوگيرى از دوستى مردم ناموافق است تا جلوگيرى از اعمال غرض و سوء استفاده ى آنها بشود ، سازمانهاى ضدّ جاسوسى و تبليغات ، پليس مخفى ، امنيّت اجتماعى قسمت عمده ى اينها براى جلوگيرى از دوستى با مخالفين است ، در آن روز كه اين آيه نازل شد معلوم بود كه مختصر رابطه با مخالفين اسلام مضرّ باسلام و مسلمين بود چون دين و سياست از يكديگر جدا نبود و آنچه بر خلاف دستور پيغمبر بود ، بر زيان اجتماع و سياست و مخالف با دين بود ، و آيا امروز اين دستور بمعنى عمومى و كلَّى براى مسلمين است كه هيچ مسلمان با كافر نبايد دوستى كند ؟ معلوم است كه آن روز دوستى با كافران موجب تقويت آنها و ضعف مسلمين بود چنان كه از كلمات « مِنْ دُونِ الْمُؤْمِنِينَ » همين معنى استفاده مىشود ، ولى امروز دوستى افراد اگر از حدود متعارف تجاوز نكند و جهت سياسى نداشته باشد آيه از اين طور دوستى منع نمىكند براى مثال از دوستى يك دانشجوى مسلمان با دانشجوى غير مسلمان يا تاجر مسلمان با تاجر غير مسلمان مفاد اين آيه جلوگير نيست . لكن اگر اين دوستيها به جائى رسيد كه موجب زيان مادّى و يا معنوى به مسلمانان باشد مسلَّم بمفاد اين آيه نامشروع است و نتيجه اش براى مردم همان است كه دنباله ى آن گفته شده است : از مصلحت و انسانيّت دور است و كار شيطانى است كه براى هميشه در آتش و آزار هستند ، چنان كه متجاوز از صد و پنجاه سال است عموم صاحبان مقام و قدرت در ممالك اسلام دوستان كفّار هستند كه ضعف و زيان مسلمين مولود همين دوستيها است و البتّه همانطور كه در آيه گفته شده پوشيده داشتن و آشكاركردنشان\r\n","description":"","footnote":"","page_name":" 55 ","page_number":55},
  {"content":"\r\nتفاوت ندارد و در پيشگاه علم و قدرت خداوند روشن است و معلوم و سزاى كارهاى خود را خواهند ديد ، ممكن است بهانه كنند كه امروزه دوستيها مولود تقيّه و ترس از قدرت آنها است ، ولى در خود آيه گفته شده است كه از خدا بترسند و اينجور چيزها را بهانه نكنند و حدّ آن را نگاه دارند ، آميزش و اظهار دوستى از ترس ممكن است درست باشد ليكن عمل امروز نوكرى و تسليم همه چيز است به آنها . خودم شاهد منظره اى بودم فراموش نشدنى : شخصى را كه مقام موقّتى بنام كفالت به او سپرده بودند ، چون پيشخدمت ورود سه نفر از مردمان غير مسلمان را خبر داد آن شخص مانند آدم مصروع و جنّ زده از جاى جست و براى جوابگوئى حاضرين كه عدّه اى محترمين بودند و براى بيرونكردن آنها به منظور كمال فروتنى و تملَّق از واردين ، جملات نا - مفهومى مىگفت كه زودتر از اطاق خارج شوند تا هنگام ورود آنها خلوت باشد و اين عمل كه جاى براى بهانه يا احترام در آن نيست بدرستى منطبق است بر مورد نهى كه در آيه شده است و البتّه روابط سياسى و معاهده و قراردادهائى كه مستلزم خوارى و زبونى مسلمين نباشد مشمول اين آيه نيست و انجام آن لازمست چنان كه از تفسير محمّد عبده نقل كرديم .\r\n2 - مطلب ديگرى كه بخاطر ميرسد احتراز از دوستى با كافران بواسطه ى بغض از نظر اختلاف فكر و عقيده كه برگشت آن بتعصّب و احساسات مردمان جاهل است ، مفاد آيه و گفتار مفسّرين ، هيچكدام اين جور دشمنى را لازم ندانسته و فقط همان اندازه از دوستى جلوگيرى شده است كه بر ضرر مسلمين و مخالف با عقيده ى مسلمانى باشد .\r\n3 - لزوم تقيّه است كه در آيه مجاز شده است اينهم مطلبى است وجدانى انسان كه در مورد ترس بايد بهر وسيله ممكن است خود را از شرّ موذى حفظ كرد ، و اين جور رفتار را نبايد نفاق و دوروئى و بدنهادى بشمارند ، چنان كه در جاى ديگر قرآن هم اين مطلب هست مثل ( إِلَّا مَنْ أُكْرِه وَقَلْبُه مُطْمَئِنٌّ ) كه در موقع خود گفته خواهد شد ، ولى از خوارج نقل شده است كه به هيچ وجه در دين تقيّه جايز نيست اگرچه\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nموجب نابودى انسان باشد .\r\n4 - مفاد بقيّه ى آيات كه مجسّم شدن اعمال خوب و بد است در پايان زندگى همان است كه از تأويلات و ديگران توضيح شد و باز در آيات مربوطه گفته خواهد شد .\r\n[ سوره آلعمران ( 3 ) : آيات 31 تا 32 
  ]\r\nقُلْ إِنْ كُنْتُمْ تُحِبُّونَ اللَّه فَاتَّبِعُونِي يُحْبِبْكُمُ اللَّه وَيَغْفِرْ لَكُمْ ذُنُوبَكُمْ وَاللَّه غَفُورٌ رَحِيمٌ ( 31 ) قُلْ أَطِيعُوا اللَّه وَالرَّسُولَ فَإِنْ تَوَلَّوْا فَإِنَّ اللَّه لا يُحِبُّ الْكافِرِينَ ( 32 )\r\nمعنى لغات : ( تولَّوا ) از مصدر تولَّى بمعنى پشتكردن و بىاعتنائى كردن جهت نزول : طبرى : جمعى حضور پيغمبر سوگند ياد كردند كه ما خدا را دوست داريم . اين آيه در جواب آنها نازل شد .\r\nمجمع : محمّد بن جعفر بن زبير گفت : عدّه اى از مسيحيهاى نجران ادّعا مىكردند كه : ما حضرت مسيح را بزرگ مىشماريم چون خدا را دوست داريم به پيغمبر ( ص ) امر شد : در جواب آنها چنين بگو :\r\nترجمه :\r\n( اى پيغمبر آنها كه دعوى دوستى خدا كنند تو بپاسخشان ) بگو :\r\nاگر خدا را دوست داريد پيرو من شويد تا خدا دوستتان بدارد و گناهانتان بيامرزد كه خدا آمرزنده است و مهربان .\r\n32 اى محمّد بگو : فرمان خدا و پيامبر بريد ، پس اگر پشت گرداندند ( و سخنت نپذيرفتند و كافر بمانند ) البتّه خدا كافران را دوست ندارد .\r\nسخن مفسّرين : « إِنْ كُنْتُمْ تُحِبُّونَ اللَّه » 31 ابو الفتوح نوشته است : اى عجب پاشنه ى كفيده ( كفيده و كفيد و كفته ، نار از هم باز شده باشد . لغت فرس ) را دوست دارى پاى از هواى او بيرون ننهى ، دعوى دوستى خدا مىكنى و يك ذرّه پاى در رضاى او برجاى ندارى به كسى كه دعوى دوستى مخلوقى كرد و او را وفات رسيد اين مدّعى خويشتن را ملامت مىكند تا چرا چون او برفت و اين در مساعدت او نرفت . ديگرى گفت : مساعدت و موافقت من در دوستى با دوست من تا آنجا است كه\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nاگر مرده باشم و ساليان بر خاك من گذشته و او مرا آواز دهد ، يا جوابش دهم يا بومى از گور من او را جواب دهد ، تا آواز و گفت او بر زمين نيفتد .\r\n\r\nو لو انّ ليلى الاخيليّة سلَّمت\r\nعلىّ و دونى جندل و صفائح\r\n\r\n\r\nلسلَّمت تسليم البشاشة اوزقا\r\nاليها صدى من جانب القبر صائح\r\n\r\nاين بيتها توبة بن الحمير راست ، گويند : از اتّفاقات عرب يكى آن بود كه اين توبة كه گوينده ى اين بيتها است فرمان يافت و او را دفن كردند و مدّتى بر اين برآمد يك روز شوهر ليلى اخيليّة با ليلى از جانبى مىآمدند بسر گور توبة بن الحمير برسيدند اين مرد را آن بيتها ياد آمد ، ليلى را گفت : بحقّ من بر تو كه به روى توبة بن الحمير را سلام كنى تا دروغ او پيدا شود در آنكه گفته : لسلَّمت تسليم البشاشة تا آخر ، ليلى گفت : رها كن ، شاعرى از سر سوداى خود چيزى بگفت آن را حقيقتى نباشد ، بر او سخت گرفت و سوگند داد ، ليلى اشتر پيش راند و آواز داد ، گفت : السّلام عليك يا توبة بن - الحمير ، اتّفاق چنان افتاد كه در گور شكافى بود ، و در آن شكاف كوفى آشيانه كرده چون آواز ليلى اخيليّة بشنود از آنجا بپريد و آوازى كرد ، و شتر ليلى از آواز و پرواز آن مرغ برميد و ليلى را بيفكند و در جاى بمرد و گور او را همانجاى در پهلوى گور او بنهادند ، و رسول عليه السّلام گفت : شرك در امّت من پوشيده تر است از رفتن مورچه ى خرد در شب سياه بر سنگ نرم ، و كمينه ى او آن است كه مرد كسى را دوست دارد بر ظلمى يا دشمنش دارد بر عدلى ، و دين نيست الَّا دوستى و دشمنى آنگه اين آيه برخواند « قُلْ إِنْ كُنْتُمْ تُحِبُّونَ اللَّه » تا آخر .\r\nكشف الأسرار : ابتداى اين آيت به زبان اهل طريقت ، بجمع و تفرقت بازميگردد * ( ( تُحِبُّونَ اللَّه ) ) * تفرقت است * ( ( يُحْبِبْكُمُ اللَّه ) ) * جمع است * ( ( تُحِبُّونَ اللَّه ) ) * خدمت شريعت است * ( ( يُحْبِبْكُمُ اللَّه ) ) * كرامت حقيقت ، خدمت از بنده بخداى برشود و اليه الاشارة بقوله ( إِلَيْه يَصْعَدُ الْكَلِمُ الطَّيِّبُ ) كرامت از خداى ببنده فرود آيد ، و هو قوله ( وَرَبَطْنا عَلى قُلُوبِهِمْ ) هرچه از بنده شود ، تفرقت است بفرض معلوم ، بپراكندگى موصول ، هر چه از خداى آيد جمع است ، پاك باشد بىغرض آزاد باشد از هر علَّت ،\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nنظير اين آيت و معنى جمع و تفرقت آن است كه ربّ العالمين گفت : ( وَلَمَّا جاءَ مُوسى لِمِيقاتِنا وَكَلَّمَه رَبُّه ) ( جاء موسى ) عين تفرقت است ، و ( كلَّمه ربّه ) حقيقت جمع ، تفرقت صفت اهل تكوين است و جمع صفت اهل تمكين ، موسى در مقام تكوين بود كه چون خداى با وى سخن گفت از حال به حال گشت تا كس در روى وى نتوانست نگريستن و مصطفى اهل تمكين بود و در عين جمع لا جرم در وقت رؤيت و مكالمت در حال استقامت و تمكّن بماند و يك موى بر اندام وى متغيّر نگشت ، ثمره ى روش موسى با تفرقت اين بود كه ( وَقَرَّبْناه نَجِيًّا ) ثمره ى كشش مصطفى در عين جمع اين بود كه ( دَنا فَتَدَلَّى ) .\r\nنتيجه ى استفاده از شرح اشعة اللَّمعات جامى : آخرين درجه دوستى آن است كه محبوب را آئينه ى خود بيند و نيز خود را آئينه ى دوست بيند تا اين شعر وصف حالش بشود :\r\n\r\nهر گه كه در صفاى رخ يار بنگرد\r\nگردد همه جهان بحقيقت مصوّرش\r\n\r\n\r\nچون باز در فضاى دل خود نظر كند\r\nبيند چو آفتاب رخ خوب دلبرش\r\n\r\n« أَطِيعُوا اللَّه وَالرَّسُولَ » 32 مفسّرين نوشته‌اند : چون در آيت پيش دستور دوستى خدا با فرمانبرى از پيغمبر ( ص ) نازل شد منافقين مثل عبد اللَّه بن ابىّ و ديگران گفتند : محمّد دوستى خدا را با فرمان خود يكى دانسته و مىخواهد مردم او را مانند عيسى دوست بدارند . در جواب گفتگوى آنها اين آيه نازل شد كه اطاعت از پيغمبر براى اطاعت از خدا و رسيدن نتيجه ى آن به خود شما است كه آمرزش گناهان باشد .\r\nسخن ما : آيت 31 « فَاتَّبِعُونِي ) * - الخ » در اين گفتگوى با مردم توجّه مىدهد به يك واكنش كه خواه و نخواه اگر دوستى پيدا شد نتيجه ى ديگرى در دنبال دارد كه فرمانبرى از پيغمبر باشد و بهره آن برگشت همان دوستى است بسوى خود مردم و حقيقت دوستى خدا بيداردلى است و توجّه به آفرينش خداوند و استفاده از آنچه در طبيعت بقدرت او به اختيار انسان گذارده شده است و غنيمت شمردن زيبائيها و انواع بهره ها كه هر كس بموجب استعداد مخصوص به خود مىتواند نيروى خود را در قسمتى به كار برد و از آن بهره مند شود ، و البتّه وقتى صرف وقت و نيرو در بهره بردارى\r\n","description":"","footnote":"","page_name":" 59 ","page_number":59},
  {"content":"\r\n\r\nاز مظاهر طبيعت مفيد و شايسته خواهد بود كه با اطاعت از رهبر و فرمانرواى آدمى باشد و رهبر انسان در مرتبه ى اوّل عقل او است و در مرتبه ى بعد پيغمبر است كه به موجب حكم عقلايد اطاعت كرد از كسى كه خردمندتر از همه است و تفوّق فكرى و عقلى بر ديگران دارد و مصلحت مردم را بهتر از خودشان تشخيص مىدهد و نتيجه ى اين دو مرحله مرتبه ى سوّم است كه دوستى خدا است نسبت به انسان فرمانبردار و دوستدار خدا چون اگر كسى از راه صالح و شايسته طبق فرمان عقل و شرع باعمال مؤثر در زندگى مشغول شد البتّه هم نتيجه ى مادّى از كار خود مىبرد و هم در اجتماع با ارزش و محبوب مردم است و معنى دوستى خدا همين است كه شخص در زندگى فردى و اجتماعى منفى و منفور نباشد و بهره مند و موفّق باشد و موجودى باشد مؤثر و با ارزش و از كارگران شايسته و صالح در آفرينش خداوند باشد نه انگل و بىارزش .\r\n[ سوره آلعمران ( 3 ) : آيات 33 تا 37 
  ]\r\nإِنَّ اللَّه اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ( 33 ) ذُرِّيَّةً بَعْضُها مِنْ بَعْضٍ وَاللَّه سَمِيعٌ عَلِيمٌ ( 34 ) إِذْ قالَتِ امْرَأَتُ عِمْرانَ رَبِّ إِنِّي نَذَرْتُ لَكَ ما فِي بَطْنِي مُحَرَّراً فَتَقَبَّلْ مِنِّي إِنَّكَ أَنْتَ السَّمِيعُ الْعَلِيمُ ( 35 ) فَلَمَّا وَضَعَتْها قالَتْ رَبِّ إِنِّي وَضَعْتُها أُنْثى وَاللَّه أَعْلَمُ بِما وَضَعَتْ وَلَيْسَ الذَّكَرُ كَالأُنْثى وَإِنِّي سَمَّيْتُها مَرْيَمَ وَإِنِّي أُعِيذُها بِكَ وَذُرِّيَّتَها مِنَ الشَّيْطانِ الرَّجِيمِ ( 36 ) فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً وَكَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا قالَتْ هُوَ مِنْ عِنْدِ اللَّه إِنَّ اللَّه يَرْزُقُ مَنْ يَشاءُ بِغَيْرِ حِسابٍ ( 37 )\r\nمعنى لغات : ( اصطفى ) از مصدر اصطفاء بمعنى برگزيدن و انتخاب كردن ( ذرّيّة ) نسل و اولاد ( محرّرا ) از مصدر تحرير بمعنى آزادكردن . ( وضعت ) از\r\n","description":"","footnote":"","page_name":" 60 ","page_number":60},
  {"content":"\r\n\r\nمصدر وضع بمعنى نهادن . « اعيذ » از مصدر اعاذه بمعنى پناه دادن . « محراب » شريفترين قسمت هر مجلس و جاى نماز امام جماعت .\r\nترجمه :\r\n[ مردم بدانند پيغمبران برگزيدگانند براى رهبرى آدميان و 
  ] 33 خدا از جهانيان برگزيد آدم و نوح را و هم اولاد ابراهيم و فرزندان عمران را\r\n34 كه دسته اى از آنان فرزند دسته اى ديگر بود چه خداوند شنوا و دانا است [ بارزش مردمان و اينك نشانه ى آن 
  ]\r\n35 كه همسر عمران گفت : خدايا اين فرزند كه در شكم دارم نذر پرستشگاه تو كردم پس از من بپذير كه تو شنوائى و دانائى\r\n36 و چون او فرزند بزاد گفت : پروردگارا فرزند من دختر است و مانند پسر [ شايسته ى خدمت 
  ] نيست و نامش مريم كردم و او و فرزندان او را از آسيب ديو بپناه تو مىسپارم .\r\n37 ولى خداوند بهتر دانست كه او چه زائيده است و آن را به خوبى پذيرفت و بنكوئى پرورش داد و سرپرستى او زكريّا كرد تا كه هر گاه به نماز گاه او مىرفت نزد او خوردنى مىديد و مىپرسيد : اين از كجا برايت رسيد ؟ او ميگفت از پيشگاه خدا كه او بهر كه خواهد بىشمار روزى دهد .\r\nسخن مفسّرين : « إِنَّ اللَّه اصْطَفى » 33 مجمع : مفسّرين نوشته‌اند : امتياز آدم همان بود كه مورد سجده ى ملائكه شد و در بهشت جاى گرفت و پدر همه ى مردم و پيغمبران بود و پيغمبر بود بر همه ى مردم ، امتياز نوح زيادى عمر بود كه شيخ الانبياء ناميدند و بدعاى او طوفان شد ، كشتى ساخت و پدر بشر پس از طوفان است و آل ابراهيم مقصود خود ابراهيم است كه از آتش نمرود نجات يافت و خليل اللَّه ناميده شد و هم اولاد ابراهيم عليه السّلام كه حضرت پيغمبر ( ص ) باشد و ديگر پيغمبران كه از اولاد او بودند و ديگر مؤمنين را هم گفته‌اند ، آل عمران مقصود موسى و عيسى است كه رهبران بشر بوده‌اند .\r\nفخر : چندين جهت امتياز براى انبياء نوشته است و بخصوص براى پيغمبر ( ص ) ما كه نمونه ى آن را مىنويسيم :\r\n1 - قوّت نيروى سامعه چنان كه در قرآن از سليمان حكايت كرده است كه سخن مورچه را شنيد در اين آيه : « قالَتْ نَمْلَةٌ » و خلاصه ى داستان اين است كه مورى در گذرگاه سليمان بود ، برفقايش گفت : همه بلانه ى خود رويد كه سليمان و قشونش شما را\r\n","description":"","footnote":"","page_name":" 61 ","page_number":61},
  {"content":"\r\nپايمال نكنند ، سليمان شنيد و از گفتار او خنده اش گرفت .\r\n2 - قوّت شامّه كه در قرآن از يعقوب نقل شده است : پيراهن يوسف را به كنعان مىبردند يعقوب گفت : من بوى يوسف مىيابم .\r\n3 - قوّه ى حافظه در پيغمبر خاتم ( ص ) كه در قرآن به آن حضرت خطاب شده است :\r\nخواندن قرآن را به تو ميآموزيم و تو فراموش نخواهى كرد .\r\n4 - قوّت سرعت حركت كه در قرآن از زبان وزير سليمان نقل شده است :\r\n« أَنَا آتِيكَ بِه قَبْلَ أَنْ يَرْتَدَّ إِلَيْكَ طَرْفُكَ » كه نتيجه آن است : يك نفر عالم كه در حضور سليمان بود گفت : من ملكه ى سبا را بيك چشم بهمزدن حاضر مىكنم . و چون نيروى عالم اين باشد نيروى خود پيغمبر معلوم است چه اندازه خواهد بود .\r\n« ذُرِّيَّةً بَعْضُها مِنْ بَعْضٍ » 34 مجمع : حسن بصرى و قتاده گفته‌اند : يعنى بعضى كومك و همفكر بعضى ديگر بوده‌اند در راهنمائى بشر . و ديگران گفته‌اند بعضى از نسل و تبار بعضى ديگر بوده‌اند ، و همين معنى را به حضرت صادق نسبت داده‌اند ، و در تفسير ابن عبّاس هر دو معنى نوشته شده است .\r\n« وَاللَّه سَمِيعٌ عَلِيمٌ » 34 طبرى از قتاده : يعنى خدا شنوا و دانا است به دعاى مريم و نذر او .\r\nمجمع : معنى ديگر آنكه خدا شنوا و دانا است باستقامت و راستى و منويّات ذرّيه ى انبيا كه همين موجب فضيلت آنها شد بر ديگران . و نتيجه ى معنى قتاده چنين مىشود : جمله ى اول آيت بعد « إِذْ قالَتِ امْرَأَتُ عِمْرانَ » مربوط به آخر آيت پيش « سَمِيعٌ عَلِيمٌ » 34 مىشود و معنى آيه اين است : خدا شنوا و دانا است بانچه همسر عمران با خداى خود گفت .\r\n« ما فِي بَطْنِي مُحَرَّراً » 35 ابو الفتوح : همسر عمران سالخورده بود و فرزند نداشت ، روزى در سايه ى درختى بود ديد مرغى بچه ى خود را دانه مىدهد شوق فرزند در نهادش بجنبيد و دلش بسوخت و از خداوند فرزند خواست ، چون حسّ كرد كه بار - دار شده است نذر كرد او را براى خدمت معبد . شعبى گفته است : يعنى او را فقطَّ براى\r\n","description":"","footnote":"","page_name":" 62 ","page_number":62},
  {"content":"\r\nعبادت معيّن كرد ، بعضى گفته‌اند محرّرا يعنى : آزاد از كارهاى زندگى براى عبادت خدا و نيز گفته‌اند يعنى : خدمتگذار استادان و متصدّيان تدريس در معابد و نقل كرده‌اند كه فرزند را مىفرستادند براى خدمت معبد تا بسنّ رشد مىرسيد خود مختار بود كه آنجا بماند يا خارج شود و اگر مىماند حقّ نداشت خارج شود .\r\n« بِما وَضَعَتْ » 36 مجمع : عاصم و ابن عامر با ضمّ تا قرائت كرده‌اند و معنى چنين مىشود : خدا داناتر است كه من چه فرزندى زائيدم و اين جمله گفتار مادر مريم خواهد بود براى عذرخواهى از دلتنگى جمله ى اوّل كه گفت : خدايا بچه ى من دختر است اين جمله را گفت كه بفهماند خدا مصلحت تو را بهتر مىداند . و باقى قرّاء به سكون تا خوانده‌اند و معنى چنين مىشود : خدا بهتر مىداند كه اين چه شخصيّتى خواهد داشت و تو كه شكايت دارى دختر است آثار وجودى او را نمىدانى .\r\n« وَلَيْسَ الذَّكَرُ كَالأُنْثى » 36 مجمع : مفسّرين نوشته‌اند : يعنى آن صلاحيّت خدمت معبد كه در مرد هست در زن نيست ، بواسطه ى مصونيّت مرد از عوارض زنان ، و از اتّهام در آميزش .\r\nقتاده گفته است : مرسوم نبوده است خدمت زن در معابد ، به اين مناسبت گفته است : زن مثل مرد نيست كه قابل اين جور كار باشد .\r\nفخر : يعنى من پسر خواستم ولى اين دختر كه خدا داده است البتّه بهتر است از پسر كه من خواسته‌ام .\r\n« وَإِنِّي أُعِيذُها » 37 مجمع : چون نوزادش دختر بود او را از شرّ شيطان به خدا سپرد تا از حوادث و اتّهامات كه براى زن بيشتر است سالم بماند .\r\n« فَتَقَبَّلَها » 37 فخر : كلمه ى تقبّل مبالغه است در معنى پذيرش كه كلمه ى قبل آن معنى را نمىفهماند .\r\n« بِقَبُولٍ حَسَنٍ » 37 مجمع : يعنى با آنكه دختر بود و گمان مىبردند كه شايسته خدمت پرستشگاه نيست خداوند او را با كمال خوبى براى اين كار پذيرفت . و از ابن عبّاس نقل شده است : يعنى راهنمائى كرد او را به راه نيكبختان .\r\n","description":"","footnote":"","page_name":" 63 ","page_number":63},
  {"content":"\r\n\r\nفخر : خادمان معبد فرزندان هارون و مردمان محترم بودند و چون مريم متولَّد شد مادرش او را بپارچه اى پيچيد و نزد خادمان معبد برد كه اين نذر خدمت در اينجا است و چون عمران پيشواى آنها بود و مرده بود براى پرستارى مريم كه يادگار بزرگ پيشوا بود ميان آنها اختلاف شد تا بقيد قرعه زكريّا عهده دار پرستارى او شد و اين است معنى قبول حسن .\r\n« وَأَنْبَتَها نَباتاً حَسَناً » 37 ابو الفتوح : يعنى او را تمام خلق و راست اندام آفريد .\r\nفخر : يعنى رشد و نموّ آن نوزاد سريع و زياد بود و با رشد و صلاح و عفّت بزرگ شد .\r\n« وَكَفَّلَها » 37 ابو الفتوح : عموم قاريها با تخفيف فاء خوانده‌اند و معنى كرده‌اند : كفالت كرد زكريّا او را ، و بقيّه ى قاريهاى كوفه با تشديد فاء خوانده‌اند و معنى كرده‌اند : خدا زكريّا را كفيل او قرار داد .\r\nو از ابن كثير نقل شده است : با تخفيف و كسره فاء خوانده است كه معنى چنين مىشود : كفيل او زكريّا بود . و از مصحف عبد اللَّه مسعود نقل شده است كه در آن نوشته بوده است : « اكفلها » با همزه ى اوّل و معنى مىشود : بكفالت و سرپرستى گرفت او را .\r\n« زكريّا » 37 مجمع : بالف كوتاه و بدون همزه ى آخر قرائت كرده‌اند و با الف ممدود و همزه ى آخر نيز خوانده‌اند « زكريّاء » .\r\n« وَجَدَ عِنْدَها رِزْقاً » 37 مجمع : زكريّا ميديد مريم در زمستان ميوه هاى تابستانى دارد و در تابستان ميوه ى زمستانى ، و در غير فصل و تازه در نزد او است .\r\nاز ابو علىّ جبّائى نقل كرده‌اند : ممكن است مردم براى ارادت بمريم چيزهاى متنوّع ميآوردند ، و چون زكريّا ميآمد آنها را ميديد تعجّب مىكرد يا شاكّ مىشد و از او مىپرسيد ، او در جواب مىگفت : روزى خدا حساب ندارد .\r\nطبرى : محمّد بن اسحاق نقل كرده است : سال تنگ شد و زكريّا از لوازم زندگى مريم عاجز شد ، ببنى اسرائيل گفت : من نمىتوانم عهده دار مريم باشم آنها هم عاجز بودند و نتوانستند قرعه زدند براى تكفّل او قرعه بنام مردى در آمد يوسف نام كه\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nنجّار بود و عموزاده ى مريم و هرچه از كسب خود استفاده مىكرد مىآورد براى مخارج مريم و چون كافى نبود رنج مىبرد و مريم او را دلدارى مىداد كه خدا روزى ما را مىرساند و خدا آن را بركت مىداد و چون زكريّا مىآمد و آنها را مىديد مىگفت : يوسف اين توانائى ندارد كه چنين چيزها بياورد اينها از كجا است ؟ مريم جواب مىداد : روزى خدا است كه بىحساب است .\r\nسخن ما : 1 - آيت اوّل « إِنَّ اللَّه اصْطَفى » يادآورى مىكند : پيروى و اطاعت از پيغمبر كه در آيت پيش امر شد بواسطه ى امتيازات در عقل و فكر و ساختمان بدنى او و امثال او است كه ديگر پيغمبران باشند . براى روشن شدن مطلب مىگوئيم : پايه ى آفرينش بر تفاوت در موجوديّت موجودات است ، يعنى افراد هر دسته ى از موجودات بيجان و گياه و حيوان با يكديگر در تمام خصوصيّات و امتيازات و نواقص مختلف هستند بقول فلاسفه ( وجود مبنى بر تشكيك است ) ، يعنى در اصل آفرينش همه يكى و در امتيازات بينهايت اختلاف است ، چنان كه مىبينيم از يك درخت برگها و ميوه ها كه بىتفاوت يكى هستند باز در بعضى از آنها فرقى ديده مىشود ، و همين مختصر فرق است كه موجب اختلاف ارزش و شخصيّت و آثار هر موجود است ، پس معنى اختيار كردن آدم در مرتبه ى اوّل برترى شخصيّت نوعى انسان است نسبت بديگر موجودات ، و در اشخاص بعد كه نوح و آل ابراهيم عليه السّلام و ديگران است امتيازات فردى است ، به همانطور كه يك مخترع يا دانشمند يا پيشوا داراى خصوصيّاتى است كه در ديگران نيست و همان موجب برترى او و رسيدن به آن مقام است ، پس آيه اشاره است به اين مطلب عمومى نهادى آفرينش كه مردان تاريخى و نابغه ها داراى امتيازاتى بوده‌اند و پيغمبران بدرجه ى اوّل اين برترى بوده‌اند .\r\n2 - آيت 36 « لَيْسَ الذَّكَرُ ) * - الخ » در نقل گفتار مادر مريم كه نر مثل ماده نيست ممكن است بگوئيم : اشاره است بيك مسئله ى عمومى طبيعى كه نر با ماده اختلاف دارد و همانند نيستند اگرچه در اعمال حياتى برابر هستند و بموازات يكدگر انجام مىدهند ليكن يك موجب تفاوت اصلى در آنها است كه اينك توضيح مىشود : در موجودات دو\r\n","description":"","footnote":"","page_name":" 65 ","page_number":65},
  {"content":"\r\nخاصيّت است كه يكى كار و جنبش يا انجام عمل است و ديگرى پذيرش و قبول ، و به اصطلاح فلسفه « فعل و انفعال » ، كه بيشتر خاصيّت جنبش يا انجام عمل و فعل در نر است ، و خاصيّت پذيرش و انفعال در ماده است . و آنچه بيشتر خاصيّت جنبش و عمل دارد يا نر مىتواند انجام دهد و ماده عاجز از آن است و يا نر بيشتر و بهتر مىتواند انجام دهد بخصوص در انسان و همچنين آنچه خاصيّت پذيرش و انفعال در آن بيشتر است يا نر عاجز از آن است و يا ماده بهتر و كاملتر مىتواند انجام دهد و اگر در كارهاى زندگى كه مرد و زن انجام مىدهند دقّت شود اين مسئله به خوبى نمودار است و پاره اى خرده گيريها كه اين خصوصيّات بواسطه ى محيط و تربيت است و گر نه ممكن است هر دو مساوى تربيت شوند عقيده اى است نامقبول چون آنچه گفتم در جامعه هاى وحشى كه از اصل پيدايش ، محيط و تربيت مخصوص نداشته‌اند و در حيوانات و وحوش هم اين تفاوت ديده مىشود .\r\nپس مىتوان گفت : از جمله ى « لَيْسَ الذَّكَرُ كَالأُنْثى » اين استفاده مىشود كه زن و مرد بلكه هر نر و ماده در حيات موازى هستند ولى مساوى نيستند .\r\n3 - آخر آيه كه يادآور شده است : خدا بىحساب روزى ميدهد گفتار مفسّرين را نقل كرديم كه مطلب غير متعارف و معجزآسا است ليكن در اصل آيه بچنين چيزى تصريح نشده است و روايت مسلَّم هم نيست پس ممكن است بگوئيم :\r\nچون بر خلاف انتظار زكريّا چيزهائى در اختيار مريم بود از او توضيح مىخواست او هم اين طور جواب مىداد : احساسات مردم و جريان زندگى ممكن است جورى باشد كه با حساب و پيشبينى مطابق نشود و سرنوشت آدمى غير از حساب او باشد در آيات 34 - 35 سوره ى نساء از اين مقوله سخنى داريم .\r\n","description":"","footnote":"","page_name":" 66 ","page_number":66},
  {"content":"\r\n\r\n[ سوره آلعمران ( 3 ) : آيات 38 تا 41 
  ]\r\nهُنالِكَ دَعا زَكَرِيَّا رَبَّه قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً إِنَّكَ سَمِيعُ الدُّعاءِ ( 38 ) فَنادَتْه الْمَلائِكَةُ وَهُوَ قائِمٌ يُصَلِّي فِي الْمِحْرابِ أَنَّ اللَّه يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّه وَسَيِّداً وَحَصُوراً وَنَبِيًّا مِنَ الصَّالِحِينَ ( 39 ) قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ الْكِبَرُ وَامْرَأَتِي عاقِرٌ قالَ كَذلِكَ اللَّه يَفْعَلُ ما يَشاءُ ( 40 ) قالَ رَبِّ اجْعَلْ لِي آيَةً قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً وَاذْكُرْ رَبَّكَ كَثِيراً وَسَبِّحْ بِالْعَشِيِّ وَالإِبْكارِ ( 41 )\r\nمعنى لغات : « كلمة » لفظ داراى يك معنى و عيساى مسيح كلمه اللَّه ناميده شده است ، بمناسبت اينكه چون كلمه بدون سابقه ى اجزاء و لوازم با حركت لب و زبان پيدا مىشود عيساى مسيح هم در حكم كلمه است كه بىسابقه ى ازدواج نر و ماده متولَّد شده است و نيز در اصطلاح مسيحيها كلمه را مىگويند : يكى از اصول سه گانه ى آفرينش است و بقول خودشان « اقنيمى از ثالوث اقدس » . « حصورا » در مضيقه و تنگى و شخص فاقد تمايل جنسى يا شخص مواظب و خوددار از اعمال شهوات نفسانى . « غلام » فرزند نو خطَّ و جوان و پسر . « عاقر » از مصدر عقر بمعنى نازائى و سترون بودن زن . « عشىّ » اول تاريكى شب . « ابكار » بصبح و بامداد رفتن ، سحر خيزىكردن .\r\nترجمه : 38\r\n« به اين هنگام زكريّا [ كه براى مريم چنين برترى ديد 
  ] گفت : پروردگارا از پيشگاه خود فرزندى پاك و شايسته به من عنايت كن چه تو مىشنوى دعا را\r\n39 او كه در محراب به نماز ايستاده بود فرشتگانش آواز كردند : همانا خداوند بيحيى نام فرزندى نويدت مىدهد كه آقائى بود كلمه ى حقّ راستشمار ، و از خواسته ها پرهيزگار و پيغمبرى و الامقام .\r\n40 زكريّا گفت : پروردگارا چگونه فرزندم آيد كه بپيرى رسيده‌ام و همسرم سترون\r\n","description":"","footnote":"","page_name":" 67 ","page_number":67},
  {"content":"\r\n\r\nباشد ؟ پاسخ شنيد : چنين بود ولى خدا آنچه خواهد كند .\r\n41 او گفت : پروردگارا نشانه « باردارى زنم » به من بنما ، خدا گفت : نشانه ات آنكه تا سه روز جز برمز سخن نگوئى و بسيار ياد پروردگار خود كن و ببامداد و خفتن بتسبيح باش .\r\nسخن مفسّرين : « ذُرِّيَّةً طَيِّبَةً » 38 ابو الفتوح نوشته است : مالك بن انس روايت كرده است كه پيغمبر فرمود : هر مردى كه بميرد و نسلى صالح رها كند ، خداى جلّ و علا بهر عملى صالح كه ايشان كنند هم چندان ثواب كه ايشان را دهد او را بدهد بىآنكه از ثواب ايشان چيزى بكاهد .\r\n« فَنادَتْه الْمَلائِكَةُ » 39 حمزه و كسائى و خلف ، فناديه قرائت كرده‌اند ، با يا به صورت فعل مذكّر .\r\nابو الفتوح : از مصحف عبد اللَّه مسعود نقل كرده است : « فناداه جبرئيل » .\r\n« يُصَلِّي فِي الْمِحْرابِ » 39 ابو الفتوح نوشته است : جاى نماز را محراب خواند كه آن جايگاه كارزار است با شيطان ايستادن تو در محراب رغم شيطان بود پس آن جاى آلت كارزار شيطان بود .\r\nو ابن عامر در همه ى قرآن « محراب » را با اماله ى الف يعنى متمايل به صورت صداى بالا خوانده است ، و ديگران با تفخيم الف يعنى به صورت الف كامل قرائت كرده‌اند .\r\n« أَنَّ اللَّه يُبَشِّرُكَ » 39 مجمع : ابن عامر و حمزه با كسر و صداى زير در همزه قرائت كرده‌اند و بقيّه با فتح و زبر همزه خوانده‌اند . و حمزه و كسائى با فتح يا و سكون با و ضمّ شين « يبشر » از مصدر بشارت قرائت كرده‌اند و با ضمّ يا و سكون با و كسر شين از مصدر ابشار نيز قرائت شده است و قرائت بقيّه ى قرّاء با ضمّ يا و فتح با و تشديد و كسر شين است از مصدر تبشير .\r\n« بِيَحْيى » 39 فخر : 1 - ممكن است مقصود اين باشد : او را يحيى نام بگذار 2 - زكريّا مطلَّع بوده است كه پيغمبرى بنام يحيى خواهد آمد به او بشارت دادند كه يحياى پيغمبر فرزند تو است .\r\n","description":"","footnote":"","page_name":" 68 ","page_number":68},
  {"content":"\r\n\r\n« بِكَلِمَةٍ مِنَ اللَّه » 39 طبرى : بعضى از اهل بصره كه عالم بلغات عرب بوده است كلمه را كتاب معنى كرده بمناسبت سخن عرب كه گويد : « انشدنى فلان كلمة كذا » يعنى فلان كس چنين كلمه اى براى من خواند يعنى چنين قصيده اى ولى اين ترجمه ى قرآن است برأى خود .\r\nمجمع : همه ى مفسّرين گفته‌اند مقصود عيسى بن مريم است مگر ابو عبيده كه گفته است مقصود كتاب خدا است چون عرب قصيده را كلمه مىنامد اگرچه مفصّل باشد و جهت اينكه عيسى كلمه ناميده شده است : 1 - بكلام خدا موجود شده است نه بوسيله ى پدر . 2 - همانطور كه كلمه و كلام وسيله ى رهنمائى است عيسى هم وسيله ى رهنمائى است و به همان مناسبت كه روح اللَّه ناميده شده است بواسطه ى زنده شدن دين مردم به او مانند روح كه بدنها به آن زنده است .\r\nفخر : پنج معنى براى كلمه نوشته است كه معانى نزديك به يكديگر است ، و مناسب همان است كه عيسى كلمه اى است و بمنزله ى گفتارى است از خدا نه مثل ديگران مخلوقى با وسائل طبيعى .\r\n« وَسَيِّداً » 39 ابو الفتوح نوشته است : قتاده گفت : سيّد عالم و ورع باشد سعيد جبير گفت : حليم باشد . ضحّاك گفت : پرهيزگار باشد عكرمه گفت : آن بود كه خشم نگيرد .\r\nمجاهد گفت : آن بود كه بنزديك خداى گرامى باشد . سفيان ثورى گفت : آن بود كه حسد نبرد « فانّ الحسود لا يسود » حسود آقا نخواهد شد . خليل گفت : مطاع باشد . زجّاج گفت : آن بود كه در خصال خير بر سر آمده بود . احمد بن عاصم گفت : آن بود كه قناعت كند به آنچه او قسمت كرده باشد . ابو بكر ورّاق گفت : « الرّاضى بقضاء اللَّه » آنكه تسليم بفرمان خدا باشد . محمّد بن علىّ التّرمذى گفت : « المتوكّل على اللَّه » آنكه توكّل بر خدا كند ابو يزيد بسطامى گفت : بلند همت بود از آنكه با خود حديث دنيا كند و گفته‌اند : آن بود كه بخيل نباشد .\r\nجابر بن عبد اللَّه انصارى روايت كند كه رسول عليه السّلام بنى سلمة را گفت :\r\nسيّد شما كيست ؟ گفتند : جدّ بن قيس با آنكه بخيل است . رسول عليه السّلام گفت :\r\n","description":"","footnote":"","page_name":" 69 ","page_number":69},
  {"content":"\r\n\r\nكدام درد است از بخل بىدرمانتر ولى سيّد شما آن مرد پيچيده موى بنام « عمرو ابن الجموح است .\r\nعبد اللَّه عبّاس گفت : با رسول عليه السّلام نشسته بوديم جماعتى درآمدند بر ايشان اثر و جامه ى سفر بود گفتند : يا رسول اللَّه در امّت تو سيّد بباشد ؟ گفت : بلى مردى كه او را مالى بود و سخاى ، و با درويشان نزديك باشد و مردم از او كم شكايت كنند .\r\n« وَحَصُوراً » 39 بيشتر مفسّرين معنى كرده‌اند : خوددار از آميزش با زنان بود بعضى از فقهاء خواسته‌اند از اين جمله استفاده كنند كه اين روش نيكو است چون يحيى به آن ستوده شده است و جواب داده‌اند آنچه براى ملَّتهاى پيشين نيكو بوده است لازم نيست براى ما هم پسند باشد ( رسائل شيخ مرتضاى انصارى مبحث اصالة البرائة ) .\r\n« قالَ رَبِّ أَنَّى يَكُونُ » 40 طبرى : عكرمه و سدّى گفته‌اند : چون بزكريّا بشارت دادند شيطان نزد او رفت و گفت : اين بشارت از شيطان بود و تو را مسخره كرد و اگر از جانب خدا بود مثل ديگر وقتها به تو الهام مىشد او براى آرامش خاطر اظهار تعجّب كرد و گفت : « اجْعَلْ لِي آيَةً » و احتمال است كه پرسش و تعجّب زكريّا براى آن بود كه از همين زن يا از زن ديگر فرزند خواهد داشت .\r\n« وَقَدْ بَلَغَنِيَ الْكِبَرُ » 40 ظاهر اين جمله آن است كه پيرى به من رسيد ولى اينجور استعمال در كلام عرب زياد است كه به عكس تعبير مىكنند .\r\nمثل : « طلع الثّريّا و انتصب العود على الحرباء » يعنى : ستاره ى ثريّا نمودار شد و چوب بر آفتابپرست نشست در صورتى كه مقصود اين است : آفتابپرست بر چوب نشست . و در اين جمله هم ظاهرا مقصود آن است كه من به پيرى رسيده‌ام .\r\nو عمر زكريّا را از نود و دو سال تا صد و بيست سال نوشته‌اند كه در موقع بشارت خودش به اين پيرى و همسرش نود و هشت ساله بوده است .\r\n« أَلَّا تُكَلِّمَ النَّاسَ » 41 فخر : اين آيه را بسه جور تفسير كرده‌اند :\r\n","description":"","footnote":"","page_name":" 70 ","page_number":70},
  {"content":"\r\n\r\n1 - زبان زكريّا بند شد كه تا سه روز نتوانست سخن بگويد مگر برمز و اشاره .\r\n2 - نظر ابو مسلم است كه چون زكريّا نشانه اى خواست براى درستى و پيدايش اين خبر خوش به او گفتند : نشانه آن است تو مأمور شوى كه با كسى سخن نگوئى مگر به رمز كه هر وقت به تو دستور رسيد مشغول ذكر و تسبيح باش و با كسى سخن مگو و احتياجات خود را برمز بفهمان بدانكه آن موقع فرزند براى تو پيدا شده است .\r\n3 - از قتاده نقل شده است : در مجازات اين تعجّب و پرسش گرفتار شد بآزارى كه زبانش بند شد و نتوانست سخن بگويد .\r\n« إِلَّا رَمْزاً » 41 فخر : با ضمّ واو و ميم و با فتح هر دو نيز قرائت شده است .\r\n« وَاذْكُرْ رَبَّكَ » 41 مجمع : اين معجزه ى بيشترى است كه نتواند با مردم سخن بگويد ولى بداند كه در ذكر خدا آزاد است . بعضى گفته‌اند : مقصود اين است كه روزه بگيرد چون در روزه به اشاره سخن مىگفتند .\r\nفى ظلال : گرچه زكريا در نويد به فرزند دو دل نبود ولى براى آرامش دل خود نشانه اى نمودار خواست تا او كه پيغمبر است از دو دلى و خارخارك آدميان آسوده باشد ، اين بود كه بايد تا سه روز زبانش در سخن گفتن با مردم بند باشد و چون دل او بسوى حقّ شد زبانش بذكر خدا باز مىشود .\r\nسخن ما : 1 - دنباله ى فرمان بمتابعت پيغمبر و اعلام به اين كه پيغمبران برگزيدگان هستند با اين آيات به ياد مىآورد سوابق آنها را كه مسيحيهاى آن روز از آن اطَّلاع داشتند و يهود هم كم و بيش تصديق داشتند تا معلوم شود آنهائى كه به مقام نبوّت رسيده‌اند بشهادت تاريخ گذشتگان داراى امتياز و برگزيدگى از جانب خدا بوده‌اند .\r\n2 - از نظر سوابق تاريخى كه با سوادها از آن مطَّلع بودند و آن را باور داشتند يادآورى مىشود كه در طبيعت بر خلاف مرسوم و عادت هميشگى ممكن است حوادثى بقدرت خداوند نمودار شود كه قابل پيشبينى نباشد مانند پيدايش يحيى از پيرمرد و پيرزن سترون كه خودشان همچنين انتظارى نداشتند .\r\n","description":"","footnote":"","page_name":" 71 ","page_number":71},
  {"content":"\r\n\r\n[ سوره آلعمران ( 3 ) : آيات 42 تا 43 
  ]\r\nوَ إِذْ قالَتِ الْمَلائِكَةُ يا مَرْيَمُ إِنَّ اللَّه اصْطَفاكِ وَطَهَّرَكِ وَاصْطَفاكِ عَلى نِساءِ الْعالَمِينَ ( 42 ) يا مَرْيَمُ اقْنُتِي لِرَبِّكِ وَاسْجُدِي وَارْكَعِي مَعَ الرَّاكِعِينَ ( 43 )\r\nمعنى لغات : « اقنتى » از مصدر قنوت بمعنى فرمانبردن به نماز ايستادن از سخن خوددارى كردن براى خدا فروتن شدن .\r\nترجمه :\r\n[ مريم را كار به آن جا كشيد كه 
  ] 42 روزى فرشتگان به او گفتند : اى مريم خدا تو را برگزيد [ تا مادر مسيح باشى 
  ] و از هر پليدى پاكت كرد و بر همه ى زنان جهان برترت نمود .\r\n43 اى مريم براى پروردگار خود فروتن باش و سجده ى او كن و با دگران به ركوع باش .\r\nسخن مفسّرين : « إِنَّ اللَّه اصْطَفاكِ » 42 چون جمله ى « اصطفاك » مكرّر شده است ما دو جور معنى كرديم و معلوم شد كه از زجّاج نيز همين دو معنى نقل شده است .\r\n« و اسجدى » 43 طبرى : اين جمله و جمله ى بعد را خشوع و خضوع در عبادت بطور كلَّى معنى كرده است .\r\nفخر : چون حالت سجود بقرب خداوند نزديكتر است در جمله مقدّم گفته شده است .\r\n« مَعَ الرَّاكِعِينَ » 43 مجمع : احتمال داده‌اند كه مقصود امر بمتابعت سايرين باشد در عبادت و نماز جماعت نيز معنى كرده‌اند يعنى به صورت نماز جماعت با ديگران ركوع و سجود كن .\r\nسخن ما در اين دو آيه همان است كه در ترجمه بآيات پيش ارتباط داديم\r\n","description":"","footnote":"","page_name":" 72 ","page_number":72},
  {"content":"\r\n\r\n\r\n[ سوره آلعمران ( 3 ) : آيه 44 
  ]\r\nذلِكَ مِنْ أَنْباءِ الْغَيْبِ نُوحِيه إِلَيْكَ وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَما كُنْتَ لَدَيْهِمْ إِذْ يَخْتَصِمُونَ ( 44 )\r\nمعنى لغات : « انباء » جمع نبأ بمعنى خبر ، « يلقون » از مصدر القاء بمعنى انداختن ، « اقلام » جمع قلم ، كلك و وسيله ى نويسندگى . « لدى هم » و « لدن هم » تلفّظ مىشود بمعنى نزد و جلو .\r\nترجمه :\r\nاين سرگذشتها از اخبار نهانى از تو و مردم است كه به تو الهام مىكنيم و نبودى آن روز نزد آن گروه كه براى قرعه قلمهاشان مىفكندند تا كدامشان سر - پرست مريم شود و نبودى آنجا آنگاه [ كه بر سر اين كار 
  ] خصومت مىكردند .\r\nسخن مفسّرين : « مِنْ أَنْباءِ الْغَيْبِ نُوحِيه » 44 مجمع : اين جمله ها از امتيازات خاصّ پيغمبر است چون اطَّلاع از يك قضيّه بحضور يا شنيدن و يا خواندن است و معلوم است كه هيچيك براى پيغمبر فراهم نبوده است پس بالهام و وحى از طرف خدا به آن مطَّلع شده است .\r\n« يُلْقُونَ أَقْلامَهُمْ » 44 مجمع : مقصود قلمهائى بوده است كه به آنها تورات مىنوشتند . بعضى گفته‌اند چند تير بوده است و در عدد آنها اختلاف است : از حضرت امام باقر نقل شده است : عدد آنها شش بوده است . و از حضرت صادق نقل شده است : در قرعه شخص كار خود را به خدا وامىگذارد و چه بهتر از اين كه انسان كار خود را به خدا واگذارد و البتّه سهم مستحقّ به اين وسيله معيّن مىشود .\r\nفخر : از آيه طرز انداختن قلمها و استخراج قرعه معلوم نمىشود ليكن به وسيله ى خبر استفاده كرده‌اند كه قلمها را در آب ميانداختند و هر كدام روى آب مىماند و يا بر غير مجراى آب حركت مىكرد صاحب سهم مىشد .\r\n« وَما كُنْتَ لَدَيْهِمْ إِذْ يَخْتَصِمُونَ » 44 آلوسى : گفته‌اند پس از قرعه باز هم در تكفّل مريم اختلاف داشتند و تكرار جمله ى : « ما كُنْتَ لَدَيْهِمْ » اشاره است بكمال دقّت\r\n","description":"","footnote":"","page_name":" 73 ","page_number":73},
  {"content":"\r\n\r\nدر قضيّه كه اين حوادث پىدرپى بود و تو در هيچيك حاضر نبودى و اين تفصيل خود دليل ديگرى است بر شخصيّت و معجزه ى پيغمبر .\r\nفخر : سه جهت براى اصرار و اختلاف در كفالت تربيت مريم نقل كرده است :\r\n1 - عمران پدر او رئيس آنها بوده است براى احترام و حقّ گذارى او ميخواستند داراى اين افتخار بشوند .\r\n2 - چون نذرى و مخصوص به خدمت معبد بوده است هر كدام مىخواستند افتخار تربيت چنين كسى را داشته باشند .\r\n3 - چون از كتب آسمانى بسرنوشت اين دختر و فرزند آينده ى او آگاه شده بودند كمال حرص به اين كار وادار مىكرد آنها را كه با يكديگر جنجال كنند .\r\nو در شخصيّت اينها هم اختلاف است كه خدمتگذاران معبد بوده‌اند يا علما و نويسندگان وحى و در هر صورت مردم محترم و ديندار بوده‌اند .\r\nسخن ما : براى نشاندادن مقام پيغمبر است كه در آن سرزمين كه جز از جنگ و عادت و مفاخرات وحشيانه و شير شتر و سوسمار سخنى ديگر نبود نقل جزئيات پيدايش دين مسيح و روش دينداران آن روز كه هيچ مناسبتى با محيط زندگى عرب و خود پيغمبر ( ص ) نداشت البتّه توجّه و تنبيهى است براى مردم تا بدانند گذشتگان چه مردمى بودند و پيغمبر ( ص ) چه مقامى دارد كه با نداشتن هيچ وسيله براى اطَّلاع از اين مطالب فقطَّ از طريق وحى و الهام خداوندى است كه براى آنها گفته مىشود .\r\n","description":"","footnote":"","page_name":" 74 ","page_number":74},
  {"content":"\r\n\r\n[ سوره آلعمران ( 3 ) : آيات 45 تا 51 
  ]\r\nإِذْ قالَتِ الْمَلائِكَةُ يا مَرْيَمُ إِنَّ اللَّه يُبَشِّرُكِ بِكَلِمَةٍ مِنْه اسْمُه الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَالآخِرَةِ وَمِنَ الْمُقَرَّبِينَ ( 45 ) وَيُكَلِّمُ النَّاسَ فِي الْمَهْدِ وَكَهْلًا وَمِنَ الصَّالِحِينَ ( 46 ) قالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ قالَ كَذلِكِ اللَّه يَخْلُقُ ما يَشاءُ إِذا قَضى أَمْراً فَإِنَّما يَقُولُ لَه كُنْ فَيَكُونُ ( 47 ) وَيُعَلِّمُه الْكِتابَ وَالْحِكْمَةَ وَالتَّوْراةَ وَالإِنْجِيلَ ( 48 ) وَرَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيه فَيَكُونُ طَيْراً بِإِذْنِ اللَّه وَأُبْرِئُ الأَكْمَه وَالأَبْرَصَ وَأُحْيِ الْمَوْتى بِإِذْنِ اللَّه وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ إِنَّ فِي ذلِكَ لآيَةً لَكُمْ إِنْ كُنْتُمْ مُؤْمِنِينَ ( 49 )\r\nوَ مُصَدِّقاً لِما بَيْنَ يَدَيَّ مِنَ التَّوْراةِ وَلأُحِلَّ لَكُمْ بَعْضَ الَّذِي حُرِّمَ عَلَيْكُمْ وَجِئْتُكُمْ بِآيَةٍ مِنْ رَبِّكُمْ فَاتَّقُوا اللَّه وَأَطِيعُونِ ( 50 ) إِنَّ اللَّه رَبِّي وَرَبُّكُمْ فَاعْبُدُوه هذا صِراطٌ مُسْتَقِيمٌ ( 51 )\r\nمعنى لغات : « وجيه » بمعنى داراى جاه و منزلت و شرف . « مهد » گهواره .\r\n« كهل » آنكه سالهاى عمرش از سى گذشته تا پنجاه . « طين » گل . « انفخ » از مصدر نفخ بمعنى دميدن . « اكمه » نابينا و شب كور . « ابرص » پيس . « احيى » از مصدر « احياء » بمعنى زنده كردن . « موتى » جمع ميّت بمعنى مرده .\r\nترجمه :\r\n[ زان پس روزگارى شد كه 
  ] فرشتگان گفتند : اى مريم خدا تو را نويد مى - دهد [ كه بوسيله ى 
  ] كلمه ى خود [ فرزندى به تو بخشد كه از مردى نباشد 
  ] نامش عيساى مسيح پسر مريم به اين جهان و آن جهان با شرف و جاه از نزديكشدگان [ به حقّ و كرامت او 
  ]\r\n46 كه بگهواره با مردم سخن گويد تا ببزرگى و از مردم درستكار بود .\r\n47 مريم گفت :\r\nاز كجا فرزندم باشد كه مرا آدمى نپسوده ؟ فرشته گفت : چنين است ولى خدا هر چه\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nخواهد بيافريند كه هر گاه چيزى بسرنوشت كند جز اين نباشد كه گويد : باش و آن شود\r\n48 و آن پسر را كتاب و دانش آموزد و تورات و انجيل\r\n49 و به پيغامبرى بنى اسرائيلش فرستد و او گويد : من براىتان نشانه اى از پروردگار شما آوردم كه از گل پيكرهء مرغ كنم و در آن بدمم و باذن حق مرغ شود و بدستور خداوندى پيس و كور شفا دهم و مرده زنده كنم و از آنچه خوريد و در خانه اندوخته كنيد خبردارتان كنم كه همانا در اينهمه نمايشها نشانه ى [ راستى من است 
  ] براى شما اگر مؤمن باشيد .\r\n50 و آنچه از تورات در جلو من است درست ميدانم و البته پاره اى از آنچه بر شما حرام و ناروا است مجاز كنم . و [ اين جملگى براى من 
  ] نشانه اى از سوى پروردگار شما است كه من براىتان آورم ، پس پرهيزگار به راه حقّ باشيد و فرمان من بريد .\r\nكه همانا پروردگار من و شما خداوند است پس او را پرستيد راه راست همين است و بس .\r\nسخن مفسّرين : « بِكَلِمَةٍ مِنْه » 45 طبرى : قتاده گفته است يعنى جمله ى « كن » و مقصود از اين لفظ شخص نيست بلكه مقصود اين است : خدا به تو بشارت مىدهد كه بوسيله كلمه ى [ كن ( يعنى موجود بشو ) 
  ] كه از جانب او صادر شود تو فرزندى خواهى داشت بنام عيسى و دليل بر اينكه مقصود از كلمه شخص نيست كلمه ى اسمه بعد است زيرا اگر مقصود از كلمه شخص فرزند بود بايستى مطابق رسم زبان عرب گفته مىشد :\r\n« اسمها » تا ضمير مؤنث باشد و معنى شود نام آن كلمه مسيح است ، و چون « اسمه » گفته شده است معنى آن است كه نام آن فرزند مورد كلمه ى بشارت مسيح است .\r\nفخر : همانطور كه شاه عادل را سايه ى خدا و نور خدا مىنامند يعنى موجب ظهور عدالت و نمايش احسان است عيسى هم كلمه ى خدا ناميده شده است يعنى موجب پيدايش او فرموده ها و دستورها و احكام خداوند است و ممكن است پيدايش آدمى بىنطفه ى مرد به اين دليل :\r\n1 - چون پيدايش حيوانات مثل موش و عقرب و غيره بدون توالد و تناسل ممكن است پس پيدايش انسان بوسيله مادر تنها ساده تر است از پيدايش حيوان بدون پدر و مادر .\r\n2 - چون اندازه ى معيّن از عناصر لازم است تا آن حالت مزاجى توليد شود\r\n","description":"","footnote":"","page_name":" 76 ","page_number":76},
  {"content":"\r\n\r\nكه موجب پيدايش جاندار است پس با آماده بودن نصف اين شرائط كه وجود مادر است پيدايش جانور آسانتر است و زودتر مىتوان آن را تصديق كرد .\r\n3 - نيروى خيال موجب آثار خارجى مىشود مثل تصوّر وسائل و موجبات خشم توليد حرارت در بدن و ايجاد غضب در انسان مىكند ، و نيز بر روى يك تخته كه به زمين گذارده شده است انسان مىتواند راه برود ولى اگر همان تخته را روى دو ديوار و گودالى قرار دهند گذر از آن ناممكن و يا بسيار مشكل است براى ترس از افتادن و همين تمركز خيال را فلاسفه اصول معجزات و كرامات دانسته‌اند پس چه مانعى دارد كه تصوّر صورت عيسى براى مريم موجب پيدايش او در رحمش باشد .\r\nالميزان : مقصود از كلمه مسيح است با اينكه همه ى آفريدگان با صدور كلمه ى ( كن ) پديدار شده‌اند چون وسائل و عللى در پيدايش موجودات شرط است كه در پيدايش مسيح نبوده است پس عيسى كلمه ى ( كن ) و كلمه ى ايجاز خداوندى است .\r\n« المسيح » 45 مجمع : اين كلمه را بيشتر از مادّه مسح گرفته‌اند بمعنى پسودن چون او را با بركت مسح كرده‌اند و يا او مريض و مرده را مسح مىكرد و غير اينها .\r\n« عبده » : ممكن است چون پادشاهان را كاهن با روغن مقدّس مسح مىكرد و به بدن او مىماليد و چون عيسى مثل پادشاهان جلوگيرى از ظلم و وادار بعدل ميكرد گفتند اينهم مثل پادشاهان مسيح كاهنان است و نيز اين كلمه را مبارك و پادشاه و دوست معنى كرده‌اند بمناسبت اصل عبرى آن كه « مشى » بوده است و مفيد اينجور معانى .\r\n« عيسى » 45 مفسّرين نوشته‌اند : اصل عبرى آن يشوع است مثل ديگر كلمات با شين كه تبديل بسين شده است ، و معنى آن را سيّد و آقا گفته‌اند و نيز آن را مشتق از عيس دانسته‌اند چون صورت او سفيد و رنگ قرمز بر آن نمودار بوده است .\r\n« فِي الْمَهْدِ وَكَهْلًا » 46 مجمع : از كلمه ى كهلا مقصود اين بوده است : 1 - از بچگى مثل بزرگى سخن مىگفته است ، 2 - در بچگى براى اعجاز و در بزرگى بكلمات وحى سخن مىگفته است .\r\n","description":"","footnote":"","page_name":" 77 ","page_number":77},
  {"content":"\r\n\r\nفخر : اعتراض كرده‌اند كه سخن گفتن مسيح را در گهواره مسيحيها قبول ندارند ، جواب اين است كه اين سخن گفتن شايد فقط براى رفع اتهام مريم بوده است تا بدانند كه اين فرزند موجودى مثل ديگران نيست كه بنا مشروع پيدا شده باشد و پس از رفع اتهام مريم ديگر در گهواره سخن نگفت از اين جهت همه كس نشنيده و در ميان مسيحيها مشهور نشده است .\r\n« وَمِنَ الصَّالِحِينَ » 46 فخر : پس از توصيفهاى گذشته كه سخن گفتن در گهواره و از مقربان و غيره باشد اين جمله اشاره است كه كمال علمى و عملى شخص كه به آخرين پايه ى امكان رسيد آن كس از صالحين خواهد بود چون كارهايش بطور شايسته انجام شده است .\r\n« يَقُولُ لَه كُنْ فَيَكُونُ » 47 درج 1 سوره ى بقره آيت 117 تفسير اين جمله نوشته شده است .\r\nمحمّد عبده : در پيدايش انسان از يك نفر استدلالى دارد كه خلاصه ى آن اين است : با دو عناصر و مواد اوليه و كيفيات يك گونه روحى براى دگر موجودات هستند و برق هم روحى است كه همان خاصيّت كهربائى و الكتريسته باشد آب هم از دو روح لطيف تركيب شده است و ممكن است هزاران روح در عالم باشد كه هنوز بشر بكشف آن موّفق نشده است و شايد يكى از اين ارواح در نظر مريم مجسّم شده و به او دميده است و موجب بارورى او شده است و شايد اين روح در آن دم كه بمريم دميده ماده اى هم همراه داشته است و اللَّه اعلم .\r\n« وَيُعَلِّمُه الْكِتابَ وَالْحِكْمَةَ وَالتَّوْراةَ وَالإِنْجِيلَ » 48 مجمع : نافع و عاصم با يا خوانده‌اند : يعنى : ميآموزد به او ، ديگر قرّاء با نون خوانده‌اند يعنى ما به او مىآموزيم .\r\nفخر : جهت ترتيب و گفتن كتاب در اوّل و بعد حكمت و بعد تورات و انجيل اين است : اول بايد خواندن و نوشتن بياموزد تا بتواند حكمت و شناسائى حقّ را بفهمد و خوبى و بدى را تشخيص بدهد تا بتواند عمل خود را خوب كند آنگاه كتاب آسمانى و معارف الهى را ياد بگيرد تا لايق شود براى آوردن كتاب تازه اى مانند انجيل .\r\n","description":"","footnote":"","page_name":" 78 ","page_number":78},
  {"content":"\r\n\r\nفريد وجدى در جلد اوّل دائرة المعارف حرف الف در كلمه ى انجيل : انجيل در نظر مسيحيها چهار كتاب است كه كليسا آنها را پذيرفته است :\r\n1 - انجيل متى كه از همه قديمىتر است سى سال پس از عيسى در اورشليم به زبان عبرى نوشته شده است .\r\n2 - انجيل مرقس كه شصت و شش سال پس از مسيح بيونانى نوشته شده است .\r\n3 - انجيل لوقا در رم بعد از انجيل متى و مرقس نوشته شده است .\r\n4 - انجيل يوحنا كه شصت سال پس از مرگ مسيح نوشته شده است مى - گويند اينها را جبرئيل بنويسندگان آن وحى كرده است .\r\nو چند انجيل ديگر از دائرة المعارف قرن نوزدهم فرانسه نقل مىكند كه مورد قبول عموم نيست و در آخر آنها بنام انجيل برنابا مىنويسد كه در قرن هشتم از كتاب - خانه ى يكى از امرا پيدا شده است و در انگلستان مكرر چاپ شده است و به عربى ترجمه شده و در بيشتر قضاياى مسيح مطابق قرآن است و در حرف عين نوشته است : مسيحيها مىگويند : عيسى پسر خدا در بيت لحم متولد شد بسال 4004 از عمر دنيا 25 دسامبر از مريم كه بواسطه ى روح القدس آبستن شده بود ، بدوران اغسطس ( اگوست ) امپراطور روم و بسنّ دوازده سالگى با علماى يهود در هيكل مباحثه كرد و محكومشان نمود و با يوحنّا ( حضرت يحيى ) كه در كنار نهر اردن بوعظ و تعميد ( در مذاهب قديم شستن در آب كنايه از طهارت گناهان بوده است اينها هم آن را رمز پاكى روح دانسته‌اند ) مردم مشغول بود و ظهور مسيح را بشارت مىداد ملاقات كرد و او غسل تعميدش داد . بقول آلبرماله آن وقت مسيح سى ساله بود چون مسيح تعميد يافت جبرئيل به شكل كبوتر بر يوحنا نمودار شد و خبر داد كه اين عيساى موعود است چون او دانست كه پيغمبر است چهل روز در صحرا با روزه و رياضت بسر برد تا دست تسلَّط شيطان از او كوتاه شد و برگشت در ميان مردم براى دعوت و راهنمائى و با معجزات ادعاى خود را ثابت مىكرد مردم پيروش شدند دوازده\r\n","description":"","footnote":"","page_name":" 79 ","page_number":79},
  {"content":"\r\n\r\nنفر بشاگردى خود و دعوت مردم انتخاب كرد در سال چهارم پيغمبرى خود به بيت - المقدّس رفت و يهود بر خلافش تحريك شدند و هم فريسيها ( عده اى بودند يهودى در باطن فاسق و منافق و ظاهر با تقوى ، ولى آلبرماله در تاريخ رم پاورقى ص 280 نوشته است : آنهائى بودند كه از بت پرستان جدا شده بودند ) بر او شوريدند و حاكم شهر محكومش كرد بزجر و دار زدن و چون حكم اجرا شد زلزله ى سختى شد كه قبرها گشوده شد ولى حضرت مسيح سه روز پس از مرگ زنده شد و بشاگردان خود نمودار گشت و آخرين تعليمات را به آنها داد و گفت به زودى در عالم بالا به او ملحق مىشوند . دكتر ( سيروس ) آلمانى كتابى بنام حيات مسيح نوشته است و اظهار نظر كرده است كه چنين شخص وجود خارجى نداشته است و فقط اوهام مردم مجموعه ى صفات كمال را در شخص افسانه اى بنام عيسى مجسّم نموده است مسيو ( ميرن ) سويسى كتابى نوشته است بنام ( مسيح را بايد بارزش واقعى مربوط دانست ) و در آن اظهار نظر كرده است كه اين صفات مولود افكار مردم است و آن شخص به اين نام ارزشى نداشته است و سقراط از او بهتر بوده است چون در نوشيدن زهر اضطراب نداشت ولى مسيح در هنگام آزار و دار اظهار وحشت از دشمن كرد .\r\n« وَرَسُولًا إِلى بَنِي إِسْرائِيلَ » 49 ابو الفتوح : در ارتباط اين جمله بسابق مفسّرين چند معنى كرده‌اند :\r\n1 - « و نبعثه رسولا » يعنى پس از تعليم او را به پيغمبرى برمىانگيزيم .\r\n2 - « و يكلَّم النّاس رسولا » يعنى پس از تعليم و مقام نبوت با مردم سخن مىگويد به اين جمله ها : من نشانه اى از طرف خدا براى شما آورده‌ام تا آخر .\r\n3 - و او زايد است و بىمعنى و نتيجه چنين مىشود : مياموزد كتاب و حكمت تا پيغمبر باشد و بگويد : ( انى اخلق ) .\r\nفى ظلال : پيغمبرى مسيح كارى محلَّى بوده است براى يك دسته مردم در روزگار معيّن و در انجيل متى اصحاح 15 آيت 25 گفته است : من جز بر بنى اسرائيل گمراه پيغمبرى ندارم و عيسى هنگامى آمد كه يهود نيازمند بچنين رهبرى براى\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n\r\nدوران محدود بودند با مقتضيّات خاص كه همه وقت و همه جا چنين مقتضياتى فراهم نمىشود .\r\n« أَنِّي أَخْلُقُ » 49 تا آخر آيه - عبده : اين جمله ها مىفهماند : به حضرت مسيح چنين قدرتى عنايت شده و به او امر شده كه با منكرين خود با اين گفتار احتجاج و استدلال كند تا عاجز و تسليم شوند ، ولى پيدايش اينها معلوم نيست ، و دليل قطعى از حديث معصوم نداريم كه چيزى از اين كارها انجام شده است ، و ليكن آيت سورت مائده ( اذْكُرْ نِعْمَتِي عَلَيْكَ ) كه همين معجزات را يادآور شده است ظاهر در انجام آن است .\r\nتأويلات كاشانى : اين آيات را تأويل و تعبير كرده است و ما قسمتى از آن را براى تنوّع ترجمه و توضيح مىكنيم : بوسيله ى تعليم و تربيت نفوسى را كه در بدنهاى مانند گل اسير است به شكل پرنده اى كه شوق پرواز دارد تغيير مىدهم و از علوم و معارف و همنشينى استاد تربيت در اين روحهاى آماده مىدمم تا از شوق و همت بال درآورد و داراى روح زنده بشود و پيوسته بوسيله ى بال شوق بعالم قدس پرواز كند ، و باز بيمارانى كه چشم آنها از نور حقّ در پرده ى نابينائى است بداروى هدايت و تربيت بهبود مىبخشم و روحهائى كه بلكّه هاى رذائل و عقايد فاسده پيس شده است از طريق درمان نفس و تلقين آنها را پاك و نورانى مىكنم و جاهلان را كه مردگان حقيقى هستند به نيروى علم جان مىبخشم و زنده مىكنم ، و شما را خبردار مىكنم به آن شهواتى كه خوراك نفوس خود مىكنيد و لذّتهائى كه غذاى روح خود قرار مىنمائيد و يا در خانه ى دلهاى خود ميانديشيد و ذخيره مىكنيد .\r\nطنطاوى : در دوران قديم دين مسيح بسه طريقه و مذهب منشعب بود :\r\n1 - ملكانى كه آنها معتقد بودند بسه اصل : مسيح و مادر و خدا كه مسيح ناسوت قديمى و ماده ى سفلى ازلى است و مريم خداى ازلى را زائيده است بوسيلهء خدا و خدا پدر عيسى است و عيسى فرزند حقيقى خدا است .\r\n2 - نسطورى ، آنها مىگويند : مسيح به خدا پيوسته و مخلوط شده است بوسيله ى\r\n","description":"","footnote":"","page_name":" 81 ","page_number":81},
  {"content":"\r\nتابيدن كلمه بر بدن عيسى و آن را مثل شيشه در برابر آفتاب كرده است كه جدائى ميان شيشه و آفتاب نيست .\r\n3 - يعقوبىها كه عقيده دارند كلمه كه خداوند است تبديل به گوشت و خون به صورت مسيح شد پس خدا به صورت مسيح مجسّم شد ، ليكن دوران اول گذشت و به تدريج مذاهب دوّم و سوّم نابود شد و همان عقيده ى ملكانيها باقى ماند كه كاتوليك هاى امروز باشند و اين كلمه معنى تمجيد و ستايش را مىفهماند مثل كلمه ى سنّى و اهل سنّت در نظر مسلمين ، و اكنون مذهب نسطورى و يعقوبى در اروپا نيست و ممكن است در مصر و شام و حبشه كسانى به اين مذهب يافت شوند ، و از قرن نهم هجرى و پانزدهم ميلادى يك دسته اى از مسيحيها از پاپ و رئيس مذهب كاتوليك رو گردان شدند و پيروى او را جايز ندانستند و آنها را پروتستان مىنامند بمعنى پيرو دين تازه و منشعب از آراء عمومى مثل معتزليها در ميان مسلمين ، و در روسيّه يك مذهب ديگرى است بنام ارتودكس كه در عمل و عقيده با كاتوليكها موافق هستند ولى پاپ را نمى - شناسند و به او معتقد نيستند .\r\nاينك فهرست انتشار دين مسيح در ممالك اروپا و دين آنها قبل از دين مسيح .\r\nدولت دين اصلى تاريخ استقلال وضع قبل از استقلال تاريخ پيدايش دين مسيح انگلستان پرستش سنگ و آب 827 ميلادى دولتهاى مختلف 496 فرانسه نظير دين هنود 420 تحت الحمايه يونان و رم 496 اسپانيا بتپرستى تقريبا 900 هجرى متصرفى يونان ، رم و اسلام قرن پنجم و باز قرن شانزدهم پرتقال بتپرستى 1050 هجرى متصرفى رم و دولتهاى مقتدر بعد قرن پنجم روسيه بتپرستى 829 ميلادى دولتهاى مقتدر اروپا 375 هجرى\r\n","description":"","footnote":"","page_name":" 82 ","page_number":82},
  {"content":"\r\n\r\nو بقيّه ى ممالك اروپا هم مقارن همان زمانها با دين مسيح نزديك شده است .\r\n« وَلأُحِلَّ لَكُمْ بَعْضَ » 50 فخر : مقصود اين است كه علماى يهود احكامى جعل كرده بودند و حضرت عيسى آنها را باطل كرده و دستور اصلى حضرت موسى را اعلام كرد و نيز گفته‌اند : مقصود آنكه بعضى احكام سخت در تورات بوده است كه حضرت عيسى آنها را نسخ كرد .\r\n« إِنَّ اللَّه رَبِّي وَرَبُّكُمْ » 51 فخر : اين جمله اشاره بر عقيده ى مسيحيها است كه عيسى خدا و پسر خدا است .\r\nفى ظلال : معجزه هاى مسيح همگى از شاخه هاى بخشيدن زندگى است مثل زندگى و پيدايش خودش كه هيچ يك آنها با نمونه هاى ديگر زندگى برابر نيست و همان قدرت كه خود او را بر خلاف قانون آفرينش درست كرده معجزات او را هم بدست او نمودار كرده است .\r\nسخن ما : 1 - بطورى كه در جهت نزول نقل كرديم : اين آيات براى جواب مسيحيهاى نجران نازل شده است و در اين آيات بطور عموم اعلام مىشود كه از حقيقت مسيح و سرگذشت او پيغمبر بوسيله ى الهام از عالم خداوند شما را مطلع مىكند و آنچه اين كشيشها مىگويند پوچ و باطل است .\r\n2 - از جمله ى « يُعَلِّمُه الْكِتابَ ) * تا آخر » تفاوت فراگيرى و تعلم مسيح و محمّد معلوم مىشود كه حضرت مسيح تا مفاد همين جمله توانسته است مرتبه ى علمى و عملى خود را تكميل كند ولى حضرت خاتم با مفاد اين جملات تعليم و تربيت شده است :\r\n« عَلَّمَه شَدِيدُ الْقُوى » و « ما زاغَ الْبَصَرُ وَما طَغى » كه موضوع تعليم در جمله ى اول از هر كتاب و حكمت وسيعتر و عالىتر است و معلم آن حضرت توصيف شده است به شدّت قوّت كه توانائى تعليم بىنهايت است ليكن كلمه ى : « يُعَلِّمُه » مىفهماند كه در آينده فقطَّ همين مطالب را او بمسيح مىآموزد و مجمل است و روشن نيست كه معلم كداميك از عمال خداوند است در طبيعت و توضيح بيشتر براى تفاوت بلاغت و فهماندن مقصود در اين آيات از روش اين كتاب خارج و مربوط بمطالب علم بلاغت و قواعد\r\n","description":"","footnote":"","page_name":" 83 ","page_number":83},
  {"content":"\r\n\r\nنحوى است .\r\n3 - جمله ى « مُصَدِّقاً لِما بَيْنَ يَدَيَّ » ممكن است اشاره باشد كه حضرت مسيح مىفرمايد تورات كه در دست شما علماى يهود است نامقبول است و من آن تورات كه در نزد خود دارم راست مىشمارم .\r\n[ سوره آلعمران ( 3 ) : آيات 52 تا 58 
  ]\r\nفَلَمَّا أَحَسَّ عِيسى مِنْهُمُ الْكُفْرَ قالَ مَنْ أَنْصارِي إِلَى اللَّه قالَ الْحَوارِيُّونَ نَحْنُ أَنْصارُ اللَّه آمَنَّا بِاللَّه وَاشْهَدْ بِأَنَّا مُسْلِمُونَ ( 52 ) رَبَّنا آمَنَّا بِما أَنْزَلْتَ وَاتَّبَعْنَا الرَّسُولَ فَاكْتُبْنا مَعَ الشَّاهِدِينَ ( 53 ) وَمَكَرُوا وَمَكَرَ اللَّه وَاللَّه خَيْرُ الْماكِرِينَ ( 54 ) إِذْ قالَ اللَّه يا عِيسى إِنِّي مُتَوَفِّيكَ وَرافِعُكَ إِلَيَّ وَمُطَهِّرُكَ مِنَ الَّذِينَ كَفَرُوا وَجاعِلُ الَّذِينَ اتَّبَعُوكَ فَوْقَ الَّذِينَ كَفَرُوا إِلى يَوْمِ الْقِيامَةِ ثُمَّ إِلَيَّ مَرْجِعُكُمْ فَأَحْكُمُ بَيْنَكُمْ فِيما كُنْتُمْ فِيه تَخْتَلِفُونَ ( 55 ) فَأَمَّا الَّذِينَ كَفَرُوا فَأُعَذِّبُهُمْ عَذاباً شَدِيداً فِي الدُّنْيا وَالآخِرَةِ وَما لَهُمْ مِنْ ناصِرِينَ ( 56 )\r\nوَ أَمَّا الَّذِينَ آمَنُوا وَعَمِلُوا الصَّالِحاتِ فَيُوَفِّيهِمْ أُجُورَهُمْ وَاللَّه لا يُحِبُّ الظَّالِمِينَ ( 57 ) ذلِكَ نَتْلُوه عَلَيْكَ مِنَ الآياتِ وَالذِّكْرِ الْحَكِيمِ ( 58 )\r\nمعنى لغات : « أَحَسَّ » از مصدر احساس بمعنى دانستن و دريافتن و گمان بردن . « حواريون » جمع حوارى گازر ناصح ياور و ناصر و ناصرين و ياورهاى پيغمبران معنى كرده‌اند و به همين مناسبت ياوران مسيح را حواريّون ناميده‌اند . « مَكَرُوا » از مصدر مكر بمعنى حيله و تزوير مكر خدا بمعنى پاداش بر تزوير متوفّى ك از مصدر « توفّى » پذيرفتن حق و به تمام و كمال دريافتن آن به آخر رساندن مدّت و زمان چيزى تكميل كردن و از جانب خداوند عمر به آخر رساندن كه مرگ باشد . « فيوفّيهم » از مصدر توفيه بمعنى وفا كردن ، بانجام رساندن ، حقّى را به تمام و كمال انجام دادن .\r\n","description":"","footnote":"","page_name":" 84 ","page_number":84},
  {"content":"\r\n\r\nترجمه : 52\r\nچون عيسى [ پس از آن سخنان 
  ] دريافت كه آن مردم ز حقّ رو گردانند و كافر پرسيد : كى مرا به راه خدا يارى مىكند ؟ آنها كه پاكدل بودند و حوارى گفتند ما ياران به راه خدائيم و گرويده به او و تو گواه باش كه ما مسلمانيم و سر سپردگان .\r\nپروردگارا البتّه كه ما بهر چه فرو فرستادى بگرويديم و پيروى پيغمبر كرديم پس تو ما را بشمار گواهان بحقّ بنويس ولى آن\r\n54 كافران حيله كردند و خدا چاره ى كارشان كرد چه او بهترين چاره گران است\r\n55 چون خداوند بعيسى گفت : من بزندگى تو پايان مىدهم و بسوى خود بالات مىبرم [ تا برتر و مصون باشى 
  ] و از كافران و انديشه ى بدشان - پاكت كنم و بدورت بدارم و پيروانت را تا برستاخيز برتر از كافران كنم سپس باز - گشت همه تان به من باشد و آنچه اختلاف كرديد حكومت كنم .\r\n56 و آنها كه كافر شدند به دنيا و آخرت به سختى آزارشان كنم و كسى ياورشان نباشد .\r\n57 و آنها كه مؤمن و نكوكارند مزدشان بدرستى رسد و خداوند دوست ستمكاران نباشد [ و ايشان بىبهره بوند 
  ]\r\n58 اينها كه براى تو مىخوانيم از نشانه هاى حقّ است و قرآن و يادآورى و حكمت است و پند .\r\nسخن مفسّرين : « فَلَمَّا أَحَسَّ عِيسى مِنْهُمُ الْكُفْرَ » 52 مجمع : يعنى چون عيسى فهميد كه دستبردار از كفر نيستند و يا آهنگ كشتنش دارند گفت :\r\nطبرى : در دنباله ى اين مطلب براى قصد كشتن عيسى افسانه اى دور و دراز نقل كرده است .\r\n« مَنْ أَنْصارِي إِلَى اللَّه » 52 مجمع : مفسّرين الى اللَّه را چند معنى كرده‌اند :\r\n1 - چه كسى كومك من هست با كومك خداوند در برابر كافران ؟ 2 - چه كسى كومك من هست در راه بسوى خدا ؟ 3 - چه كسى كومك من هست در ترويج دين كه ما را بسوى ثواب خدا رهبرى مىكند ؟\r\n« قالَ الْحَوارِيُّونَ » 52 فخر : براى ناميدن ياران مسيح را بحواريين چند جهت نوشته‌اند : 1 - مخصوصين هر كس را حوارى مىنامند ، پيغمبر فرمود : زبير پسر عمه و حوارى من است ، و حواريّون پيغمبران مخلصين و مؤمنين خالص آنها\r\n","description":"","footnote":"","page_name":" 85 ","page_number":85},
  {"content":"\r\n\r\nهستند ، 2 - اصل اين كلمه از حورات است بمعنى سفيدى كامل و چون آنها جامه - هايشان پاكيزه و سفيد بود به اين اسم ناميده شدند ، يا چون دلهاشان از هر پليدى و نفاق پاك و سفيد بود اين اسم را به آنها داده‌اند . 3 - حضرت مسيح به گروهى گازر گذر كرد آنها را دعوت بايمان كرد پذيرفتند و چون گازر در لغت نبطى هوارى است آن را معرب كردند و با حاء تلفّظ نمودند و نقل كرده‌اند كه آن حضرت به گروهى ماهيگير بگذشت و گفت بيائيد برويم دلها را بعوض ماهى شكار كنيم آنها پرسيدند :\r\nتو كيستى ؟ او خود را معرّفى كرد آنها تسليم شدند و از مخصوصين آن حضرت شدند .\r\nاز قتاده نقل شده است : حوارى هر كس آن باشد كه لايق خلافت و جانشينى او باشد .\r\n« فَاكْتُبْنا مَعَ الشَّاهِدِينَ » 53 فخر هفت جهت براى اين دعاى حوارييّن نقل كرده است اينك قسمتى از آن :\r\n1 - چون خداوند ملائكه و دانشمندان را شاهد معرّفى كرده است چنان كه در قرآن هم بواسطه ى اين آيه « شَهِدَ اللَّه أَنَّه لا إِله إِلَّا هُوَ وَالْمَلائِكَةُ وَأُولُوا الْعِلْمِ تا آخر » آنها را شاهد معرّفى كرده است تقاضا كردند جزء شاهدها و در درجه ى ملائكه و دانشمندان باشند .\r\n2 - چون كمال انسانيّت و معرفت ترقّى از منزل غيبت و وصول بمقام شهود است آنها هم دعا كردند كه واصلين بمقام شهود و شاهدين باشند .\r\n3 - چون آنكه بمقام شهود رسيد از هيچ ناروا باك ندارد آنها مقام شهود را خواستند تا در نصرت عيسى و جواب خود كه گفتند : ما ياران خدا هستيم مقاومت داشته باشند و هيچ مانعى جلوگير آنها در يارى خدا و عيسى نباشد .\r\nتأويلات : يعنى ما را از حاضرين براى تو و مراقبين در فكر و عمل خودمان قرار بده .\r\nحسينى نوشته است : معنى دعاى حواريّين اين بود كه خدايا جمع كن ميان ما و امت محمّد . نظم :\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n\r\nاى ختم پيمبران مرسل\r\nحلواى پسين و ملح اوّل\r\n\r\n« وَمَكَرُوا » 54 ابو الفتوح نوشته است : مكر ايشان اينجا تدبير و انداخت قتل عيسى بود ، و اين آنگه بود كه عيسى را براندند و بيرون كردند پس از مدّتى باز آمد و دعوت آشكارا كرد و ايشان همه قصد كشتن او كردند .\r\n« وَمَكَرَ اللَّه » 54 ابو الفتوح نوشته است : فراگفت : مكر از مخلوقان خدعه و حيله بر فساد باشد و از خداى تعالى استدراج بندگان باشد و معنى استدراج ناگاه گرفتن بود در سختى از پس آنكه در نعمت باشند . عبد اللَّه عبّاس گفت : معنى آن است كه هر گه كه بنده گناهى نو كند خدا به او نعمتى نو كند . زجّاج گفت : مكر خداى با بنده جزاى او باشد بنده را بر مكر .\r\nمفسّرين : براى معنى اين آيه با مختصر اختلاف نوشته‌اند : منكرين عيسى خواستند آن حضرت را بكشند خداوند كسى را به شكل او به چشم آنها نمودار كرد تا او را كشتند و گمان كردند آن حضرت را كشته‌اند .\r\n« إِنِّي مُتَوَفِّيكَ وَرافِعُكَ » 55 طبرى : بعضى گفته‌اند : يعنى تو را بخواب ميكنم و در خواب بالات مىبرم ، و ديگرى گفته است : يعنى تو را بسوى خود قبض و جلب مى - كنم و بالا مىبرم كه دست مخالفين به تو نرسد پس معنى وفات مرگ از ميان مردم است معنى ديگر گفته‌اند : يعنى بالا مىبرم عمل تو را و بانجام مىرسانم و تكميل مىكنم مزد آن را .\r\nفخر در معنى رافعك : 1 - يعنى تو را بمقام كرامت و بزرگوارى خود بالا ميبرم 2 - تو را به جائى بالا مىبرم كه جز فرمان خدا ديگر را بر تو حكومت نخواهد بود . 3 - تو را بسوى ثواب و پاداشى كه برايت معيّن كرده‌ام بالا مىبرم ، و ابو بكر واسطىّ گفته است :\r\nيعنى شهوات و خواسته هاى نفسانى تو را مىميرانيم و نابود مىكنيم و چون از رذائل دور شدى و در ذات حقّ فانى شدى بالا مىروى بمقام ملائكه و روحانيّين كه مقام كمال معرفت حقّ است بواسطه ى اينكه اخلاق رذيله و شهوات از تو دور شده و خوى ملائكه در تو توليد شده است .\r\n","description":"","footnote":"","page_name":" 87 ","page_number":87},
  {"content":"\r\n\r\n« فَوْقَ الَّذِينَ كَفَرُوا » 55 مجمع : مفسّرين تفوّق را بوسيله ى دليل و حجّت دانسته‌اند و نيز بوسيله ى حكومت و سلطنت هم گفته‌اند چون مسيحيها بر يهود تفوّق دارند كه داراى حكومت هستند ولى يهود هرگز حكومت و استقلال نداشته‌اند .\r\n« إِلى يَوْمِ الْقِيامَةِ » 55 طبرى : مقصود آن است كه چون مسلمين مؤمن بعيسى هستند و پيروان حقيقى عيسى مسلمين هستند كه او به پيدايش اين دين خبر داده است پس تا روز قيامت پيروان عيسى كه مسلمين باشند تفوّق دارند بر منكرين عيسى .\r\nالميزان : بهتر است كه بگوئيم مقصود از * ( ( الَّذِينَ اتَّبَعُوكَ ) ) * همه ى پيروان حقّ هستند خواه مسيحى خواه مسلمان و * ( ( الَّذِينَ كَفَرُوا ) ) * مخالفين عيسى و منكرين حقّ هستند كه يهود باشند و آيه خبر مىدهد كه تا رستاخيز يهود زير دست پيروان حقّ هستند .\r\n« لا يُحِبُّ الظَّالِمِينَ » 57 تفسير نشابورى : يعنى آنهائى كه جاى هر چيز را دگر كرده و بجاى خود ننهاده‌اند گفتار پيغمبران را دروغ شمرده‌اند و كار بد بجاى كار نيكو و نافرمانى بجاى فرمانبردارى اتّخاذ نموده‌اند ، و چون محبّت خدا بمعنى بهره مند شدن از خوشيها و خوبيها است پس نتيجه آن است كه از ثواب و بهره هاى معنوى محروم هستند و يا بمذهب معتزله معنى چنين است : خدا ستم ستمكاران را نمىخواهد يا اراده ى او بستم توجّه ندارد .\r\nسخن ما : 1 - در آيت 54 « وَمَكَرَ اللَّه » ، تودهء مردم مثلى دارند : « بار كج به منزل نمىرسد » حيله و تزوير سودمند نيست بر فرض كسى به خيال خام خود استفاده بكند عاقبتش زيان است . از اين جهت گفته شده است مردم حيله مىكنند ليكن اصل همه ى حيله ها و چاره جوئيها در قدرت خداوند است كه بنياد تمام افكار و اعمال را ممكن است بيك دم واژگون كند ، بقول مثنوى در دفتر سوّم داستان وحى بمادر موسى كه فرزند خود به آب افكن :\r\n\r\nحيله ها و چاره ها گر اژدها است\r\nپيش الَّا اللَّه آنها جمله لا است\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nچون رسيد اينجا بيانم سر نهاد\r\nمحو شد ، اللَّه اعلم بالرّشاد\r\n\r\nباز در همان قضيّه كه فرعون از موسى مهلت مىخواهد مىگويد :\r\n\r\nحيله هاشان را همه بر هم زنم\r\nو آنچه افزايند من بر كم زنم\r\n\r\n\r\nآب را آرند من آتش كنم\r\nنوش خوش گيرند من ناخوش كنم\r\n\r\n\r\nمهر پيوندند من ويران كنم\r\nآنچه اندر وهم نارند آن كنم\r\n\r\n2 - آيت 55 « مُتَوَفِّيكَ » در برابر عقايد مردم كه عيسى در آفرينش دست دارد و او را جزء خدايان شمرده‌اند يادآورى مىكند : او را خبردار كرديم كه عمرت را به آخر مىرسانيم و مزدت را مىدهيم و مرتبه ات را بالا مىبريم كه تو هم مثل ديگر آفريده ها هستى زحمت مىكشى و مردم را تربيت مىكنى و بايد مزد بگيرى .\r\n3 - آيت 56 « فَأَمَّا الَّذِينَ كَفَرُوا ) * - الخ » عذاب شديد كافران شايد اشاره به اين باشد كه مردم دو دسته‌اند : 1 - دسته ى اوّل آنهائى هستند كه از جهل و قصور فكر منكر حقّ هستند اگرچه گرفتارند ولى به سختى در آزار نيستند .\r\n2 - در دسته ى دوّم كسانى كه با شخص مسيح رو برو شده و آن مقام و منزلت را مىبينند راه دانش و بينش حقّ و درستى به روى آنها باز است و با همه ى وسائل حقّ - جوئى چشم خود را مىبندند و پشت بمسيح و گفتار حقّ مىكنند البتّه گرفتارى شان سخت است ، چنان كه در همين عالم زندگى مشاهده مىكنيم ناراحتى مردم عاجز بىتقصير با آنهائى كه از تنبلى و سرسختى و بدنهادى از وسائل ممكن خود استفاده نمىكنند چه اندازه فاصله و تفاوت دارد كه اينها مىبينند از آنچه داشته‌اند ديگران بهره مىبرند سخت ناراحت هستند ولى آنها چون از اوّل نداشته‌اند افسوسشان هم كمتر است .\r\n4 - در آخر آيات « ذلِكَ نَتْلُوه ) * - الخ » شايد براى تسكين خاطر پيغمبر ( ص ) و ديگران يادآورى شده است كه عقايد مسيحيها موجب نگرانى و ترديد براى شما نباشد چون اصل حقيقت مسيح همين است كه بوسيله ى وحى و الهام براى شما روشن شده است نه افكار و خيالات فاسد شيطانى .\r\n","description":"","footnote":"","page_name":" 89 ","page_number":89},
  {"content":"\r\n\r\n[ سوره آلعمران ( 3 ) : آيات 59 تا 63 
  ]\r\nإِنَّ مَثَلَ عِيسى عِنْدَ اللَّه كَمَثَلِ آدَمَ خَلَقَه مِنْ تُرابٍ ثُمَّ قالَ لَه كُنْ فَيَكُونُ ( 59 ) الْحَقُّ مِنْ رَبِّكَ فَلا تَكُنْ مِنَ الْمُمْتَرِينَ ( 60 ) فَمَنْ حَاجَّكَ فِيه مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَأَبْناءَكُمْ وَنِساءَنا وَنِساءَكُمْ وَأَنْفُسَنا وَأَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّه عَلَى الْكاذِبِينَ ( 61 ) إِنَّ هذا لَهُوَ الْقَصَصُ الْحَقُّ وَما مِنْ إِله إِلَّا اللَّه وَإِنَّ اللَّه لَهُوَ الْعَزِيزُ الْحَكِيمُ ( 62 ) فَإِنْ تَوَلَّوْا فَإِنَّ اللَّه عَلِيمٌ بِالْمُفْسِدِينَ ( 63 )\r\nمعنى لغات : « تراب » خاك « ممترين » از مصدر امتراء بمعنى شكّ كردن و دو دل شدن ، « حاجّ ك » از مصدر محاجّه بمعنى بحث و گفتگو و معارضه ى در استدلال « تعالوا » بيائيد . « نبتهل » از مصدر ابتهال بمعنى دعا و زارى كردن به خدا . « لعنة » راندن و دور كردن . « قصص » با فتح و صداى بالاى قاف به معنى افسانه و حكايت و سرگذشت و بيان و توضيح و صداى زير قاف جمع قصّه بمعنى افسانه ها . « تولَّوا » از مصدر تولَّي به معنى رو گرداندن و پشت كردن .\r\nجهت نزول : سيوطىّ در اسباب النّزول از اشخاص متعدّد نقل كرده است كه نتيجه چنين است : « مسيحيهاى نجران » ( در صفحه ى اوّل و دوّم اين مجلَّد اين كلمه معنى شده است ) پس از گفتگوها از پيغمبر ( ص ) پرسيدند : پدر عيسى كى بوده است ؟\r\nفرمود باشد تا بگويم چون از پيش خود نمىدانم ، اين آيات نازل شد .\r\nترجمه : 59\r\nداستان پيدايش عيسى بپيشگاه خداوندى داستان آدم است كه آن را از خاك آفريد سپس گفت جاندار باش و او آدم شد .\r\n60 همين است حقيقت چون از جانب پروردگارت به تو ميرسد [ در آن 
  ] دو دل مباش ،\r\nو اگر پس از اين علم و روشنى تو كسى گفتگو كند بپاسخ بگو : بيائيد فرزندان و زنان خود و مردانى كه چون جان ما هستند فراهم كنيم سپس دعا كنيم كه خدا دروغگو را لعنت كند .\r\n62 البتّه سخن درست همين است و خدا است كه جز او خدائى نيست و اوست برتر درستكار و حكيم\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n63 پس اگر نپذيرفتند و روى برگرداندند همانا خدا شناسد تباهكاران را [ كه در دل چه دارند 
  ] .\r\nگفتار مفسّرين : « خَلَقَه مِنْ تُرابٍ ثُمَّ قالَ لَه كُنْ » 59 فخر از ابو مسلم نقل كرده است : مقصود از جمله ى اوّل اين است كه در اراده و علم بىآغاز و انجام خداوند ، آفرينش آدم از گل معيّن شده است و او را در عالم واقع آفريده بود و مقصود از جمله ى دوّم آن است كه : براى پيدايش ظاهرى و نمودار شدن آن مخلوق در علم و اراده ى حقّ بعالم مادّى و به صورت عضله و موادّ بدنى به او گفت باش ، او هم موجود و نمايان شد و معنى ديگر نقل كرده است : قالب ريزى و به شكل آدم از گل درست شد بعد امر شد موجود زنده و جاندار بشود .\r\n« فَلا تَكُنْ مِنَ الْمُمْتَرِينَ » 60 مفسّرين گفته‌اند : ممكن است خطاب به پيغمبر ( ص ) باشد ولى منظور عموم مسلمين است يعنى پيدايش عيسى بطورى است كه حقيقت را بيان كرديم شما شكّ در آن نداشته باشيد .\r\n« فَمَنْ حَاجَّكَ فِيه » 61 طبرى : عبد اللَّه بن حرث بن حرّ زبيرى گفت : شنيدم كه پيغمبر ( ص ) مىفرمود : اى كاش ميان من و اين مسيحيهاى نجران فاصله اى مىبود كه نه من آنها را مىديدم و نه آنها من را و اين گفتار آن حضرت براى آن بود كه آنها سخت مجادله مىكردند و سرسخت در گفتگو بودند .\r\nمجمع : مقصود از « فيه » يعنى در حقّ يا در قضيّه ى پيدايش عيسى .\r\n« فَقُلْ تَعالَوْا » 61 ابو الفتوح : اين كلمه مشتقّ از علوّ است يعنى بيائيد به طرف بالا و يا باصطلاح فارسى : برآئيد و آنكه در بلندى باشد با طرف خود به اين جمله سخن مىگويد ، ليكن بمعنى بيائيد استعمال مىشود .\r\nزمخشرى : مقصود آن است كه بيائيد با فكر و عزم ثابت مثل اينكه مىگويند : بيائيد در اين مطلب فكر كنيم .\r\n« نَدْعُ أَبْناءَنا » 61 مجمع : در قضيّه ى مباهله براى انجام اين دستور آسمانى ، پيغمبر ( ص ) حضرت علىّ و حسن مجتبى و حسين سيّد الشّهداء و فاطمه دختر\r\n","description":"","footnote":"","page_name":" 91 ","page_number":91},
  {"content":"\r\n\r\nخود را با خود برد تا دعا كند و از راويهاى شيعه و سنّى همينطور نقل كرده‌اند .\r\nعبده : ابن عساكر از جعفر بن محمّد از پدرش نقل كرده است در تفسير اين آيه كه پيغمبر ابو بكر را آورد با اولادش و عمر را با اولادش و عثمان را با اولادش و على را با اولادش و ظاهر اين است كه اين جمله هاى آيه شامل عموم مسلمين است .\r\nطبرى : ابن حميد براى من حكايت كرد از جرير از مغيره از عامر كه پيغمبر ( ص ) مأمور شد بمباهله و پس از گفتگوى با مسيحيهاى نجران در ساعت ميعاد فرزندش حسن را در بغل گرفته بود و دست حسين را در دست داشت فاطمه در پشت سر آن حضرت حركت مىكرد ، چون با آنها رو برو شد براى انجام وعده دعوتشان كرد . پس از اين مطلب نوشته است : ابن حميد گفت : كه جرير گفت من به مغيره گفتم مردم روايت مىكنند كه علىّ هم جزء اين عدّه بوده است ، او گفت : شعبى نام آن حضرت را نبرده است ، نمىدانم بدبينى بنى اميّه نسبت به حضرت امير عليه السّلام موجب اين شده است يا در اصل حديث نام آن حضرت نبوده است .\r\nابو الفتوح نوشته است : باتّفاق مراد حسن و حسيناند و در اينجا دليل است بر اينكه ايشان فرزندان رسولند ، و در اين آيه دليل است بر آنكه دخترزاده فرزند باشد و مرد چون وقفى كند بر اولاد ، و اولاد اولاد خود دختر در اينجا داخل شود و اين مذهب ما است و مذهب شافعى و آيت حجّت ما است و حجّت شافعى بر ابو حنيفه كه او گفت : دخترزاده در آن وقف داخل نبود به اين بيت استشهاد كرد :\r\n\r\nبنونا بنو أبنائنا و بناتنا\r\nبنوهنّ أبناء الرّجال الاباعد\r\n\r\nپسران پسران ما پسر ما هستند ولى پسران دختران ما فرزند مردان ديگرند .\r\nو شافعى گفت : من ظاهر كتاب خداى تعالى جلّ جلاله در آيتى محكم رها نكنم براى بيتى از شعر عرب كه توان گفتن او بر سبيل مبالغه گفته باشد و ممكن است او را با خويشان اهل خود خصومتى بوده است ايشان مراعات مصاهرت نكرده‌اند از سر آن رنج مىگويد .\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n\r\n« وَنِساءَنا » 61 ابو الفتوح : باتّفاق مقصود از اين كلمه حضرت فاطمه است و اين دلالت بر شرافت آن حضرت دارد كه امر نشد بپيغمبر ( ص ) بجز او ديگرى را ببرد با اينكه لفظ نساء فراگير عدّه است چون ديگران صلاحيّت چنين مقامى نداشتند و او در قرآن بجاى عدّه شمرده شده است ، بعلاوه ارتباط فرزندى بدرجه ى ارتباط زناشوئى نيست ، پس فاطمه از همه ى زنان برتر بوده است .\r\n« وَأَنْفُسَنا » 61 ابو الفتوح نوشته است : و باتّفاق مراد بنفس امير المؤمنين علىّ است اينجا ، براى آنكه كسى نفس خود را نخواند چه اين معنى از ميان مرد و نفسش صورت نبندد پس لا بدّ بر مبالغه بود يعنى بخوانيم كسى را كه حكم نفس او حكم نفس ما باشد و آنچه ما را باشد او را باشد حكم او در عصمت و طهارت و كفايت حكم من باشد و اين كفايت باشد از غايت اختصاص و اين لفظ دليل كند بر آنكه امير المؤمنين علىّ عليه السّلام بهتر از همه ى صحابه و اهل البيت بود .\r\nزمخشرى در كشّاف : از اين آيه دليلى محكمتر نيست بر فضيلت اصحاب كساء عليهم السّلام .\r\nفخر : پيغمبر ( ص ) چون براى مباهله بيرون شد كساء و بالاپوش سياه پشمى بر شانه داشت و حضرت حسين در بغل و دست حسن بدست گرفته و فاطمه در پشت سر او و علىّ از عقب آنها روانه بودند ، و روايت شده است كه چون پيغمبر عليه السّلام با كساى سياه بيرون شد حسن رضى اللَّه عنه آمد او را داخل كرد سپس حسين رضى اللَّه عنه آمد او را داخل كرد بعد فاطمه بعد علىّ رضى اللَّه عنهما ، بعد گفت : « إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً » .\r\nو بدان كه اين روايت چنان است كه علماى حديث و تفسير بر درستى آن اتّفاق دارند .\r\nمحمّد عبده : روايات متّفق است كه پيغمبر عليه السّلام علىّ و فاطمه و اولاد آنها را براى مباهله انتخاب فرمود و از كلمه ى « نسائنا » فاطمه فهميده‌اند ، و كلمه ى « انفسنا » را منحصر براى علىّ دانسته‌اند و اصل اين روايتها از شيعه است كه منظور آنها معلوم\r\n","description":"","footnote":"","page_name":" 93 ","page_number":93},
  {"content":"\r\nاست و كمال كوشش را در ترويج اين روايات كرده‌اند تا در ميان بيشتر اهل سنّت اين روايات رايج شده است و معروف ولى آنهائى كه اين روايات را ساخته‌اند نتوانسته‌اند بدرستى بر آيه منطبق كنند چون عرب نمىگويد نسائنا و مقصودش فقط دخترش باشد بخصوص كه چندين زن و همسر داشته باشد و اينجور معنى از لغت عرب فهميده نمىشود و عجيبتر از اين كه كلمه ى « انفسنا » را منطبق بر علىّ كرده‌اند بعلاوه مسيحيهاى نجران كه مىگويند آيه براى گفتگوى با آنها است زن و فرزند همراه نداشته‌اند . فقطَّ آنچه از آيه فهميده مىشود اين است كه به پيغمبر امر شد آنهائى را كه نسبت بعيسى غلوّ داشتند و سر سخت در جدل بودند دعوت كند تا مرد و زن و فرزند يك جا جمع شوند و آن حضرت هم پيروان خود را با زن و فرزند بياورد و همگى از خدا بخواهند كه دروغگو ملعون و محروم شود . و معلوم است اين دعوت از گوينده در كمال قدرت و اطمينان است و نسبت به طرف موجب كمال ضعف و بيچارگى است چنان كه در نتيجه از حضور براى دعوت خوددارى كردند خواه مسيحيهاى نجران باشند يا ديگرى ، و معلوم است شخص معتقد به خدا در چنين مجمع كه حقّ و باطل در يك جا جمع باشد حاضر نمىشود خود را مورد نفرين قرار دهد مگر با كمال ايمان به عقيده ى خود . و در آيه مىبينيم كه حكم شده است بشركت زنها با مردها در معارضه ملىّ و مذهبى و اين نشانه ى برابرى زن است با مرد در كارهاى مهمّ عمومى و علامت كمال استوارى و يقين و درستى فكر زنها است كه با مردها در نفرين شركت كنند و اگر در آنها استقامت و صحّت عقيده نبود به شركت در چنين امر مهمّ دعوت نمىشدند .\r\nچقدر فاصله است ميان مسلمين آن روز و امروز كه فقطَّ زنها اگر توانائى مالى دارند و بخصوص شهرنشينها فكر و كار زن با كمال بىخردى در پى بهترين لباس و خوراك و زينت است ، و اگر فقير هستند بخصوص دهنشينها مانند الاغ و گاو ماده براى بار و بچه هستند كه با كمال تحقير با آنها رفتار مىكنند و در اين دوران هم كه فكر اصلاح دارند به دخترها خواندن و نوشتن مىآموزند و بعضى لغات فرنگ و خيّاطى و بعضى كارهاى دستى و يا آشنائى بوسائل موسيقى ولى هيچ وسيله ى بالا رفتن سطح فكر و اصلاح اخلاق\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nو آشنائى بآداب دين لازمه ى كمال فرد انسانى است در اين مواد درسى و برنامه ها نيست .\r\nطبرى : محمّد بن سنان براى من حكايت كرد به چند واسطه از علياء بن احمد شكرى كه او گفت : چون اين آيه نازل شد پيغمبر ( ص ) فرستاد پى علىّ و فاطمه و حسن و حسين و يهود را هم دعوت كرد كه دعا كنند و يكدگر را لعنت كنند جوانى يهودى گفت :\r\nاى واى مگر شما از خاطره ى بد ملَّت و نژاد خود غافل هستيد كه مسخ و دگرگون شدند به شكل خوك و بوزينه ؟ هرگز تسليم بچنين كار نشويد آنها هم دعوت پيغمبر را نپذيرفتند .\r\n« ثُمَّ نَبْتَهِلْ » 61 ابو الفتوح : در اين جمله دو قول نقل كرده است : يكى بمعنى تضرّع و زارى يعنى در نزد خدا زارى مىكنيم تا خدا دعاى ما را اجابت كند ، اين معنى منسوب بابن عبّاس است . مقاتل گفته است : يعنى در دعا با اخلاص باشيم . كلبى گفته است : يعنى كوشش در دعا مىكنيم . و اين هر سه نزديك بيكدگر و يك معنى است . معنى دوم براى اين جمله كه طبرى هم نقل كرده بمعنى لعنت است يعنى يكدگر را لعنت مىكنيم و مىگوئيم از ميان ما دو دسته هر كدام دروغگو است لعنت بر او باد .\r\nطنطاوى : محمّد بن اسحاق گفت : شصت نفر سواره از نجران خدمت پيغمبر ( ص ) آمدند كه چهارده نفر آنها از اشراف و محترمين بودند و از اين عدّه سه نفر بزرگتر بودند كه سمت پيشوائى و فرماندهى بر ديگران داشتند ، يكى بنام عبد المسيح كه امير و فرمانده قافله بود ، ديگرى بنام : ايهم ، كه به او سيد مىگفتند ، ( و بعضى بنام سيّد عاقل گفته‌اند ) و مورد مشورت و صاحب نظر بود ، سوّمين عالم و اسقف و مدير مدارس آنها بنام ابو حارثة بن علقمه از قبيله ى بنى بكر بن وائل كه چون مردى بود عالم و در تربيت مردم و هدايت بدين مسيح كوشش مىكرد ، امپراطورهاى رم به او انعام و احترام مىكردند . چون اين عدّه وارد مدينه شدند ابو حارثه عالم بزرگ سوار قاطرش شد و برادرش كرز بن علقمه به پهلوى او روانه شدند قاطر ابو حارثه سكندرى و تپغ زد برادرش گفت : « تعس الابعد » يعنى آنكه دور تر است هلاك و نابود شود و مقصودش پيغمبر ( ص )\r\n","description":"","footnote":"","page_name":" 95 ","page_number":95},
  {"content":"\r\nبود ( چون بجاى تعرّض بقاطر كه سكندرى زده است روى سخن را به كسى مىكند كه به طرف او مىروند و از سكندرى قاطر ناراحت مىشوند ) ابو حارثه در برابر اينسخن ببرادرش گفت : « بل تعست امّك » يعنى : بهتر است كه مادرت نابود و هلاك شود برادرش گفت چرا به من چنين مىگوئى ؟ گفت : سوگند به خدا كه اين همان پيغمبرى است كه در انتظارش هستيم ، پرسيد : پس چرا تسليمش نمىشوى ؟ جواب داد : چون اين مال و منزلت كه از دربار رم داريم اگر تسليم او بشويم ما را از آنها محروم خواهند كرد . اين سخن در دل او جاىگير شد و پنهان مىداشت تا مسلمان شد ، و بعد اين حكايت را نقل مىكرد ، آنگاه اين سه نفر عالم و امير و سيّد با پيغمبر گفتگو كردند ، گاهى مىگفتند : عيسى خدا است چون مرغ ساخته و به هوا پرواز داده و مرده زنده كرده است و مانند اينها ، باز مىگفتند : پسر خدا است چون پدر نداشته است پس خدا پدر او است ، بار ديگر مىگفتند : او عضو سوّم آفريننده و جزء خداها است چون خدا گفته است : ما كرديم و ما گفتيم و ما قرار داديم ، و اگر يك فرد بود مىگفت : من كردم و گفتم و قرار دادم ، پس عيسى را ضميمه ى خود كرده است ، چون پيغمبر باسلام دعوتشان كرد گفتند : ما تسليم هستيم و مسلمان هستيم . فرمود : اين دروغ است چون شما براى خدا فرزند درست كرده‌ايد و صليب را مىپرستيد و گوشت خوك را حلال مىدانيد و اين كارها و عقيده ها با اسلام سازش ندارد ، پرسيدند : پس بگو پدر عيسى كيست ؟\r\nپيغمبر ساكت شد ، آنگاه هشتاد و چند آيه از اوّل سوره ى آل عمران در اين گفتگو نازل شد .\r\nدر دنباله ى اين مطلب گفتگوهاى ميان آنها و پيغمبر را نقل مىكند و آنها لجاج مىكردند به پيغمبر امر شد كه با آنها ملاعنه و مباهله كند . و نيز طنطاوى آورده است :\r\nروايت شده است : چون آنها بمباهله دعوت شدند گفتند به ما مهلت بده تا در اين بينديشيم ، چون با يكديگر نشستند از سيّد كه صاحب نظر بود و گفتارش را مىپذيرفتند پرسيدند : رأى تو چيست ؟ گفت به خدا سوگند پيغمبرى او را دانستيد و هويّت عيسى را براى شما روشن كرد و جاى حرف براى شما نگذاشت به خدا سوگند هيچ ملَّتى با پيغمبرى\r\n","description":"","footnote":"","page_name":" 96 ","page_number":96},
  {"content":"\r\n\r\nمباهله نكرد جز اينكه نابود شد و اگر شما از دين خود دستبردار نيستيد با او كنار بيائيد و برويد ، چون نزد پيغمبر رفتند آن حضرت حسين را در بغل و دست حسن را بدست گرفته فاطمه در پشت سرش و علىّ از عقب او حركت مىكردند و به آنها مىفرمود : هرگاه دعا كردم شما آمين بگوئيد در اين موقع اسقف و پيشواى مذهبى آنها گفت : اى گروه مسيحى صورتهائى مىبينم كه اگر دعا كنند كوه را از جاى مىكنند ، شما مباهله نكنيد كه هلاك مىشويد ، آنگاه با پيغمبر از در مسالمت درآمدند و قرار گذاشتند ساليانه دو هزار طاقه ى لباس و سى پارچه زره آهنى بدهند .\r\nابو الفتوح : پيغمبر معيّن فرمود كه اگر آنها ربا و نزول بخورند من عهده دار انجام اين قرارداد نيستم .\r\n« فَنَجْعَلْ لَعْنَتَ اللَّه - » 61 الميزان : اين جمله بجاى « فنسأل » آورده شده است تا اشاره باشد كه اين دعا و زارى ما برگشت ندارد و هر كدام دروغگو و ناحقّ باشيم لعنت خدا بر او مستقرّ مىشود .\r\n1 - با صرف نظر از آنچه در جهت نزول آيه گفته‌اند از طرز جمله ها فهميده مىشود : منظور جوابگوئى اعتراض مسيحيها است و مجادله ى آنها با پيغمبر كه چون عيسى پدر نداشته پس جزء آفريننده و داراى مقام خدائى است از اين جهت براى الزام آنها مقايسه مىكند عيسى را با آدم كه اگر عيسى بىپدر بود آدم از خاك بود پس آنكه خاك و تمام آفريده ها را در آغاز آفرينش بىپدر و مادر خلق كرده است عيسى را از مادر تنها آفريده است .\r\n2 - در علم النّفس مىگويند : منش و شخصيّت در هر فرد و شخصى غير از ديگرى است و در دو نفر داراى يك اثر نمىباشد . مثلا عوامل انفعالى از قبيل خوف از خطر جان يا زيان مال و يا تلف آبرو و همچنين عوامل تحريكى مانند خيال لذّات حسّى يا معنوى مانند شرافت و جاه و مقام هر يك از اين موجبات تحريك اثر يكنواخت در اشخاص ندارد و در هر استعدادى تأثيرى دارد ، چنان كه مىگويند : ميل بكسب قدرت در ناپلئون او را وادار كرد به آن كارهاى سخت بر خود و ديگران كه تاريخ آن را\r\n","description":"","footnote":"","page_name":" 97 ","page_number":97},
  {"content":"\r\n\r\nفراموش نخواهد كرد در صورتى كه اين ميل و خواهش كما بيش در لاپلاس منجّم معروف فرانسوى هم بوده است ولى در او كوچكترين تأثيرى هم نداشته است ، اين است معنى اختلاف شخصيّت و منش در افراد .\r\nو باز در آثار نيروى خيال مىگويند توجّه خيال موجب اعمال خارجى و يا ذهنى مىشود چنان كه ممكن است از حركت روى ديوار باريك و خيال سقوط از آن موجب افتادن شخص بشود و يا خيال منظره ى ناپسند موجب انقباض و گرفتگى كسى بشود و او را ناراحت كند ، مىگويند در آن زمان كه شهرها دروازه داشت و آن را شب مىبستند و قفل مىكردند شبى سرد و برفبار طلبه يا دانشجوى قديم در اطاق مدرسه اى كنار خيابان كه بدروازه ى شهر منتهى مىشد با خود انديشيد : برف و سرما و تنبلى مانع دروازه بان است كه دروازه را ببندد ، در مدرسه هم اوّل شب باز بود و سرايدار بواسطه ى برف نتوانسته است به بندد در موقع برف گرگها گرسنه و هار شده وارد آباديها مىشوند ، و اگر به شهر بيايند بهترين خطَّ سير آنها خيابان و اين مدرسه و اطاق من خواهد بود اين خيالها بقدرى او را متوجّه بواقعيّت قضيّه كرد كه ناگهان گرگى سر در اطاق كرد و بيچاره آخوند از جا برجست و چراغ افتاد و خاموش شد و پس .\r\nمىگويند فقيهى قضاوت مىكرد در هنگام محاكمه كه منكر يا خوانده لجاج مى - كرد و تسليم نمىشد و مهيّا بود كه سوگند ياد كند او را نصيحت مىكرد كه سوگند ياد نكند و حقّ مردم را بدهد چون باز بر لجاج خود مىافزود و در ياد كردن سوگند اظهار جرأت مىكرد ناگهان دستور مىداد برويد قرآن بزرگ سيّد ولى را بياوريد و چون در آنجا مشهور بود كه سيّد ولى يكى از اجداد آن قاضى قرآنى داشته است كه هر كس به آن قرآن سوگند بناحقّ ياد مىكرده است مىمرده است ، و آن قرآن به اين قاضى ارث رسيده است آن شخص از ترس آن قرآن از سوگند خوددارى مىكرد و بدعوى تسليم مىشد ، قاضى از ضعف نيروى خيال طرف دعوى استفاده مىكرد و به اين وسيله محاكمه را ختم مىكرد .\r\nآيت 59 اين دو خاصيّت نفسانى انسان را به خوبى نمودار مىكند ، در مرتبه ى\r\n","description":"","footnote":"","page_name":" 98 ","page_number":98},
  {"content":"\r\nاوّل به پيغمبر امر مىشود مخالفين خود را بمبارزه دعوت كند تا از برترى و تفوّق شخصيّت خود نسبت به ديگران استفاده كند و فقط با اعمال شخصيّت كه همان ايمان و ثبات در دين و عقيده ى او است مخالف را مرعوب و مغلوب كند . در مرتبه ى دوّم استفاده است از ضعف شخصيّت و بيدينى عرب كشيش خود خواه طمّاع لجوج سرسخت كه اين حالات نفسانى آنها از گفتار محمّد بن اسحاق منقول در صفحه ى پيش به خوبى معلوم مىشود اگرچه اين قسمت دوّم در آيه تصريح نشده است ولى از مجموع نقل مفسّرين و صريح آيه و ختم سخن به همان دعوت فقط و اعلام اينكه مطلب همين است و اگر كسى قبول نكند نشانه ى سوء نيّت و افساد است معلوم مىشود كه پيغمبر ( ص ) را متوجّه بضعف شخصيّت و بطلان عقيده ى آنها مىكند كه از اين دعوت بمبارزه خواهند ترسيد و تسليم به تو خواهند شد . « 1 » بگفته ى نظامى :\r\n\r\nهر كه نه در حكم تو باشد سرش\r\nبر سرش افسار شود افسرش\r\n\r\n\r\nدر همه فن صاحب يك فنّ توئى\r\nجان دو عالم بيكى تن توئى\r\n\r\n\r\nفتح تو سر چون علم افراخته\r\nخصم تو سر ، چون قلم انداخته\r\n\r\n\r\n","description":"","footnote":"\r\n( 1 ) تذكّر بيك مطلب لازم است و آن اينستكه رسول خدا ( ص ) از جانب خدا مأمور شد كه نصاراى نجران را كه بمدينه آمده بودند در صورت نپذيرفتن اسلام بمباهله دعوت نمايد و رسولخدا ( ص ) بنابر امر پروردگار آنانرا دعوت بمباهله فرمود بدين صورت كه طرفين دعوا فرزندان خود را بياورند و نيز زنان خود را حاضر كنند و همچنين خودشان را ، آنگاه خدا را بخوانند و در بارهء دروغزن نفرين كنند ، ترسايان هم پذيرفتند لكن پيغمبر ( ص ) با اينكه شايد بيش از 9 زن در حبالهء نكاح داشت باتّفاق امت هيچكدام را در مباهله شركت نداد در حالى كه در آيه صريحا ذكر « نساءنا » شده است و ظاهر آن زنهاى پيغمبرند آيا مسلمانى ميتواند بگويد آنحضرت معنى « نساءنا » را نميدانست يا بگويد ميدانست اما از مأموريت سر باز زد ؟ هرگز مسلمى چنين گمان باطلى نخواهد كرد ، پس ناچار بايد بگوئيم عمل پيغمبر ( ص ) خود روشنگر آيه است و قطعا مراد از « نساءنا » نساء اهل البيت بوده و آنهنگام در ميان أهل البيت جز زهراء عليها السّلام كسى نبوده است كه مشمول آن واقع شود لذا همورا بمباهله برد .\r\n","page_name":" 99 ","page_number":99},
  {"content":"\r\n\r\n[ سوره آلعمران ( 3 ) : آيات 64 تا 68 
  ]\r\nقُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ أَلَّا نَعْبُدَ إِلَّا اللَّه وَلا نُشْرِكَ بِه شَيْئاً وَلا يَتَّخِذَ بَعْضُنا بَعْضاً أَرْباباً مِنْ دُونِ اللَّه فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ ( 64 ) يا أَهْلَ الْكِتابِ لِمَ تُحَاجُّونَ فِي إِبْراهِيمَ وَما أُنْزِلَتِ التَّوْراةُ وَالإِنْجِيلُ إِلَّا مِنْ بَعْدِه أفَلا تَعْقِلُونَ ( 65 ) ها أَنْتُمْ هؤُلاءِ حاجَجْتُمْ فِيما لَكُمْ بِه عِلْمٌ فَلِمَ تُحَاجُّونَ فِيما لَيْسَ لَكُمْ بِه عِلْمٌ وَاللَّه يَعْلَمُ وَأَنْتُمْ لا تَعْلَمُونَ ( 66 ) ما كانَ إِبْراهِيمُ يَهُودِيًّا وَلا نَصْرانِيًّا وَلكِنْ كانَ حَنِيفاً مُسْلِماً وَما كانَ مِنَ الْمُشْرِكِينَ ( 67 ) إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ وَالَّذِينَ آمَنُوا وَاللَّه وَلِيُّ الْمُؤْمِنِينَ ( 68 )\r\nمعنى لغات : « ارباب » جمع ربّ بمعنى مالك ، آقا ، مصلح ، خدا .\r\n« ها أَنْتُمْ » متوجّه باشيد ، آهاى با شما هستم . « حنيف » مستقيم ، متمسّك باسلام موحّد در دين ، پيرو دين ابراهيم ، دور و منحرف از هر كج و ناراست .\r\nجهت نزول : مجمع : حسن بصرى و سدّى و محمّد بن جعفر بن زبير گفتند : اين خطاب بمسيحيهاى نجران است ، قتاده و ربيع و ابن جريج گفتند : خطاب به يهود است ، و محدّثين شيعه نيز اين را گفته‌اند .\r\nابو علىّ جبّائى گفته است : خطاب بهر دو دسته است .\r\nترجمه :\r\nاى پيغمبر 64 بگو : اى كتاب خوانده ها بيائيد تا ميان ما و شما يك سخن باشد برابر كه جز خدا نپرستيم و چيزى را انباز او نگيريم و يكى ديگرى را در برابر خدا مالك و پروردگار خود ندانيم پس اگر رو گردان شدند و نپذيرفتند شما مسلمانان بگوئيد :\r\nشما گواه باشيد ما مسلمانيم .\r\n65 اى مردم كتاب خوانده چرا در شخصيّت ابراهيم گفتگو مىكنيد با اينكه تورات و انجيل پس از دوران او نازل شد مگر خرد نداريد [ كه او را\r\n","description":"","footnote":"","page_name":" 100 ","page_number":100},
  {"content":"\r\n\r\nپيرو دين خود پنداريد 
  ]\r\n66 آى مردم بدانسته ى خود گفتگو و بحث كرديد پس چرا به آنچه نمىدانيد داد سخن مىدهيد با اينكه خدا مىداند نه شما .\r\n67 كه ابراهيم نه يهودى بود و نه نصرانى او پاكدين بود و مسلمان نه از مشركين بود [ كه انبازى براى خدا داند 
  ]\r\n68 البتّه نزديكتر و شايسته بدين ابراهيم همان مردمند كه پيروش شدند و همين پيغمبر و آنها كه به او گرويدند و خدا دوستدار اين مؤمنين است .\r\nگفتار مفسّرين : « إِلى كَلِمَةٍ سَواءٍ » 64 ابو الفتوح نوشته است : يعنى با سخنى كه ميان ما راست است ، و بعضى گفته‌اند : سوا يعنى انصاف و در مصحف عبد اللَّه مسعود است « الى كلمة عدل » يعنى كلمتى كه از ميان ما در آن خلاف نيست ، يعنى بياى تا خلاف رها كنيم و وفاق گيريم .\r\nطبرى : از ابو العالية نقل است : كلمه سواء يعنى « لا إِله إِلَّا اللَّه » .\r\n« وَلا يَتَّخِذَ بَعْضُنا بَعْضاً أَرْباباً » 64 طبرى : يعنى در نافرمانى خدا فرمان يكدگر نبرند ، و بعضى گفته‌اند : مقصود از ارباب آن است كه فرمان ببرند مردم از بزرگان و رؤساشان ، عكرمه گفته است : براى يكديگر سجده نكنند .\r\nابو الفتوح نوشته است : صادق عليه السّلام گفت : اتّخاذ ايشان احبار و رهبان را ارباب نه به عبادت بود بلكه بتحريم حلال و تحليل حرام بود .\r\nمجمع : نقل كرده‌اند : چون اين آيه نازل شد عدىّ بن حاتم گفت : يا رسول اللَّه ما آنها را عبادت و پرستش نمىكنيم ، پيغمبر فرمود : نه آنها براى شما حلال و حرام معيّن مىكردند و شما به آن رفتار مىكرديد ؟ عرض كرد : چنين بود ، فرمود مقصود از اين جمله همين است .\r\nفخر : در اين جمله ها از سه چيز جلوگيرى شده است چون مسيحيها بهر سه رفتار مىكردند :\r\n1 - غير از خدا را مىپرستيدند كه حضرت مسيح بود .\r\n2 - در آفرينش معتقد بشركت بودند كه پدر و پسر و روح القدس باشد .\r\n3 - فرمان بزرگان دين را در احكام دين و در معاصى اطاعت مىكردند و براى\r\n","description":"","footnote":"","page_name":" 101 ","page_number":101},
  {"content":"\r\n\r\nآنها سجده مىكردند ، و ابو مسلم گفته است : آنها معتقد بودند هر كس در رياضت و مجاهدت كامل شد در او نشانه ى حلول لاهوت نمودار مىشود و مىتواند مرده زنده كند ، و در حقيقت اين طور اشخاص را خدا مىدانستند اگرچه آشكارا آنها را به اين نام نمىخواندند .\r\n« فَقُولُوا اشْهَدُوا بِأَنَّا مُسْلِمُونَ » 64 فخر : يعنى شما دين خود آشكار كنيد و در بند اجبار ديگران نباشيد .\r\nابو الفتوح نوشته است : چون اين آيه آمد رسول عليه السّلام نامه نوشت به قيصر ملك روم : از محمّد رسول خداى بهرقل كه بزرگ روم است سلام بر آن باد كه پس رو راه راست باشد ، من تو را باسلام مىخوانم ، اسلام آر تا سلامت يا بى ، اسلام آر تا مزدت دوباره باشد ، و اگر از اسلام عدول كنى و برگردى بر تو باشد بزه بزه كاران و اين آيه برنوشت بر آخر نامه و بفرستاد .\r\nعبده : آنچه به اين آيه يهودى و مسيحى را دعوت كرده است حدّ مشترك اديان است كه توحيد حقيقى باشد ، چنان كه اساس اولى در دين موسى نيز همين بوده است كه به او خطاب شده است ( اى موسى آفريننده تو خدا است كه ديگرى با او نيست و تو براى خود صورتى از موجودات هوائى و زمينى و دريائى ، هرگز درست نكنى و چيزى از آنها را پرستش نكنى و سجده نكنى براى اين بتها . ) و نيز گفتار ديگر پيغمبران بنى اسرائيل همين مطالب بوده است و همچنين در انجيل يوحنا از حضرت مسيح نقل مىكند كه مىگفت : ( زندگى جاودان آن است كه تو را به يگانگى حقيقى بشناسند و مسيح را فرستاده ى تو بدانند . ) پس آنچه از مسيح نقل شده كه موهم شرك است مانند فرزند خدا البتّه معنى ظاهرى نيست چون هرگز مردم را بپرستش خود و مادرش دعوت نكرده است ، و بيشتر گفته هاى مسيح بكلمات معمّى و لغز شبيه است بطورى كه شاگردهاى آن حضرت هم بيشتر كلمات او را نميفهميدند مگر پس از تفسير و توضيح ، و در كتاب عهد عتيق كلمه ى فرزند خدا باسرائيل تطبيق شده است ، پس مقصود از آيه اين است كه : اين گفته هاى شرك و عقايد بت پرستى را رها\r\n","description":"","footnote":"","page_name":" 102 ","page_number":102},
  {"content":"\r\n\r\nكنيد تا همگى از همان اصل مسلم عمومى پيروى كنيم . اين آيه دليل روشن است بر اينكه در مسائل حلال و حرام جايز نيست پذيرفتن گفتار هيچكس مگر مستند به فرموده ى معصوم باشد ، و مسائل زندگى ، بامر خداوند محوّل شده است به اولى الامر كه مردان شايسته ى عضو شورى هستند و آنچه آنها مقررّ بدارند لازم است حكومت - هاى مسلمين اجرا كنند و برعيّت هم لازم است كه بپذيرند ، و مسلمين مقلَّد كه نظر بعضى فقها را در احكام دين پيروى مىكنند مطابق است با آنچه در اين آيه اهل - كتاب را نهى كرده است و منافى با اسلام معرّفى كرده است چنان كه پيغمبر به مفاد اين آيه يهود و نصارى را دعوت مىكرد و نامه هاى آن حضرت بامير مصر و امپراطور رم بهترين دليل ادّعاى ما است .\r\nدر آخر مطالب خود نامه ى منقول از ابو الفتوح در صفحات گذشته را از صحيح - بخارى نقل مىكند .\r\n« ها أَنْتُمْ هؤُلاءِ » 66 ابو الفتوح نوشته : مدنيّان ( نافع و ابو عمرو ) خواندند بىهمزه و بىمدّ الا به قدر آنكه الف ساكن پيدا شود و مكّيان ( ابن كثير و يعقوب ) خواندند بهمزه و قصر بر وزن صنعتم و باقى خواندند بمدّ بىهمزه و تلخيص معنى اين است :\r\nبسيار خصومت بكردى در آنچه دانستى بر سبيل جحود اكنون اين مانده است كه خصومت و مجادله كنيد در چيزى كه ندانيد از سر جهل تا در اوّل معاند باشيد و در آخر مجازف ( گزافگو ) .\r\n« إِنَّ أَوْلَى النَّاسِ بِإِبْراهِيمَ » 68 ابو الفتوح نوشته است : عبد اللَّه عبّاس گفت :\r\nرؤساء جهودان گفتند : تو دانى اى محمّد كه ما اوليتريم بابراهيم از تو و جز تو و ابراهيم بر دين ما بود و تو را حسد حمل مىكند بر آنكه با ما مساعدت نمىكنى . خداى تعالى جلّ جلاله رد بر ايشان اين آيه فرستاد .\r\nسخن ما : 1 - دكتر پوشه در كتاب راه خوشبختى مىگويد : بايد شما با ديگران هم آهنگى و سازش داشته باشيد نه ديگران با شما اگر مىخواهيد تسلَّط پيدا كنيد نخست با همه چيز و همه كس سازش داشته باشيد . جمله ى اوّل آيه به پيغمبر و به\r\n","description":"","footnote":"","page_name":" 103 ","page_number":103},
  {"content":"\r\n\r\nديگران اين دستور را مىدهد كه با مخالف قوى و سرسخت حدّ مشترك برقرار كن كه كلمه ى توحيد باشد و آنها را بسوى هم آهنگى در آن دعوت كن و در آخر راهنمائى شده است كه اگر به اين دعوت تسليم نشوند تو و پيروانت همگى به دنيا اعلام كنيد كه ما تسليم بهمآهنگى با ديگران هستيم كه اين افتخار براى شما و آن ننگ براى آنها هميشه بماند .\r\n2 - جمله ى : « وَاللَّه يَعْلَمُ » مىفهماند : بحث و گفتگوى شما جهودها و مسيحيها بيهوده است چون از پيش خود است و مدركى بر آن نداريد ولى آنچه پيغمبر مىگويد از پيش خود نيست بلكه از جانب خدا است كه او همه چيز را مىداند ولى شما از جائى خبر نداريد .\r\n[ سوره آلعمران ( 3 ) : آيات 69 تا 74 
  ]\r\nوَدَّتْ طائِفَةٌ مِنْ أَهْلِ الْكِتابِ لَوْ يُضِلُّونَكُمْ وَما يُضِلُّونَ إِلَّا أَنْفُسَهُمْ وَما يَشْعُرُونَ ( 69 ) يا أَهْلَ الْكِتابِ لِمَ تَكْفُرُونَ بِآياتِ اللَّه وَأَنْتُمْ تَشْهَدُونَ ( 70 ) يا أَهْلَ الْكِتابِ لِمَ تَلْبِسُونَ الْحَقَّ بِالْباطِلِ وَتَكْتُمُونَ الْحَقَّ وَأَنْتُمْ تَعْلَمُونَ ( 71 ) وَقالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْه النَّهارِ وَاكْفُرُوا آخِرَه لَعَلَّهُمْ يَرْجِعُونَ ( 72 ) وَلا تُؤْمِنُوا إِلَّا لِمَنْ تَبِعَ دِينَكُمْ قُلْ إِنَّ الْهُدى هُدَى اللَّه أَنْ يُؤْتى أَحَدٌ مِثْلَ ما أُوتِيتُمْ أَوْ يُحاجُّوكُمْ عِنْدَ رَبِّكُمْ قُلْ إِنَّ الْفَضْلَ بِيَدِ اللَّه يُؤْتِيه مَنْ يَشاءُ وَاللَّه واسِعٌ عَلِيمٌ ( 73 )\r\nيَخْتَصُّ بِرَحْمَتِه مَنْ يَشاءُ وَاللَّه ذُو الْفَضْلِ الْعَظِيمِ ( 74 )\r\nمعنى لغات : « ودّت » از ودّ بمعنى دوستى ، در اين جمله آرزو دارد معنى مىشود . « تلبسوا » از لبس بمعنى آميختن و مشتبه كردن . « يحاجّوكم » از محاجّه بمعنى بحث و جدل .\r\n","description":"","footnote":"","page_name":" 104 ","page_number":104},
  {"content":"\r\nترجمه :\r\n69 دسته اى از يهود و مسيحيها آرزو دارند كه بتوانند شما را گمراه كنند ليكن نمىفهمند كه جز خود را نتوانند گمراه كنند .\r\n70 اى مردمى كه با كتابهاى آسمانى سرو كار داريد چرا به قرآن و آيات خداوند كافر مىشويد [ و آنها را انكار مىكنيد ؟ 
  ] با اينكه مىبينيد حقّ است و از جانب خدا است .\r\n71 اى علماى يهود و نصارى ، چرا حق و باطل را با هم مىآميزيد و منكر حق مىشويد ؟ [ با اينكه خود مىدانيد 
  ] [ و حقّ را از باطل تشخيص مىدهيد 
  ] .\r\nشأن نزول : مجمع : از ابن عبّاس و سدى نقل كرده‌اند : عدّه اى از علماى يهود با يكديگر قرار گذاردند : در اوّل روز اظهار تمايل باسلام كنند و چون شب شود بگويند : ما اين دين را پذيرفتيم ولى پس از دقت و رسيدگى معلوم شد در اين دين حقيقت نيست و از آن منصرف شديم ، چون مسلمانان اين عمل ما را بينند در دين خود شكّ خواهند كرد براى اينكه بعلم ما ايمان دارند و خواهند گفت : اينها مردمان حق طلب هستند و بينا ، و چون اين دين را پذيرفتند و بعد منكر شدند معلوم مىشود گفته هاى پيغمبر بىاساس است ، و در نتيجه موفّق مىشويم چند تن از مسلمانان را از دينشان برگردانيم . آيت 72 براى اين سخن آنها نازل شد .\r\nترجمه ى آيت 72 :\r\nگروهى از آنان كه با كتاب آسمانى سرو كار دارند با يكديگر گفتند : اوّل روز به آنچه بر مسلمانان از آسمان آمده بگرويد و به آخر روز آن را منكر شويد تا شايد آنان از دين خود بازگردند .\r\n73 ولى شما مسلمانان سخن كسى نپذيريد و باور نكنيد مگر از آن كسى كه پيرو دين شما است . اى پيغمبر بگو : راه درست آن است كه خدا نشان دهد و به هيچ كس بمانند آنچه بشما داده‌اند دين و كتاب نداده‌اند و استدلال و محكوم كردن به پيشگاه پروردگارتان را براى كسى فراهم نكرده‌اند .\r\nو نيز بگو : هر بخشش و فزونى در توان خداوندى است كه بهر كس بسرنوشت كرده و خواهد ، مىبخشد كه او گشاده توان است و دانا .\r\n74 كه هر كس را خواهد ويژه ى مهر خود كند و او را بخشش بسى بزرگ است .\r\nسخن مفسّرين : « ودّت » 69 مجمع : « ودّت » بمعنى « تمنّت » است و چون\r\n","description":"","footnote":"","page_name":" 105 ","page_number":105},
  {"content":"\r\nبعد از « لو » آورده شده است معنى گذشته و اكنون و آينده از آن استفاده مىشود و نتيجه اين است : پيوسته در آرزو هستند .\r\n« طائفة » 69 كشّاف : يعنى عدّه اى از يهود كه حذيفه و عمار و معاذ را دعوت بدين خود كردند .\r\n« لَوْ يُضِلُّونَكُمْ » 69 طبرى : در اين آيه « يضلون » بمعنى « يهلكون » است مثل « أإِذا ضَلَلْنا فِي الأَرْضِ أإِنَّا لَفِي خَلْقٍ جَدِيدٍ » يعنى : چون در دل زمين هلاك و نابود شديم چگونه زندگى دوباره خواهيم داشت .\r\n« وَما يُضِلُّونَ إِلَّا أَنْفُسَهُمْ » 69 مجمع : يعنى كسى از مسلمين گوش بسخن آنها نمىدهد پس گناه اين عمل بر خود آنها است .\r\n« وَما يَشْعُرُونَ » 69 مجمع : يعنى نمىدانند كه گناه اين كار زشت دامنگير خودشان مىشود ، يا خدا مسلمانان را بر نيّت سوء و گمراهيشان مطلع مىكند .\r\n« بِآياتِ اللَّه وَأَنْتُمْ تَشْهَدُونَ » 70 فخر ، يعنى : در جلو مردم كافر مىشويد ولى در دل و فكر خود عالم و شاهد هستيد كه قرآن معجزه و آيت خدا است .\r\n« تَلْبِسُونَ الْحَقَّ بِالْباطِلِ » 71 طبرى : ابن عبّاس گفته است : مقصود از اين جمله آن است كه : عدّه اى گفته‌اند : اوّل ، گفتار محمّد را مىپذيريم و بعد منكر ميشويم تا دين مسلمانان را بر آنها بپوشانيم و آنها را دو دل كنيم تا از آن دست بردارند ، اين است معنى آميختن حقّ بباطل ، قتاده گفته است : يعنى با دين يهود و مسيحى باطل روى دين حقّ اسلام را مىپوشانيد با اينكه مىدانيد دين حقّ اسلام است .\r\nابن زيد گفته است : دين حق تورات نازل بر موسى است و باطل آنكه خود يهود نوشته بودند .\r\nحسينى نوشته :\r\n\r\nلشگر باد اگر جهان گيرد\r\nشمع خورشيد از آن نمىميرد\r\n\r\n« وَجْه النَّهارِ » 72 ابو الفتوح : مقصود اوّل روز است چون بهترين قسمتهاى روز است و اوّلين وقتى است كه با انسان تصادف مىكند و اوّل جامه را وجه الثّوب\r\n","description":"","footnote":"","page_name":" 106 ","page_number":106},
  {"content":"\r\n\r\nگويند و به زمان ما سروره گويند .\r\n« وَلا تُؤْمِنُوا إِلَّا لِمَنْ تَبِعَ ) * تا * ( إِنَّ الْفَضْلَ » 73 ابو الفتوح : در معنى اين آيه هفت قول است : يكى آنكه همزهء ان در « أَنْ يُؤْتى - ) * الخ » با صداى بالا تلفّظ شده به معنى اينكه و اين جمله حكايت كلام يهود است كه يهودان خيبر بجهودهاى مدينه پيغام كردند يا دسته اى از يهود با خودشان اين گفتگو كردند : سخن هيچكس باور نداريد مگر آنكه پيرو دين شما و يهودى باشد ، و باور نداريد كه كسى بهره هاى شما را از منّ و سلوى و آيات و معجزات داشته باشد و نپذيريد كه ديگرى بتواند با شما در حضور خداوند محاكمه كند . معنى ديگر كه ابن جريح و ابن رباب گفتند : يعنى رؤساء جهودان بعوام گفتند : شما دين و سخن ديگرى را نپذيريد تا گمان نبرند بر شما برترى دارند و يا در حضور خداوند بر شما جهودان مىتوانند غالب شوند و محكومتان كنند .\r\nمعنى سوّم : حسن بصرى و اعمش با صداى زير در همزه ى ان قرائت كرده‌اند بمعنى نفى و نيستى و اين جمله حكايت سخن يهود نيست و روى سخن به مسلمانان است كه در دنباله ى جمله ى سابق به پيغمبر دستور مىدهد : بگو اى محمّد :\r\nهدايت خداوندى است و به هيچ كس مانند دين شما داده نشده است تا بتوانند شما را نزد خداوند محكوم كنند و برترى خود را ثابت نمايند ، معنى ديگر آنكه نقل سخن يهود بآيت پيش تمام مىشود و از آغاز اين آيه خطاب به مسلمانان است براى دلدارى و اطمينان آنها و معنى چنين است : به كسى ايمان نداشته باشيد و سخن كسى را نپذيريد مگر آنهائى كه پيرو دين شما هستند ، و بقيّه ى آيه به همان معنى است كه از اعمش و حسن بصرى نقل شد . و براى اطلاع از سه معنى ديگر بتفسير ابو الفتوح مراجعه شود .\r\nتفسير ابى السّعود : ممكن است مقصود آن باشد كه جهودان گفتند اين اسلام دروغى در اوّل روز را فقط بيهود كه پيرو دين شما بودند و مسلمان شدند ، اظهار كنيد ، شايد به اين تدبير آنها از اسلام برگردند كه ارزش آن براى شما بيشتر است .\r\nنشابورى : اين آيه از مواضع مشكله ى قرآن شمرده شده است .\r\n","description":"","footnote":"","page_name":" 107 ","page_number":107},
  {"content":"\r\n\r\nابو الفتوح نوشته : اهل اشاره گفتند معنى آيه اين است كه : مخالطت به آن كن كه بر طريق تو باشد كه اگر بر طريق تو نباشد رفيق تو نباشد .\r\n« إِنَّ الْفَضْلَ بِيَدِ اللَّه » 73 فخر : لغت ، فضل بمعنى فزونى و زيادى است ، اين كلمه بيشتر در زيادى احسان و بخشش استعمال مىشود ، و فاضل يعنى آنكه در خويهاى نيك بر ديگران برترى دارد ، و بتدريج مقصود از كلمه ى فضل اين معنى شده است : سود رساندن به غير فقط به منظور نيكى به او ، و به اين جمله ى آيه فهمانده شده است بيهود كه همانچه شما داشتيد از مزاياى دين و متفرّعات آن ، خدا قادر است كه به ديگرى بدهد با فزونى و برترى .\r\n« يَخْتَصُّ بِرَحْمَتِه » 74 مفسّرين رحمت را نبوّت معنى كرده‌اند و بعضى گفته‌اند مقصود كليه ى خوشيها و سودها است .\r\nفخر : از اضافه ى رحمت به خدا استفاده مىشود كه آنچه احسان به ديگران شده است مرتبه ى بالاتر آن مختصّ به پيغمبر است كه نمىتوان آن را با استفاده هاى ديگران مقايسه كرد . سلطان محمود غزنوى بديدن شيخ ابو الحسن خرقانى رفت چون نزديك رسيد شيخ فرمود : « آن را كه خداى فرا پيش كرده است بگوئيد كه فرا پيش آيد » .\r\nكشف الاسرار : خواجه عبد اللَّه انصارى گفته است : الهى اگر همه عالم باد گيرد چراغ مقبل نشسته نشود ، و اگر همه جهانرا آب گيرد داغ مدبر شسته نشود ، بر ما از قبول خود درى بگشا كه ديگر بسته نشود .\r\nسخن ما : 1 - ممكن است آيت ( 69 ) اشاره باشد بمعرّفى سليقه ى مردم منحرف و خود خواه كه كوشش مىكنند از راه اغفال و گول زدن ، ديگران را به سود خود رهبرى كنند ولى در واقع خود را گول مىزنند فقط مصالح مردم ايجاب مىكند كه در برابر آنها دم نزنند و به ظاهر بپذيرند چنان كه همه روزه نظاير آن را در نوشته و گفته ى هر فرد نسبت بناتوانتر از خود مىشنويم و مىخوانيم و گاهى بر عكس ناتوان با تملَّق و چاپلوسى برتر از خود را گول مىزند در صورتى كه گوينده و شنونده مىدانند :\r\n","description":"","footnote":"","page_name":" 108 ","page_number":108},
  {"content":"\r\nهر دو به يكديگر دروغ مىگويند ، آنكه بدروغ اظهار مىكند . و آنكه تظاهر به قبول مىنمايد . ندانم در كجا خواندم : چون عبد الملك مروان بخلافت رسيد ، سخن مردم را نمىپذيرفت و تن بگفتارشان نمىداد ، عبد اللَّه زبير و يا ديگرى گفت : خدا بيامرزد معاويه را كه ما گولش مىزديم و او هم خود را فريب خورده نشان مىداد .\r\n2 - جمله ى « أَنْ يُؤْتى أَحَدٌ » ، نوشتيم كه بعضى اين جمله را نقل سخن يهود دانسته‌اند ، ولى ممكن است بگوئيم : اينهم يكى از آن مظاهر شخصيّت بزرگ پيغمبر ( ص ) است كه با اين بيان اعلام فرمود : اين روش تربيت كه من براى شما آورده‌ام همانند آن در جهان يافت نخواهد شد . و همين است معنى وحى از جانب خدا و معجزه كه موجب چنين اطمينان بوده است .\r\n3 - آيت آخر مىفهماند : در كوششهاى زندگى اگرچه نقشه ى كار روز و دنبالگيرى از آن كار شما است ليكن وابستگى شما بآفرينش و ارتباط تمام موجوديّت به يكديگر نمىگذارد آنچه فكر مىكنيد بتوانيد انجام دهيد و خواه و ناخواه در برابر آن مهربانى و بخشش بايستى همگى تسليم باشيد تا از آن افاضه ى فيض بشود .\r\nصفيعليشاه مىگويد :\r\n\r\nكى بود قادر كسى بر رزق كس\r\nتا چه جاى خلق يا جان يا نفس\r\n\r\n\r\nنان تواند داد آن كو جان دهد\r\nعقل و نفس و روح بر انسان دهد\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n[ سوره آلعمران ( 3 ) : آيات 75 تا 77 
  ]\r\nوَ مِنْ أَهْلِ الْكِتابِ مَنْ إِنْ تَأْمَنْه بِقِنْطارٍ يُؤَدِّه إِلَيْكَ وَمِنْهُمْ مَنْ إِنْ تَأْمَنْه بِدِينارٍ لا يُؤَدِّه إِلَيْكَ إِلَّا ما دُمْتَ عَلَيْه قائِماً ذلِكَ بِأَنَّهُمْ قالُوا لَيْسَ عَلَيْنا فِي الأُمِّيِّينَ سَبِيلٌ وَيَقُولُونَ عَلَى اللَّه الْكَذِبَ وَهُمْ يَعْلَمُونَ ( 75 ) بَلى مَنْ أَوْفى بِعَهْدِه وَاتَّقى فَإِنَّ اللَّه يُحِبُّ الْمُتَّقِينَ ( 76 ) إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ وَلا يُكَلِّمُهُمُ اللَّه وَلا يَنْظُرُ إِلَيْهِمْ يَوْمَ الْقِيامَةِ وَلا يُزَكِّيهِمْ وَلَهُمْ عَذابٌ أَلِيمٌ ( 77 )\r\nمعنى لغات : « تأمن ه » از مصدر امانه ، بمعنى امين و درستكار شمردن .\r\n« قنطار » معانى متعدّد شده است و هزار و دويست دينار و هشتاد هزار درهم نيز معنى كرده‌اند در اين آيه مفسّرين گفته‌اند مقصود مال زياد است . « دينار » اينجا بمعنى مال كم گفته‌اند . « دمت » از دام بمعنى پيوسته و دائم بود . « اميّيّن » جمع امّى منسوب بامّ يعنى بىسواد كه از طور مادرزادى تغيير نكرده و كسب كمال ننموده است و نيز گفته‌اند : منسوب بامّة عرب است باز به همين مناسبت كه بيشتر يا همه شان امّى و بىسواد هستند . « سبيل » بمعنى راه و مقصود راه و طريقه ى تسلَّط و حقّ بر ديگرى است . « اوفى » بمعنى انجام داد كه مردم حجاز اينطور تلفّظ مىكنند و اهل نجد « وفى » تلفّظ مىكنند و هر دو بيك معنى است . « خلاق » بر وزن سلام بمعنى بهره و نصيب « يزكّيهم » از مصدر تزكيه بمعنى پاك كردن از خويهاى زشت .\r\nجهت نزول : مجمع : ابن عبّاس گفت : عبد اللَّه بن سلام كه مردى بود يهودى و مسلمان شد دو هزار و دويست اوقيه طلا نزدش امانت گذاردند و در موقع به صاحبش پس داد و به فنحاص بن عاذور يك دينار امانت دادند او خيانت كرد ، دو جمله ى اوّل آيه براى توصيف آن دو نفر است و هم در مجمع است : در پاره اى تفسيرها نوشته‌اند جمله ى اوّل و بيان امانت براى توصيف مسيحيها است و ذكر خيانت وصف اخلاق\r\n","description":"","footnote":"","page_name":" 110 ","page_number":110},
  {"content":"\r\nيهود است .\r\nترجمه :\r\n75 اى محمد از مردم كتابخوانده ى يهودى و مسيحى كسانى هستند كه هر چه سرمايه بايشان سپارى به تو باز دهند و دسته اى چنيناند كه اگر دينارى به آنان سپارى پس نمىدهند مگر كه بر سرش ايستى و به سختى بخواهى ، اين خوى - شان از آن است كه گويند : مردم كتاب نخوانده و بىسواد را بر ما چيرگى نباشد [ و مال - شان بر ما روا باشد كه بيدين هستند 
  ] ، اين سخنى است دروغ كه بر خدا بندند و دستور دين شمارند با اينكه خود بدانند [ به هيچ دين نادرستى روا نيست 
  ] .\r\n76 بلى آنكه پيمان خود راست داشت و پرهيزگار بود [ دوست خدا باشد 
  ] چه خداوند دوستدار پرهيزگاران بود .\r\nجهت نزول : مجمع : چند جهت براى نزول آيت ( 77 ) نوشته است :\r\n1 - عكرمه گفته است : عدّه اى از علماى يهود مثل كعب بن اشرف ، و حيى بن اخطب و ابى رافع و كنانة بن ابى الحقيق براى حفظ رياست و استفاده ى خود پاره اى مطالب نوشتند بنام تورات و آنچه راجع بتوصيف پيغمبر ( ص ) در آن بود پنهان داشتند و سوگند ياد مىكردند كه اينها از تورات است اين آيه آنها را توصيف كرده است .\r\n2 - ابن جريج گفته است : اشعث بن قيس با مردى از يهود بر زمينى دعوى داشتند چون اشعث خواست براى اثبات حق خود سوگند ياد كند اين آيه نازل شد او از سوگند خوددارى كرد و از دعواى خود گذشت .\r\n3 - مجاهد و شعبى گفته‌اند : مردى متاعى ببازار برد و سوگندهاى سخت ياد مىكرد كه چندين خريدم و چندان خرج كردم تا ميل مردم به آن زياد شود آيه براى توصيف او نازل شد .\r\nترجمه :\r\n77 همانا آن كسان كه پيمان خدا و سوگند خود ببهاى كم فروشند اين گونه كسان بجهان ديگر بهره اى ندارند و خدا با ايشان برستاخيز سخن نگويد و به آنان ننگرد [ كه رحمت حق نيابند 
  ] و از گناه پاكشان نكند و آزارى دردناك براى شان بود .\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n\r\nسخن مفسّرين : « وَمِنْهُمْ مَنْ إِنْ تَأْمَنْه » 75 طبرى : با اينكه معلوم است مردم دو دسته‌اند : امين و خائن ، منظور در اين آيه توجّه دادن پيغمبر ( ص ) و مسلمانان است باخلاق يهود تا مغرور نشوند زيرا آنها اموال مسلمين را حلال ميدانستند .\r\n« ما دُمْتَ عَلَيْه قائِماً » 75 طبرى : يعنى روى سر او بايستى .\r\nابو الفتوح نوشته : أبو روق گفت معنى آن است كه چندانى معترف باشد كه تو ايستاده باشى در وقت نهادن چون به روى و روزگارى برآيد منكر شود .\r\n« فِي الأُمِّيِّينَ سَبِيلٌ » 75 ابو الفتوح نوشته است : جهودان در امانت خيانت كردند باستحلال و گفتند : مال عرب ما را حلال است براى آنكه ايشان بر دين ما نيستند ، و بعض ديگر از ايشان گفتند : مالهاى عرب همه ما را است و ايشان بر ما غصب كردند بهر وجه كه فرصت يابيم ما را حلال باشد كه مال ايشان برگيريم .\r\nحسن بصرى و ابن جريج و مقاتل گفتند : از ميان جماعتى جهودان معاملتى و مبايعتى بود . چيزى بدادند و چيزى بماند بر ايشان ، آنان كه صاحب حقّ بودند ايمان آوردند چون وقت اداى مال درآمد تقاضا كردند ايشان گفتند : ما را چيزى بشما نبايد دادن كه شما دين ما رها كرده اى و بدين محمّد رفته و دعوى كردند كه در كتاب ما چنين است .\r\n« يَقُولُونَ عَلَى اللَّه الْكَذِبَ » 75 مجمع : اين جمله براى ردّ ادّعاى يهود است كه دين ما اجازه داده است مال مردم را بخوريم ، با اين جمله فهمانده است كه اين ادّعا دروغ است و خود هم مىدانند .\r\nطبرى : روايت كرده‌اند كه چون اين آيه نازل شد . پيغمبر فرمود : اين جهودان دروغ مىگويند ، آنچه در جاهليت و قبل از اسلام مرسوم بوده است به زير پاى من است مگر امانت كه بايستى به صاحبش تسليم شود چه مسلمان و چه كافر باشد . و هم روايت كرده‌اند : صعصعه از ابن عبّاس پرسيد : ما در جنگ از اموال كافران مرغ يا گوسفند مىگيريم اين جايز است يا نه ؟ او گفت چه حقّى داريد اين مانند همان كار است كه قرآن سرزنش مىكند آنها را كه مىگفتند : « لَيْسَ عَلَيْنا فِي الأُمِّيِّينَ سَبِيلٌ » .\r\n","description":"","footnote":"","page_name":" 112 ","page_number":112},
  {"content":"\r\n« مَنْ أَوْفى بِعَهْدِه » 76 طبرى : يعنى سفارشى كه در تورات بمردم شده براى ايمان به محمّد و احكام او .\r\nابو الفتوح : ممكن است : مقصود عهد خود شخص باشد ، يعنى بپيمان و معاهده اش وفا كند ، و يا مقصود عهد خدا باشد ، يعنى : آنچه در تورات براى آنها معيّن شده است ، و نيز او نوشته است : حسن بصرى گفت از رسول عليه السّلام كه گفت : سه خصلت است كه هر كه در او حاصل باشد منافق بود اگرچه نماز كند و روزه دارد : چون سوگند ياد كند دروغ گويد و چون وعده دهد خلاف كند و چون امانت به او دهند خيانت كند .\r\nو رسول عليه السّلام گفت : امانت روزى آرد و خيانت درويشى .\r\n« إِنَّ الَّذِينَ يَشْتَرُونَ بِعَهْدِ اللَّه وَأَيْمانِهِمْ » 77 طبرى : « عهد الله » يعنى :\r\nسفارشى كه بمردم شده بوسيله ى كتب آسمانى در پيروى پيغمبر و عمل بدستور - هاى او و مقصود از « ايمانهم » سوگندهاى دروغ آنها است براى استفاده ى مادّى ابو الفتوح : بعضى گفته‌اند « يشترون » بمعنى : مىفروشند استعمال شده است و بعضى گفته‌اند : بمعنى عوض مىكنند استعمال شده است ، و در نتيجه اين طور معنى مىشود : عهد خداى و سوگند بدهند و بهاى اندك بستانند و مبالات نكنند به آنكه سوگند براست باشد يا بدروغ .\r\nفخر : كلمه ى « بِعَهْدِ اللَّه » يعنى تمام آنچه از جانب خدا امر شده است و آنچه دليل بر لزوم آن در دست داريم و آنچه پيغمبر از مردم تعهّد گرفته است بر انجام آن و هر چه آدمى خود را بر آن ملزم شمارد همگى عهد خدا و لازم الوفا است چون در قرآن است : « وَمِنْهُمْ مَنْ عاهَدَ اللَّه ، و أَوْفُوا بِالْعَهْدِ ، و يُوفُونَ بِالنَّذْرِ . . . ،\r\nصَدَقُوا ما عاهَدُوا اللَّه عَلَيْه « .\r\n« أُولئِكَ لا خَلاقَ » 77 بيان السعاده : اين كلمه كه براى اشاره ى بدور هست كنايه است كه اينجور مردم از ساحت حضور حقّ دور هستند .\r\nطبرى : چند حديث نقل كرده است كه سوگند با دعاى ناحق را « يمين فاجرة » ناميده‌اند و پيغمبر اين مدّعيان دروغى را تهديد بجهنّم فرموده است .\r\n","description":"","footnote":"","page_name":" 113 ","page_number":113},
  {"content":"\r\n\r\n« وَلا يُكَلِّمُهُمُ اللَّه ) * - تا آخر » 77 طبرى : يعنى سخنى كه خشنود شوند نمى - شنوند و مشمول عطوفت نمىشوند و از پليدى كفر و گناه پاك نمىشوند .\r\nابو الفتوح نوشته است : يعنى با ايشان سخنى نگويد كه ايشان را در آن نفعى باشد و خيرى . و قولى ديگر آنكه اين عبارت باشد از استخفاف بايشان يعنى ايشانرا آن وزن ننهد كه بايشان سخن گويد .\r\nصفيعليشاه مىگويد :\r\n\r\nزشتى اخلاقشان وقت هلاك\r\nهست ايشان را عذابى دردناك\r\n\r\nسخن ما : 1 - جمله ى « لَيْسَ عَلَيْنا فِي الأُمِّيِّينَ سَبِيلٌ » معرّفى مىكند مردمى كه حرص و طمع را به زير پرده ى دين مىپوشانند و بنام كافر و بيدين اموال ديگران را بر خود حلال مىدانند . در انقلاب مشروطه ى ايران مردى مالدار در خراسان بود كه محسود ارباب طمع شده چند عمامه بسر و ملانما ببهانه ى تخلَّف او از حكم شرع از شهرى ديگر مسافرت كردند و بر سر او رفتند و غارتش كردند . خودم از يكى آنها كه تا چند سال پيش زنده بود تفصيل آن ماجرى پرسيدم ، گفت زحمت و بدنامى ما برديم و بهره را ديگران . و باز ديگرى را سراغ دارم كه در آغاز اجراى قانون ثبت باستناد سند بىاصل خريدارى عمارتهائى كه به منظور جلوگيرى از مقررات معاملات اتباع خارجه بنام او تنظيم شده بود بر تقاضاى ثبت كه از طرف مالك صادر شده بود اعتراض كرد تا اينكه با وساطت چند استفاده جو در حضور يك نفر از علما به مبلغ بسيار مهم حقوق خود را صلح كرد و اكنون همه ى آنها مرده‌اند .\r\nبخاطر دارم كه از يكى پرسيدم اين چه عملى است و چگونه اين مال بر اينها روا است ؟ جواب داد : صاحب عمارت مردى بسيار ثروتمند است كه از پرداخت حقوق واجب خوددارى مىكند اين مبلغ را كه از او بگيرند به جائى ضرر ندارد ، و نظير اين گونه پرده پوشيهاى مذهبى هميشه از مردم طمعكار ديده مىشود و اين روش تربيتى قرآن است كه اين گونه كارها را زشت مىشمارد و مرتكبين آن را توبيخ مىكند .\r\n2 - آيت آخر چون سخن گفتن و نظر انداختن كنايه از رابطه و آشنائى است\r\n","description":"","footnote":"","page_name":" 114 ","page_number":114},
  {"content":"\r\n\r\nدر اين دو جمله است كه خيانت و پيمان شكستن و سوگند دروغ و اغفال مردم موجب محروميت از مقام قرب الهى و قطع رابطه با آغاز آفرينش است و بيچارگى . و جمله ى « لا يُزَكِّيهِمْ » ممكن است اشاره باشد كه اينطور كارها قابل پاك شدن و توجّه حقّ نخواهد بود .\r\n[ سوره آلعمران ( 3 ) : آيه 78 
  ]\r\nوَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ لِتَحْسَبُوه مِنَ الْكِتابِ وَما هُوَ مِنَ الْكِتابِ وَيَقُولُونَ هُوَ مِنْ عِنْدِ اللَّه وَما هُوَ مِنْ عِنْدِ اللَّه وَيَقُولُونَ عَلَى اللَّه الْكَذِبَ وَهُمْ يَعْلَمُونَ ( 78 )\r\nمعنى لغات : « يلوون » از مصدر لوى بمعنى كج كردن و بر هم پيچيدن .\r\nمجمع البحرين : شيخ طريحى در كلمه ى لوا مىنويسد : اين كلمه با دو واو نوشته مىشود ولى گفته‌اند با يك واو بايست بنويسند كه در قرآنهاى قديم چنين بوده است جهت نزول : مجمع : گفته‌اند عدّه اى يهودى بسليقه خود مطالبى در بعثت پيغمبر بنام تورات نوشتند ، اين آيه براى رسوائى آنها نازل شد ، و نيز گفته‌اند : يهود و مسيحيها كتابهاى تورات و انجيل را از هر قسمتى بقسمت ديگر مخلوط كردند و به آن افزودند و آنچه مربوط باسلام بود كم كردند ، اين آيه آنها را توبيخ مىكند .\r\nترجمه :\r\n78 دسته اى از كتابخوانده ها زبان خود بسخنانى تورات مانند مىجنبانند تا شما مسلمانان آن را كتاب آسمانى پنداريد با اينكه آن از كتاب آسمانى نباشد و گويند : اين از سوى خدا است با اينكه آن نه از سوى خدا است و خود مى - دانند كه بر خدا دروغ مىبندند .\r\nسخن مفسّرين : « وَإِنَّ مِنْهُمْ » 78 طبرى : ضمير هم در اوّل آيه مقصود همان هائى هستند كه در آيات پيش توصيف شده‌اند بخيانت و امانت .\r\n« يَلْوُونَ أَلْسِنَتَهُمْ بِالْكِتابِ » 78 طبرى : مقصود تحريف و عوض كردن جمله ها و كلمات تورات است .\r\n","description":"","footnote":"","page_name":" 115 ","page_number":115},
  {"content":"\r\n\r\nفخر : قفّال گفته است : يعنى طورى اعراب كلمه را عوض مىكردند كه معنى تغيير مىكرد و به اين وسيله معنى آنچه راجع به پيغمبر بود عوض مىشد و همين است مقصود از حركت دادن و پيچيدن زبان .\r\nابو الفتوح : حميد « يلون » با يك واو قرائت كرده است .\r\nسخن ما : همان است كه در ترجمه نوشتيم .\r\n[ سوره آلعمران ( 3 ) : آيات 79 تا 80 
  ]\r\nما كانَ لِبَشَرٍ أَنْ يُؤْتِيَه اللَّه الْكِتابَ وَالْحُكْمَ وَالنُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّه وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ ( 79 ) وَلا يَأْمُرَكُمْ أَنْ تَتَّخِذُوا الْمَلائِكَةَ وَالنَّبِيِّينَ أَرْباباً أيَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ ( 80 )\r\nمعنى لغات : « ربّانيّين » جمع ربّانى ، در كشّاف نوشته ربّانى منسوب بربّ است با الف و نون زيادى مثل كلمات رقبانى و لحيانى كه الف و نون آنها زيادى است و معنى اين كلمه شخص بسيار علاقمند و شديد التّمسّك بدين است ، پس از مرگ ابن عبّاس محمّد بن حنفيّه گفت : امروز ربّانى اين امّت از دنيا رفت و علماى فقيه را هم ربّانى گفته‌اند ، و علماى معلَّم را هم ربّانى ناميده‌اند . « تدرسون » از مصدر درس بمعنى خواندن و فراگرفتن .\r\nجهت نزول : اسباب النّزول سيوطى : بيهقى و ابن اسحاق از ابن عبّاس روايت كرده‌اند كه ابو رافع گفت : چون مسيحيهاى نجران حضور پيغمبر رسيدند ، و آنها را دعوت باسلام فرمود گفتند : تو مىخواهى كه مانند مسيح سجده ات كنيم ؟\r\nفرمود : پناه بر خدا از اين كار آنگاه اين دو آيه نازل شد و او از تفسير عبد الرّزّاق از حسن ( شايد حسن بصرى باشد ) نقل كرده است كه او گفت : بما اين خبر رسيده است كه مردى بپيغمبر ( ص ) عرض كرد : ما به تو مثل خودمان سلام مىكنيم پس چطور است علاوه تو را سجده بكنيم ؟ فرمود : اين درست نيست ، پيغمبر را احترام كنيد و حقّ\r\n","description":"","footnote":"","page_name":" 116 ","page_number":116},
  {"content":"\r\n\r\nهر كس بجاى خودش بنهيد كه سجده روا نيست براى كسى مگر خدا ، پس از اين دو گفتگو اين دو آيه نازل شد .\r\nترجمه :\r\n79 هرگز نشود آدمى را خداوند كتاب آسمانى و دستور دين دهد و به پايه ى پيغمبرى بالا برد و او بمردم بگويد بجاى خدا مرا بپرستيد ، بلكه او گويد : اى مردم چون شما كتاب آسمانى آموختيد و دين فراگرفتيد ربّانى شويد [ و دانشمند دلبسته بعلم و عمل و رهبر ديگران 
  ] .\r\n80 او فرمان نكند كه فرشتگان و پيامبران پروردگاران خود پنداريد . مگر شود از پس مسلمانى فرمان بكفر كند .\r\nسخن مفسّرين : « ما كانَ لِبَشَرٍ » 79 صافى : بعضى گفته‌اند : مقصود عيسى و انجيل است و عدّه اى گفته‌اند : مقصود حضرت پيغمبر است و قرآن .\r\n« وَالْحُكْمَ » 79 ابو الفتوح : اين كلمه را علم و حكمت و احكام دين معنى كرده‌اند « وَلكِنْ كُونُوا رَبَّانِيِّينَ » 79 طبرى : مفسّرين اول در معنى ربّانيّين اختلاف كرده‌اند ، بعضى گفته‌اند : يعنى عالم و فقيه باشيد و بعضى حكيم و پرهيزگار گفته‌اند و مناسب با معانى اين كلمه اين است كه در آيه مقصود عماد و تكيه گاه مردم است در فقه و علم و كارهاى دين و زندگى و به همين مناسبت مجاهد گفته است : ربّانيّون ما فوق احبار هستند چون آنها فقطَّ علما هستند ولى اينها مردم عالم فقيه هستند و دانا و بينا به كارهاى سياست و زندگى و صالح هستند براى اختيار دارى مردم در امور دين و دنياى آنها .\r\nفخر : سيبويه گفته است اين كلمه منسوب بربّ است يعنى عالم و مواظب اطاعت خدا مانند كلمه ى الهى و الف و نون براى مبالغه ى اين صفت است مثل شعرانى و لحيانى يعنى پرموى و دراز ريش . مبرد گفته است : مقصود علما و مربيّان است .\r\nابن زيد گفته است : يعنى فرماندهان و دانشمندان و در اينجا مقصود آن است كه دعوت مىكنم شما را كه فرمان خدا را اطاعت كنيد تا حاكم و فرمانده و دانشمند و عالم باشيد .\r\nابو عبيده گفته است : گمان مىكنم اين كلمه عبرى يا سريانى باشد و در هر\r\n","description":"","footnote":"","page_name":" 117 ","page_number":117},
  {"content":"\r\nصورت مقصود شخص عالم و عامل بعلم خود كه كارش راهنمائى مردم است به سوى خير و سعادت .\r\nحسينى نوشته :\r\n\r\nريخته باران عرفان از سحاب مكرمت\r\nشسته نقش حرف غير از صفحه پندارشان\r\n\r\n« تُعَلِّمُونَ الْكِتابَ » 79 كلمه ى تعلَّمون با ضمّ تا و فتح عين و تشديد لام قرائت شده است ، ياد مىدهيد معنى مىشود ، و با فتح تا و سكون عين و فتح لام قرائت شده است ، مىدانيد معنى مىشود ، و در هر دو قرائت نتيجه و مقصود يكى است .\r\nفخر : اين جمله هاى آخر آيت مىفهماند كه نتيجه ى خواندن و درس دادن ، ربّانى شدن است ، و گر نه مانند درخت بىميوه است و از اين جهت پيغمبر ( ص ) فرمود :\r\n« اعوذ باللَّه من علم لا ينفع و قلب لا يخشع » پناه به خدا از علم بىمنفعت و دلسخت « وَلا يَأْمُرَكُمْ » 80 ابو الفتوح : عاصم و حمزه و ابن عامر بنصب و صداى بالاى را قرائت كرده‌اند و بقيّه با رفع و صداى جلو و در معنى آن اختلاف كرده‌اند زجاج گفته است : خداى نمىفرمايد شما را كه فرشتگان و پيغمبران را خداى گيريد . ابن جريج و عدّه اى مفسّرين گفته‌اند : محمّد بشما امر نمىكند و بعضى ديگر گفته‌اند و هيچ بشر حقّ ندارد بشما امر كند كه ملائكه را بپرستيد چنان كه مشركان عرب ملائكه را دختران خدا مىدانستند و مقصود از نبيّين اشاره بعقيده ى يهود و مسيح است كه عيسى و عزير را فرزند خدا مىدانستند .\r\n« بَعْدَ إِذْ أَنْتُمْ مُسْلِمُونَ » 80 صاحب كشّاف از اين جمله استفاده كرده است مقصود مسلمانان هستند كه از پيغمبر اجازه گرفتند آن حضرت را سجده كنند در جواب اجازه ى آنها گفته شده است : پس از آنكه شما را بمسلمانى دعوت كرد و مسلمان شديد چگونه ممكن است باز بشما اجازه بدهد كه او را سجده كنيد .\r\nسخن ما : 1 - توجّه دادن افكار مسيحيها است و ديگران كه اشخاص را بمقام خدائى و الوهيّت بالا مىبردند به اين حقيقت كه آنها هم بشر و داراى رگ و پوست و استخوان هستند و خود هم آفريده اى هستند مثل شما و چون داراى علم و\r\n","description":"","footnote":"","page_name":" 118 ","page_number":118},
  {"content":"\r\n\r\nدانش هستند اين مطلب روشن را خوب مىدانند و هرگز عقل و دين آنها اجازه نمىدهد كه بشما دستور پرستش خودشان را بدهند و عقيده ى شما مردم كه يك فردى را معبود و شريك در آفرينش مىپنداريد نه با عقل سازگار است و نه متّكى است بدستور و راهنمائى يكنفر عاقل و چيز فهم پس اين گونه عقيده را باطل بدانيد و از خاطر خود دور كنيد .\r\n2 - اگرچه با ادب قلم مناسب نيست ولى با ادب بمعنى عموم و مظهر فكر و سليقه نقل اين مثل خراسانى بجا است كه : توده مردم ما مىگويند : ( فلان كس كخ كار است ) كلمه ى ( كخ ) بمعنى كرم است و همانطور كه كرم دل ميوه و درخت را نرم مىكند و از آن تغذيه مىكند آدم ورزيده و چسبيده بكارى را تشبيه به آن نموده و مى - گويند : ( كخ كار است ) يعنى پيوسته مواظب كار و آگاه باسرار و رموز آن است .\r\n« وَلكِنْ كُونُوا رَبَّانِيِّينَ ) * تا * ( بِما كُنْتُمْ تَدْرُسُونَ » مفاد اين مثل بنظرم رسيد : كه مربيها و رهبرها مردم را به اين گونه تربيت كنند و آنها هم از خواندن و يادگرفتن و ياد دادن بايستى ورزيده شوند تا باصطلاح كخ كار بشوند و برموز و اسرار علم و فكر و دين و زندگى آگاه شوند و طبقه ى بعد از خود را به همين روش تربيت و آزموده كنند . مرد فكر و عمل باشند نه در انديشه ى سجده به بشر همانند خود و متملَّق و چاپلوس و چشم به دهان آنكه از خود برترش مىپندارند .\r\n3 - آيت دوّم اشاره به اين اصل مسلَّم است كه پس از تعليم و تربيت نوين عقايد پوسيده ى قديم و تقليد گذشتگان بسيار زشت و منكر است ، و ممكن نيست مربّى شما حسّ ارتجاع را تقويت كند و اجازه دهد آداب كهنه ى زشت گذشتگان را نو كنيد پس از قرنها امروز هم اين جمله ى « أيَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ » براى ما ، راهنما است كه بايد پيشواها و صاحبان نفوذ و قدرت متوجّه باشند پس از تسليم بآئين نو و مترقّى ، زشت است امر انحراف و ارتجاع . . . بآداب و رسوم گذشته كه اكنون قابل عمل نيست .\r\n","description":"","footnote":"","page_name":" 119 ","page_number":119},
  {"content":"\r\n\r\n[ سوره آلعمران ( 3 ) : آيات 81 تا 83 
  ]\r\nوَ إِذْ أَخَذَ اللَّه مِيثاقَ النَّبِيِّينَ لَما آتَيْتُكُمْ مِنْ كِتابٍ وَحِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِه وَلَتَنْصُرُنَّه قالَ أأَقْرَرْتُمْ وَأَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَأَنَا مَعَكُمْ مِنَ الشَّاهِدِينَ ( 81 ) فَمَنْ تَوَلَّى بَعْدَ ذلِكَ فَأُولئِكَ هُمُ الْفاسِقُونَ ( 82 ) أفَغَيْرَ دِينِ اللَّه يَبْغُونَ وَلَه أَسْلَمَ مَنْ فِي السَّماواتِ وَالأَرْضِ طَوْعاً وَكَرْهاً وَإِلَيْه يُرْجَعُونَ ( 83 )\r\nمعنى لغات : « اصر » عهد و پيمان ، گناه ، چيز سنگين و دشوار ، مضيقه و تنگنائى ، و در اين آيه مقصود عهد و پيمان است بمناسبت دشوارى آن .\r\nترجمه :\r\n81 به ياد داريد كه روزگارى خدا از پيامبران پيمان گرفت همانگاه كه بشما نامه و دانش داديم كه زين پس پيغمبرى براى شما آيد و آنچه [ دين و كتاب آسمانى 
  ] با شما است راست شمارد البته به او بگرويد و ياريش كنيد و بر شما اين پيمان خود استوار كردم آنها گفتند : تن بدين داديم . خدا گفت : پس گواه [ اين پيمان 
  ] باشيد كه من از گواهان با شما باشم .\r\n82 و زين پس آنكه رو گردان [ ازين پيمان 
  ] شد ز بدكاران باشد .\r\n83 چگونه جز دين خدا خواهند با آنكه هر آنچه در آسمانها و زمين است سرسپرده ى او است چه بخواهد چه نخواهد و بسوى او بازش برند .\r\nسخن مفسّرين : « إِذْ أَخَذَ اللَّه » 81 طبرى : يعنى اى اهل كتاب بخاطر بياريد آن زمان كه خدا پيمان گرفت .\r\nفخر از زجّاج نقل كرده است كه : خطاب به پيغمبر است يعنى به ياد بياور اى محمّد .\r\n« مِيثاقَ النَّبِيِّينَ » 81 كلمه ى ميثاق را مجمع البحرين سه معنى كرده است سوگند سخت و پيمان با سوگند و تعهدات شوهر در هنگام زناشوئى .\r\n","description":"","footnote":"","page_name":" 120 ","page_number":120},
  {"content":"\r\n\r\nمجمع : از حضرت امير و ابن عبّاس و قتاده روايت است كه مقصود از ميثاق النّبيّين آن است كه از پيغمبران پيشين پيمان گرفته شد : راستى و درستى پيغمبر اسلام ( ص ) را در آينده و لزوم پيروى او را بمردم خود ابلاغ كنند .\r\nابو الفتوح : از سعيد بن جبير نقل است : يعنى همه ى پيغمبران تعهّد كرده بودند كه هر يك ديگرى را تصديق كند و مردم خود را هم امر كند كه آنها را بپذيرند .\r\nطبرى : عبد اللَّه مسعود و ابىّ ابن كعب و عبد اللَّه عبّاس قرائت كرده‌اند :\r\n« و اذ اخذ الله ميثاق الذين اوتوا الكتاب » و طبرى از مجاهد روايت كرده است كه او گفته است اين قرائت مشهور خطاى نويسندگان بوده است و قرائت ابن مسعود « الذين اوتوا الكتاب » است و با اين قرائت مجاهد گفته است : مقصود پيمان از يهود و نصارى است بوسيله ى پيغمبرهاشان كه سخن پيغمبر را بپذيرند و او را يارى كنند .\r\nنشابورى : بعضى گفته‌اند ممكن است ميثاق اشاره باشد به آنچه آدمى بعقل خود درك مىكند كه اطاعت فرمان خدا واجب است .\r\n« لَما آتَيْتُكُمْ » 81 طبرى : عموم قاريهاى حجاز و عراق لام را با صداى بالا قرائت كرده‌اند و عدّه اى از آنها « آتيتكم » با تا قرائت كرده‌اند و عدّه اى ديگر « آتيناكم » با نون و عدّه اى از قاريهاى كوفه لام را با صداى پائين قرائت كرده‌اند .\r\nابو الفتوح : بقرائت لام با صداى بالا معنى چنين است : عهد از پيغمبران گرفتم آنچه كتاب و حكمت بشما بدهم و پس از آن پيغمبرى آيد كه آنها را تصديق كند شما به او مؤمن شويد و ياريش كنيد و با همين قرائت لام مفتوح بقولى ديگر چنين معنى مىشود : آنچه بشما دادم كتاب است و حكمت پس پيغمبرى براى شما خواهد آمد كه اين كتاب و حكمت را تصديق كند وظيفه ى شما آن است كه به او ايمان آريد و ياريش كنيد . و با قرائت لام بصداى زير چنين معنى مىشود : از پيغمبران پيمان گرفتيم براى آنچه داديم بايشان حكمت و كتاب پس اگر پيغمبرى آمد كه اينها را راست و درست دانست به او ايمان بياوريد و ياريش كنيد .\r\n« أأَقْرَرْتُمْ » 81 فخر : اگرچه در اين جمله مطالبه ى اقرار منسوب به خدا است\r\n","description":"","footnote":"","page_name":" 121 ","page_number":121},
  {"content":"\r\n\r\nولى مقصود پيغمبرها است كه كمال كوشش در انجام وظيفه ى خود داشته‌اند كه علاوه بر ابلاغ بمردم آنها را وادار باقرار و شهادت مىكردند .\r\n« فَاشْهَدُوا وَأَنَا مَعَكُمْ » 81 فخر : در جمله ى « فاشهدوا » چند احتمال ميرود :\r\n1 - هر دسته شاهد دسته ى ديگر باشند به اين اقرار و من هم بر اقرار و شهادت بر يكدگرتان شاهد هستم ، و نتيجه ى اين بيان كمال تأكيد است در ثبات بر آن پيمان كه تخلَّف از آن نشود .\r\n2 - خطاب در اين جمله به ملائكه است كه شما شاهد اين مذاكرات باشيد .\r\n3 - مردم خود شاهد خود باشند بر اين پيمان و نظير اين در آيت ديگر هست :\r\n« وَأَشْهَدَهُمْ عَلى أَنْفُسِهِمْ » .\r\n4 - معنى شهادت بيان و توضيح است ، و مقصود آن است كه شما اين حقايق را براى ديگران بگوئيد و توضيح دهيد تا آنها هم بدانند .\r\n5 - معنى شهادت يقين و استوار داشتن است و مقصود آن است كه اين پيمان را با يقين و ايمان كامل پا برجا بداريد .\r\n« أفَغَيْرَ دِينِ اللَّه يَبْغُونَ » 83 ابو الفتوح نوشته است : عبد اللَّه عبّاس گفت :\r\nسبب نزول اين آيه آن بود كه اهل كتاب در حق ابراهيم با يكدگر خصومت كردند جهودان گفتند : ما اوليتريم بابراهيم و ترسايان گفتند : ما اوليتريم پيش رسول آمدند بحكومت ، رسول عليه السّلام گفت : شما را بابراهيم هيچ سبيل و نسبت نيست و شما بر دين او نه اى . ايشان را خشم آمد و گفتند بخداى كه ما پيش تو ديگر بحكومت و به قضاى تو راضى نباشيم و دين تو نگيريم خداى تعالى اين آيه فرستاد .\r\nطبرى : عموم قاريهاى مكه و مدينه و كوفه : « تبغون و ترجعون » با تا قرائت كرده‌اند و اين طور معنى مىشود : شما پى دين ديگر جز دين معين از طرف خدا ميرويد با اينكه شما را بسوى او باز مىگردانند و عدّه اى از مردم حجاز « يَبْغُونَ ) * و * ( يُرْجَعُونَ » با يا قرائت كرده‌اند و معنى اين است : آنها پى دين ديگر مىروند و بازگشتشان ميدهند و بعضى مردم بصره « يبغون با يا و ترجعون با تا » قرائت كرده‌اند يعنى آنها دين\r\n","description":"","footnote":"","page_name":" 122 ","page_number":122},
  {"content":"\r\n\r\nديگرى را تعقيب مىكنند با اينكه شما را بازگشت مىدهند ولى بهتر همان قرائت اوّل است چون آيت پيش خطاب و روى سخن با مردم بوده است پس مناسب است اينجا به همان روش خطاب بمردم باشد .\r\n« وَلَه أَسْلَمَ مَنْ فِي السَّماواتِ » 83 فخر : اسلام يعنى تسليم بودن و فرمانبردن پس اسلام موجودات آسمانى و زمينى همان امكان آنها است كه بوسيله ى اراده ى خدا موجود شده‌اند و در پيدايش و نابودى تسليم هستند كه باراده ى او موجود و معدوم مىشوند و در اين جمله لطيفه اى است كه مىفهماند همه ى موجودات با امر او آفريده شده و در فرمان او هستند و ديگرى در آفرينش موجودات اختياردار نيست .\r\n« طَوْعاً وَكَرْهاً » 83 طبرى : مجاهد گفته است مقصود از اسلام با كراهت اين است كه اقرار بتوحيد دارد و در عبادت ديگرى را شريك مىكند نظير اين آيه : « وَلَئِنْ سَأَلْتَهُمْ مَنْ خَلَقَ السَّماواتِ وَالأَرْضَ لَيَقُولُنَّ اللَّه » و عدّه اى گفته‌اند : كرها يعنى به اراده ى خدا مجذوب و فرمانبر است و طوعا يعنى با ميل خود به زبان كافر است و منكر ، و ديگرى گفته است يعنى ملائكه و انصار پيغمبر و بنو سليم و عبد القيس با ميل و رغبت ، و ديگران بر خلاف ميل مسلمان شدند .\r\nقتاده گفته است : مسلمين برغبت اسلام پذيرفتند و كافران در هنگام مرگ كه سختيهاى عالم ديگر را به چشم ديدند مسلمان مىشوند چنان كه در اين آيه هست « فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا » .\r\nفخر : مقصود اين است كه هيچ موجودى را طاقت نافرمانى نيست آنكه مؤمن است دين را با ميل مىپذيرد و ناگواريهاى را با اكراه و آنكه كافر است ، در همه حال با كراهت و خلاف ميل است و از ناچارى تسليم بفرمان خدا است .\r\nسخن ما : در نقل اقوال از زجّاج نقل كرديم خطاب و روى سخن با پيغمبر ( ص ) است ولى ممكن است بگوئيم اوّل آيه افكار را توجّه داده است بيك حقيقت غير قابل انكار كه اشخاصى از زمانهاى پيش راهنماى مردم بوده‌اند و عدّه اى هم از آنها پيروى\r\n","description":"","footnote":"","page_name":" 123 ","page_number":123},
  {"content":"\r\n\r\nكرده دستور آنها را پذيرفته‌اند پس اين شخصيتها و تبليغها و پذيرفتن خود پيمانى است كه رهبرها و پيروانشان اشخاص مستحكم كرده‌اند براى پذيرفتن راههاى سعادت كه از اجانب خداوند بوسيله ى اشخاص در هر زمان به آنها ابلاغ شود و آخرين آنها هم راههاى سعادتى است كه دين اسلام آورده است .\r\n2 - در آيت دوّم كلمات « بَعْدَ ذلِكَ » مىفهماند : آنهائى كه جزء پيمان بودند اگر پشت كردند البته منحرف هستند و اگر جزء پيمان نبودند يعنى براهنمائيهاى پيغمبران مطَّلع نشدند مشمول اين آيه نيستند .\r\n3 - تسليم موجودات آسمان و زمين همان ارتباط آنها است بقانون كلَّى طبيعت كه بقدرت خداوند همه تحت آن فرمان هستند و كوچكترين تخلَّف از آن متصوّر نيست چه اعمال ارادى باشد كه در انسان است يا غير ارادى كه مطابق فهم مردم روز به كلمه ى « كرها » گفته شده است كه كارهاى غير ارادى باشد و در انسان و ديگر موجودات هميشه در جنبش و پيدايش است و اين مطلب به صورت پرسش ياد - آورى شده است براى اشاره به اين كه با اين تسليم تمام موجودات ، چرا شما مردم از جماد و گياه و حيوان هم بدتر هستيد كه باراده ى خود از قانون كلَّى آفرينش تخلَّف نموده پى چيز ديگر ميرويد .\r\n4 - در جمله ى آخر آيه گفته شده است چگونه مىشود از دين خدا و قانون كلَّى آفرينش جدا بود با اينكه بازگشت بسوى خداوند است ؟ و اينطور جمله اشاره است به اين كه اين مطلب يقينى همه كس است كه پس از مرگ هم ارتباط شما از خداوند بريده نيست و معدوم نمىشويد و براى هميشه باقى هستيد پس چرا از تسليم بفرمان خدا سرپيچى مىكنيد ؟ .\r\n","description":"","footnote":"","page_name":" 124 ","page_number":124},
  {"content":"\r\n\r\n\r\n[ سوره آلعمران ( 3 ) : آيات 84 تا 85 
  ]\r\nقُلْ آمَنَّا بِاللَّه وَما أُنْزِلَ عَلَيْنا وَما أُنْزِلَ عَلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَما أُوتِيَ مُوسى وَعِيسى وَالنَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَنَحْنُ لَه مُسْلِمُونَ ( 84 ) وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه وَهُوَ فِي الآخِرَةِ مِنَ الْخاسِرِينَ ( 85 )\r\nترجمه :\r\n84 اى محمّد تو بگو : ما به خدا بگرويديم و هم به آنچه بر ما فرود آمده و به آنچه بابراهيم و اسماعيل و اسحاق و يعقوب و فرزندان اسرائيل فرود آمده است و هم به آنچه موسى و عيسى و پيامبران را از سوى پروردگارشان دادند و ما ميان ايشان جدائى نداريم كه سرسپرده ى او هستيم .\r\n85 و آنكه جز اسلام دينى بجويد از او پذيرفته نباشد و بسراى ديگر ، او ز زيانديدگان بود .\r\n« آمَنَّا بِاللَّه » 84 ابو الفتوح : همانند اين آيه در سوره ى بقره است و سه جهت براى تكرار آن نوشته است :\r\n1 - در بعضى جمله ها لطف و زيبائى و لطفى است كه انسان از شنيدن آن محظوظ مىشود و آنچه تكرار شود ملال ندارد پس تكرار براى خوش آيندى اينجمله ها است در گوشها .\r\n2 - تكرار خود نوعى از فصاحت است و در كلام عرب زياد به كار رفته است فقطَّ از نظر تنوع در سخن نه از جهت كندى در اظهار مقصود و عجز از كلام مثل اين شعر :\r\n\r\nكم نعمة كانت لكم\r\nكم كم و كم\r\n\r\n، يعنى : چقدر نعمت و خوشى داشتيد ، چه قدر ! چه قدر ! چه قدر ! 3 - چون قرآن در يك مجلد نبود و متفرق به اطراف مىبردند و هر قسمتى بيك طرف مىرفت براى اينكه همه از مطالب متنوعّ قرآن مطَّلع شوند مكرر شده است .\r\n« وَمَنْ يَبْتَغِ غَيْرَ الإِسْلامِ » 85 فخر : در تفاوت اسلام و ايمان بحث كرده و اختلاف در مقصود از اين دو كلمه را بيان كرده است و گفته است كه ظاهر كلمه ى اسلام در اين\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nآيه معنى خاصّ دين اسلام است كه عقيده بدستور و گفتار پيغمبر باشد ولى در آيات ديگر ممكن است مقصود معنى كلى تسليم باشد در برابر مخالفت و مقاومت و يا مقصود تسليم و پذيرش باشد .\r\nسخن ما : آيت « وَمَنْ يَبْتَغِ غَيْرَ الإِسْلامِ » صريح است در اينكه غير مسلمان رستگار نيست ولى ممكن است در اين مطلب از دو جهت گفتگو كرد : اوّل آنكه اگر كسى هيچ دينى را نپذيرفت چه خواهد شد جواب اين است كه اين آيه براى يهود است و مسيحى و ديگر مردمان مدعى دين و براى بيدينها در آيات ديگر تكليف معين شده است . دوم آنكه در اين دوران كه بيشتر مردم مدرسه رفته و كتاب خوانده هستند و بواسطه راديو و روزنامه كمابيش از اوضاع جهان خبردار هستند و خوانده‌اند و شنيده‌اند كه دين اسلام پيروان زياد دارد و از اديان مشهور جهان است آيا همه ى اينها موظَّف هستند بدين اسلام و مشمول اين آيه هستند يا نه ؟ عموم متخصّصين در علوم اسلام از قديم زمان اين عقيده را دارند كه بشر مكلَّف است بتحقيق كردن و پذيرفتن دين اسلام به اين دليل كه هر فرد عاقل چون با خود بينديشد تصديق مىكند كه بايد دين حقّ را قبول كند و بموجب اين حكم عقل بايد در مقدّمات و اصول دين بحث كند تا دين حقّ را تشخيص دهد و چون دين اسلام به همه ى جهان منتشر است و از آن مطَّلع هستند بايد بحث و تحقيق در اصول آن بكنند و چون بحث كنند برايشان درستى اسلام واضح مىشود و تصديق بلزوم پيروى آن خواهند كرد پس عموم مردم جهان مشمول اين آيه هستند و كمتر كسى است كه از اسلام به كلى بى خبر باشد . و در برابر اين وظيفه ى عمومى عقلى معاف باشد اين است خلاصه ى عقيده و استدلال طبقه ى تحصيل كرده در علوم اسلامى .\r\nبراى روشن شدن اين مطلب مىگوئيم : مسلَّم است كه شرط تكليف علم است پس جاهل معذور است و جهل را تقسيم كرده‌اند بجهل قصورى و تقصيرى و گفته‌اند :\r\nمردم نادان بوظائف دينى بعضى جاهل هستند كه موجبات خارج از اختيار آنها را جاهل نگاهداشته است و آنها را جاهل قاصر مىنامند و البتّه اين دسته مسئول نيستند\r\n","description":"","footnote":"","page_name":" 126 ","page_number":126},
  {"content":"\r\nو جهل براى آنها عذر است دسته ى ديگر بواسطه ى تنبلى و يا بىاعتنائى و ديگر موجبات اختيارى جاهل مانده‌اند و تقصير در اطلاع از وظيفه ى خود كرده‌اند آنها را جاهل مقصر مىنامند يعنى تقصيركار و مسئول چون مىدانند بايستى كارى انجام دهند و به كلى جاهل نيستند و كوتاهى در تشخيص آن كرده‌اند . اين مقدّمات بطور كلَّى درست است ولى در اين مطلب بايستى بيشتر دقيق شد كه آيا همه كس بايد در دين اسلام بحث كند و هر كه در آن بحث كرد لزوم پيروى آن واضح مىشود ؟ اين حكم كلَّى را نمىتوان به همه كس تحميل كرد چون افكار مردم مختلف است و همه كس نمىتواند اين حكم را تصديق كند و مسئله ى دين در نظر مردم مثل ساير شئون زندگى است كه به آنچه محيط و زمان آنها را فراگرفته است گرفتار هستند و نمىتوانند خود را از آن خلاص كنند و خواه و ناخواه از حدود آن خارج نمىشوند ، اين است كه مىگوئيم : ما مىخواهيم افكار ديگران را هم با عقيده ى خود مقايسه كنيم و مطابق نمائيم در صورتى كه اين صحيح نيست و هر كس آنچه را ديده است و فهميده است حق مىداند همانطور كه ما افكار و عقايد خود را حق مىدانيم و ديگران را باطل آنها همچنين فكر مىكنند و همانطور كه محال است براى ما تصور دين ديگرى جز اسلام براى آنهائى كه با دين سر و كار نداشته و از اوّل زندگى بفكر دين و انجام وظائفى بنام دستور دين نبوده‌اند و يا با عقايد ديگر انس و خوى گرفته‌اند محال است تصديق كنند كه بايد از دين اسلام پيروى شود پس به اين نتيجه مىرسيم كه اين جور مردم با اين طرز فكر و عقيده از دسته ى اول هستند يعنى جاهل قاصر و در عقايد خود مقصّر نيستند .\r\nكوستاولوبون در كتاب آراء و عقايد ص 82 : ايمان شخص متدين حد و انتهائى ندارد و هيچگونه محالات عقلى آن را متزلزل نمىسازد و تحت نفوذ عقل و تجربه و كشف و مشاهده نمىرود ، و هيچگونه ادله و مباحث علمى هم آن را متزلزل نمىسازد و با مشاهده ى اين حقيقت علَّت اينكه بعضى دانشمندان بزرگ در برابر بعضى عقايد مربوط بسحر و ستارگان تسليم مىشوند روشن مىگردد . عالم تدين بسان كشتزارى است كه معتقدات\r\n","description":"","footnote":"","page_name":" 127 ","page_number":127},
  {"content":"\r\nدينى و سياسى و غيره در آن رشد و نموّ مىنمايد .\r\nاين گفته ها كه در نتيجه ى مطالعه و دقّت در افكار و عقايد ملل مختلف نوشته شده است از اين مرد نامى متخصص در علم الاجتماع صحيح است و اگر ما در استدلال دينى و اصول عقايد افراد بسيار محدود مملكت خودمان دقت كنيم هزاران عقايد ثابت لا يتغيّر مىيابيم كه با هيچ دليل و برهان قابل رخنه و خلل نيست با اينكه مردمان اهل علم و مطالعه و كتاب هستند .\r\nپس هر كس به آنچه معتقد است معذور است و تا وقتى كه نتواند فكر خود را عوض كند آنچه باتّكاى عقيده ى خود بينديشد و بكند مسئول نيست .\r\nاز ضمن احاديث هم اين مطلب را به خوبى مىتوان استكشاف كرد :\r\nصدر الدين شيرازى در كتاب عقل و جهل شرح اصول كافى اين حديث را از آن كتاب نوشته است : ابى الجارود از امام باقر روايت كرده است كه فرمود : « انّما يداقّ اللَّه العباد فى الحساب يوم القيمة على قدر ما آتاهم من العقول فى الدّنيا » يعنى :\r\nخداوند در روز قيامت به همان اندازه كه بمردم عقل داده است بحسابشان ميرسد .\r\nو چند حديث ديگر نظير اين نقل كرده است به آن كتاب و باصل كتاب عقل و جهل اصول كافى مراجعه شود .\r\nپس ممكن است بگوئيم : اين آيه آن روز روى سخن با يهود و مسيحيها داشت كه در حضور پيغمبر ( ص ) دانسته و فهميده پى دين ديگر مىروند . و امروز آنهائى را شامل مىشود كه با ارتباط باسلام پى دين ديگر مىروند و براى مقاصد سوء تجسّس از بدعتها و اديان باطل مىكنند چنان كه كلمه ى « يبتغ » همين معنى را مىفهماند كه بمعنى طلب كردن و جستجو است پس اين دسته مردم اگر بخواهند خود را قانع كنند كه ما در برابر اعراض از اسلام دين ديگر بجاى آن پذيرفته‌ايم اين اظهار از آنها قبول نيست و از كار خود زيان مىبرند و ممكن است بگوئيم مقصود از كلمه ى اسلام يكتاپرستى است كه در قرآن به اين معنى زياد استعمال شده است در نقل از ابراهيم و منحصر نيست بمسلمانى كه پيروى پيغمبرى محمّد باشد پس معنى آيه چنين باشد :\r\n","description":"","footnote":"","page_name":" 128 ","page_number":128},
  {"content":"\r\n\r\n\r\nآنكه دينى غير از تسليم به حق و يكتاپرستى پى عقايد ديگر رود و معبودى براى خود بينديشد از او پذيرفته نيست .\r\n[ سوره آلعمران ( 3 ) : آيات 86 تا 89 
  ]\r\nكَيْفَ يَهْدِي اللَّه قَوْماً كَفَرُوا بَعْدَ إِيمانِهِمْ وَشَهِدُوا أَنَّ الرَّسُولَ حَقٌّ وَجاءَهُمُ الْبَيِّناتُ وَاللَّه لا يَهْدِي الْقَوْمَ الظَّالِمِينَ ( 86 ) أُولئِكَ جَزاؤُهُمْ أَنَّ عَلَيْهِمْ لَعْنَةَ اللَّه وَالْمَلائِكَةِ وَالنَّاسِ أَجْمَعِينَ ( 87 ) خالِدِينَ فِيها لا يُخَفَّفُ عَنْهُمُ الْعَذابُ وَلا هُمْ يُنْظَرُونَ ( 88 ) إِلَّا الَّذِينَ تابُوا مِنْ بَعْدِ ذلِكَ وَأَصْلَحُوا فَإِنَّ اللَّه غَفُورٌ رَحِيمٌ ( 89 )\r\nمعنى لغات : « كيف » چگونه . « بيّنات » جمع بيّنه بمعنى دليل و گواه .\r\n« ينظرون » از مصدر انظار بمعنى مهلت دادن .\r\nجهت نزول : سيوطى : از ابن عبّاس روايت است : مردى از انصار مسلمان بود و كافر شد و پس از آن پشيمان شد بخويشاوندش پيغام داد از پيغمبر بپرسيد توبه ى من قبول خواهد شد يا نه ؟ اين آيه ها در جواب او نازل شد و به او پيغام دادند و او دوباره مسلمان شد .\r\nو نيز او از مجاهد روايت كرده است : حارث بن سويد حضور پيغمبر آمد و مسلمان شد پس از آن كافر شد و بقبيله ى خود برگشت اين آيه ها براى او نازل شد ، مردى از خويشان او اين آيات را برايش برد و خواند حارث گفت سوگند به خدا از قديم تو را راستگو مىدانستم و پيغمبر از تو راستگوتر است و خداوند راستگوترين هر سه است ، آنگاه برگشت حضور پيغمبر و با كمال علاقه و حسن عمل مسلمان شد .\r\nمجمع : از مجاهد و سدّى روايت شده است : حارث بن سويد بن صامت مخدر بن زياد البلوى را بحيله كشت و به مكه فرار كرد و پشيمان شد و نزد خويشانش فرستاد كه از پيغمبر بپرسند توبه اش قبول است يا نه ؟ اين آيات نازل شد ، تا آخر آنچه سيوطى\r\n","description":"","footnote":"","page_name":" 129 ","page_number":129},
  {"content":"\r\nاز مجاهد نقل كرده است .\r\nترجمه :\r\n[ چون دانستيد جز اسلام دين ديگر نامقبول و زيان آور است متوجه خواهيد شد كه : 
  ] 86 چگونه خدا هدايت نمايد مردمانى را كه پس از اسلام كه نشانه ها و دليلى چند براىشان آمد و گواه شدند كه گفتار و رفتار پيغمبر درست است و حق ، باز كافر شدند [ و خود بر خود ستم كردند ، 
  ] و خدا مردم ستمكار را هدايت نخواهد كرد .\r\n87 اين گونه كسان سزاشان به نفرين خدا و ملائكه و مردم همگى خواهد بود .\r\n88 كه در آن هميشه بمانند و چيزى ز آزارشان كم نشود و آسوده شان نگذارند .\r\n89 مگر آنان كه زين پس توبه كنند و نكوكار شوند همانا خداوند بخشنده است و مهربان .\r\nسخن مفسّرين : « كَيْفَ يَهْدِي اللَّه » 86 طبرى : در مقصود از « يَهْدِي اللَّه » سه احتمال است :\r\n1 - راه هدايت و بازگشت ، براى كافران ممكن نيست چون خود از دست داده‌اند .\r\n2 - از طريق استبعاد و ناشدنى اين جمله گفته شده است يعنى از چه راه آنها را هدايت كند جز همان كه بوده است و خود از آن برگشته‌اند ؟\r\n3 - چگونه به راه بهشت هدايتشان كند كه خود آن را نخواسته‌اند .\r\n« إِلَّا الَّذِينَ تابُوا » 89 ابو الفتوح نوشته است : آنگه استثنا كرد تائبان را تا كفّار بر كفر اصرار نكنند و نوميد نشوند و بدانند كه مادام تا كمال عقل برجاى است و در تكليف گشاده است ، مكلف را بخلاص خود طريقى هست بتوبه و توبه ى كافر رجوع باشد از كفر بايمان چون ايمان آرد تايب باشد و توبه ى فاسق هم رجوع باشد از فسق به پشيمانى از گذشته كه ديگر به آن كار دست نبرد .\r\nسخن ما : چون در آيت پيش اعلام شده است كه غير از اسلام دين ديگر پذيرفته نيست اين آيات بجاى استدلال است براى روشن شدن مقصود از آن آيه كه پس از اينهمه ديدن و شنيدن و پذيرفتن باز منحرف شدن و پى دين ديگر رفتن معلوم\r\n","description":"","footnote":"","page_name":" 130 ","page_number":130},
  {"content":"\r\nاست كه قابل پذيرش نيست و نتيجه اش در عالم ديگر زيان است و بس ، و اين يك اصل مسلَّم است كه اگر كسى وقت و نيروهاى مادّى و معنوى خود به كار برد و هنوز بنتيجه نرسيده آنها را رها كند البتّه آنچه صرف كرده است نابود شده و زيان برده است و بهدف خود هم نرسيده است مگر هنوز كه وقت باقى است نقشه ى اوّلى خود را دنبال كند كه البتّه به نتيجه خواهد رسيد و همين است معنى « إِلَّا الَّذِينَ تابُوا مِنْ بَعْدِ ذلِكَ » و اگر اعتراض شود كه اين آيات براى تعيين تكليف آنهائى بوده است كه از دين برگشته‌اند چنان كه در جهت نزول آيه نوشته شد پس ارتباط به آيت پيش ندارد . جواب آن است كه چون اين آيات در دنبال آن آيه است ممكن است براى تعيين تكليف آن مردم باشد مخصوص و بطور عموم براى معرّفى كليّه ى آنهائى باشد كه پى غير اسلام مىروند و روى اين نظر مىتوان گفت : مقصود از « من يبتغ » در آيت پيش آنهائى است كه دانسته و فهميده دين اسلام را به هيچ انگاشته و پى غير آن بروند .\r\nخواجه عبد اللَّه انصارى از همه ى اين گفته ها و انديشه ها گذشته است و راه ديگر پيش گرفته است و گفته است : الهى بو جهل از كعبه مىآيد و ابراهيم از بتخانه كار بعنايت است باقى بهانه الهى نور در طاعت امّا كار بعنايت است ما را مرحمت تو بايد ، باقى همه حكايت است :\r\n\r\nآنجا كه عنايت خدائى باشد\r\nفسق آخر كار پارسائى باشد\r\n\r\n\r\nو آنجاى كه قهر كبريائى باشد\r\nسجّاده نشين كليسائى باشد « 1 »\r\n\r\n\r\n","description":"","footnote":"\r\n( 1 ) انحراف از حقّ و ميل بباطل پس از شناخت و دريافت حقّ و باطل در اثر پيروى هوىها و پيروى خواهشهاى نفس است كه موجب شده و عقل را تيره نموده و مقهور ساخته است و در لسان متشرّعه اين حالت بخذلان تعبير شده يعنى خداوند دست حمايت از او برداشته و او را به خود واگذاشته لذا باطل را بر حقّ اختيار كرده و راه دوزخ را ميپيمايد و الَّا بر حسب اصل آفرينش و فطرت فرقى ميان طالب حقّ و طالب باطل نيست ، اگر مواظب بود و پيروى هواى نفس نكرد توفيق شامل او است و اگر دنبال خواهشهاى نفس رفت احيانا مخذول خواهد شد . و مراد از عنايت الهى در شعر همان توفيق است ، و از قهر كبريائى خذلان و به خود واگذارى كه آن را اضلال كيفرى گويند . ( مصحح )\r\n","page_name":" 131 ","page_number":131},
  {"content":"\r\n[ سوره آلعمران ( 3 ) : آيات 90 تا 91 
  ]\r\nإِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَأُولئِكَ هُمُ الضَّالُّونَ ( 90 ) إِنَّ الَّذِينَ كَفَرُوا وَماتُوا وَهُمْ كُفَّارٌ فَلَنْ يُقْبَلَ مِنْ أَحَدِهِمْ مِلْءُ الأَرْضِ ذَهَباً وَلَوِ افْتَدى بِه أُولئِكَ لَهُمْ عَذابٌ أَلِيمٌ وَما لَهُمْ مِنْ ناصِرِينَ ( 91 )\r\nمعنى لغات : « افتدى » از مصدر افتداء : فديه دادن و در عوض بخشيدن و جان كسى را بمالى خريدن .\r\nجهت نزول : ابو الفتوح : از كلبى روايت است : با حارث بن سويد كه آيات پيش برايش نازل شد يازده نفر ديگر هم بودند كه كافر شدند چون او برگشت آنها گفتند :\r\nما در مكه مىمانيم اگر بخواهيم مسلمان بشويم آيتى براى ما نازل خواهد شد چنان كه براى حارث بود پس از آنكه فتح مكّه انجام شد چند نفر از آنها مسلمان شدند و باز چند نفر بر كفر خود بماندند اين آيه ها براى آنها است .\r\nترجمه :\r\n90 همانا كسانى كه از پس ديندارى بيدين شدند و بر كفر خود فزودند [ كه هر پيغمبرى ديدند دروغگو شمردند و بهر سرزمين رسيدند كفر خود نمودار كردند 
  ] هرگز توبه شان پذيرفته نباشد كه گروهى گمراه باشند .\r\n91 البتّه آنها كه كافر شدند و بىدين مردند اگر روى زمين پر طلا كنند و بجان خريد خود دهند از هيچ يكشان پذيرفته نباشد و ايشان را آزارى دردناك باشد و ياورى ندارند .\r\nسخن مفسّرين : « ثُمَّ ازْدادُوا كُفْراً » 90 مجمع : 1 - يعنى يهود كه پيغمبرى مسيح را پذيرفتند و بعد منكر شدند و هم منكر پيغمبر ما شدند و همين است زيادى كفر .\r\n2 - يعنى آنها كه با حارث بن سويد كافر شدند و به مكه گريختند و با اينكه چند تنشان مسلمان شدند آنها بر كفر ماندند و اين است معنى زيادى كفر .\r\n« هُمُ الضَّالُّونَ » 90 ابو الفتوح : يك معنى ضلالت هلاكت است يعنى آنها نابود هستند و معنى ديگر آنكه چون با كفر مرده‌اند كافر حقيقى و گمراه هستند ديگر\r\n","description":"","footnote":"","page_name":" 132 ","page_number":132},
  {"content":"\r\n\r\n\r\n\r\n\r\nآنكه راه بهشت را گم كرده‌اند .\r\n« مِلْءُ الأَرْضِ ذَهَباً » 91 مفسّرين از قتاده و از انس بن مالك روايت كرده‌اند كه پيغمبر ( ص ) فرمود : كافران را در قيامت حاضر مىكنند و مىپرسند كه مىخواهيد به اندازه ى گنجايش زمين طلا داشته باشيد تا خود را از اين سختى بخريد ؟ مىگويند اين آرزوى ما است . در جواب آنها مىگويند بسيار ساده تر از اينها بشما گفتند و نكرديد .\r\nسخن ما : در آيه هاى پيش اعلام شد : دينى جز اسلام به حال كسى سود ندارد و در آيات بعد توضيح شده است كه اگر پس از انحراف از اسلام دوباره توبه كردند راهى براى سعادت خود باز كرده‌اند . در اين دو آيه تأكيد شده است آنهائى كه از اسلام برگشتند و تا آخر عمر به همان عقيده ماندند و مردند وسيله ى سعادت ندارند و معلوم است سزاى آنها گرفتارى هميشگى است و نتيجه آن است كه هر سه دسته ى آيات از « مَنْ يَبْتَغِ غَيْرَ الإِسْلامِ » تا * ( ما لَهُمْ مِنْ ناصِرِينَ « تمام هفت آيه يك مطلب را تشريح كرده است اين حكايت سعدى مناسب است با روش آنكه راه مستقيم و وسيله ى اصلى سعادت را رها مىكند و پى هوس بيهوده مىرود :\r\n\r\nهمى يادم آيد ز عهد صغر\r\nكه عيدى برون آمدم با پدر\r\n\r\n\r\nبه بازيچه مشغول مردم شدم\r\nبغوغاى خلق از پدر گم شدم\r\n\r\n\r\nبرآوردم از هول و دهشت خروش\r\nپدر ناگهانم بماليد گوش\r\n\r\n\r\nكه اى شوخ چشم ، آخرت چند بار\r\nبگفتم كه دستت ز دامن مدار\r\n\r\n\r\nبتنها نتاند شدن طفل خرد\r\nكه مشكل توان راه ناديده برد\r\n\r\n\r\nاگر حاجتى دارى اين حلقه گير\r\nكه سلطان ندارد از اين در گزير\r\n\r\n\r\nكنون با خرد بايد انباز گشت\r\nكه فردا نماند ره بازگشت .\r\n\r\n[ سوره آلعمران ( 3 ) : آيه 92 
  ]\r\nلَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ وَما تُنْفِقُوا مِنْ شَيْءٍ فَإِنَّ اللَّه بِه عَلِيمٌ ( 92 )\r\nمعنى لغات : « برّ » هر چيز خوب و هر كار خوب .\r\nمجمع : ارتباط اين آيه بآيات پيش : چون اعلام شد : كافر بظرفيّت زمين اگر\r\n","description":"","footnote":"","page_name":" 133 ","page_number":133},
  {"content":"\r\nطلا بدهد قبول نيست اين آيه براى دفع توهّم است كه گمان نبرند در بخششهاى لازم مىتوان سستى كرد و از آن خوددارى نمود .\r\nترجمه :\r\n92 هرگز از سود جهان ( دهر ) بهره مند نخواهيد بود مگر ببخشيد از آنچه خود پسنديد و البته هر آنچه بخشيد خدا به آن آگاه است .\r\nسخن مفسّرين : « لَنْ تَنالُوا الْبِرَّ » 92 طبرى : مقصود از بر آسايش از عذاب است و استفاده ى از بهشت .\r\nكشف نوشته است : گفته‌اند : برّ بر سه معاملت است يكى با خدا در معنى عبادت كردن ، ديگر با قرابت و نزديكان در معنى پيوستن بايشان و شناختن حقّ ايشان ، سه ديگر با اجنبيان در معنى انصاف دادن ايشان و خوش داشتن خلق در صحبت ايشان .\r\n« مِمَّا تُحِبُّونَ » 92 مجمع : يعنى از اموال نفيسى كه هميشه در آرزوى آن هستيد .\r\nابو الفتوح نوشته است : عبد اللَّه عبّاس گفت يعنى : به آنچه دوستتر دارى نرسى تا آنچه دوستتر دارى ندهى . عطيه گفت مراد ببرّ طاعت است و ابو روق گفت : خير است . مقاتل بن حيّان گفت : تقوى است . حسن بصرى گفت : يعنى از جمله ى ابرار نباشد تا انفاق احب الاموال نكند بطيبة النّفس به چشم حقارت نگريده به دو بدست مهانت صرف كرده . مجاهد و كلبى گفتند : آيه منسوخ است بآية زكات .\r\nضحّاك گفت : مراد بانفاق خود زكات است يعنى از جمله ى ابرار نباشد تا زكات واجب از مال ندهد .\r\nابو الفتوح نقل كرده است : ابو طلحه ى انصارى از همه ى مردم مدينه بيشتر درخت خرما داشت و يك باغ خرما داشت برابر مسجد پيغمبر خوب و آباد و پر منفعت چشمه هاى آب خوب در آنجا بود كه پيغمبر مىرفت و آب ميل مىفرمود و وضو مىگرفت چون اين آيه نازل شد ابو طلحه حضور پيغمبر ( ص ) رفت و عرض كرد : خدا مىداند اين باغ را از همه دارائيم عزيزتر دارم ، بهر مصرف كه صلاح مىدانى خرج كن . آن حضرت فرمود : كارى است خوب و سرمايه اى سودمند مصلحت آن است كه وقف خويشاوندانت كنى .\r\n","description":"","footnote":"","page_name":" 134 ","page_number":134},
  {"content":"\r\n\r\nطبرى : ابو طلحه به پيغمبر عرض كرد زمينى به اريحا دارم براى خدا دادم فرمود براى خويشاوندانت معين كن او هم براى ابى بن كعب و حسان بن ثابت مقرر كرد و هم ابو الفتوح نوشته است : ابو ايّوب انصارى گفت : چون اين آيه آمد زيد بن حارثه اسبى نيكو داشت و آن را سخت دوست مىداشت بحضور پيغمبر آورد و عرض كرد : اين را دوست دارم و صدقه كردم آن حضرت بفرزندش اسامه بن زيد داد . او عرض كرد : اين براى صدقه است . فرمود : بجاى خود رسيد و خدا قبول كرد . عبد اللَّه سيدان از أبو ذر غفارى روايت كرده است كه او گفت : در مال انسان سه شريك هستند :\r\n1 - سرنوشت كه هيچ نپرسد كدام بهتر يا لازمتر است و آنچه بايد نابود كند مىكند .\r\n2 - وارث كه منتظر است تو چشم بر هم نهى و او مال ببرد . 3 - خود صاحب مال كه بايد كوشش كند تا عاجز از آن دو نباشد كه بهترش نصيب آنها بشود و خودش محروم ماند ، چون خداى تعالى مىگويد : « لَنْ تَنالُوا الْبِرَّ » . فقيرى نزد ربيع بن خثيم آمد او گفت مقدارى شكر به او بدهيد پرسيدند سائل نان مىخواهد شكر را چه كند ؟ گفت :\r\nخدا مىداند كه ربيع شكر دوست دارد و مىگويد : « لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ » .\r\nشيخ شيراز در بوستان نظير اين احسان از حاتم طائى چنين ياد كرده است :\r\n\r\nز بنگاه حاتم يكى پيرمرد\r\nطلب ده درم سنگ فانيد « 1 » كرد\r\n\r\n\r\nز راوى چنان ياد دارم خبر\r\nكه پيشش فرستاد تنگى شكر\r\n\r\n\r\nزن از خيمه گفت اين چه تدبير بود ؟\r\nهمان ده درم حاجت پير بود\r\n\r\n\r\nشنيد اين سخن نامبردار طى\r\nبخنديد و گفت اى دلارام حى\r\n\r\n\r\nگر او در خور حاجت خويش خواست\r\nجوانمردى آل حاتم كجا است\r\n\r\nو هم ابو الفتوح نوشته است : در خبر هست كه زبيده همسر هارون خليفه ى عبّاسى دستور داد قرآنى نوشتند بنود پاره در جلدهاى زرين آراسته بجواهر گران قيمت روزى از آن قرآن مىخواند به اين آيه رسيد : « لَنْ تَنالُوا الْبِرَّ » با خود انديشيد\r\n\r\n","description":"","footnote":"\r\n( 1 ) نوعى حلوا و قند سفيد . برهان .\r\n","page_name":" 135 ","page_number":135},
  {"content":"\r\n\r\nكه از اين چيزى دوستتر ندارم ، زرگران را احضار كرد و آن طلا و جواهر بفروخت و قيمت آن را مصرف چاههاى بيابان كرد كه تا امروز منسوب به او است .\r\nابو الفتوح نوشته است : ابو بكر وراق گفت : حقّ تعالى به اين آيه ما را فتوّت آموخت گفت : برّ من ببرّ خود دريابى من با تو آنگه برّ كنم كه تو با برادران خود برّ كنى به اين سر بده تا به آن سر با تو دهند بحسب آن بعدل و بيش از آن به فضل و نگر تا گمان نبرى كه آنچه تو مىكنى از خير و بر ، بر من پوشيده است .\r\n« فَإِنَّ اللَّه بِه عَلِيمٌ » 92 مجمع : براى اين گونه جمله كه بمنزله ى شرط و جزا است دو معنى از آن فهميده مىشود : 1 - هر چه بدهيد همانطور خدا پاداش مى - دهد كم باشد يا زياد كه چيزى بر او پوشيده نيست ، 2 - هر چه هرطور بدهيد خدا به همانطور مىداند خواه براى خودنمائى و خواه براى خدا و نكوكارى و از پيغمبر روايت شده است كه فرمود : مقصود از اين آيه شخص مالدوست است كه پيوسته در ترس از فقر و بيچارگى است لكن با همهء مالدوستى از چيزى دل بكند و ببخشد .\r\nسخن ما : اين آيه راهنماى بيك قانون كلَّى طبيعت است كه در تمام آفرينش نهاده شده است چه وسيله ى بهره بردارى از هر زراعت يا تجارت يا صناعت مواد خوب به كار بردن و به صورت مرغوب در آوردن است ، جمله ى اول آيه جزء اول كار را نشان مىدهد كه تخم و ماده ى كار است يعنى اگر جنس نامرغوب مصرف گرديد نتيجه ى كار پسند و مرغوب نخواهد شد . و جمله ى دوّم به طرز عمل اشاره كرده است كه بهر صورت كارى را انجام داديد خدا دانا است يعنى به همان گونه كه كار كرده‌ايد خدا مزد مىدهد و از كار ناقص نتيجه ى تمام نمىتوان گرفت .\r\nروش تربيتى و راهنمائى قرآن همين است كه با يك جمله يا آيت مختصر و كوتاه مردم را بشرايط مادّى و معنوى زندگى رهبرى مىكند . آن بازرگان كه جنس بد تهيه مىكند ببازار دنيا عرضه مىنمايد و از مخارج جور كردن و مناسب عدل بندى كردن مضايقه دارد نتيجه اش برگشتن جنس است و يا پس از مدّتها خرج و سرگردانى ، بنازلترين قيمت فروختن و ورشكست شدن خود و بدنامى ملَّت و مملكت آن برزگر كه تخم بد ميكارد\r\n","description":"","footnote":"","page_name":" 136 ","page_number":136},
  {"content":"\r\nو آن بافنده كه پشم و پنبه ى ناپسند با رنگ نامناسب و ارزان پارچه مىبافد نتيجهء اين اعمال افسوس است و پشيمانى همين طور است كارهاى معنوى كه انتظار داريم نتيجه ى آن را در عالم ديگر دريابيم .\r\nپس از دو سال سه جزو اين تفسير تمام شد اينك به يارى خدا جزو چهارم را آغاز مىكنيم .\r\n","description":"","footnote":"","page_name":" 137 ","page_number":137},
  {"content":"\r\n\r\nجزء چهارم\r\n[ سوره آلعمران ( 3 ) : آيات 93 تا 95 
  ]\r\nكُلُّ الطَّعامِ كانَ حِلاًّ لِبَنِي إِسْرائِيلَ إِلَّا ما حَرَّمَ إِسْرائِيلُ عَلى نَفْسِه مِنْ قَبْلِ أَنْ تُنَزَّلَ التَّوْراةُ قُلْ فَأْتُوا بِالتَّوْراةِ فَاتْلُوها إِنْ كُنْتُمْ صادِقِينَ ( 93 ) فَمَنِ افْتَرى عَلَى اللَّه الْكَذِبَ مِنْ بَعْدِ ذلِكَ فَأُولئِكَ هُمُ الظَّالِمُونَ ( 94 ) قُلْ صَدَقَ اللَّه فَاتَّبِعُوا مِلَّةَ إِبْراهِيمَ حَنِيفاً وَما كانَ مِنَ الْمُشْرِكِينَ ( 95 )\r\nمعنى لغات : « الطَّعام » گندم ، و هم كليّه ى خوردنيها ، « اسرائيل » يعقوب سر سلسله ى بنى اسرائيل . « افترى » از مصدر افتراء بر وزن افتعال ، تهمت زدن .\r\nجهت نزول : از سدّى و ابو روق نقل كرده‌اند : چون پيغمبر ( ص ) فرمود : من بر ملت و آئين ابراهيم هستم يهود اعتراض كردند كه گوشت و شير شتر بر ابراهيم حرام بود و تو مىخورى . فرمود : اين دروغ است . آنها گفتند : آنچه از زمان نوح و ابراهيم حرام بوده است تاكنون حرام است و امروز هم بر ما حرام است . آيه براى جواب آنها نازل شد .\r\nترجمه :\r\n93 همه ى خوراكيها بر فرزندان اسرائيل روا بود جز آنچه اسرائيل پيش از فرود آمدن تورات بر خود حرام كرده بود . اى محمّد با جهودان بگو : اگر راستگوئيد [ و بتورات ز خوردن چيزى جلوگيرى شده است 
  ] تورات بياريد و بخوانيد [ تا درست و نادرست نمودار شود 
  ]\r\n94 و آنكه زين پس دروغى بر خداى بندد از ستمكاران بود .\r\n95 و بگو : خدا راست گفت [ و دين ابراهيم نمودار كرد 
  ] پس آن را پيروى كنيد كه از بتپرستى بدور است و ابراهيم براى خدا انباز باور نداشت .\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nسخن مفسّرين : « إِلَّا ما حَرَّمَ إِسْرائِيلُ » 93 طبرى : ضحّاك گفت : يعقوب گرفتار درد عرق النساء شد بطورى كه شبها آرام نداشت و بروز آسوده بود سوگند ياد كرد كه اگر شفا يابد رگ گوشت نخورد و اين گرفتارى و نذرش پيش از پيدايش موسى و تورات او بود ، پيغمبر از يهود پرسيد يعقوب چه چيز را بر خود حرام كرد ؟\r\nآنها گفتند : آنچه را او بر خود حرام كرد در تورات هست به پيغمبر امر شد : بيهود بگو تورات بيارند و بخوانند كه آنها دروغ مىگويند و تهمت مىزنند . قتاده گفت : اولاد يعقوب به پيروى از نذر پدر خود رگ گوشتها را جدا مىكردند و نمىخوردند . از عبد اللَّه بن كثير و عطاء بن ابى رباح و عبد اللَّه بن عبّاس روايت شده است كه اين قضيّه نسبت بشير و گوشت شتر بوده است . با مختصر تفاوت كه از درد تا صبح ناله مىكرد و شير و گوشت شتر را دوست مىداشت .\r\n« مِنْ بَعْدِ ذلِكَ » 94 مفسّرين : يعنى پس از آنكه دلائل و وسائل تميز حق و باطل واضح شد تهمت و دروغ ستم است .\r\n« هُمُ الظَّالِمُونَ » 94 نشابورى : يعنى : باطل را بجاى حق فرض كرده‌اند .\r\nو دروغ را بجاى راست و سرسختى و لجال را بجاى انصاف و حكم بدرستى و نيز تهمت و دروغ بستن بسابقين و دروغ شمردن گفتار پيغمبر خود ستم است بر خودشان و هر كس از آنها پيروى كند .\r\n« وَما كانَ مِنَ الْمُشْرِكِينَ » 95 نشابورى : اين جمله وسيله ى توجّه است به اين كه گفته ى پيغمبر از دين ابراهيم جدا نيست و آنچه در آن روا بوده است اين هم مجاز كرده است و نيز به آنچه او راهنمائى مىكرده است يعنى يكتاپرستى ، محمد هم همان را بشما معرّفى مىكند .\r\nسخن ما : جمله ى « قُلْ صَدَقَ اللَّه » همان است كه مكرر بمناسبت يادآورى شده است و نشانه است بر كمال قدرت و اطمينان معنوى پيغمبر كه تمام سخنان من از جانب خدا است نه دروغ و گولزدن به منظور جاه طلبى بلكه راست است چون خدا گفته است و من هم آنها را قبول دارم و بشما مىگويم كه بپذيريد .\r\n","description":"","footnote":"","page_name":" 139 ","page_number":139},
  {"content":"\r\n\r\nصفيعليشاه اعتقاد يهود را نسبت بابراهيم تعبير لطيف كرده است :\r\n\r\nاو نبود از مشركان كه نسبتش\r\nمشركان بر خود دهند از رفقتش\r\n\r\n\r\nهست او زين نام و نسبتها اجل\r\nاين بنفى قول عامه است و ملل\r\n\r\n\r\nكودكى گويد پدر را كافتاب\r\nسيب يا ليمو است با اين رنگ و آب\r\n\r\n\r\nگويد او را نيست اين ليمو و سيب\r\nبيش از اين كودك چه فهمد زان اديب\r\n\r\n[ سوره آلعمران ( 3 ) : آيات 96 تا 97 
  ]\r\nإِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَهُدىً لِلْعالَمِينَ ( 96 ) فِيه آياتٌ بَيِّناتٌ مَقامُ إِبْراهِيمَ وَمَنْ دَخَلَه كانَ آمِناً وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا وَمَنْ كَفَرَ فَإِنَّ اللَّه غَنِيٌّ عَنِ الْعالَمِينَ ( 97 )\r\nمعنى لغات : « بكّه » همان مكّه است . « حجّ » با كسر حاء همان حجّ است بمعنى آهنگ و رفت و آمد كردن و اعمال مخصوص بنام انجام حجّ .\r\nجهت نزول : ابو الفتوح : از مجاهد روايت است يهود گفتند بيت المقدس اشرف از كعبه است كه جايگاه انبياء و ارض مقدّسه است ، مسلمين گفتند كعبه اشرف است اين آيه براى حلّ اختلاف آنان نازل شد .\r\nترجمه :\r\n96 همانا نخستين خانه كه براى خداپرستى مردم پايه گذارى شد آن خانه ايست فرخنده به مكه و رهنماى همگان [ بخداپرستى و قبله و لطف حق 
  ]\r\nو در آن نشانه هاى نمودارى است [ بر يكتاپرستى كه از سرزمينهاى دور براى بندگى روى آرند و هم آهنگى كنند و دشمنى خود نمودار نكنند و بروزگاران بدينگونه بوده است و بماند 
  ] و مقام ابراهيم است و آنكه در آن درون شود بايد از هر گزندى آسوده بماند و هر كه ز مردمان تواند راه مكه پيمايد بايد براى بندگى خدا حج اين خانه كند و آنكه بيدين شد [ و حجّ نكرد 
  ] البته خداوند از جهانيان بىنياز بود .\r\nسخن مفسّرين : « أَوَّلَ بَيْتٍ وُضِعَ » 96 مجمع : مردم كوفه غير از ابو جعفر\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nو ابو بكر حجّ با كسر حا و بقيه با فتح قرائت كرده‌اند .\r\nطبرى : خالد بن عرعره گفت : مردى جلو علىّ عليه السّلام ايستاد و گفت : آيا همين خانه اوّلين ساختمان روى زمين است ؟ فرمود : نه ، ولى اوّلين خانه اى است كه براى شرافت ابراهيم و آسايش خلق است .\r\nابو الفتوح نوشته است : بعضى گفتند : مراد آن است كه اول بقعه كه از زمين بر روى آب پديد آمد و خداى تعالى بيافريد زمين كعبه بود از كفى سفيد پس از آن به دو هزار سال زمين آفريد يعنى فرمود تا زمين از زير خانه ى كعبه بيرون آوردند .\r\nفخر : در ارتباط اين آيات بآيات پيش نوشته است : چون در آيات پيش يادآورى شد كه بايد پيرو ملَّت ابراهيم باشند در اين آيه براى توضيح آن روش ابراهيم و فضيلت حجّ كعبه بيان شده است و چون يهود و مسيحيها ادّعا داشتند كه بر دين ابراهيم هستند در اين آيات تذكّر داده است كه دين ابراهيم حجّ كعبه است و شما از آن رو گردان هستيد .\r\n« لَلَّذِي بِبَكَّةَ » 96 طبرى : يعنى خانه اى كه محل ازدحام مردم است براى طواف حجّ و عمره و از اين كلمه مشتق شده است بكّ فلان فلانا يعنى مزاحمت كرد و تصادم كرد با او . پس مقصود از اين كلمه اطراف كعبه است در داخل مسجد الحرام و خارج از مسجد الحرام مكّه است و آنكه ادّعا كرده است : مقصود همان داخله ى مكّه است و مكّه بقيّه ى حرم است اشتباه كرده است ، قتاده گفته است آنجا بكّه است كه مردم با يكديگر مزاحم مىشوند و زن و مرد در جلو يكديگر نماز مىخوانند و زنها جلو مردها نماز مىخوانند و اين عمل در جاى ديگر جايز نيست ، عطيّه عوفى گفته است : بكّه جايگاه خانه است و مكّه اطراف آن است .\r\nابو الفتوح : ضحّاك گفته است : بكّه همان مكّه است كه عرب به او ميم به جاى يكديگر بگذارد مانند : سبد و سمد ، اغمطت و اغبطت ، ضربة لازب و لازم .\r\nابن شهاب گفته است : بكّه زمين مسجد و خانه است و مكّه همه ى حرم و عدّه اى گفته‌اند : مكّه نام شهر و بكّه نام زمين خانه و طوافگاه است چون مردم در آنجا مزاحم\r\n","description":"","footnote":"","page_name":" 141 ","page_number":141},
  {"content":"\r\nيكديگر مىشوند . عطا گفته است : مردى در مسجد الحرام نماز مىكرد زنى پيش او بگذشت مردم او را ملامت كرد ، امام باقر عليه السّلام گفت : او را به خود گذار اين بكّه است كه مردم يكديگر را مزاحمت مىكنند .\r\nفخر : چند فضيلت براى بكه و جهت اينكه اول بيت شمرده شده است نقل كرده است : اول آنكه بانى آن پدر اديان و ملَّتها ابراهيم خليل است و پس از چند فضيلت هفتمين را مىنويسد : چون در ميان دو كوه غير قابل آبادانى است ساكنين آنجا به كسى جز خدا اميد ندارند . از ستمكاران دور است چون مناسب سكونت آنها نيست پس از پليدى دنياپرستان و جاه طلبان مصون است نمونه اى است براى مردم كه در سرزمين فقر و بيچارگى قرار داده تا مردم از فقر نالان نباشند و اين موجب دلدارى آنها باشد . و چون كعبه ى كل در جاى فقر و نادارى قرار داده شده است ، اشاره است كه كعبه ى دل وقتى جاى معرفت است كه فقير باشد و از دوستى دنيا خالى شده .\r\n« مباركا » 96 طبرى : يعنى طواف دور آن موجب آمرزش گناه است .\r\nابو الفتوح : معنى آن ثبات است ، و مبرك شتر و بركه ى آب نيز به همين معنى بقاء است و تبارك اللَّه يعنى ثابت و پاينده است خدا .\r\nمجمع : يعنى خير و بركت در آن فراوان است و گفته‌اند مبارك است چون عبادت در آن دائمى است ، و گفته‌اند چون ثواب عبادت در آنجا دو برابر است و ممكن است همه ى اين معانى را از آن استفاده كرد چون با همه تطبيق مىشود .\r\n« وَهُدىً لِلْعالَمِينَ » 96 ابو الفتوح : يعنى قبله ى همگان و بمعنى دلالت و بيان هم گفته‌اند و ممكن است مراد لطف باشد چون هدى بمعنى لطف در قرآن استعمال شده است در اين جمله : « زِدْناهُمْ هُدىً » .\r\nمجمع : يعنى وسيله ى راهنمائى مردم است بسوى خدا چون هر صاحب قدرت كه نسبت به آن جا قصد سوء كرد نابود شد مانند اصحاب فيل و هم آهو و گرگ در آنجا هستند و آسيبى به آنها نمىرسانند ، و پرنده ى وحشى با انسان در آنجا مأنوس\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nاست و مريضها شفا مىيابند .\r\n« فِيه آياتٌ بَيِّناتٌ » 97 مجمع : مفسّرين از ابن عبّاس نقل كرده‌اند كه او آية بيّنة به صورت مفرد قرائت كرده است . و آيات را معنى كرده‌اند همان موجبات وسائل هدايت كه در بالا نقل كرديم .\r\n« مَقامُ إِبْراهِيمَ » 97 در سوره ى بقره تفصيل معنى اين كلمه نوشته شده است . ذيل آيت 125 .\r\nكشف الاسرار : از روى ظاهر اثر قدم ابراهيم است بر سنگ خاره كه روزى بوفاى مخلوقى آن قدم برداشت لا جرم رب العالمين اثر آن قدم قبله ى جهانيان ساخت . اشارتى عظيم است : كسى را كه يك قدم بوفاى حق از بهر حق بردارد چه عجب اگر باطن وى قبله ى نظر حق شود ، اما از روى باطن گفته‌اند : مقام ابراهيم ايستادن گاه او است در خلَّت ، و آن كه قدم وى در راه خلت چنان درست آمد كه هر چه داشت همه در باخت هم كلّ و هم جزء و هم غير : كلّ نفس او است ، جزء فرزند او ، غير مال او . نفس بنيران داد و فرزند بقربان داد و مال بمهمان داد :\r\n\r\nامروز كه ماه من مرا مهمان است\r\nبخشيدن جان و دل مرا پيمان است\r\n\r\n\r\nدل خطرى نيست سخن در جان است\r\nجان افشانم كه روز جان افشان است\r\n\r\nچون از نهاد و غير خويش پاك بيرون شد بر منشور خلَّت وى اين توقيع زدند :\r\n« وَاتَّخَذَ اللَّه إِبْراهِيمَ خَلِيلًا » .\r\n« وَمَنْ دَخَلَه كانَ آمِناً » 97 مفسّرين چند معنى براى كلمه ى آمنا نقل كرده‌اند :\r\n1 - هر كه داخل مكّه شود اگرچه جانى باشد در امان است و كسى نبايد متعرّض او شود ، تا خود بيرون رود ليكن بايد با او طورى در رفتار سخت بگيرند كه ناچار شود و بيرون رود .\r\n2 - هر كه با بصيرت در دين وارد آنجا شود از آتش دوزخ در امان است و نظير اين معنى از امام صادق ( ع ) روايت شده است .\r\n3 - قبل از اسلام هر كه درون آن مىشد آسوده بود پس از اسلام هم اين\r\n","description":"","footnote":"","page_name":" 143 ","page_number":143},
  {"content":"\r\n\r\nتشريفات امضاء شد و به آن بايد رفتار شود .\r\n« مَنِ اسْتَطاعَ إِلَيْه سَبِيلًا » 97 طبرى : يعنى توانائى زاد و راحله باشد كه وسيله ى خوراك و سوارى داشته باشد و از ابن عبّاس نقل كرده است : بدن سالم و بهاى خوراك و وسيله ى سوارى كه موجب اجحاف و سختى در زندگى نشود ، از ضحّاك روايت كرده است : اگر كسى مال نداشت و توانست كه بوسيله ى قرار داد - كار در برابر خوراك و پشت سر ديگرى سوار شدن انجام حجّ نمايد لازم است بر او چه همين است معنى استطاعت و زاد و راحله . كسى به او گفت مگر خدا مكلَّف كرده است مردم را كه پياده بحجّ روند ؟ جواب داد : اگر كسى در مكّه ارثى داشته باشد آن را رها نمىكند و سوگند به خدا اگر نتوانند به سينه خيز مىروند براى وصول ارث و همين طور است ، وجوب حجّ ، و هم طبرى نوشته است : قرائت قاريها در كلمه ى حجّ مختلف است عدّه اى از قاريهاى عراق و مدينه با صداى زير خوانده‌اند ، عدّه اى ديگر با صداى بالا قرائت كرده‌اند و هر دو لغت معروف عرب است ، كسر لغت مردم نجد است ، و فتح لغت ساكنين عاليه است ( سرزمينهاى ما فوق نجد از تهامه تا ماوراء مكّه بنام عاليه مىنامند ) و كسى از مطَّلعين بعلوم عربيّت سراغ ندارم كه در معنى اين دو كلمه تفاوت بداند .\r\nاستبصار شيخ طوسىّ كتاب حجّ نسخه ى خطَّى خودم : ابو ربيع شامى گفت :\r\nاز حضرت امام صادق ( ع ) پرسيدند معنى اين آيه را ، فرمود مردم چه مىگويند ؟ عرض كردند وسيله ى خوراك و سوارى ( زاد و راحله ) معنى كرده‌اند فرمود : از حضرت باقر اين را پرسيدند آن حضرت فرمود : مردم به راه باطل رفته‌اند . اگر كسى به اين اندازه توانائى داشت و بايد آن را خرج زن و بچه اش كند تا از منت ديگران آسوده باشد آيا جايز است آن را خرج مكّه كند ؟ پرسيدند پس مقصود از سبيل چه چيز است ؟ فرمود :\r\nگشايش و وسعت در سرمايه كه قسمتى را خرج مكّه كند و بقيّه را براى زندگى عيالش بگذارد مگر زكات را خداوند در مبلغ معين دويست درهم واجب نكرده است ؟\r\nابو الفتوح : فقها در معنى اين جمله اختلاف كرده‌اند و در نظر ما شرط حج عقل و بلوغ و آزادى است و تندرستى و امنيت و وسيله ى سوارى و مخارج راه و مقدار\r\n","description":"","footnote":"","page_name":" 144 ","page_number":144},
  {"content":"\r\nكفايت زندگى پس از بازگشت ، و شافعى نيز همين را گفته است .\r\n« وَمَنْ كَفَرَ » 97 - تا آخر - اسباب النّزول : چون آيت : « وَمَنْ يَبْتَغِ غَيْرَ الإِسْلامِ دِيناً » نازل شد يهود گفتند : ما مسلم هستيم ، پيغمبر فرمود : بر مسلمين حجّ واجب شده است ، آنها گفتند : بر ما چنين وظيفه اى معين نشده است ، اين جمله براى اين گفتگو و عقيده ى آنها نازل شد .\r\nابو الفتوح : عبد اللَّه عبّاس و حسن و ضحّاك گفتند : مقصود آن است كه هر كس وجوب حج را انكار كند كافر است مجاهد گفت : يعنى آنكه اگر حجّ كند آن را نيك نداند و اگر نكند خود را گناهكار نداند .\r\nموسى بن جعفر ( ع ) روايت فرمود از رسول خدا ( ص ) كه گفت : هر كه بميرد و حجّ نكرده باشد خداى تعالى هيچ عمل از او قبول نكند . قتاده گفت از حسن بصرى از عمر خطاب كه او گفت : چند با همّت كردم كه كسان را بشهرها فرستم تا خود كى است كه حجّ نمىكند بىعذرى بر او جزيه نهم .\r\nالميزان : كعبه در نظر ملَّتهاى مختلف محترم بوده است :\r\n1 - هنديها آن را احترام مىكردند كه روح سيفا ( اقنوم سوّم از اقانيم سه گانه ) در حجر الاسود حلول كرد آنگاه كه با همسرش به زيارت آنجا رفت .\r\n2 - صابئيهاى ايران و كلده آن را يكى از هفت خانه ى ديرين گرامى مى - دانستند كه كعبه بوده است و مارس كه در يكى از قله هاى كوهى باصفهان ساخته بوده است ، و مندوسان كه در هند بوده است ، و نوبهار بلخ ، و بيت غمدان در صنعاء يمن ، و كاوسان در فرغانه ، و خانه اى در بالاى سرزمين چين .\r\n3 - ملَّت فارس معتقد بودند كه روح هرمز در كعبه جاى گرفته است و بسا كه به زيارت آن مىرفته‌اند .\r\n4 - يهود آن را احترام مىكردند و بدين ابراهيم آنجا عبادت مىكردند و در آن صورت ابراهيم و اسماعيل را رسم كرده بودند كه تبرهاى از لام ( معرّفى آن در سوره ى بقره آيهء 160 و 125 گذشته است ) در دست آنها بود و نيز صورت عذرا و مسيح در آنجا\r\n","description":"","footnote":"","page_name":" 145 ","page_number":145},
  {"content":"\r\n\r\nبوده است كه نشانه ى احترام در نظر مسيحيها است . و بدوران ديرين شايد چنين عقيده اى بوده است كه چون كعبه بسيار قديمى است خانه ى ستاره ى زحل است .\r\nسخن ما : در سوره ى بقره آيات 127 - 134 و 157 - 162 ، آنچه نسبت به حج به نظر رسيد نوشته شده است .\r\n[ سوره آلعمران ( 3 ) : آيات 98 تا 99 
  ]\r\nقُلْ يا أَهْلَ الْكِتابِ لِمَ تَكْفُرُونَ بِآياتِ اللَّه وَاللَّه شَهِيدٌ عَلى ما تَعْمَلُونَ ( 98 ) قُلْ يا أَهْلَ الْكِتابِ لِمَ تَصُدُّونَ عَنْ سَبِيلِ اللَّه مَنْ آمَنَ تَبْغُونَها عِوَجاً وَأَنْتُمْ شُهَداءُ وَمَا اللَّه بِغافِلٍ عَمَّا تَعْمَلُونَ ( 99 )\r\nمعنى لغات : « تصدّون » از مصدر صدّ ، با تشديد دال بمعنى جلوگيرى و ممانعت « تبغونها » از مصدر بغى بمعنى طلب كردن و خواستن ، انحراف نافرمانى ، بزه - كارى زن ، زياد شدن باران ، ورم و سختى جراحت . و بغاء و بغى و بغيه با الف ممدود و مقصور و ضمّه و بغيه با كسرى با تلفّظ مىشود . « عوج » كجى .\r\nترجمه :\r\n98 بگو : اى كتابخوانده هاى يهودى و مسيحى چرا نشانه هاى حق باور نداريد با اينكه خدا گواه بر كار شما است .\r\n99 و نيز بگو : اى كتابخوانان ، چرا جلوگير راه حقّ مىشويد و از آن كجروى مردم مىخواهيد و خود گواه [ بدرستى آن و بدى كار خود 
  ] باشيد و خدا از آنچه كنيد بىخبر نباشد .\r\nسخن مفسّرين : « قُلْ يا أَهْلَ الْكِتابِ » 98 فخر : در نظم و دسته بندى آيه ها دو جهت تصور دارد :\r\n1 - پس از يادآوريهاى مكرر بر درستى گفته هاى پيغمبر و بيان آنچه در دين يهود حلال و حرام بوده است و اعمال حجّ از يادگار ابراهيم بوده است ، در اين آيات با كمال ملايمت توجه مىدهد يهود و مسيحيها را بزشتى انكار و سرسختى بعد از آن توضيحات لازم .\r\n","description":"","footnote":"","page_name":" 146 ","page_number":146},
  {"content":"\r\n\r\n2 - پس از بيان لزوم انجام حجّ آنها را سرزنش مىكند كه چرا منكر حجّ مى - شويد با اينكه خود درستى آن مىدانيد ؟\r\n« لِمَ تَصُدُّونَ » 99 ابو الفتوح نوشته : در كيفيّت صدّ بر دو قول گفتند : يكى آنكه جهودان بتذكير و ياد دادن كارزارى كه در جاهليت از ميان اوس و خزرج بود ايشان را بر يكديگر اغرا كردندى تا ايشان بر يكديگر بيامدندى و حميّت جاهليّت ايشان را بر آن كه محافظ و مراعات اسلام يكسو نهادندى و با سر كينه ى كهن شدندى .\r\nاين قول زيد بن اسلم است ، و حسن گفت : آيه بر جهودان و ترسايان است و آن ، آن بود كه ايشان عرب را گفتندى : اين محمّد نه آن محمّد است كه ما ، نعت و صفت او در تورات و انجيل خوانده‌ايم .\r\nفخر : جلوگيرى و صد آنها اين طور بوده است كه با مردمان ضعيف و كوتاه فكر چيزهائى مىگفتند تا آنها شاك و دو دل شوند مثل اينكه صفات پيغمبر در كتابهاى ما نيست .\r\n« عوجا » 99 مفسّرين نوشته‌اند : با زبر عين بمعنى كج در محسوسات است مثل ديوار و درخت و با صداى زير عين بمعنى كجى معنوى و انحراف است مثل كجى در گفتار و كردار و انديشه .\r\nمجمع : يعنى چرا مىخواهيد مردم از راه مستقيم حقّ به طرف گمراهى كج بشوند و بعضى گفته‌اند : يعنى اين راه را از غير استقامت و غير شايسته تعقيب مىكنيد .\r\n« وَأَنْتُمْ شُهَداءُ » 99 ابو الفتوح : شما گواه هستيد كه منع از راه خدا روا نيست ، و يا شهداء بمعنى عقلاء است مثل : « أَوْ أَلْقَى السَّمْعَ وَهُوَ شَهِيدٌ » يعنى او گوش فرا داد با خرد و عقل و مقصود آن است با اينكه شما خردمند هستيد چرا چنين هستيد ؟ و قولى ديگر آن است كه شما گواهيد بر آنكه در تورات و انجيل نوشته است كه دين مسلمانى دين خدا است و حق .\r\nفخر : 1 - شما شاهد معجزات و نشانه هاى پيغمبرى محمد هستيد ، 2 - شما\r\n","description":"","footnote":"","page_name":" 147 ","page_number":147},
  {"content":"\r\n\r\nشاهد و عادل در ميان ملَّت خود هستيد كه بگفتارتان اطمينان دارند پس چگونه اغفال مردم شايسته ى شما است ؟\r\n« وَمَا اللَّه بِغافِلٍ » 99 فخر : در آيت اوّل : « اللَّه شَهِيدٌ » گفته شده است چون آشكارا مىگفتند پيغمبر دروغ مىگويد و كفر خود را نمودار مىكردند مناسب است كه گفته شود : خدا گواه كار شما است و چون با نيرنگ مردم را گمراه مىكردند مناسب است كه گفته شود : خدا از كارتان بىخبر نيست . و * ( ( مَا اللَّه بِغافِلٍ ) ) * گفته شده است .\r\nسخن ما : كلمهء اهل الكتاب شامل عموم علماى يهود و نصارى است ، و شايد همه ى آنها دانسته و فهميده معارضه نمىكردند . اگر يك عده جاه طلب و شيطان صفت مطلب براى آنها روشن بود ، و پا روى حقّ مىگذاشتند ، شايد يك عده هم فقطَّ بواسطه ى انحراف سليقه و تعصّب در راست و دروغ گفته هاى پيغمبر ( ص ) فكر نكرده و نسنجيده آنها را تكذيب مىكردند ، به اين مناسبت خطاب باهل كتاب در دو آيت پى در پى تكرار شده است : در آيت اوّل خطاب بآنهائى است كه از تعصّب و كهنه پرستى ، چشم بسته منكر پيغمبر ( ص ) شده‌اند و به همين مناسبت خطاب با آنها ساده بر - گذار شده است كه خدا از عقيده و كفر شما با خبر است پس مطمئنّ به افكار و عقايد قديمى نباشيد خود هم فكر كنيد تا حقيقت براى شما آشكار شود . در آراء و عقايد مردم اين مطلب خوب روشن است كه بيشتر مردم بلكه همان طبقه ى با سواد در عمده ى عقايد و تصديق و تكذيبهاشان مقلَّد و متأثّر از تلقينها و گفته هاى ديگران هستند ، براى معرّفى اين طرز عقل و عمل افسانه اى نقل مىكنند : عدّه اى دور كسى را گرفته و داد و فرياد به پا كرده بودند كه اين شخص بيدين است در اين گير و دار يكى با لباس علما و صلحا وارد معركه شد و چاقوى از جيب بدر كرد و آن متّهم را كشت و پس از فراغ عمل مىگفت معلوم نشد اين خبيث چه تقصير داشت ؟\r\nبا اندكى دقّت در فكر و سليقه ى مردم اين حقيقت به خوبى آشكار مىشود و پيوسته هزاران همانند آن به گوش و چشم مىرسد شايد آيت اوّل سرزنش اين جور فكر و عمل باشد . در آيت دوّم روى سخن با آنهائى است كه دانسته و سنجيده كافر\r\n","description":"","footnote":"","page_name":" 148 ","page_number":148},
  {"content":"\r\n\r\nمىشوند ، اين است كه طرز خطاب به آنها عوض شده است كه جلوگير حقّ مىشويد براى هدف سوء و منحرف كردن مردم و سزاى اين كار با يك جمله ى كوتاه و سر بسته يادآورى شده است كه خدا از كار شما غافل نيست .\r\n[ سوره آلعمران ( 3 ) : آيات 100 تا 103 
  ]\r\nيا أَيُّهَا الَّذِينَ آمَنُوا إِنْ تُطِيعُوا فَرِيقاً مِنَ الَّذِينَ أُوتُوا الْكِتابَ يَرُدُّوكُمْ بَعْدَ إِيمانِكُمْ كافِرِينَ ( 100 ) وَكَيْفَ تَكْفُرُونَ وَأَنْتُمْ تُتْلى عَلَيْكُمْ آياتُ اللَّه وَفِيكُمْ رَسُولُه وَمَنْ يَعْتَصِمْ بِاللَّه فَقَدْ هُدِيَ إِلى صِراطٍ مُسْتَقِيمٍ ( 101 ) يا أَيُّهَا الَّذِينَ آمَنُوا اتَّقُوا اللَّه حَقَّ تُقاتِه وَلا تَمُوتُنَّ إِلَّا وَأَنْتُمْ مُسْلِمُونَ ( 102 ) وَاعْتَصِمُوا بِحَبْلِ اللَّه جَمِيعاً وَلا تَفَرَّقُوا وَاذْكُرُوا نِعْمَتَ اللَّه عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً وَكُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّه لَكُمْ آياتِه لَعَلَّكُمْ تَهْتَدُونَ ( 103 )\r\nمعنى لغات : ف « الَّف » از مصدر تأليف بمعنى فراهم كردن . « تتلى » از مصدر تلاوه بمعنى متوالى و پى در پى خواندن . « يعتصم » از مصدر اعتصام بمعنى چنگ زدن و دست آويز كردن . « تقاته » بمعنى تقوى و پرهيزگارى در دين . « شفا » با فتح شين كناره و تيزى هر چيزى . « حفرة » گودال . « أنقذ » از مصدر انقاذ بمعنى خلاص كردن و نجات دادن .\r\nجهت نزول : اسباب النّزول : ابن عبّاس گفت : دو قبيله ى اوس و خزرج كه ياران پيغمبر بودند ، پيش از اسلام با يكديگر در جنگ بودند روزى چند نفر از هر دو قبيله گرد هم نشسته بودند و از اختلاف پيش از اسلامشان سخن مىگفتند ، كم كم به صورت خشم درآمد و اسلحه به روى يكديگر كشيدند اين آيه نازل شد .\r\nو نيز از زيد بن اسلم روايت كرده است : چند نفر از آن دو قبيله دوستانه\r\n","description":"","footnote":"","page_name":" 149 ","page_number":149},
  {"content":"\r\nگرد هم نشسته بودند شمّاس بن قيس كه مردى يهودى و متعصّب بود بر آنها گذشت و از يگانگى آنها كه بواسطه ى اسلام پيدا شده بود ناراحت شد جوانى را كه همراه او بود دستور داد ميان آنها بنشيند و دوران گذشته و دشمنيها را بخاطرشان آورد چون او وارد جمعيت شد و از گذشته ياد كرد گفتگو ميان آنها آغاز شد دو نفر بلند شدند اوس بن قيظى از قبيله ى اوس و جبّار بن صخر از قبيله ى خزرج و خشونت كردند و آماده ى جنگ شدند خبر بپيغمبر رسيد آنجا تشريف برد و نصيحت كرد و آرام شدند اين آيات براى آنها نازل شد و آيات پيش « يا أَهْلَ الْكِتابِ لِمَ تَصُدُّونَ - تا آخر » براى شمّاس بن قيس يهودى بوده است .\r\nترجمه :\r\n100 اى مؤمنين ، اگر گوش بسخن دسته اى از اين يهودىهاى كتابخوانده فرا دهيد شما را از پس مسلمانى به بيدينى بگردانند .\r\n101 و چگونه بيدين شويد با اينكه آيات خدا از قرآن براىتان خوانند و پيامبر خدا ميان شما است ؟ و هر كس خدا را دستاويز خود كند البته به راه راست رهبرى شده است .\r\n102 اى مؤمنين بدرستى ز نافرمانى خدا پرهيزگار باشيد كه بهنگام مرگ ديندار بميريد ،\r\n103 و همگى بريسمان خداوندى [ و دستور پيغمبر 
  ] استوار بچسبيد و پراكنده از هم نشويد و به ياد آريد بخشش خدا را به خود كه روزگارى دشمن يكديگر بوديد و او دلهاتان بهم فراهم كرد و ز نعمت او بود كه با يكدگر برادر شديد و بر لبه ى گودال آتش بوديد و او شما را از آن رها كرد . به اين گونه سخنان و يادآوريها خدا نشانه هاى [ يكتائى و توانائى 
  ] خود را براى شما نمودار مىكند كه شايد راه رستگارى خود بيابيد .\r\nسخن مفسّرين : « يَرُدُّوكُمْ بَعْدَ إِيمانِكُمْ كافِرِينَ » 100 ابو الفتوح نوشته است :\r\nو اين بر سبيل مجاز بود يعنى چيزى كنند كه آنان كه از شما بر بصيرت نباشند مرتد شوند و آنان كه بر بصيرت باشند از سر حميت جاهليت كارى كنند كه ظاهر او كفر باشد . جابر ابن عبد اللَّه انصارى گويد : بينا كه ما در يكديگر افتاده بوديم رسول عليه السّلام برآمد چون ماه تابان كه در شب تاريك برآيد بدست اشارت كرد چندانى بود كه اشارت دست رسول بديدند اين گروه از اين جانب شدند و آن گروه از آن جانب پس در جهان\r\n","description":"","footnote":"","page_name":" 150 ","page_number":150},
  {"content":"\r\n\r\nهيچ شخص نيست كه بر ما دوستتر است از رسول خداى و نديديم روزى كه اولش زشت و پر وحشت بود كه آن روز و آخرش نكوتر از آن روز .\r\n« وَمَنْ يَعْتَصِمْ بِاللَّه » 101 طبرى : عصم بمعنى منع و جلوگيرى است و اعتصام بمعنى امتناع است يعنى دين خدا را وسيله ى جلوگيرى و مستمسك خود قرار دهد « صِراطٍ مُسْتَقِيمٍ » 101 ابو الفتوح : يعنى ثواب يا الطافى كه راه حق را بيابد .\r\nصفيعليشاه در كتاب عرفان الحقّ ص 9 : صراط المستقيم ميان يسار و يمين است ، و خير الامور همين در هر مرتبه اى از وجود كه واقفى به همان مرتبه عارفى ، كمال در حفظ مراتب است و هر مقامى را مناسب .\r\nحافظ هم صراط المستقيم را در اين شعر بطور كنايه معرّفى كرده است :\r\n\r\nدر طريقت هر چه آيد پيش سالك خير او است\r\nدر صراط المستقيم اى دل كسى گمراه نيست\r\n\r\n« اتَّقُوا اللَّه حَقَّ تُقاتِه » 102 طبرى : يعنى پيوسته در اطاعت باشيد كه هرگز نافرمانى نكنيد ، و به ياد او باشيد كه فراموشش نكنيد و شكر نعمت كنيد و مبادا كه ناسپاس باشيد .\r\nابو الفتوح نوشته است : عبد اللَّه عبّاس گفت : آن باشد كه طرفة العينى در آن عاصى نشوند . مجاهد گفت : آن باشد كه جهاد كنند در راه او حق جهاد و ملامت هيچ لائم دامن او نگيرد و حق بگويد و اگرچه بر او باشد و بر پدر و برادر و فرزندان او . زجاج گفت : آن باشد كه طاعت او بجاى آرد در آنچه بر او واجب بود و سميع و مطيع باشد اوامر او را .\r\nطبرى از قتاده و ديگران روايت كرده‌اند كه مردم طاقت عمل به اين آيه نداشتند اين حكم نسخ شد و بجاى آن به اين آيه مأمور شدند : « فَاتَّقُوا اللَّه مَا اسْتَطَعْتُمْ » ولى اين ادّعا را ديگران نپذيرفته‌اند و اين عقيده درست نيست .\r\nتأويلات كاشانى : يعنى خدا را براى خود نگاهبان بگيرند تا بتوانيد از شرور نفسانى و لوازم ذاتى خود محفوظ بمانيد زيرا در قدرت او است كه هر تلف شده را تلافى\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nكند و عوض بدهد .\r\n« وَلا تَمُوتُنَّ إِلَّا وَأَنْتُمْ مُسْلِمُونَ » 102 طبرى : يعنى تا هنگام مرگ با اسلام و رعايت احترام آن باشيد .\r\nابو الفتوح نوشته است : گفته‌اند : مقصود از مسلمون مخلصون است و گفته‌اند :\r\nمقصود مفوّضون است يعنى كارهاى خود به خدا واگذار كننده . فضيل گفت : گمان نيكو برند بخداى انس مالك روايت كرده است : آنكه تقواى به حق داشته باشد زبان خود نگاه دارد .\r\n« وَاعْتَصِمُوا بِحَبْلِ اللَّه » 103 طبرى : مقصود از حبل وسيله ى دست يافتن به مقصود است . عبد اللَّه مسعود گفته است : يعنى جماعت و گروه مردم . قتاده گفته است مقصود قرآن است و عهد و فرمان خدا است . ضحّاك و سدّى و مجاهد هم گفته‌اند :\r\nمقصود قرآن است ، ابن زيد گفته است : مقصود اسلام است :\r\nحسينى نوشته است : رباعى :\r\n\r\nحقّا كه بىمتابعت سيّد رسل\r\nهرگز كسى به منزل مقصود ره نيافت\r\n\r\n\r\nاز هيچ رو به هيچ درى ره نميدهند\r\nآن را كز آستانه ى وى روى دل بتافت\r\n\r\nابو الفتوح : حبل كنايت باشد از دين عهد و امان و مودّت و خويشى و قرابت و از پيغمبر و حضرت علىّ روايت كرده است كه فرمودند : قرآن حبل اللَّه المتين است و ابان بن تغلب از حضرت صادق ( ع ) روايت كرده است كه فرمودند : مقصود از اين جملهء ها ما هستيم .\r\nخواجه عبد اللَّه انصارى گفته است : جمعى بحسين منصور رسيدند وقتى كه او را بردار مىكشيدند بطريق استفسار پرسيدند كه حقيقت محبت چى است و مرد اين ميدان كى است ؟ فرمود كه : « اوّلها حبل و آخرها قتل » يعنى اوّلش رسن است و آخرش دار سر فكن .\r\n« فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِه إِخْواناً » 103 ابو الفتوح : رسول عليه - السّلام گفت مسلمان برادر مسلمان است بر او ظلم نكند و نگذارد كه كسى بر او ظلم\r\n","description":"","footnote":"","page_name":" 152 ","page_number":152},
  {"content":"\r\n\r\nكند بر يكديگر حسد مبريد و دشمنى نكنيد ، و از يكديگر دورى نكنيد و چون برادر باشيد كه پرهيزگارى در دل است و انديشه ى بد و پيمان برادر دينى شكستن بالاترين بدى است . و فرمود : مؤمن براى مؤمن مثل لوازم ساختمان است كه هر قسمتى وسيلهء استحكام و نگاهدارى قسمت ديگر است و فرمود : مؤمنين در دوستى مانند پاره هاى تن هستند كه چون عضوى رنجور شود بقيّه در آزار باشند . بيشتر مفسّرين نوشته‌اند اين جملات آيه اشاره است بسابقه ى تاريخى كه محمد بن اسحاق نوشته است : دو برادر از يك مادر و پدر بودند بنام اوس و خزرج كه دوست و همسوگند يكى از آنها سمير ابن زيد بن مالك دوست و همسوگند مالك بن عجلان از قبيله ى خزرج بنام خاطب ابن حرب بن مزينه را كشت و اين قتل موجب شد كه ميان دو قبيله و عموزاده ها آتش جنگ افروخته شد ، كه مورخين نوشته‌اند : صد و بيست سال ميان اين دو تيره جنگ برقرار بود تا پيغمبر بمدينه هجرت فرمود .\r\n« وَكُنْتُمْ عَلى شَفا حُفْرَةٍ » 103 ابو الفتوح نوشته است : و اين مثل است يعنى شما نزديك بودى كه در دوزخ افتى و از ميان شما و افتادن در دوزخ هيچ نمانده بود جز آنكه مرگ بشما رسيدى چون كسى كه بر كناره ى چاهى يا خندقى باشد بهر آسيبى كه به او رسد درافتد ، خداى تعالى ايشان را تشبيه كرد و احوال ايشان به حال كسى كه بر كناره ى حفره اى باشد هر ساعت خوف آن بود درافتد .\r\n« لَعَلَّكُمْ تَهْتَدُونَ » 103 طبرى : تا اينكه هدايت شويد .\r\nسخن ما : 1 - در دو آيت اول توجه مىدهد بيك ميل عمومى آدمى كه مى - خواهد ديگران را با خود هم آهنگ كند . براى جلوگيرى از اين تمايلات يادآور شده است كه مختصر غفلت و موافقت با اجانب موجب انحراف شما خواهد شد . و باز استدلال شده است كه تناسبى ميان شما و مخالفين شما نيست زيرا آنها وسيله ى عقل و دانش ندارند و آنچه مىانديشند مولود بىخردى است ولى شخص تحصيل كرده كه مربّى مثل پيغمبر ( ص ) و كتابى مانند قرآن دارد بايستى بهتر فكر كند و از سرمايه ى خدا - دادى خود استفاده نمايد و گوش بگفته ى اجانب نكند .\r\n","description":"","footnote":"","page_name":" 153 ","page_number":153},
  {"content":"\r\n\r\n2 - در دنباله ى اين تذكّر مردم را توصيه ى بتقوى و پرهيزگارى كرده است كه تا دم مرگ از ميل بمردم نااهل كه خود منافى تقوى است خوددارى بنمايند .\r\n3 - راه عملى براى آسودگى از موفّقيت دشمنان نشان داده شده است كه آن دشمنى و كينه توزى كه گرفتار بوديد و آينده ى شما را تهديد مىكرد دين اسلام از آن نجاتتان داد پس در آينده هم همان دين و يگانگى را محكم نگاه داريد و متمايل باجانب و مخالفين خود نشويد تا براى هميشه به راه راست و آسوده باشيد .\r\n4 - عدّه اى از علماى اخلاق معتقد شده‌اند : براى كسب فضيلت كافى است كه انسان باراده ى قوى و پشت كار دارى كامل بانجام وظائف بپردازد ، و جمله هاى « يُبَيِّنُ اللَّه لَكُمْ آياتِه » تا آخر . بر خلاف اين عقيده راهنمائى مىكند كه بايستى از نيروى خرد استفاده كنيد يعنى بكتاب و سخن مربى گوش بدهيد و از گذشته عبرت بگيريد آنگاه اقدام بانجام وظيفه كنيد .\r\n[ سوره آلعمران ( 3 ) : آيات 104 تا 107 
  ]\r\nوَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَأُولئِكَ هُمُ الْمُفْلِحُونَ ( 104 ) وَلا تَكُونُوا كَالَّذِينَ تَفَرَّقُوا وَاخْتَلَفُوا مِنْ بَعْدِ ما جاءَهُمُ الْبَيِّناتُ وَأُولئِكَ لَهُمْ عَذابٌ عَظِيمٌ ( 105 ) يَوْمَ تَبْيَضُّ وُجُوه وَتَسْوَدُّ وُجُوه فَأَمَّا الَّذِينَ اسْوَدَّتْ وُجُوهُهُمْ أكَفَرْتُمْ بَعْدَ إِيمانِكُمْ فَذُوقُوا الْعَذابَ بِما كُنْتُمْ تَكْفُرُونَ ( 106 ) وَأَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ اللَّه هُمْ فِيها خالِدُونَ ( 107 )\r\nمعنى لغات : « امّة » ابو الفتوح براى آن پنج معنى نوشته است : 1 - جماعت ، 2 - مدّت ، 3 - مقتدى و پيشوا ، 4 - قامت و بالا ، 5 - مادر . و در قاموس چندين معنى نوشته است . « تبيضّ » از مصدر ابيضاض ، بمعنى سفيد شدن . « تسودّ » از مصدر اسوداد بمعنى سياه شدن . « فذوقوا » از مصدر ذوق بمعنى چشيدن .\r\n","description":"","footnote":"","page_name":" 154 ","page_number":154},
  {"content":"\r\n\r\nترجمه :\r\n104 اى مسلمانان بايد گروهى از شما پيوسته مردم را به كار خوب بخوانند و فرمان به كار شايسته دهند و جلوگير از ناروا باشند و اين گونه كسان خود رستگاران بودند .\r\n105 پس بمانند آن مردم نباشيد كه پس از رسيدن نشانه هاى نمودار راه راست ناسازگار شدند و ز هم پاشيدند كه اينان را آزارى دردناك بود .\r\n106 به آن روز كه چهره هائى سپيد بود و ديگرى سياه ، سياه رويان را گويند شما كه مؤمن بوديد چرا كافر شديد ؟ پس بسزاى كفرتان اين آزار بچشيد .\r\n107 و آنان را كه روى سپيد بود در مهر خداوندى جاودان بمانند .\r\nسخن مفسّرين : « وَلْتَكُنْ مِنْكُمْ أُمَّةٌ يَدْعُونَ إِلَى الْخَيْرِ » 104 طبرى : يعنى ، بايد جماعتى باشند كه دعوت باسلام نمايند ضحاك گفته است : مقصود از جماعت اصحاب پيغمبر است .\r\nتنوير المقباس : يعنى بايد يك دسته بسوى صلح و احسان دعوت كنند .\r\nابو الفتوح : بيشتر مفسّرين از كلمه ى : ( من ) معنى تبعيض فهميده‌اند يعنى يك عده و در نتيجه معتقد شده‌اند كه اين وظيفه اى است كه بايد يك دسته ى نا - معيّن انجام دهد و چون انجام شد ديگران عهده دار آن نيستند و باصطلاح واجب كفائى است نه عينى ، و زجّاج گفته است : كلمه ى ( من ) براى تخصيص مسلمين است از ديگر مردم به اين وظيفه يعنى عموم شما مسلمانان چنين وظيفه اى داريد . و عدّه اى ديگر گفته‌اند : ( من ) زيادى است و معنى آن است : بايد همگى مردمى باشيد كه امر بمعروف و نهى از منكر نمائيد و اين معنى عقيده آنهائى است كه اين تكليف را واجب عينى مىدانند ، كه مذهب ما و زجّاج و جبّائى همين است .\r\nمجمع : يعنى يك دسته مردم دعوت بدين بنمايند .\r\nكشف نوشته است : صفت قومى است كه با قامت حق قائماند و از حول و قوّت خويش محررّ ، و از ارادت و قصد خويش مجرد ، از دائره ى اعمال و احوال بيرون ، و از اسر اختيار و تصرّف آزاد ، خدا را دانند ، خدا را خوانند و دين خداى را كوشند . و از خلق و ملامت خلق نينديشند در دل دوستى مولى دارند ، و در ديده كحل « 1 » تجلَّى\r\n\r\n","description":"","footnote":"\r\n( 1 ) سرمهء چشم\r\n","page_name":" 155 ","page_number":155},
  {"content":"\r\n\r\nهر چيزى چنان كه هست بينند ، ديگران از صنع بصانع نگرند ايشان از صانع در صنع نگرند ، خاصگيان حضرتند ، بداغ گرفتگان مملكتند :\r\n\r\nبنده ى خاص ملك باش كه با داغ ملك\r\nروزها ايمنى از شحنه و شبها ز عسس\r\n\r\n« يَأْمُرُونَ بِالْمَعْرُوفِ ) * - تا آخر » 104 طبرى : ابى عون ثقفى گفت از صبيح شنيدم كه او گفت از عثمان شنيدم كه اينطور قرائت مىكرد : * ( ( يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ ) * ، و يستعينون اللَّه على ما اصابهم ) .\r\nابو الفتوح نوشته است : بيشتر متكلَّمان برآنند كه فرض بر كفايت است ، و مذهب ما آن است كه فرض بر اعيان است . و نهى منكر بسه مرتبه باشد : بدست و زبان و دل اگر ممكن باشد بهر سه بكند هم بدست هم بدل هم به زبان اگر بدست نتواند به زبان اگر به زبان نتواند بدل منكر باشد فعل منكر را و ترك معروف را نعمان بشير روايت كند كه رسول عليه السّلام گفت : مثل عامل منكر در ميان قوم چنان باشد كه كشتى بود در ميان دريا قومى بروند و بهاى آن كشتى ببخشند و قسمت كنند و هر كس بنصيب و حصّهء خود بنشيند آنگه يكى از ايشان تبرى بردارد و آن نصيب خود سوراخ كند ديگران او را گويند چه مىكنى ؟ گويد در نصيب خود تصرف مىكنم شما را چه كار هست اگر او را به اين گفتار رها كنند و دستش نگيرند كشتى بيران كند و آب درآيد و او و ايشان غرق شوند .\r\nمجمع : معنى معروف طاعت است و منكر معصيت و نقل كرده‌اند كه آنچه خدا و پيغمبر دستور داده‌اند معروف است و آنچه منع كرده‌اند منكر است و ديگرى گفته است : معروف آن است كه عقل يا شرع آن را نيكو بشناسد و منكر آن است كه عقل يا شرع زشت بداند .\r\nاز حضرت صادق ( ع ) روايت شده است كه آيه را اينطور فرموده است : « و لتكن منكم ائمّة » و در آيت ديگر هم « كنتم خير ائمّة اخرجت » كه با دو همزه تلفّظ شده است و اين آيه دليل است بر وجوب امر بمعروف و نهى از منكر و اهميّت آن در دين زيرا رستگارى انسان را مربوط به اين عمل نموده است .\r\n","description":"","footnote":"","page_name":" 156 ","page_number":156},
  {"content":"\r\n\r\nابو علىّ جبّائى گفته است : امر بمعروف و نهى از منكر واجب است به حكم عقل و آنچه از دين نسبت به آن شنيده شده است موجب تشديد و تأكيد اين حكم عقل است ولى حق آن است كه وجوب آن بواسطه ى دستور دين است و گر نه عقل چنين حكمى ندارد مگر براى جلوگيرى از ضرر .\r\nفخر : امر بمعروف و نهى از منكر وظيفه ى مردم با فهم و عالم است زيرا در آيه بسه تكليف يادآورى شده است دعوت بخير و امر بمعروف و نهى از منكر ، و معلوم است كه انجام اين وظائف ممكن نيست مگر با اطَّلاع از آنها چون ممكن است چيزى را ندانسته دستور دهد و يا جلوگيرى كند و يا طبق مذهب و عقيده ى خود فرمان دهد با آنكه مذهب طرف بر خلاف آن باشد و يا بيشتر از اندازه تكليفى معيّن كند كه موجب ناراحتى طرف بشود و در مخالفت اصرار نمايد .\r\nنتيجه ى مطلب كاشانىّ در تأويلات : دعوت بخير يا بسوى حقّ تعالى است يا به آنچه موجب وصول بحقّ باشد و معروف كارهائى است كه در دين معيّن شده است براى وسيله ى تقرّب به حق و منكر موجبات محروميت از نزديكى به خدا است پس آنكه بمقام توحيد و استقامت در دين نرسيده است لايق دعوت و امر و نهى نيست اگرچه خداپرست باشد چون ممكن است كسى كه از توجّه بحقّ خود را بخواسته هاى مادى مشغول كرده است حرامى را حلال بشمارد مثل اينكه به كار بردن پاره اى و مقدارى از مسكرات را مضرّ بدين نشمارد و يا مختصر تصرف در اموال مردم را زشت نداند و يا به تواضع و قدردانى احسان اهميّت ندهد .\r\nعبده : دعوت بخير و امر و نهى يا عمومى است يا مختصّ بافراد معيّن است :\r\nاوّل : دعوت عمومى مسلمين است كه ملل ديگر را بنور اسلام رهبرى كنند و پس از پذيرفتن دعوت ، معروف و منكر دين را به آنها نشان دهند البتّه نتيجه ى چنين همّت عالى و همكارى عمومى نابودى خواسته ها و هوسهاى فاسد است و براى بخل و حسد و عداوت جائى باز نخواهد ماند .\r\nدوّم : دعوت بخير و امر و نهى افراد مسلمين است نسبت بهم كيشان غافل و\r\n","description":"","footnote":"","page_name":" 157 ","page_number":157},
  {"content":"\r\nجاهل خود يا بطور كلَّى بوسيله ى راهنمائى بخيرات كه موجب تقويت فكر و اراده براى اقدام به خوبى و احتراز از بدى باشد كه اين وظيفه ى طبقه ى عالم است همانطور كه در قرآن سفارش شده است كه يك عدّه بروند و تحصيل علم كنند و رهبر مردم شوند در اين آيه : « فَلَوْ لا نَفَرَ مِنْ كُلِّ فِرْقَةٍ « 1 » - تا آخر » و تطبيق احكام كلَّى بر جزئيّات و موارد مخصوص زمانى و مكانى هم از اين دسته است و وظيفه ى اين مردم است و يا دعوت ها و امر و نهىهاى خصوصى افراد است كه هر يك ديگرى را در پيش آمدها راهنماى بخير و جلوگير از شرّ باشد و همين است مقصود از آيات توصيه ى بحقّ و صبر : « وَتَواصَوْا بِالْحَقِّ وَتَواصَوْا بِالصَّبْرِ » .\r\nپس از بيان اين مطلب مىنويسد : بموجب اين آيه مردم مكلَّف هستند عدّه اى را انتخاب كنند براى فرستادن بشهرها كه دعوت باسلام و احكام آن نمايند و يا اهل هر ده چند نفر معيّن كنند براى ابلاغ و اجراى احكام و شرط لياقت افراد منتخب اين است كه مطَّلع باشند بعلوم دين و قرآن و رموز روانشناسى و علم النفس نسبت به مردمى كه آنها را رهبرى مىكنند و عالم بتاريخ و جغرافيا و علم الاخلاق و وظائف نفسانى باشند و علم الاجتماع و شرايط روابط اجتماعات مردم و سياستهاى ملل و زبانهاى مللى كه بايد آنها را دعوت بخير نمايند بدانند و نيز از ملل و نحل و مذاهب مختلف و علوم مختلف و فنون مناظره آگاه باشند .\r\nجواهر مجلَّد سوّم كتاب امر بمعروف : پيغمبر ( ص ) فرمود : چگونه مردمى خواهيد بود آنگاه كه زنهاى شما فاسد باشند و جوانهاتان بزهكار و خود از امر بمعروف و نهى از منكر خوددارى كنيد ؟ و امام باقر ( ع ) فرمود : آنكه پادشاه ستمكارى را پند دهد و از كار زشت او را بترساند و بتقوى و پرهيزگارى فرمانش دهد ، به اندازه ى مزد همه ى مردمان و پريان پاداش دارد .\r\nمسعدة بن صدقه گفت : از امام صادق ( ع ) پرسيدند : امر بمعروف و نهى از منكر بر همه ى مردم واجب است ؟ فرمود : نه ، فقط وظيفه ى شخص مقتدر مطَّلع است كه مردم تسليم بفرمان او باشند و عالم بمعروف و منكر باشد نه مردمان بيچاره كه خود راه\r\n\r\n","description":"","footnote":"\r\n( 1 ) بنا بروايتى كه در علل الشرايع در بيان آيه آمده\r\n","page_name":" 158 ","page_number":158},
  {"content":"\r\n\r\n\r\nبه جائى نمىبرند چنان كه در قرآن است : « وَلْتَكُنْ مِنْكُمْ أُمَّةٌ ) * - تا آخر » و اين وظيفه با چهار شرط واجب مىشود : 1 - اطلاع به حكم معروف و منكر ، 2 - امكان و احتمال پذيرش اين فرمان نسبت به شخص مرتكب منكر و تارك معروف ، 3 - اصرار شخص مرتكب بر عمل كه اگر معلوم شد او پشيمان است و خوددارى خواهد كرد نيازى باظهار مطلب نيست ، 4 - از اين راهنمائى فساد و آسيب توليد نشود و گر نه جايز نيست .\r\n« كَالَّذِينَ تَفَرَّقُوا وَاخْتَلَفُوا » 105 طبرى از ابن عبّاس و حسن بصرى و ربيع نقل است : مقصود از علماى يهود و مسيحى است .\r\nابو الفتوح : بيشتر مفسّرين گفته‌اند : مقصود يهود و مسيحى است و بعضى گفته‌اند :\r\nمقصود مردمان منحرف هستند كه از خود دين و آئينى اختراع مىكنند ، و از قبيصة ابن جابر نقل است كه حضرت علىّ عليه السّلام در خطبه ى خود فرمود : همينطور كه من ايستاده‌ام پيغمبر ( ص ) در ميان ما ايستاد و خطبه اى انشاء فرمود كه اين جمله ها در آن بود : هر كه خواهد كه در بهشت جاى داشته باشد بايد پيوسته با جماعت باشد و متّحد با مردم كه شيطان مايل است از مردم دور بمانيد و اگر دو نفر با هم متّحد شدند شيطان از آنها دورى مىكند .\r\nمجمع : بعضى گفته‌اند يعنى بواسطه ى دشمنى ، از يكديگر جدا شدند و در دين مخالف يكديگر شدند .\r\nفخر : ممكن است اينطور معنى شود : از يكديگر جدا شدند و هر كسى در شهرى شخصيّت و رياست بدست آورد آنگاه ميان آنها اختلاف شد كه هر كس ادعا مىكرد كه خود حق است و درست و ديگرى بناحق . و اگر با ديده ى انصاف بنگرى ميدانى بيشتر علماى اين زمان مشمول اين آيه هستند .\r\nكشف نوشته است : تفرّق ديگر است و اختلاف ديگر ، تفرّق ضدّ اجتماع است و اختلاف ضد اصطلاح تفرّق پراكندگى اصحاب طريقت است و اختلاف پراكندگى ارباب شريعت تفرّق آن است كه مراد بنده ديگر بود و مراد حقّ ديگر و اجتماع آن است كه مراد بنده و مراد حقّ يكى شود و گفته‌اند تفرّق آن است كه نظاره ى خلق كند و اسباب\r\n","description":"","footnote":"","page_name":" 159 ","page_number":159},
  {"content":"\r\n\r\nبيند لا جرم هرگز از رنج و خصومات خلق برنياسايد و اجتماع آن است كه نظاره ى حقّ كند داند كه حقّ يكتا و كار از يك جا و حكم از يك در .\r\nتفسير الميزان : مفسر معاصر سيّد طباطبائىّ شايد متوجّه به اين مطلب امام شده است و گفته است : جهت تقدم جمله ى : « تفرّقوا » بر « اختلفوا » ممكن است ، اين باشد كه اگر مردم با يكديگر مجتمع باشند و مربوط ، عقايد آنها هم به يكديگر نزديك و موافق خواهد بود و چون از يكديگر جدا شدند و رابطه با هم نداشتند اين پراكندگى موجب اختلاف عقيده و طريقه ى آنها مىشود و نتيجه ى آن دو دستگى و پراكندگى است .\r\n« يَوْمَ تَبْيَضُّ وُجُوه » 106 طبرى : يعنى آزار سخت در آن روز است كه رويها سفيد مىشود و سياه مىشود .\r\nتنوير المقباس : بزرگترين موقع عذاب آن روز است كه روىها سفيد مىشود .\r\nابو الفتوح : بخاطر بياوريد روزى را كه روىها سفيد مىشود . يحيى بن وثاب قرائت كرده است : « تَبْيَضُّ ) * و * ( تَسْوَدُّ » صداى زير در تاء بلغت قبيله ى بنى تميم زهرى خوانده است : « تبياضّ و تسوادّ » ، مفسّرين گفته‌اند : معنى آيه اين است كه روى مؤمنين سفيد و از كافران سياه باشد ، عطا گفته است : روى سفيد مهاجرين و انصار هستند و روى سياه بنى قريظه و بنى نضير هستند ، عبد اللَّه عبّاس گفت :\r\nموحّدين روى سفيد و مردمانى كه دين از خود اختراع مىكنند سياه روى هستند .\r\nفخر : ابو مسلم اصفهانى گفته است يعنى : مؤمن بواسطه ى كارهاى دوران زندگى خود روى سفيد است چون از نعمتهاى خدا شاد است و كافر چون اعمال خود را مىبيند از شدّت اندوه رويش سياه مىشود .\r\nتأويلات كاشانى : سفيدى روى تعبيرى است از نورانيّت دل بنور حقّ به واسطه ى توجّه داشتن بحقّ و راستى و اعراض از ظلمات و تيرگيهاى هوا و هوس و سياهى روى كنايه است از تيرگى دل بواسطه ى توجّه بهوسها و خواسته هاى شيطانىّ در نتيجه ى پيروى از وسوسه و بد راهى او .\r\n","description":"","footnote":"","page_name":" 160 ","page_number":160},
  {"content":"\r\n\r\nعبده : سفيدى و سياهى روى نتيجه ى عذاب در عالم ديگر است بشهادت آيات متعدّد كه گرفتاريها و آسايشهاى آن عالم بسياهى و سفيدى روى كنايه شده است و نيز از آيه ، عذاب دنيا و سياه روئى در اين عالم استفاده مىشود ، چنان كه مىبينيم ملَّتهائى كه اتّحاد دارند و وقت و فكر و سرمايه ى خود را براى مصالح اجتماع به كار مىبرند با كمال عزّت و خوشى هستند و سفيدى شادى از صورتهاى آنها پيداست و آن ملَّتها كه از يكديگر بيگانه هستند پيوسته خوار و پايمال ديگرانند كه اين بيچارگى در چهره ى آنها به صورت اندوه و سياه روئى نمايان است .\r\n« فَأَمَّا الَّذِينَ اسْوَدَّتْ وُجُوهُهُمْ أكَفَرْتُمْ بَعْدَ إِيمانِكُمْ » 106 طبرى : يعنى به آنهائى كه سياه روى هستند خواهند گفت چرا كافر شديد ؟ و در مقصود از جمله ى :\r\n« اكفرتم » اختلاف است : قتاده و سدّى گفته‌اند : يعنى مسلمانان كه از دين برگشتند و با يكديگر جنگيدند .\r\nابىّ بن كعب گفته است : مقصود كليّه ى مردم است كه بموجب فطرت اوّل مؤمن هستند و در دوران زندگى به راه كج رفتند ، و عدّه اى گفته‌اند : مقصود منافقين است كه به زبان ايمان آورده‌اند و بدل كافر بوده‌اند و بهترين اين اقوال گفتار ابىّ بن كعب است كه آن روز همه ى مردم منحرف سياه روى هستند و كليّه ى كسانى كه در دين خود ثابت بوده‌اند روى سفيد نمودار مىشوند .\r\nابو الفتوح نوشته : در كلام حذفى و اختصارى هست ، يعنى ايشان را گويند .\r\nربيع و ابو العاليه گفتند : « بَعْدَ إِيمانِكُمْ » يعنى پس از اقرار شما در روز الست حسن - بصرى گفت آنانند كه اظهار كلمه ى ايمان كردند و منافق بودند و اين بعينه مذهب ماست .\r\nعكرمه گفت : مراد جهودان و ترسايانند كه پيش از آنكه رسول عليه السّلام آمد نعت و صفت او مىخواندند در تورات و انجيل و مقرّ بودند چون بيامدند و او را بديدند و بشناختند كافر شدند .\r\nحارث اعور گفت : از أمير المؤمنين علىّ ( ع ) شنيدم كه مىگفت بر بالاى منبر : مردى\r\n","description":"","footnote":"","page_name":" 161 ","page_number":161},
  {"content":"\r\n\r\nباشد كه از خانه بيرون آيد و با خانه نشود الَّا پس از آنكه عملى كند كه مستوجب بهشت شود و مرد باشد كه از خانه بيرون آيد و با خانه نشود تا عملى كند كه مستوجب دوزخ شود و آنگه اين آيه برخواند : « يَوْمَ تَبْيَضُّ وُجُوه ) * تا آخر » و توضيح اين فرمايش علىّ ( ع ) آن است كه پيغمبر ( ص ) فرمود : زمانى خواهد بود كه شخص صبح مسلمان باشد و شب كافر چون دين و شرف خود را باندك سرمايه ى دنيا بفروشد .\r\nمجمع : همزه ى « اكفرتم » در لغت عرب بمعنى استفهام است ولى در اين جمله براى سرزنش و بازخواست است ، يعنى چرا كافر شديد ؟\r\nو بعضى گفته‌اند : بمعنى تقرير است ، و وادار كردن بتصديق عمل خود يعنى كافر شديد و البتّه خود هم قبول داريد كه بد راهى پيش گرفتيد .\r\n« فَذُوقُوا الْعَذابَ » 106 مجمع : يعنى بنگريد پايان كار خود را و گرفتارى كه نصيب شما شده است .\r\nسخن ما : دكتر على اكبر سياسىّ در كتاب روانشناسى و اخلاق خود در بحث از اقسام تعاون و همبستگى مىنويسد : ( همبستگى و تعاون يك ناموس طبيعى است نه يك قانون اخلاقى - الخ ) اين دو آيه به همين مطلب طبيعى فرمان ميدهد كه در كارهاى زندگى چون مىبينيد . كسى لباسش كثيف يا بد دوخت است يا مبل و قالى و اثاث منزلش زشت و خلاف مد و بد نقشه است او را راهنمائى مىكنيد به وسائل رفع اين معايب ، يا مىبينيد كسى چيزى را گران مىخرد يا ارزان مىفروشد يا از بيراهه مىرود در تمام اين خلاف انتظارها جلوگير و راهنما مىشويد ، پس بموجب همين حس تعاون و خير خواهى لازم است كه هميشه در تمام كارهاى مادى و معنوى آن را رعايت كنيد و نه مثل وحوش و درندگان از يكديگر جدا و بيگانه باشيد كه هيچ به ياد اصلاح همنوع خود نباشيد .\r\n2 - در آيت صد و پنج ممكن است دو جمله ى « جاءَهُمُ الْبَيِّناتُ ) * و * ( لَهُمْ عَذابٌ » تا آخر اشاره باشد به اين كه مردم فهميده كه معايب ديگران را تشخيص مىدهند و بواسطه ى اغراض شخصى از يكديگر جدا هستند و غمخوارى و انتقاد نمىكنند خواه\r\n","description":"","footnote":"","page_name":" 162 ","page_number":162},
  {"content":"\r\n\r\nو ناخواه نتيجه ى بد آن دامنگير آنها است .\r\nزيرا بدى و انحراف كه اصلاح نشد شايع شده و بهمگان سرايت مىكند و جامعه را فاسد مىنمايد بعلاوه چون يك حس مهم انسانيت از كار انداخته شد رخنه ى بزرگى در كمالات آدمى پيدا شده در عالم ديگر موجب نقص و آزار مىشود .\r\n3 - ممكن است دو آيت ديگر اشاره باشد به نتيجه ى زشتى پديدار شده از نابودى اين حسّ آدميّت كه در عالم ديگر صورتها را سياه نمايش مىدهد و نشانه ى بدبختى آنها است ، و در برابر آنها مردمانى هستند كه وجدان و حسّ انسانى را نابود نكرده‌اند و از راهنمائى بنيك و بد خوددارى نداشته‌اند در آن عالم با صورتهاى سفيد كه علامت سعادت آنها است نمودار مىشوند ، و اين تعبير به سفيدى و سياهى صورت كنايه از نمودارى آثار آن است در ظاهر و نمود افراد كه خود نشان مىدهد اين مردم بفكر تربيت يكديگر بوده‌اند و از آن نتيجه گرفته‌اند و يا از يكدگر بىخبر بوده‌اند و بيچاره شده‌اند .\r\n[ سوره آلعمران ( 3 ) : آيات 108 تا 109 
  ]\r\nتِلْكَ آياتُ اللَّه نَتْلُوها عَلَيْكَ بِالْحَقِّ وَمَا اللَّه يُرِيدُ ظُلْماً لِلْعالَمِينَ ( 108 ) وَلِلَّه ما فِي السَّماواتِ وَما فِي الأَرْضِ وَإِلَى اللَّه تُرْجَعُ الأُمُورُ ( 109 )\r\nترجمه :\r\n108 اى پيغمبر اين يادآوريها و راهنمائيها همگى نشانه هاى الهام از جانب خدا است كه براى تو مىخوانيم با درستى و استوارى نه كه خدا ستم براى جهانيان بخواهد .\r\n109 چون همه ى آنچه در آسمان و زمين است در قدرت خدا است و بازگشت و انجام كارها بسوى او است [ پس نه احتياجى است و نه ستمى بلكه مصلحت است و رحمت 
  ] .\r\nسخن مفسّرين : « تِلْكَ آياتُ اللَّه نَتْلُوها عَلَيْكَ بِالْحَقِّ » 108 مجمع : يعنى بحكمت و صواب .\r\nفخر : بجاى هذا ، تلك گفته شده است ، چون آيات پيش تمام شد مثل آن است كه دور است و فاصله دارد از اين دو آيه ، به اين جهت با اسم اشاره ى بدور\r\n","description":"","footnote":"","page_name":" 163 ","page_number":163},
  {"content":"\r\n\r\nتلفّظ شده است .\r\n« وَمَا اللَّه يُرِيدُ ظُلْماً » 108 طبرى : چون سزاى بدكاران در آيات پيش گفته شده است به اين جمله بيان شده است كه خود آنها براى خود انتخاب كرده‌اند و خدا با كسى غرض ندارد و بر كسى ستم نمىپسندد .\r\n« وَلِلَّه ما فِي السَّماواتِ » 109 ابو الفتوح : اين جمله بجاى استدلال بر جملهء جلو است كه گفته شده است خدا ظلم نمىخواهد چون ستم از عجز است و احتياج كه برابر قدرت خداوند متصوّر نيست و همه ى آفرينش وابسته ى به او و مال او است فخر : فلاسفه پنداشته‌اند كه چون اول آسمان و بعد زمين گفته شده است معلوم مىشود كه اوضاع آسمانى موجب تحولات و حوادث زمينى است .\r\n« وَإِلَى اللَّه تُرْجَعُ الأُمُورُ » 109 مجمع : بازگشت كارها بسوى خدا بمناسبت آن است كه همه چيز فانى مىشود و باز بقدرت او برمىگردد براى رسيدگى به نتيجه و يا چون در اين عالم مردم در كارهاى خود مختار هستند در عالم ديگر هيچ اختيار نيست و بازگشت همه ى قدرتها و اختيارها به او است .\r\nطنطاوى : خدا ستم نمىكند زيرا ستم يعنى نابجا و كار يا چيزى را از روش خود برگرداندن و چون زمين و آسمان پيوسته است و منظم پس از او ستم نيست و همين است كه گفته است : « لِلَّه ما فِي السَّماواتِ وَما فِي الأَرْضِ » يعنى آسمان و زمين به عدالت و نظم او پايدار است و چون ملك و ملَّتها را هم وابسته به عدالت كرده است ، از اين روى است كه گفته شده است : « إِلَى اللَّه تُرْجَعُ الأُمُورُ » پس اگر ملَّتها در كار خود عادل و مطابق با نظام خداوند باشند باقى و سرفرازند و اگر ستمكار و منحرف از نظام آفرينش شدند پايمال و نابود مىشوند .\r\nاستفاده ى ما از اين دو آيه : 1 - مكرّر نوشته‌ايم توصيف آيات قرآن بحقّ و صدق نشانه ى كمال اطمينان پيغمبر ( ص ) است به اين مطالب .\r\n","description":"","footnote":"","page_name":" 164 ","page_number":164},
  {"content":"\r\n\r\n[ سوره آلعمران ( 3 ) : آيات 110 تا 112 
  ]\r\nكُنْتُمْ خَيْرَ أُمَّةٍ أُخْرِجَتْ لِلنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ وَتُؤْمِنُونَ بِاللَّه وَلَوْ آمَنَ أَهْلُ الْكِتابِ لَكانَ خَيْراً لَهُمْ مِنْهُمُ الْمُؤْمِنُونَ وَأَكْثَرُهُمُ الْفاسِقُونَ ( 110 ) لَنْ يَضُرُّوكُمْ إِلَّا أَذىً وَإِنْ يُقاتِلُوكُمْ يُوَلُّوكُمُ الأَدْبارَ ثُمَّ لا يُنْصَرُونَ ( 111 ) ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ اللَّه وَحَبْلٍ مِنَ النَّاسِ وَباؤُ بِغَضَبٍ مِنَ اللَّه وَضُرِبَتْ عَلَيْهِمُ الْمَسْكَنَةُ ذلِكَ بِأَنَّهُمْ كانُوا يَكْفُرُونَ بِآياتِ اللَّه وَيَقْتُلُونَ الأَنْبِياءَ بِغَيْرِ حَقٍّ ذلِكَ بِما عَصَوْا وَكانُوا يَعْتَدُونَ ( 112 )\r\nمعنى لغات : « اذى و اذاء » ناراحتى و ناپسندى . « ادبار » جمع دبر و دبر با ضمّ دال و سكون و ضمّ باء بمعنى پشت سر و آخر هر چيز . « ثقفوا » از مصدر ثقف با فتح ثا و سكون قاف بمعنى چيره شدن و بدست آوردن ، و گير آوردن و دريافتن فرارى . « حبل » ريسمان ، عهد و پيمان ، رگهاى بدن . « بائوا » از مصدر بوأ بفتح باء بمعنى برگشتن ، برگرداندن به حق و بگناه اقرار كردن .\r\nجهت نزول : ابو الفتوح : عكرمه و مقاتل گفتند : دو نفر از علماى يهود بنام وهب ابن يهودا و مالك بن ضيف با چند تن از اصحاب پيغمبر كه ابىّ بن كعب و عبد اللَّه - مسعود ميان آنها بودند ، معارضه نمودند كه ما عالم و بهتر از شما هستيم و دين ما بهتر از دين شما است ، آيت اول در جواب اين گفتگو نازل شد .\r\nترجمه :\r\n110 شما بهترين مردم هستيد كه مومن به خدا شده‌ايد و امر بمعروف مىكنيد و نهى از منكر ، و اگر يهود و مسيحيها بمانند شما مؤمن مىشدند بخير و صلاح خودشان بود ، ولى چند نفر از آنها مؤمن هستند و بيشترشان فاسق و بزهكارند .\r\nجهت نزول دو آيت 111 و 112 : مجمع : از مقاتل نقل است : چند نفر\r\n","description":"","footnote":"","page_name":" 165 ","page_number":165},
  {"content":"\r\n\r\nاز سران يهود مثل : كعب بن اشرف و ابو ياسر و ابو رافع و عبد اللَّه بن سوريا با چند تن از همكيشان پيشين خود كه مسلمان شده بودند مثل عبد اللَّه بن سلام و يارانش راه ناسازگارى و ملامت و آزار پيش گرفتند ، اين دو آيه براى معرفى و نتايج عمل آنها نازل شد .\r\nترجمه :\r\n111 ايشان زيانى بشما نتانند آرند جز اندك آزارى و اگر با شما بجنگند ميگريزند وزان پس كسى يارىشان نكند .\r\n112 اينان سركوب خوارى بوند بهر كجا گرفتار شوند مگر پيمانى ز خدا و مردم داشته باشند [ كه بسرپرستى مسلمانان باشند و جزيه دهند 
  ] و بازگشت آنها بخشم خداوندى بود و در فشار بيچارگى شده چون بنشانه هاى توحيد كافر مىشدند و بناحقّ پيغمبران را مىكشتند از آن روى كه نافرمانى كردند و ستم پيشه شدند .\r\nسخن مفسّرين : « كُنْتُمْ خَيْرَ أُمَّةٍ » 110 طبرى : سعيد بن جبير گفت مقصود از اين جمله آنهائى هستند كه با پيغمبر از مكه بمدينه هجرت كردند ، ضحّاك گفت : آنهائى هستند از اصحاب پيغمبر كه راوى حديث بودند و مردم را دعوت بحقّ مىكردند و خدا امر كرده است كه مسلمين بدستور آنها رفتار كنند ، مجاهد گفته است : كليّه ى اشخاصى هستند كه مفيد به حال ديگران باشند به اين شرط كه امر بمعروف و نهى از منكر كنند .\r\nابو الفتوح نوشته : يعنى شما آفريده شده‌ايد ، يا پيدا شده‌ايد بهترين مردم يا در لوح محفوظ بهترين مردم بوديد نزد خداى تعالى .\r\nابو سعيد خدرى روايت كرد كه رسول عليه السّلام گفت : خنك آن را كه مرا ديد يا آن را ديد كه مرا ديد ، يا آن را ديد كه او ديد كسى را كه مرا ديد ، و هم او روايت كرد كه رسول گفت : اصحاب مرا دشنام ندهى كه به آن خداى كه جان من بامر او است كه اگر يكى از شما چندانكه وزن كوه احد است زر خرج كند آن در نيابد از درجه كه ايشان و نه نيمه ى ايشان را هست . و در اخبار و تفاسير اهل البيت عليهم السّلام چنان است كه اين آيت خاصّ است در حق ايشان چون لفظ خير لايق با پيشوايان\r\n","description":"","footnote":"","page_name":" 166 ","page_number":166},
  {"content":"\r\n\r\nو امامان است .\r\n« تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ » 110 طبرى : يعنى فرمان مىكنيد بايمان به خدا و پيغمبر و انجام دستورهاى دين و جلوگيرى مىكنيد از شرك و تكذيب پيغمبر و اقدام به آنچه در دين ممنوع است .\r\n« مِنْهُمُ الْمُؤْمِنُونَ » 110 مجمع : يعنى عبد اللَّه بن سلام و ياران او كه از يهود بودند ، و نجاشى پادشاه حبشه و موافقين او كه مسيحى بودند .\r\n« وَأَكْثَرُهُمُ الْفاسِقُونَ » 110 مجمع : با اينكه يهودى و مسيحيهاى غير مسلمان كافر بودند توصيف بفاسق شده‌اند براى اينكه در دين خود هم رعايت مقرّرات و احكام را نمىكردند چون در تورات و انجيل پيغمبرى حضرت رسول را خوانده بودند و منكر شده بودند پس در دين خود هم متجاوز و فاسق هستند .\r\nو بعضى گفته‌اند يعنى : در ميان كافران مانند فاسقان در ميان گناهكاران هستند ، و همانطور كه فاسق گناهكارى است بىباك و زشت ، اينها هم كافرانى هستند بىباك و زشتكردار كه كفر و انحراف آنها به صورت فحشاء و بزه كارى نمايان است .\r\n« إِلَّا أَذىً » 111 طبرى : 1 - آزار به زبان ، 2 - سخنان كفر گفتن مثل خداوندى عزير و عيسى ، 3 - اصرار بر كفر و مخالفت ، 4 - دعوت كردن مسلمين را بدين و عقيده ى خود ، 5 - طعن بر پيغمبر و دين اسلام .\r\n« يُوَلُّوكُمُ الأَدْبارَ ثُمَّ لا يُنْصَرُونَ » 111 مجمع : اين جمله اعجاز و اخبار از غيب است كه يهود مدينه و اطراف آن همگى با پيغمبر ( ص ) معارضه كردند و شكست يافتند و نابود شدند .\r\n« ضُرِبَتْ عَلَيْهِمُ الذِّلَّةُ » 112 مجمع يعنى : هرگز از خوارى رهائى ندارند ، چنان كه كشته شدند ، يا اسير شدند ، يا اخراج از خانمان و زندگى شدند ، و يا مجبور بپرداخت جزيه شدند .\r\n« إِلَّا بِحَبْلٍ مِنَ اللَّه » 112 طبرى : يعنى آنها پيوسته در ذلَّت هستند و در\r\n","description":"","footnote":"","page_name":" 167 ","page_number":167},
  {"content":"\r\nهمه جا گرفتاريشان با پيمان و عهد خدا و مردم است .\r\nابو الفتوح : اين استثنا منقطع است زيرا اعتصام بعهد خدا با خوارى و ذلَّت مناسب نيست و معنى جمله چنين است : هر كجا باشد و بهر حال كه باشند ذليل و مهين باشند .\r\nتفسير نيشابورى : هميشه در خوارى كشتار و اسارت و غارت گرفتار هستند در هر كجا باشند مگر در موقعى كه عهد خدا و مسلمين را دستاويز خود كنند .\r\nفخر : يعنى خلاصى ندارند مگر با پيمانى از جانب خدا و مردم .\r\n« وَحَبْلٍ مِنَ النَّاسِ » 112 ابو الفتوح : گفته‌اند مقصود از كلمه ى ناس پيغمبر ( ص ) است و نايبان او .\r\nمجمع : مقصود از حبل من النّاس قرار داد و شرايط ذمّه است و امان خطَّ .\r\nفخر : بعضى گفته‌اند : حبل اللَّه اسلام است و حبل النّاس قرار داد ذمّت و امان است ، و بعضى گفته‌اند : هر دو بمعنى عهد و امان است چون عهد مسلمين باذن خداوند است پس هر دو از يك مبدأ است .\r\nولى بهتر اين معنى است : امان و پيمان با ذمّى يك قسمت گرفتن جزيه است كه در دين معيّن شده است آن حبل اللَّه است و پيمان خدا ، و پيمان مردم همان است كه بمقتضاى وقت واگذار براى امام شده است و آنچه مصلحت بداند با آنها تعهّد و پيمان برقرار مىكند .\r\n« وَباؤُ بِغَضَبٍ » 112 اين كلمه در قرآن بىمركز و كرسى همزه به اين شكل ( باؤا ) نوشته شده است ، ولى براى اينكه دو حرف همزه و واو جمع نمودار شود با مركز نوشتيم و در قرآن چاپ تركيه و مصر و تفسير عبده جلو واو الف نوشته نشده است و در پاورقى اين تفسير نوشته است : در نسخه امام الف نوشته نبوده است .\r\nطبرى : معنى اين جمله چنين است : خشم خدا را بر خود هموار كردند و با استحقاق به آن برگشتند .\r\nابو الفتوح نوشته : باز آمدند بخشم خداى ، و اين عبارت است از آن كه مستحقّ\r\n","description":"","footnote":"","page_name":" 168 ","page_number":168},
  {"content":"\r\n\r\nخشم خداى شدند بافعالى كه كردند ، و غضب از خداى تعالى اراده ى عقاب باشد بمستحقّش .\r\nمجمع : گفته‌اند : يعنى مستحقّ غضب خداوندى شدند .\r\nفخر : يعنى : پاينده ى در غضب خداوند هستند .\r\n« عَلَيْهِمُ الْمَسْكَنَةُ » 112 مجمع : ابو مسلم گفت : چون مسكين ذليل است ، اين كلمه كنايت از خوارى است ، بعضى گفته‌اند : مقصود فقر است چون يهود پيوسته خود را فقير معرّفى مىكنند .\r\nنشابورى : مقصود از مسكنت جزيه است و بعضى گفته‌اند : يعنى در مملكتها با بيچارگى بسر مىبرند و از خود حكومت و استقلال ندارند .\r\nتفسير الميزان طباطبائى : ظاهر مسكنت آن است كه شخص راهى بخلاصى و آسايش از گرفتاريها نداشته باشد .\r\n« وَيَقْتُلُونَ الأَنْبِياءَ » 112 ابو الفتوح : با اينكه يهود مدينه پيغمبرى نكشته بودند چون راضى به عمل پدران خود بودند به آنها اين نسبت داده شده است .\r\n« بِغَيْرِ حَقٍّ » 112 نشابورى : كلمه ى حقّ در اين آيه نكره و بىالف و لام آورده شده است چون كشتن پيغمبران در هيچ آئين و دينى حقّ نيست پس در دين خودشان هم بناحقّ انجام مىشده است .\r\nنفحة الرّحمن نهاوندىّ : در كافى و عياشىّ نقل شده است از حضرت امام صادق : كه خود نمىكشتند ولى سخن آنها را در همه جا نقل مىكردند و مخالفين آنها را مىكشتند .\r\nسخن ما : 1 - در آيات پيش حال مردم در عالم ديگر تقسيم شده بسياه - روى و سفيد روى كه دسته ى دوّم در رحمت خدا هستند ، در اين آيه ممكن است يادآورى و تشويق باشد كه براى شما وسيله ى سپيد روئى آماده است پس غفلت نكنيد و كيمياى سعادت خود را گم نكنيد .\r\n2 - شايد كسى گمان كند : پيروان موسى و عيسى با كتاب و آئين كه ساليان دراز\r\n","description":"","footnote":"","page_name":" 169 ","page_number":169},
  {"content":"\r\nبر آنها گذشته و مليونها با اين دين و عقيده بوده‌اند و رفته‌اند و هستند ، چگونه ممكن است يك عدّه ى كم تازه بعرصه رسيده از آنها بهتر باشد ؟\r\nاز جمله ى : « وَلَوْ آمَنَ » تا آخر آيت اوّل ممكن است جواب اين انديشه را بفهميم كه : در مرتبه ى اوّل دين اسلام آخرين درجه ى تكامل انسان است و آنها هم اگر اين را بپذيرند بسعادت مىرسند ، در مرتبه ى دوّم شما كه تازه با اين دين آشنا شده‌ايد و بدرستى دل بسته و سر بفرمان هستيد غير از آنهائى باشيد كه دوران زيادى را دينشان پشت سر نهاده است و با افكار و عقايد جوربجور رو برو شده است و الحاد و ترديد و شكّ در دلهاشان پيدا شده است ، و در نتيجه عدّه اى با عقيده ى ثابت باقى مانده‌اند و بقيه از راه فسق و بيباكى در دين خود شاكّ و منحرف شده‌اند .\r\n3 - چون مسلمين آن روز محدود بودند و سر بفرمان و هيچكس از وظيفه ى خود كمترين تخلَّفى نمىكرد ، شايد آنها از جمله « تَنْهَوْنَ عَنِ الْمُنْكَرِ » فهميده‌اند كه بايد غير مسلمين را نهى كنند ، و شايد در انجام اين وظيفه مجبور بجنگ بشوند آيات دوّم و سوم دلدارى مسلمانان است كه هيچ گمان بد نبريد زيرا آنها بقدرى كج - انديش بوده‌اند و هستند كه همان انحراف بر ايشان كافى است و نتيجه اش دامنگير شان شده و مىشود . اينجا افسانه اى به نظر رسيد كه مناسب است براى تفريح و اطَّلاع آيندگان از زندگى گذشتگان :\r\nدر شهر مشهد قديم كوچه هاى بيش از دو متر كم بوده است و روى آنها را هر كس به اندازه اى كه حقّ داشت اطاق مىساخت بطورى كه گاهى راه خانه و كوچه تبديل به دالان بسيار دراز و پر پيچ و خم مىشد و از تاريكى چند جا در روز بايستى چراغ باشد تا به آخرين منزل برسند ، و گاهى بواسطه ى خرابى سقف دالان ستونى در كنار ديوار مىزدند ، روزى دزدى وارد يكى از خانه ها شد و اثاثى برداشت و فرار كرد ، فرزند صاحب خانه پدر خود را خبر كرد و وادار كرد كه او را دنبال كنند ، او جواب داد : بابا ولش كن كه دالان او را بس است ، دزد با عجله فرار مىكرده است در\r\n","description":"","footnote":"","page_name":" 170 ","page_number":170},
  {"content":"\r\n\r\nيكى از پيچهاى دالان كه ستونى در كنار ديوار براى حفظ سقف به پا بوده است با ديگرى كه به منزل خود مىرفته است برخورد مىكند و سرش مىشكند و با او مىجنگد و فريادشان بلند مىشود از خانه هاى مجاور چراغ مىآورند دزد با سرشكسته و خونريز با مال دزديده دستگير مىشود . بصاحبمال خبر مىدهند او به فرزندش مىگويد : نگفتم بابا دالان او را بس است ؟\r\nدر آخر آيه جمله ى « ذلِكَ بِما عَصَوْا ) * - الخ » وضع عقلى و اجتماعى يهود مدينه اينطور معرّفى شده است كه گناهكارى و تجاوز آنها براى نابودىشان بس است چنان كه از تاريخ رفتار آنها با پيغمبر ( ص ) معلوم مىشود كه از سرسختى و كج - انديشىشان همين نتايج گرفته شد .\r\n[ سوره آلعمران ( 3 ) : آيات 113 تا 115 
  ]\r\nلَيْسُوا سَواءً مِنْ أَهْلِ الْكِتابِ أُمَّةٌ قائِمَةٌ يَتْلُونَ آياتِ اللَّه آناءَ اللَّيْلِ وَهُمْ يَسْجُدُونَ ( 113 ) يُؤْمِنُونَ بِاللَّه وَالْيَوْمِ الآخِرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَيُسارِعُونَ فِي الْخَيْراتِ وَأُولئِكَ مِنَ الصَّالِحِينَ ( 114 ) وَما يَفْعَلُوا مِنْ خَيْرٍ فَلَنْ يُكْفَرُوه وَاللَّه عَلِيمٌ بِالْمُتَّقِينَ ( 115 )\r\nمعنى لغات : « ليسوا » از ليس بمعنى نيست . « آناء » جمع أنى ، به معنى مقدارى از روز يا تمام روز ، آناء اللَّيل و اطراف النّهار يعنى تمام شبانه روز .\r\n« يكفروا » از مصدر كفر با ضمّ و كفور با فتح و كفران با ضمّ بمعنى ناسپاسى و انكار نعمت و احسان .\r\nجهت نزول : اسباب النّزول سيوطى : ابن عبّاس گفت : چون عبد اللَّه بن سلام و ديگر يهوديان با او ايمان آوردند و با كمال علاقه ى بدين بودند ديگر سران يهود كه مخالف بودند بمردم مىگفتند : اينها كه مسلمان شده‌اند عدّه اى نادان و بدكار بودند و گر نه شخص فهميده و درستكار دين خود را از دست نمىدهد و پى\r\n","description":"","footnote":"","page_name":" 171 ","page_number":171},
  {"content":"\r\nهر كسى نمىرود ، اين آيات براى جواب تبليغات آنها نازل شد .\r\nمجمع : از عطا نقل است : تنى چند از مسيحيهاى نجران و روم و حبشه در زمان عيسى پيغمبرى حضرت محمّد ( ص ) را قبول كردند اين آيات براى توصيف آنها است .\r\nترجمه :\r\n113 نه برابرند همه ى كتابخوانان يهودى و مسيحى چه دسته اى از آنان مردمى پايدارند بر حقّ و عدالت و آيات خدا بشب خوانند و سجده كنند و به خدا گرويده‌اند .\r\n114 و رستاخيز باور دارند و فرمان به كار نيك دهند و جلوگير از زشتى مىشوند و شتاب به نيكوكارى كنند و هر كس چنين كند بشمار درستكاران بود .\r\n115 [ چه شما آدميان 
  ] آنچه خوبى كنيد ناسپاسى نبينيد . كه خداوند داناى پرهيزگاران بود .\r\nسخن مفسّرين : « أُمَّةٌ قائِمَةٌ » 113 طبرى : عبد اللَّه مسعود گفته است : يعنى اهل كتاب كه يهود و مسيحيها هستند با مسلمين مساوى نيستند ، ولى بهتر اين معنى است : دو دسته ى مؤمن و كافر اهل كتاب در خوبى و بدى مساوى نيستند ، قتاده و ابن جريج و ابن عبّاس گفته‌اند : قائمة ، يعنى ثابت بر حقّ ، مجاهد گفته است : يعنى عادل ، ربيع گفته است : يعنى مواظب كتاب خدا و احكام و حدود آن .\r\nابو الفتوح : يعنى آنان كه در شب به پا خيزند براى نماز ، و در خبر هست كه پيغمبر ( ص ) بعلىّ ( ع ) فرمود : عليك بصلاة اللَّيل عليك بصلاة اللَّيل يعنى مواظب نماز شب باش و آن را ترك مكن و اين جمله را دو مرتبه مكرّر كرد ، و باز فرمود : هر كه بشب نماز بسيار بكند بروز رويش سفيد باشد .\r\n« يَتْلُونَ آياتِ اللَّه آناءَ اللَّيْلِ » 113 طبرى : يعنى از كتاب خدا مواعظ و عبرت و پند مىخوانند و مقصود از آناء اللَّيل ساعتهاى شب است چنان كه ربيع و عبد اللَّه بن كثير و قتاده گفته‌اند : سدّى گفته است : يعنى وسط شب ، عبد اللَّه مسعود گفت يعنى عتمة « 1 » كه هنگام تاريكى شب است و تمام شدن سفيدى روز ، چون فقط مسلمين در اين وقت نماز مىخوانند و يهود و نصارى آن وقت نماز نمىخوانند ، و هم عبد اللَّه -\r\n\r\n","description":"","footnote":"\r\n( 1 ) عتمة ، بفتح عين و تاء و ميم ( المنجد )\r\n","page_name":" 172 ","page_number":172},
  {"content":"\r\n\r\n\r\nمسعود گفت : شبى پيغمبر ( ص ) نزد خانواده و زنان خود بود و هنگام نماز عشاء تشريف نياورد تا پاسى از شب گذشته كه عدّه اى از ما مشغول نماز شد و عدّه اى باستراحت شدند ، آنگاه تشريف آورد و فرمود : كسى غير از شما مسلمانان در اين وقت به نماز و عبادت خدا نمىپردازد ، در اين موقع اين آيه نازل شد : « لَيْسُوا سَواءً مِنْ أَهْلِ الْكِتابِ أُمَّةٌ قائِمَةٌ ) * ، تا آخر » .\r\n« وَهُمْ يَسْجُدُونَ » 113 طبرى از بعضى متخصّصين به زبان عرب نقل كرده است : مقصود از سجود نماز است . يعنى در شب قرآن مىخوانند و نماز ، زيرا اگر مقصود سجده باشد با تلاوت قرآن مناسب نيست چون در سجده و ركوع تلاوت قرآن نيست .\r\nابو الفتوح : 1 - بعضى گفته‌اند : مقصود از اين آيه نماز نافله ى ميان مغرب و عشا است . 2 - روايت هشام بن سالم از حضرت صادق ( ع ) است كه دستور نماز غفيله را فرمود ، و در آخر فرمود هر كس اين نماز را بخواند هر حاجتى از خدا بخواهد روا خواهد شد .\r\nروح البيان : نماز مىخوانند ، چون پيغمبر ( ص ) فرمود : من را منع كرده‌اند كه در ركوع يا سجود قرآن بخوانم و از ميان اجزاء نماز نام سجده را آورده است چون بيش از بقيه آثار خضوع در آن نمايان است .\r\n« يُؤْمِنُونَ بِاللَّه ) * - الخ » 114 طبرى : يعنى ايمان دارند به خدا و پاداش قيامت و مردم را به پيروى پيغمبر وادار مىكنند و جلوگير از كفر و انكار پيغمبر مىشوند و مانند يهوديان و مسيحيها نيستند كه جلوگير مردم هستند از دين پيغمبر و عمل بفرموده ى او .\r\n« وَيُسارِعُونَ فِي الْخَيْراتِ » 114 ابو الفتوح : يعنى از ترس فوت وقت شتاب در انجام خيرات مىكنند .\r\nچنان كه شاعر گفته است :\r\n\r\nقدّم جميلا اذا ما شئت تفعله\r\nو لا تؤخّر ففى التأخير آفات\r\n\r\n\r\nالست تعلم انّ الدّهر ذو غير\r\nو للمكارم و الاحسان اوقات\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nكار نيك را جلوتر انجام بده كه اگر بدير باز گذارى آسيبها جلوگير خواهند شد ، ميدانى كه روزگار هر دمى برنگى است پس براى نكوكارى دمى است كه بايد آن را غنيمت شمرد .\r\nو بعضى گفته‌اند : مقصود از اين جمله كمال ميل و سهولت انجام آن است كه تنبلى و حسّ ناراحتى ندارند ، فرق ميان سرعت و عجله آن است كه سرعت در شتاب به چيزى است كه بايد شتاب كرد و كندى در آن زشت است ، و عجله تندى است در - آنچه نبايد زود انجام شود از اين جهت يسارعون گفته شده است .\r\n« و ما تفعلوا من خير فلن تكفروه » 115 ابو الفتوح : حمزه و كسائى و خلف و حفص با يا خوانده‌اند و معنى چنين مىشود : آن امت كه بعبادت مشغول ميشوند آنچه كار نيك بكنند پاداشش نابود نمىشود و باقى قراء با تا خوانده‌اند و معنى اين است : شما ، پيغمبر و مسلمين آنچه كار نيك بكنيد بكفران و ناسپاسى دچار نخواهيد شد ، و ابو عمرو هر دو قرائت را جايز دانسته است .\r\n« عَلِيمٌ بِالْمُتَّقِينَ » 115 مجمع : اشاره است به اين كه پاداش عمل نيك ضايع نمىشود چون آنكه از او اين انتظار مىرود پيوسته عالم است به حال پرهيزگاران و دقيقه اى از او پوشيده نيست ، و نيز اشاره است به اين كه كوچكترين عمل بىنتيجه نخواهد بود ، و اين بر خلاف عقيده ى آنهائى است كه معتقد هستند اعمال زشت موجب مىشود اثر نيكيها نابود شود .\r\nسخن ما : توجّه دادن افكار است كه اسم كتاب و دين و شخصيّتهاى قديمى شما را گول نزند ، شرط كمال و ارزش هر كس عمل نيك او است چه از جهت شخصى چه از جهت اجتماع ، و جمله ى « أُولئِكَ مِنَ الصَّالِحِينَ » ممكن است براى تثبيت همين مطلب باشد كه شايستگى و صلاح وابسته به عمل خير است نه به صورت ظاهر و اسم و شهرت ، و باز جمله ى آخر تأكيد دوباره است كه خداوند پرهيزگاران را ميشناسد و آنها براى خود و ديگران ارجمندند .\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n[ سوره آلعمران ( 3 ) : آيات 116 تا 117 
  ]\r\nإِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ وَلا أَوْلادُهُمْ مِنَ اللَّه شَيْئاً وَأُولئِكَ أَصْحابُ النَّارِ هُمْ فِيها خالِدُونَ ( 116 ) مَثَلُ ما يُنْفِقُونَ فِي هذِه الْحَياةِ الدُّنْيا كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ ظَلَمُوا أَنْفُسَهُمْ فَأَهْلَكَتْه وَما ظَلَمَهُمُ اللَّه وَلكِنْ أَنْفُسَهُمْ يَظْلِمُونَ ( 117 )\r\nمعنى لغات : « ريح » باد ، « صرّ » سردى و صدا ، « حرث » كشت و زرع .\r\nترجمه :\r\n116 ولى آن كسان كه كافر شدند البتّه سرمايه و فرزندشان جلوگير آزار خدا از ايشان نباشند و ايشان ياران آتشند كه هميشه در آن بمانند .\r\n117 داستان آن سرمايه كه اين مردم بزندگى به كار برند داستان آن باد سردى است كه بكشتزار مردم به خود ستم كرده [ و كشت بد كرده 
  ] رسد و آن را نابود كند چه خدا به آنها ستم نكند و خود بخويشتن ستم روا دارند .\r\nسخن مفسّرين : « إِنَّ الَّذِينَ كَفَرُوا ) * - تا آخر آيه » 116 عموم مفسّرين براى ارتباط اين آيه بآيات پيش نوشته‌اند : چون پى در پى احوال مؤمنين يادآورى مىشود و عاقبت كار كافران ، اينجا هم پس از نامبردن متّقين نتيجه ى عمل كافران معرّفى شده است .\r\nفخر : چند مقصود براى كلمه ى الَّذين نقل كرده‌اند :\r\n1 - ابن عبّاس گفته است مقصود يهود بنى قريظه و بنى نضير است چون تمام كوشش و دشمنى آنها براى دلبستگى بسرمايه بود چنان كه در سوره ى بقره به آنها خطاب شده ( لا تَشْتَرُوا بِآياتِي ثَمَناً قَلِيلًا ) .\r\n2 - مقصود مشركين قريش است مثل ابو جهل كه هميشه بسرمايه ى خود افتخار مىكرد ، در اين آيه توجه مىدهد به اين كه سرمايه ها جبران كفر و انحراف نمىكند .\r\n3 - مقصود أبو سفيان است كه در جنگ بدر و احد مالى فراوان در راه دشمنى\r\n","description":"","footnote":"","page_name":" 175 ","page_number":175},
  {"content":"\r\n\r\nو شكست پيغمبر ( ص ) خرج كرد .\r\n4 - اشاره است به نتيجه ى كار كافران كه مىگفتند اگر محمّد در پيشگاه خداوند ارزش مىداشت در اين فقر و بيچارگى بسر نمىبرد و ما ارزش داريم كه داراى مال و سرمايه هستيم .\r\nثَلُ ما يُنْفِقُونَ « 117 طبرى : سدّى گفته است : يعنى آنچه كافر مىگويد و از او پذيرفته نمىشود مانند زراعتى است ، عده اى گفته‌اند : يعنى آنچه به زبان مىگويند و بدل منكر هستند .\r\nيمان گفته است : مراد نفقه ى ابو سفيان است و اصحابش كه روز بدر خرج كردند ، بر عداوت پيغمبر ( ص ) ، مقاتل گفته است : مقصود رشوه اى است كه عوام يهود برؤساء و احبارشان مىدادند براى معارضه .\r\nفخر : بعضى گفته‌اند مقصود كليّه ى كارهاى كافران است كه اميد استفاده ى از آن در آخرت داشته‌اند .\r\nمَثَلِ رِيحٍ « 117 كشف نوشته : هر چه بدست آرند از عشق دنيا ، مثل آن چون باد است ، گيرنده ى باد در دست چه دارد ؟ جوينده ى دنيا همان دارد\r\n\r\nدردا و دريغا كه از آن خاست و نشست\r\nخاكى است مرا بر سر و بادى است بدست\r\n\r\nسليمان پيغمبر كه با دو ديو و مرغ همه مسخر او بودند ، مورچه اى به راه وى آمد و گفت : خداى با تو چه كرامت كرده درين جهان ، سليمان جواب داد كه باد مسخر من كرد چنان كه مىبينى ، گفت : يا سليمان ، خبر دارى كه اين چه اشارت است ، مىگويد : آنچه ترا دادند از اين مملكت دنيوى همچون باد است از باد در دست چه حاصل بود ؟ كار ملك دنيا همچنان بود .\r\n« صرّ » 117 ابو الفتوح نوشته : عبد اللَّه عبّاس گفت : باد سموم باشد كه بحرارت و گرمى مردم و حيوان را بكشد .\r\nابن كيسان گفت : آن را گويند كه در آن آوازى باشد ، و بيشتر مفسّران گفتند\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nسرماى سخت است .\r\nلَمُوا أَنْفُسَهُمْ « 117 ابو الفتوح نوشته است : و براى آن تخصيص كرد حرث قومى ظالم را تا ابهام نيفكند كه خداى تعالى حرث كسى بباد هلاك كند كه نا - مستحق باشد ، و اگرچه اين بر سبيل مثل است نه بر وجه تحقيق .\r\nمجمع : يعنى آنهائى كه از گناهكارى بر خود ستم كردند ، خدا زراعتشان را نابود كرد براى سزاى گناهشان .\r\nفخر : فايده ى همانندى بزراعت ستمكار اين است : 1 - چنان كه زراعت كافر و ستمكار نابود مىشود عمل اينها هم نابود مىشود ، ليكن زراعت غير ستمكار يعنى مسلمان مؤمن اگر در دنيا نابود بشود در عالم ديگر اجر اين رنج را خواهد داشت 2 - كشت آنها در زمين و زمان نامناسب بوده است . و ظلم بمعنى انجام چيزى است در غير موقع مقتضى خود .\r\nتأويلات : مالى را كه به كار مىبرند براى خواهشهاى نفسانى يا ريا و خودنمائى يا كسب شهرت و افتخار و جانب خدائى را در آن منظور نمىكنند ، باد هواى نفس با سردى نيّتهاى فاسد و برودت اغراض باطل مال و زحمت آنها را تباه مىكند همانطور كه باد سرد سموم زراعت مردم ستمكار را نابود مىكند .\r\nصفيعليشاه در تفسير منظوم خود گفته است :\r\n\r\nهست انفاق خسيسان در امل\r\nهمچو بادى سرد در كشت و عمل\r\n\r\n\r\nدر حيات دنيوى انفاقشان\r\nزشت و نابود است چون اخلاقشان\r\n\r\n\r\nيا چو بادى كان زند بر كشتها\r\nسوزد و از كف رود سر رشته ها\r\n\r\n\r\nكشتهاى ظالمان گردد تباه\r\nاز سموم گرم يا سرد و سياه\r\n\r\nحافظ هم شايد به آن مثل مور و سليمان كه از كشف الاسرار نقل شد در غزل خود اشاره داشته است :\r\n\r\nشنيده‌ام سخنى خوش كه پير كنعان گفت\r\nفراق يار نه آن مىكند كه بتوان گفت\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nحديث هول قيامت كه گفت واعظ شهر\r\nكنايتى است كه از روزگار هجران گفت\r\n\r\n\r\nغم كهن بمى سالخورده دفع كنيد\r\nكه تخم خوشدلى اين است پير دهقان گفت\r\n\r\n\r\nمن و مقام رضا بعد از اين و شكر رقيب\r\nكه دل به درد تو خو كرد و ترك درمان گفت\r\n\r\n\r\nگره بباد مزن گرچه بر مراد وزد\r\nكه اين سخن به مثل مور با سليمان گفت\r\n\r\n\r\nمزن ز چون و چرا دم كه بنده ى مقبل\r\nقبول كرد بجان هر سخن كه دهقان گفت\r\n\r\n\r\nبعشوه اى كه سپهرت دهد ز راه مرو\r\nترا كه گفت كه اين زال ترك دستان گفت\r\n\r\n\r\nبيا و باده بخور ز آنكه پير ميكده دوش\r\nبسى حديث غفور و رحيم و رحمان گفت\r\n\r\n\r\nكه گفت حافظ از انديشه ى تو آيد باز\r\nمن اين نگفته‌ام آنكس كه گفت بهتان گفت\r\n\r\nنظير اين مثل قرآن در انجيل لوقا باب دوازدهم از جمله ى 16 ببعد ديده مىشود ، هر كس بخواهد مقايسه كند به آن جا مراجعه نمايد .\r\nسخن ما : يادآورى شده است و تشبيه كه اگر كارى اساس آن درست نبود نتيجه ى آن هم نابود است چنان كه در كارهاى زندگى خود همه روز نظير آن را مىبينيد پس كار كج انديشان و كافران چنين است .\r\n","description":"","footnote":"","page_name":" 178 ","page_number":178},
  {"content":"\r\n\r\n[ سوره آلعمران ( 3 ) : آيات 118 تا 120 
  ]\r\nيا أَيُّهَا الَّذِينَ آمَنُوا لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا وَدُّوا ما عَنِتُّمْ قَدْ بَدَتِ الْبَغْضاءُ مِنْ أَفْواهِهِمْ وَما تُخْفِي صُدُورُهُمْ أَكْبَرُ قَدْ بَيَّنَّا لَكُمُ الآياتِ إِنْ كُنْتُمْ تَعْقِلُونَ ( 118 ) ها أَنْتُمْ أُولاءِ تُحِبُّونَهُمْ وَلا يُحِبُّونَكُمْ وَتُؤْمِنُونَ بِالْكِتابِ كُلِّه وَإِذا لَقُوكُمْ قالُوا آمَنَّا وَإِذا خَلَوْا عَضُّوا عَلَيْكُمُ الأَنامِلَ مِنَ الْغَيْظِ قُلْ مُوتُوا بِغَيْظِكُمْ إِنَّ اللَّه عَلِيمٌ بِذاتِ الصُّدُورِ ( 119 ) إِنْ تَمْسَسْكُمْ حَسَنَةٌ تَسُؤْهُمْ وَإِنْ تُصِبْكُمْ سَيِّئَةٌ يَفْرَحُوا بِها وَإِنْ تَصْبِرُوا وَتَتَّقُوا لا يَضُرُّكُمْ كَيْدُهُمْ شَيْئاً إِنَّ اللَّه بِما يَعْمَلُونَ مُحِيطٌ ( 120 )\r\nمعنى لغات : « بطانة » آستر لباس ، خانواده و رفقاى مخصوص هر كسى ، سرّ و راز نهانى . « دون كم » پست در برابر بالا و مرتفع و جلو هر چيز و بمعنى بجز و غير و بمعنى حقير و ناچيز . « يألون كم » از مصدر ألو و الوّ بر وزن فعل و فعول با فتح و ضمّ فاء بمعنى كوتاهى و كندى در كار . « خبالا » كمى و تباهى . « عنت تم » از مصدر عنت بر وزن فعل بفتح عين بمعنى : به كار دشوار گرفتار شدن ، سختى ديدن ، نابود شدن . « بدت » از مصدر بدّو و بداء بر وزن فعول و فعال بمعنى :\r\nآشكار شدن ، و تجديد رأى شدن . « بغضاء » دشمنى سخت . « ها انتم » ها حرف تنبيه است بمعنى آگاه باشيد و انتم ضمير يعنى شما .\r\nجهت نزول : مجمع : بسا مىشد كه شخص مسلمان با كافران دوست بود بواسطه ى دوستى يا همسايگى يا خويشاوندى يا روابط ديگر ، آيت اول براى جلو گيرى از اين رسم نازل شد .\r\nترجمه :\r\n118 اى مردم به خدا و پيغمبر گرويده دوستى از غير گروه خود نگيريد كه در نابودى شما مىكوشند و رنج شما مىخواهند و دشمنىشان از دهانشان\r\n","description":"","footnote":"","page_name":" 179 ","page_number":179},
  {"content":"\r\n\r\nدر سخن نمودار است و آنچه بدل نهان مىكنند از آن بيش بود . پس اگر درست بسنجيد نشانه ها براىتان نمودار كرديم [ تا دوست ز دشمن باز شناسيد 
  ] .\r\n119 باخبر باشيد كه شما ايشان را دوست داريد [ كه مسلمانى آنان خواهيد 
  ] و آنان شما را دوست ندارند [ چون بدينشان نيستيد 
  ] با اينكه همه ى كتابهاى دينى ايشان باور داريد و چون با شما رو برو شوند گويند مسلمانيم و در خلوت از خشم شما انگشت بدندان مىگزند . اى محمّد به اين منافقين بگو : ز خشم خود بميريد كه خدا دانا است به آنچه در دلها است .\r\n120 [ آنان چنان دشمنند 
  ] اگر بشما نيكى رسد بدشان آيد و اگر بدى بينيد شاد شوند . ولى اگر شما شكيبا و پرهيزگار باشيد بدخواهى ايشان بشما زيان ندارد .\r\nسخن مفسّرين : « بِطانَةً مِنْ دُونِكُمْ » 118 طبرى : يعنى دوستى مكنيد با منافقين و آنها را در اسرار خود جلوتر از مؤمنين قرار ندهيد .\r\nابو الفتوح : بطانه آن دوستى باشد كه بر احوال پوشيده ى شخص مطَّلع باشد مانند آستر لباس كه جز صاحب لباس ديگرى از آن خبر ندارد .\r\nروح البيان : از غزّالى نقل است : تا كسى را خوب آزمايش نكنى دوست خود مگير و در چند موقع مىتوان او را امتحان كرد : 1 - در معزولى از مقام 2 - در مقام و منصب ، 3 - بىنيازى ، 4 - فقر ، 5 - همخانه شدن ، 6 - همسفر شدن ، 7 - طرف معامله و داد و ستد شدن ، 8 - در سختى از او كمك خواستن پس اگر او اين مواقع بميل تو بود و از تو بزرگتر بود پدر خود بدان و اگر برابر بود برادر و اگر كوچكتر بود فرزند خود بدان ، و اگر غيبتى يا بدرفتارى از چنين كس ديدى سزاى آن را به خدا واگذار كه تلافى آن موجب زيان است و تلف عمر .\r\n« وَدُّوا ما عَنِتُّمْ » 118 ابو الفتوح چند معنى نوشته است : 1 - آرزو دارند رنج شما را . 2 - مىخواهند كفر و گمراهى شما را . و اين آن مثل است كه پارسيان گويند :\r\nخرمن سوخته ، سوخته خواهد خرمن ، هر كه بآفتى گرفتار باشد و بعيبى آلوده خواهد كه همه جهان چو او باشند تا عيب او پوشيده شود چنان كه مثل است : در مرگ بانبوه\r\n","description":"","footnote":"","page_name":" 180 ","page_number":180},
  {"content":"\r\n\r\nكه جشن باشد .\r\n« قَدْ بَدَتِ الْبَغْضاءُ » 118 ابو الفتوح نوشته : يعنى از بسيارى كه در دل دارند طاقت نمىدارند تا نهان دارند . و در كلام امير المؤمنين عليه السّلام آمد :\r\nهيچكس چيزى پنهان باز نكند الَّا بر كنارها و جوانب لسان او پديد آيد . ابو - موساى اشعرى از جانب عمر حكومتى داشت به او پيغام داد مردى ترسا مذهب در اينجا است كه محاسب و نويسنده ى خوبى است . اگر اجازه باشد او را استخدام كنم ، عمر جواب داد : مگر اين آيه را نخوانده اى : * ( ( لا تَتَّخِذُوا بِطانَةً ) * تا آخر ) .\r\n« أُولاءِ تُحِبُّونَهُمْ » 119 ابو الفتوح چند جهت براى دوستى مسلمين نسبت به آنها نقل كرده است : 1 - بواسطه ى خويشاوندى و پيمان و سوگند و همسايگى كه با آنها داريد دوستشان مىداريد ولى آنها كه جهود هستند چون بر خلاف دينشان هستيد شما را دوست ندارند .\r\n2 - مسلمين از نظر محبّت و نوعدوستى آنها را دوست دارند چون به اسلام دعوت مىكنند ولى آنها كه مىخواهند مسلمين كافر باشند بر خلاف مصلحت است پس مسلمانان را دوست نمىدارند .\r\n3 - ابو العاليه و مقاتل معنى كرده‌اند : مسلمين از سخن منافقين كه اظهار اسلام مىكنند خرسند مىشوند و آنها را دوست مىدارند ، ليكن آنها كه در دل منافق و كينه دار هستند مسلمانان را دوست ندارند .\r\n« تُؤْمِنُونَ بِالْكِتابِ كُلِّه » 118 فخر : معنى آن است كه : شما به همه ى كتابهاى آنها ايمان داريد با وجود اين با شما دشمنى مىكنند پس چرا شما با آنها دوست هستيد با اينكه آنها بكتاب شما ايمان ندارند ؟ و اين سرزنشى است كه آنها در عقيده ى باطل خود ثابتتر از شما هستند در عقيده ى درست و حقّ .\r\n« مُوتُوا بِغَيْظِكُمْ » 119 فخر : يعنى روز بروز قوت و شوكت مسلمين كه موجب غيظ شما است زيادتر شود تا غيظ شما زيادتر باشد و موجب مرگتان گردد .\r\nحسينى نوشته :\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nبمير اى از حسد پيوسته غمگين\r\nكه جز مرگت نخواهد داد تسكين\r\n\r\n« لا يَضُرُّكُمْ » 120 مفسّرين چند قرائت نقل كرده‌اند : 1 - نافع و ابن كثير و ابو عمرو و يعقوب با صداى زير و كسر ضاد و سكون راء قرائت كرده‌اند از مصدر ضير بر وزن فعل .\r\n2 - ضحّاك در قرائت نادر و شاذّ با ضم و صداى جلو ضاد و سكون راء قرائت كرده است ، از ماده ى ضار يضور با واو ، و كسائى گفته است از بعضى مردم حجاز مىشنيدم كه مىگفتند : ( لا ينفعنى ذاك و لا يضورني ) .\r\n3 - قرائت بقيه ى قاريها با ضمّ ضاد و تشديد راء است .\r\nسخن ما : در اين آيه همانطور كه تفسير قاضى و عبده نوشته‌اند جلوگيرى شده است از دوستى مخالفين كه دشمن هستند و منتظر فرصت و گر نه ارتباط با غير مسلمان بطور كلَّى منع نشده است چنان كه در آيات ديگر به اين مطلب تصريح شده است مثل ( لا يَنْهاكُمُ اللَّه عَنِ الَّذِينَ لَمْ يُقاتِلُوكُمْ فِي الدِّينِ ) « 1 » .\r\nمثنوى شخص لايق دوستى را به اين جور توصيف كرده است :\r\n\r\nرو كسى جو كه ترا او هست دوست\r\nدوست بهر دوست لا شكّ خيرجو است\r\n\r\n\r\nحارسى از گرگ جستن شرط نيست\r\nجستن از غير محلّ ناجستنى است\r\n\r\n\r\nهر كه باشد همنشين دوستان\r\nهست در گلخن ميان بوستان\r\n\r\n\r\nهر كه با دشمن نشيند در زمن\r\nهست اندر بوستان در گولخن\r\n\r\n\r\n","description":"","footnote":"\r\n( 1 ) مراد آيهء 7 از سورهء ممتحنه است كه مىفرمايد * ( « لا يَنْهاكُمُ اللَّه عَنِ الَّذِينَ لَمْ يُقاتِلُوكُمْ فِي الدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ اللَّه يُحِبُّ الْمُقْسِطِينَ ( 8 ) إِنَّما يَنْهاكُمُ اللَّه عَنِ الَّذِينَ قاتَلُوكُمْ فِي الدِّينِ وَأَخْرَجُوكُمْ مِنْ دِيارِكُمْ وَظاهَرُوا عَلى إِخْراجِكُمْ أَنْ تَوَلَّوْهُمْ وَمَنْ يَتَوَلَّهُمْ فَأُولئِكَ هُمُ الظَّالِمُونَ » .\r\nحاصل معنى آنكه خدا باز نميدارد شما را و نهى نمىكند از اينكه نسبت بكفّاريكه با شما بستيز بر نخاسته‌اند نيكى كنيد ، بلكه منع مىكند از نيكى نمودن به آن دسته از كفّاريكه با شما بدشمنى پرداخته‌اند .\r\nلكن استشهاد به اين آيه مورد ندارد زيرا سخن در باره اتّخاذ بطانه است كه نهى شده ، و بطانه گرفتن كفار غير از نيكى كردن به آنها است چه آنكه بطانه بمعنى دوست محرم راز است و آيهء * ( « لا تَتَّخِذُوا بِطانَةً مِنْ دُونِكُمْ » نهى صريح است . و آيه * ( « لا يَنْهاكُمُ ) * - الخ » جواز مهربانى كردن پس دليل جواز اتّخاذ بطانه و محرم راز نيست . مگر آنكه بطانه را مطلق دوست بگيريم و اين خلاف لغت است . ( مصحّح )\r\n","page_name":" 182 ","page_number":182},
  {"content":"\r\n\r\n[ سوره آلعمران ( 3 ) : آيات 121 تا 129 
  ]\r\nوَ إِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ وَاللَّه سَمِيعٌ عَلِيمٌ ( 121 ) إِذْ هَمَّتْ طائِفَتانِ مِنْكُمْ أَنْ تَفْشَلا وَاللَّه وَلِيُّهُما وَعَلَى اللَّه فَلْيَتَوَكَّلِ الْمُؤْمِنُونَ ( 122 ) وَلَقَدْ نَصَرَكُمُ اللَّه بِبَدْرٍ وَأَنْتُمْ أَذِلَّةٌ فَاتَّقُوا اللَّه لَعَلَّكُمْ تَشْكُرُونَ ( 123 ) إِذْ تَقُولُ لِلْمُؤْمِنِينَ ألَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ ( 124 ) بَلى إِنْ تَصْبِرُوا وَتَتَّقُوا وَيَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ ( 125 )\r\nوَ ما جَعَلَه اللَّه إِلَّا بُشْرى لَكُمْ وَلِتَطْمَئِنَّ قُلُوبُكُمْ بِه وَمَا النَّصْرُ إِلَّا مِنْ عِنْدِ اللَّه الْعَزِيزِ الْحَكِيمِ ( 126 ) لِيَقْطَعَ طَرَفاً مِنَ الَّذِينَ كَفَرُوا أَوْ يَكْبِتَهُمْ فَيَنْقَلِبُوا خائِبِينَ ( 127 ) لَيْسَ لَكَ مِنَ الأَمْرِ شَيْءٌ أَوْ يَتُوبَ عَلَيْهِمْ أَوْ يُعَذِّبَهُمْ فَإِنَّهُمْ ظالِمُونَ ( 128 ) وَلِلَّه ما فِي السَّماواتِ وَما فِي الأَرْضِ يَغْفِرُ لِمَنْ يَشاءُ وَيُعَذِّبُ مَنْ يَشاءُ وَاللَّه غَفُورٌ رَحِيمٌ ( 129 )\r\nمعنى لغات : « غدوت » از مصدر غدوّ بر وزن فعول با ضمّ فا بمعنى در صبح روانه شدن و رفتن و دگرگون گشتن . « تبوّى » از ماده ى بوّأ ، يعنى بمكانى وارد شد و در جائى جايگزين شد و براى كسى آماده كرد . « تفشلا » از مصدر فشل بفتح شين بمعنى ترسيدن و سست شدن در جنگ . « فورهم » يعنى حال حاضر آنها ، هنگام اكنون كه هيچ تأخير در آن نباشد ، همانطور كه در فارسى مىگويند فورا .\r\n« مسوّمين » از فعل سوّم بر وزن فعّل با تشديد عين بمعنى بكارى مكلَّف كردن حاكم قرار دادن ، حيوان را بچرا روانه كردن ، علامت و نشانه گذاردن .\r\n« يكبت هم » از مصدر كبت بر وزن فعل بفتح فا بمعنى در كشتى بر زمين زدن خوار و ذليل كردن ، دگرگون كردن ، شكستن و غضبناك كردن .\r\n","description":"","footnote":"","page_name":" 183 ","page_number":183},
  {"content":"\r\n\r\nجهت نزول : اين چند آيه را مختلف نقل كرده‌اند ، روز جنگ بدر و جنگ احد و جنگ احزاب هر سه نقل شده است .\r\nترجمه :\r\n121 اى پيغمبر ( ص ) به ياد آر آنگاه كه ببامداد ز خانواده ى خود جدا شدى تا جاى مؤمنان براى جنگ آماده كنى و خدا [ به آنچه شود 
  ] دانا و بينا بود .\r\n122 آنگاه دو گروه شما بدل انديشه ى سستى در جنگ كردند با اينكه خدا دوست آنها است و مؤمنين خدا را بايد پشتيبان خود بدانند .\r\n123 چنان كه در بدر خوار بوديد و خدا يارىتان كرد پس از خشم او بترسيد تا شايد پاس اين نعمتها بدانند\r\n124 چه بروزگارى تو اى محمّد بمؤمنان گفتى : شما را بس نباشد كه پروردگارتان به سه هزار فرشته ى ز آسمان رسيده شما را كمك كند ؟\r\n125 بلكه اگر شكيبا و پرهيزگار باشيد و دشمنتان به زودى بر سرتان آيد پروردگارتان بپنجهزار فرشته ى نشانه دار بشما كومك نمايد .\r\n126 و خدا اين را نكرد جز براى نويد بشما تا دلهاتان آرام شود چه يارى شما جز از پيشگاه خداى برتر دانا نبود .\r\n127 كه پاره اى از گروه كافران از هم جدا كند يا آنها را خوار و بيچاره كند تا نااميد شوند و بجاى خود باز روند .\r\n128 و بر تو اى محمّد از كار مردم گناهى نيست كه يا خدا ببخشدشان و يا آزارشان كند چه همانا ايشان ستمكارانند ،\r\n129 و آنچه در آسمانها و زمين است مال خدا است و او هر كه را خواهد بيامرزد كه آمرزگار است و مهربان .\r\nسخن مفسّرين : « وَإِذْ غَدَوْتَ » 121 طبرى : در دنباله ى آيات پيش گفته شده است : همانطور كه در روز بدر شما را يارى كرديم ، باز هم اگر صبر و تقوى پيشه كنيد و دوست كافران نباشيد حمله ى اين يهود در شما كارگر نيست و خدا تقويت كند شما را و گر نه باز گرفتار خواهيد شد . چنان كه اگر بخاطر بياوريد در جنگ احد كه پيغمبر جاى مؤمنين را معيّن مىكرد .\r\nطبرى : اهل تأويل اختلاف كرده‌اند كه مقصود از جمله ى : ( اذ غدوت ) كدام روز است ، بعضى گفته‌اند مقصود روز جنگ احد است چنان كه از مجاهد و قتاده و سدى و ابن عبّاس نقل شده است كه : پيغمبر ( ص ) از خانه ى خود به طرف احد رفت و جاى مردمرا\r\n","description":"","footnote":"","page_name":" 184 ","page_number":184},
  {"content":"\r\n\r\nمعيّن مىكرد .\r\nو نيز مجاهد گفته است : آن حضرت پياده باحد رفت .\r\nحسن بصرى گفته است : يعنى روز جنگ احزاب كه پيغمبر مردم را مرتّب مىكرد .\r\nمجمع : علاوه بر نامبردگان بالا از حضرت امام باقر هم نقل شده است كه مقصود روز احد است ، از مقاتل نقل شده است مقصود روز بدر است .\r\nفى ظلال : نقل جنگ احد نمودارى از روش قرآن را در نقل داستان نمودار مىكند چون سياق قرآن نه اين است كه سرگذشت تاريخى را يكايك دنبال كند تا به آخر رساند بلكه آنها را نمايش مىدهد براى پند و پرورش تا آن حقايق كه در پشت پرده ى اين حوادث پنهان است آشكار شود و شور دل مردم و خاصيتهاى روانىشان به جلو چشمشان آيد و روش آفرينش و مبادى انسانيت را نشان دهد و در نتيه يك سرگذشت اندوخته اى است از انديشه و استدلال و استخراج و استنتاج چنان كه مىبينيم بيش - آمدى نقل مىشود و بمناسبت حقايقى كه در اطراف آن بوده است گفته مىشود دو - باره باصل مطلب برمىگردد سپس از درون دلها و نهانى انديشه هاى مردم سخن مىگويد و چند نوبت آن را بصورتهاى گوناگون از اول به آخر مىرساند تا مطلب پايان مىيابد .\r\n« مِنْ أَهْلِكَ » 121 ابو الفتوح : گفتند : از خانه ى عايشه آمد .\r\nروح البيان : مقصود خانه ى عايشه است كه از آنجا روانه شد و اين دليل است كه عايشه از طيّبات است چون اهل پيغمبر ( ص ) شمرده شده است و در آيت ديگر گفته شده است : ( الطَّيِّباتُ لِلطَّيِّبِينَ ) ، مرحوم نهاوندى در تفسير نفخة الرّحمان مفصّل اين ادّعاى او را جواب نوشته است .\r\n« تُبَوِّئُ الْمُؤْمِنِينَ » 121 طبرى : از علماى ما بما رسيده است كه اعراب روز چهارشنبه باحد وارد شدند و روز جمعه ى ماه شوال سال سوّم هجرى پيغمبر پس از اداى نماز بر جنازه ى يكنفر از انصار و انجام نماز جمعه روانه ى احد شد و مقصود\r\n","description":"","footnote":"","page_name":" 185 ","page_number":185},
  {"content":"\r\nاز جمله ى ( تبوّء مقاعد ) آنست كه قبل از روانه شدن پيغمبر ( ص ) مشورت كرد و در وضع معارضه ى با اعراب با اصحاب خود گفتگو كرد ، و نيز علماى ما گفته‌اند : چون پيغمبر شنيد كه كافران باحد وارد شده‌اند فرمود : گاو بخواب ديدم و تعبير نيك كردم و فال بد نزدم و نيز ديدم كه دم شمشير من رخنه دارد ( بگفته ى ابو الفتوح تعبير بشكست كردم ) و هم ديدم كه دست در زرهى محكم فرو مىبرم ، تعبير به شهر مدينه كردم كه اگر در اينجا بمانيم و آنها وارد شهر شوند با آنها در اينجا مىجنگيم ، ولى عدّه اى كه در جنگ بدر حاضر نشده بودند و هم آن عدّه اى كه بعد در جنگ احد كشته شدند عرض كردند ما را بجنگ اين سگها ببر تا نپندارند كه ترسيديم .\r\nعبد اللَّه بن ابى سلول عرض كرد : در اينجا بمان كه هر وقت ما براى جنگ بيرون شده‌ايم شكست ديده‌ايم و هر كه بسر ما آمده است او را شكست داده‌ايم ، تو آنها را به حال خود بگذار كه اگر در اينجا بمانند خود را به اختيار در بيابان حبس كرده‌اند ، و اگر وارد شوند مردهاى ما با آنها رو برو مىشوند و زن و بچه از بام بر سرشان مىكوبند و اگر هم برگشتند كه آنها محروم و ما آسوده‌ايم ، ليكن مردم به پيغمبر اصرار ميكردند كه بجنگ آنها بروند . پس آن حضرت هم زره پوشيد و آماده ى جنگ شد ، و مقصود از جمله ى : * ( ( وَإِذْ غَدَوْتَ ) * . . . * ( تُبَوِّئُ ) ) * همين مشورت و گفتگوى پيغمبر است با مسلمانان و از عبد اللَّه مسعود نقل شده است كه او ( تبوّئ للمؤمنين ) با لام قرائت كرده است و معنى چنين مىشود كه براى آنها جا معيّن مىكردى .\r\nروح البيان : مقصود از اين جمله يادآورى است كه چون در روز احد تقوى و صبر نداشتيد به آن مصيبت گرفتار شديد اكنون هم اگر از دوستى كافران دست بر نداريد و صابر و شكيبا نباشيد گرفتار حيله ى آنها خواهيد شد .\r\n« مَقاعِدَ لِلْقِتالِ » 121 فخر : مقصود از مقاعد جاى نشستن نيست چون در جنگ نمىنشينند پس مقصود كليّه ى مكان و جايگاه است ، مثل اين آيه در وصف جايگاه بهشتيان : ( فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) .\r\n« وَاللَّه سَمِيعٌ عَلِيمٌ » 121 فخر : مقصود اشاره است به اين كه مىشنود آنچه در\r\n","description":"","footnote":"","page_name":" 186 ","page_number":186},
  {"content":"\r\nظاهر با پيغمبر گفتگو مىكردند براى رفتن بجنگ و مىداند آنچه را منافقين و مردم بد دل با خود ميانديشيدند در سخن گفتن با پيغمبر مثل عبد اللَّه بن ابىّ سلول و منافقين و يا مردم مغرض كه براى غنيمت و يا انتقام مىخواستند بروند بجنگ نه براى اصلاح اجتماع و جلوگيرى از شرّ و فساد .\r\n« إِذْ هَمَّتْ طائِفَتانِ » 122 مفسّرين نوشته‌اند : مقصود آن است كه دو قبيله از انصار بنام بنو سلمه و بنو حارثه با پيغمبر براى جنگ باحد رفتند عبد اللَّه بن ابىّ - سلول كه منافق بود با سيصد نفر از ياران خودش احد را ترك كرد و ديگران را هم از جنگ مىترساند و وادار مىكرد مردم را كه برگردند اين دو قبيله را از سخنان او سستى در دل پيدا شد و ليكن بعزم خود ماندند و سخن او را در گوش نگرفتند .\r\nمجمع : از حضرت امام باقر و صادق ( ع ) نيز اين مطلب نقل است .\r\n« وَاللَّه وَلِيُّهُما » 122 مجمع : از جابر بن عبد اللَّه روايت كرده‌اند كه او گفت :\r\nاين آيه براى ما نازل شد و هرگز آرزو نكردم كه آن روز براى ما سستى نمىبود چون افتخار دوستى خداوند از آن سستى نصيب ما شد . اهل معرفت گفتند : « همّت » يعنى در دل آنها افتاد نه آنكه آهنگ چنين كارى داشتند . و باصطلاح همّ خطره بود نه همّ عزيمت و گر نه ستايش بدوستى خدا نمىشدند بلكه ملامت مىشدند كه خواستند سستى كنند نتوانستند .\r\n« فَلْيَتَوَكَّلِ الْمُؤْمِنُونَ » 122 روح البيان : اينطور جمله اشاره است كه مقتضا و نتيجه ى ايمان توكّل است اگر توكّل نداشت ايمانش ناقص است و اگر ايمان او ضعيف بود توكّل ندارد . مىگويند چون ابراهيم را در منجنيق گذاشتند جبرئيل از او پرسيد چه مىخواهى ؟ جواب داد : از تو هيچ ، گفت : از خدا بخواه ، او گفت : علم او مرا بس است .\r\n\r\nمكن سعديا ديده بر دست كس\r\nكه بخشنده پروردگار است و بس\r\n\r\n« وَلَقَدْ نَصَرَكُمُ اللَّه بِبَدْرٍ » 123 طبرى : در معنى بدر اختلاف كرده‌اند بعضى گفته‌اند : چون آبى بوده است مال شخصى ( بدر ) نام ، به اين اسم ناميده شده\r\n","description":"","footnote":"","page_name":" 187 ","page_number":187},
  {"content":"\r\n\r\nاست ، ولى مشهور آن است كه نام محلَّى است . مىگويند آنجا متعلَّق ببنى غفّار بوده است .\r\n« وَأَنْتُمْ أَذِلَّةٌ » 123 ابو الفتوح نوشته است : از علىّ عليه السّلام روايت كرده - اند كه فرمود : ما ببدر حاضر آمديم در ميان ما سوارى كه اسب داشت نبود . الَّا مقداد الاسود ، و ديگران يا پياده بودند يا هر دو مرد يا سه مرد بر شترى بوديم و آن - شب كه بر دگر روز كارزار بود همه كس بخفتند ، مگر رسول خداى كه او در بن درخت خارى ايستاده بود نماز مىكرد تا صبح برآمد .\r\nفخر : ارتباط اين آيه بسابق اين است كه تسلط مسلمين با كمال ضعف و ناتوانى بر كافران كه چند برابر آنها بودند نشانه است بر اينكه انسان با توكّل به خدا و صبر به مقصود مىرسد و نيز تأكيد است براى اينكه با صبر و تقوى حيله ى كافران در شما كارگر نخواهد بود .\r\n« إِذْ تَقُولُ لِلْمُؤْمِنِينَ ) * - الخ » 124 طبرى : بعضى گفته‌اند : به مسلمانان در جنگ بدر خبر رسيد كه كرز بن جابر محاربى مىخواهد عدّه اى بكومك عربها بفرستد ، اين خبر بر مسلمانان دشوار آمد براى آسايش خاطر آنها به اين جمله پيغمبر با آنها سخن گفت و دل آنها آرام شد و خبر شكست اعراب به آن مرد رسيد نه او بكمك كفّار آمد و نه ملائكه بكمك مسلمين آمدند و عدّه اى گفته‌اند كه اين وعده براى روز بدر بوده است و انجام شده است چنان كه از مردى از قبيله ى بنى ساعد روايت كرده‌اند كه مالك بن ربيعه را ديدم پس از آنكه چشمش كور شده بود مىگفت : اى كاش چشم هايم مىديد و با شما در بدر مىبودم و آن درّه اى كه ملائكه از آنجا نمودار شد بشما نشان مىدادم كه نه ديده‌ام خطا كرده است و نه ترديد دارم .\r\nابو الفتوح : بعضى مفسّران گفته‌اند : خدا وعده ى كومك بوسيله ملائكه داده است به شرط صبر و تقوى و چون در احد صبر نكردند كومك نشد و گر نه به آن بيچارگى گرفتار نمىشدند و در جنگ احزاب رعايت صبر و تقوى را كردند خدا هم ملائكه بمددشان فرستاد . عكرمه و ضحّاك گفتند : و عده ى مدد كردن بوسيله ى\r\n","description":"","footnote":"","page_name":" 188 ","page_number":188},
  {"content":"\r\n\r\nپنج هزار ملك براى روز احد بود به شرط صبر و تقوى ولى آنها وفا نكردند و مدد نرسيد و به آن خوارى گرفتار شدند . بعضى ديگر گفتند : كومك با سه هزار ملك روز احد بود چون ابو سفيان خواست برگردد گفت تا مدينه را تصرّف نكنم برنمىگردم پيغمبر اين را فهميد بعلىّ فرمود : برو ببين ابو سفيان و ديگر مشركان در چه كارند اگر بر اسبان نشسته و شتران را مىرانند آهنگ مدينه دارند و گر بر شتر نشسته‌اند برمىگردند به مكّه و هر چه ديدى به كسى نگو تا من را ببينى ، علىّ فرمود : من رفتم و ديدم كه آنها سوار بر شتران هستند و اسبان را مىرانند خوشحال شدم و برگشتم و پيغمبر را خبر دادم و ما بمدينه روانه شديم و آنها بمكّه و اين آيه نازل شد : * ( ( ألَنْ يَكْفِيَكُمْ ) ) * يعنى خدا موجب كفايت براى شما فراهم كرد كه ايشان را برگرداند ولى اين وجه ضعيف است چون خلاف ظاهر است .\r\n« منزلين » 124 ابو الفتوح عدّه اى را نامبرده است كه ( منزّلين ) با فتح نون و تشديد و فتح زاء قرائت كرده‌اند از مصدر تنزيل يعنى بسيار فرو فرستادگان و ( منزلين ) با سكون نون و كسر زاء قرائت كرده‌اند از مصدر انزال يعنى فرود آورندگان يارى براى مؤمنين و باقى قرّاء با سكون نون و فتح زاء قرائت كرده‌اند بمعنى فرو فرستاده شدگان .\r\n« بَلى إِنْ تَصْبِرُوا وَتَتَّقُوا ) * - الخ » 125 بطوريكه در پيش نوشتيم مفسّرين مقصود از اين جملات را مختلف نوشته‌اند در اين جمله گفته‌اند چون يارى ملائكه مشروط به صبر و تقوى است و آنها شكيبائى نكردند كومك به آنها نرسيد در معنى * ( ( مِنْ فَوْرِهِمْ ) ) * ابو الفتوح نقل كرده است : گفته‌اند : يعنى اگر بفور و عجله آمدند كومك بشما مىرسد و مقصود برگشتن ابو سفيان است براى حمله و چون او برنگشت محتاج بكمك نشدند و معنى ديگر براى ( فورهم ) يعنى از غضب و خشم كه بر شما دارند اگر باز آمدند آسوده باشيد كه بشما كومك مىكنيم . در اصل آمدن ملك و عدد آن كه در آيه سه هزار و پنج هزار گفته شده است مفسّرين بحث درازى كرده‌اند . و ابو بكر اصمّ گفته است يك ملك براى ويران كردن شهر لوط كافى بود اينجا چه احتياج به پنج هزار بوده است\r\n","description":"","footnote":"","page_name":" 189 ","page_number":189},
  {"content":"\r\nپس مقصود اطمينان و تقويت دل مسلمين بوده است نه حضور ملك ، و اشكالات ديگر از اين نمونه كرده‌اند .\r\n« مسوّمين » 125 طبرى : عموم قرّاء كوفه و مدينه با فتح واو قرائت كرده‌اند كه اسم مفعول باشد از مصدر تسويم ، يعنى خدا آنها را نشانه دار كرده است ، و بعضى از قرّاء كوفه و بصره با كسر واو قرائت كرده‌اند به صورت اسم فاعل يعنى ملائكه براى خود نشانه و علامت معيّن كرده بودند و اين نشانه و علامت را هم مختلف نقل كرده‌اند : مثل اينكه پيشانى و يال يا دم اسبهاى خود را زده بودند و مقدارى موى گذاشته بودند و مانند زردى رنگ عمّامه شان و يا بقول هشام بن عروه رنگ اسبهاشان ابلق بوده است .\r\n« وَما جَعَلَه اللَّه إِلَّا بُشْرى ) * الخ » 126 طبرى : مجاهد گفت يعنى : ملائكه را وسيله ى خوشحالى و دلگرمى مسلمين قرار داد و گر نه هرگز ملائكه نجنگيدند چه در احد و يا در غير احد مگر در جنگ بدر ، و نيز طبرى در پايان نقل اين مطالب . چون حديث صحيح نداريم كه چند ملك بود و چه جور بود و همه ى اينها ممكن است باشد و ممكن است نباشد ما درستى و نادرستى آن را بآنهائيكه نقل كرده‌اند وامىگذاريم .\r\nفخر : اين جمله اشاره است كه مقصود اصلى اطمينان دل آنها است بظفر و چيره شدن ، از اينجهت با لام گفته شده است ، يعنى براى اينكه ، و منظور خوشحالى آنها هم بوده كه اوّل خوشحال شوند بعد دلشان آرام شود .\r\n« وَمَا النَّصْرُ إِلَّا ) * - الخ » 126 ابو الفتوح نوشته است : نصرت كند گاه بحجّت گاه بمدد فرشتگان و گاه بغلبه و ظفر .\r\nمجمع : يعنى نصرت و چيرگى خود را از جانب خدا بدانيد كه ملائكه هم به قدرت او است و نيز اشاره است كه توكّل وقتى درست است كه از هر دستاويز رو گردان شده يك بارگى رو بحقّ شوند .\r\n« لِيَقْطَعَ طَرَفاً » 127 ابو الفتوح : يعنى گروهى را هلاك كند از ايشان .\r\nسدّى گفت : يك ركن و قسمت عمده ى آنها را نابود و ويران كند كه كشته شوند\r\n","description":"","footnote":"","page_name":" 190 ","page_number":190},
  {"content":"\r\n\r\nيا اسير چنان كه در روز بدر چهل نفر از معروفين مشركان كشته شدند و چهل نفر از آنها اسير شدند .\r\nفى ظلال : چگونگى كومك فرشتگان وابسته است بشناختن آنها و چون سرشت آدمى آماده ى آن نيست توانائى دريافت چگونگى كومك را نيز ندارد و در اين گونه گفته ها از مفاد ظاهر آن نبايد بجاى ديگر بينديشيم چون فكر ما محدود بقوانين مخصوص است نمىتوانيم انديشه و پندار خود را بحدود آنها برسانيم .\r\n« أَوْ يَكْبِتَهُمْ » 127 معانى مختلف نقل كرده‌اند : برو در آورد آنها را يعنى مغلوبشان كند و شكست بدهد آنها را و باسارت گرفتار نمايد ، و اندوهناك كند و خشمگين كند ، و جگر ايشان را به آتش دشمنى و اندوه و خشم بسوزاند .\r\n« لَيْسَ لَكَ ) * - الخ » 128 مفسّرين در جهت نزول اين آيه : چون در احد پيغمبر ( ص ) پيشانى و دندان مباركش شكست از مردم شكايت مىفرمود كه من آنها را بسوى خدا مىخوانم ، آنها با من چنين مىكنند ، اين آيه نازل شد كه كار آنها با تو نيست هر چه مىكنند نتيجه اش نزد خدا است كه به آنها مىرساند ، و بعضى نقل كرده‌اند كه آنحضرت چند تن را نفرين كرد كه از مسلمين فرارى بوده‌اند و گفته‌اند آنها از كفّار قريش و اعراب بودند .\r\nطبرى : پيغمبر ( ص ) پس از ركوع دوّم نماز صبح سر بلند كرد و چند نفر از مسلمين را دعا كرد و چند قبيله را نفرين و لعنت كرد اين آيه نازل شد .\r\nدر هر صورت مىگويند تمام اين آيه در برابر شكايت و نفرين آنحضرت نازل شده است . و شيخ عبده از ابى حازم نقل كرده است كه على آب در سپرى آورد تا خون صورت پيغمبر را بشويد حضرت فاطمه نتوانست خون صورت پدر را متوقّف كند پاره اى حصير را سوخت و خاكستر آن را بر زخم گذارد خون بايستاد .\r\nمجمع : نقل كرده‌اند پس از چهار ماه از جنگ احد در ماه صفر سال چهارم هجرى پيغمبر هفتاد نفر از قاريان قرآن را كه اميرشان منذر بن عمرو بود براى مردم بئر معونه فرستاد كه به آنها قرآن و آداب دين بياموزند ، عامر بن طفيل همه ى آنها را\r\n","description":"","footnote":"","page_name":" 191 ","page_number":191},
  {"content":"\r\n\r\nكشت . اين بر پيغمبر گران آمد و تا يك ماه آنها را نفرين مىكرد اين آيه نازل شد و درستتر آن است كه آيه در احد نازل شده است چون با سياق كلام مناسبتر است .\r\nو هم مجمع نقل كرده است : گفته‌اند چون پيغمبر ديد گوش و بينى و اعضاى حمزه عموى آن حضرت را كفّار قريش بريده‌اند فرمود اگر بر آنها مسلَّط شوم سختتر از اين تلافى خواهم كرد ، اين آيه نازل شد . و معنى اينكه بپيغمبر گفته شده است كار آنها با تو نيست ، با اينكه رهبرى و مصلحت خواهى و سعادت آنها با پيغمبر صلَّى اللَّه عليه و آله و سلَّم است مقصود آن است كه نتيجه ى كار و بيچاره شدن و مورد لعن و نفرين قرار دادن آنها با تو نيست و يا مقصود آن است كه در برابر قدرت خداوند اين دعا و گله گذارى و آنچه تو بگفتى تأثير ندارد و كار تو نيست .\r\n« أَوْ يَتُوبَ عَلَيْهِمْ ) * - تا آخر » 128 فخر : فرّاء و زجّاج در ارتباط جملات اين آيه دو نظر دارند :\r\n1 - جمله ى : « أَوْ يَتُوبَ عَلَيْهِمْ » مربوط و معطوف است بر جمله ى « او يكبتهم » تا معنى چنين باشد : يارى از جانب خدا است به اين جور كه از گروه مردمان كافر كم مىكند يا نابودشان مىكند يا مىبخشد و توبه شان مىپذيرد ، و يا عذابشان مىكند ، و جمله ى « لَيْسَ لَكَ مِنَ الأَمْرِ » مربوط به پيش و بعد نيست و خود معنى جداگانه دارد .\r\n2 - جمله ها مربوط به يكدگر هستند و معنى چنين است : كار آنها با تو نيست مگر اينكه خدا توبه شان بپذيرد و بيامرزد آنها را ، آنگاه تو شاد شوى يا آنكه آنها را عذاب كنيم ، پس رنج دل تو از آنها آرام شود ، و نيز خلاصه ى آنچه امام فخر در معنى اين جمله نوشته است : چون توبه بمعنى پشيمانى از كارهاى گذشته و آهنگ خوددارى از آن است در آينده و هر دوى اينها مولود اراده و كراهت هستند ، پس معنى يتوب اللَّه عليهم آن است كه خدا در دل آنها ايجاد مىكند موجب توبه را كه پشيمانى از گذشته و اراده ى ترك آينده است . ولى معتزله گفته‌اند : يعنى به آنها مهربانى مىكند يا توبه ى آنها را مىپذيرد .\r\nترجمه و تلخيص كلام كاشانى در تأويلات : چون آدمى خود را بحقّ و حقيقت\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n\r\nنيرومند كرد و بروشنائى يقين نورانى نمود ، البتّه سكينه و طمأنينه كه آرامش دل و آسايش خيال او باشد او را فرا مىگيرد ، آنگاه روح بر دل مسلَّط مىشود و نفس مقهور و شكست يافته ، پس بيخردى و اضطراب كه از صفات نفس هستند جاى خود را بصفات روح مىدهند كه ثبات و وقار باشد ، در اين درجه ى از تقويت روح است كه دل با ملكوت آسمان آشنا مىشود و مشتاق بمراتب بالا ، و مسلَّط بر ما دون و درجات سفلى مىشود و به جائى مىرسد كه در هنگام غضب و جنبش نفس براى طاعت و رضاى حقّ يقين و توكّلش او را از اين عالم جدا نموده و بعالم بالا توجّه مىدهد و از آن خاصيّت كه موجب چيرگى او بر دشمن مىشود مدد مىگيرد تا موفّق شود و همين است فرود آمدن ملائكه .\r\n( « تفسير صفى : » )\r\n\r\nدر احد يعنى كه بعد از جنگ بدر\r\nبيشتر گردد شما را شرح صدر\r\n\r\n\r\nفرّ روحانى ز افلاك شهود\r\nجمله بر ارض حواسّ آيد فرود\r\n\r\n\r\nآخرين رتبه است چون الف از عدد\r\nدر زيادى شد مثل در هر سند\r\n\r\n\r\nگفت زان حقّ خمس آلاف از ملك\r\nمىفرستم مر شما را بر كمك\r\n\r\n\r\nتا حواسّ و قلب يابد فرّ روح\r\nحقّ گشايد بر دل ابواب فتوح\r\n\r\n\r\nبعد تكميل مواليد و حواسّ\r\nگشت از اعدا مجاهد بىهراس\r\n\r\n\r\nنفس دشمن روز ميدان قتال\r\nمىگريزد سر به زير و خسته حال\r\n\r\n\r\nجز ولى حقّ بميدان نبرد\r\nكس نماند چون نشيند دو رو گرد\r\n\r\n\r\nبا پيمبر حيدر كرّار ماند\r\nحسن ماند و عشق ماند و يار ماند\r\n\r\n\r\nحسن با عشق است در معنى يكى\r\nدانى ار سرّ حقيقت اندكى\r\n\r\n\r\nذرّه اى برجا نماند امتياز\r\nتا حقيقت باز دانى از مجاز\r\n\r\nسخن ما : 1 - عمده ى مطلب قابل بحث در اين آيات نزول ملائكه و عدّه ى آنها است و اگر ما منصفانه دقّت كنيم تصديق مىنمائيم در اين آيات تصريح نشده است كه ملائكه آمدند و كومك كردند ، زيرا اوّل گفته شده است « نَصَرَكُمُ اللَّه بِبَدْرٍ »\r\n","description":"","footnote":"","page_name":" 193 ","page_number":193},
  {"content":"\r\nو در اينجا طريقه ى يارى معيّن نشده است .\r\nبعد گفته شده است : « إِذْ تَقُولُ ) * . . . * ( ألَنْ يَكْفِيَكُمْ أَنْ يُمِدَّكُمْ ) * - تا آخر » يعنى : تو به آنها مىگفتى : آيا بس نيست كه خدا بسه هزار ملك شما را مدد كند ، در اين جمله ها هم فقط يادآورى شده است كه پيغمبر ( ص ) از مردم پرسيد كه كمك سه هزار ملك كافى است يا نه ؟ و يادى از حضور ملائكه در اينجا نيست . بعد از آن براى مرتبه ى سوّم جمله اينطور شروع شده است : « بَلى إِنْ تَصْبِرُوا وَتَتَّقُوا وَيَأْتُوكُمْ مِنْ فَوْرِهِمْ هذا يُمْدِدْكُمْ ) * - تا آخر » كه در اوّل پرسش جمله ى اوّل تصديق شده است يعنى آنجا پيغمبر ( ص ) پرسيده است آيا كافى نيست ؟ در اينجا جواب او را داده است بلى كافى است . در دنباله ى اين تصديق چند شرط افزوده شده است كه صبر و تقواى مردم و بازگشت فورى كافران باشد پس از آن گفته شده است كه نتيجه ى انجام شرائط آن است كه بيش از سه هزار كومك برسد يعنى پنج هزار كومك خواهد رسيد و به همين اندازه سخن كوتاه شده و ديگر يادى از آمدن و كومك كردن ملك نشده است .\r\nبعلاوه پس از اين آيه مطلب به صورت ديگر در آمده است كه حقيقت قضّيه را روشن كرده است به اين جمله ها « وَما جَعَلَه اللَّه إِلَّا بُشْرى لَكُمْ وَلِتَطْمَئِنَّ قُلُوبُكُمْ ) * - تا آخر » يعنى خدا قرار نداد آن را مگر خوشخبرى براى شما و موجب آسودگى خاطر كه هاى « جعله » ضمير است و مبهم و معيّن نيست كه ضمير بجاى كمك است يا بجاى وعده كومك يا بجاى مجموع از پرسش پيغمبر ( ص ) و جواب و وعده است و تصريح نشده است كه كدام چيز وسيله ى بشارت است . و پس از آن گفته شده است : اينها هيچ نيست مگر بشارت و اطمينان نه آمدن نفرات و چشم پر كردن ، بعد اين مطلب كه حقيقت قضيّه بشارت و دلگرمى است روشنتر شده است به اين جمله : « وَمَا النَّصْرُ إِلَّا مِنْ عِنْدِ - اللَّه » يعنى يارى فقطَّ از جانب خدا است نه انتظار آمدن ملك و خاطر جمعى از كمك آنها يا چيز ديگر و پس از آن در آيت بعد توضيح ديگرى به اين گفتگوها داده شده است : به اين جمله ها : « لِيَقْطَعَ طَرَفاً مِنَ الَّذِينَ ) * - تا آخر » يعنى تا قسمتى از آنها را جدا كند و مغلوبشان كند كه ناچار شوند و نااميد برگردند ، و اين جمله ها بدرستى\r\n","description":"","footnote":"","page_name":" 194 ","page_number":194},
  {"content":"\r\nمعلوم مىكند كه مطالب گذشته را توضيح مىدهد به اين طور كه منظور از پرسش پيغمبر ( ص ) و تصديق سؤال او و وعده ى پنج هزار همه براى آن است كه شما مطمئنّ و قوى دل باشيد و از آنها كم شود و شكست بيابند ، پس نتيجه چنين شد كه دو آيت 124 و 125 يادآورى گذشته است و سؤال پيغمبر ( ص ) از مردم و جواب و تصديق به پيغمبر با نويد بيشتر و بهتر و دو آيت بعد تأكيد و توضيح همين گفتگو است و بس ، ديگر نه تصريح و نه اشاره اى است بآمدن ملائكه و عملى از آنها . پس محتاج نشدند به رسيدن ملائكه و كومك آنها .\r\n2 - در سوره ى بقره جزو اوّل آنجا كه سجده ى ملائكه بآدم گفته شده است آنچه راجع بملك مقتضى بود بحث كرديم اينجا هم مىگوئيم اصل وجود ملك در نظر مردم ديندار مسلَّم است ولى اختلاف در چگونگى آن است .\r\nاينك چند مقدّمه : اوّل شكّى نيست كه قدرت خداوند و آفرينش او حدّ و اندازه و آغاز و انجام ندارد و هر چه را كه بسنجيم وابسته و پيدا شده است از يك چيز ديگر كه قدرت يكى علَّت است و وسيله ى پيدايش و ديگرى معلول است و پديده ى آن . دوّم : اين رابطه ى علَّت و معلول در موجودات به جائى مىرسد كه فقطَّ وابسته بقدرت خداوندى است و بس و علَّت ديگر براى آن نميتوان تصوّر كرد . چنان كه مىگويند پيدايش گياه بطور كلَّى از باران و تابش آفتاب است به غير از هزاران موجبات ديگر كه ما به آن پى نبرده‌ايم علَّت باران تابش خورشيد و تبخير رطوبتهاى زمين و آبهاى درياها است پيدايش درياها بواسطه ى قطعه ى جدا شده اى از خورشيد است كه بنيروى جاذبه ى خورشيد و آن خاصيّت كه واقع در خود آن قطعه ى توليد شده است دور خود چرخيده است و بتدريج طبقه ى ظاهرى آن منجمد و بعوامل مجاور قسمتى از آن تبديل بمايع و قسمت كوچكى به شكل زمين تبديل شده است ، اينجا كه مىرسد رابطه ى علَّت و معلول به آخر مىرسد و نمىتوان فهميد چرا آن قطعه از خورشيد جدا شد چطور آن نيروى دفع در آن توليد شد كه تا آنگاه در آن نبود . و چطور با جدا شدن اين قطعه شكل خورشيد\r\n","description":"","footnote":"","page_name":" 195 ","page_number":195},
  {"content":"\r\nعوض نشد و از گردى و كره بودن آن كم نشد ، بر فرض آنچه جدا شده است به اصل خورشيد ناچيز باشد و آن خورشيد از كجا درست شد و بگفته ى مترلينگ و انشتين :\r\nما قوّه ى جاذبه و برق را كشف كرده‌ايم اما نمىدانيم چيست و از كجا آمده است ؟\r\nسوّم : موجبات و علل پيدايش پديده هاى جهان منحصر نيست به چند رشته وسائل و يا فرمولهاى فنّى كه بشر آن را پيدا كرده است .\r\nچهارم : براى ما روشن است كه پيدايش موجودات بواسطه ى رابطه ى علَّت و معلول است ، اگرچه ما آن را نتوانيم كشف كنيم .\r\nپنجم : اين مطلب قابل انكار نيست كه بشر وقتى عاجز مىشود از پيدا كردن علَّت يك چيز براى آن موجبى روحانى تصوّر مىكند كه نام آن ملك است اگر مفيد براى آدمى باشد و اگر بر خلاف مصلحت بود نام آن شيطان و جنّ است .\r\nاينك نتيجه ى اين مطالب و خلاصه ى اين مقدّمات چنين است : هيچ حادثه در عالم بىعلَّت نيست ، و علَّت همه ى آنها را ما نمىدانيم و سبب هر حادثه را كه نمىدانيم ملك و جنّ مىناميم ، پس به اين نتيجه رسيديم كه اختلاف در ملك نزاعى است لفظى ، يعنى : علل مخفى پديده هاى جهان باصطلاح حكما عقل ناميده مىشود .\r\nو باصطلاح طبيعى قواى مرموز مىتوان ناميد ، و به زبان شرع ملك ناميده مىشود ، و ليكن در قرآن علاوه بر لفظ ملك اسم خاصّ براى آن معيّن شده است .\r\nمثل : جبرئيل و ميكائيل و نيز بالهاى متعدّد به آنها نسبت داده شده است مثل « أُولِي أَجْنِحَةٍ مَثْنى وَثُلاثَ وَرُباعَ » و بحث در اين خصوصيّات بخواست خداوند در جاى مناسب خود انجام خواهد شد .\r\n3 - پس از روشن شدن دو مطلب سابق مىگوئيم : اگر تصديق كرديم ملك يعنى قوّه ى مرموز طبيعت كه خداوند در تمام آفرينش ايجاد كرده است ، پس وعده و بشارت كومك ملائكه بمجاهدين اسلام يعنى تقويت نيروى ايمان و مقاومت آنها كه از كمى وسيله و زيادى دشمن ترس در دلهاشان توليد نشود و نااميد از خود نباشند\r\n","description":"","footnote":"","page_name":" 196 ","page_number":196},
  {"content":"\r\nو بمفاد « أَشِدَّاءُ عَلَى الْكُفَّارِ » نيروى خشم و غضب آنها در برابر دشمن به هيچ چيز آرام نشود مگر كشته شوند يا دشمن نابود شود كه موجب خشم براى آنها نماند ، اين است معنى بشارت و اطمينان دل بوعده ى رسيدن كمك بوسيله ى ملائكه كه قوّهء غضبيّه و احساس خشم در انسان به جائى برسد كه چيزى حسّ نكند مگر نابودى خود يا دشمن و به همان نسبت نيروى بدنى هم تقويت مىشود چون وقتى انسان نيروى خود را بيك سو متمركز كرد ديگر قواى او هم كمتر كار مىكنند مثلا وقتى يك متخصّص مشغول آزمايش هست حركت اشخاص اطراف يا سرد و گرمى هواى اطاق و يا ديگر پيش آمدها در او كمترين تأثير ندارد بواسطه ى اينكه آن حواسّ كه بايد اينها را دريابد بتبع و پيروى آن حسّ مشغول به كار از عمل بازمانده‌اند ، پس حسّ خستگى و ضعف مجاهدين اسلام در برابر خشم و حبّ غلبه بكلَّى نابود شده تا آخرين لحظه ى جنگ خسته نمىشدند و در برابر هر شخص قويتر از خود توانا بودند و مقاومت مىكردند .\r\n4 - با توجّه بمطلب سابق شماره هاى يك و سه آيا چه مناسبت داشته است كه پيغمبر ( ص ) از مردم بپرسد عدّه ى سه هزار نفرى ملك براى كومك كافى است يا نه ؟ و بعد وعده ى كومك بوسيله ى عدّه ى بيشتر داده شود ؟\r\nآنچه به نظر مىرسد : در مرتبه ى اوّل بطورى كه در مقدّمه ى پنجم از شماره ى دوّم نوشتيم چون قواى مرموز طبيعت را كه انسان نمىتواند تشخيص بدهد ملك مىنامد . اين كله در خاطره ى اعراب بوده است و معتقد بوده‌اند كه قواى غيبى يعنى ملائكه بمردم كومك مىكنند اين عقيده ى آنها كافى بود كه نيروى خشم و مقاومت آنها تقويت شود و مطمئنّ شوند كه هيچ قوّه اى در برابر آنها نمىتواند مقاومت كند چون موجبات غيبى و فوق ادراك با آنها همراه است زيرا شخصيّتى مثل پيغمبر ( ص ) كه ترديد در صدق سخنش نبود اين طور وعده داده است ، بديهى است اين جمله هاى قرآن از مبدأ عالى كه ما فوق نيروى ديگر مردم است صادر شده است ، نه به منظور دروغ يا اغفال و گول زدن بوده است بلكه يك حقيقتى را به اندازه ى فهم مردم بيان كرده است و معنى اعجاز همين است كه حقايق و واقعيّات بحدود و اندازه ى\r\n","description":"","footnote":"","page_name":" 197 ","page_number":197},
  {"content":"\r\nخود بيان شود كه مخاطبين و مردمى كه با آن مطالب سر و كار دارند از دل و جان بپذيرند و عمل كنند و در نتيجه سعادتمند هم بشوند و از آن سود حقيقى ببرند . بقول مثنوى :\r\n\r\nچون كه با كودك سر و كارت فتاد\r\nپس زبان كودكى بايد گشاد\r\n\r\n\r\nكه برو كتّاب تا مرغت خرم\r\nيا مويز و جوز و فستق آورم\r\n\r\nببيان ديگر مىگوئيم : اگر اين مطالب اين طور گفته مىشد : ( همانطور كه شما را خدا در روز بدر تقويت كرد و بشما گفتند ممكن است كه نيروى مقاومت شما را سه - هزار برابر كنيم اكنون هم اگر صبر و تقوى داشته باشيد و دشمن بشما حمله كند اين نيروى شما را پنج هزار برابر خواهيم كرد ) اين جمله ها بيشتر تأثير داشت ؟ يا با اين بيان كه در آيه گفته شده است كه ملائكه و قواى مرموز خدائى بشما كومك مىكنند ؟\r\nآن عرب مؤمن چون تشخيصش محدود است نمىتواند بيش از حدود فكرش بينديشد نيروى خود را از قدرت خدا جدا مىداند و توانائى خودش را غير از قدرت خدا مىداند و آنچه بنام ملائكه ى خدا ناميده شود مؤثّر مىداند پس لازم بوده است به زبان خودش او را تقويت كنند و بگويند بالاترين مؤثّر كه تو معتقد هستى و نامش را ملك گذاشته اى به تو كمك مىكند در صورتى كه ملك و بالاترين نيرو و ضعيفترين حيوان و كوچكترين ذرّه و مولكول و اتم تمام نمودار و پرتو ضعيفى از قدرت خداوندى است كه مردم دانسته و فهميده فرقى ميان اين الفاظ نمىگذارند و همه را مظاهر قدرت بىآغاز و انجام مىدانند ، ولى براى تقويت فكر و اراده ى نو آموزان دبستان محمّدى ( ص ) كه تازه با تعليم و تربيت مىخواهند آشنا بشوند وسيله ى تفهيم و تفهّم با آنها به همين عبارات و الفاظ بايد باشد چنان كه ملاحظه مىشود براى تقويت آنها در جنگ بدر پيغمبر سؤال فرموده است : سه هزار ملك براى كومك بس نيست ؟ در صورتى كه اگر مقصود در ملك و موجودات عاليه ى آفرينش باشد با سيصد نفر عدد مسلمين چه احتياج به سه هزار ملك است و بسيار واضح است كه آنها را تقويت مىكرده به اين جمله ها كه چون شما هيچ وسيله نداريد و عدد شما مطابق يك سوّم دشمن نيست پس سه برابر\r\n","description":"","footnote":"","page_name":" 198 ","page_number":198},
  {"content":"\r\nدشمن و ده برابر خودتان بشما كومك مىشود آن هم از ملائكه كه بالاترين مظهر قدرت حقّ است .\r\nو در جنگ احد كه مشركين سه هزار بودند و مسلمين عددشان و قدرتشان از روز بدر بيشتر بود پنج هزار كومك وعده داده شد تا دل آنها قوى شود كه خودشان هزار نفر كمكشان هم پنج هزار ، مجموع ششهزار مىشود كه دو برابر مشركين باشند و بطور كامل بتوانند بر آنها چيره شوند و اگر مقصود تقويت دل و اطمينان خاطر آنها نباشد در برابر سه هزار عرب كه شايد بيشتر آنها اسلحه نداشته‌اند چه احتياج به پنج هزار ملك در صورتى كه بقول ابو بكر اصمّ يك فرد ملك شهرهاى قوم لوط را از قعر زمين جدا كرد و بالا برد و سرنگون كرد و نيز دليل بر اينكه مقصود از اين جمله ها تقويت دل آنها است آيات ديگرى است كه بطور كلَّى اين مطلب يادآورى شده است به غير اسم كومك بملك و عدد سه هزار و پنج هزار مثل اين جمله : « كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً » يعنى بسيار اتّفاق شده است كه دسته ى كم بر عدّه ى زيادى چيره شده است . و مثل : « فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها » يعنى بر سر آن مخالفين بادى و قشونى فرستاديم كه شما نديده بوديد . و اين جور كلام فقطَّ براى تقويت فكر و خيال است و بس و بهترين دليل بر اينكه اين جمله ها آنها را كاملا تقويت كرده است همان مطلب است كه مكررّ در مجلَّد اوّل و اين مجلَّد يادآورى شده است كه تمركز خيال صورت خارجى ايجاد مىكند مانند تصوّر ترشى كه غدد بزاقى ترشّح مىكنند ، و يا حركت روى ديوار و خيال و ترس سقوط ، انسان را ساقط مىكند اينجا هم مسلمين بواسطه ى شدّت ايمان ملائكه براى آنها در صحنه ى جنگ نمودار بوده است مثل اينكه امام فخر نوشته است : از سعد بن ابى وقّاص پدر عمر سعد مشهور نقل شده است كه او گفته است : من آن روز تير ميانداختم و مردى خوش صورت كه نه او را مىشناختم و نه ديده بودم تيرهاى من را برايم مىآورد گمان بردم كه ملك است . چنان كه ابو الفتوح از عمير بن اسحاق نقل كرده است : چون در روز احد مسلمين شكست ديدند سعيد بن مالك جلو مىرفت و تير ميانداخت تير -\r\n","description":"","footnote":"","page_name":" 199 ","page_number":199},
  {"content":"\r\n\r\nهايش تمام شد ، جوانى آمد و تيرهاى او را برايش جمع مىكرد و جلوش مىانداخت و مىگفت : اى ابا اسحاق تير بزن ، چون جنگ تمام شد پرسيديم كه بوده است ؟ كسى او را نشناخت ، دانستيم ملك بوده است .\r\nو نيز ابو الفتوح نوشته است : ابى اسيد مردى از اصحاب پيغمبر در جنگ بدر بوده است كه كور شده بود ، او گفت : اگر مرا چشم بود شما را مىبردم و آن شكاف كوه و درّه كه ملائكه نمودار شدند بشما مىنمودم ، گويا الآن در جلو چشم من در حركت هستند با عمامه هاى زرد كه دنبال آن را آويزان كرده‌اند .\r\nو نظير اين گونه حكايات زياد نقل شده است كه نشان مىدهد قرآن يك اصل مهمّ آموزش و پرورش را از راه عمل نشان داده است و براى آينده هم بمردم طريقهء استفاده از آن را نشان داده است .\r\nبراى اطمينان به اين كه سخن ما از گفته هاى ديگران بحقيقت نزديكتر است مىگوئيم :\r\nدر كتب تفسير مهّم شيعه مانند ابو الفتوح رازى و مجمع البيان در ضمن تفسير اين آيات يك روايت مرسل هم از طريق اهل بيت ( ع ) براى تفسير اين آيات و مقصود و چگونگى آن نقل نكرده‌اند .\r\nمثنوى حديث مشهور ( انّ للقرآن بطنا ) را اينطور بيان كرده است كه از آيات قرآن نبايد ظاهر آن را ديد :\r\n\r\nحرف قرآن را مدان كه ظاهر است\r\nزير ظاهر باطنى هم قاهر است\r\n\r\n\r\nتو ز قرآن اى پسر ظاهر مبين\r\nديو آدم را نبيند غير طين\r\n\r\n\r\nظاهر قرآن چو شخص آدمى است\r\nكه نقوشش ظاهر و جانش خفى است\r\n\r\n5 - موضوع سخن ما جمله ى « لَيْسَ لَكَ مِنَ الأَمْرِ شَيْءٌ » است كه در پيش و بعد اين جمله قرينه اى نيست كه بفهميم مقصود از كلمه ى الامر و شيئى چه چيز است ، پس بايد اطمينان ما به جهت نزول آيه باشد كه مقصود همان انزجار پيغمبر و نفرين و رفتارش با كافران است و يا بگوئيم : الف و لام الامر براى اشاره بجنس است\r\n","description":"","footnote":"","page_name":" 200 ","page_number":200},
  {"content":"\r\n\r\nو شيء مبهم و بر همه چيز قابل تطبيق تا معنى چنين باشد : تو را با شكست پيروزى و زندگى و مردگى و خوب و بدكارى نيست يعنى وظيفه اى ندارى پس نتيجهء اين جمله براى ما چنين مىشود : به پيغمبر خطاب مىشود كار مردم با تو نيست و يا نفرين و انديشه ى بد براى مردم وظيفه ى تو نيست و چون به پيغمبر كه اختياردار مردم است بموجب آيت : « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ » يعنى پيغمبر اختيار هر شخصى را بيش از خودش دارد ، اينجور خطاب مىشود تكليف مردمان ، ديگر معلوم است كه با دعا و نفرين و بدگوئى و غمخوارى بىجهت نبايد مشكلات زندگى خود و ديگران را حلّ كرد و در كارهاى زندگى مردم وظيفه اى و دستورى براى ديگران نيست ، و در صورتى كه پيغمبر ( ص ) و تكيه گاه آدميّت و وسيله ى انسانيّت بشر چنين وظيفهء داشته باشد كه در برابر خوبى و بدى و انتقام و پاداش آرام باشد و بنفرين و كينه توزى آينده متوسّل نشود ، معلوم است كه مردم كه بايد به راه او و سنّت او رفتار كنند هر فكر و سخن كه نسبت به ديگران و آينده ى اشخاص بكنند و بگويند غلط است و انحراف و منافى با مفاد اين جمله ى قرآن چنان كه در جمله هاى بعد تكليف مردم به خدا محوّل شده است كه « يَتُوبَ عَلَيْهِمْ أَوْ يُعَذِّبَهُمْ » چنان كه در ترجمه ى آن نوشتيم و همچنين در آيت بعد ، و شايد حافظ به اين مطلب اشاره داشته در اين شعر :\r\n\r\nعيب رندان مكن اى زاهد پاكيزه سرشت\r\nكه گناه دگرى بر تو نخواهند نوشت\r\n\r\n\r\nمن اگر نيكم اگر بد تو برو خود را باش\r\nهر كسى آن درود عاقبت كار كه كشت\r\n\r\n6 - آيت آخر براى تكميل آن يادآوريها بيك حقيقت مردمرا متوجّه مىكند كه موجوديت و آفرينش منتهى مىشود به خداوند آنگاه هر موجود در نتيجه ى وسائلى كه طبق مشيّت و مصلحت پيدايش يافته است مشمول مغفرت و عذاب مىشود .\r\nاينك توضيح معنى مشيّت و خواست خدا : 1 - فلاسفه ى اسلام مىگويند انسان در كارهاى زندگى فاعل بالتّسخير است يعنى خود كارش را انجام ميدهد\r\n","description":"","footnote":"","page_name":" 201 ","page_number":201},
  {"content":"\r\nبفرمان از مقام ديگر و عاليتر كه موجودات را مسخّر دارد و تحت فرمان ، اين مطلب را چنين مىتوان تصوّر كرد :\r\nاگرچه انسان در كارهايش آزاد است ولى ايجاد ميل و اراده ى به آنها از عالم ديگر به او الهام مىشود يا بقول مترلينگ از دستگاه دهنده ى ديگر با او مخابره مىشود .\r\n2 - وجود و هستى خير است و بس يعنى آنچه موجود است خوب است و خداوند بد نيافريده است و آنچه بد ناميده مىشود از نظر سود و زيان خود ما است كه آنچه را نمىپذيريم بد مىناميم و اگر در چيزى آثار بد مشاهده كنيم چون نسبت بيك موضوع خاصّ نتيجه ى منفى داشته است و موجب نيست و نبود شده است ، به اين واسطه بد شده است .\r\n3 - آفرينش عالم روى اساس علَّت و معلول نهاده شده است يعنى هر پديده اى موجب پيدايش ديگرى است بطورى كه اگر بتوانيم در خارج از دنيا بنشينيم و موجودات را زير نظر بگيريم مىبينيم كه تمام آفرينش از ميليونها سال پيش تا ميليونها قرن بعد همه بيكدگر وابسته و مربوط بيك هسته ى مركزى هستند ، پس مشيّت خداوند و معنى : * ( ( يَغْفِرُ لِمَنْ يَشاءُ وَيُعَذِّبُ مَنْ يَشاءُ ) ) * چنين است : آنچه طبق ناموس آفرينش و فرمان خداوند علل پيدايش آن اقتضاى آمرزش و مغفرت داشت آمرزيده مىشود و آنچه بموجب فرمان و قدرت خدا و قانون خلقت علَّت پيدايش او موجب عذاب مىشده است گرفتار و معذّب خواهد شد و چون قدرت بينهايت است و در نمودارى قدرت توقّف نيست كه پيوسته آثارش نمودار مىشود ، پديده ها و نتيجه هاى قدرت خداوند هم بينهايت است كه انواع و افراد جور بجور از آن نمودار مىشود ، يك ميوه تلخ يكى شيرين است و يكى آب شيرين و ديگرى شور است و يك گياه خار و يكى گل مىدهد يك حيوان درنده و آن ديگر طعمه ى او است و يك حيوان در آب و ديگرى در زير خاك زندگى مىكند پس انسان هم مثل ديگر موجودات انواع و افراد جور بجور است و مختلف كه نتيجه ى آن و عاقبتش مختلف\r\n","description":"","footnote":"","page_name":" 202 ","page_number":202},
  {"content":"\r\n\r\nمىشود ، به شرط آنكه در تشخيص وظيفه ى خود و انجام آن مطابق با آنچه فهميده است تقصير نكند .\r\n[ سوره آلعمران ( 3 ) : آيات 130 تا 136 
  ]\r\nيا أَيُّهَا الَّذِينَ آمَنُوا لا تَأْكُلُوا الرِّبَوا أَضْعافاً مُضاعَفَةً وَاتَّقُوا اللَّه لَعَلَّكُمْ تُفْلِحُونَ ( 130 ) وَاتَّقُوا النَّارَ الَّتِي أُعِدَّتْ لِلْكافِرِينَ ( 131 ) وَأَطِيعُوا اللَّه وَالرَّسُولَ لَعَلَّكُمْ تُرْحَمُونَ ( 132 ) وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُهَا السَّماواتُ وَالأَرْضُ أُعِدَّتْ لِلْمُتَّقِينَ ( 133 ) الَّذِينَ يُنْفِقُونَ فِي السَّرَّاءِ وَالضَّرَّاءِ وَالْكاظِمِينَ الْغَيْظَ وَالْعافِينَ عَنِ النَّاسِ وَاللَّه يُحِبُّ الْمُحْسِنِينَ ( 134 )\r\nوَ الَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ذَكَرُوا اللَّه فَاسْتَغْفَرُوا لِذُنُوبِهِمْ وَمَنْ يَغْفِرُ الذُّنُوبَ إِلَّا اللَّه وَلَمْ يُصِرُّوا عَلى ما فَعَلُوا وَهُمْ يَعْلَمُونَ ( 135 ) أُولئِكَ جَزاؤُهُمْ مَغْفِرَةٌ مِنْ رَبِّهِمْ وَجَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها وَنِعْمَ أَجْرُ الْعامِلِينَ ( 136 )\r\nمعنى لغات : « ربا » بكسر راء بمعنى بهره و سود و فزونى .\r\n« اضعاف » جمع ضعف ، با كسر ضاد بمعنى همانند در مقدار و اندازه .\r\n« مضاعفة » با فتح عين دو برابر شده . « اعدّت » از مصدر اعداد بمعنى آماده كردن . « سرّاء » خوشى حال و فراوانى و خوشى وسائل زندگى . « ضرّاء » نقيض سرّاء و سختى و قحطى و كم شدن اموال و نفرين . « الكاظمين » از مصدر كظم و كظوم بر وزن فعل بفتح فاء و فعول بضمّ فاء بمعنى خشم فرو خوردن و خوددارى از غضب . « غيظ » خشم يا شدّت و سختى آن . « العافين » از مصدر عفو بمعنى\r\n","description":"","footnote":"","page_name":" 203 ","page_number":203},
  {"content":"\r\nدرگذشتن و صرف نظر كردن از جرم و گناه . « يصرّوا » از مصدر اصرار به معنى عزم و ثبات و پافشارى در كار و بيشتر در كارهاى زشت و شرور استعمال مىشود .\r\nجهت نزول : اسباب النّزول سيوطى : قبيله ى ثقيف قبل از اسلام بقبيله ى بنى نضير قرض مىدادند و چون موعد مىرسيد ، مقروضين مىگفتند : اكنون مال خود را از ما نگيريد تا در آينده بيش از طلبتان بشما بدهيم ، آيه براى جلوگيرى از اين گونه معامله نازل شد .\r\nترجمه :\r\n130 اى مؤمنين ربا نخوريد و از آن سرمايه خود فزون نكنيد و از نافرمانى خدا پرهيز كنيد كه شايد رستگار شويد ،\r\n131 و از آن آتشى پرهيز كنيد كه براى كافران فراهم است .\r\n132 و فرمان خدا و پيغمبر بريد تا شايد به شما مهربانى كنند ،\r\n133 و بشتابيد بآمرزش پروردگار خود و آن بهشت كه به پهناى آسمانها و زمين است و آماده براى پرهيزگاران .\r\n134 همان كسان كه در آسودگى و سختى بخشنده‌اند و خشم خود پنهان كنند و از گناه مردم در گذرند . چه خداوند دوستدار نكوكاران بود .\r\n135 و آن كسان كه چون كارى زشت نمودند يا به خود ستم كردند خداى را به ياد آرند و دگر بار دانسته كوشاى به كار بد نباشند و آمرزش گناه خود خواهند كه جز خداى چه كس گناه مىآمرزد ؟\r\n136 چنين مردمى مزدشان آمرزش خداوندى است و بهشتها كه رودها از آن روان است و در آن پيوسته بمانند كه چه خوش بود مزد نكوكاران .\r\nسخن مفسّرين : « أَضْعافاً مُضاعَفَةً » 130 طبرى : ابن زيد گفت : از پدرم شنيدم كه در جاهليت دو جور ربا بوده : 1 - قرض در حيوان كه بسا مىشد شخصى كرّه شترى به قرض مىداد كه سال بعد همانندش را بدهد اگر در موقع تسليم نداشت قرض خود را بپردازد عمر شتر را بالا مىبرد و تا يك سال مهلت مىداد و باز اگر نداشت عمر آن را بالا مىبرد تا اندازه اى كه زيادى سنّ موجب زيادى قيمت بود .\r\n2 - پول نقد به قرض مىداد و اگر مقروض آخر سال نداشت دو برابر مىكرد\r\n","description":"","footnote":"","page_name":" 204 ","page_number":204},
  {"content":"\r\n\r\nمثلا صد را دويست مىكرد اگر باز در آخر سال نداشت قرض خود را بدهد ، قرار مىگذاشت آخر سال ديگر چهارصد بدهد .\r\nابو الفتوح : با اينكه در سوره ى بقره گفته شده است : « أَحَلَّ اللَّه الْبَيْعَ وَحَرَّمَ الرِّبا » و حرمت ربا معيّن شده است باز در اينجا تكرار شده است براى كمال تأكيد اين حكم چون در سوره ى بقره فقطَّ گفته شده است ربا حرام است اينجا براى اينكه با بليغترين بيان دستور صادر شود و الزام مردم معيّن شود به صورت نهى و جلوگيرى گفته شده است : ربا نخوريد .\r\n« وَسارِعُوا إِلى مَغْفِرَةٍ » 133 طبرى : يعنى بشتابيد به آن عملى كه بپوشاند گناهان شما را .\r\nابو الفتوح نوشته است : نافع و ابن عامر : « سارعوا » بىواو عطف خوانده‌اند و بقيّه « و سارعوا » با واو عطف قرائت كرده‌اند . و در مصاحف اهل شام « سارع » بىواو جمع نوشته شده است و در باقى قرآنها « سارعوا » با واو جمع است ، و مقصود از سرعت يا اين است كه تا وقت نگذشته است توبه و كار خوب كنند و يا در انجام وظايف خود تنبلى نكنند و مقصود از مغفرت عمل موجب آن است كه مفسّرين در آن اختلاف كردند .\r\nعبد اللَّه عبّاس گفت : اسلام است ابو العاليه و ابو روق گفتند : هجرت از نزد كافران است بنزد مؤمنان .\r\nعلىّ عليه السّلام گفت : اداى فرائض است ، عثمان گفت : اخلاص است .\r\nانس مالك گفت : تكبير افتتاح است در نماز ، سعيد جبير گفت : اداء طاعت است به نماز ، يكى از صحابه گفت : نماز پنج وقت است . ضحّاك گفت : جهاد است عكرمه گفت : توبه است . مقاتل گفت : عمل صالح است . ابو بكر ورّاق گفت : كار كردن بر معروف و باز ايستادن از منكر ، بعضى ديگر گفتند : نماز آدينه و جماعت است .\r\nحسينىّ نوشته :\r\n\r\nاين راه بپاى تن به پايان نرسد\r\nتا جان ندهد قدم بجانان نرسد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n« عَرْضُهَا السَّماواتُ » 133 طبرى : يعنى گشادگى آن بهشت به اندازه ى آسمانها است .\r\nابو الفتوح : چون بطور عادت طول بيشتر از عرض است ، عرض معيّن شده است براى مبالغه كه چون عرض اين اندازه است طول آن خداى داند و بس مثل اين آيه : « مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ » يعنى : تكيه مىكنند بر تشكهائيكه آستر يا درون آنها از پرنيان است پس معلوم است كه رويه دايره چقدر مهمتر باشد . در مجمع البيان از ابو مسلم اصفهانىّ نقل كرده است مقصود از عرض در معرض معامله گذاردن و به قيمت در آوردن است يعنى قيمت آن باندازهء قيمت آسمانها است ، و مقصود بزرگى و اهميت ارزش آن است كه چيزى با آن برابر نمىشود .\r\nمفسّرين نوشته‌اند : از پيغمبر ( ص ) پرسيدند : اگر بهشت به اندازه ى زمين و آسمان باشد پس جهنّم در كجا است ؟ جواب فرمود : سبحان اللَّه ، چون روز مىآيد شب كجا است ؟\r\n« أُعِدَّتْ لِلْمُتَّقِينَ » 133 مجمع : يعنى اين بهشت فراهم شده است براى آنهائى كه اطاعت خدا و رسول كرده‌اند و يا مخصوص آنهائى است كه اطاعت را براى خود وسيله ى نگاهبانى از عذاب قرار داده‌اند .\r\nتلخيص و توضيح كلام كاشانى در تأويلات : همانطور كه بشما گفتيم براى چيره شدن بر دشمن به خدا توكّل كنيد ، مىگوئيم براى روزى هم توكّلتان به خدا باشد نه به خوردن ربا و مانند كافران كه از صفات توحيد و جمال و جلال خداوند محروم هستند مردم رباخوار هم از كارهاى خدائى محجوب و در پرده هستند ، پس اين پرده را از جلو خود برداريد و بوسيله ى دست برداشتن از كارهاى خود شتاب كنيد بسوى آمرزش و كار خداوندى . و چون عالم ظاهر و عالم ماده از افعال خداوند است و آنچه او ايجاد كرده است همه خوب است و بد تصوّر ندارد اين عالم را جنّت افعال ناميده‌اند و چون مردم ، اين عالم ماده و افعال خدائى را\r\n","description":"","footnote":"","page_name":" 206 ","page_number":206},
  {"content":"\r\nكه عالم ملك است محدود مىبينند و آنچه در اين عالم انجام مىشود وابسته به عمل ديگرى است و همه ى افعال عالم مادّه به يكديگر وابسته و در عرض يكديگر هستند در آيه عرض جنّت معيّن شده است ليكن عالم ذات و صفات الهى كه قابل درك بشر نيست طول عالم افعال است و چون افعال خدا مظهر صفات او است و صفات كه بىنهايت است پس جنّت افعال هم بىنهايت است و آنهائيكه از درك صفات خداوند محروم هستند گرفتار عالم مادّه و عرض افعال الهى هستند و عرض بهشت براىشان معيّن شده است و آنهائيكه مستغرق در صفات حقّ هستند براى آنها بهشت و افعال الهى طول و عرض ندارد و قابل اندازه گيرى نيست .\r\nو باز كاشانى كلمه ى « المتّقين » را اين جور تعبير كرده است : يعنى آنهائى كه پرهيز دارند از اينكه پرده ى شهوات و افعال مادى جلوگير كارهاى معنوى و افعال الهى بشود و باز پرهيز دارند كه بواسطه ى نسبت دادن كارى را به غير حقّ مشرك بشوند .\r\nتفسير صفى :\r\n\r\nنك شنو تحقيق جنت در فتوح\r\nكاسمان را در علوّ جان است و روح\r\n\r\n\r\nچون بهشت از وجه وسعت و اعتلا\r\nدر عيان آيد شود ارض و سما\r\n\r\n\r\nاين مثل باشد در اينجا بر صواب\r\nبينى ار شخصى كه مرد او را بخواب\r\n\r\n\r\nبينيش با صورت و شكلى كه داشت\r\nگرچه رست از شكل و صورت را گذاشت\r\n\r\n\r\nنك مجرّد از لباس و صورت است\r\nليك بر صورت هنوزش نسبت است\r\n\r\n\r\nپس مثالى گر تو خواهى بهر عرض\r\nچاره نبود هيچ زين افلاك و عرض\r\n\r\nعبده : از قفّال نقل است : ممكن است ارتباط اين آيه بسابق اين باشد كه چون مشركين از سود ربا مخارج جنگ را تهيّه كرده بودند مسلمين هم به اين انديشه باشند كه از سود ربا مخارج تلافى كار آنها را تهيّه كنند ، به اين آيه جلوگير از اين نقشه شده است و هم خود شيخ عبده احتمال داده است كه چون در آيات پيش جلوگيرى از دوستى يهود شده است در اين آيات يادآورى باشد كه شما با\r\n","description":"","footnote":"","page_name":" 207 ","page_number":207},
  {"content":"\r\n\r\nآنها براى معاملات نزولى دوستى مىكنيد در صورتى كه اصلا ربا نبايد بخوريد ، و هم در آن كتاب مىنويسد : اوّلين آيه كه در حرمت ربا نازل شد اين آيه بود و آيت سوره ى بقره از آخرين آياتى است كه بر پيغمبر ( ص ) نازل شد .\r\n« الَّذِينَ يُنْفِقُونَ » 134 طبرى : يعنى مىبخشند به فقراء براى رفع احتياج - شان و يا بمردم ناتوان براى تقويت در جهاد .\r\n« فِي السَّرَّاءِ وَالضَّرَّاءِ » 134 ابو الفتوح نوشته است : آنان كه مال نفقه و هزينه كنند در خوارى و دشخوارى در توانگرى و درويشى اول خلقى از اخلاق ايشان كه موجب بهشت بود ايشان را سخاوت شمرد و رسول عليه السّلام گفت : « الجنّة دار - الاسخياء » بهشت جاى سخاوتمندان است و ابو هريره روايت كرد كه رسول عليه السّلام فرمود : سخى نزديك است به خدا و به بهشت و بمردمان و دور است از دوزخ .\r\nو بخيل دور است از خداى و بهشت و مردمان و نزديك است به دوزخ و خداى تعالى ، سخى جاهل را دوستتر دارد از آنكه عالم بخيل را . و انس روايت كرد از رسول عليه السّلام كه گفت : سخاوت درختى است در بهشت شاخهاى آن در دنيا است هر كه دست بشاخى از شاخهاى آن زند او را ببهشت برد و بخل درختى است در دوزخ شاخهاى آن در زمين است هر كه دست بشاخى از شاخ - هاى او زند او را بدوزخ برد . و رسول عليه السّلام گفت : از گناه سخى درگذرى كه خداى دستگير او بود هر كجا بيفتد .\r\nمجمع : ابن عبّاس گفت : يعنى در حال زيادى مال و كمى آن و ممكن است مقصود آن باشد كه در حال غم و شادى از بخشش در راه خير خوددارى ندارند و اندوه و گرفتارى مانع آنها نمىشود .\r\n« وَالْكاظِمِينَ الْغَيْظَ » 134 ابو الفتوح : معنى كظم جلوگيرى از آن چيزى است كه پر شده است . عرب مىگويد « كظمت القربة » يعنى مشك پر آب را جلوگيرى از ريختن كردم و مىگويد : « كظم الابل » يعنى شكم را شتر از نشخوار پر كرد و نشخوار نكرد و در آنحال سخت بىقرار بود و در اين جمله اشاره است كه بسا باشد كه مؤمن از خشم\r\n","description":"","footnote":"","page_name":" 208 ","page_number":208},
  {"content":"\r\nدر رنج است و اگر آن را اظهار كند آسوده مىشود ليكن آن رنج بر خود هموار مىكند و پيغمبر ( ص ) فرمود : آنكه بتواند خشم خود را بر كسى به كار برد و خوددارى كند دل او در قيامت پر باشد از امن و ايمان و در خبر است : هيچ ناگوارى خوش عاقبت و گواراتر از ناگوارى تحمّل خشم و گوارائى پس از آن نيست .\r\nمجمع : يعنى از آنكه به آنها زيان مىرساند انتقام نمىگيرند .\r\n« وَالْعافِينَ عَنِ النَّاسِ » 134 ابو الفتوح : كلبىّ و رياحى گفتند : مقصود از ناس غلام و كنيز است كه چون بد كنند شخص از آنها در گذرد ، زيد بن اسلم گفت :\r\nيعنى : بگذرند از آنهائيكه بر ايشان ستم كنند . ابو هريره روايت كند : روزى كسى در حضور پيغمبر ( ص ) با ابو بكر در افتاد و آنچه مىگفت آنحضرت تبسّم مىكرد ، چون ابو بكر بعضى سخنهاى او را جواب گفت : پيغمبر را خشم گرفت و از جاى برخاست و برفت ، ابو بكر از پى آن حضرت رفت و گفت : چون آن مردمرا دشنام مىداد تبسّم ميفرمودى و چون من بجواب پرداختم چه شد كه خشمناك رفتى ؟ فرمود : چون او به تو دشنام مىداد و تو ساكت بودى فرشته اى در ميان بود كه بجاى تو جواب مىداد ، و من از آن خندان مىشدم ، ولى چون تو بجواب مشغول شدى فرشته برفت و شيطان درآمد و آنجا كه شيطان باشد من نمىنشينم . اين سه پند را از من بخاطر بدار :\r\nهر كس ستمى بر او بكنند و او خشم خود فرو خورد و از مردم درگذرد خدا او را يارى كند و گرامى دارد ، و هر كس سؤال كند و از مردم چيزى بخواهد تا سرمايه اش زياد شود خدا بر فقر و درويشى او بيفزايد و هر كس بخششى كند خدا مال و سرمايه اش بيفزايد .\r\n« وَاللَّه يُحِبُّ الْمُحْسِنِينَ » 134 مقاتل معنى كرده است نتيجه ى بخشش و عفو و خوددارى از خشم آن است كه نيكوكار و دوست خدا باشد .\r\nحسن بصرى گفته است : يعنى خدا نيكوكار را دوست دارد كه به همه كس از دوست و دشمن مستحقّ و نامستحقّ احسان كند مانند باد و باران كه سود خود عام دارد و به همه رساند .\r\nثورى گفته است : يعنى با آنكه با تو بدى كرده است نيكى كن ، و گر نه در برابر\r\n","description":"","footnote":"","page_name":" 209 ","page_number":209},
  {"content":"\r\n\r\nاحسان پاداش است و نيكى ، سرى سقطىّ گفته است : يعنى در موقع امكان كه با تو بدى كرده است نيكى كن ، و گر نه فرصت بدست آرند نيكى مىكنند .\r\n« الَّذِينَ إِذا فَعَلُوا فاحِشَةً » 135 طبرى : مجاهد گفته است : فاحشه يعنى كار زشت كه خدا اجازه نداده است و اصل فحش يعنى خارج از اندازه و مقدار سدّى گفته است : مقصود از فاحشه عمل منافى عفت است .\r\nمجمع : از عطا نقل است : مردى از انصار خرما فروش بود زنى زيبا چهره نزد او رفت كه خرما بخرد او گفت در خانه خرمائى بهتر دارم اگر به آن جا بيائى تو را دهم ، چون به خانه رفت و خرما داد او را در بغل گرفت و بوسيد زن گفت : از خدا بترس او پشيمان شد و نزد پيغمبر ( ص ) رفت و گفت : خود را هلاك كردم و قصّه ى خود را بگفت و مجازات خود را از آن حضرت خواست : اين آيه بر پيغمبر نازل شد .\r\nكلبىّ گفته است : پيغمبر ميان مردى از ثقيف با ديگرى از انصار خود برادرى برقرار كرد و مرد ثقفى را بجنگى فرستاد مرد انصارى متصدى كارهاى خانه ى او شد .\r\nروزى گوشت به خانه ى برادر دينى خود برد و چون زن او گوشت را گرفت او از پيش روان شد تا به او رسيد خواست او را ببوسد زن با دست صورت خود را پوشاند بوسه بر پشت دستش زده او گفت چه خوب نگاهدارى كردى از حقوق برادرى ؟ آن مرد پشيمان شد و چون از ابو بكر و عمر چاره ى كار خود خواست و جوابى نشنيد ، در بيابان مىگشت و بر گناه خود مىگريست . چون مرد ثقفى برگشت و زن از آنچه گذشته بود خبر - دارش كرد گفت : چون او را ببينم ملامت كنم اين آيه نازل شد .\r\n« أَوْ ظَلَمُوا أَنْفُسَهُمْ » 135 طبرى : يعنى كارى بر خود كنند كه انجام آن بر آنها جايز نيست .\r\nمقاتل و كلبىّ گفته‌اند : يعنى غير از زنا بقيّه ى اعمال جنسى .\r\nاصمّ گفته است : فاحشه گناه كبيره است و ظلم بنفس گناه صغيره است .\r\nابو الفتوح : بعضى گفته‌اند : مقصود از « فَعَلُوا فاحِشَةً » معصيت عملى است و « ظَلَمُوا أَنْفُسَهُمْ » گناه به زبان است .\r\n","description":"","footnote":"","page_name":" 210 ","page_number":210},
  {"content":"\r\n\r\n« ذَكَرُوا اللَّه » 135 ضحّاك گفته است : يعنى احكام و مجازاتهاى خدا را به ياد مىآورند ، واقدى گفته است : يعنى ذكر و تسبيح خدا مىگويند .\r\n« وَلَمْ يُصِرُّوا » 135 مجمع : حسن گفته است : يعنى گناه بىتوبه نداشته باشند ابن عبّاس گفته است : اصرار : سكوت پس از گناه است كه توبه و استغفار نكند .\r\nابو الفتوح : مراد به استغفار پشيمانى بر گذشته يا عزم بر ترك در آينده است چون پيغمبر فرمود : آنكس به زبان استغفار مىكند و باز پى گناه مىرود او خداى را استهزاء كرده و بمسخره گرفته است .\r\n« وَهُمْ يَعْلَمُونَ » 135 ابو الفتوح : سدّى گفت : يعنى بدانند كه گناهكارند ضحّاك گفته : يعنى بدانند كه خدا با توبه مىآمرزد . حسين بن فضل گفت : مى - دانند كه خدائى هست آمرزنده ى گناه ، و پيغمبر ( ص ) فرموده است : هر كه گناهى كند و داند كه خدا مىآمرزد و بس او را خواهند آمرزيد اگرچه استغفار نكند بعضى ديگر گفتند : وابسته بجملات پيشتر است يعنى مىدانند كه متّقين پاداش بهشت دارند كه در جمله هاى بعد گفته شده است : « أُولئِكَ جَزاؤُهُمْ ) * تا آخر » .\r\n« تَجْرِي مِنْ تَحْتِهَا الأَنْهارُ » 136 بيان السّعادة : يعنى از زير درختها و يا عمارتها و يا از زير بعضى قسمتهاى آن بهشت نهرها جارى است .\r\nسخن ما : 1 - پس از جلوگيرى از ربا خوردن و ديگر دستورها گفته شده است فرمان ببريد از خدا و پيغمبر كه شايد مشمول رحمت شويد ، ممكن است اشاره باشد به اين كه همه ى اين وظائف وقتى مفيد است و موجب رحمت كه مطابق فرمان خدا و پيغمبر باشد و گر نه بعقل و تشخيص خود انجام وظائف نتيجه ى اصلى را نخواهد داشت .\r\n2 - جمله ى : « لَعَلَّكُمْ تُرْحَمُونَ » شايد اشاره باشد به اين كه اين گونه فكر و عمل بايد موجب اميدوارى شما باشد ولى مطمئنّ نشويد كه مشمول رحمت خواهيد بود و آنچه بكنيد بشما زيان نخواهد داشت بلكه اميدوار باشيد كه با اين روش بسر ببريد و از راه راست كج نرويد تا رحمت شما را فراگيرد .\r\n","description":"","footnote":"","page_name":" 211 ","page_number":211},
  {"content":"\r\n\r\n3 - جمله ى : « لَمْ يُصِرُّوا عَلى ما فَعَلُوا » در برابر جمله ى « أَحاطَتْ بِه خَطِيئَتُه » است كه اگر در نتيجه ى زيادى گناه طورى شد كه او را فراگرفت و از جنس مردم بد و گناهكار شد محروم خواهد بود ولى اگر گناهى كرد و پشيمان شد و ديگر اصرار نكرد مشمول مغفرت است .\r\n4 - جمله ى : « جَنَّاتٌ تَجْرِي مِنْ تَحْتِهَا الأَنْهارُ » يعنى باغهائى كه از زير آنها نهرها جاريست مورد دقّت است كه آيا بچه مناسبت از زير باغ نهر آب جارى باشد در صورتى كه امتياز باغ به آن است كه در باغ آب جارى باشد نه در زير آن ؟ ممكن است : براى اشاره به اين باشد : بقدرى آب زياد است كه از زير آنها هم جارى است و يا در برابر فوق ، تحت گفته شده است ، يعنى بطورى آب در پائين آنها است كه انسان بر آن مسلَّط است و آن را در تحت اختيار دارد .\r\n[ سوره آلعمران ( 3 ) : آيات 137 تا 141 
  ]\r\nقَدْ خَلَتْ مِنْ قَبْلِكُمْ سُنَنٌ فَسِيرُوا فِي الأَرْضِ فَانْظُروا كَيْفَ كانَ عاقِبَةُ الْمُكَذِّبِينَ ( 137 ) هذا بَيانٌ لِلنَّاسِ وَهُدىً وَمَوْعِظَةٌ لِلْمُتَّقِينَ ( 138 ) وَلا تَهِنُوا وَلا تَحْزَنُوا وَأَنْتُمُ الأَعْلَوْنَ إِنْ كُنْتُمْ مُؤْمِنِينَ ( 139 ) إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُه وَتِلْكَ الأَيَّامُ نُداوِلُها بَيْنَ النَّاسِ وَلِيَعْلَمَ اللَّه الَّذِينَ آمَنُوا وَيَتَّخِذَ مِنْكُمْ شُهَداءَ وَاللَّه لا يُحِبُّ الظَّالِمِينَ ( 140 ) وَلِيُمَحِّصَ اللَّه الَّذِينَ آمَنُوا وَيَمْحَقَ الْكافِرِينَ ( 141 )\r\nمعنى لغات : « سنن » جمع سنّه بمعنى راه روش ، طبيعت ، صورت ، طريقه .\r\n« تهنوا » از مصدر « وهن » ، بمعنى : سستى و ناتوانى .\r\n« الاعلون » جمع اعلى و علياء ، بمعنى : بالاتر « مسّ » از مصدر مسّ بر وزن فعل بفتح فاء و سكون عين ، بمعنى ، پسودن و تماس پيداكردن .\r\n","description":"","footnote":"","page_name":" 212 ","page_number":212},
  {"content":"\r\n« القرح » اثر شمشير در بدن و زخم و دانه هائى كه در بدن نمودار شود با چرك ، « نداولها » از مصدر مداولة بمعنى : در ميان مردم گرداندن و هر روزى در دست يكى قرار دادن و از همين ماده است دولت بمعنى نوبت براى بهره و استفاده از چيزى .\r\n« يمحّص » يعنى پاك مىكند و از بين مىبرد و كم مىكند و خالص مىكند از غشّ و زيادى . « يمحق » از محق بمعنى نابودى و نقص و باطل كردن و بركت بردن .\r\nجهت نزول : مجمع : زهرى و قتاده گفته‌اند : براى تسليت مسلمانان است كه در جنگ احد زخمى و كشته و ناراحت شدند آيت 139 « وَلا تَهِنُوا وَلا تَحْزَنُوا » نازل شد .\r\nابن عبّاس گفته است : چون خالد وليد با عدّه اى اعراب از كوه بالا رفتند كه مسلَّط بر مسلمين شوند پيغمبر ( ص ) دعا كرد كه خدايا آنها بر ما علوّ و برترى نيابند ، اين آيه نازل شد . و عدّه اى مسلمين بالا رفتند و به آنها تير زدند و شكستشان دادند ، و اين است مقصود از جمله ى : « أَنْتُمُ الأَعْلَوْنَ » .\r\nكلبىّ گفته است : پس از جنگ احد كه پيغمبر امر فرمود : هر كس در احد با ما بوده است برود براى تعقيب اعراب و چون مسلمين زخم ديده و ناراحت بودند مأموريت بر آنها دشوار بود ، اين آيه براى آرامش آنها نازل شد ، و جمله ى ( لا تهنوا ) يعنى سستى نكنيد ، براى اشاره به اين مطلب است .\r\nاسباب النّزول : چون از احد براى مدينه خبر نرسيد زنها بيرون شدند كه بفهمند چه بر سر مردها آمده است ، دو نفر را به راه ديدند كه بر شترى نشسته‌اند و مىآيند ، زنى پرسيد : پيغمبر چه مىكند ؟ گفتند : زنده است ، آن زن گفت : « فلا ابالي يتّخذ اللَّه من عباده الشّهداء » يعنى مهمّ نيست كه خدا عدّه اى از بندگانش را شهيد كند ، آيه مطابق گفتار آن زن نازل شد . « وَيَتَّخِذَ مِنْكُمْ شُهَداءَ » .\r\nترجمه :\r\n137 اى مسلمانان پيش از شما مردمى گذشتند و روشها داشتند پس شما بسرزمينها گردش كنيد و [ بنشانه هاى گذشتگان 
  ] بنگريد تا ببينيد سر -\r\n","description":"","footnote":"","page_name":" 213 ","page_number":213},
  {"content":"\r\nانجام آنها كه پيغمبران را دروغگو شمردند بكجا رسيد ؟\r\n138 اين سخنان ما بيان است و گفتارى رسا براى مردم و راهنما و پندها است به پرهيزگاران .\r\n139 پس شما سست و اندوهناك نباشيد كه برتر از كافران هستيد اگر مؤمن باشيد .\r\n140 و اگر شما را [ در جنگ احد 
  ] زخمى رسيد كافران نيز زخمى شدند و اين چنين است كه روزگار را هر دمى بكام كسى كنيم تا آنها كه مؤمن هستند خدا بداند [ و علم ثابت خداوندى نمودار شود 
  ] و از خود شما گواه بر كار شما باشند و يا برگزيند آنها را كه تهيه مىشوند . پس خداوند اين كافران ستمكار را دوست نمىدارد بلكه مؤمنين را مىآزمايد .\r\n141 و جدا مىكند و كافران را نابود مىنمايد .\r\nسخن مفسّرين : « قَدْ خَلَتْ مِنْ قَبْلِكُمْ » 137 طبرى : ابن اسحاق گفته است دنباله ى ناراحتى مسلمين از روز احد و تمحيص و جدائى آنهائيكه ثابت ماندند از ديگران و كشته شدن عدّه اى مسلمين در اين آيه براى دلدارى و توصيف آنها گفته شده است : نظاير اين حوادث و شرك و تكذيب پيغمبران در زمان پيش زياد بوده است و اگرچه كافران اندكى موفّق شده‌اند ليكن شما گردش كنيد تا ببينيد كه نتيجه ى دولتها و گردش زمان مثل عاد و ثمود و قوم لوط چه شد ، پس گمان نبريد كه انتقام نخواهد بود .\r\nابو الفتوح : ابن دريد گفت : يعنى امثال و مانند شما بسيار كسان گذشتند .\r\nمفضّل گفت : جماعات بسيار گذشتند .\r\nكلبىّ گفته است : هر امّتى را سننى و دينى بوده است .\r\nعبده : بعض مفسّرين دو آيت اوّل و دوّم را مقدّمه قرار داده‌اند براى آيت سوّم كه جلوگيرى از اندوه و سستى است و اين نظر ناپسند است زيرا ياد از سوانح گذشته بعد از چند آيه كه در موضوعات مختلف بوده است معانى زياد دارد چون در اوّل نهى شده است از دوستى كافران و يادآورى شده است مكر و حيله ى آنها نسبت بمؤمنين . پس از آن قضيّه ى احد بعد چيرگى و غلبه ى در بدر يادآورى شده است و بعد ياد متّقين و اوصاف آنها شده است با آنچه آنها در عاقبت نتيجه\r\n","description":"","footnote":"","page_name":" 214 ","page_number":214},
  {"content":"\r\n\r\nخواهند برد . و بعد از همه ى اينها از سنّتهاى گذشته نام برده شده است و يادآورى كه اين قرآن موجب پند است و هدايت و همين روش قرآن است كه با يك مبنا و اساس مختصر بوسيله ى سياق و اسلوب مخصوص معانى زياد را ميفهماند كه بدل بزرگان از علماء و نويسندگان هم خطور نكرده است ، پس مىگوئيم به اين آيات خدا ما را بسنن ملل ارشاد كرده است كه از آن علوم خاصّ بسنن تدوين كنيم و از آن استفاده نمائيم .\r\n« هذا بَيانٌ لِلنَّاسِ » 138 مجمع : حسن و قتاده گفته‌اند : يعنى اين قرآن وسيله ى هدايت است .\r\nابن اسحاق گفته است : يعنى اين سنّتها و گذشته ها وسيله ى راهنمائى است .\r\n« وَهُدىً » 138 مجمع : علىّ بن عيسى گفته است فرق بيان با هدى آنست كه : بيان بمعنى توضيح است براى ديگرى تا بفهمد هر چه باشد امّا هدى توضيح و راهنمائى حقّ است از باطل و راه صواب از گمراهى .\r\n« للمتّقين » 138 ابو الفتوح : اگرچه قرآن براى هدايت همگان است امّا تخصيص متّقين براى آن است كه آنها مىتوانند استفاده كنند و ديگران آن را رها كرده‌اند .\r\n« وَلا تَهِنُوا وَلا تَحْزَنُوا » 139 مجمع : در جنگ با دشمن سستى نكنيد و اندوهناك نباشيد كه مسلمين كشته شدند و اموالتان تلف شد و بعضى گفته‌اند : يعنى بواسطه ى زخمها ضعيف و ناتوان نباشيد و نيز گفته‌اند : بواسطه ى شكست سست و ناتوان نباشيد و چون غنيمت نرسيده اندوهناك نباشيد .\r\nطبرى از ابن جريج نقل است : يعنى در كار دشمن ضعيف نباشيد و اندوه ناك نشويد .\r\nابو الفتوح نوشته است : يك بار شما را باشد و يك بار بر شما ، فتح و ظفر به رحمت و توفيق خدا باشد و آنكه بر شما باشد از تخاذل و تواكل و تثاقل شما بود تا\r\n","description":"","footnote":"","page_name":" 215 ","page_number":215},
  {"content":"\r\nخذلان او شما را دريابد و از مقصود باز مانيد و شاعرى از پارسيان ممدوح خود را تسليه مىدهد ، از وهنى كه در لشگر افتاد در بعضى كارزارها .\r\n\r\nاى خداوند گر از لشگر تو پيشروى\r\nبى تو در حرب گرفتار شد الحرب سجال « 1 »\r\n\r\n\r\nنه همه ساله ظفر اهل ظفر يافته اند\r\nيا نه هر گونه چشيده است بدى نيك سگال\r\n\r\n\r\nگر همه ساله بود كامروا مردم نيك\r\nپس چه بود آنهمه ناكامى پيغمبر و آل\r\n\r\n« وَأَنْتُمُ الأَعْلَوْنَ » 139 طبرى : ابن اسحاق گفته است : يعنى اگر مؤمن باشيد ، در عاقبت شما چيره و ظفرمند خواهيد بود .\r\nو هم طبرى نقل كرده است از پيشينيان كه : معنى اين جمله آن است كه :\r\nخالد وليد بر كوه بالا رفت و مسلمين با تير او را و مردمانش را دفع كردند ، چنان كه در جهت نزول نوشتيم .\r\nابو الفتوح نقل كرده است كه گفته‌اند : چون مؤمن هستيد بالاتر هستيد .\r\nكشف الاسرار : پير طريقت در مناجات گفت : الهى ، چه غم دارد او كه تو را دارد ؟ كرا شايد او كه تو را نشايد ؟ آزاد آن نفس كه به ياد تو بازان ، و آباد آن دل كه به مهر تو نازان ، و شاد آن كس كه با تو در پيمان .\r\n« إِنْ يَمْسَسْكُمْ قَرْحٌ » 140 ابو الفتوح : راشد بن سهل گفت : سبب نزول اين آيه آن بود كه : چون رسول عليه السّلام از احد باز آمد و صحابه ى او جماعتى كشته و جماعتى مجروح و زنان و كودكان نوحه مىكردند ، رسول عليه السّلام دلتنگ شد و گفت : بار خدايا ، با رسول تو چنين كنند ، خداى تعالى اين آيه فرستاد .\r\nو اهل لغت گفته‌اند : قرح بفتح قاف با قرح بضمّ قاف بيك معنى است مثل جهد بفتح با جهد بضمّ .\r\nو بعضى ديگر گفته‌اند : قرح بفتح ، اصل جراحت است و با ضمّ قاف سوز و درد جراحت است .\r\n\r\n","description":"","footnote":"\r\n( 1 ) سجال : بمعنى مفاخره است . « الحرب سجال » يعنى : جنگ موجب مفاخره است كه هر روزى براى كسى است .\r\n","page_name":" 216 ","page_number":216},
  {"content":"\r\n\r\nطبرى از مجاهد و ديگران نقل است كه : معنى قرح جراحت است و قتل ، حمزه و عاصم و كسائى و خلف با صداى جلو قاف خوانده‌اند ، و باقى قرّاء با صداى بالا خوانده‌اند .\r\nابو الفتوح از محمّد بن سميقع نقل كرده است كه با فتح قاف و راء قرائت كرده است .\r\n« تِلْكَ الأَيَّامُ نُداوِلُها » 140 طبرى از ربيع نقل است يعنى : پيغمبر ( ص ) و اصحابش در بدر چيره بكفّار شدند ، و روز احد كفّار چيره بر پيغمبر و يارانش شدند و گرفتارى مسلمين در احد بواسطه ى سرپيچى از فرمان پيغمبر ( ص ) بود .\r\nمجمع : مقصود آن است كه گاهى مختصر رنجى به مسلمانان مىرسد و ليكن به كافران بشدّت و سختى ، و هرگز كافر بر مسلمان چيره و مسلَّط نمىشود .\r\n« وَلِيَعْلَمَ اللَّه » 140 طبرى : يعنى تا جدا كند خدا مؤمنين را از منافقين .\r\nمجمع : يعنى بواسطه ى صبر مؤمنين بر مقاومت با دشمن به اين خصوصيّت نزد خدا شناخته مىشوند ، تا با آنها مطابق استحقاق اين مقام كه مقاومت و پايدارى در برابر دشمن است رفتار شود و اين موجب تغيير در علم خدا نيست بلكه موجب ظهور تغيير در معلوم است ، مثل اينكه شما مىدانيد : فردا خواهد آمد ، چون فردا شود ، براى شما امروز خواهد شد و چون گذشت براى شما ديروز خواهد شد ، و در تمام اين مدّت زيادى و يا تغيير در اطلاع براى شما نخواهد بود و ممكن است معنى چنين باشد : تا بدانند دوستان خدا مؤمنين را ، و كلمه ى اولياء و دوستان در جمله ساقط شده است و علم نسبت به خدا داده شده است براى كمال احترام و علوّ درجه ى آنها فخر : بجاى يحكم يعلم گفته شده است ، و معنى چنين است : تا اينكه خداوند حكم كند بر امتياز مردمان مؤمن و صبور بر ديگران .\r\nعبده : گاهى انسان بخطا چيزى را يقين و قطعى فرض مىكند مثلا يقين دارد شجاع است چون موقع كارزار مىشود مىترسد و فرار مىكند ، و همچنين يقين دارد مؤمن است و توكّل كامل به خدا دارد و هيچ چيز مانع او نمىشود ، ولى چون گرفتار\r\n","description":"","footnote":"","page_name":" 217 ","page_number":217},
  {"content":"\r\n\r\nشد خدا و دين و توكّل را فراموش كرده ، زارى و بىقرارى آغاز مىكند . در اين جمله خداوند ما را ارشاد مىكند ، كه علم وقتى مطابق با خارج است و واقع ، كه مقرون به عمل باشد ، و جمله ى : ( ليعلم ) بمنزله ى اين جمله است : ( ليتبيّن الَّذين آمنوا ) . و از اين معنى بهتر آن است كه بگوئيم : علم خدا به چيزى يعنى حقيقت داشتن آن چيز و محقّق بودن آن ، پس جمله ى : « لِيَعْلَمَ اللَّه الَّذِينَ آمَنُوا ) ) * يعنى تا ثابت و يقين شود اكنون كه اينها مؤمن هستند يا در ايمانشان ثابت و صادق هستند .\r\n« وَيَتَّخِذَ مِنْكُمْ شُهَداءَ » 140 طبرى : كلمه ى ( شهداء ) جمع شهيد است و نتيجه ى اين است هر كه را اراده ى ازلى شامل شده است كه بافتخار شهادت مفتخر شود اين افتخار نصيب او خواهد شد .\r\nابو الفتوح : يعنى چون ظاهر شده باشد كه كى است كه صفت عدالت دارد و صلاحيّت شهادت ، او را اختيار كند براى آن تا بر خلقان گواه باشد .\r\nفخر : يعنى شما را شاهد بر گناهان مردم بگيريم ، و اين مقام رفيعى است براى آن مردم و ممكن است چون چند نفر از مسلمين كه در بدر حاضر نشده بودند و آرزوى جهاد داشتند و در احد شهيد شدند مقصود آن عدّه باشد كه خدا آنها را به فيض شهادت رسانده است .\r\n« وَلِيُمَحِّصَ اللَّه » 141 فخر : زجّاج گفته است يعنى : خداوند چنين قرار داده است كه روزگار گاهى براى كافر و گاهى براى مؤمن باشد تا در صورت اوّل مؤمن از گناه صاف و پاكيزه شود ، و در هنگام غلبه ى مؤمن كافران نابود شوند و مقصود از كافرين در اين آيه همان مردم معارض با پيغمبر ( ص ) هستند زيرا تمام كافران نابود نشده‌اند .\r\nعبده : يعنى در اين گرفتارى حقيقت مؤمن و ايمان خالص و صاف او براى خودش نمايان مىشود ، و كافر هم نااميد مىشود و محروم اگر در جنگ مغلوب شود و اگر چيره شود بواسطه ى طغيان و سركشى و غرورش بنابودى حقيقى و معنوى گرفتار است كه در صفات انسانى و مزاياى آدميّت قابل معارضه ى با مؤمن نيست .\r\nتفسير صفى اين آيات را بدين صورت ترجمه كرده است :\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nمىبگردانيم اين سان روزها\r\nبين مردم در زحير و سوزها\r\n\r\n\r\nاز وجوه مصلحتها و حكم\r\nتا جدا از فربهى گردد ورم\r\n\r\n\r\nدر احد آمد شما را يك شكست\r\nيك شكستى كز پيش صد فتح هست\r\n\r\n\r\nآن شكست از امتحان دوست بود\r\nمغزها را امتياز از پوست بود\r\n\r\n\r\nتا كه كرد از راه ايمان بذل روح\r\nيا كه شد بند غنيمت در فتوح\r\n\r\nسخن ما همان است كه در ترجمه نوشتيم و فقطَّ اينجا مىگوئيم : ممكن است جمله ى : « يَتَّخِذَ مِنْكُمْ شُهَداءَ » براى اين باشد كه : چون شكست در احد و كشته شدن مانند حمزه عموى پيغمبر ( ص ) و عدّه اى از پيشقدمها و بزرگان مؤمنين موجب اندوه پيغمبر ( ص ) و ديگران شد ، علاوه بر دلداريها كه در جمله هاى مختلف براى آنها گفته شده است ، به اين جمله مقام شامخى براى آنها اظهار شده است ، كه خدا يك عدّه را از ميان شما براى شهادت برمىگزيند ، و شهداى احد منتخبين خدا هستند كه بالاترين درجه ى انسان است .\r\n[ سوره آلعمران ( 3 ) : آيات 142 تا 148 
  ]\r\nأَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَعْلَمِ اللَّه الَّذِينَ جاهَدُوا مِنْكُمْ وَيَعْلَمَ الصَّابِرِينَ ( 142 ) وَلَقَدْ كُنْتُمْ تَمَنَّوْنَ الْمَوْتَ مِنْ قَبْلِ أَنْ تَلْقَوْه فَقَدْ رَأَيْتُمُوه وَأَنْتُمْ تَنْظُرُونَ ( 143 ) وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ أفَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَمَنْ يَنْقَلِبْ عَلى عَقِبَيْه فَلَنْ يَضُرَّ اللَّه شَيْئاً وَسَيَجْزِي اللَّه الشَّاكِرِينَ ( 144 ) وَما كانَ لِنَفْسٍ أَنْ تَمُوتَ إِلَّا بِإِذْنِ اللَّه كِتاباً مُؤَجَّلًا وَمَنْ يُرِدْ ثَوابَ الدُّنْيا نُؤْتِه مِنْها وَمَنْ يُرِدْ ثَوابَ الآخِرَةِ نُؤْتِه مِنْها وَسَنَجْزِي الشَّاكِرِينَ ( 145 ) وَكَأَيِّنْ مِنْ نَبِيٍّ قاتَلَ مَعَه رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ اللَّه وَما ضَعُفُوا وَمَا اسْتَكانُوا وَاللَّه يُحِبُّ الصَّابِرِينَ ( 146 )\r\nوَ ما كانَ قَوْلَهُمْ إِلَّا أَنْ قالُوا رَبَّنَا اغْفِرْ لَنا ذُنُوبَنا وَإِسْرافَنا فِي أَمْرِنا وَثَبِّتْ أَقْدامَنا وَانْصُرْنا عَلَى الْقَوْمِ الْكافِرِينَ ( 147 ) فَآتاهُمُ اللَّه ثَوابَ الدُّنْيا وَحُسْنَ ثَوابِ الآخِرَةِ وَاللَّه يُحِبُّ الْمُحْسِنِينَ ( 148 )\r\n","description":"","footnote":"","page_name":" 219 ","page_number":219},
  {"content":"\r\n\r\nمعنى لغات : « حسبتم » با صداى زير سين از مصدر حسبان با كسر حاء به معنى ظنّ و گمان .\r\n« تلقوه » از مصدر لقاء با صداى زير لام بمعنى برخورد كردن و ديدن و استقبال كردن .\r\n« خلت » از مصدر خلوّ بر وزن فعول ، با صداى جلو خاء و خلاء با فتح به معنى تهى شدن و محلَّى را خالى كردن و كوچ كردن و كسى در جاى خود تنها ماندن و بر چيزى اقتصار و بس كردن و خلوت و منحصر كردن .\r\n« انقلبتم » از مصدر انقلاب ، بمعنى صورت و حالت دگرگون شدن و وارونه شدن و برگشتن .\r\n« اعقاب كم » جمع عقب با سكون و كسر قاف بمعنى پاشنه ى پا ، فرزند و نواده .\r\n« مؤجّل » داراى مدّت و هنگام معيّن شده .\r\n« كايّن » مركّب است از كاف تشبيه و « اي » و به همين جهت ( كاىّ ) بدون نون هم تلفّظ مىشود بمعنى چه بسا و بسيار و بمعنى استفهام از عدد نيز استعمال شده است المنجد در معنى اين كلمه مىنويسد : ابىّ بن كعب از عبد اللَّه مسعود پرسيد : « كايّ تقرأ سورة الاحزاب » ، او جواب داد : « ثلاثا و سبعين » .\r\n« ربّيّون » جمع ربّى با صداى زير راء بمعنى جماعت و گروه .\r\n« استكانوا » از مصدر استكانه بر وزن « استغاله » بمعنى خارى و فروتنى .\r\nجهت نزول : اسباب النّزول سيوطى : از ابن عبّاس است : عدّه اى از اصحاب\r\n","description":"","footnote":"","page_name":" 220 ","page_number":220},
  {"content":"\r\nپيغمبر مىگفتند : آرزو داريم مثل روز بدر اتفاق بيفتد كه جنگ كنيم يا از فيض شهادت بهره مند شويم و يا نام نيك و غنيمت بريم ، چون در روز احد يك عدّه فرار كردند آيت 143 « وَلَقَدْ كُنْتُمْ » نازل شد .\r\nمجمع : در روز احد صدا بلند شد كه پيغمبر ( ص ) كشته شده است ، اين آواز در مردم تأثير مختلف داشت بعضى گفتند : اگر پيغمبر مىبود كشته نمىشد : عدّه اى گفتند : به همان هدف كه او مىجنگيد ما هم جنگ مىكنيم تا به او برسيم ، عدّه اى گفتند :\r\nاى كاش دسترس بعبد اللَّه ابن ابىّ داشتيم كه از ابو سفيان براى ما امان بگيرد عدّه اى نشسته و بلاتكليف در انديشه بودند يك دسته گفتند : اگر محمّد كشته شده است شما پى همان دين اوّل خود برويد .\r\nانس بن نضر عموى انس بن مالك گفت : اى مردم اگر محمّد كشته شده است خداى محمّد كشته نشده است زندگى پس از او براى شما چه سود ؟ به همان ايمان كه او جنگ مىكرد شما هم بجنگيد و با همان كه او مرد شما هم بميريد . آنگاه گفت : خدايا از آنچه مسلمين مىگويند و منافقين مىخواهند انجام دهند من بيزارم پس از آن با شمشير حمله كرد و جنگ كرد تا كشته شد مردى از انصار در خون خود مىغلطيد يكى از مهاجرين بر او گذشت و گفت : فهميدى پيغمبر را كشتند ؟ مرد انصارى گفت : اگر محمّد ( ص ) كشته شده است مأموريت خود را انجام داده است و رسالت خود را ابلاغ كرده است شما از دين خود دفاع كنيد . كعب بن مالك گفت : اوّل كسى كه پس از اين شهرت پيغمبر را شناخت من بودم كه چشمان آن حضرت را از زير كلاه خود ديدم و فرياد كردم : اين پيغمبر ( ص ) است . آيت 144 « وَما مُحَمَّدٌ إِلَّا رَسُولٌ » در اين موقع نازل شد .\r\nترجمه :\r\n[ اى مؤمنين براى شما روشن كرديم كه اين حوادث و شكست و چيرگى در جنگ پند و عبرت است و سرمشق آينده و آزمايش حاضرين 
  ] ، 142 پس گمان مىبريد بهشت نصيب شما است با اينكه هنوز ورزيده نشده‌ايد و نمودار نيست كه كدام دسته ى شما جنگجو و كدام دسته ثابت قدم هستيد ؟\r\n[ براى اينكه خود را بهتر بشناسيد ، بينديشيد كه 
  ] 143 شما بآرزوى جهاد\r\n","description":"","footnote":"","page_name":" 221 ","page_number":221},
  {"content":"\r\nو كشته شدن بوديد تا آنگاه كه دچار نشده بوديد ، و چون صحنه ى جنگ را ديديد چشم به آن دوختيد بيچاره مانده ،\r\n[ پشتگرمى شما بمحمّد بود 
  ] 144 با اينكه او پيغمبرى است و پيش از او هم پيغمبران بوده‌اند و رفته‌اند و شايسته نيست اگر او بميرد يا كشته شود شما به عقب برگرديد و دين ديرينه ى خود پيش گيريد و آنكه چنين كند هيچ به خدا زيان ندارد . ولى آنها كه پاس اين نعمت بدارند خدا به زودى مزدشان دهد .\r\n145 و بدانيد كسى را مرگ فرا نرسد مگر بفرمان خدا كه هنگام آن بسرنوشت كرده و آنكه مزد دنيا خواهد [ و تندرستى و غنيمت از جنگ 
  ] به او مىدهيم و آنكه مزد آخرت خواهد [ از راه جهاد و فرمانبرى پيغمبر 
  ] به او مىدهيم و به زودى سپاسگزاران را به مزد خود رسانيم ،\r\n146 و بسيار پيغمبران بودند كه گروهى با آنها بجنگ رفتند و آنچه در راه خدا به آنها رسيد سست نشدند و نه ناتوان و خوار [ به پيش دشمن 
  ] و البتّه خداوند دوستدار شكيبايان بود ،\r\n147 آن مردم [ برابر دشمن 
  ] سخنى نداشتند جز اينكه مىگفتند : پروردگارا گناهان ما بيامرز و آن زياده روى كه در كار خود كرديم و پاى ما استوار بدار و بر مردم كافر چيره مان كن .\r\n148 خداوند به آنها مزد به دنيا داد [ كه بر دشمن چيرشان كرد 
  ] و خوب مزدى بآخرت چون خداوند دوستدار نكوكاران بود .\r\nسخن مفسّرين : « أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَعْلَمِ اللَّه ) * - الخ » 142 الميزان : يعنى مىپنداريد سرورى و دولت نصيب شما است با اينكه آزموده و گرفتارتان نكنند و درون بهشت شويد با اينكه مردم شايسته و نالايق نمودار نشده‌اند . اينك توضيح آزمايش و گرفتارى از سوى خدا : در قرآن هدايت مختص به خدا معرّفى شده است و آن يا همگانى جانداران است كه همان غريزه ى پيدا كردن مصلحت زندگى است بدليل اين آيه « أَعْطى كُلَّ شَيْءٍ خَلْقَه ثُمَّ هَدى » ( طه 50 ) و « الَّذِي خَلَقَ فَسَوَّى وَالَّذِي قَدَّرَ فَهَدى » ( الاعلى 3 ) و يا خاصّ آدميان است كه هدايت بوسيله ى اديان است به اين آيات « إِنَّا هَدَيْناه السَّبِيلَ إِمَّا شاكِراً وَإِمَّا كَفُوراً » ( الدّهر 3 ) « وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى » ( حم سجده 17 )\r\n","description":"","footnote":"","page_name":" 222 ","page_number":222},
  {"content":"\r\nو همين هدايت است كه در برابر اضلال است بدليل اين آيات « وَاللَّه لا يَهْدِي الْقَوْمَ الْفاسِقِينَ » ( صف 5 ) « وَاللَّه لا يَهْدِي الْقَوْمَ الظَّالِمِينَ » ( جمعه 5 ) و هدايت عام بدنبال تقدير گفته شده است چون كمال وجودى جانداران وابسته برهبرى بسوى صلاح و پرهيز از فساد است چنان كه آيت 13 و الَّليل است « إِنَّ عَلَيْنا لَلْهُدى وَإِنَّ لَنا لَلآخِرَةَ وَالأُولى » ولى در هدايت خاص ، تقدير بمعنى تهيه ى وسائل و وادار كردن تصوّر ندارد پس بموجب اصل آفرينش هدايت به سوى كمال لازم است و فرستادن پيغمبران و رهبرى آنها همين هدايت آدمى بسوى كمال او است چه جورى آفريده شده است كه زندگى او وابسته است بفكر و كار چه خوب و درست يا بد و نادرست پس آدمى با يك رشته دستور دين و حوادث فردى و اجتماعى سر - و كار دارد تا در اين تزاحم آزموده و ورزيده شود و به آنچه مىتواند باشد برسد و ارزش خود را نمودار كند بسوى خوبى و خوشحالى يا بسوى بدى و گرفتارى و همين است معنى امتحان و ابتلاى از سوى خدا ، اين است كه اگر آدمى با نافرمانى بسر برد تا همه ى آمادگى خود را در باطل بانجام رساند بدبختى بيشتر براى خود فراهم كرده است و همين است معنى مكر خدا و استدراج او كه در آيات مكرر آمده است مثل : « سَنَسْتَدْرِجُهُمْ مِنْ حَيْثُ لا يَعْلَمُونَ وَأُمْلِي لَهُمْ إِنَّ كَيْدِي مَتِينٌ » . و به همين گونه است طرف ديگر آن كه فرمان برى راه حق باشد توفيق است و هدايت به معنى خاصّ .\r\n« لَقَدْ كُنْتُمْ تَمَنَّوْنَ الْمَوْتَ » 143 مفسّرين نوشته‌اند : منظور همان است كه در جهت نزول نوشتيم كه چون از جنگ بدر عدّه اى محروم شدند ، آرزوى جنگ داشتند و چون در جنگ احد گرفتار شدند عدّه اى فرار كردند و به اين آيه توبيخ شدند .\r\n« وَأَنْتُمْ تَنْظُرُونَ » 143 طبرى : يعنى مرگ را در شمشير دست دشمن مى - ديديد .\r\nمجمع : بعضى گفته‌اند : يعنى شما مىديديد مرگ را كه تأكيد جمله ى قبل باشد و بعضى گفته‌اند نظر در اينجا بمعنى فكر است يعنى شما تأمّل و فكر مىكرديد\r\n","description":"","footnote":"","page_name":" 223 ","page_number":223},
  {"content":"\r\n\r\nكه عاقبت چه خواهد شد و بعضى گفته‌اند : يعنى چرا فرار كرديد با اينكه چشمتان به پيغمبر بود و او را مىديديد .\r\n« وَما مُحَمَّدٌ إِلَّا رَسُولٌ » 144 ابو الفتوح نوشته است : چون مردم در احد فرار كردند عبد اللَّه بن قميئة الحارثى سنگى بينداخت ، بر روى رسول آمد و جراحت كرد و دندان رسول بشكست و اين ملعون بيامد و قوام رسول عليه السّلام مىداشت تا فرصتى يابد ، مصعب بن عمير را ديد گمان برد كه رسول است او را ضربت زد و بكشت و باز آمد و چنان گمان برد كه رسول را كشته است بانگ برداشت و مىگفت : « قتلت محمّدا » و در خبر مىآيد كه : ابليس نيز از سر كوه آواز داد : « قتل محمّد » صحابه ى رسول عليه السّلام يكباره دلشكسته شدند و هزيمت شدن گرفتند ، امير المؤمنين علىّ گويد كه : مىدانستم كه رسول را نكشتند براى آنكه واثق بودم بوعده ى خداى تعالى و ليكن چون باز آمدم و او را بر جاى خود نديدم گمان بردم كه او را از ميان ما به آسمان بردند ، گفت در اين ميانه رسول عليه السّلام را ديدم بشكر بر وى درآمدم و گفتم :\r\nيا رسول اللَّه كجا بودى ؟ مرا گفت : براينان حمله بر ، چنان كه طرفى برفت ، در اين ميانه ابىّ بن خلف جمحى نگاه كرد ، رسول را ديد با جماعتى اندك ، طمع اوفتاد او را ، در آمد و گفت : مرا نجات مباد اگر تو از من بجهى و آهنگ رسول كرد صحابه گفتند : يا رسول - اللَّه دستور باشد تا ما يكى پيش او رويم ؟ رسول عليه السّلام گفت : رها كنيد تا بيايد و پيش از آن هرگه پيغمبر را ديدى ، گفتى : ماديانى دارم ، هر روز او را مزقى ارزن مىدهم تا تو را بر پشت او بكشم ، رسول عليه السّلام گفتى : من كشم ان شاء اللَّه تو را ، چون روز احد بود و اين ملعون قصد رسول كرد گفت رها كنى تا بيايد چون نزديك در - آمد حربه از دست حارث گرفت و حربه بر گردن او زد چنان كه اثر اندك بكرد مانند خدشه او از اسب بيفتاد و بانگ و فرياد برگرفت و مىگفت قتلنى محمّد ، او را از آنجا برگرفتند اصحابش و مىگفتند : اين جراحت را هيچ اثر نيست و بيشتر از خدشه نيست او مىگفت : و اللَّه كه اگر اين طعنه كه محمّد بر من زد بر همه ربيعه و مضر زدى همه هلاك شدندى ، و اين از آن است كه او مرا گفت : من تو را بكشم ، و اگر نه هيچ بر من نزدى\r\n","description":"","footnote":"","page_name":" 224 ","page_number":224},
  {"content":"\r\nچون اين مقاله گفته بود ناچار كشته آمدم ، او آن روز زنده بود و شب را بمرد جماعتى صحابه با رسول افتادند و رسول عليه السّلام صحابه را ملامت كرد برگريختن ايشان گفتند : يا رسول اللَّه ما را دل برجاى نماند كه آواز قتل تو شنيديم و عذر خواستند و خداى تعالى در اين باب اين آيه فرستاد .\r\n« انْقَلَبْتُمْ عَلى أَعْقابِكُمْ » 144 مفسّرين معنى كرده‌اند ، يعنى : مرتدّ شديد و از دين برگشتيد و اين جمله اشاره است به آن گفتگوى مردم با يكديگر هنگام شهرت كشتن پيغمبر ( ص ) .\r\nعبده : ابن قيّم گفته است اثر اين جمله پس از پيغمبر بدرستى نمودار شد .\r\nكه عدّه اى از دين برگشتند و مرتدّ شدند و عدّه اى باقى ماندند ، و نيز عبده گويد :\r\nاين آيه مىفهماند كه نبايد گرفتارى و بهره مندى اشخاص را دليل خوبى و بدى آنها بدانيم . عقل و تجربه هم بما نشان مىدهد كه چه بسا شخص راست و درست هم گرفتار شده است و مردم شرور و بد با خوشى بسر برده‌اند و نيز عكس آن هم ممكن است و ديده شده است و بهترين دليل اين مطلب پيشرفت و خوشى پيغمبر و مؤمنين در بدر و عكس آن در احد كه هيچكدام نشانه ى خوبى و بدى آنها نبود .\r\n« فَلَنْ يَضُرَّ اللَّه » 144 تفسير صفى :\r\n\r\nبر خدا نايد ضرر زين ارتداد\r\nآيد آن را كه گريزد از جهاد\r\n\r\n\r\nمىگريزد از حيات بىعوض\r\nبىتوقّف جانب موت و مرض\r\n\r\n\r\nمىگريزند از بقاى سرمدى\r\nبر فنا و فوت و فقدان و بدى\r\n\r\n\r\nمىگريزند از حضور پادشاه\r\nسوى غول و زخم مار و قعر چاه\r\n\r\n« وَسَيَجْزِي اللَّه الشَّاكِرِينَ » 144 ابى السّعود : مقصود از شاكرين آنهائى است كه بر دين اسلام ثابت هستند چون بالاترين احسان و خوشى بهره مندى از اسلام است و چون اصل شكرگزارى و قدردانى حقيقى از دين ثابت در آن است از اين جهت مردمان ثابت قدم و مؤمن شاكرين ناميده شده‌اند و در اين جمله نيز اشاره است كه آنها كه ثبات نداشتند و در جنگ احد فرار كردند كافر\r\n","description":"","footnote":"","page_name":" 225 ","page_number":225},
  {"content":"\r\nنعمت هستند .\r\nاز ابن عبّاس نقل شده است : شاكرين يعنى مطيعين للَّه كه مهاجرين و انصار باشند .\r\n« إِلَّا بِإِذْنِ اللَّه » 145 مفسّرين گفته‌اند : يعنى علم خدا و يا امر و فرمان خدا .\r\n« كِتاباً مُؤَجَّلًا » 145 مفسّرين كلمه ى « كتابا » را براى تأكيد دانسته‌اند و اين طور معنى كرده‌اند : ( خداوند نوشته است مرگ مردم را بكتابت معيّن ) .\r\n« وَمَنْ يُرِدْ ثَوابَ الدُّنْيا » 145 طبرى : ابن اسحاق گفت : يعنى هر كه فقطَّ بهره هاى مادّى و زندگى موقّت را بخواهد ، و بعالم ديگر كار ندارد آنچه روزى و بهره در سرنوشتش معيّن شده است به او مىرسانيم ، و در عالم ديگر محروم خواهد بود ، و آنكه بآرزوى عالم ديگر است آنچه به او وعده شده است در آن جا به او داده مى - شود و هم آنچه بايد در دنيا به او برسد از آن بهره مند خواهد بود و پاداش شكرگزاران اينطور است كه سود در آخرت دارند و از آنچه در دنيا بايد به آنها برسد محروم نيستند .\r\nمجمع : يعنى اگر كسى از جهاد غنيمت و بهره ى مالى بخواهد به او مى - دهيم ، و اگر ثواب و مزد در عالم ديگر بخواهد به او مىدهيم .\r\n« وَسَنَجْزِي الشَّاكِرِينَ » 145 مجمع : جهت تكرار اين جمله يا تأكيد است و يا براى اظهار اين است كه اگر كسى ثواب آخرت خواست ممكن است از دنيا محروم نباشد و اگر شاكر باشد از دنيا هم بهره مند مىشود .\r\n« وَكَأَيِّنْ مِنْ نَبِيٍّ » 146 سه قرائت براى اين كلمه نقل كرده‌اند :\r\n1 - قرائت مشهور كه فتح كاف و همزه و تشديد ياء است .\r\n2 - كاين با كسر و تخفيف يا بر وزن فاعل .\r\n3 - كائن با همزه ى مكسور بدون يا و هر سه بيك معنى است .\r\n« قاتَلَ مَعَه » 146 ابن كثير و نافع و يعقوب و ابو عمرو ( قتل ) بصيغهء مجهول خوانده‌اند يعنى كشته شد بقيّه ( قاتل ) بقرائت مشهور خوانده‌اند يعنى جنگ كردند\r\n","description":"","footnote":"","page_name":" 226 ","page_number":226},
  {"content":"\r\n« ربّيّون » 146 ابو الفتوح نوشته است : مفسرّان در ربّيّون خلاف كردند : عبد - اللَّه عبّاس و مجاهد و قتاده و ربيع و سدّي گفتند : جماعت بسيار عبد اللَّه مسعود گفت : ( ربّيّون ) هزاران باشد ضحّاك گفت : ربيه هزار باشد . كلبى گفت ده هزار باشد .\r\nحسن بصرى گفت : علما و حكما باشند ابن زيد گفت : اتباع باشند و ربّانيّون واليان باشند و ربّيّون رعيّت . بعضى ديگر گفتند : خداى پرستان باشند و منسوب باشد با ربّ و كسره ى را از تغييرات نسب باشد چنان كه منسوب به بصره را بصرى خوانند . و حسن بصرى با ضمّ راء خواند و اين لغت تميم است و باقى بكسر راء و اين لغت حجاز است و عامّه ى عرب .\r\n« وَما كانَ قَوْلَهُمْ » 147 حسن بصرى با صداى جلو لام خوانده است ، و بقيّه با صداى بالا خوانده‌اند .\r\nابو الفتوح : اين جمله را دو معنى كرده‌اند :\r\n1 - چون بيشتر سخن ايشان دعا و زارى بود بقيّه ى سخنان آنها به حساب نيامده است و از حال آنها حكايت شده است كه : سخنى ندارند مگر اينكه ميگويند 2 - چون پيغمبرانشان كشته مىشدند آنها در اين مطلب هيچ نمىگفتند و فقطَّ التماس و زارى بدرگاه خدا مىكردند .\r\nمناسب با معنى دوّم ابو الفتوح اين رباعى بابا طاهر است .\r\n\r\nمو كز سوته دلانم چون ننالم\r\nمو از بيحاصلانم چون ننالم\r\n\r\n\r\nنشسته بلبل و با گل بنالد\r\nمو كه دور از گلانم چون ننالم\r\n\r\n« و اسرافنا » 147 اسراف در برابر تقصير است كه بمعنى كوتاهى كردن است در چيز و به اندازه ى لازم نرساندن باشد پس اسراف بمعنى از اندازه بدر كردن و زياده روى در كار است .\r\nفخر : مقصود گناهان كبيره است چون در قرآن است : « أَسْرَفُوا عَلى أَنْفُسِهِمْ » و « فَلا يُسْرِفْ فِي الْقَتْلِ » كه اسراف بمعنى زشتيهاى سخت استعمال شده است .\r\n« وَثَبِّتْ أَقْدامَنا » 147 مناسب اين جمله مناجات خواجه انصارى است : الهى\r\n","description":"","footnote":"","page_name":" 227 ","page_number":227},
  {"content":"\r\n\r\n\r\nدلى ده كه در كار تو جان بازيم ، و جانى ده كه كار آن جهان سازيم ، بضاعتى ده كه در آز بر ما باز نشود و طاقتى ده كه صعوه ى حرص ما باز نشود دانائى ده كه در راه نيفتيم و بينائى ده كه در چاه نيفتيم .\r\nفخر : يعنى از سر ما خاطره هاى بد و افكار زشت بدر كن و از دل ما ترس و بيقرارى .\r\n« فَآتاهُمُ اللَّه ثَوابَ الدُّنْيا » 148 عبده : اين جمله دليل است بر خلاف آن - هائى كه علوّ در زهد و كناره گيرى از زندگى دارند .\r\n« حُسْنَ ثَوابِ الآخِرَةِ » 148 فخر : چون نعمتهاى عالم ديگر آميخته به چيز ديگر نيست مقيّد بحسن شده است . ولى در جمله ى اوّل « ثَوابَ الدُّنْيا » قيد ندارد چون ثوابهاى دنيا بزيان و زوال و هزاران منافى طبع آميخته است . و در آيت سابق جمله اينطور است « مَنْ يُرِدْ ثَوابَ الدُّنْيا نُؤْتِه مِنْها » كه ( منها ) يعنى از آن چون با كلمه ى من استعمال شده است و همچنين در جمله ى بعد ليكن در اين آيه « ثَوابَ الدُّنْيا وَحُسْنَ ثَوابِ الآخِرَةِ » گفته شده است بدون كلمه ى ( من ) اينطور جمله براى اشاره است به اين كه چون آنها عبادت ميكردند ، پس « من » آورده شده است تا بفهماند قسمتى از آنچه مىخواهند به آنها مىرسد ولى در اين آيه چون آنها فقط دعا مىكرده‌اند و نظر به ثواب و عقاب نداشته‌اند ، در پاداش آنها وعده ى كلَّى داده شده است كه ثواب مىرسد بىكم و كاست .\r\nطنطاوى : گويا خداوند در اين آيات مىگويد : زندگى را روى اساس دولت نهادم يعنى هر روزى دست كسى كه اگر يك دم شاد است دم ديگر غمناك است نه آن آهو را در كوه آزاد گذارم و نه درنده را در غار و نه اعرابى را در بيابان و نه پيغمبر كه بمقام وحى و الهام بالا رفته است در ميان پيروانش آسوده مانده بلكه هر يك را بر ديگرى مسلَّط كرديم تا نيروها و استعدادها به كار بيفتد و فضيلتها كه در هر موجودى به اندازه ى غريزه اش نهفته است نمودار شود .\r\nبنگريد بتاريخ گذشته كه فنيقيها از سواحل مديترانه به طرف تونس مهاجرت كردند ، و بوسيله ى قائد مشهورشان ( انيبال ) ساليان دراز رومىها را در شكنجه ى\r\n","description":"","footnote":"","page_name":" 228 ","page_number":228},
  {"content":"\r\n\r\nقتل و غارت داشتند تا رومىها مركز آنها شهر ( كارتاژ ) را ويران نمودند و آنها را در بدر كردند و غرب بر شرق مسلَّط شد ، در اين موقع يكى از حكماى رم گفت : نابودى دشمنان ما موجب زوال ما خواهد شد پرسيدند چرا ؟ گفت : چون هر ملَّتى كه دشمن قوى نداشت و پيوسته در مبارزه نبود تنبل و راحت طلب شده نيروى مقاومت خود را از دست خواهد داد و هميشه گرفتارى و سختى نيروى كار و كوشش آدمى را تقويت مىكند تا استعدادش به كار بيفتد و فضيلتش نمودار شود ، و گفتار آن حكيم نمودار شد چون بتدريج روميها بخوشى و آسايش رسيدند و كارشان بالا گرفت بتدريج تنبل شدند تا آنجا كه آن امپراطورى بزرگ ساقط شد و اروپاى جديد جانشين او .\r\nپس از اين مطلب از آثار شكسپير شاعر انگليسى به عربى منظوم ترجمه كرده است اينك ترجمه ى مختصرى از آن : آنكه در دنيا خود را در خوشى مىبيند مانند كسى است كه در گور طلا اندود زندگى كند ، ما گرفتار سرنوشتى هستيم كه گناه آدم ابو البشر موجب آن شده است و سختيهاى حيات هر يك از پس ديگرى ما را گرفتار دارد از پس گرماى تابستان ببادهاى سوزناك زمستان دچار مىشويم ليكن در اين شدائد كه مانند مارهاى كشنده هستند گوهرهاى گرانبهائى نهفته است كه از تاج افتخار سلاطين بالاتر است اين سنگهاى سخت بما پند مىدهند و درختها و رودها كتابهاى موعظه است كه نمىتوانيم هيچيك آنها را دروغ بپنداريم بلكه هر كدام پرتوى است از نور خداوند .\r\nسخن ما : 1 - در آيت اوّل جمله ى : « وَلَمَّا يَعْلَمِ اللَّه الَّذِينَ جاهَدُوا » ، ظاهرش اين است كه هنوز خدا مجاهدين را نشناخته است ، نظير اين معنى در قرآن زياد است ، كه بعبارتهاى ديگر هم آورده شده است مثل : « فتنّا » ، يعنى ما آزمايش كرديم ، براى فهميدن اين جور جمله ها بايستى بگوئيم امتحان و انتظار فهميدن دو فايده دارد : اوّل : اطَّلاع شخص براى نتيجه ى شخصى مثل تجربه ها و كسب اطَّلاعهاى افراد مردم در كارهاى زندگى روزانه . دوّم : براى نمودارى بطور كلَّى و روشن شدن حقيقت مثلا در آزمايشگاههاى بزرگ دنيا عملى كه انجام مىشود نه\r\n","description":"","footnote":"","page_name":" 229 ","page_number":229},
  {"content":"\r\nبراى اطلاع و استفاده ى شخصى است كه يكنفر دانشمند بخواهد براى بهره ى در زندگى شخص خود تجربه اى زياد كند يا بمحفوظات خود بيفزايد بلكه مىخواهد حقيقت فلان موجود نمودار شود ، يا نتيجه ى فلان تركيب و تحليل قابل استفاده ى جهانى بشود . پس در قرآن كه اين جمله ها و كلمات گفته شده است منظور معنى دوم است كه بفهماند دوران زندگى آزمايشگاه آدمى است ، بلكه ديگر موجودات هم .\r\nو جمله ى : « لِيُمَحِّصَ اللَّه » در آيات پيش نظير همين معنى است كه افراد در كارهاى زندگى ورزيده شوند و چگونگى و توانائى خود را نمودار كنند و معنى دانستن خدا به مناسبت ظهور علم است يعنى در آفرينش خداوند ظاهر و نمودار شوند مردمان مجاهد و مردان كار و كوشش .\r\n2 - از جمله ى : « وَما مُحَمَّدٌ إِلَّا رَسُولٌ » استفاده مىشود كه پيغمبر ( ص ) از همين موجودات است و انسانى است مانند شما فقطَّ مقام رسالت داشته است و ديگرانى هم مثل او بوده‌اند و رفته‌اند تا مانند مسيحيها او را خدا و فرزند خدا نشناسند و براى آفريننده افراد و اعضاء فرض نكنند كه پيغمبر هم يكى از آنها باشد و از او انتظارى بيش از انجام رسالت و مقام رهبرى نداشته باشند و فقطَّ يك پيشوا بشناسند كه بايد فرمانش را اطاعت كنند .\r\n3 - جمله هاى : « أفَإِنْ ماتَ أَوْ قُتِلَ انْقَلَبْتُمْ » مىفهماند تثبيت و تأكيد مطلب پيش را كه پيغمبر انسان است و ممكن است او را بكشند يا خود بميرد و نيز توبيخ مردم است كه با وجود اينكه پيغمبر انسانى است مثل شما و فقطَّ وسيله ى رهبرى است ، چشم داريد كه مانند بچه ها هميشه دستتان را بگيرد و پابپا راهتان برد تا بر راه مستقيم باشيد و گر نه مانند خردسالان كه اگر مادر دستشان را رها كند بر زمين مىخورند شما هم با يك كلمه ى شهرت مرگ پيغمبر شخصيّت و ايمان خود را از دست داده و فرار ميكنيد و بفكر بت پرستى و اتكاى به بتپرستان مىباشيد در صورتى كه بشما راه و چاه را نشان دادند و وظيفه ى خير و صلاح را دانستيد ، ديگر نبايستى چشم شما بپيغمبر باشد ، بلكه بايد دستورهاى او را وظيفه ى خود دانسته و با توكّل به خداوند آنها را انجام دهيد\r\n","description":"","footnote":"","page_name":" 230 ","page_number":230},
  {"content":"\r\n4 - در آيت 145 كلمات : « كِتاباً مُؤَجَّلًا » مورد توجّه است كه در اوّل گفته شده است مرگ همه چيز با خدا است پس اين قيد چه معنى دارد ؟\r\nبراى فهم آن بايستى بگوئيم : در مرتبه ى اوّل مردم را بحقيقت توحيد متوجّه مىكند كه مرگ يك موجود باذن خداى بمعنى طبيعت نيست كه بىحساب و بى - سابقه چون موجب و وسيله ى طبيعى فرسوده شد و از كار ماند مرگ آن موجود برسد بلكه تمام آفرينش و موجوديت بيك اراده و قدرت بىآغاز و انجام وابسته است كه يك آن و يك دم در آن تخلَّف روا نيست . و كلمه ى كتاب اشاره به دو مطلب است ، اوّل اينكه مرگ و ديگر تحوّلات عالم مانند كارهاى مردمان با اراده و عاقل است كه از براى خود برنامه مىنويسند و وقت هر چيز را با دقّت معيّن مىكنند . دوّم آنكه : چون نوشتن وسيله ى ثبات است و آنچه نوشته شد ثابت است و مصون از تغيير به كلمه ى كتاب اين حقيقت فهمانده شده است كه حوادث عالم و مرگ مانند نوشته ى معيّن است و به هيچ وجه قابل تغيير و تأخير نيست و بگفته ى حاج ملَّا هادى سبزوارى گفته است :\r\n\r\n« و فى نظام الكلّ كلّ منتظم »\r\n\r\n.\r\n5 - جمله ى : « مَنْ يُرِدْ ثَوابَ الدُّنْيا نُؤْتِه مِنْها » در ظاهر مىفهماند كه اگر آدمى بخواهد از بهره هاى مادّى منتفع شود ، خدا او را بهره مند مىكند ، در صورتى كه همه ى مردم در جنب و جوش زندگى هستند و بيشتر محرومند ممكن است بگوئيم :\r\nجمله ى : « نُؤْتِه مِنْها » يعنى از بهره هاى زندگى به او مىدهيم ، اشاره باشد به استعداد و ظرفيّت افراد كه هر كه هر چه لياقت و استعداد دارد و به همان اندازه بخواهد به او مىدهيم چه در كارها و احتياجات مادّى و چه در افكار و اعمال معنوى مثلا فلان مخترع يا مهندس چون زندگى خود را از طريق توانائى خود كه اين عمل بوده است خواسته است براى او مهيّا شده است و آن راهزن و دزد هم اگر مى - خواست از راههاى مناسب مىتوانست زندگى خود را منظم كند ولى خود از راه نا - مناسب خواسته است و از آن نتيجه برده است و همين است معنى اراده ى ثواب دنيا كه فقط وسيله ى زندگى آماده مىشود و هيچ جهت صلاح در آن منظور نيست .\r\n","description":"","footnote":"","page_name":" 231 ","page_number":231},
  {"content":"\r\n\r\nو شايد جمله ى : « سَنَجْزِي الشَّاكِرِينَ » كه در آخر و پس از آن جمله ها گفته شده است اشاره به همين مطلب باشد كه اگر كسى شاكر و سپاسگزار نعمت بود و به آن توجّه نمود و از آن استفاده كرد جز او نتيجه ى عمل خود را مىبرد ، چون اين استعداد و لياقت كه بآدمى داده شده است نعمت است و شكرش ، به كار انداختن و بهره بردن از آن است و اگر آن را تلف كرد و از هزاران وسائل بهره بردارى در زندگى صرف نظر كرد و مثلا بجيب برى قناعت كرد ثواب دنياى او همان چند ريال جيب مردم است كه به او مىرسد و اگر قناتى جارى كرد و يا سدّى ساخت و يا اختراعى كرد و يا كارگر كه چند آجر بدست بنا داد تا ديوارى بالا رفت و ساخته شد علاوه ى برگذار شدن زندگى هر كس به اندازه ى خودش همه ى اين كارها شكر است و به زودى نتيجه اش در عالم ديگر نمودار مىشود ، چون در اين عالم جيببر و مخترع و كارگر همه نان خورده و لباس پوشيده و زندگى را برگذار كرده‌اند ولى نتيجه ى ثابت و اثر اصلى اعمال در آنجا پيدا مىشود ، و شايد به همين مناسبت با كلمه ى سين گفته شده است كه معنى زودى را مىفهماند چون اين سودهاى مادّى مىگذرد و تا چشم برهم زده شود تمام مىشود و به اندك مدّت و زود جزاى شكر و انجام عمل شايسته ديده خواهد شد .\r\n6 - از جمله ى : « كَأَيِّنْ مِنْ نَبِيٍّ قاتَلَ مَعَه » تا آخر آيات شايد اشاره باشد بآيات جلوتر « قَدْ خَلَتْ مِنْ قَبْلِكُمْ سُنَنٌ » كه اين يهوديها و مسيحيها هستند و كما بيش تاريخ و كتاب دارند بپرسيد كه ملَّتهاى سابق بوسيله ى رهبرى پيغمبرانشان چه كردند و چه نتيجه بردند و آنچه براى پس از زندگى خود مهيا كردند آن است كه از نيكوكاران و محبوب خدا شدند .\r\n[ سوره آلعمران ( 3 ) : آيات 149 تا 151 
  ]\r\nيا أَيُّهَا الَّذِينَ آمَنُوا إِنْ تُطِيعُوا الَّذِينَ كَفَرُوا يَرُدُّوكُمْ عَلى أَعْقابِكُمْ فَتَنْقَلِبُوا خاسِرِينَ ( 149 ) بَلِ اللَّه مَوْلاكُمْ وَهُوَ خَيْرُ النَّاصِرِينَ ( 150 ) سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِاللَّه ما لَمْ يُنَزِّلْ بِه سُلْطاناً وَمَأْواهُمُ النَّارُ وَبِئْسَ مَثْوَى الظَّالِمِينَ ( 151 )\r\n","description":"","footnote":"","page_name":" 232 ","page_number":232},
  {"content":"\r\nمعنى لغات : « سلطان » دليل و برهان ، بمناسبت اينكه موجب قدرت و تسلَّط صاحب دليل است . « مأوى » سر منزل و آنجا كه آدمى فرود مىآيد و منزل مىكند .\r\n« مثوى » اقامتگاه و آنجا كه انسان جاى مىگزيند .\r\nجهت نزول : مجمع : از علىّ عليه السّلام نقل شده است : روز جنگ احد منافقين بمؤمنين گفتند امروز روز فرار است ، بگريزيد به طرف خويشاوندان خود و بر - گرديد بدين آنها آيه براى جلوگيرى از اين راهنمائى نازل شد .\r\nترجمه : 149 اى مردمى كه ايمان آورديد به خدا و پيغمبر ( ص ) اگر فرمان بريد از كافران و نصيحت آنها را بپذيريد شما را بدوران جاهليّت برمىگردانند و [ از اين ايمان و اجتماع و همكارى محروم شده 
  ] و زيان خواهيد برد [ هرگز دلبسته بكافران نشويد و از كسى باك نداشته باشيد كه 
  ] 150 خدا ياور و اختيار دار شما است و بهتر از هر دوستى و ياورى است ، 151 [ شما مسلمانان هيچ از عدد و قدرت كافران انديشناك نباشيد 
  ] كه به زودى ترسى در دل آنها مىاندازيم [ كه بيچاره شوند 
  ] چون مشرك هستند [ و مركز اتّكاء ندارند و معبودشان بتها است كه 
  ] دليل بر درستى آن ندارند و جايگاهشان آتش است كه بد سرمنزلى است بر ستمكاران .\r\nسخن مفسّرين : « إِنْ تُطِيعُوا » 149 طبرى : يعنى اگر از ابو سفيان فرمان بريد .\r\nمجمع : اطاعت در اين جمله بمعنى موافقت با ميل و خواهش است يعنى اگر گوش فرا دهيد بسخنان ابو سفيان و منافقين كه گفتند : محمّد كشته شد .\r\n« فَتَنْقَلِبُوا خاسِرِينَ » 149 طبرى : ابن اسحاق گفت : يعنى دنيا و آخرت شما نابود مىشود .\r\n« بَلِ اللَّه مَوْلاكُمْ » 150 طبرى : پس از آنكه در آيت قبل جلوگيرى از اطاعت كافران شده است ، نگفته است از خدا اطاعت كنيد ، بلكه معنى عاليترى را فهمانده است كه اختيار دارى خدا باشد و او است كه نگاهبان شما است و از اطاعت آنها نجاتتان مىدهد .\r\n","description":"","footnote":"","page_name":" 233 ","page_number":233},
  {"content":"\r\n\r\n\r\n« سَنُلْقِي فِي قُلُوبِ الَّذِينَ كَفَرُوا الرُّعْبَ » 151 ابو الفتوح : ابو ايّوب سجستانى « سيلقى » با يا قرائت كرد يعنى خدا القاء مىكند و باقى قرّاء با نون خوانده‌اند يعنى ما مىاندازيم ، و كلمه ى « رعب » را كسائى و ابن عامر و يعقوب و ابو جعفر با حركت و صداى جلو عين قرائت كرده‌اند و بقيّه بىصدا و هر دو لغت عرب است و به يك معنى است . و ابو الفتوح نوشته است : سدى گفت : چون ابو سفيان و اصحابش آن قتل بكردند و آن وهن در صحابه ى رسول ، برفتند و روى بمكّه نهادند چون ببعضى راه برفتند ابو سفيان گفت : خطا كرديم ما قومى بسيار از اينان بكشتيم و جمعشان متفرّق كرديم و از ايشان جز جماعتى اندك ضعيف نماند چرا بيامديم ايشان را استيصال ناكرده بيائيد تا باز گرديم و ايشان را مستأصل كنيم عزم كردند كه بازگردند خداى تعالى ترس در دل ايشان افكند تا نيارستند بازگشتن . خداى تعالى خبر داد از غيب تا رسول و صحابه ايمن شوند از آنكه ايشان باز خواهند گشتن . و رسول گفت : « نصرت بالرّعب » مرا يارى كردند بترس و در بعضى روايات ( از پيش من بيك ماه راه ) تا هر كجا رسول فرود آمدى بر يك ماهه دشمن از او بترسيدى .\r\nفخر : نشانه ى ترس دل كافران يكى آنكه پس از رفتن ، ابو سفيان پشيمان شد و خواست مردم را برگرداند و همه شان را تمام كند ترس در دلش افتاد كه جرئت نكرد . يكى ديگر آنكه پس از جنگ أبو سفيان بر كوه بالا رفت و آواز داد : كجايند محمد و ابو بكر و عمر و با آنها سخنانى گفت و با وجودى كه غالب شده بودند جرئت نكرد جلو بيايد و از روى كوه با آنها سخن گفت .\r\nعبده : مؤمن و كافر كه در آيه نامبرده شده است اگر امروز باشند باز هم كافران از مسلمانان خواهند ترسيد چون قرآن درست گفته است و مردم عوض شده‌اند .\r\nزيرا آن مسلمانان از بذل مال و جان دريغ نداشتند و كافران آن روز در برابر راهنمائيهاى پيغمبر ( ص ) و پيشرفتها و حسن تربيت باز مخالفت و سرسختى ميكردند البتّه اخلاق و رفتار هر دو طرف مستلزم همان رعب بود .\r\n« ما لَمْ يُنَزِّلْ بِه سُلْطاناً » 151 مجمع : يعنى آنچه را كه دليلى بر خداونديش\r\n","description":"","footnote":"","page_name":" 234 ","page_number":234},
  {"content":"\r\n\r\nاز طرف خدا نيامده شريك با او قرار داده‌اند .\r\nسخن ما : 1 - اين جمله بمنزله ى دليل است براى ترس دل مشركين كه چون چيزهائى را شريك با خدا كرده‌اند كه از طرف خدا دليلى بر شركت نيامده است پس در دل آنها ترس مىافكنيم ، و تناسب اين استدلال شايد اينطور باشد كه مردم مشرك وابستگى و نقطه ى اتكا ندارند و پيوسته در اضطراب هستند .\r\nآيا رعب كه در اينجا گفته شده است چه وقت بوده است ؟\r\nاگر همانطور كه نقل شد در جنگ احد باشد بايستى پس از شكست مسلمين و هجوم اعراب باشد كه در همان گير و دار آيه بر پيغمبر ( ص ) نازل شد ، و آن حضرت بر مردم خواند و موجب تقويت مسلمين شد و در نتيجه آسوده شدند ، و ممكن است اوّل آيه براى اعلام باشد كه بطور كلى كافرين مرعوب هستند ، چنان كه ديگران هم احتمال داده‌اند ، بگفته ى مثنوى :\r\n\r\nترس و لرزه باشد از غير يقين\r\nهيچكس از خود نترسد اى حزين\r\n\r\n[ سوره آلعمران ( 3 ) : آيات 152 تا 155 
  ]\r\nوَ لَقَدْ صَدَقَكُمُ اللَّه وَعْدَه إِذْ تَحُسُّونَهُمْ بِإِذْنِه حَتَّى إِذا فَشِلْتُمْ وَتَنازَعْتُمْ فِي الأَمْرِ وَعَصَيْتُمْ مِنْ بَعْدِ ما أَراكُمْ ما تُحِبُّونَ مِنْكُمْ مَنْ يُرِيدُ الدُّنْيا وَمِنْكُمْ مَنْ يُرِيدُ الآخِرَةَ ثُمَّ صَرَفَكُمْ عَنْهُمْ لِيَبْتَلِيَكُمْ وَلَقَدْ عَفا عَنْكُمْ وَاللَّه ذُو فَضْلٍ عَلَى الْمُؤْمِنِينَ ( 152 ) إِذْ تُصْعِدُونَ وَلا تَلْوُونَ عَلى أَحَدٍ وَالرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَلا ما أَصابَكُمْ وَاللَّه خَبِيرٌ بِما تَعْمَلُونَ ( 153 ) ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ وَطائِفَةٌ قَدْ أَهَمَّتْهُمْ أَنْفُسُهُمْ يَظُنُّونَ بِاللَّه غَيْرَ الْحَقِّ ظَنَّ الْجاهِلِيَّةِ يَقُولُونَ هَلْ لَنا مِنَ الأَمْرِ مِنْ شَيْءٍ قُلْ إِنَّ الأَمْرَ كُلَّه لِلَّه يُخْفُونَ فِي أَنْفُسِهِمْ ما لا يُبْدُونَ لَكَ يَقُولُونَ لَوْ كانَ لَنا مِنَ الأَمْرِ شَيْءٌ ما قُتِلْنا هاهُنا قُلْ لَوْ كُنْتُمْ فِي بُيُوتِكُمْ لَبَرَزَ الَّذِينَ كُتِبَ عَلَيْهِمُ الْقَتْلُ إِلى مَضاجِعِهِمْ وَلِيَبْتَلِيَ اللَّه ما فِي صُدُورِكُمْ وَلِيُمَحِّصَ ما فِي قُلُوبِكُمْ وَاللَّه عَلِيمٌ بِذاتِ الصُّدُورِ ( 154 ) إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَلَقَدْ عَفَا اللَّه عَنْهُمْ إِنَّ اللَّه غَفُورٌ حَلِيمٌ ( 155 )\r\n","description":"","footnote":"","page_name":" 235 ","page_number":235},
  {"content":"\r\nمعنى لغات : « تحسّون » از مصدر حسّ بر وزن فعل بفتح فاء ادراك كردن احساس كردن ، دانستن و كشتن و مستأصل كردن .\r\n« فشل تم » از مصدر فشل بفتح فاء و شين ، بمعنى سستى ، دير كردن ترسيدن « تصعدون » صعود با صداى جلو صاد و عين بمعنى بالا رفتن ، ولى اين كلمه از مصدر اصعاد بر وزن افعال است بمعنى راه زياد پيمودن .\r\n« تلون » از مصدر لىّ و لوى بر وزن فعل بفتح فا و سكون عين بمعنى پيچيدن ، دو تا كردن ، مخفى كردن ، و اگر بالاى نافيه استعمال شود مثل « لا يلوى على احد » يعنى منتظر نمىشود و توقّف براى كسى نمىكند .\r\n« اثاب كم » از مصدر اثابه بر وزن اقاله بكسر همزه بمعنى تندرست شدن ، پاداش دادن ، بخشيدن .\r\n« امنة » آرامش دل ، اطمينان ، درستى ضد خيانت .\r\n« نعاس » بر وزن فعال بضمّ بمعنى چرت و سستى حواس و اوّل خواب .\r\n« مضاجع » جمع مضجع بفتح جيم بمعنى خوابگاه . « تولَّوا » از مصدر تولَّى بمعنى عهده دار شدن ، دوست گرفتن ، رو گرداندن ، رها كردن ، پشت كردن ، فرار كردن .\r\n","description":"","footnote":"","page_name":" 236 ","page_number":236},
  {"content":"\r\nجهت نزول : فخر : چون پيغمبر ( ص ) از احد بمدينه برگشت مردم با يكديگر مىگفتند : چرا ما به اين گونه گرفتار شديم با آنكه خدا بما وعده ى فتح داده است . آيه براى جواب آنها نازل شد ، و نقل شده است كه پيغمبر ( ص ) در خواب ديد كه قوچى را سر بريد ، چون طلحه بن عثمان كه پرچمدار اعراب بود كشته شد و بعد از او نه نفر ديگر در اطراف پرچم آنها كشته شدند ، اين قضيّه تعبير آن خواب بوده است و مقصود از وعده ى خدا همان خواب پيغمبر ( ص ) است و نيز گفته‌اند ممكن است مقصود وعده ى نزول ملائكه باشد و ممكن است انداختن ترس در دلهاى كافران باشد .\r\nمجمع : آنگاه كه پيغمبر قشون خود را مرتّب نمود عدّه اى تير انداز را در محلَّى كه مانع از عبور مشركين بود معيّن فرمود و سفارش كرد اينجا ثابت بمانيد و مانع از حمله ى دشمن شويد تا بر آنها چيره شويم ، چون مشغول جنگ شدند عدّه اى از كافران را كشتند و بغارتشان پرداختند ، دسته اى از آن تيراندازها بطمع غنيمت محل مأموريت خود را ترك كردند .\r\nخالد وليد كه در دسته ى كافران بود ، معبر را خالى ديد ، از آنجا حمله كرد ، و عبد اللَّه بن جبير كه رئيس مأمورين بود كشته شد و مسلمين در ميانه ى كفّار گرفتار شدند و هفتاد نفرشان كشته شد ، و صدا بلند شد كه پيغمبر كشته شده است عدّه اى گفته‌اند نزول آيه براى اين وعده ى پيغمبر و انحراف مردم بوده است .\r\nدر كتابهاى تفسير و هم كتب سيره نوشته‌اند كه چون پرچمدار اعراب كشته شد و مسلمين حمله كردند ، كفّار فرار كردند و اينها بجمعآورى غنيمت و اموال كافران مشغول شدند ، مأمورين معبر گفتند اگر ما در اينجا بمانيم از غنيمت محروم مىشويم رئيس آنها عبد اللَّه بن جبير گفت : فرمان پيغمبر ( ص ) است و بايد اطاعت كنيم ، اختلاف در آنها پيدا شد و شايد جمله ى « تنازعتم » اشاره به اين گفتگو باشد .\r\nترجمه :\r\n152 و همانا خداوند آن نويد يارى كه زين پيش بشما داد راست كرد كه بسرنوشت او كافران را كشتيد تا آنگاه كه خود سست شديد و در فرمانبرى پيغمبر يكدل نمانديد و نافرمان شديد با آنكه آنچه خواستيد خدا بشما بنمود [ كه كافران را\r\n","description":"","footnote":"","page_name":" 237 ","page_number":237},
  {"content":"\r\nكشتيد و غنيمت برديد 
  ] چه گروهى سرمايه و خوشى زندگى خواستند و ديگرى مزد جهان ديگر ، سپس خدا شما را از كافران بگرداند [ كه فرمان نداد دنبالشان كنيد 
  ] تا شما را بيازمايد [ كسى شاد شده است كه از برابرى با دشمن آسوده مانده و كسى چشم بفرمان است كه هر چه بيند خير و خوشى داند 
  ] و البتّه خداوند از شما درگذشت كه بخشنده بمؤمنان است .\r\n153 به ياد آريد آن دم كه مىگريختند و پرواى كس نداشتيد با آنكه پيغمبر شما را از دنبال آواز مىكرد [ نگريزيد و سوى من آييد 
  ] پس خدا شما را باندوهى چند گرفتار كرد تا [ آزموده شويد و 
  ] بآسيب و زيان كه ديديد افسوس نخوريد كه خدا خبردار كار شما است .\r\n154 از پس اين غمّ گروهى را خدا خواب بچشمشان آورد تا آسايشى باشد و گروهى بانديشه ى خود بودند و بمانند روزگار كفر و جاهليت به خدا بدگمان كه اين كار ما چگونه بود ؟ اى محمد بگو : همه كار بقدرت خداوند است . ولى آنها چيزى بدل نهان كنند كه با تو در ميان نگذارند و گويند : اگر از فتح و ظفر بهره اى براى ما بود دوستان ما اينجا كشته نمىشدند . تو به آنها بگو : اگر در خانه ى خود بوديد البتّه آنها كه مرگ بسرنوشت دارند بسوى خوابگاه مرگ خود بميدان نمودار مىشدند . و البتّه آنچه در سينه ى شما است خدا مىآزمايد [ و درستى و نادرستى را نمودار مىكند 
  ] تا آنچه در دل داريد و بانديشه ى آن هستيد پاكيزه و پاك گرداند كه او دانا است به آنچه در دلها است . 155 آنها كه بروز برابرى مسلمان و كافر پشت بجنگ كردند البته بدنباله ى پاره اى از كار بد بود كه ديو ايشان را بلغزاند و خداوند از آنها درگذشت كه او آمرزنده اى است بردبار .\r\nسخن مفسّرين : « وَلَقَدْ صَدَقَكُمُ اللَّه وَعْدَه » 152 طبرى : براء گفت : چون روز احد با مشركين رو برو شديم پيغمبر ( ص ) عدّه اى مردان را در برابر تيراندازان آنها نشاند و عبد اللَّه بن جبير را رئيس قرار داد و فرمود : اگر ديديد ما بر آنها چيره شديم شما از جاى خود نجنبيد و اگر آنها مسلَّط شدند باز هم شما بكومك ما نيائيد چون مشغول جنگ شديم اعراب شكسته شدند و رو بفرار نهادند و زنهاشان ساق ، برهنه كردند كه فرار كنند خلخالهاى آنها نمودار شد مردان عبد اللَّه گفتند : اينها غنيمت است\r\n","description":"","footnote":"","page_name":" 238 ","page_number":238},
  {"content":"\r\n\r\nبايد بچنگ آورد ، او گفت : دست برداريد مگر سفارش پيغمبر را فراموش كرديد آنها گوش نكردند و روانه شدند .\r\nمجمع : مقصود از وعده ى خدا همان است كه در آيات پيش گفته شده است كه اگر صبر كنيد ملائكه بشما كومك مىكنند .\r\n« تَحُسُّونَهُمْ بِإِذْنِه » 152 مجمع : يعنى بواسطه ى علم خدا بود كه آنها را بيچاره كرديد و كشتيد و گفته‌اند يعنى بلطف خدا چون اذن بمعنى آزادى در كار است و لطف فراهم كردن وسيله ى كار است پس اذن خدا يعنى لطف او كه بفراهم كردن وسيله است .\r\n« حَتَّى إِذا فَشِلْتُمْ وَتَنازَعْتُمْ » 152 ابو الفتوح نوشته است : بعض اهل معانى گفتند : در كلام تقديم و تأخير هست و تقدير اين است : تا آنگاه كه نزاع كرديد و نافرمانى پس ترسيديد و ناتوان شديد . و منازعه ى ايشان آن بود كه چون صحابهء رسول بغنيمت مشغول شدند اصحاب شعب گفتند : مردمان غنيمت برند و ما بىنصيب مانيم عبد اللَّه جبير كه امير ايشان بود گفت : مكنى و فرمان رسول رها نكنى ايشان گفتند رسول اين آن وقت گفت كه كار بخلاف اين بود اكنون چون ايشان بهزيمت شدند تا آخر .\r\n« فِي الأَمْرِ » 152 طبرى : يعنى در فرمان خدا با يكدگر اختلاف كرديد .\r\nفخر : ممكن است مقصود از امر شأن و قضيّه باشد يعنى در اين كار كه بوديد مخالف يكدگر شديد .\r\n« وَعَصَيْتُمْ » 152 ابو الفتوح نوشته است : و عاصى شدى در فرمان رسول كه شما را فرمود كه از اينجا مفارقت مكنيد و اگر بينى كه ما را بكشند از آخر ما و اگر بينى كه ما غنيمت مىگيريم .\r\n« أَراكُمْ ما تُحِبُّونَ » 152 ابو الفتوح نوشته است : خداى آنچه محبوب و مراد شما بود با شما نمود يعنى از فتح و ظفر و نصرت شما بباد صبا تا در سير مىآيد كه تا ايشان در جاى بودند باد صبا مىجست و خاك بر روى مشركان مىزد چون شعب رها\r\n","description":"","footnote":"","page_name":" 239 ","page_number":239},
  {"content":"\r\n\r\n\r\n\r\nكردند باد صبا دبور گشت و روى بر ايشان نهاد و ايشان مدهوش شدند و نميدانستند كه حال چگونه است و بر عميا يكدگر را مىزدند و مىكشتند .\r\n« مِنْكُمْ مَنْ يُرِيدُ الدُّنْيا » 152 طبرى : ضحّاك گفت : عبد اللَّه مسعود مىگفت گمان نداشتم از اصحاب پيغمبر ( ص ) كسى باشد كه طالب دنيا باشد تا روز احد پيش آمد .\r\nو عموم مفسّرين اين جمله را تطبيق كرده‌اند بر آن دو دسته كه يكى محلّ مأموريت را خالى كرد و يكى باقى ماند .\r\nكشف الاسرار : ذو النّون مصرى گفت : الهى اگر از دنيا مرا نصيبى است به بيگانگان دادم ، و اگر از عقبى مرا ذخيره اى است بمؤمنان دادم ، در دنيا مرا ياد تو بس ، و در عقبى مرا ديدار تو بس ، دنيا و عقبى دو متاعاند بهائى و ديدار نقدى است عطائى .\r\n« ثُمَّ صَرَفَكُمْ عَنْهُمْ » 152 طبرى : يعنى اى مسلمانان خدا شما را از مشركين منصرف كرد و روى شما را از آنها برگرداند پس از آنكه مطابق ميل شما فراهم شد براى اينكه نافرمانى كرديد و دنيا را بر آخرت ترجيح داديد .\r\nابو الفتوح : يعنى برگرداند شما را بوسيله ى فرار از مشركين با اينكه برگشتن مسلمين از مشركين فرار است و گناه جهت اينكه اين عمل به خدا نسبت داده شده است يا براى آن است كه مقصود برگشتن عده ى دوّمى است كه چون دسته ى از آنها گناه كردند و رفتند براى بقيه نيروى مقاومت نبود و وظيفه ى استقامت براى آنها نماند پس برگشتن آنها از كافران براى حفظ نفس و به اجازه ى خدا بود و ممكن است مقصود تخفيف تكليف باشد يعنى شما را از ايشان برگرداند و دوباره موظَّف بتعقيب نكرد .\r\nمجمع : ممكن است مقصود آن باشد كه چون نافرمانى كرديد شما را به خود واگذاشت و كومك را برگرداند .\r\nفخر : ابو مسلم اصفهانى گفته است : شما را برگرداند يعنى ترس از شما را كه در دل آنها بود برگرداند .\r\n« عَفا عَنْكُمْ » 152 ابو الفتوح : در اين جمله دو احتمال دارد :\r\n","description":"","footnote":"","page_name":" 240 ","page_number":240},
  {"content":"\r\n1 - خدا شما را بخشيد و در عالم ديگر بر اين گناه مجازات نخواهد كرد .\r\n2 - شما را بخشيد و دشمن را مسلَّط نكرد كه بتواند همه تان را نابود كند .\r\nمجمع : بلخىّ گفته است : يعنى مأمور شدند كافران را تعقيب كنند و چون به آنجا رسيدند كه حمراء الاسد ناميده مىشد آنها را از اين تكليف معاف داشت و بخشيدشان .\r\n« إِذْ تُصْعِدُونَ » 153 طبرى : عموم قرّاء با صداى جلو تاء و صداى زير عين ، قرائت كرده‌اند ، از حسن بصرى نقل شده است كه او با صداى بالا در هر دو قرائت كرده است ، و بنا بقرائت اوّل معنى اين است كه شما در ميان درّه فرار مىكرديد ، و گفته‌اند در قرائت ابىّ بن كعب چنين بوده است : « اذ تصعدون فى الواد » . و از قتاده روايت شده است كه در معنى آيه گفته است مربوط بروز احد است كه مردم در ميان درّه فرار مىكردند و پيغمبر ( ص ) در دنبال آنها مىگفت بندگان خدا بسوى من ، بسوى من ، و امّا بقرائت حسن بصرى نظر او اين بوده است كه مردم به روى كوه فرار مىكردند . و اسباط از سدّى روايت كرده است :\r\nمسلمين كه فرار كردند يك عده رفتند به شهر مدينه عدّه اى هم بكوه بالا رفتند و پيغمبر هم مردم را آواز مىداد : « الىّ عباد اللَّه ، الىّ عباد اللَّه » و از ابن عبّاس نقل شده است كه : مىفرمود : « ارجعوا الىّ عباد اللَّه ، ارجعوا الىّ عباد اللَّه » .\r\n« وَلا تَلْوُونَ » 153 ابو الفتوح : حسن بصرى با يك واو خواند براى تخفيف .\r\n« عَلى أَحَدٍ » 153 كلبىّ گفته است : يعنى بر پيغمبر ( ص ) .\r\n« فَأَثابَكُمْ » 153 حقيقت ثواب پاداش نيك است ولى براى سزاى بد هم استعمال مىشود ، مثل : « هَلْ ثُوِّبَ الْكُفَّارُ » .\r\n« غَمًّا بِغَمٍّ » 153 طبرى : قتاده گفت : يك غمّ آواز كشته شدن پيغمبر ديگرى آن زخمها و كشته ها بود كه شصت و شش نفر از انصار و چهار نفر از مهاجرين كشته شدند ، و عدّه اى ديگر گفته‌اند : غم اوّل از دست دادن غنيمت و محروميّت از فتح بوده است . و غمّ دوّم آنكه : ابو سفيان پس از كشتار بر كوه بالا رفت و مسلَّط شد به\r\n","description":"","footnote":"","page_name":" 241 ","page_number":241},
  {"content":"\r\nآنجا كه پيغمبر و فراريان مجتمع بودند و اين موجب ترس و اندوه شد كه دوباره به آنها حمله كنند . سدّى گفته است : چون پيغمبر از پى فراريان روانه شد و آنها را آواز مىداد رسيد بنزديك يك چند نفر كه در كنار سنگى جمع شده بودند يك نفر از آنها به گمان دشمن تيرى بكمان گذاشت به طرف پيغمبر ، آن حضرت خود را معرّفى فرمود آنها از ديدن پيغمبر ( ص ) شاد شدند و آن حضرت از شهامت آن مرد كه نيروى مقاومت خود را از دست نداده بود ، آنگاه از پيشرفت اوّل و شكست بعد و كشته شدن ياران سخن گفتند كه ناگاه ابو سفيان را ديدند از بلندى بر آنها مسلَّط است ، از اين جسارت او سخت ناراحت شدند و سخن خود را فراموش كردند پيغمبر فرمود اينها نميتوانند بر ما مسلَّط شوند و دعا فرمود كه : اى خدا اگر اين اندك مردم كشته شوند ، كه تو را عبادت خواهد كرد ؟\r\nآنگاه ياران خود را تحريك فرمود تا با سنگ او را و همراهانش را دور كردند .\r\nابو سفيان فرياد كرد : « يومئذ اعل هبل » يعنى امروز هبل ( كه نام بتشان بود ) بالاتر باشد كشته شدن حنظله در برابر حنظله ( مقصودش حنظله بن ابى سفيان ) بود كه در بدر بدست مسلمين كشته شد و حنظله بن راهب كه جنب بود و بدست اعراب كشته شد و پيغمبر ( ص ) فرمود : ملائكه او را در آسمان غسل دادند . و مشهور شد به :\r\nغسيل الملائكة . باز ابو سفيان گفت : ما عزّى داريم و شما نداريد ( مقصودش بت مشهور بود بنام عزّى ) .\r\nپيغمبر فرمود بعمر جوابش را بگو : خدا مولاى ما است و شما هيچ مولى نداريد .\r\nابو الفتوح : حسن بصرى گفت معنى اين جمله از آيه چنين است : خدا غمّى بشما رساند روز احد در برابر غمّى كه به آنها رساند بروز جنگ بدر .\r\nفخر : شش قسم غم براى مسلمين در روز احد شمرده است .\r\n« لِكَيْلا تَحْزَنُوا » 153 ابو الفتوح : آن روز چند نوبت مسلمين شاد و دلتنگ شدند آواز كشته شدن پيغمبر دلتنگشان كرد از ديدن پيغمبر شاد شدند پس از آن ابو سفيان بالاى كوه نمودار شد ترسيدند و اندوهناك شدند كه دوباره به چنگ\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nدشمن گرفتار مىشوند چون پيغمبر ( ص ) دعا كرد و آنها را دور كردند باز آسوده و شاد شدند .\r\n« ثُمَّ أَنْزَلَ عَلَيْكُمْ ) * - الخ » 154 طبرى : عدّه اى از قرّاء ( تغشى ) با تا قرائت كرده‌اند كه فعل مؤنّث باشد يعنى امنة آنها را فرا گرفت عدّه اى ديگر با يا قرائت كرده‌اند تا فعل مذكر باشد يعنى نعاس آنها را فرا گرفت و هر دو قرائت مشهور است و در معنى تفاوت نيست ، چون نعاس و امنه در حقيقت يك چيز است .\r\nسدّى گفته است : پس از انجام جنگ احد چون اعراب روانه شدند مردم ترسيدند كه شايد بمدينه حمله كنند ، پيغمبر فرمود : اگر آنها بر اسب سوار شدند آهنگ مدينه دارند و اگر بر شتر نشستند و اسبها را يدك كردند آهنگ وطن خود دارند مردى فرستاد تا ببيند چه مىكنند ، چون ديد بر شتر سوار شدند و اسب يدك كردند ، به پيغمبر عرض كرد آن حضرت بآواز بلند مردم را خبردار كرد مؤمنين كه اين شنيدند و ديدند آرام شدند و باستراحت پرداختند عدّه اى از منافقين ترسناك و دو دل بودند كه مبادا كافران بمدينه رو آورند اين آيه به ياد مردم مىدهد آن فرمايش پيغمبر و فكر و عمل آنها را . و ابو طلحه گفته است : من از مشمولين اين آيه بودم كه چرت مرا گرفت و چند مرتبه آنچه در دست داشتم مىافتاد و باز او گفته است : آن روز سر كه بلند مىكردم مردم را مىديدم زير كلاه خودهاى پوستى از چرت كج و راست مىشدند و احمد بن حسن ترمذى از سور بن مخرمه به چند واسطه نقل كرده است كه او از پدر خود شنيده است كه مىگفته است : از عبد الرّحمان بن عوف پرسيدم معنى اين جمله ى قرآن را او گفت در روز احد خواب ما را فرا گرفت .\r\nو هم گفته‌اند : چرت در هنگام جنگ موجب آرامش دل و راحتى است و در هنگام نماز تحريك شيطان است .\r\nابو الفتوح نوشته است : عبد اللَّه زبير روايت كند از پدرش زبير بن العوام كه گفت : من با رسول بودم چون خوف و غم بر ما سخت شد خوابى و نعاسى بر من افتاد و بر جماعتى كه با ما بودند تا من سخن معتب بن قشير مىشنيدم كه مىگفت : « لَوْ كانَ\r\n","description":"","footnote":"","page_name":" 243 ","page_number":243},
  {"content":"\r\n* ( لَنا مِنَ الأَمْرِ شَيْءٌ ما قُتِلْنا هاهُنا « پنداشتم كه در خواب مىبينم ، پس خداى تعالى بر سبيل منّت و تذكّر نعمت اين آيت فرستاد .\r\nو عبد اللَّه عبّاس گفت : خداى تعالى مسلمانان را از پس خوفى عظيم امنى تمام داد ، تا در امن به جائى رسيدند كه خواب بر ايشان غلبه كرد و خواب با امن باشد و با خوف نباشد .\r\nكشّاف زمخشرى پس از تشريح و توضيح : امنة بمعنى امن و آسايش است و امنه با سكون ميم نيز قرائت شده است و شايد مقصود از اين قرائت يك نوبت امن و آسايش است و اين جمله را چند معنى مىتوان كرد :\r\n1 - پس از اندوه آسايش با چرت بر شما فرستاد .\r\n2 - بر شما فرستاد چرت را به حالت آسايش و امن .\r\n3 - چرت را براى آسايش فرستاد و شما چرت زديد تا آسوده شويد .\r\n4 - شما آسوده خاطر بوديد كه چرت بشما رسيد .\r\nفخر چهار فائده براى اين چرت نقل كرده است : اينك دو تاى آنها :\r\n1 - آسايش و تجديد قوا .\r\n2 - چون كافران مشغول كشتن مسلمانان بودند بقيّه را خداوند به خواب گرفتار كرد تا از كشته ى ياران خود در آزار نباشند .\r\n« يَغْشى طائِفَةً » 154 مجمع : چون اعراب وعده كردند برگردند به جنگ مسلمانان آنها در حال آمادگى با كلاه خود بر سر ، منتظر جنگ نشسته بودند كه خدا خواب و آسايش براى آنها فرستاد ليكن منافقين كه ناراحت بودند از بر - گشتن كفّار كه به آنها حمله كنند يا شهر را غارت كنند مشمول اين آسايش نشدند .\r\nتفسير ابو السّعود : نقل سخن ابى طلحه كه گفته است : من هم از آنهائى بودم كه چرت او را فراگرفت و نيز اين جمله ى يغشى طائفة دليل است بر اينكه چرت و آسايش عمومى نبوده است و فقطَّ چند نفر را فرا گرفته است .\r\n« أَهَمَّتْهُمْ أَنْفُسُهُمْ » 154 مجمع : يعنى به خود مشغول بودند و همّت و فكرشان\r\n","description":"","footnote":"","page_name":" 244 ","page_number":244},
  {"content":"\r\nبر خلاصى و آسودگى خود بود .\r\nابو الفتوح : يعنى : منافقان خائف و بىخواب از خوف بىقرار بودند و از بيخوابى شعور نداشتند .\r\n« غَيْرَ الْحَقِّ ظَنَّ الْجاهِلِيَّةِ » 154 مجمع : يعنى مانند گمان مردمان دوران جاهليّت و قبل از اسلام يا مانند گمان مردمان كافر و بىدين ، اين منافقين چنين مىپنداشتند كه خدا پيغمبر ( ص ) را يارى نخواهد كرد .\r\n« هَلْ لَنا مِنَ الأَمْرِ مِنْ شَيْءٍ » 154 طبرى : ابن جريج گفت : با عبد اللَّه بن ابىّ گفتند امروز بنى خزرج كشته شدند ، او گفت : « هَلْ لَنا مِنَ الأَمْرِ مِنْ شَيْءٍ » مقصودش اين بود كه آيا براى ما هم پيروزى خواهد بود ؟\r\n« إِنَّ الأَمْرَ كُلَّه لِلَّه » 154 كلمه ى كلّ با رفع و نصب هر دو قرائت شده است و در معنى تفاوت نمىكند .\r\n« لَوْ كانَ لَنا مِنَ الأَمْرِ شَيْءٌ » 154 طبرى : به اين جمله خداوند براى پيغمبر ( ص ) راز منافقين را آشكار كرد كه آنها مىگفتند : اگر اين جنگ به اختيار ما بود به آن اقدام نمىكرديم و كسى كشته نمىشد .\r\nو عبد اللَّه زبير گفته است : من در حال چرت بودم كه مىشنيدم : معتب بن قشير مىگفت : * ( ( لَوْ كانَ لَنا مِنَ الأَمْرِ ) * - تا آخر ) .\r\nمجمع : مقصود از كلمه ى : ( امر ) در هر دو جمله نصرت و غلبه ى بر دشمن است .\r\n« ما قُتِلْنا » 154 ابو الفتوح : منافقان به قضا و قدر ايمان نداشتند و گمان ميبردند نشانه ى درستى دين و مذهب آن است كه هرگز به آنها سستى راه نيابد و در عدد شان رخنه پيدا نشود .\r\n« لَوْ كُنْتُمْ فِي بُيُوتِكُمْ ) * - الخ » 154 مجمع : در معنى اين دو قول است :\r\n1 - اگر شما در خانه ها بخوابيد مؤمنين كه بر آنها جهاد معيّن شده است به جنگ مىروند و مىكشند و كشته مىشوند ، تخلَّف شما از جنگ در وظيفه و عمل مؤمنين\r\n","description":"","footnote":"","page_name":" 245 ","page_number":245},
  {"content":"\r\nمؤثّر نيست .\r\n2 - بر فرض شما تخلَّف از وظيفه كنيد و در خانه بمانيد از سرنوشت خود فرار نتوانيد كرد ، و خواه ناخواه آنكه بايد كشته شود بپاى خود بقتلگاه مىرود .\r\n« لِيَبْتَلِيَ اللَّه ) * - تا آخر » 154 مفسّرين گفته‌اند ممكن است مقصود آزمايش و تصفيه ى مؤمنين باشد براى نمودارى در خودشان يا نمايش حقيقت منافقين براى مؤمنين .\r\n( مثنوى )\r\n\r\nگر نتاند زشت كردن ناقص است\r\nزين سبب خلَّاق گبر و مخلص است\r\n\r\n\r\nپس از اين رو كفر و ايمان شاهدند\r\nبر خداونديش هر دو ساجدند\r\n\r\n\r\nليك مؤمن دان كه طوعا ساجد است\r\nزان كه جوياى رضا و قاصد است\r\n\r\n\r\nهست كرها گبر هم يزدان پرست\r\nليك قصد او مراد ديگر است\r\n\r\n\r\nقلعه ى سلطان عمارت مىكند\r\nليك دعوى امارت مىكند\r\n\r\n\r\nمؤمن آن قلعه براى پادشاه\r\nمىكند معمور نى از بهر جاه\r\n\r\n« الَّذِينَ تَوَلَّوْا » 155 مفسّرين نوشته‌اند : مقصود آنهائى هستند كه روز احد پشت بدشمن كردند ، و از سدّى نقل كرده‌اند : مقصود آنهائى هستند كه آن روز به مدينه فرار كردند .\r\n« يَوْمَ الْتَقَى الْجَمْعانِ » 155 - مقصود روز احد است كه يك دسته ابو سفيان با ديگر اعراب و دسته ى ديگر پيغمبر با مهاجرين و انصار با يكدگر رو برو شدند .\r\n« بِبَعْضِ ما كَسَبُوا » 155 مفسّرين سه معنى براى اين جمله نوشته‌اند :\r\nاوّل : شيطان آنها را لغزاند كه فرار از جنگ و طمع در غنيمت كردند .\r\nدوّم : در پيش گناهانى داشته‌اند كه نتيجه اش تسليم بلغزش شيطانى شده است .\r\nسوّم : چون در پيش گناه كرده بودند شيطان آن را بخاطرشان داد تا از ترس آن گناه فرار كنند و قبل از توبه ى از آن كشته شوند .\r\n","description":"","footnote":"","page_name":" 246 ","page_number":246},
  {"content":"\r\n\r\nسخن ما : 1 - دو جمله ى * ( ( صَرَفَكُمْ عَنْهُمْ لِيَبْتَلِيَكُمْ ) * و * ( فَأَثابَكُمْ غَمًّا بِغَمٍّ لِكَيْلا تَحْزَنُوا ) ) * بما مىفهماند كه جريان حوادث طبق قانون آفرينش است و فقطَّ انسان كه مىتواند از عقل خود و راهنمائى ديگران استفاده كند بايد بكمك اين دو وسيله خود را با حوادث طورى برابر كند كه تفوّق خود را بر ديگر موجودات نگاهدارى و تقويت كند ، هم در كارهاى مادى و دوران زندگى و هم در آنچه موجب سعادت دائمى انسان است .\r\nاين آيات متوالى كه در حادثه ى احد نازل شده است خوب نشان ميدهد مكتب نبوّت و روش تعليم و تربيت پيغمبر را كه در اين تحوّلات پى در پى كوچك آن يك روز ، بهر قسمت مردم را متوجّه مىكند و خطاهاى فكرى و عملى آنها را در جلو چشمشان مىگذارد ، و از عمل خودشان براى خودشان نتيجه مىگيرد تا براى آينده تربيت شوند .\r\nاوّل يادشان مىآورد كه در اين جنگ تفوّق براى شما بود همانطور كه انتظار آن را داشتيد ، چون طمعكار و سست و ضعيف شديد نبايد انتظار پيشرفت داشته باشيد و به حكم اجبار از قدرت شما كم مىشود و از حمله ى بدشمن منصرف مىشويد باز اين پيش آمد موجب نتيجه ى بدتر و غمهاى بيشتر است پس تمام اين حوادث بشما نشان مىدهد كه چه جور مردمى هستيد و چه مىكنيد و چه نتيجه مىگيريد ، و نبايد اينها موجب اندوه و حزن و نااميدى باشد بلكه بايد خود بياموزيد و آموزگار باشد براى آينده ى ديگران زيرا به چشم خود ديديد تا از عقل خود و رهبرى پيغمبر استفاده مىكرديد موفّق بوديد و باندك غفلت و بىباكى به اين حوادث ناگوار دچار شديد پس اندوه و افسوس كار بيخردان است و بايد با چشم و گوش باز مواظب خود باشيد تا موفّق شويد .\r\n2 - آيت صد و پنجاه و چهارم : * ( ( ثُمَّ أَنْزَلَ عَلَيْكُمْ مِنْ بَعْدِ الْغَمِّ ) * - تا آخر ) راهنمائى بيك خاصيّت نفسانى مىكند كه آرامش وجدانى يا باصطلاح امروز خونسردى از لوازم آسايش و پيشرفت انسان است مىگويد : شما كه خودتان يكدگر را بهتر مىشناسيد\r\n","description":"","footnote":"","page_name":" 247 ","page_number":247},
  {"content":"\r\nو مىدانيد يك دسته اى در ميان شما بودند كه بد دلى و سستى در ايمان و عقيده آنها را انديشناك داشت و اندوهناك كه چه مصيبتى بر ما گذشت و آيا دوباره چه گرفتارى خواهيم داشت ، امّا شما بواسطه ى كمال ايمان و اطمينان با آسودگى خاطر و وجدان سالم بوديد و هيچ نگرانى از گذشته و آينده نداشتيد كه خواب شما را فرا گرفت و معلوم است در آن شدّت گرفتارى كه عدّه اى كشته در جلو چشم و دشمن در آن طرف هنوز ايستاده و از زخم زبان خوددارى ندارد و ممكن است دوباره حمله كند و همه را بكشد و يا خانه و خانواده را غارت و اسير كند ، ايمان و آرامش وجدان بود كه همه ى اينها را هيچ انگاشت و چشمها را بخواب كرد پس به اين نعمت متوجّه باشيد و قدر آن را بدانيد و از آن استفاده كنيد .\r\n3 - جمله ى * ( ( اسْتَزَلَّهُمُ الشَّيْطانُ ) ) * مىفهماند كه پاره اى كارها اثر منفى دارد يعنى نتيجه ى آنها يا زيان مادى است يا معنوى است يا هر دو : ناپرهيزى و زياد روى موجب فقر مالى و بدنى است ، از خشونت و بدرفتارى اعصاب فرسوده مىشود و مزاج ضعيف مىشود و هم نفرت و انزجار مردم بعلاوه ى مجازاتهاى عالم ديگر بالخصوص در جمله * ( ( بِبَعْضِ ما كَسَبُوا ) ) * توجّه مىدهد كه انسان نبايد مغرور شود و هميشه بايستى از خود باخبر باشد چه ممكن است يك عمل منفى پس از مدّتى نتيجه ى خود را بدهد و آدمى را گرفتار بدى آن بنمايد . براى نمونه اگر كسى براى سود مالى در برابر اندك قدرت از حقّ خود چشم پوشيد و اظهار ضعف نمود نتيجه ى اين كار اين است كه اگر بازهم با اينجور چيزها سر و كار پيدا كرد نمىتواند از آن خوددارى كند و همان خاصيت منفى و عامل حرمان و نابودى و شيطان انسان را مىلغزاند و باز هم بطمع غنيمت مىافتد و يا از دشمن مىترسد و فرار مىكند ، ولى اگر بمبارزه ى با اين ميل و احساس نفسانى ورزيده شد در هيچ پيش آمدى نمىلغزد و شيطان و قوّه ى عامله ى بدى و حرمان و نابودى بر او مسلَّط نخواهد شد .\r\n","description":"","footnote":"","page_name":" 248 ","page_number":248},
  {"content":"\r\n\r\n[ سوره آلعمران ( 3 ) : آيات 156 تا 158 
  ]\r\nيا أَيُّهَا الَّذِينَ آمَنُوا لا تَكُونُوا كَالَّذِينَ كَفَرُوا وَقالُوا لإِخْوانِهِمْ إِذا ضَرَبُوا فِي الأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَما قُتِلُوا لِيَجْعَلَ اللَّه ذلِكَ حَسْرَةً فِي قُلُوبِهِمْ وَاللَّه يُحْيِي وَيُمِيتُ وَاللَّه بِما تَعْمَلُونَ بَصِيرٌ ( 156 ) وَلَئِنْ قُتِلْتُمْ فِي سَبِيلِ اللَّه أَوْ مُتُّمْ لَمَغْفِرَةٌ مِنَ اللَّه وَرَحْمَةٌ خَيْرٌ مِمَّا يَجْمَعُونَ ( 157 ) وَلَئِنْ مُتُّمْ أَوْ قُتِلْتُمْ لإِلَى اللَّه تُحْشَرُونَ ( 158 )\r\nمعنى لغات : « ضَرَبُوا » مشتقّ از مصدر ضرب كه اگر با جمله ى « فِي الأَرْضِ » گفته شود بمعنى به سفر رفتن است . ابو الفتوح نوشته است : چنان كه ما مىگوئيم :\r\n( ما آن راه بكوفتيم ) .\r\n« غزّى » جمع غازى بمعنى بجنگ رونده و جنگ كننده و جنگجو .\r\n« متّم » از مصدر موت بمعنى مردن .\r\n« تحشرون » از مصدر حشر بمعنى جمع كردن ، از وطن بيرون كردن .\r\nترجمه :\r\n156 اى مؤمنين چو كافران نباشيد كه گويند : آن برادران ما كه با مسلمانان به سفر رفتند و آنها كه بجنگ رفتند اگر نزد ما بودند نه مرده بودند و كشته نمىشدند [ اين گونه سخن 
  ] افسوسى است كه خدا در دلشان [ براى كفرشان 
  ] نهاده چونكه او زنده مىكند و مىبرد و آنچه مىكنيد مىبيند .\r\n157 و البتّه اگر به راه خدا كشته شويد يا بميريد آمرزش و مهر خدا بهتر است از آنچه ايشان براى خود فراهم مىكنند .\r\n158 چه اگر بميريد يا كشته شويد به پيشگاه حقّ فراهم شويد .\r\nسخن مفسرّين : « كَالَّذِينَ كَفَرُوا » 156 طبرى : سدّى و مجاهد گفته‌اند : مقصود عبد اللَّه بن ابىّ و ياران او هستند .\r\nابن اسحاق گفته است : مقصود كليّه ى منافقين است .\r\nامام فخر : بعضى گفته‌اند : ممكن است مقصود كليّه ى كافران باشند .\r\n","description":"","footnote":"","page_name":" 249 ","page_number":249},
  {"content":"\r\n\r\n« لإِخْوانِهِمْ » 156 ابو الفتوح : مقصود برادرهاى نسبى و يا دينى است كه همكيشان آنها باشند .\r\nفخر : ممكن است مقصود آن باشد كه منافقين با يكديگر اين سخن را مىگفتند نسبت بآنهائى كه رفته بودند و ممكن است مقصود اين باشد كه اين سخن منافقين بسبت به برادرها و منسوبين خودشان بود كه مسلمان شده بودند و رفته و كشته شده بودند . و يا غير مسلمان بودند و براى استفاده و غنيمت رفته و كشته شده بودند .\r\n« إِذا ضَرَبُوا فِي الأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَما قُتِلُوا » 156 ممكن است مقصود از جمله ى : « لَوْ كانُوا عِنْدَنا » اين باشد : آنها كه با پيغمبر بجنگ رفته و كشته شدند اگر نزد ما مىماندند و با آن حضرت موافقت نمىكردند كشته نمىشدند ليكن نسبت بجمله ى اوّل « إِذا ضَرَبُوا فِي الأَرْضِ » كه بمعنى مسافرت است معلوم نيست مقصود چى است ؟ مگر بگفته ى امام فخر : مقصود آن باشد كه منافقين گمان مىكردند كه اگر به مسافرت دور يا بجنگ نروند مرگ گريبانگيرشان نمىشود .\r\n« لِيَجْعَلَ اللَّه ذلِكَ حَسْرَةً » 156 طبرى : يعنى : اين سخنان منافقين نتيجه اش ايجاد اندوه و افسوس در دلهاى خودشان بود چون مؤمنين گوش فرا ندادند و رفتند و بهره بردند .\r\nابو الفتوح : يعنى شما مسلمانان مانند كافران اينطور فكر نكنيد و اينجور سخنان نگوئيد تا خداوند اين فكر و گفتار را موجب حسرت در دل آنها قرار دهد نه در دل شما .\r\nفخر : ممكن است مقصود از حسرت دل كافران آن باشد كه چون خويشاوندان مقتولين اين جملات را بشنوند ، با خود مىگويند : اى كاش ما آنها را نمىگذاشتيم بروند و كشته شوند و البتّه ما موجب كشتن و مرگ آنها شديم كه جلوگيرشان نشديم معلوم است كه اينطور فكر حسرت است و افسوس ، و نيز ممكن است مقصود از حسرت دل - هاى منافقين آن باشد كه چون اين گونه سخن با مردمان ضعيف و زود باور گفتند و آنها هم از جنگ تخلَّف كردند ، محروميّت از غنيمت و سعادت موجب حسرت آنها\r\n","description":"","footnote":"","page_name":" 250 ","page_number":250},
  {"content":"\r\n\r\nمىشود . و چندين جهت ديگر هم نقل كرده است .\r\n« وَاللَّه بِما تَعْمَلُونَ بَصِيرٌ » 156 جمله ى تعملون با يا و تا هر دو قرائت شده است ، و در نتيجه ى معنى تفاوتى نيست چون بقرائت اول و صيغه ى غايب معنى چنين است : شما مثل آنها نباشيد كه كارشان را خدا مىداند ، و بقرائت دوّم و صيغه ى مخاطب معنى چنين است : شما مثل آنها نباشيد و گر نه خدا از كارتان خبردار خواهد شد .\r\n« أَوْ مُتُّمْ » 157 در اين جمله نيز دو قرائت نقل شده است با كسر ميم و ضمّ آن و در معنى تفاوت نمىكند .\r\nسخن ما : 1 - آيت اوّل جلوگير از دو انديشه ى غلط است : يكى فكر محال و ديگر تأسف بر گذشته چون تصوّر اينكه اگر كسى از خانه اش بيرون نرود و نزد خويش و خانواده اش بماند از مرگ محفوظ است انديشه اى است غلط زيرا حزم و احتياط در مواظبت از خطر است كه از آنچه براى عموم خطرناك است بايد احتراز كرد اما حوادث و اتّفاقات غير منتظر به اختيار كسى نيست و خوددارى از كارهاى ضرورى حياتى وسيله ى جلوگيرى از آنها نيست پس تأسف بر جلوگيرى از اين گونه حوادث آن هم پس از گذشتن انديشه اى است بيخردانه كه نبايد انسان مغز و اعصاب خود را به اين افكار خسته و فرسوده نمايد .\r\n2 - آيت آخر دلدارى است و اميدوارى و نشان دادن يك حقيقت كه شما مسلمين انديشه ى بد نكنيد زيرا مرگ در جنگ يا بستر نتيجه اش وصول بحقّ و حقيقت است .\r\n3 - جمله ى : « لإِلَى اللَّه تُحْشَرُونَ » يعنى همه را بسوى خدا جمع مىكنند و چون سوى خدا يعنى ارتباط بقدرت بىآغاز و انجام پس در مرگ و حيات تفاوتى نيست و در هر صورت جزء آن قدرت و فراهم شده هاى آن هستيم ، ليكن دو مطلب قابل توجّه است :\r\nاوّل اينكه انسان چون بواسطه ى نيروى اراده و فكر با ديگر موجودات تفاوت\r\n","description":"","footnote":"","page_name":" 251 ","page_number":251},
  {"content":"\r\nدارد رابطه ى مخصوص با آن قدرت براى او هست كه براى ديگر موجودات نيست و همان رابطه ى مخصوص موجب بقاء او است كه هرگز فانى نمىشود ، و معاد انسان وابسته به همين رابطه است زيرا موجودات ديگر « 1 » فقطَّ موادّى هستند كه از قدرت پيدا شده‌اند و البتّه از آن قدرت هم جدا نيستند و پس از آنكه از اين صورت خارج شدند بهزاران صورتهاى ديگر تجزيه و تركيب مىشوند ، امّا انسان طورى پيدا شده است كه از آن قدرت فكر و اراده به او عنايت شده است و اين خاصيّتش قابل نابودى و زوال نيست و با اينكه مثل ديگران از صورت خود خارج و بهزاران صورت تبديل مىشود اين رابطه ى مخصوص كه فكر و اراده است قابل تجزيه و تبديل نيست .\r\nمطلب دوّم آنكه : معنى اين جمله را با توجّه بمطلب اوّل چنين مىفهميم كه چون شما مسلمين علاوه بر رابطه ى مادى كه با خداوند داريد بواسطه ى ايمان رابطه ى معنوى هم براى خود ايجاد كرده‌ايد .\r\nحشر و فراهم شدن شما بسوى خدا با ديگران تفاوت دارد كه آنها بموجب نهاد و طبيعت اصلى مربوط هستند و ليكن شما علاوه بر طبيعت باراده ى خود هم به آن جا مربوط شده‌ايد پس خود بسنجيد ارزش حشر خود را با ديگران ، كه آنها اجنبى و بيگانه هستند و شما اهل آن هستيد مانند دو دسته كه به جائى وارد شوند يكى با سابقه و دوست و ديگرى ناشناس كه قابل نيست در آينده به آن جا آشنا شود .\r\nبديهى است سعادت و بهره مندى براى دسته ى اوّل است و محروميّت و سرگردانى براى دسته ى دوم چه خوب گفته است صفيعليشاه در خطاب بدسته ى اوّل :\r\n\r\nجان عاريت يكى دادى بدوست\r\nچون بر او وارد شوى جان تو او است\r\n\r\n\r\n","description":"","footnote":"\r\n( 1 ) يعنى غير ذوى العقول و غير مكلفين .\r\n","page_name":" 252 ","page_number":252},
  {"content":"\r\n\r\n[ سوره آلعمران ( 3 ) : آيات 159 تا 160 
  ]\r\nفَبِما رَحْمَةٍ مِنَ اللَّه لِنْتَ لَهُمْ وَلَوْ كُنْتَ فَظًّا غَلِيظَ الْقَلْبِ لانْفَضُّوا مِنْ حَوْلِكَ فَاعْفُ عَنْهُمْ وَاسْتَغْفِرْ لَهُمْ وَشاوِرْهُمْ فِي الأَمْرِ فَإِذا عَزَمْتَ فَتَوَكَّلْ عَلَى اللَّه إِنَّ اللَّه يُحِبُّ الْمُتَوَكِّلِينَ ( 159 ) إِنْ يَنْصُرْكُمُ اللَّه فَلا غالِبَ لَكُمْ وَإِنْ يَخْذُلْكُمْ فَمَنْ ذَا الَّذِي يَنْصُرُكُمْ مِنْ بَعْدِه وَعَلَى اللَّه فَلْيَتَوَكَّلِ الْمُؤْمِنُونَ ( 160 )\r\nمعنى لغات : « لنت » از مصدر لين و ليان بمعنى نرمى و ملايم بودن .\r\n« فظَّ » درشت ، بدجو ، سخت .\r\n« لانفضّوا » از فضّ بر وزن فعل بفتح فاء بمعنى شكستن چيزى كه پاره هاى آن پراكنده بشود .\r\nترجمه :\r\n159 اى محمّد از مهر خدا بود كه تو براى اين مردم نرم دل شدى و اگر درشتخو و سخت دل بودى همانا ز پيرامون تو پراكنده مىشدند پس تو از آنها در گذر [ و سستىشان در جنگ ببخش 
  ] و آمرزش آنان بخواه و با ايشان در كار مشورت كن و چون آهنگ كارى كردى خداى را پشتيبان خود بدان [ و دو دل مباش 
  ] كه خدا مردم با توكّل را دوست بدارد .\r\n160 چه اگر خدا يارىتان كند كس بر شما چيره نباشد و اگر او بيچاره تان كند جز او كه باشد كه يارى شما كند ؟ راستى بايستى كه مؤمنين خداى را پشتيبان خود بگيرند و بس .\r\nسخن مفسّرين : « فَاعْفُ عَنْهُمْ وَاسْتَغْفِرْ لَهُمْ » 159 ابو الفتوح نوشته است :\r\nاشاره در اين آنست كه از دو بيرون نيست يا تو را آزارند يا مرا اگر تو را مىآزارند من شفيعم « فَاعْفُ عَنْهُمْ » و اگر مرا آزارند ، تو شفيع باش « وَاسْتَغْفِرْ لَهُمْ » .\r\nمجمع : جمله ى اوّل يعنى : بگذر از آنچه ميان تو و ايشان بوده است .\r\nجمله ى دوّم يعنى : آمرزش بخواه در برابر آنچه ميان من و ايشان بوده است . و بعضى گفته‌اند : يعنى در گذر از فرارشان بروز احد و آمرزش اين گناهشان بخواه .\r\n","description":"","footnote":"","page_name":" 253 ","page_number":253},
  {"content":"\r\n\r\nفخر : بآيات ديگر تصريح شده است كه فرار از جنگ گناه كبيره است و معنى اين جمله آن است كه خدا اين گناه را بخشيده است پس معلوم مىشود گناهان كبيره قابل بخشش است .\r\n« وَشاوِرْهُمْ » 159 طبرى : قتاده و ربيع گفته‌اند : با اينكه بهترين راه كارها بپيغمبر ( ص ) الهام مىشده است ، براى خوشدلى مسلمين امر شده است كه در كارها با آنها مشورت كند .\r\nسفيان بن عيينه گفته است : امر بمشورت با مسلمين براى آن است كه سرمشق آنها باشد و پس از فوت پيغمبر ( ص ) سنّت او را تعقيب كنند و كارها را با مشورت انجام دهند چنان كه در آيت ديگر مؤمنين ستايش شده‌اند به اين كه كارهاشان با مشورت انجام مىشود به اين جمله : ( وَأَمْرُهُمْ شُورى بَيْنَهُمْ ) .\r\nمجمع البيان : دو جهت ديگر هم نقل شده است :\r\n1 - براى نمودار شدن مردم خيرخواه از بدخواه .\r\n2 - ابو على جبائى گفته است : مقصود در كارهاى مادّى و نقشه هاى جنگ و رفتار با دشمن است .\r\nابو الفتوح : و با وحى آسمان او را با مشورت حاجت نبود ، بعضى گفتند : مراد مشورت است در آنچه به او وحى نمىرسد ، زيرا عبد اللَّه عبّاس قرائت كرده است :\r\n( و شاورهم فى بعض الامر ) .\r\nكلبىّ گفته است : چون مردم به كار جنگ بينا بودند مقصود مشورت در آن كارها است ، مقاتل گفته است : بزرگان عرب را ناگوار بود كه در كارها با آنها مشورت نشود ، براى جلب خاطر آنها اين دستور صادر شده است .\r\nو هم ابو الفتوح : گفتار پيغمبر است كه هيچكس با مشورت بدبخت نمىشود و هيچكس با استبداد و خودسرى خوشبخت نخواهد شد . و نيز آن حضرت فرمود :\r\nچون فرماندهان خوب داشته باشيد و سرمايه دارهاتان بلند همت و بخشنده باشند و كارهاى خود را با مشورت انجام دهيد ، زندگى بر شما خوش است ، و اگر حكومت به\r\n","description":"","footnote":"","page_name":" 254 ","page_number":254},
  {"content":"\r\n\r\nدست بدان افتاد و سرمايه دارها پست و بخيل بودند ، و كارها بىمشورت و خودسرانه انجام شد ، گور براى شما از زندگى بهتر است و فرمود : ( المستشار مؤتمن و المستشير معان ) كسى كه با او رأى مىزنند بايد امين و درستكار باشد ، و آن را كه مشورت مىكند كمك نمائيد و براى او رأى خوب بدهيد . و زمخشرى در مدح شخصى ملقّب به مؤتمن الملك گفته است .\r\n\r\nامتحنوه فكان مؤتمنا\r\nثمّ استشاروه بعد ما امتحنوا\r\n\r\n\r\nثمّ دعوه فصار مؤتمنا\r\nللملك و المستشار مؤتمن\r\n\r\nمثنوى در حكايت شير و خرگوش گفته است :\r\n\r\nمشورت ادراك و هشيارى دهد\r\nعقلها مر عقل را يارى دهد\r\n\r\n\r\nگفت پيغمبر بكن اى رأى زن\r\nمشورت كالمستشار مؤتمن\r\n\r\n« فَإِذا عَزَمْتَ فَتَوَكَّلْ ) * - تا آخر » 159 طبرى : يعنى بر آن كار كه از جانب ما بر تو معيّن شد اقدام كن ، خواه موافق رأى يارانت باشد يا مخالف آنها كه خدا دوست دارد آنها را كه تسليم به حكم او هستند چه موافق ميلشان باشد يا بر خلاف خواسته هاشان .\r\nمجمع : يعنى بر آن كار كه دلبستگى و آهنگ آن كردى . و از حضرت امام صادق روايت كرده‌اند كه « عزمت » بضمّ تا به صيغه ى متكلَّم قرائت فرموده است يعنى چون ما راهنمائى كرديم تو را و وسائل در اختيارت گذارديم تكيه و اطمينانت به خدا باشد .\r\nابو الفتوح نوشته است : سهل بن عبد اللَّه گفته است : توكّل آن است كه آدمى خود را در مقام تسليم ماننده ى مرده بداند در جلو غسّال كه هرطور مىخواهد او را مىگرداند .\r\nابو تراب بخشى گفت : توكّل آن باشد كه بنده را سكون بخداى خود باشد .\r\nابن الفرجى گفت : قناعت باشد به روزى روز ، و سخن فردا پس پشت انداختن .\r\nابو علىّ رودبارى گفت : توكّل سه درجه دارد : اوّل - چون بدهندش\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nشاكر باشد و چون ندهندش صابر باشد . دوّم - دادن و ندادن در نزد او تفاوت نكند ، سوّم - چون به او دهند شاكر باشد كه داند صلاح او در آن است .\r\nثورى گفت : توكّل آن باشد كه تدبير خود با او گذارى تا او وكيلت باشد .\r\nطاووس يمانى گفت : اعرابى را ديدم در مكه براحله اى نشسته بساز تمام ( يعنى با تمام لوازم مسافرت ) به در مسجد الحرام رسيد فرود آمد و راحله بخوابانيد و سر سوى آسمان كرد و گفت : بار خدايا اين راحله و آنچه در وى است در ضمان تو است تا من بيرون آيم با من سپارى ، و در مسجد رفت چون بيرون آمد راحله ى او برده بودند ، سر سوى آسمان كرد و گفت : بار خدايا اين دزد چيزى از من ندزديد ، بلكه از تو دزديد ، گفت : نگاه كردم از سر كوه ابو قبيس مردى را ديدم كه ميآمد زمام ناقه ى اعرابى بدست چپ گرفته و دست راست بريده و در گردن افكنده اعرابى را گفت : بستان راحله ات با هر چه بر او بود ، ما او را گفتيم : قصّه ى تو چون بود ؟ گفت اين راحله بردم چون بسر كوه رسيدم سوارى برآمد بر اسب اشهب نشسته و مرا گفت اى دزد دست راست بيرون كن ، من دست بيرون كردم ، دست من بسنگى نهاد و بسنگى ديگر جدا كرد و در گردن من افكند ، و گفت : برو هم اين ساعت راحله باعرابى سپار ، من بيامدم و راحله باز آوردم .\r\nو رسول عليه السّلام گفت : ( لو توكّلتم على اللَّه حقّ توكّله لرزقكم كما يرزق الطَّير تغدو خماصا و تروح بطانا ) . اگر آنطور كه شايسته هست بر خدا توكّل كنيد ، چنان شما را روزى دهد كه مرغان را ، چه آنها صبح با حوصله ى تهى از آشيان بلند مىشوند و شام با حوصله هاى پر بر آشيان خود مىنشينند .\r\nكشف الاسرار : استاد ابو علىّ دقّان گفت : توكّل را سه رتبت است : اوّل توكّل پس تسليم ، سوّم تفويض ، توكّل هدايت است تسليم وساطت و تفويض نهايت .\r\nتوكّل صفت عوام است تسليم صفت خواصّ تفويض صفت خاصّ الخاصّ : او كه با توكّل است طالب عطاء است او كه با تسليم است منتظر لقاء است ، و او كه با تفويض است در مجمع روح و ريحان آسوده ى رضا است .\r\n","description":"","footnote":"","page_name":" 256 ","page_number":256},
  {"content":"\r\n\r\nدر تفسير عبده اين حديث را از چند نفر محدّثين مثل امام احمد و ابن ماجه و غيره نقل كرده است كه آن را صحيح شمرده‌اند و گفته‌اند يعنى مردم مانند پرندگان باشند كه صبح پى روزى مىروند و شب سير شده برمىگردند ، و نفرموده است كه مرغان در لانه شان بمانند و سير شوند .\r\nسخن ما : 1 - استفاده ى از عقل و فكر ديگران يكى از وسائل اوليّه ى تمدّن انسان است ، يك نفر كه ابتكار يا اختراع مىكند و يا از راهى مىرود و از طريقى كارى انجام مىدهد و ديگران از او تقليد مىكنند يا سرمشق مىگيرند و بتدريج همگانى مىشود اين هم در نتيجه ، با مشورت يكى است زيرا تفاوتى نيست كه اوّل از كسى رأى بخواهند و او راهنمائى كند و به آن رفتار شود ، يا بينند كه به آن روش عمل مىكند ، از او نپرسند و بروش او عمل كنند ، پس استفاده ى از فكر ديگرى يا بپرسيدن و عمل كردن است يا بديدن و پيروى كردن ، دين اسلام هم كه احكامش بموازات غرايز و تمايلات نفسانيّات انسانى معيّن شده است از اين اصل مهمّ حيات اجتماعى بر كنار نبوده است و ساكت يا بينياز نمانده است شخص پيغمبر هم با آنكه به او وحى و الهام ميشده است از اين احتياج طبيعى مستغنى نبوده است ، و البّته آنچه را ديگران لياقت فهمش را نداشتند و مختص بوحى بوده است همه چشم و گوش بسته اطاعت مى - كرده‌اند و غير آنچه مربوط بوحى است كه پيغمبر ( ص ) هم جز در موقع مقتضى نمىتواند بفهمد مانند بقيّه ى كارهاى زندگى با مشورت انجام مىشده است ، و احتياج به استدلال بر اين مطلب نيست كه پيغمبر در كارهاى زندگى با همان اصول و وسائل عمومى رفتار مىكرده است و وسيله ى خاصّ براى كارهاى خود نداشته است و استفاده از فكر و عمل ديگران هم يكى از لوازم اصلى زندگى است ، چنان كه در تفسير عبده نقل شده است : در مسافرت براى جنگ بدر پيغمبر در منزلى فرود آمد حباب بن منذر بن جموح عرض كرد : خدا بوسيله ى وحى اينجا را براى شما معين فرمود كه همه يك قدم پس و پيش نگذاريم و اگر از نظر نقشه ى جنگى و مصالح روز و معارضه ى با دشمن است اينجا مصلحت نيست و مردم را كوچ بده تا به آن جا كه مقتضى\r\n","description":"","footnote":"","page_name":" 257 ","page_number":257},
  {"content":"\r\nاست و به آب نزديكتر هستيم منزل كنيم . پيغمبر ( ص ) هم پذيرفت . پس نتيجه آن است كه مقصود از جمله ى * ( ( وَشاوِرْهُمْ فِي الأَمْرِ ) ) * راهنمائى پيغمبر است و مسلمين كه در كارشان از فكر يكديگر استمداد و استفاده كنند و در نظر آنها آن روز و امروز هم در نظر ما واضح است كه آنچه در قرآن است و وحى به پيغمبر شده است قابل ترديد و اظهار نظر نيست و در اين جمله با كلمه ى « الامر » فهمانده شده است آنچه مربوط به خود شما است نه آنچه از قرآن و وحى است .\r\n2 - مسئله ى توكّل كه حكاياتى هم بمناسبت آن نقل كرديم نه مقصود بيكار نشستن و وسائل از دست نهادن است زيرا : توكّل سپردن و واگذار كردن كار است به ديگرى و انسان پس از ايمان بيك قدرت بىآغاز و انجام ناچار در برابر آن تسليم و سر سپرده است و در هر كجا كه نام توكّل برده شده است مقصود كمال ايمان است كه هر چه ايمان قوىتر است تسليم بيشتر است و مناسب با همان ايمان انجام وظائف و جنبشهاى زندگى بيشتر است . و در حقيقت توكّل بر خدا غير از توكّل بر مردم و ديگر چيزها است زيرا خدا كه ما فقطَّ از او قدرت را ميدانيم و بس به انسان هم از آن بهره اى داده است كه با قدرت فكرى و عضلات و پاره هاى بدن خود كار انجام ميدهد پس توكّل بر خدا يعنى اطمينان به همان قدرت كه خدا به انسان داده است و اين خود بالاترين شخصيّت و وسيله ى پيشرفت است براى انسان .\r\nمثنوى در حكايت شير و نخجير گفته است :\r\n\r\nگفت آرى گر توكّل رهبر است\r\nاين سبب هم سنّت پيغمبر است\r\n\r\n\r\nگفت پيغمبر به آواز بلند\r\nبا توكل زانوى اشتر ببند\r\n\r\n\r\nرمز الكاسب حبيب اللَّه شنو\r\nاز توكل در سبب غافل مشو\r\n\r\n\r\nرو توكّل كن تو با كسب اى عمو\r\nجهد ميكن كسب ميكن مو بمو\r\n\r\n\r\nجهد كن جهدى نما تا وارهى\r\nور تو از جهدش بمانى ابلهى\r\n\r\nصفيعليشاه در تفسير اين آيه گفته است :\r\n\r\nعزم چون كردى توكّل كن بحقّ\r\nبى توكّل نيست عزمى بر نسق\r\n\r\n","description":"","footnote":"","page_name":" 258 ","page_number":258},
  {"content":"\r\n\r\n\r\nگر بعزمت هست عيبى در امور\r\nآن توكّل ، زو برد عيب و قصور\r\n\r\n[ سوره آلعمران ( 3 ) : آيات 161 تا 164 
  ]\r\nوَ ما كانَ لِنَبِيٍّ أَنْ يَغُلَّ وَمَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ ( 161 ) أفَمَنِ اتَّبَعَ رِضْوانَ اللَّه كَمَنْ باءَ بِسَخَطٍ مِنَ اللَّه وَمَأْواه جَهَنَّمُ وَبِئْسَ الْمَصِيرُ ( 162 ) هُمْ دَرَجاتٌ عِنْدَ اللَّه وَاللَّه بَصِيرٌ بِما يَعْمَلُونَ ( 163 ) لَقَدْ مَنَّ اللَّه عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ يَتْلُوا عَلَيْهِمْ آياتِه وَيُزَكِّيهِمْ وَيُعَلِّمُهُمُ الْكِتابَ وَالْحِكْمَةَ وَإِنْ كانُوا مِنْ قَبْلُ لَفِي ضَلالٍ مُبِينٍ ( 164 )\r\nمعنى لغات : « يغلّ » از مصدر غلّ بر وزن فعل بفتح فاء بمعنى داخل شدن و داخل كردن و بطور پوشيده و سرى برداشتن و مخفيانه بكالا و جنس مخلوط كردن و از مصدر غلول بر وزن فعول بضمّ فاء ، يعنى : خيانت كردن .\r\n« باء » از مصدر بوأ بر وزن فعل بفتح فاء بمعنى برگشتن و اقرار كردن بحقّ يا گناه . « سخط » خشم .\r\n« منّ » از مصدر منّ و منّه بر وزن فعل بفتح فاء و فعله بكسر فاء بخشش كردن بىرنج و تعب شمردن و به ياد آوردن نعمتها و احسانها و بمعنى ضعيف كردن و نيروى كسى را بردن .\r\n« يتلوا » از مصدر تلاوه بمعنى خواندن كتاب و نامه و از مصدر تلو بر وزن فعول بضمّ فاء بمعنى پيروى كردن ، رها كردن ، خوار كردن .\r\nجهت نزول آيه : اسباب النّزول سيوطىّ از ابن عبّاس : روز جنگ بدر يك قديفه ى قرمز گم شد ، مردم گفتند : شايد پيغمبر ( ص ) آن را به خود اختصاص داده است ، اين آيه نازل شد ، در مجمع البيان چند جهت ديگر هم نقل كرده است كه همه ى آنها در غنيمتهاى جنگ است . كه مردم گمان مىكردند پيغمبر در آنها اعمال نظر\r\n","description":"","footnote":"","page_name":" 259 ","page_number":259},
  {"content":"\r\n\r\nخاص مىكند و يا خود مردم تصرّف مىكردند ، آيت اوّل براى جلوگيرى از اين جور فكر و عمل نازل شده است ، و هم مجمع البيان نقل كرده است چون عدّه اى از همراهى با پيغمبر ( ص ) براى جنگ در احد خوددارى كردند آيت 162 * ( ( أفَمَنِ اتَّبَعَ ) ) * براى معرّفى مردم نازل شد .\r\nترجمه :\r\n161 نه شايسته بود كه پيغمبرى نادرستى كند و آنكه نادرستى كند برستاخيز او را با آنچه بنادرستى برده بياورند و مزد هر كس آنچه كرده به سنگ پر دهند كه بر كس ستم نشود .\r\n162 مگر شود آنكه بدنبال كار خدا پسند رفت بمانند آن باشد كه با خشم خدا به پيشگاه او باز گردد و جايگاه او دوزخ بود كه بد سر انجامى است آن ،\r\n163 البتّه كه مردم را به پيشگاه [ فراخور كارشان 
  ] پايه ها باشد كه او به آنچه كنند بينا بود .\r\n164 همانا خدا بخششى بمؤمنين كرد كه پيغامبرى از خود - شان در ميانشان نمودار كرد آيات او و نشانه هاى توحيد براىشان بخواند و از پليدى پاكيزه شان كند و قرآن و حكمت آموزدشان با آنكه زان پيش بآشكار گمراه بودند .\r\nسخن مفسّرين : « ما كانَ لِنَبِيٍّ أَنْ يَغُلَّ » 161 طبرى : ضحّاك گفته است : يعنى نبايد پيغمبر در پخش غنائم جنگى تبعيض كند و بايد بميان همه برابر بخش كند .\r\nابن اسحاق گفته است : يعنى نبايد پيغمبر از طمع يا ترس چيزى از آنچه را خدا به او وحى و امر كرده است پنهان كند و بملَّت خود خيانت كند .\r\nو بيشتر مردم مدينه و كوفه ( يغلّ بضم يا و فتح غين به صيغه ى مجهول قرائت كرده‌اند ) و به اين قرائت معنى چنين است : شايسته نيست بمقام نبوّت كه به او خيانت كنند و او را گول بزنند .\r\nو روايت كرده‌اند كه عدّه اى از اصحاب پيغمبر روز بدر به آن حضرت خيانت كردند اين آيه براى عمل آنها نازل شده است .\r\nمجمع البيان : يعنى نبوّت با خيانت سازگار نيست و اختصاص اسم پيغمبر با اينكه خيانت نسبت به همه كس زشت است بواسطه ى آن است كه چون بر او كه اختيار\r\n","description":"","footnote":"","page_name":" 260 ","page_number":260},
  {"content":"\r\nدار است جايز نباشد از ديگران قبيحتر خواهد بود .\r\nابو الفتوح : جماعتى از بزرگان عرب طمع داشتند كه در غنيمت بهره ى بيشتر داشته باشيد ، آيه براى جلوگيرى از طمع آنها نازل شد .\r\nو جماعتى از بتپرستها گفتند : خوب است محمّد در دين خود مسامحه كند و خدايان ما را به بد ياد نكند ، اين آيه نازل شد كه آنچه شما از او مىخواهيد خيانت است و ناروا .\r\nو مفضّل گفت : معنى آيه آن است كه : غلول و خيانت در او نگنجد ، و بر او روا نباشد و بر او گمان نبرند ، و بر قرائت دوّم كه بضمّ ياء و فتح غين است دو معنى مىشود :\r\n1 - كسى نبايد به پيغمبر خيانت كند .\r\n2 - از مصدر اغلال باشد بمعنى نسبت بخيانت كردن و معنى آن است كه روا نيست بر كسى كه به پيغمبر نسبت خيانت بدهد .\r\n« يَأْتِ بِما غَلَّ » 161 طبرى : چندين حديث نقل است كه پيغمبر ( ص ) به مأمورين جمعآورى زكات يادآورى مىفرمود و هم در خطبه كه مواظب باشيد شترى يا اسب و گاوى بخيانت نبريد كه آن را بر گردن شما سوار كرده روز قيامت حاضرتان مىنمايند و صداى آن حيوان بلند خواهد بود و شما از من كومك مىخواهيد و من جواب مىدهم : با اينكه وظيفه ى شما را معيّن كردم و ابلاغ نمودم ، چرا خيانت كرديد امروز من قدرت و اختيارى ندارم .\r\nابو الفتوح نوشته است : زيد بن خالد روايت كرد : مردى از جمله ى اصحاب رسول فرمان يافت روز خيبر ، بيامدند و گفتند يا رسول اللَّه بر اين نماز كن ، گفت : من نماز نمىكنم بر او شما نماز بكنيد گفتند : يا رسول اللَّه چه كرده است ؟ گفت : خيانت كرده است . متاع او بجستند ، مهركى بود در ميان متاع او از آن اهل خيبر كه دو درهم نه ارزيد .\r\nمجمع : روايت شده است كه پيغمبر ( ص ) مىفرمود آواز كنند در قشون كه نخ و سوزنى هم كه از غنيمت بدست آورده‌ايد بياوريد كه خيانت ننگ است و در قيامت موجب\r\n","description":"","footnote":"","page_name":" 261 ","page_number":261},
  {"content":"\r\nگرفتارى . مردى يك پيچك رشته ى موى آورد كه اين را من برداشتم تا روكش جهاز شترم را به آن بدوزم ، پيغمبر ( ص ) فرمود : آنچه سهم من از اين رشته است به تو بخشيدم او عرض كرد : اگر كار به اين درجه است من را به آن نيازى نيست .\r\n« أفَمَنِ اتَّبَعَ رِضْوانَ اللَّه » 162 طبرى : بعضى اهل تأويل گفته‌اند : يعنى :\r\nآنكه خيانت نكرده و برضاى خدا رفته است مساوى نيست با آنكه بخيانت و خشم خدا تن داده است .\r\nابن اسحاق گفته است : يعنى آنكه رضاى خدا را برضا و خشم مردم برترى دهد برابر نيست با آنكه خشم خدا را به خود هموار كند براى دل مردم و خشم و خوشنودى آنها .\r\n« هُمْ دَرَجاتٌ » 163 طبرى : بعضى گفته‌اند : يعنى مردم مختلف درجه و پايه هستند در نزد خدا ، و بعضى گفته‌اند : يعنى براى مردم درجاتى است نزد خداوند .\r\n« رَسُولًا مِنْ أَنْفُسِهِمْ » 164 ابو الفتوح : اهل علم بانساب گفتند : هيچ قبيله اى نيست از عرب مگر كه نسبت پيغمبر به آنها مىرسد مگر بنى ثعلب كه ارتباطى با نسب پيغمبر ندارند ، و آنها دلبستگى بدين مسيح دارند .\r\nو بعضى ديگر گفتند : مقصود جمله ى مؤمنان است ، و معنى * ( ( مِنْ أَنْفُسِهِمْ ) ) * آن است كه در جزء اينها بود بايمان و مهربانى و به نسبت و خويشاوندى .\r\nمجمع : اختصاص منّت بمؤمنين براى آن است كه آنها بهتر و بيشتر از وجود پيغمبر ( ص ) استفاده مىكنند ، تا مخالفين ، و معنى من انفسهم آن است كه آنها نسب و زبان و سوابق او را مىدانستند و مطلع بودند كه او بىسواد بوده است و آنچه مىگويد از جانب خدا است كه بايد از او اطاعت كنند .\r\nفخر : ارتباط اين آيه را بسابق چند جهت نوشته است : يكى آنكه چون پيغمبر از خودتان بود كه مردمانى پست و ناچيز هستيد و او داراى چنين مقام است پس نسبت خيانت به او بالاترين زشتيها و ستمها است .\r\n","description":"","footnote":"","page_name":" 262 ","page_number":262},
  {"content":"\r\n\r\n« يُزَكِّيهِمْ وَيُعَلِّمُهُمُ الْكِتابَ وَالْحِكْمَةَ » 164 طبرى : يعنى پاك مىكند آنها را از گناهان بوسيله ى راهنمائى بوظائفى كه اطاعت مىكنند و انجام مىدهند ، و قرآن به آنها مىآموزد و تأويل و معانى آن را براىشان مىگويد ، و سنّت و روش پسنديده كه خدا به او الهام مىكند بايشان مىآموزد .\r\n« وَإِنْ كانُوا مِنْ قَبْلُ لَفِي ضَلالٍ » 164 تنوير المقباس فيروز آبادى : يعنى « وَقَدْ كانُوا » مقصود اين معنى است : و همانا آنها زين پيش گمراه بودند .\r\nتفسير قاضى : يعنى اين قضيه معلوم است كه آنها قبل از پيغمبر گمراه بودند سخن ما : 1 - از جمله ى : « باءَ بِسَخَطٍ ) * الخ » يعنى برگشت با خشم ميتوان نظر صدر المتألَّهين را استفاده كرد كه در پيدايش نفس و روان آدمى معتقد بكينونت عقلى شده است يعنى بمقتضاى علم و اراده ى ازلى خداوندى روان آدمى پيش از پيداشدن بدن او كون عقلى داشته است يعنى با همين مشخّصات فردى در عالم عقول كه برتر از مادّه و زمان است بوجود عقلى موجود بوده است و دميده شدن روح به بدن يعنى وابستگى همين موجود بوجود عقلى به بدن مادّى كه بدن بوسيله ى آن رشد مىكند و بكمال مادّى مىرسد و آن موجود عقلى بوسيله ى بدن موجودى وا - بسته به بدن مىشود و كارهاى مادى انجام مىدهد . پس چون برگشتن تصوّر ندارد مگر موجودى باشد مشخّص كه از عالم ديگر آمده باشد و اكنون برمىگردد و چون آنكه آمده است به اين گونه نبوده است پس موجودى عقلى بوده است كه بعالم مادّى آمده است و بكمالات مادّى و عقلى رسيده است و اكنون برمىگردد با رضوان حقّ و يا نرسيده بكمال عقلى با سخط حسّ برمىگردد .\r\n2 - آيت آخر آن مردم را كه از تعليم و تربيت سابقه نداشتند بخصوص با جمله ى آخر : « وَإِنْ كانُوا مِنْ قَبْلُ لَفِي ضَلالٍ » متوجّه مىكند بارزش آن كه آنها و ديگران به اين مسئله ى حياتى متوجّه باشند ، و پيغمبر را مانند رئيس قبيله و نظير ابو سفيان ندانند كه يكنفر جنگجو است و روش تازه براى اين كار انتخاب كرده است ، بلكه باساس آدميّت آنها را رهبرى مىكند كه اوّل پاكى از هر بدى و دوّم تعليم\r\n","description":"","footnote":"","page_name":" 263 ","page_number":263},
  {"content":"\r\n\r\nكتاب و آنگاه حكمت و پند بروشهاى پسنديده است .\r\n3 - در اوّل گفته شده است كه آيات را مىخواند ، بعد گفته شده است كه كتاب را بمردم مىآموزد ، اگرچه اينجور جمله ها در سوره ى بقره هم گذشته است و ملَّا سلطان در بيان السّعادة و امام فخر گفته‌اند : مقصود از تلاوت آيات ابلاغ وحى است ، و مقصود از تعليم كتاب ياد دادن تأويل قرآن و ظواهر شرع است .\r\nليكن شايد مقصود از جمله ى اوّل كليّه ى راهنمائيهاى پيغمبر ( ص ) است ، يعنى تلاوت آيات بر شمردن نعمتهاى خدا است و نشانه هاى توحيد و راههاى سعادت انسان كه مرتّب پيغمبر ( ص ) بمردم راهنمائى مىكرد ، و مقصود از تعليم كتاب ياد دادن قرآن است به آنها .\r\n[ سوره آلعمران ( 3 ) : آيات 165 تا 168 
  ]\r\nأَ وَلَمَّا أَصابَتْكُمْ مُصِيبَةٌ قَدْ أَصَبْتُمْ مِثْلَيْها قُلْتُمْ أَنَّى هذا قُلْ هُوَ مِنْ عِنْدِ أَنْفُسِكُمْ إِنَّ اللَّه عَلى كُلِّ شَيْءٍ قَدِيرٌ ( 165 ) وَما أَصابَكُمْ يَوْمَ الْتَقَى الْجَمْعانِ فَبِإِذْنِ اللَّه وَلِيَعْلَمَ الْمُؤْمِنِينَ ( 166 ) وَلِيَعْلَمَ الَّذِينَ نافَقُوا وَقِيلَ لَهُمْ تَعالَوْا قاتِلُوا فِي سَبِيلِ اللَّه أَوِ ادْفَعُوا قالُوا لَوْ نَعْلَمُ قِتالًا لاتَّبَعْناكُمْ هُمْ لِلْكُفْرِ يَوْمَئِذٍ أَقْرَبُ مِنْهُمْ لِلإِيمانِ يَقُولُونَ بِأَفْواهِهِمْ ما لَيْسَ فِي قُلُوبِهِمْ وَاللَّه أَعْلَمُ بِما يَكْتُمُونَ ( 167 ) الَّذِينَ قالُوا لإِخْوانِهِمْ وَقَعَدُوا لَوْ أَطاعُونا ما قُتِلُوا قُلْ فَادْرَؤُا عَنْ أَنْفُسِكُمُ الْمَوْتَ إِنْ كُنْتُمْ صادِقِينَ ( 168 )\r\nمعنى لغات : « انّى » كى و كجا . « تعالوا » بيائيد . « افواه » جمع فم ، به معنى : دهان . « فادرأوا » از مصدر درأ ، بمعنى : دفع و دور كردن .\r\n« قعدوا » از مصدر قعود بر وزن فعول بضمّ فاء و عين بمعنى نشستن و كناره گيرى كردن .\r\n","description":"","footnote":"","page_name":" 264 ","page_number":264},
  {"content":"\r\n\r\nجهت نزول : اسباب النّزول سيوطىّ : عمر گفت سزاى كار مسلمين در بدر بروز احد داده شد ، چون آن روز مخيّر بودند كه اسيران جنگى را بكشند يا جان بها و فديه بستانند و آزاد كنند ، مردم فديه و آزادى را انتخاب كردند كه هم مال به دست مىآوردند و هم خويشاوندانشان از مرگ نجات نمىيافتند ، در برابر اين عمل روز احد هفتاد نفر از مسلمين كشته شدند و دندان پيغمبر ( ص ) شكست و آن آسيبها بمردم رسيد ، اين آيه براى نشان دادن اين مجازات نازل شد .\r\nترجمه : 165\r\n156 اى مسلمانان آيا چو آسيبى ز دشمن [ در احد 
  ] بشما رسيد با اينكه دو چندان آن از شما بديشان رسيده گوئيد : چرا چنين شد ؟ اى پيغمبر بگو بايشان : اين رنجى است كه از خود بينيد [ كه چشم بغنيمت داشتيد و دشمن رها كرديد 
  ] و البتّه خدا تواناى بر همه چيز است [ كه تواند شما يا دشمنتان را هميشه آسوده بدارد 
  ]\r\n166 و آن روز كه دو گروه كافر و مسلمان جنگيدند و شما را رنج رسيد بقدرت و علم خدا بود تا نمودار شود مؤمن از آن منافقين\r\n167 كه چون به ايشان گفتند : بيائيد و به راه خدا بجنگيد يا جلو دشمن بگيريد ، گفتند : اگر صلاح دانستيم پيرو شما بوديم . اينان در آن روز بكفر نزديكتر بودند تا بايمان چه به زبان چيزى ميگفتند كه در دل نداشتند و خدا مىداند آنچه بدل نهان كردند .\r\n168 همين بد دلان بودند كه به خانه نشستند و گفتند : اگر خويشان مسلمان ما گوش بسخن ما مىدادند و بجنگ نمىرفتند كشته نمىشدند . اى محمّد تو به آنها بگو : اگر اين سخن براستى گوئيد مرگ ز خود دور كنيد .\r\nسخن مفسّرين : « قَدْ أَصَبْتُمْ مِثْلَيْها » 165 طبرى نقل است : مقصود اين است اگر در احد بمصيبت كشته شدن و آسيب پيغمبر گرفتار شديد ، شما در بدر دو برابر مصيبت خود به آنها به كار برديد كه هفتاد نفر كشتيد و هفتاد نفر اسير كرديد .\r\n« هُوَ مِنْ عِنْدِ أَنْفُسِكُمْ » 165 طبرى : قتاده نقل كرده كه مقصود اين است :\r\nچون شما خود در برابر رأى پيغمبر ( ص ) كه توقّف در مدينه و دفاع از مهاجمين بود اظهار نظر كرديد و رفتيد بجنگ كافران اين مصيبت بشما رسيد .\r\n","description":"","footnote":"","page_name":" 265 ","page_number":265},
  {"content":"\r\nابو الفتوح : يعنى چون مسلمين فكر مىكردند كه ما مسلمان هستيم و با پيغمبر ( ص ) و وحى سر و كار داريم و اينها كافرند ، پس چه شد بر ما چيره شدند ؟ بپيغمبر امر شد كه بگو : از شما است كه بر شما است ، چون جاى مأموريّت كه پيغمبر بشما داده بود رها و نافرمانى كرديد به اين محنت دچار شديد .\r\nو بعضى مفسّرين گفته‌اند : چون در جنگ بدر مخيّر بودند كه اسيرها را بكشند يا فدا بگيرند و رها كنند ، مردم گفتند : اين اسيران خويشان ما هستند رها مىكنيم و از فديه كه مىگيريم نيروى مالى خود را تقويت مىكنيم ، اين عمل موجب شد كه آنها براى انتقام از شما مجهّز شدند ، و اگر آنها را مىكشتيد آسوده بوديد .\r\nفخر : از حضرت علىّ عليه السّلام نقل است : آنها را مخيّر كردند كه فديه بستانند ولى در عوض به همان عده از خودشان در آينده كشته شوند ، آنها پذيرفتند كه خويشاوندان خود را نمىكشيم و فديه مىگيريم و مالدار مىشويم و اگر هم بعد كشته شويم بدرجه ى شهادت مىرسيم ، اين است معنى * ( ( مِنْ عِنْدِ أَنْفُسِكُمْ ) ) * .\r\n« الْتَقَى الْجَمْعانِ » 166 مفسّرين گفته‌اند مقصود دو دسته ى مسلمين و ابو - سفيان در روز احد است .\r\nآلوسى : بعضى گفته‌اند مقصود دو دسته ى روز بدر و روز احد است و اين صحيح نيست .\r\n« فَبِإِذْنِ اللَّه » 166 روح البيان : يعنى به قضا و قدر خداوند .\r\n« وَقِيلَ لَهُمْ » 167 فخر : اصمّ گفته است : يعنى : پيغمبر آنها را دعوت به جنگ مىكرد .\r\nو روايت كرده‌اند : كه چون عبد اللَّه بن ابى با يارانش از احد برگشتند ، عبد - اللَّه بن عمرو بن حزام پدر جابر بن عبد اللَّه انصارى به آنها گفت چرا پيغمبر و مسلمين را تنها مىگذاريد ؟ و مقصود از كلمه ى « قيل » اشاره به اين سخن عبد اللَّه بن عمرو است يا دعوت پيغمبر ، يا هر دو .\r\n« أَوِ ادْفَعُوا » 167 فخر : يعنى اگر براى دين جنگ نمىكنيد ، از خانه ى\r\n","description":"","footnote":"","page_name":" 266 ","page_number":266},
  {"content":"\r\nخود دفاع كنيد . سدّى گفته است : يعنى اگر جنگ نمىكنيد بزيادى عدد خود وسيله سياهى لشكر ما بشويد .\r\n« لَوْ نَعْلَمُ قِتالًا » 167 آلوسى : چند معنى نقل كرده است : 1 - اگر قدرت بر جنگ مىداشتيم ، 2 - اگر مىدانستيم اين عملى است كه قابل انجام هست و ميان دو دسته تكافوا و برابرى خواهد بود . 3 - اگر مىدانستيم كه با ما هم جنگ دارند نه فقطَّ با شما .\r\nفخر : يعنى اگر مىدانستيم كه جنگى خواهد بود ما هم موافقت مىكرديم ليكن اين عمل جنگ نيست و خود را به هلاكت افكندن است .\r\n« يَوْمَئِذٍ أَقْرَبُ » 167 روح البيان : يعنى تا آن روز نفاقشان نمودار نبود ، و چون آن سخنها گفتند و كناره گيرى كردند آن روز نزديكى آنها بكفر نمودار شد .\r\nفخر : يعنى آنها به اين عمل و سخن به يارى كفار نزديكتر هستند چون كناره - گيرى آنها موجب كمى عدد مسلمين و جرأت كافران است .\r\n« فَادْرَؤُا عَنْ أَنْفُسِكُمُ » 168 تفسير ابى السعود : اين مسخره و استهزاء است به آنها و نصيحت ديگران كه اگر شما دانا و بينا هستيد مرگ را از خود دور كنيد .\r\n( شعر )\r\n\r\nز پيش خطر تا توانى گريز\r\nو ليكن مكن با قضا پنجه تيز\r\n\r\n\r\nگرت زندگانى نبشته است دير\r\nنه مارت گزايد نه شمشير تيز\r\n\r\nسخن ما : همان است كه در ترجمه نوشتيم .\r\n","description":"","footnote":"","page_name":" 267 ","page_number":267},
  {"content":"\r\n\r\n[ سوره آلعمران ( 3 ) : آيات 169 تا 175 
  ]\r\nوَ لا تَحْسَبَنَّ الَّذِينَ قُتِلُوا فِي سَبِيلِ اللَّه أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ ( 169 ) فَرِحِينَ بِما آتاهُمُ اللَّه مِنْ فَضْلِه وَيَسْتَبْشِرُونَ بِالَّذِينَ لَمْ يَلْحَقُوا بِهِمْ مِنْ خَلْفِهِمْ أَلَّا خَوْفٌ عَلَيْهِمْ وَلا هُمْ يَحْزَنُونَ ( 170 ) يَسْتَبْشِرُونَ بِنِعْمَةٍ مِنَ اللَّه وَفَضْلٍ وَأَنَّ اللَّه لا يُضِيعُ أَجْرَ الْمُؤْمِنِينَ ( 171 ) الَّذِينَ اسْتَجابُوا لِلَّه وَالرَّسُولِ مِنْ بَعْدِ ما أَصابَهُمُ الْقَرْحُ لِلَّذِينَ أَحْسَنُوا مِنْهُمْ وَاتَّقَوْا أَجْرٌ عَظِيمٌ ( 172 ) الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ فَاخْشَوْهُمْ فَزادَهُمْ إِيماناً وَقالُوا حَسْبُنَا اللَّه وَنِعْمَ الْوَكِيلُ ( 173 )\r\nفَانْقَلَبُوا بِنِعْمَةٍ مِنَ اللَّه وَفَضْلٍ لَمْ يَمْسَسْهُمْ سُوءٌ وَاتَّبَعُوا رِضْوانَ اللَّه وَاللَّه ذُو فَضْلٍ عَظِيمٍ ( 174 ) إِنَّما ذلِكُمُ الشَّيْطانُ يُخَوِّفُ أَوْلِياءَه فَلا تَخافُوهُمْ وَخافُونِ إِنْ كُنْتُمْ مُؤْمِنِينَ ( 175 )\r\nمعنى لغات : « استجابوا » از مصدر استجابه بمعنى پذيرفتن دعوت .\r\n« قرح » ريش و جراحت .\r\nجهت نزول : طبرىّ از قتاده نقل كرده است : عدّه اى از اصحاب پيغمبر ( ص ) به آن حضرت عرض كردند : اى كاش مىدانستيم رفقاى ما كه در احد كشته شدند چطور برگذار مىكنند ؟ اين آيات تا « اجر المؤمنين » براى جواب آنها نازل شد .\r\nو نيز نقل كرده است كه اين آيات براى دلدارى مؤمنين و توصيف آنهائى است كه در بئر معونه كشته شده‌اند .\r\nترجمه :\r\n169 اى مسلمانان آنها كه به راه خدا كشته شدند مرده مپنداريد كه به پيشگاه پروردگار خود زنده‌اند و روزى مىخورند ،\r\n170 و خوشدلند به آن فزونى و خوشى كه خدا بايشان مىدهد و شاد بوند به آن دوستان كه زنده‌اند و بجاى مانده\r\n","description":"","footnote":"","page_name":" 268 ","page_number":268},
  {"content":"\r\nنه بيمى ز آينده شان بود و نه اندوهى بايشان رسد .\r\n171 آنها خوشدل شوند بنعمت خداوندى و بخشش او كه او مزد مؤمنان نابود نمىكند .\r\nجهت نزول آيه 172 « الَّذِينَ اسْتَجابُوا » مفسّرين نوشته‌اند پس از جنگ احد كه اعراب به طرف وطن خود روانه شدند ابو سفيان با ياران خود گفت : ما به اينها ضربت سخت زديم و مىبايد آنها را تمام و نابود مىكرديم ، برگرديم و همه شان را بكشيم چون پيغمبر ( ص ) خبردار شد ، براى اظهار قدرت در برابر آنها ، فرمود : هر كس در احد با ما بوده است همراهى كند ، با آنكه عدّه اى هنوز از جنگ احد زخمدار و ناراحت بودند ، هفتاد نفر با پيغمبر روانه شدند تا رسيدند بحمراء الاسد كه در هشت ميل فاصله از مدينه بوده است ، اين آيه در توصيف آن مردم نازل شد ، در مجمع البيان از محمّد بن اسحاق روايت كرده است مردى از بنى عبد الاشهل كه از انصار پيغمبر ( ص ) بود گفت من و برادرم مجروح از احد برگشتيم ، چون جارچى پيغمبر خبردار كرد كه از دشمن تعقيب كنيم ، ما خود گفتيم : نبايد از جنگ در حضور آن حضرت محروم شويم ، هر دو روانه شديم كه نه وسيله ى سوارى داشتيم و نه نيروى راه رفتن ولى من نسبت ببرادرم توانائى داشتم و هر گاه او از رفتن مىماند . من او را به پشت مىبردم مقدارى كه راه طىّ مىكرديم و آسوده مىشد باز خودش راه مىرفت تا رسيديم بحمراء الاسد ، در آنجا مردى از بنى خزاعه حضور پيغمبر ( ص ) اظهار تأسّف از ناراحتى مسلمين كرد و با آنكه مسلمان نبود رفت بسرزمين روحاء كه ابو سفيان و يارانش مهياى حمله ى بمسلمين بودند چون ابو سفيان او را ديد پرسيد : چه خبر دارى ؟ جواب داد : محمّد با يارانش بتعقيب شما در آمده‌اند با عدّه اى زياد و هم آنها كه در احد نبودند براى تلافى محروميّت خود با او همراه شده‌اند ، و تاكنون چنين جمعيّتى نديده‌ام ، او گفت : ما مىخواهيم دوباره بر ايشان بتازيم و يكبارگى نابودشان كنيم . آن مرد خزاعى گفت : به خدا سوگند مصلحت نمىدانم چنين كارى كنيد كه بقدرى منظره ى آمادگى و وسائل محمّد و يارانش در من مؤثّر شد كه اين شعرها را گفتم . چون آنها را خواند ، ابو سفيان منصرف شد آنگاه بقافله اى از عبد -\r\n","description":"","footnote":"","page_name":" 269 ","page_number":269},
  {"content":"\r\nالقيس برخوردند كه بمدينه مىرفتند ابو سفيان گفت : ممكن است پيغام مرا بمحمّد برسانيد و در عوض ببازار عكاظ كه يكدگر را خواهيم ديد اين شترهاى شما را مويز براىتان بار كنم ؟ آنها پذيرفتند ، او گفت : بمحمّد بگوئيد : ما مىخواهيم دوباره به آنها حمله كنيم تا نابود شوند و به طرف مكّه روانه شد ، آن قافله در حمراء الاسد پيغمبر را ديدند و پيغام رساندند آنحضرت فرمود : « حَسْبُنَا اللَّه وَنِعْمَ الْوَكِيلُ » يعنى :\r\nخداوند نگاهبان ما است كه بهترين پشتيبان است ، و در روز سوّم بمدينه بازگشت فرمود . و نيز در مجمع البيان نوشته است : اينها كه نوشتيم عقيده ى بيشتر مفسّرين است ولى عكرمه و مجاهد گفته‌اند : در روز احد چون اعراب روانه ى وطن خود شدند ابو سفيان فرياد كرد : اى محمّد اگر بخواهى سال آينده در ( بدر صغرى ) باز با يكدگر رو برو مىشويم ، پيغمبر ( ص ) قبول فرمود و چون موقع رسيد ابو سفيان با اهل مكّه حركت كرد تا به جائى رسيد بنام ( مجنّه ) در آنجا دو دل و ترسناك شد نعيم بن - مسعود اشجعى را ديد كه آهنگ « عمره » دارد به او گفت من با محمّد در بدر ميعاد دارم ليكن امسال بيابان خشك است و براى برابرى با دشمن بايستى بتوانيم حيوانات را بچرانيم و شير آنها را بنوشيم ، مصلحت نيست با آنها رو برو شويم و اگر محمّد و يارانش بميعاد روند و ما نباشيم جرأتشان افزون شود تو بمدينه رو و آنها را از اين انديشه برگردان ، در عوض من به تو ده شتر مىدهم و اكنون آن را نزد سهيل ابن عمرو بامانت مىسپارم . نعيم بن مسعود بمدينه رفت و ديد كه مردم مهيّاى سفر جنگ هستند ، گفت : در احد كه آنها بر سر شما آمدند چه كرديد كه اكنون شما به سوى آنها برويد ؟ سوگند به خدا يكنفر از شما زنده نخواهد ماند ، چون پيغمبر اين را نپسنديد و فرمود : سوگند به خدا خود به تنهائى خواهم رفت مردم دلير روانه شدند و ترسوها ماندند و پيغمبر فرمود : « حَسْبُنَا اللَّه وَنِعْمَ الْوَكِيلُ » و روانه شد تا رسيدند به بدر الصّغرى كه محلَّى بود مختص به بنى كنانه كه آب و مرتع داشتند و قبل از اسلام سالى يك بار به آن جا فراهم مىشدند و مدّت هشت روز بازار و مركز معاملاتشان بود چون ابو سفيان برگشت و با پيغمبر ( ص ) برابر نشد مسلمانان در بازار آنچه داشتند\r\n","description":"","footnote":"","page_name":" 270 ","page_number":270},
  {"content":"\r\n\r\nفروختند و درهمى دو درهم استفاده كردند آيت « الَّذِينَ اسْتَجابُوا » براى توصيف اين مردم نازل شد .\r\nترجمه :\r\n172 و آنها كه با داشتن زخم بر تن دعوت خدا و پيغمبر را [ براى جنگ 
  ] مىپذيرند هر كدامشان كار خوب كردند و پرهيزگارى ، مزدى بزرگ دارند .\r\n173 و اين مردم چنين بوند كه جاسوسان بايشان گويند : گروهى [ ز ابو سفيان 
  ] و ياران او براى جنگ شما فراهم شده‌اند و شما بترسيد كه با آنها رو برو شويد ، اين سخن بايمانشان بيفزود و گفتند [ ز دشمن نترسيم كه 
  ] ما را خدا بس بود چه او پشتيبان خوبى بود .\r\n174 [ و با توكّل به خدا رفتند 
  ] و برگشتند با نعمت و فضل حقّ كه بدى به آنها نرسيد چه ايشان پيرو رضاى خدا بودند و بخشش او بس بزرگ بود .\r\n175 البتّه آن جاسوس ديو بود كه دوستان خود را [ از برابر شدن با كافران 
  ] بترساند پس اگر شما مؤمن هستيد ز من بترسيد و ز كافران نترسيد .\r\nسخن مفسّرين : « وَلا تَحْسَبَنَّ الَّذِينَ قُتِلُوا فِي سَبِيلِ اللَّه أَمْواتاً » 169 .\r\nطبرى : ربيع گفته است : بعضى مفسّرين گفته‌اند : مقصود از اين جمله شهداى بدر و احد هستند .\r\nابو الفتوح : بعضى گفته‌اند پس از جنگ احد چون مردم نعمت و خوشى و جشنى داشتند بر خويشان خود افسوس مىخوردند كه كشته شدند و از اين جشن و نعمت محروم هستند . با اين آيه به آنها دلدارى داده شده است و مفسّرين متّفق هستند كه مقصود از سبيل اللَّه جهاد است .\r\nكشّاف زمخشرى : بعضى « وَلا يَحْسَبَنَّ » با ياء قرائت كرده‌اند ، يعنى : پيغمبر گمان نكند و يا كسى گمان نكند و ممكن است معنى چنين باشد : آنهائيكه كشته شده‌اند خود را مرده نمىپندارند .\r\n« بَلْ أَحْياءٌ » 169 ابو الفتوح : ابن ابى عيله با نصب قرائت كرده است يعنى آنها را زنده بپنداريد تا عطف بر لا تحسبنّ باشد يعنى آن جور نپنداريد بلكه اينجور گمان كنيد .\r\n","description":"","footnote":"","page_name":" 271 ","page_number":271},
  {"content":"\r\n\r\nبعضى گفته‌اند مراد آن است كه آنها در دين زنده‌اند . ديگرى گفته است در علم خدا است كه زنده خواهند شد و هم گفته‌اند : زندگى آنها به اين است كه نام - شان پاينده است و باقى ، و ديگرى گفته است : هر كه بعد از آنها جهاد كند از آنها ياد گرفته است پس ثوابى كه بمجاهدين دهند براى اينها نيز سودمند خواهد بود و همين است معنى زندگى . و عبيد بن عمير نقل كرد كه روز احد پيغمبر ( ص ) بر كشته ى مصعب بن عمير گذر كرد بر بالين او بايستاد و اين آيه را خواند : « مِنَ الْمُؤْمِنِينَ رِجالٌ صَدَقُوا ما عاهَدُوا اللَّه عَلَيْه » آنگاه فرمود : اين مردم در قيامت گواه من باشند كه ستمكاران چه ستمى كرده‌اند بر ما بيائيد و ايشان را زيارت كنيد و بر آنها سلام كنيد ، سوگند به خدا كه جواب شما را مىدهند .\r\nكشف الاسرار نوشته است : پير طريقت گفت : زندگان سه كسند : يكى زنده بجان ، يكى زنده بعلم ، يكى زنده بحقّ ، او كه بجان زنده است زنده به قوت است و بباد ، او كه بعلم زنده است زنده به مهر است و به ياد او كه بحقّ زنده است زندگانى خود به دو شاد ، آن شوريده ى وقت شبلى رحمه اللَّه گفت : باختن جان در وفاء دوستى دولتى رايگانست كه دوست او را بجاى جانست اگر صد هزار جان دارى فداى اين وصل كنى حقّا كه هنوز رايگانست :\r\n\r\nچون شاد نباشم كه خريدم بتنى\r\nو صلى كه هزار جان شيرين ارزد\r\n\r\n\r\nعاشقى بحقيقت درين راه چون\r\nحسين منصور حلَّاج نخاست ، وصل دوست\r\n\r\nبا زوار بهواء تفريد پرّان ديد خواست تا صيد كند دستش بر نرسيد بسرش فرو گفتند : يا حسين خواهى كه دستت بررسد سر را زير پاى نه ، حسين ، سر را زير پاى نهاد بهفتم آسمان برگذشت :\r\n\r\nگر از ميدان شهوانى سوى ايوان عقل آئى\r\nچو كيوان در زمان خود را بهفتم آسمان بينى\r\n\r\n\r\nور امروز اندرين منزل ترا حالى زيانى بد\r\nزهى سرمايه و سودا كه فردا زين زيان ، بينى\r\n\r\n","description":"","footnote":"","page_name":" 272 ","page_number":272},
  {"content":"\r\nسرى سقطى گفت : در خواب چنان نمود مرا كه گفتى : يا سرى ، خلق را بيافريدم ، لختى دنيا ديدند در آن آويختند لختى بلا ديدند در بهشت و عافيت گريختند لختى از بلا نينديشيدند محنت بجان و دل بازگرفتند و نعمت وصال ما خواستند شما از كدام گروهيد و چه خواهيد ؟ سرى گفت : جواب دادم كه « إِنَّكَ لَتَعْلَمُ ما نُرِيدُ » . « 1 »\r\nفخر : بعضى گفته‌اند روح آنها زنده است ، و بعضى گفته‌اند : با همان بدن هاشان زنده هستند .\r\nعبده : بهتر آن است كه بگوئيم چون بوسيله ى وحى و نبوّت بما رسيده است كه آنها زنده هستند ، پس ما معتقديم كه اين زندگى غيبى است كه از حقيقت و چگونگى آن نبايد گفتگو كنيم و بيش از آنچه بما گفته‌اند نبايد چيزى بگوئيم .\r\nتأويلات كاشانىّ : يعنى خواه آنهائى كه براى راه خدا و جهاد كوچك خود را مهيّا كردند و اقدام بجنگ كردند تا كشته شدند ، و يا آنان كه بجهاد اكبر و كشتن نفس و ريشه كن كردن خواهشها خود را بكشند در هر صورت زنده هستند بحيات حقيقى و دور هستند از پليديهاى طبيعت .\r\n« يُرْزَقُونَ فَرِحِينَ » 170 ابو الفتوح : ابن سميقع فارحين قرائت كرده است و هر دو بيك معنى است .\r\nزمخشرى : جمله ى « يرزقون » تأكيد حيات و زندگى آنها را مىفهماند .\r\n« فَرِحِينَ بِما آتاهُمُ اللَّه مِنْ فَضْلِه » 170 كشّاف : آن فضل كه ايشان را فرح - آور است ، شهادت است و كرامتى كه به آنها رسيده است و از خويشان خود جلو افتاده - اند و به نعمتهاى ابدى و اصل شده‌اند .\r\n« وَيَسْتَبْشِرُونَ » 170 ابو الفتوح : بعضى گفتند : يعنى شهيدان شادند بايمان و فكر و عمل خويشانشان كه زنده هستند چون خدا آنها را همه روز از حال زندگان خبردار مىكند ، و بعضى گفته‌اند : چون از حال اينها خبردار هستند و\r\n\r\n","description":"","footnote":"\r\n( 1 ) يعنى البّته كه تو ميدانى ما چه ميخواهيم .\r\n","page_name":" 273 ","page_number":273},
  {"content":"\r\nمىدانند چه وقت دوستانشان بفيض شهادت مىرسند ، از آن شادند كه آنها از كرامت و فضل خدا بهره مند خواهند شد .\r\n« لَمْ يَلْحَقُوا بِهِمْ » 170 مجمع : يعنى آنهائيكه هنوز ملحق بشهداء نشده‌اند و در آينده بدرجه ى آنها مىرسند ، و بعضى گفته‌اند : يعنى : شهيدان شادند به آنهائيكه ملحق بدرجه ى آنها نيستند و بمقام شهادت نرسيده‌اند چون مىدانند كه آنها مسلمان هستند و خوف و اندوه ندارند .\r\n« مِنْ خَلْفِهِمْ » 170 شايد براى توضيح باشد كه شهداء شادند به مسلمانان زنده كه هنوز ملحق به آنها نشده‌اند ، چون زنده ها و ملحق نشده ها بسيار هستند هم مؤمن و هم كافر ولى با جمله ى « من خلفهم » توضيح شده است آنهائيكه در پشت سر و باقى مانده ى شهيدانند زيرا معلوم است كه آنها مسلمانان هستند .\r\n« يَسْتَبْشِرُونَ ) * الخ » 171 ابو الفتوح : كلمه ى « نعمة » نكره و نامعيّن است تا معلوم شود كه نعمت آن عالم براى شهيدان نامحدود است و چون مقيّد شده است كه از جانب خدا است ارزش آن بيشتر معلوم مىشود .\r\n« وَأَنَّ اللَّه لا يُضِيعُ » 171 همزه ى ( انّ ) دو جور قرائت شده است با فتح و كسر ، و عبد اللَّه مسعود بىواو قرائت كرده است .\r\nابو الفتوح : ابو هريره از پيغمبر ( ص ) روايت كرده است : زخم شمشير بر بدن آنكه جهاد كند و شهيد شود مانند قرصه ( نشكون ) درد و ناراحتى دارد .\r\nو نيز روايت شده است كه گاز دهان مورچه سختتر است از زخم نيزه و شمشير بر بدن شخص شهيد به راه خدا .\r\n« الَّذِينَ اسْتَجابُوا » 172 طبرى : دنباله ى آيت پيش است يعنى خدا ضايع نمىكند مزد كسانى كه اجابت كردند دعوت پيغمبر را و با همه ى زخم و جراحت روانه بسوى حمراء الاسد شدند .\r\nابو الفتوح نوشته است : جابر بن عبد اللَّه انصارىّ گويد : پدر مرا كشته بودند و او هفت دختر رها كرده بود من گفتم يا رسول اللَّه چه فرمائى مرا دانى كه پدر به من\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nهفت عورت رها كرده است و بر سر ايشان مرد نيست و من نخواهم كه تو بجهاد روى و من در خدمت تو نباشم ، رسول عليه السّلام گفت : بر ايشان خليفتى بدار و تو بيا ما همچنين كرديم .\r\n« لِلَّذِينَ أَحْسَنُوا مِنْهُمْ » 172 مفسّرين غير از شيخ محمّد عبده ، بقيّه اين جمله را بيان و توضيح جمله ى پيش دانسته‌اند .\r\n« قالَ لَهُمُ النَّاسُ إِنَّ النَّاسَ » 173 همانطور كه در شأن نزول نوشتيم مفسّرين نوشته‌اند كه مقصود از كلمه ى « النّاس » اوّل يا نعيم بن مسعود است يا مردم ثقيف ، ابو الفتوح از سدّى نقل كرده است كه چون پيغمبر در سال بعد از احد آماده ى رفتن به ميعادگاه با ابو سفيان شد منافقين مردم را ترساندند و مقصود از كلمه ى « النّاس » عموم منافقين است . و « النّاس » دوّم بطوريكه در شأن نزول نوشتيم مقصود ابو سفيان و ياران او بوده است .\r\n« فَزادَهُمْ إِيماناً » 173 مفسّرين به اين جمله استدلال كرده‌اند بر اينكه ايمان قابل كمى و زيادى است .\r\nزمخشرى : در برابر شنيدن سخن آن مردم و ترساندن آنها حميت و غيرت ايشان تحريك شد و آهنگ جنگ كردند و اين نمونه ثبات عقيده و خلوص نيّت آنها بود .\r\n« وَنِعْمَ الْوَكِيلُ » 173 ابو الفتوح : واقدى گفت و كيل در اين جمله بمعنى مانع است . مناسب اين جمله رباعى بابا طاهر است :\r\n\r\nكشيمان ار بزارى از كه ترسى ؟\r\nبرانى ار بخوارى از كه ترسى ؟\r\n\r\n\r\nبه اين نيمه دل از كس مو نترسم\r\nدو عالم دل تو دارى از كه ترسى ؟\r\n\r\n« فَانْقَلَبُوا بِنِعْمَةٍ مِنَ اللَّه وَفَضْلٍ » 174 طبرى : نعمه يعنى آسايش مسلمين از برابر شدن و جنگ با اعراب ، و فضل يعنى : سود از تجارت كه در اين سفر نصيبشان شد و مزد و اجر اطاعت فرمان پيغمبر .\r\n« لَمْ يَمْسَسْهُمْ سُوءٌ » 174 طبرى اين جمله را آسايش از كشتن معنى كرده است .\r\n","description":"","footnote":"","page_name":" 275 ","page_number":275},
  {"content":"\r\n\r\n\r\n« وَاتَّبَعُوا رِضْوانَ اللَّه » 174 مجمع : يعنى برفتن پى دشمن دنبالگيرى از رضاى خدا است .\r\nابو الفتوح : مردم از پيغمبر ( ص ) پرسيدند : اين عمل ما و تعقيب از دشمن جهاد شمرده مىشود ؟ اين آيه براى جواب آنها است كه اين كار متابعت رضاى خدا است .\r\nفخر : آنهائيكه تاريخ جنگهاى پيغمبر ( ص ) را نوشته‌اند اختلاف كرده‌اند : بعضى گفته‌اند كه مجموع اين آيات در بدر صغرى نازل شده است .\r\nواقدى گفته است : آيت اوّل * ( ( الَّذِينَ اسْتَجابُوا ) ) * در حمراء الاسد نازل شده است و دوّم ، * ( ( الَّذِينَ قالَ لَهُمُ النَّاسُ ) ) * در بدر صغرى نازل شده است و اين نزديكتر است بقبول از اين جهت كه در آيت اوّل گفته شده است ( با آنكه زخمدار بودند اجابت كردند ) و از احد تا بدر صغرى يك سال فاصله شده است و در اين مدّت جنگى نبوده است كه ياران پيغمبر ( ص ) زخمدار باشند پس معلوم مىشود با حال زخمدارى از احد بحمراء الاسد دعوت شدند و اجابت كردند ، و اگر عقيده ى ديگران را قبول كنيم كه آيت اوّل در بدر صغرى بوده است بايد بگوئيم مقصود از قرح شكست و هزيمت است . يعنى آنهائيكه در احد شكست خوردند و فرار كردند پس از آن توبه كردند و تقوى و نيكوكارى پيش گرفتند و پس از آن اجابت كردند دعوت خدا و پيغمبر را تا آخر .\r\n« إِنَّما ذلِكُمُ الشَّيْطانُ يُخَوِّفُ » 175 طبرى : يعنى مؤمنين را بكافران ميترساند « وَخافُونِ » 175 روح البيان : خوف سه مرتبه دارد :\r\nاوّل : ترس عموم مردم از عذاب خدا . دوّم : ترس خواص از دورى رحمت خدا ، سوّم : ترس خاصّ الخاص فقط از خدا است كه اين سخن منقول از پيغمبر ( ص ) اشاره به اين سه درجه است :\r\n« اعوذ بعفوك من عقابك ، و اعوذ برضاك من سخطك ، و اعوذ بك منك » و اين شعر را بمناسبت آورده :\r\n","description":"","footnote":"","page_name":" 276 ","page_number":276},
  {"content":"\r\n\r\nكسى را دانم اهل استقامت\r\nكه باشد بر سر كوى ملامت\r\n\r\n\r\nز اوصاف طبيعت پاك مرده\r\nباطلاق هويّت جان سپرده\r\n\r\n\r\nبرفته سايه و خورشيد مانده\r\nتمام از گرد خود دامن فشانده\r\n\r\nسخن ما : 1 - جمله ى : « بَلْ أَحْياءٌ عِنْدَ رَبِّهِمْ » مىگوئيم :\r\nمثنوى گفته است :\r\n\r\nاى برادر تو همين انديشه اى\r\nما بقى خود استخوان و ريشه اى\r\n\r\n\r\nگر گلست انديشه ى تو گلشنى\r\nور بود خارى تو هيمه گلخنى\r\n\r\nدر آفرينش خداوند برترى انسان بر ديگر موجودات بواسطه ى فكر و انديشه او است كه تمام مظاهر تمدّن و تكامل بشر و نمودارى اسرار آفرينش كه پيوسته در فزونى است مولود فكر و عقل و نيروى تخيّل آدمى است و هر فرد بهر اندازه كه درجه ى فكر او باشد به همان اندازه برترى و امتياز بر ديگران پيدا مىكند ، پس اگر شخصى فكرش به كارهاى ثابت و مفيد براى حقّ بود و موجب ثبات اجتماع و تقويت افكار ديگران شد كه آن هم يكى از وسايل توسعه ى آفرينش خداوند است البتّه فكر و انديشه ى اينجور آدم كه حقيقت انسانيّت او است ثابت است چون اثر همانند او كه تقويت و پيشرفت افكار ديگران است از آن پيدا مىشود ، پس تا هر وقت افكار و انديشه هاى صالح و شايسته ى مولود فكر آن شخص در جهان باقى باشد پس همان شخص كه حقيقت او فكر و انديشه ى او است پايدار است و ثابت دنبال اين مقدّمه مىگوئيم : آنهائيكه براى پيشرفت اسلام و تربيت بشر كوشش كردند و تا پاى جان ايستادگى نمودند وسيله ى پيدايش و پايدارى آدميّت شده‌اند و عامل مؤثّر و كمك مهمّ در توسعه ى بالاترين مرتبه ى آفرينش خدا بوده‌اند كه افزايش و پيشرفت تربيت باشد و اصلاح وحشيهاى انساننما ، از اينجهت اين - گونه مردم علاوه بر اينكه نمرده‌اند هرچه دامنه ى عمل آن روزشان وسيعتر مىشود امروز زندگى آنها نمودارتر مىشود و جهت اينكه در آيه بالخصوص نام كشتگان در راه خدا برده شده است با اينكه همه ى مردمان صالح در عالم دائمى خداوندى\r\n","description":"","footnote":"","page_name":" 277 ","page_number":277},
  {"content":"\r\n\r\nبهره مند هستند . براى آنست كه هدف و منظور آنها كه اصلاح اجتماع و تربيت انسان باشد از همه بالاتر بوده است و براى اين هدف بالاترين تمكّن خود را كه جان آنها بوده است داده‌اند .\r\nمثنوى مىگويد :\r\n\r\nدر جوانى حمزه عمّ مصطفى\r\nبا زره مىشد مدام اندر وغى « 1 »\r\n\r\n\r\nاندر آخر حمزه چون در صف شدى\r\nبىزره سرمست در غزو آمدى\r\n\r\n\r\nخلق پرسيدند كاى عمّ رسول\r\nاى هژبر صفشكن شاه فحول « 2 »\r\n\r\n\r\nنى كه لا تلقوا بايدكم الى\r\nتهلكه خواندى ز پيغام خدا\r\n\r\n\r\nپس چرا تو خويش را در تهلكه\r\nمىبيندازى چنين در معركه\r\n\r\n\r\nگفت حمزه چون كه بودم من جوان\r\nمرگ مىديدم و داغ اين جهان\r\n\r\n\r\nليك از نور محمّد من كنون\r\nنيستم اين شهر فانى را زبون\r\n\r\n\r\nاز برون حسّ لشگرگاه شاه\r\nپر همى بينم ز نور حق سپاه\r\n\r\n\r\nخيمه در خيمه طناب اندر طناب\r\nشكر آنكه كرد بيدارم ز خواب\r\n\r\n\r\nآنكه مردن پيش چشمش تهلكه است\r\nحكم لا تلقوا بگيرد او بدست\r\n\r\n\r\nوانكه مردن پيش او شد فتح باب\r\nسارعوا آيد مرا او را در خطاب\r\n\r\n\r\nهر كه يوسف ديد جان كردش فدا\r\nهر كه گرگش ديد ، برگشت از هدى\r\n\r\n\r\nمرگ هر يك اى پسر همرنگ او است\r\nآينه ى صافى يقين همرنگ رو است\r\n\r\n\r\nپيش ترك آئينه را خوشرنگى است\r\nپيش زنگى آئينه هم زنگى است\r\n\r\n\r\nاى كه مىترسى ز مرگ اندر فرار\r\nآن ز خود ترسانى اى جان هوشدار\r\n\r\n\r\nزشت روى تست نى رخسار مرگ\r\nجان تو همچون درخت و مرگ برگ\r\n\r\n\r\nاز تو رسته است ار نكوئى است ار بد است\r\nناخوش و خوش هم ضميرت از خود است\r\n\r\n\r\n","description":"","footnote":"\r\n( 1 ) وغى : جنگ\r\n( 2 ) جمع فحل : بمعنى نر .\r\n","page_name":" 278 ","page_number":278},
  {"content":"\r\n\r\nليك نبود فعل همرنگ جزا\r\nهيچ خدمت نيست مانند عطا\r\n\r\n\r\nمزدوران نمىماند به كار\r\nكان عرض وين جوهر است و پايدار\r\n\r\n\r\nآن همه سختى روز است و عرق\r\nو اين همه سيم است و زر اندر طبق\r\n\r\n\r\nهيچ ماند آب مر فرزند را ؟\r\nهيچ ماند نى شكر مر قند را ؟\r\n\r\n2 - دوّمين سخن ما : در جمله ى : « يَسْتَبْشِرُونَ بِالَّذِينَ لَمْ يَلْحَقُوا » بطورى كه حافظ گفته است :\r\n\r\nجلوه ى حسن تو دل مىبرد از شاه و گدا\r\nچشم بد دور كه هم جانى و هم جانانى\r\n\r\n\r\nگرچه دوريم به ياد تو قدح مىنوشيم\r\nبعد منزل نبود در سفر روحانى\r\n\r\nكسانى كه از اين عالم چشم بسته‌اند بواسطه ى آسايش از گرفتارى مادى ، فاصله هاى زمانى و مكانى براى آنها تصوّر ندارد چون وسيله ى ادراك آنها اين وسائل ظاهرى نيست مثل چشم و گوش و غيره كه لوازم زيادى داشته باشد بلكه آنها با وسيله ى اصلى كه روان و يا نفس باشد بطور استقلال و بىنياز از آلات و ابزار كار خود را انجام مىدهند از اين جهت احاطه دارند بحوادثى كه با آن ارتباط داشته‌اند و براى همين است كه مىدانند دوستان و همكيشهاى آنها چه - طور برگذار مىكنند ، و چه مقامى براى آنها آماده است كه پس از مرگ به آن مىرسند و آيا تا چه اندازه آنها مىتوانند با اين عالم رابطه پيدا كنند و از حوادث جهان مطَّلع شوند ؟ ممكن است بگوئيم : همانطور كه در بحث معاد گفتيم ، آنچه انسان بوسيله ى اين عضلات و وسايل مادى انجام ميدهد وسيله ى موجوديّت ابدى و بقاى هميشگى او خواهد بود ، پس تا هر اندازه كه در اين عالم كار انجام داده است و وسائل مادّى خود را به كار برده است به همان اندازه موجودّيت ابدى و بقاى هميشگى براى او توليد مىشود و شايد از اين جمله ى آيه بتوانيم اين مطلب را بفهميم كه اطَّلاع شهداء از حال همان رفقاى خودشان هست چون نام آنها\r\n","description":"","footnote":"","page_name":" 279 ","page_number":279},
  {"content":"\r\n\r\nبطور مختصر برده شده است و بيشتر از آن چيزى به آنها نسبت نداده و اطَّلاع از جاى ديگر براى ايشان گفته نشده است . و مثنوى هم شايد به همين اندازه اشاره داشته است در شعر گذشته :\r\n\r\nگر گلست انديشه ى تو گلشنى\r\nور بود خارى تو هيمه گلخنى\r\n\r\nيعنى بهر اندازه كه خود را به صورت گل نمايش داده و مانند گل براى خود و ديگران بوده است وسعت گلشن او در عالم ديگر به همان اندازه است و وسعت گلخنى كه در عالم ديگر براى او مهيّا است به مقدارى است كه در اين عالم براى خود و ديگران خار و موذى بوده است .\r\n3 - سوّمين سخن ما در اين آيات اين است : آيت 172 جمله ى « الَّذِينَ اسْتَجابُوا ) * - الخ » شايد اشاره به اين باشد كه در اوّل گفته شده است : مزد مؤمنين را خدا نابود نمىكند زان پس به اين جمله روشن شده است « لِلَّذِينَ أَحْسَنُوا ) * - الخ » يعنى كسانى مزد بزرگ دارند كه با پذيرفتن دعوت خدا و رسول پرهيزگار و نكوكارند كه براى نكوكارى و پرهيز از نافرمانى دعوت را پذيرفتند و بدرستى مسلمان بودند نه كه به زبان بپذيرند و يا براى شهرت و غنيمت و ديگر هدفها .\r\n[ سوره آلعمران ( 3 ) : آيات 176 تا 179 
  ]\r\nوَ لا يَحْزُنْكَ الَّذِينَ يُسارِعُونَ فِي الْكُفْرِ إِنَّهُمْ لَنْ يَضُرُّوا اللَّه شَيْئاً يُرِيدُ اللَّه أَلَّا يَجْعَلَ لَهُمْ حَظًّا فِي الآخِرَةِ وَلَهُمْ عَذابٌ عَظِيمٌ ( 176 ) إِنَّ الَّذِينَ اشْتَرَوُا الْكُفْرَ بِالإِيْمانِ لَنْ يَضُرُّوا اللَّه شَيْئاً وَلَهُمْ عَذابٌ أَلِيمٌ ( 177 ) وَلا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَلَهُمْ عَذابٌ مُهِينٌ ( 178 ) ما كانَ اللَّه لِيَذَرَ الْمُؤْمِنِينَ عَلى ما أَنْتُمْ عَلَيْه حَتَّى يَمِيزَ الْخَبِيثَ مِنَ الطَّيِّبِ وَما كانَ اللَّه لِيُطْلِعَكُمْ عَلَى الْغَيْبِ وَلكِنَّ اللَّه يَجْتَبِي مِنْ رُسُلِه مَنْ يَشاءُ فَآمِنُوا بِاللَّه وَرُسُلِه وَإِنْ تُؤْمِنُوا وَتَتَّقُوا فَلَكُمْ أَجْرٌ عَظِيمٌ ( 179 )\r\n","description":"","footnote":"","page_name":" 280 ","page_number":280},
  {"content":"\r\nمعنى لغات : « نملى » از مصدر املاء بمعنى زمان چيزى را بدرازا كشاندن تأخير انداختن و كلمه ى ملوان از همين ماده است بمعنى شب و روز .\r\n« اثما » گناه . « ليذر » از مصدر وذر بمعنى واگذاشتن ، به حال خود رها كردن . « يجتبى » از مصدر اجتباء بمعنى انتخاب كردن و برگزيدن .\r\nشأن نزول : مفسّرين براى اين آيات جهت مخصوص ننوشته‌اند فقط در ضمن معنى متذكّر شده‌اند كه مقصود دلدارى پيغمبر ( ص ) است و يا توصيف كفّار .\r\nترجمه :\r\n176 اى محمّد آن كسان كه شتاب به بيدينى مىكنند تو را اندوه - ناك نكنند كه نتوانند اندك زيانى به خدا رسانند . و خدا مىخواهد و بسرنوشت كرده كه به آن جهان بايشان بهره اى نرساند و آزارى بزرگ براىشان باشد .\r\n177 همانا آن كسان كه دين دادند و كفر خريدند هرگز به خدا زيانى نزدند و براىشان آزارى دردناك بود .\r\n. و آن كسان كه كافر شدند نه پندارند كه مهلت ما براى آنان نيكى بايشان باشد . بلكه آنان را بروزگارى رها مىكنيم تا بر گناه خود بيفزايند و آزارى بخوارى براىشان باشد .\r\n179 خدا مؤمنان را بر آنگونه كه هستند به خود نگذارد تا آنكه ناپاك ز پاك جدا كند [ و مؤمن و منافق نمودار شود 
  ] و نشود كه شما مؤمنان را ز غيب آگاه كند [ تا از درون يكدگر خبردار شويد و مومن ز منافق باز شناسيد 
  ] ولى آن را كه خواهد و بسرنوشت كرده پيغمبرانند كه برمىگزيند [ و به هنگام مصلحت از غيب خبردارشان مىكند يا از پيغمبران خود آن را كه خواهد مىگزيند و از غيب خبردار مىكند 
  ] پس شما به خدا و پيامبران او بگرويد كه اگر مؤمن و پرهيزگار شويد مزدى بزرگ داريد .\r\nگفتار مفسّرين : « لا يَحْزُنْكَ » نافع با صداى جلوى ياء و صداى زير زاء قرائت كرده [ يحزن 
  ] و بقيّه با فتح يا و ضم زاء خوانده‌اند .\r\n« يُسارِعُونَ فِي الْكُفْرِ » 176 مجمع : مجاهد و ابن اسحاق گفته‌اند : مقصود منافقين است . و ابى علىّ جبّائى گفته است : عده اى اعراب مرتد شدند ، به اين وسيله پيغمبر ( ص ) را تسليه مىدهد .\r\n","description":"","footnote":"","page_name":" 281 ","page_number":281},
  {"content":"\r\nعبده : سرعت در كفر مىفهماند كه مقصود مقاومت با مسلمين و كومك بكفّار است مثل ابو سفيان .\r\n« لَنْ يَضُرُّوا اللَّه » 176 مجمع : شايد در دل پيغمبر انديشه اى پيدا شده كه خود كوتاهى كرده است در كار و وظيفه اش و اين موجب شده است كه عدّه اى مرتدّ شوند يا كافر بمانند ، به اين جمله آن حضرت را تسليت است كه به خدا و وظيفه ى تو ضرورى متوجّه نشده است و زيان آن بر خود آنهاست .\r\nفخر : چون كافران پس از جنگ احد سرزنش مىكردند كه اگر پيغمبر بود شكست به او نمىرسيد و عدّه اى از ترس قريش كافر شدند و نيز كفّار عده جمع مىكردند كه اسلام را نابود كنند ، اين حوادث پيغمبر ( ص ) را نگران داشت كه شايد وقفه در پيشرفت اسلام بشود ، با اين جمله خاطر آنحضرت آرام شد كه اين كارها به خدا يعنى پيشرفت دين خدا ضرر ندارد .\r\n« يُرِيدُ اللَّه أَلَّا يَجْعَلَ » 176 نتيجه ى معنى چند نفر از مفسّرين اين است :\r\n( در عالم ديگر خداوند حكم خواهد كرد كه قرار ندهد تا آخر ) .\r\nزمخشرى : فايده ى جمله ى : ( يريد ) اين است كه آنها خود از هم اكنون چنان موجب محروميّت خويشتن را در عالم ديگر مهيّا كرده‌اند كه راه برگشتن نيست چون سخت در كفر خود ثابت هستند بدرجه اى كه خدا و ارحم الرّاحمين هم نمىخواهد به آنها رحم كند .\r\nعبده : يعنى فساد فطرت آنها و نهاد زشتشان طورى است كه بايد محروم باشند . و خدا قرار ندهد براى ايشان بهره تا آخر .\r\n« لَنْ يَضُرُّوا اللَّه » 177 جهت تكرار اين جمله را مجمع البيان نوشته است :\r\nدر آيت پيش براى تسليت پيغمبر ( ص ) است كه نگران مباش چون كار آنها آسيب ندارد و در اين آيه براى بيان و توضيح و نتيجه ى عمل است كه زيان بر خود آنها است نه بر خدا .\r\nفخر : كفر اين مردم خواه بواسطه ى برگشتن از دين بحبّ دنيا باشد خواه بواسطه ى سليقه و طرز فكر باشد و خواه در نتيجه ى بحث و گفتگوى با يكديگر و\r\n","description":"","footnote":"","page_name":" 282 ","page_number":282},
  {"content":"\r\n\r\nحسد و عداوت ميان آنها باشد دليل بر ضعف عقل و اراده ى آنها است كه اثرى و ضررى ندارد .\r\n« لا يَحْسَبَنَّ الَّذِينَ كَفَرُوا » 178 مجمع : مقاتل گفته است : مقصود كفّار مكّه است . و عطاء گفته است : مقصود يهود بنى قريظه و بنى نضير هستند .\r\nابو الفتوح : حمزه با تاء قرائت كرده است يعنى : تو اى پيغمبر گمان مبر و بقيّه با ياء خوانده‌اند يعنى : كافران گمان نبرند .\r\n« أَنَّما نُمْلِي لَهُمْ خَيْرٌ » 178 مجمع : يعنى : درازى عمر كافران كه در احد كشته نشدند و زنده ماندند موجب تشديد عقاب آنها است در عالم ديگر و كشته شدن مؤمنين تسريع به رسيدن نعمتهاى آنجا است .\r\nابو الفتوح : مقصود اين است كه اين مهلت و درازى عمر را خدا براى خير آنها معيّن كرده است ، ليكن خود از آن استفاده نمىكنند .\r\n« إِنَّما نُمْلِي لَهُمْ لِيَزْدادُوا » 178 ابو الفتوح : لام « لِيَزْدادُوا » بمعنى نتيجه است يعنى نتيجه ى مهلت و درازى زندگى آنها زيادى گناه است و بس و معنى لام غرض و هدف كار نيست چون از خداوند قبيح است كه براى زيادى گناه عمر آنها را دراز كند ، كسى از پيغمبر ( ص ) پرسيد كدام دسته مردم بهتر هستند ؟ فرمود : آنكه عمرش دراز و عملش نيكو باشد . پرسيد كدام بدتر ؟ فرمود : آنكه عمرش دراز و كارش بد است .\r\nعبد اللَّه مسعود گفت : براى مردم نيك و بد مرگ به از زندگى است ، كه اوّلى از بار وظائف زندگى رها مىشود و دوّمى : مردم از او آسوده مىشوند .\r\nمجمع : ابو القاسم بلخى در معنى اين آيه گفته است : كافران گمان نكنند كه درازى عمرشان براى آن است كه كارهاى آنها پسنديده است و مقبول بلكه اين زندگى بر زيان آنها است چون ما به آنها درازى عمر مىدهيم و ايشان بگناه خود مىافزايند و خود را سزاوار عذاب مىكنند .\r\nكشاف : در جمله ى اوّل بهتر است كه : « انّ ما » نوشته شود جدا از يكدگر\r\n","description":"","footnote":"","page_name":" 283 ","page_number":283},
  {"content":"\r\n\r\nتا معنى چنين شود : گمان نبرند كه آنچه درازى عمر است خوب است و در جمله ى دوم بايستى « انّما » متّصل نوشته شود يعنى همانا زيادى عمر نتيجه اش گناه است ولى چون در قرآن عثمان هر دو متّصل نوشته شده است تخلَّف جايز نيست .\r\nفخر : ممكن است معنى جمله بر تقديم و تأخير باشد كه معنى اين گونه باشد :\r\nگمان نبرند كافران كه درازى عمر براى زيادى گناه است بلكه زيادى عمر براى آنها بهتر است ولى اين معنى بر خلاف قرائت قاريها است چون به اين معنى بايستى بر عكس قرائت باشد كه در اوّل « انّما » بكسر در همزه و دومى « انّما » بفتح همزه باشد تا اين معنى درست باشد .\r\nروح البيان : ممكن است چيزى به صورت نعمت و بواقع نقمت و ناگوارى باشد مانند اينكه شيرينى مسموم به كسى بدهند .\r\nسعدى گفته است :\r\n\r\nشنيده‌ام كه بقصّاب گوسفندى گفت\r\nدر آن زمان كه بخنجر سرش ز تن ببريد\r\n\r\n\r\nجزاى هر بن خارى كه خورده‌ام ديدم\r\nكسى كه پهلوى چربم خورد چه خواهد ديد\r\n\r\n« عَلى ما أَنْتُمْ عَلَيْه حَتَّى يَمِيزَ الْخَبِيثَ مِنَ الطَّيِّبِ » 179 طبرى : يعنى خدا شما مؤمنين را به همين حال كه هستيد و منافق و مؤمن بهم آميخته‌ايد رها نمىكند تا منافقرا كه كفر خود پنهان مىدارد از مؤمن خالص صادق جدا نمايد . مجاهد گفته است يعنى : روز احد مؤمن و منافق از يكدگر تميز داده شدند .\r\nمجمع : قتاده و سدى گفته‌اند : يعنى كافر از مؤمن جدا و تميز داده شود و براى تميز خبيث از طيّب چند وسيله نوشته است :\r\n1 - بآزمايش در انجام تكاليف مثل جهاد روز احد و مانند آن .\r\n2 - علامتها و طرز رفتار و كار آنها كه معلوم مىشد مؤمن است يا منافق است 3 - چون مؤمنين از طرف خدا يارى شوند افزايش مىيابند و منافقين شكسته و خوار و اندك مىشوند و هر دسته به خوبى از ديگرى تميز داده مىشود .\r\nابو الفتوح : در جهت نزول آيه اختلاف است : كلبيّ گفته است : مشركان\r\n","description":"","footnote":"","page_name":" 284 ","page_number":284},
  {"content":"\r\nگفتند : اى محمّد تو مىگوئى مؤمنين به تو اهل بهشت هستند و منكرين تو دوزخى ، اكنون بگو كى مؤمن و بهشتى است و كى كافر و دوزخى ؟ اين آيه نازل شد .\r\nابو العاليه گفته است : مؤمنين از پيغمبر ( ص ) خواستند كه وسيله ى امتياز ميان آنها و منافقين باشد اين آيه نازل شد و در معنى آيه اختلاف است . ابن عبّاس و مقاتل و ضحّاك گفتند : كلمه ى « انتم » خطاب بمنافقين است ، يعنى : خدا نمىگذارد كه مؤمنين مشتبه و آميخته باشند با شما منافقين به همين روش كه اكنون اظهار اسلام مىكنيد تا از يكدگر جدا بكند ، و عدّه اى گفته‌اند : كلمه ى « انتم » خطاب بمؤمنين است و معنى چنين است : خدا نمىگذارد كه شما مؤمنين به همين طور كه هستيد آميخته با منافقين بمانيد تا وسيله ى تميز فراهم شود ، و قراء كوفه « يميّز » با ضم ياى اوّل و فتح ميم و تشديد و فتح ياى دوم قرائت كرده‌اند و بقيه ى قراء « يميز » بفتح ياى اوّل و كسر ميم و سكون ياى دوم قرائت كرده‌اند و نتيجه ى معنى تفاوت نمىكند .\r\nتفسير نشابورى : كلمه ى خبيث مقدّم بر طيّب آورده شده است براى اينكه چون پست است و بايد جدا شود پس منظور و مورد گفتگو در جمله خبيث است و بايد از آن سخن گفته شود .\r\n« لِيُطْلِعَكُمْ عَلَى الْغَيْبِ » 179 مفسّرين از اين جمله چنين نتيجه گرفته‌اند خدا مؤمن و منافق را بهر وسيله باشد مانند گرفتاريها و تكاليف از يكدگر جدا مىكند ولى اطَّلاع از غيب و اسرار نهانى مناسب با ساختمان بشر نيست و نمىشود كه مردم بواسطه ى اطَّلاع از غيب مؤمن و منافق را بشناسند .\r\n« يَجْتَبِي مِنْ رُسُلِه » 179 مفسّرين اين جمله را در برابر جمله ى سابق براى توضيح آن دانسته‌اند كه اطَّلاع از غيب فقط براى آنهائى است كه خدا برسالت انتخاب مىكند كه آنها مطَّلع مىشوند چه كسى مؤمن و چه كسى منافق است .\r\nمجمع از سدّى نقل است : مقصود از اين جمله اين است كه خدا پيغمبر را از مردمان صالح انتخاب مىكند ، امّا او را هم از غيب مطَّلع نمىكند .\r\n","description":"","footnote":"","page_name":" 285 ","page_number":285},
  {"content":"\r\n\r\nفخر : دو معنى ديگر براى اين جمله احتمال داده است :\r\n1 - كسى را خدا از غيب آگاه نمىكند ولى انتخاب پيغمبر مىكند تا به اطاعت و نافرمانى از او مؤمن از منافق شناخته شود .\r\n2 - همه ى مردم لياقت ندارند كه مانند پيغمبر صلَّى اللَّه عليه و آله و سلَّم مطَّلع از غيب باشند و بىنياز از شخص پيغمبر ، فقطَّ يك فرد را به اين مقام انتخاب مىكند و بقيّه را مأمور به اطاعت او .\r\n« وَإِنْ تُؤْمِنُوا وَتَتَّقُوا فَلَكُمْ أَجْرٌ » 179 روح البيان : اين جمله دنباله ى جملهء پيش اشاره است به اين كه مقام برگزيدگى و اجتباء ممكن نيست مگر با تقوى و پرهيزگارى بقول سعدى :\r\n\r\nقدم بايد اندر طريقت نه دم\r\nكه اصلى ندارد دم بىقدم\r\n\r\nسخن ما : 1 - آيت اوّل بوسيله ى خطاب به پيغمبر راهنمائى و اصلاح افكار است كه كجروى و انحراف مردم آسيبى بدستگاه آفرينش ندارد و در نتيجه :\r\n\r\nهر چه كنى به خود كنى\r\nگر همه نيك و بد كنى\r\n\r\nپس ما نبايد متعصّب و يا اندوهناك باشيم كه ديگران بروش و طريقه ى ما نمىروند .\r\n2 - در سه آيه كلمه ى عذاب توصيف شده است ، باوصاف مختلف :\r\nاوّل بعظم توصيف شده است ، شايد به اين مناسبت باشد كه چون منافقين سرسختى و پافشارى در ابقاى كفر و جلوگيرى از اسلام مىكنند ، گرفتارى آنها بقدرى زياد است كه اندازه ى آن را نمىتوانيد دريابيد كه دامنه ى آن چقدر خواهد بود ، در آيت بعد براى آنهائيكه دست از دين برمىدارند و كفر را انتخاب مىكند عذاب - شان اليم و دردناك معرّفى شده است شايد براى آن باشد كه چون فقطَّ خود را از كمالات آدميّت محروم كرده‌اند كه اسلام نپذيرفته‌اند ، خود در رنج و درد هستند و در آيت سوّم براى آنهائى كه زياد زندگى مىكنند و كافر هستند عذاب خواركننده و وهنآور معيّن شده است ، ممكن است چون اينطور مردم ديگران را سرزنش\r\n","description":"","footnote":"","page_name":" 286 ","page_number":286},
  {"content":"\r\n\r\nمىكردند كه شما بجنگ مىرويد و خود را تسليم بمرگ مىكنيد ، و خودشان را به چشم ديگران جلوه مىدادند كه درازى عمر و مال و آسايش زندگى دارند بر خلاف مسلمين كه گرفتارىهاى متنوّع داشتند براى آنها در برابر اين ادعاها گرفتارى با كمال خوارى است كه ديگران مىبينند آنها را كه بچه صورتى درآمده‌اند و ايشان هم در برابر گردنفرازيهاى گذشته از خوارى و ذلَّت خود رنج مىبرند .\r\n[ سوره آلعمران ( 3 ) : آيات 180 تا 184 
  ]\r\nوَ لا يَحْسَبَنَّ الَّذِينَ يَبْخَلُونَ بِما آتاهُمُ اللَّه مِنْ فَضْلِه هُوَ خَيْراً لَهُمْ بَلْ هُوَ شَرٌّ لَهُمْ سَيُطَوَّقُونَ ما بَخِلُوا بِه يَوْمَ الْقِيامَةِ وَلِلَّه مِيراثُ السَّماواتِ وَالأَرْضِ وَاللَّه بِما تَعْمَلُونَ خَبِيرٌ ( 180 ) لَقَدْ سَمِعَ اللَّه قَوْلَ الَّذِينَ قالُوا إِنَّ اللَّه فَقِيرٌ وَنَحْنُ أَغْنِياءُ سَنَكْتُبُ ما قالُوا وَقَتْلَهُمُ الأَنْبِياءَ بِغَيْرِ حَقٍّ وَنَقُولُ ذُوقُوا عَذابَ الْحَرِيقِ ( 181 ) ذلِكَ بِما قَدَّمَتْ أَيْدِيكُمْ وَأَنَّ اللَّه لَيْسَ بِظَلَّامٍ لِلْعَبِيدِ ( 182 ) الَّذِينَ قالُوا إِنَّ اللَّه عَهِدَ إِلَيْنا أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُه النَّارُ قُلْ قَدْ جاءَكُمْ رُسُلٌ مِنْ قَبْلِي بِالْبَيِّناتِ وَبِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ ( 183 ) فَإِنْ كَذَّبُوكَ فَقَدْ كُذِّبَ رُسُلٌ مِنْ قَبْلِكَ جاؤُ بِالْبَيِّناتِ وَالزُّبُرِ وَالْكِتابِ الْمُنِيرِ ( 184 )\r\nمعنى لغات : « سيطوّقون » از طوق بمعنى گردن بند يعنى به شكل طوق درست مىكنند . « ذوقوا » از ذوق بمعنى چشيدن . « زبر » جمع زبور كتاب پند و حكمت .\r\nترجمه :\r\n[ پس از آنكه عاقبت كار كافر و منافق را دانستيد اكنون سرنوشت بخيل و مانع زكات و رفتار و گفتار مردم منحرف و لجوج را بشنويد 
  ] : 180 آنان كه بخل ميكنند\r\n","description":"","footnote":"","page_name":" 287 ","page_number":287},
  {"content":"\r\nو از آنچه خدا به آنها تفضّل فرمود به ديگران بهره نمىرسانند گمان نبرند كه سود مى - برند ، بلكه اين كار زيانى است كه خود آن را فراهم كرده‌اند و به زودى رستاخيز باشد و اين اموال طوقى بر گردن آنها شده و همه ى بازمانده ى در زمين و آسمان براى خدا و بقدرت خدا مىماند و او بداند آنچه شما كنيد .\r\nشأن نزول آيت 181 لقد سمع اللَّه : در مجمع البيان از مجاهد نقل كرده است : چون اين آيه نازل شد : « مَنْ ذَا الَّذِي يُقْرِضُ اللَّه قَرْضاً حَسَناً » حيىّ بن اخطب گفت : معلوم مىشود خدا فقير است و ما بىنياز هستيم كه از ما قرض مىكند اين آيه در جواب او نازل شد .\r\nعكرمه و سدّى و محمّد اسحاق گفته‌اند : پيغمبر نامه اى بيهود نوشت كه نماز بخوانيد و زكات بدهيد و قرض الحسنه به فقرا بدهيد ، و بوسيله ى ابو بكر براى آنها فرستاد ، او بمدرسه ى آنها رفت كه عدّه اى دور فنحاص بن عاذور كه از علماى ايشان بود جمع شده بودند او بابى بكر گفت : اگر مطالب شما درست است پس خدا فقير است ، و ما بىنياز ، ابو بكر غضبناك شد و به صورت او زد ، او به پيغمبر شكايت كرد و انكار از گفته ى خود اين آيه در سخن او نازل شد .\r\nترجمه : 181 همانا خدا شنيد سخن آنان كه گفتند : خدا نادار است و ما دارا به زودى آنچه گفتند مىنويسيم و هم بناروا پيغمبران كشتنشان [ از گذشتگان - شان بجاى گذارده‌ايم 
  ] و خواهيم گفت : آزار سوزان آتش بچشيد .\r\n182 كه اين همان است كه بدست خود جلو فرستاديد نه كه خدا ببندگان خود ستمكار بود .\r\nجهت نزول آيت 183 « الَّذِينَ قالُوا إِنَّ اللَّه عَهِدَ » كلبيّ گفته است : چند نفر از سران يهود : ( كعب بن اشرف و مالك بن ضيف و غيره ) به پيغمبر گفتند :\r\nدر تورات بما دستور داده شده است كه اگر كسى ادعاى پيغمبرى كرد بايستى قربانى كند و آتشى از آسمان فرود آيد و آن را نابود كند آنگاه دعواى او را بپذيريد اين آيه در جواب آن ادعا نازل شد .\r\nترجمه : 183\r\nآنها كه مىگويند : خدا بما سفارش كرده است : به هيچ پيغمبرى\r\n","description":"","footnote":"","page_name":" 288 ","page_number":288},
  {"content":"\r\n\r\nايمان نياوريم مگر او براى ما قربانى بياورد كه آتش آسمانى آن را بخورد و نابود كند اى پيغمبر بگو : پيغمبران پيش از من براى شما يهود نشانه هاى نمودار آوردند و هم آنچه گفتيد و اگر اينكه گوئيد راست است پس چرا شما يهودى نژادان ايشان را كشتيد ؟\r\n184 پس اى محمّد اگر تو را دروغگو شمردند [ دلگير مباش 
  ] كه پيامبرانى پيش از تو را دروغزن گفتند با آنكه نشانه هاى نمودار و كتابهاى آسمانى و نوشته روشنى بخش براىشان آوردند .\r\nسخن مفسّرين : « وَلا يَحْسَبَنَّ » 180 بيشتر قاريها با ياء قرائت كرده‌اند يعنى آن مردم گمان نكنند و عدّه اى با تاء خوانده‌اند يعنى تو اى پيغمبر مپندار و نتيجه ى هر دو قرائت يكى است .\r\n« يَبْخَلُونَ بِما آتاهُمُ اللَّه » 180 طبرى : سدّى گفته است : مقصود بخل و خوددارى از دادن زكات است .\r\nابن عبّاس گفته است : مقصود علماى يهود است كه بخل و خوددارى ميكنند از اظهار پيغمبرى محمّد كه در تورات هست ولى معنى اوّل بهتر است .\r\n« سَيُطَوَّقُونَ » 180 طبرى : اين مسعود از پيغمبر روايت كرده است : يعنى هر كه زكات مالش را ندهد اژدهائى بر گردنش طوق مىشود . و بعضى گفته‌اند :\r\nمقصود طوقى از آتش است . مجاهد گفته است : يعنى مكلف و محكوم مىشوند كه آنچه در دوره ى زندگى بخل نموده و به فقرا نداده‌اند در آن عالم همه ى آن اموال را حاضر نمايند .\r\nتأويلات كاشانى : يعنى مانند طوق بند و مانع مىشود از رحمت و روحان خداوند و مانند قلاده وسيله ى خوارى و دورى مىشود از نور جمال خداوند .\r\nابو الفتوح : پيغمبر فرمود : هر سرمايه كه به سهم فقير آميخته شود صاحب خود را هلاك خواهد كرد ، و روزى زهرى بحضور حضرت زين العابدين شرفياب شد آن حضرت پرسيد كجا بودى ؟ عرض كرد : بالين بيمارى بودم كه هزار دينار در صندوق داشت و به من وصيّت كرد كه آن را بمصارفى برسانم ، آن حضرت تكيه كرده بود\r\n","description":"","footnote":"","page_name":" 289 ","page_number":289},
  {"content":"\r\n\r\nچون اين بشنيد راست نشست و با تعجّب فرمود : هزار دينار در صندوق داشت ؟\r\nشايد اين مال را از جهت نامشروع و خوددارى از حق كسى فراهم كرده است ؟\r\nفخر : ممكن است مقصود بخل بعلم و مال هر دو باشد چون پيغمبر فرموده است :\r\nاگر كسى علمى داشته باشد و از او بخواهند و او پوشيده بدارد ، خداوند لجام آتشين بر سر او زند .\r\n« وَاللَّه بِما تَعْمَلُونَ » 180 ابو الفتوح : ابن كثير و ابو عمرو بياء خوانده‌اند يعنى آنچه آنها انجام مىدهند و بقيّه با تاء خوانده‌اند يعنى : آنچه شما انجام مىدهيد .\r\n« سَنَكْتُبُ » 181 حمزه با ياء مضموم قرائت كرده است و لام در « قَتْلَهُمُ الأَنْبِياءَ » را هم با ضمّ خوانده است و معنى چنين مىشود : به زودى نوشته مىشود گفتار ايشان و كشتن پيغمبران كه آنها انجام داده‌اند ، و بقيّه ى قاريها با نون مفتوح قرائت كرده‌اند و لام « قتلهم » را منصوب خوانده‌اند ، و در نتيجه ى دو قرائت تفاوتى نيست .\r\nزمخشرى : حسن و اعرج با ياء مفتوح قرائت كرده‌اند تا اينطور معنى بشود :\r\nبه زودى خدا مىنويسد .\r\nابو الفتوح : مقاتل گفته است معنى جمله اين است كه : همه ى گفتار و كردار آنها را نگاه مىداريم كه چيزى باز نماند .\r\nكلبى گفته است : يعنى : واجب كنيم بر آنها در آخرت آنچه را در دنيا گفتند ( مقصود كلبىّ اين است كه : آثار گفتار زشتشان واجب و ناگزير است كه در عالم ديگر گريبانگيرشان شود ) .\r\nواقدى گفته است : يعنى نويسندگان اعمال را امر كنيم بنويسند .\r\nفخر : ممكن است اينطور معنى شود : اين نادانى آنها را در قرآن مينويسيم كه براى هميشه زشتى و سرسختى آنها در نظر مردم نمودار باشد .\r\n« قَتْلَهُمُ الأَنْبِياءَ » 181 فخر : ممكن است مقصود آن باشد كه سخن شما\r\n","description":"","footnote":"","page_name":" 290 ","page_number":290},
  {"content":"\r\n\r\nو پيغمبر كشى اجداد گذشته ى شما همه را مىنويسيم ، و ممكن است بمناسبت رضاى آن مردم به كار اجدادشان كشتار پيغمبران را به آنها نسبت داده است .\r\n« بِقُرْبانٍ تَأْكُلُه النَّارُ » 183 عيسى بن عمرو قرائت كرده است ( قربان ) با ضمّ و صداى جلو راء و بقيّه با سكون قرائت كرده‌اند .\r\nابو الفتوح : اگر بنى اسرائيل قربانى مىكردند علامت قبولش آن بود كه آتشى نمودار مىشد سفيد كه هيچ دود از آن ديده نمىشد با صدائى كه از آن بلند بود و تمامى آن قربانى را فرا مىگرفت و مىسوخت .\r\nسدّى گفته است : خدا در تورات به بنى اسرائيل سفارش كرده است ، هر كس ادّعاى پيغمبرى كرد از او نپذيريد مگر كه آتشى بياورد و قربانيهاى شما را بسوزاند تا آنگاه كه عيسى ظهور كند ، سخن او را بدون چنين مطالبه بپذيريد و باز در ظهور محمّد هم به او تسليم باشيد و مطالبه ى قربانى نكنيد .\r\n« الزُّبُرِ » 184 ابو الفتوح : مفضّل گفته است : از بعض متخصّصين لغت شنيدم كه : زبور بمعنى كتاب خوش خطَّ است . عكرمه و واقدى گفته‌اند : مقصود حديثهاى گذشتگان است .\r\n« وَالْكِتابِ الْمُنِيرِ » 184 مفسّرين چند معنى كرده‌اند : 1 - تورات و انجيل 2 - نوشته ى واضح و آشكار ، 3 - كتاب راهنماى و شايسته و حق ، 4 - كتابى كه حق و باطل را روشن مىكند تا يكى از ديگرى جدا شود .\r\nسخن ما : 1 - آيت 180 جمله ى آخر * ( ( وَاللَّه بِما تَعْمَلُونَ ) * - الخ ) ظاهر اين جمله نامناسب با جمله هاى جلو است ولى شايد براى آن آورده شده تا بفهماند : خدا از كار بخشيدن و خوددارى شما خبردار است و آنچه داريد او مىداند پس ميتواند آنها را طوقى بگردنتان كند .\r\n2 - آيت 183 جمله ى : * ( ( بِقُرْبانٍ تَأْكُلُه النَّارُ ) * - تا - * ( وَبِالَّذِي قُلْتُمْ ) ) * اين مطلب كه قربانى را آتش بسوزاند در آيه تصديق نشده است ، فقطَّ نقل شده است كه آنها چنين خواسته ئى داشتند و بدنبال آن دستور داده شده است : اى پيغمبر بگو :\r\n","description":"","footnote":"","page_name":" 291 ","page_number":291},
  {"content":"\r\nپيغمبران پيش از من بينه و آنچه گفتيد آوردند . و پس از آن چيزى گفته نشده است كه آشكار باشد آمدن آتش و سوختن قربانى . و در تورات نيز اين گونه كلمات هست كه قربانى آورد و سوخت و مانند اينها ولى از قربانى كه آن را آتش آسمانى بسوزد يادى نشده است . و در داستان قربانى پسران آدم كه قرآن گفته است از يكى پذيرفته شد و از ديگرى پذيرفته نشد در كتابها نوشته‌اند نشانه ى پذيرش اين بود كه آتش از آسمان مىآمد و آن را مىسوخت چنان كه از ابو الفتوح نقل شد پس ظاهر اين است كه چون چنين انديشه اى براى مردمان گذشته بوده است اين آيه اشاره مى - كند كه مردم پيشين با پيغمبرانشان چنين مىگفتند و اين گونه خواهشها داشتند .\r\nو در آيت آخر هم كه براى دلدارى پيغمبر گفته شده است : پيغمبران گذشته آيات و كتاب براى مردم آوردند و باز هم آنها را دروغگو شمردند يادى از قربانى و آتش نشده است با اينكه با سه كلمه و چهار كلمه كار آنها را تأكيد كرده است كه بينه و زبر و كتاب منير براى آنها آوردند . و اگر از قربانى و آتش حقيقتى در ميان مىبود بايستى در اين آيه به آن اشاره اى مىشد پس معلوم مىشود اين ادّعاى مخالفين كه خدا با ما عهد كرده بهانه - گيرى بوده است براى نپذيرفتن سخن پيغمبر و قرآن آن را نقل كرده است .\r\n3 - آيت آخر براى تسليت و دلدارى پيغمبر است چنان كه بمانند اين سخن در قرآن مكرر آمده است .\r\n[ سوره آلعمران ( 3 ) : آيات 185 تا 186 
  ]\r\nكُلُّ نَفْسٍ ذائِقَةُ الْمَوْتِ وَإِنَّما تُوَفَّوْنَ أُجُورَكُمْ يَوْمَ الْقِيامَةِ فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فازَ وَمَا الْحَياةُ الدُّنْيا إِلَّا مَتاعُ الْغُرُورِ ( 185 ) لَتُبْلَوُنَّ فِي أَمْوالِكُمْ وَأَنْفُسِكُمْ وَلَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَمِنَ الَّذِينَ أَشْرَكُوا أَذىً كَثِيراً وَإِنْ تَصْبِرُوا وَتَتَّقُوا فَإِنَّ ذلِكَ مِنْ عَزْمِ الأُمُورِ ( 186 )\r\n","description":"","footnote":"","page_name":" 292 ","page_number":292},
  {"content":"\r\n\r\nمعنى لغات : « زحزح » از مصدر زحزحه بر وزن فعلله بمعنى دور و بر كنار كردن . « لتبلونّ » از مصدر بلاء بمعنى آزمايش كردن .\r\nترجمه :\r\n[ اى پيغمبر تو از رفتار اين مردم دلگير مباش كه 
  ] 185 هر كسى دير يا زود خواهد مرد و برستاخيز بدرستى مزدش مىرسد ، پس رستگار آن كس است كه از آتش دور باشد و از بهشت بهره مند شود و گر نه زندگى اين جهانى سرمايه ى گول است و غرور .\r\nجهت نزول آيت 186 « لتبلونّ فى » مجمع : عكرمه و مقاتل گفته‌اند : پس از آنكه ابو بكر نامه ى پيغمبر را كه در آيات پيش نوشتيم بعلماى يهود ابلاغ كرد و آنها گفتند : معلوم مىشود خدا فقير است و نيازمند بما ، اين آيه براى تسليت دل پيغمبر نازل شد . زهرى گفته است : كعب بن اشرف مسلمين و پيغمبر را در شعر هجو مىكرد و زيبائيهاى زنان مسلمين را در شعر خود به ياد مىآورد و مردم را بر دشمنى مسلمين وادار مىكرد ، پيغمبر از اين كارها سخت ناراحت بود عاقبت فرمود : كى مىتواند شرّ كعب را از ما بگرداند ؟ محمّد بن مسلمه گفت : اين كار با من او با ابو نائله و عدّه اى آهنگ اين كار كردند ، و او را اغفال كردند و كشتند ، آيه براى تسليت دل پيغمبر در برابر اين ناگواريها نازل شد .\r\nترجمه : 186\r\n[ چو آدمى در زندگى گولخورده و مغرور شود 
  ] بايستى بمال و جان [ و وظائف دين 
  ] آزموده شويد و از يهوديان و مسيحيان و بتپرستان آزار بسيار بينيد تا اگر شكيبا باشيد و پرهيزگار [ خود نمودار شود كه 
  ] بلندى همّت است و استوار كارى .\r\nسخن مفسّرين : « كُلُّ نَفْسٍ ذائِقَةُ الْمَوْتِ » 185 ابو الفتوح : اعمش قرائت كرده :\r\n« ذائِقَةُ الْمَوْتِ » با نصب در موت ، و حسن با تنوين رفع در « ذائقة » و نصب در - « الموت » قرائت كرده است ، و نتيجه ى معنى تفاوت نمىكند .\r\nفخر : از اين جمله استفاده كرده است كه نفس غير از بدن است و مرگ براى بدن به تنهائى است و نفس باقى است زيرا آنكه مىچشد بايد خود باقى باشد\r\n","description":"","footnote":"","page_name":" 293 ","page_number":293},
  {"content":"\r\n\r\n\r\n\r\nتا چشيدن درست باشد . پس نفس مىماند و تلخى مرگ بدن خود را مىچشد و از بدن جدا مىشود و بدن نابود مىشود . جواب اين گفتار آن است كه چشيدن براى مبالغه ى در رنج مرگ است و گر نه مقصود رسيدن مرگ و به آخر رسيدن عمر است .\r\nكشف الاسرار : حذيفه بوقت مرگ گفت ، دوست آمد و بر وقت حاجت آمد و گفت :\r\nبار خدايا ، اگر دانى كه درويشى دوستتر دارم از توانگرى ، و بيمارى دوستتر دارم از تندرستى ، و مرگ دوستتر دارم از زندگانى ، مرگ بر من آسان كن ، تا بديدار تو برآسايم .\r\n« وَإِنَّما تُوَفَّوْنَ أُجُورَكُمْ يَوْمَ الْقِيامَةِ » 185 فخر : يعنى : كمال نتيجه ى عمل در عالم ديگر است كه راحتيهاى اين عالم با گرفتارى مصادف مىشود و آزار و عذابها هم با قسمتى از آسايش و راحتى مقرون است پس فرد كامل و انجام شده در آن عالم است ظاهر گفتار امام اين است كه ثواب و عقاب اعمال در اين عالم هست ولى تمام و كمالش براى عالم ديگر است ، در صورتى كه مطابق معنى لغت جمله ى توفّون از وفاء گرفته شده است كه بمعنى انجام دادن و تمام كردن است و مفسّرين مثل طبرى و ابو الفتوح هم نوشته‌اند كه مزد را در آن عالم مىبرند چون در اينجا بايد كار كنند و در آنجا نتيجه ببرند .\r\n« فَمَنْ زُحْزِحَ » 185 فخر : مفاد اين جمله دورى با شتاب است ، و اين كنايت است از اينكه انسان تا وقتى در اين عالم است در آتش رنج و گرفتاريها است و چون از اين عالم رفت و ببهشت رسيد موفّق شده است .\r\nعبده : اين جمله اشاره ى لطيفى است كه هر كسى مشرف بر جهنّم و نزديك بسقوط در آن است و بايد كوشش كند كه خود را دور بدارد .\r\n« مَتاعُ الْغُرُورِ » 185 طبرى : عبد الرّحمان بن سابط گفته است يعنى : كالا و سرمايه ى كم ، ولى معنى غرور گول زدن است و در گول خوردن فرق نيست كه نسبت به چيز زياد باشد يا كم .\r\n","description":"","footnote":"","page_name":" 294 ","page_number":294},
  {"content":"\r\nابو الفتوح : برخوردارى غرور است و فريفته شدن كه انسان بهر چيز دلبسته - تر و مطمئنتر باشد ، ناگاه همان را از او بربايند چنان كه در آيت ديگر است :\r\n« وَظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً » يعنى : مردم نعمتهاى خود را در اختيار خود پنداشتند ليكن ناگاه فرمان ما آن را نابود كرد .\r\nبعضى گفتند : متاع الغرور محقّرات است مثل ديگ و كاسه و چيزهاى بيقيمت و لازم ، و مقصود اين است كه زندگى و خوشيهاى آن بيش از اين گونه چيزها ارزش ندارد . حسن بصرّى گفته است : متاع الغرور مانند سبزى و گياه و بازى كودك .\r\nتفسير قاضى : لذّتهاى زندگى تشبيه شده بكالائى كه صاحبش آن را به از آنچه هست نمايش مىدهد . تا مردم بىخبر آن را بهتر بخرند ، البته براى دنيا - طلبان آنطور است امّا براى آنها كه متاع زندگى را براى وسيله ى وصول بآخرت مىخواهند متاع بلاغ است نه متاع غرور ، يعنى وسيله ى رسيدن به مقصود است ، نه گول خوردن و زيان بردن .\r\nشعر\r\n\r\nتو را دنيا همى گويد شب و روز\r\nكه هان از صحبتم پرهيز پرهيز\r\n\r\n\r\nمده خود را فريب از رنگ و بويم\r\nكه هست اين خنده ى من گريه آميز\r\n\r\n« لَتُبْلَوُنَّ فِي أَمْوالِكُمْ وَأَنْفُسِكُمْ » 186 ابو الفتوح : حسن بصرى گفته است :\r\nمقصود وظائفى است كه بايد انجام دهند از پرداخت اموال براى زكات و غيره و اعمال ديگر مانند نماز و روزه .\r\nعطا گفته است : مقصود مهاجرين هستند كه چون هجرت كردند خانه و زمين خود را رها كردند مشركين آنها را تصرّف كردند .\r\nولى در ترجمه طورى نوشتيم كه با تمامى معانى تطبيق كند چنان كه امام فخر اين احتمال را نقل كرده است .\r\n« أَذىً كَثِيراً » 186 فخر : مقصود آزار يهود است كه با سخنان كفرآميز مسلمين را\r\n","description":"","footnote":"","page_name":" 295 ","page_number":295},
  {"content":"\r\n\r\nناراحت مىكردند مثل اظهار اينكه عزير پسر خدا است و اذيتهاى كعب بن اشرف هم گفته‌اند و مسيحيها مىگفتند عيسى پسر خدا است و سوّمين عضو آفريننده ها است و مشركين مكّه مردم را بجنگ با مسلمين وادار مىكردند .\r\nطبرى : چون مسلمين در برابر اين اذيتها مىخواستند تلافى كنند به اين جمله هاى « إِنْ تَصْبِرُوا وَتَتَّقُوا » كه دنباله ى كلمات « اذى كثيرا » است آنها را آرام كرده است .\r\nروح البيان : در معنى اين دو جمله يعنى : از همه چيز دست بشوئيد و به خدا گريزيد تا نيك و بد نزد شما يكسان شود .\r\nشعر\r\n\r\nبدى را بدى سهل باشد جزا\r\nاگر مردى احسن الى من اسا\r\n\r\nفخر : در معنى اين دو جمله : صبر از زياده روى در دنيا جلوگيرى مىكند كه چون با كسى مقاومت كردند باز او هم تلافى مىكند و پيوسته جدال و زيادروى بر - قرار خواهد بود . و تقوى وسيله ى جلوگيرى است از تجاوزات معنوى و اخلاقى پس با اين دو جمله بآداب دنيا و آخرت راهنمائى شده است و چون صبر تحمّل ناگوارى - ها است و تقوى احتراز از ناروا است صبر را مقّدم داشته است كه چون چيزهاى ناگوار تحمّل شد پس از آن از چيزهاى ناشايست خوددارى ممكن مىشود .\r\n« ذلِكَ مِنْ عَزْمِ الأُمُورِ » 186 طبرى : يعنى صبر و تقوى وسيله ى توانائى بر كارهاى مهمّى است كه از طرف خدا به شما فرمان رسيده است .\r\nابو الفتوح : يعنى صبر و تقوى از كارهاى خوب و حقيقى و جدّى است ، عطا گفته است : يعنى از حقيقت ايمان است و جهت اينكه كارهاى حقيقى و جدى را عزم مىنمايند چون با عزم و آهنگ انجام مىشود نه بسهو و بىخبرى .\r\nمجمع : يعنى از كارهائى است كه درستى و پيشرفت و يا صواب و رشد آن معلوم است ، و بعضى گفته‌اند : يعنى از كارهاى محكم است .\r\nسخن ما : 1 - جمله ى « توفّون » كه نظر امام فخر را نوشتيم به نظر ما معنى وفا و انجام و به اندازه ى خود رساندن را مىفهماند نه تكميل نواقص كه قسمتى در پيش\r\n","description":"","footnote":"","page_name":" 296 ","page_number":296},
  {"content":"\r\nگذشته باشد و بقيّه بعد انجام شود زيرا اين جمله در قرآن مكرر بمعنى مرگ استعمال شده است كه همان وفا و انجام و تمام شدن و به آخر رساندن است ، نه تكميل نواقص مثل « يَتَوَفَّاكُمْ مَلَكُ الْمَوْتِ » و در خطاب به حضرت مسيح « إِنِّي مُتَوَفِّيكَ وَرافِعُكَ » كه در هر دو جمله بمعنى به آخر رساندن و انجام شدن عمر است ، و در اين آيه « مَنْ كانَ يُرِيدُ الْحَياةَ الدُّنْيا وَزِينَتَها نُوَفِّ إِلَيْهِمْ أَعْمالَهُمْ » و اين جمله : « وَإِبْراهِيمَ الَّذِي وَفَّى » كه معلوم است بمعنى به آخر رساندن و انجام دادن است نه رفع نواقص و همچنين اين آيه : « إِذَا اكْتالُوا عَلَى النَّاسِ يَسْتَوْفُونَ » يعنى از مردم پيمانه ى تمام و كامل دريافت مىدارند و كتب لغت كلمات : وفى ، توفّى ، اوفى ، وفّى ، استوفى همه را انجام دادن و بپايان رساندن معنى كرده‌اند پس نتيجه از نقل استعمال و معنى اين جمله ها آن است كه بتصريح اين آيه سزا و پاداش معنوى كارها در عالم ديگر انجام مىشود بىكم و زياد و آنچه در دوران زندگى به انسان مىرسد مولود اعمال ظاهرى و مادى او است نه آنطور كه ميان مردم مشهور است سزاى معنوى اعمال باشد كه هر خوشى و ناخوشى را نتيجه ى اعمال مىدانند و مىگويند : اثر وضعى فلان كار بفلان نتيجه رسيد .\r\n2 - كلمه ى : « يوم القيمة » بمعنى ظاهرى و همين روزهاى دوران زندگى نمىتوان مطابق نمود ، چون روز قيامت بعد از برگزار كردن و دست برداشتن از حوادث و مواد اين عالم است پس براى فهماندن مطلب قيدى لازم است كه قهرا بالفظ روز بايد گفته شود ، و گر نه با همين روزها كه ما مىشناسيم منطبق نيست علماى تفسير و لغت در « يوم القيمة » بمعنى مشهور اكتفاء كرده چيز ديگر اظهار نكرده اند و براى اينكه بفهميم اوّلين استعمال اين كلمه قبل از قرآن بوده است يا نه ، و اگر بوده است بچه معنى بوده است تفحّص بيشتر لازم است ، و آنچه به نظر ميرسد كلمه ى قيامت شايد از همان قوام و قيم بمعنى اختياردار ، و ايستاده به كار و دست اندر كار باشد و مقصود آنكه روزى است كه در ظاهر هم قوام و قيّم ديگرى نيست مگر خدا ، كه ديگر اختيارات ظاهرى هم نابود است و دست كسى به جائى نمىرسد ،\r\n","description":"","footnote":"","page_name":" 297 ","page_number":297},
  {"content":"\r\n\r\nچنان كه مكرر بنام « يوم الدّين » گفته شده است يعنى روز جزا و مزد ، مطلب مهم اين است كه چون زمان و آثار و خواص مادى تصوّر ندارد و لفظ يوم براى اندازه ى فهم ما است ، پس قيامت براى مردم از هزاران سال گذشته تا هزارها سال آينده بچه طور خواهد بود ؟ جواب اين مشگل بد و جور متصوّر است :\r\n1 - مقصود آن باشد كه آنچه بشر در زندگى انجام داده است پس از آنكه اين كره ى زمين نابود شد قيامت به پا مىشود و همه يكبارگى براى رسيدن به مزد كار خود جمع مىشوند ، چنان كه در قرآن بجمله ى : « لنجمعنّكم » گفته شده است يعنى البته همه ى شما را فراهم مىكنيم .\r\n2 - ممكن است بگوئيم چون عالم ديگر يعنى عالم غير مادى كه زمان و مكان و خواص قابل تغيير و تبديل در آن تصوّر ندارد پس روز قيامت يعنى دم مرگ ، چنان كه حديث هم نقل شده است كه چون آدمى بميرد قيامتش برپا مىشود و معنى جمع كردن مردم با اينكه هر كسى وقتى مرده است و مىميرد شايد مقصود آن باشد كه چون فواصل مادّى در آن عالم تصوّر ندارد پس هر فرد كه از اين عالم مىرود از مردمان گذشته فاصله ندارد اگر نيك است با نيكان است و اگر بد است با بدان است .\r\n[ سوره آلعمران ( 3 ) : آيات 187 تا 189 
  ]\r\nوَ إِذْ أَخَذَ اللَّه مِيثاقَ الَّذِينَ أُوتُوا الْكِتابَ لَتُبَيِّنُنَّه لِلنَّاسِ وَلا تَكْتُمُونَه فَنَبَذُوه وَراءَ ظُهُورِهِمْ وَاشْتَرَوْا بِه ثَمَناً قَلِيلًا فَبِئْسَ ما يَشْتَرُونَ ( 187 ) لا تَحْسَبَنَّ الَّذِينَ يَفْرَحُونَ بِما أَتَوْا وَيُحِبُّونَ أَنْ يُحْمَدُوا بِما لَمْ يَفْعَلُوا فَلا تَحْسَبَنَّهُمْ بِمَفازَةٍ مِنَ الْعَذابِ وَلَهُمْ عَذابٌ أَلِيمٌ ( 188 ) وَلِلَّه مُلْكُ السَّماواتِ وَالأَرْضِ وَاللَّه عَلى كُلِّ شَيْءٍ قَدِيرٌ ( 189 )\r\n","description":"","footnote":"","page_name":" 298 ","page_number":298},
  {"content":"\r\nمعنى لغات : « ل تبيّننّ ه » از مصدر تبيين بمعنى توضيح دادن و آشكار كردن . « ف نبذوه » از مصدر نبذ بر وزن فعل بفتح فاء بمعنى دور انداختن چيزى و كارى را دنبال نكردن و رها كردن و شكستن پيمان . « ف بئس » بد است .\r\n« مغازة » جاى نجات و رستگارى و هلاك ، بيابان بىآب و علف . و باصطلاح از لغات اضداد است .\r\nترجمه :\r\nآزار كافران بشما از آن است كه 187 روزگارى ما از تورات و انجيل خوانده ها پيمان گرفتيم : براى مردم حقايق را نمودار كنند و چيزى ز مردم پوشيده ندارند ، پس آنان پيمان خود پس پشت انداختند و ببهاى اندك فروختند و چه بد چيزى خريدند كه دين و پيمان دادند و بيدينى و بينوائى بجهان ديگر گرفتند .\r\nجهت نزول آيت 188 : « لا تَحْسَبَنَّ الَّذِينَ » مجمع : منافقين با پيغمبر ( ص ) در جنگها موافقت نمىكردند و پس از انجام مىگفتند : ما دوست داريم كه با شما موافقت كنيم ولى معذوريم و نمىتوانيم و مىخواستند كه اين بهانه پذيرفته شود و آنها را خوب و راستگو بدانند ، اين آيه براى روشن كردن نهاد آنها نازل شد .\r\nاز ابن عبّاس نقل شده است : يهود دوست داشتند مردم آنها را عالم بشمارند و احترام كنند آيه براى توصيف آنها است .\r\nقتاده گفته است : مقصود يهود خيبر است كه حضور پيغمبر ( ص ) آمدند و گفتند :\r\nما شما را مىشناسيم و مىپذيريم ، مسلمين از اين سخن خوشحال شدند آيه براى آشكار كردن نهاد آنها نازل شد .\r\nترجمه : 188\r\nاى محمّد آنها كه از كرده ى خود دلشادند و دوست دارند مردم آنها را بناكرده شان بستايند گمان نبرى ز آتش دوزخ بر كنار باشند كه ز آن دردناكى براى اينان بود [ چون 
  ]\r\n189 همه ى آسمانها و زمين ملك خدا است و او بر همه چيز توانا است .\r\nسخن مفسّرين : « الَّذِينَ أُوتُوا الْكِتابَ » 187 طبرى : مقصود يهوديها هستند چون روزى حجّاج بن يوسف حكمران عراق از حاضرين در مجلس خود مقصود از\r\n","description":"","footnote":"","page_name":" 299 ","page_number":299},
  {"content":"\r\n\r\nاين آيه را پرسيد يكنفر بلند شد و رفت نزد سعيد بن جبير و از او پرسيد سعيد جواب داد : يعنى از يهود پيمان گرفته شد كه محمّد را براى مردم معرّفى كنند . و نيز طبرى از قتاده نقل كرده است كه گفت : مقصود آن كسى است كه عالم باشد پس بپرهيزيد از پوشيدن علم خود كه موجب هلاكت شما است ، و بعضى گفته‌اند : ممكن است مقصود پيغمبرها باشند زيرا سعيد بن جبير گفت : بابن عبّاس گفتم : اصحاب عبد اللَّه بن مسعود اين جمله را اينطور قرائت مىكنند : « و اذا اخذ ربّك من الَّذين اوتوا الكتاب ميثاقهم » . او جواب داد : يعنى از پيغمبرها پيمان گرفته شد كه ملَّتهاى خود را وادار كنند باظهار حقّ .\r\n« لَتُبَيِّنُنَّه لِلنَّاسِ وَلا تَكْتُمُونَه » 187 طبرى : بيشتر قاريها هر دو جمله را به تاء اوّل خوانده‌اند كه بمعنى خطاب باشد ، و عدّه اى بياء خوانده‌اند يعنى آنها بيان كنند و كتمان نكنند ، و من قرائت دوّم را مىپسندم چون با جمله ى : « نبذوه » كه به صيغه ى غايب است مناسبتر است ، ( و من هم قبل از توجه به اين نظر طبرى به صيغه ى غايب ترجمه كردم ، مترجم ) و حسن بصرى اين جمله را چنين تفسير كرده است : حقّ بگوئيد و به عمل آن را تصديق كنيد .\r\nمجمع : سعيد بن جبير و سدّى گفته‌اند : مقصود از « تبيّننّه » آشكار كردن و معرّفى شخص پيغمبر ( ص ) است .\r\nحسن بصرى و قتاده گفته‌اند : مقصود اظهار كردن كار و مأموريّت پيغمبر است ابو الفتوح نوشته است : محمّد بن كعب گفت : حلال نباشد عالم را كه بر علم خاموش باشد و نه جاهل را كه بر جهل خاموش باشد آنگه در حقّ عالم بخواند :\r\n« وَإِذْ أَخَذَ اللَّه مِيثاقَ ) * تا آخر » و در حقّ جاهل بخواند : « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » يعنى : اگر نمىدانيد از آنها كه مىدانند بپرسيد .\r\nمجمع : زهرى از نقل حديث خوددارى كرد . حسن بن عمّار گفت : روزى نزد او رفتم و گفتم : براى من حديثى نقل كن ، گفت : مگر نمىدانى كه ترك حديث كرده‌ام ؟ او گفت : يا تو نقل كن يا من براى تو بگويم گفت : بگو ، گفتم : حكم بن عتبه\r\n","description":"","footnote":"","page_name":" 300 ","page_number":300},
  {"content":"\r\n\r\nاز يحياى خرّاز حديث كرد كه علىّ عليه السّلام فرمود : همانطور كه خدا بر نادان فرا گرفتن علم را لازم كرده است بر علماء تعليم را واجب كرده است . چون من اين حديث را نقل كردم ، او چهل حديث براى من نقل كرد .\r\nزمخشرى : با اين آيه دليل ديگر لازم نيست كه مرد عالم بايد آنچه مىداند بگويد و به منظور اغراض فاسد آن را پنهان نكند چون خوشنودى دل فرماندهان ظالم و استفاده ى مال و سرمايه و يا بنام ترس و تقيّه كه هيچ دليل و نشانه اى بر آن ندارد و يا براى بخل و حسد كه ديگرى بمعلومات او عالم نشود .\r\nفخر : چون در آيات پيش به پيغمبر ( ص ) اعلام شد كه مخالفين شما را اذيّت مىكنند و شما بايد آن را تحمّل كنيد در اين آيه بيان كرده است كه يكى از آزارهاى آنها كتمان مقام تصديق شده ى شما است در تورات و انجيل .\r\nعبده : چون در آيات پيش بمسلمين دستور صبر و شكيبائى در برابر آزار داده شده است . به اين آيه آنها را متوجّه كرده است كه ديگران تحمّل نكردند و كتمان حقّ كردند و نتيجه ى بد خواهند ديد شما باخبر باشيد كه بسرنوشت آنها گرفتار نشويد .\r\n« ثَمَناً قَلِيلًا » 187 عموم مفسّرين نوشته‌اند : مقصود استفاده هاى مادّى زندگى است .\r\n« فَبِئْسَ ما يَشْتَرُونَ » 187 سعدى مناسب اين جمله گفته است :\r\n\r\nزيان مىكند مرد تفسيردان\r\nكه علم و ادب مىفروشد به نان\r\n\r\n\r\nبدين ، اى فرومايه دنيا مخر\r\nچو خرما بانجيل عيسى مخر\r\n\r\n« لا تَحْسَبَنَّ الَّذِينَ » 188 ابو الفتوح : حميد با ياء قرائت كرده است ، يعنى گمان نبرند آن مردم . و بقيّه ى قاريها با تاء خوانده‌اند يعنى گمان مبر تو اى پيغمبر .\r\nطبرى : مروان حكم حاكم مدينه بود رافع دربانش را فرستاد نزد ابن عبّاس و گفت از او بپرس كه اگر هر كس شاد باشد به آنچه انجام نداده و بخواهد كه بر آن ستايش شود مستحق عذاب است پس ما همگى در عالم ديگر گرفتار خواهيم بود ؟\r\n","description":"","footnote":"","page_name":" 301 ","page_number":301},
  {"content":"\r\n\r\nابن عبّاس در جواب گفت : اين آيه بشما مربوط نيست زيرا كه پيغمبر ( ص ) چند نفر يهود را دعوت كرد و چيزى پرسيد آنها جواب ديگر دادند و اصل مطلب را پوشيده داشتند و به اين كار خود شاد بودند و انتظار داشتند كه از آنها قدردانى شود ، و اين آيات را خواند * ( ( وَإِذْ أَخَذَ اللَّه مِيثاقَ « الخ .\r\n« فَلا تَحْسَبَنَّهُمْ بِمَفازَةٍ » 188 ابو الفتوح : ضحّاك و عيسى بن عمرو بتاء قرائت كرده‌اند . يعنى : تو اى پيغمبر و اى مسلمانان گمان مبريد آنها را ، مجاهد و ابن كثير و ابو عمرو بياء خوانده‌اند يعنى : آنها خود را نپندارند و جهت تكرار جمله را مفسّرين مثل بيضاوى و ابو السعود و ابو الفتوح فقطَّ تأكيد دانسته‌اند چون اوّل آيه اين جمله بوده است و چند جمله ى ديگر تا نتيجه ى مطلب فاصله شده است از اينجهت براى تأكيد و روشن شدن مطلب دوباره آورده شده است .\r\nسخن ما : 1 - توبيخ مىكند آنهائى را كه علم خود را پنهان مىكنند و دانسته و فهميده حقايق را براى استفاده ى شخصى به صورت ديگر جلوه مىدهند .\r\n2 - ادب مىكند آنهائى را كه براى خود مقام و منزلت معيّن كرده‌اند و با اينكه ارزش و خدمتى براى مردم ندارند فقط بسرمايه ى شخصى و يا تملَّق و خوش آمد گفتن از صاحبان قدرت خوشوقت هستند و افتخار مىكنند و مىخواهند ديگران آنها را بزرگ بشمارند و محترم بدارند . آيت 188 با جمله ى * ( ( يُحِبُّونَ أَنْ يُحْمَدُوا « اين مردمرا معرّفى مىكند و با جمله ى * ( ( فَلا تَحْسَبَنَّهُمْ بِمَفازَةٍ » سرنوشت آنها را نشان مىدهد .\r\nمثنوى حال اين گونه مردم را در قيامت چنين توصيف كرده است :\r\n\r\nنامه اى آيد بدست بنده اى\r\nسر سيه از جرم و فسق آكنده اى\r\n\r\n\r\nاندر او يك خير و يك توفيق نه\r\nجز كه آزار دل صدّيق نه\r\n\r\n\r\nپر ز سر تا پاى زشتى و گناه\r\nتسخر و خنبك زدن بر اهل راه\r\n\r\n\r\nآن دغل كارى و دزدىهاى او\r\nو آن چو فرعونان انا انّاى او\r\n\r\n\r\nچون بخواند نامه ى خود آن ثقيل\r\nداند او كه سوى زندان شد رحيل\r\n\r\n\r\nآن هزاران حجّت و گفتار بد\r\nبر دهانش گشته چون مسمار بد\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n[ سوره آلعمران ( 3 ) : آيات 190 تا 195 
  ]\r\nإِنَّ فِي خَلْقِ السَّماواتِ وَالأَرْضِ وَاخْتِلافِ اللَّيْلِ وَالنَّهارِ لآياتٍ لأُولِي الأَلْبابِ ( 190 ) الَّذِينَ يَذْكُرُونَ اللَّه قِياماً وَقُعُوداً وَعَلى جُنُوبِهِمْ وَيَتَفَكَّرُونَ فِي خَلْقِ السَّماواتِ وَالأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ ( 191 ) رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَه وَما لِلظَّالِمِينَ مِنْ أَنْصارٍ ( 192 ) رَبَّنا إِنَّنا سَمِعْنا مُنادِياً يُنادِي لِلإِيمانِ أَنْ آمِنُوا بِرَبِّكُمْ فَآمَنَّا رَبَّنا فَاغْفِرْ لَنا ذُنُوبَنا وَكَفِّرْ عَنَّا سَيِّئاتِنا وَتَوَفَّنا مَعَ الأَبْرارِ ( 193 ) رَبَّنا وَآتِنا ما وَعَدْتَنا عَلى رُسُلِكَ وَلا تُخْزِنا يَوْمَ الْقِيامَةِ إِنَّكَ لا تُخْلِفُ الْمِيعادَ ( 194 )\r\nفَاسْتَجابَ لَهُمْ رَبُّهُمْ أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ فَالَّذِينَ هاجَرُوا وَأُخْرِجُوا مِنْ دِيارِهِمْ وَأُوذُوا فِي سَبِيلِي وَقاتَلُوا وَقُتِلُوا لأُكَفِّرَنَّ عَنْهُمْ سَيِّئاتِهِمْ وَلأُدْخِلَنَّهُمْ جَنَّاتٍ تَجْرِي مِنْ تَحْتِهَا الأَنْهارُ ثَواباً مِنْ عِنْدِ اللَّه وَاللَّه عِنْدَه حُسْنُ الثَّوابِ ( 195 )\r\nمعنى لغات : « اختلاف » بمعنى در پى يكدگر آمدن و اختلاف عقيده و نظر با همين معنى مناسب است .\r\n« الالباب » جمع لبّ بمعنى عقل مغز دل خالص از هر چيز .\r\n« جنوب هم » جمع جنب بمعنى : پهلو .\r\n« ف قنا » از مصدر وقايه بمعنى : نگاهدارى .\r\n« اخزيت ه » از مصدر خزى بمعنى خوارى و گرفتارى .\r\n","description":"","footnote":"","page_name":" 303 ","page_number":303},
  {"content":"\r\n« ينادى » از مصدر ندا بمعنى : آواز دادن .\r\n« سيئات نا » جمع « سيّئة » بمعنى : بدى و كار زشت .\r\n« اكفّرنّ » از مصدر تكفير بمعنى پوشيدن گناه آمرزيدن ، دست به سينه تواضع كردن .\r\nجهت نزول : اسباب النّزول از ابن عبّاس نقل كرده است كه اعراب از يهود معجزات موسى را پرسيدند آنها عصا و يد بيضا را در جواب گفتند و از مسيحيها پرسيدند آنها هم جواب دادند ، آنگاه از پيغمبر تقاضا كردند كه كوه صفا براى آنها تبديل به طلا شود ، آيت اوّل در جواب آنها نازل شد .\r\nترجمه : 190\r\nهمانا در آفرينش آسمانها و زمين و رفت و آمد شب و روز براى مردم خردمند هر يك نشانه اى است بر قدرت خداوند .\r\n191 همان خردمندان كه ايستاده و نشسته و پهلو بر زمين نهاده به ياد خدا بوند و به اين آفرينش بينديشند و گويند :\r\nپروردگارا نه اينان بيهوده آفريدى كه از هر بدى تو پاكى پس ما را ز بدى و آزار آتش دور بدار .\r\n192 پروردگارا آن را كه تو به آتش برى خوارش كنى [ كه ستمكار است 
  ] و ستمكاران را ياورى نباشد .\r\n193 پروردگارا شنيديم منادى فرياد مىكرد :\r\nبپروردگار خود مؤمن شويد و ما مؤمن شديم پس تو گناهان ما بيامرز و بديهاى ما بپوش و ما را همچنان نيكان بميران [ تا برستاخيز همره ايشان باشيم 
  ]\r\n194 اى خدا آنچه به زبان پيغمبران نويدمان دادى بما برسان و برستاخيز خوارمان مكن كه نويد تو استوار بود .\r\nشأن نزول : مجمع : نقل است ام سلمه كه يكى از همسرهاى محترم پيغمبر است به آن حضرت عرض كرد : چرا با نام مهاجرين نام زنها در قرآن نيامده است ؟\r\nآيت آخر ( 195 ) فاستجاب براى جواب آن محترمه نازل شد .\r\nترجمه :\r\n195 پس پروردگارشان خواسته ى آنها را پذيرفت چه ما كار كس نابود نكنيم خواه مرد باشد خواه زن كه همگى از يكدگر هستيد پس آنها كه ميهن بگذاشتند وز خانه بيرونشان كردند و به راه ما آزار كشيدند و جنگيدند و كشته شدند البتّه\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nگناهانشان بپوشيم و به آن بهشتان درونشان كنيم كه رودها از زير آن روان بود و اين است مزد خداوندى كه بهترين مزد بپيشگاه او باشد و بس .\r\nسخن مفسّرين : « إِنَّ فِي خَلْقِ السَّماواتِ » 290 ابو الفتوح : عطاء بن ابى رياح گفت با عبد اللَّه عمر نزد عايشه رفتيم و گفتيم يك چيز جالب نظر كه از پيغمبر ديده اى براى ما نقل كن گفت : كارهاى آن حضرت همه جالب و عجيب بود شبى نوبت من بود و خوابيد و هنوز آرام نشده بلند شد و از مشگ آب كه حاضر بود وضو گرفت و آب زياد مصرف فرمود و به نماز ايستاد و بسيار گريه كرد پس از آن نشست و باز فراوان گريه كرد و حمد و ثناى خدا گفت و به سجده سر بنهاد و همچنين گريست كه آب چشمش زمين را نمناك كرد به همين حال بود تا صبح شد بلال آمد و دعوت به نماز كرد آن حضرت را گريان ديد پرسيد : چرا گريه مىكنى با اينكه خدا گناهان تو را آمرزيده است فرمود : چون نگريم كه چنين نعمت و اين آيات خدا به من داده است « إِنَّ فِي خَلْقِ السَّماواتِ ) * - تا - * ( لا تُخْلِفُ الْمِيعادَ » آنگاه فرمود : واى بر آن كس كه اين آيات را بخواند و در انديشه ى راز آفرينش نباشد .\r\nعلىّ عليه السّلام فرمود : چون پيغمبر ( ص ) براى نماز شب برمىخواست ، اوّل مسواك مىكرد آنگاه در اطراف آسمان نگاه مىكرد و اين آيه را مىخواند از : « إِنَّ فِي خَلْقِ ) * - تا - * ( فَقِنا عَذابَ النَّارِ » .\r\nكسى نزديكى از صلحا رفت و خواهش كرد به او دعائى بياموزد كه به اجابت نزديك باشد . او گفت : پيش از هر دعا پنج نوبت بگو « ربّنا » آنگاه دعا كن كه اگر صلاح باشد مستجاب شود آن مرد پرسيد : اين كلمه و اين عدد چه امتياز دارد ؟ گفت : چون در اين آيات : « إِنَّ فِي خَلْقِ ) * از * ( رَبَّنا ما خَلَقْتَ ) * تا * ( لا تُخْلِفُ الْمِيعادَ » پنج بار « ربّنا » مكّرر شده است و پس از آن گفته شده است « فَاسْتَجابَ » .\r\n« إِنَّ فِي خَلْقِ ) * . . . * ( لآياتٍ » 190 كشف نوشته : چشم باز كن و برنگر تا ببينى اين جرم را هر ساعت بلونى ديگر گاه بسان درياى سيماب گاه بسان طبلسان ، گاه بسان بوستان اين گردش و تلوّن بيان راه توحيد است و كردگارى و دانائى خدا را\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nدليل است پس مؤمن چون تأمّل كند و نشان حدوث بيند سرّش فتوى كند كه : چون روا نباشد قبّه و سرائى اندر صحرا بىبنّائى و كدخدائى روا نبود چنين هوائى و سمائى اندر چنين فضائى بىقدرت خدائى ، اندر شب ديجور بيرون آى و اندر آسمان نظاره كن تا آسمان بينى بسان لشگرگاه ستارگان بسان سپاه ، و ماه بر مثال شاه اين نمودار روز رستاخيز است ، ظلمت شب نشان قيامت ، ستارگان نشان رخسار مؤمنان ، مجرّه نشان نهر كوثر ، و جمال ماه نشان محمّد رسول اللَّه ، چنان كه شب تاريك بود چون ماه رخسار بنمايد عالم روشن شود و فلك گلشن گردد ، خلق قيامت در ظلمت و زحمت باشند چون جمال اين مهتر پيدا آيد اهل ايمان را سعادت و امان پيدا آيد ، اين مثال به حكم تقريبى رفت اندرين تقرير ، و گر نه جمال و كمال آن سيّد بيش از آن است كه بمهتاب برابر كنند يا بآفتاب مثل زنند :\r\n\r\nماه را آن جاه نبود كو تو را گويد كه چون ؟\r\nزهره را آن زهره نبود كو تو را گويد چرا\r\n\r\n\r\nنى خدا از چاه جاه حاسدان از روى فضل\r\nبركشيد و برنشاندت بر بساط كبريا ؟\r\n\r\nزمخشرى در كشّاف از حضرت امام صادق روايت كرده است كه : هر كس از چيزى غمگين شد پنج نوبت بگويد « ربّنا » خدا نجاتش مىدهد و آنگاه اين آيه را قرائت فرمود : « إِنَّ فِي خَلْقِ السَّماواتِ ) * تا آخر » .\r\n« يَذْكُرُونَ اللَّه قِياماً وَقُعُوداً وَعَلى جُنُوبِهِمْ » 191 ابو الفتوح : از حضرت علىّ عليه السّلام و ابن عبّاس و قتاده و نخعى روايت كرده است كه جمله ى يذكرون يعنى نماز مىخوانند و كلمات : « قِياماً وَقُعُوداً وَعَلى جُنُوبِهِمْ » براى حالات سلامتى انسان است و درجات ناتوانى . و مفسّران گفته‌اند : مقصود ياد خدا است در همه ى احوال . و هم او نوشته است : ابن عون گفت : فكرت غفلت ببرد و خشيت بار آرد چنان كه آب نبات را و زرع را زيادت كند و دل را هيچ چيز چنان نافروزد كه اندوه و هيچ چيز چنان روشن نكند دل را كه فكرت .\r\n","description":"","footnote":"","page_name":" 306 ","page_number":306},
  {"content":"\r\n\r\nابو هريره روايت كرد كه رسول گفت : بينا دل ، مردى باشد كه در بستر خفته باشد ، در آسمان نگردد و در ستارگان آسمان و از صدق گويد : گواهى دهم كه تو را آفريدگارى و خالقى و مدبّرى هست .\r\nكشف نوشته است : پير طريقت گفت : ذكر نه همه آن است كه بر زبان دارى ذكر حقيقى آن است كه در ميان جان دارى ، توحيد نه همه آن است كه او را يگانه دانى ، توحيد حقيقى آن است كه او را يگانه باشى .\r\nكشّاف : پيغمبر ( ص ) بعمران بن حصين فرمود : ايستاده نماز كن و اگر نتوانستى نشسته بخوان و اگر نه بپهلو و با اشاره . شافعى از اين حديث استفاده كرده بر اين حكم كه مريض را براى نماز مثل مرده ى در گور بپهلو بخوابانند . ولى ابو - حنيفه گفته است : او را به پشت بخوابانند و اگر بهتر شد بنشيند ، و فقهاى شيعه مانند قول شافعى گفته‌اند مريض به پهلوى راست رو به قبله براى نماز دراز شود .\r\nفخر : در طبّ ثابت شده است كه انسان در حال به پشت خوابيده كمتر مىتواند فكر كند تا بپهلو خوابيده و در حال تكيه بپهلو فكر جمعتر و آماده تر است و نيز در اين حال خواب كمتر بر انسان مسلَّط مىشود از حالت به پشت خوابيده پس براى بيدارى با فكر و ذكر خدا بهتر آن است كه بپهلو بخوابند .\r\n« إِنَّنا سَمِعْنا مُنادِياً » 193 مجمع : عبد اللَّه عبّاس و عبد اللَّه مسعود گفته‌اند :\r\nمقصود از منادى پيغمبر ( ص ) است كه مردم را باسلام دعوت مىفرمود ، و بقيّه ى مفسّرين گفته‌اند : مقصود قرآن است كه به همه كس رسيده است ولى صداى پيغمبر را همه نشنيده‌اند .\r\n« آتِنا ما وَعَدْتَنا » 194 كشف نوشته : خداوندا وعده اى كه خود دادى بسرآر و درختى كه خود نشاندى ببرآر ، چراغى كه خود افروختى روشن دار ، مهرى كه بفضل خود دادى آفت ما از آن باز دار ، خداوندا شاد بدانيم كه تو بودى و ما نبوديم كار تو درگرفتى و ما نگرفتيم ، قيمت خود نهادى ، رسول خود فرستادى خداوندا تومان برگرفتى و كس نگفت كه بردار ، اكنون كه برگرفتى ، به گذار :\r\n","description":"","footnote":"","page_name":" 307 ","page_number":307},
  {"content":"\r\n\r\n\r\nگر آب دهى نهال خود كاشته اى\r\nور پست كنى بنا ، خود افراشته اى\r\n\r\n\r\nمن بنده همانم كه تو پنداشته اى\r\nاز دست ميفكنم چو برداشته اى\r\n\r\n« فَاسْتَجابَ لَهُمْ » 195 كشف نوشته است : وفاى وعده است كه مؤمنان را داده بود كه « ادْعُونِي أَسْتَجِبْ لَكُمْ » و تحقيق اين وفاى وعده آن است كه : داعى را اجابت داد سائل را عطيّت داد به مجتهد را معونت داد ، شاكر را زيادت داد ، صابر را بصيرت داد مطيع را مثوبت داد ، عاصى را اقالت داد ، نادم را رحمت داد ، محبّ را كرامت داد ، مشتاق را ديدار داد .\r\n« فَالَّذِينَ هاجَرُوا » 195 تفسير الميزان سيّد طباطبائى ( كه در همين روزها چاپ و منتشر مىشود ) در اين جمله نوشته است : مقصود هجرت بطور كلَّى است كه رها كردن شرك و بىدينى باشد يا ترك وطن و خانواده و قبيله .\r\n« وَقاتَلُوا وَقُتِلُوا » 195 مجمع : نافع و عاصم و ابو عمرو در اين دو جمله اوّل را با الف و دوّم را با تخفيف تا ، قرائت كرده‌اند تا اينطور معنى شود : آنها جنگ كردند و عده ى بسيار آنها كشته شدند .\r\nحمزه و كسائى : اوّل « قتلوا » بدون الف و بد « قاتلوا » با الف قرائت كرده‌اند و بر اين قرائت اينطور معنى مىشود : كشته شدند پس از آنكه جنگ كردند .\r\n« وَاتَّقُوا اللَّه » 200 كشف نوشته : تقوى درختى است كه بيخ آن در زمين وفا ، شاخ آن بر هواء رضا ، آب آن از چشمه ى صفا ، نه گرماى پشيمانى به آن برسد نه سرماى سيرى ، نه باد دورى ، نه آفت پراكندگى ، ميوه آرد ميوه ى پيروزى ، فلاح ابدى ، و صلاح سرمدى ، نعيم باقى ، و ملك جاودانى .\r\nسخن ما : 1 - در اوّل آيه مردم را وادار مىكند به همان عمل كه از قديم تا امروز بشر متمدّن بوسيله ى آزمايش و مطالعه ى در آثار آفرينش و موجودات عالم راه جلوگيرى از مشكلات زندگى را فراهم مىكنند و وسيله ى كار خود را آسان مىنمايند . جمله ى : « لآياتٍ لأُولِي الأَلْبابِ » با اشاره اين مطلب را مىفهماند كه :\r\nمردم خردمند عالم آفرينش را نشانه اى از حقايق ديگر مىدانند و آن را دنبال ميكنند\r\n","description":"","footnote":"","page_name":" 308 ","page_number":308},
  {"content":"\r\nو از آن نتيجه مىگيرند .\r\n2 - كلمه ى « باطلا » را مفسّرين بىنتيجه و بىهدف و بازيچه معنى كرده‌اند بدليل آيات ديگر مانند : « ما خلقناها لاعبين » « أَنَّما خَلَقْناكُمْ عَبَثاً » و « أمّا الباطل فَيَذْهَبُ جُفاءً » . « جفاء » بمعنى : خاشاك كه از اين جمله ها معنى بيهوده و هدر استفاده كرده‌اند و چنين نتيجه گرفته‌اند : غرض خدا از آفرينش بازى و بيهوده نيست بلكه براى اين است كه انسان را ببهشت يا جهنّم ببرد . ليكن در قاموس بطلان را تلف و زيان معنى كرده است و باطل را خلاف حقّ . و در مجمع - البحرين نيز نظير همين معنى را نوشته است و بنابراين معنى منقول لغت ميگوئيم شايد مقصود از باطل نابودشدنى و فناپذير باشد و نتيجه اينطور باشد كه مردم خردمند از مطالعه ى در آفريده ها تشخيص ميدهند كه اين عالم پهناور نابود نمىشود . و پيوسته از صورتى به صورت ديگر تبديل مىشود . انسان هم كه يكى از آفريده ها است نابود نمىشود و مفسّرين از جمله ى « باطلا » چه در اين آيه و يا در آيات ديگر استفاده كرده‌اند كه خدا باطل و بيهوده نيافريده است يعنى غرضى و هدفى دارد و مىخواهد انسان را ببهشت يا جهنّم ببرد ، اين نظريه قابل تصديق نيست بلكه خداوند قادر است ، و قدرت او بىآغاز و انجام است كه پيوسته از آن تشعشع است و پيدايش ، و مطابق قانون كلَّى آفرينش كه آفريده اين باطل و نابود شدنى نيست ، انسان هم يك ذرّه ى ناچيزى هست كه نابود نمىشود و بسوى كمال خود رهسپار است . و آن جمله هائى كه مفسّرين بمعنى بىهدف و بازيچه معنى كرده‌اند ممكن است با اين معنى كه كرديم منطبق شود و مثل كلمه ى عبث شايد مقصود اين باشد كه عالم را ببازى نيافريديم كه اين ساعت مشغول باشيم و ساعت ديگر رها و نابود شود بلكه پيوسته و باقى است و اين معنى كه براى كلمه ى « باطلا » نوشتيم امام فخر هم از واحدى نقل كرده است و خود هم اين را تصديق كرده است .\r\n3 - جمله ى : « ما لِلظَّالِمِينَ مِنْ أَنْصارٍ » راهنمائى تربيتى است كه ستمگرى هرگز قابل يارى نيست و اگر كسى در ستمگرى براى خود ياورى فرض مىكند فكرى\r\n","description":"","footnote":"","page_name":" 309 ","page_number":309},
  {"content":"\r\n\r\nاست بيهوده كه بنتيجه نمىرسد ، و وابستگى اين جمله بجلو شايد اين باشد كه خوار كردن و به آتش بردن تو بدنبال ستمى است كه آدمى به خود مىكند و ستمگر ياور ندارد .\r\n4 - در آيت آخر جمله هاى : « لا أُضِيعُ » ، تا ، * ( بَعْضُكُمْ مِنْ بَعْضٍ « مىفهماند علاوه بر آنكه هيچ كارى بىنتيجه نيست در آفرينش نر و ماده هم تفاوت نيست و همه از يكديگر پيدا شده‌اند ، و هر دسته هر چه بتواند و انجام دهد نتيجه اش را مىبرد و ارزش مرد يا زن به اندازه ى ارزش كار آنها است و اين جمله ها بهتر دليل است براى جواب آنها كه مىگويند : دين اسلام زن را خوار شمرده است .\r\n[ سوره آلعمران ( 3 ) : آيات 196 تا 200 
  ]\r\nلا يَغُرَّنَّكَ تَقَلُّبُ الَّذِينَ كَفَرُوا فِي الْبِلادِ ( 196 ) مَتاعٌ قَلِيلٌ ثُمَّ مَأْواهُمْ جَهَنَّمُ وَبِئْسَ الْمِهادُ ( 197 ) لكِنِ الَّذِينَ اتَّقَوْا رَبَّهُمْ لَهُمْ جَنَّاتٌ تَجْرِي مِنْ تَحْتِهَا الأَنْهارُ خالِدِينَ فِيها نُزُلًا مِنْ عِنْدِ اللَّه وَما عِنْدَ اللَّه خَيْرٌ لِلأَبْرارِ ( 198 ) وَإِنَّ مِنْ أَهْلِ الْكِتابِ لَمَنْ يُؤْمِنُ بِاللَّه وَما أُنْزِلَ إِلَيْكُمْ وَما أُنْزِلَ إِلَيْهِمْ خاشِعِينَ لِلَّه لا يَشْتَرُونَ بِآياتِ اللَّه ثَمَناً قَلِيلًا أُولئِكَ لَهُمْ أَجْرُهُمْ عِنْدَ رَبِّهِمْ إِنَّ اللَّه سَرِيعُ الْحِسابِ ( 199 ) يا أَيُّهَا الَّذِينَ آمَنُوا اصْبِرُوا وَصابِرُوا وَرابِطُوا وَاتَّقُوا اللَّه لَعَلَّكُمْ تُفْلِحُونَ ( 200 )\r\nمعنى لغات : « يغرّنّ ك » از مصدر غرور بمعنى گول زدن . « مأوى » جايگاه .\r\n« مهاد » فراش و وسيله ى خواب ، و زمين گود و پست ، « نزل » : وسيله ى پذيرائى ميهمان غذا منزلگاه ، عدّه اى كه در جائى منزل مىكنند . « صابروا » از مصدر مصابره بمعنى صبر كردن به آن اندازه كه از صبر ديگرى بيشتر و سختتر باشد ( باصطلاح مغالبه ى در صبر ) « رابطوا » از مصدر مرابطه بمعنى مواظبت بر كار ، و اسب نگاهداشتن براى مقابله ى با دشمن و تمام حدود و اطراف دشمن را وارسى كردن و قراولى نمودن .\r\n","description":"","footnote":"","page_name":" 310 ","page_number":310},
  {"content":"\r\nجهت نزول : مجمع : مشركين عرب در مسافرات تجارتى و معاملات بهره - هاى فراوان مىبردند و مسلمانان ناراحت مىشدند كه كافران و دشمنان خدا بهره مند هستند و ما مسلمانان فقير و بيچاره . آيه براى آرامش دل مؤمنان نازل شد و از فرّاء نقل كرده‌اند كه او گفته است : ناراحتى مسلمين از يهود بوده است كه استفاده و آسايش داشتند .\r\nترجمه :\r\nاى محمّد 196 سود سفر بازرگانى كافران گولت نزند\r\nكه 197 اندك بهره اى دارند ، و سپس جايگاه شان دوزخ است و بد آرامگاهى ،\r\n198 ولى آنها كه پرهيزگارند در بهشتانى جاودان باشند كه رودها از زير آنها روان بود چه در پذيرائى خداوندى باشند و بهترين بهره ى نكوكاران آن است كه به پيشگاه خداوند است ،\r\n199 آن كسان از يهود و مسيحى كه مؤمن به خدا شدند و به آنچه بر شما و خود - شان ز آسمان آمده و براى پذيرش حقّ نرم دلند و آيات آسمانى [ و احكام خداوندى 
  ] را به بهاى كم نمىفروشند اين گونه كسان مزدشان بنزد پروردگارشان باشد و او به زودى بشمار كارشان رسد .\r\n200 اى مؤمنين [ برفتار خود رهنماى تازه مؤمنين شويد پس 
  ] شكيبا باشيد به كار خود و در برابر ديگران ، و نگهبان خود باشيد و برحذر از دشمن ، و از نافرمانى خدا پرهيز كنيد ، تا اميدوار باشيد كه رستگار شويد .\r\nجهت نزول آيت : * ( ( وَإِنَّ مِنْ أَهْلِ الْكِتابِ « . ابن عبّاس و قتاده گفته‌اند :\r\nچون نجاشى سلطان حبشه از دنيا رفت پيغمبر ( ص ) بر او نماز خواند منافقين گفتند :\r\nشخص مسيحى دور و ناديده مىميرد و محمّد بر او نماز مىكند ، اين آيه در جواب اعتراض آنها نازل شد .\r\nابن جريج و ابن زيد گفتند : براى عبد اللَّه بن سلام و دوستان او كه يهودى بودند و مسلمان شدند .\r\nعطا گفته است : چهل نفر از مسيحيهاى نجران از قبيله ى بنى حارث بن كعب مسلمان شدند و سى و دو نفر از حبشه و هشت نفر از اهل روم آيه براى توصيف آنها است .\r\n","description":"","footnote":"","page_name":" 311 ","page_number":311},
  {"content":"\r\n\r\nمجاهد گفته است : براى يادآورى و معرّفى افراد يهودى و مسيحى است كه مسلمان شده بودند .\r\nسخن مفسّرين : « مَتاعٌ قَلِيلٌ » 196 ابو الفتوح نوشته است : رسول گفت : دنيا نيست در جنب آخرت الَّا بمنزله ى آنكه يكى از شما انگشت بدرياى آب فرو زند بنگر تا از آن دريا چه با انگشت او باز آيد ؟\r\nنخعىّ گفت : دنيا در اصل اندك است و از آن اندك نصيب تو اندك است و از آن اندك تو بيشتر برفت و كمتر ماند تو چه خواهى كردن باندك از اندكى كه رسول گفت : مانده ى دنيا باضافه ى به آن كه گذشته چون جامه اى كه بدرازا بدرند آنگه تارتار از او مىبرند تا بر يك تار او بماند هر ساعت گوش آن بود كه آن تار بگسلد اگر اوّل دنيا را بازكنى بود از بدايت جوانى اكنون بغايت پيرى رسيدى و پس از پيرى جز مرگ نباشد .\r\nكشّاف زمخشرى : يعنى سود مسافرتهاى تجارتى كافران ، در برابر خوشيهاى سراى ديگر ناچيز است .\r\n« لكِنِ الَّذِينَ » 197 فخر از يزيد بن قعقاع نقل است كه با تشديد نون قرائت كرده است ولى قرائت مشهور با تخفيف نون است .\r\n« تَجْرِي مِنْ تَحْتِهَا الأَنْهارُ » 197 ابو الفتوح اين جمله را چنين معنى كرده است : نهرها از زير درختهاى آن بهشت جارى است .\r\n« نُزُلًا مِنْ عِنْدِ اللَّه » 197 فخر از اعمش نقل كرده است كه او با سكون زاء قرائت كرده است . ولى قرائت مشهور با ضمّ است .\r\nابو الفتوح : كلبيّ گفته است : يعنى براى مزد كارشان ، بهره شان بهشت است و معنى نزل وظيفه اى است بوقت معيّن .\r\n« وَما عِنْدَ اللَّه خَيْرٌ » 198 ابو الفتوح نوشته است : انس مالك گويد كه يك روز رسول خفته بود بر چيزى از ساز و بافته ، و بالش در زير سر نهاده از اديم « 1 » كه حشوش\r\n\r\n","description":"","footnote":"\r\n( 1 ) بافته ى ليف خرما .\r\n","page_name":" 312 ","page_number":312},
  {"content":"\r\n\r\nليف بود ، « 1 » جماعتى صحابه در آمدند رسول برخاست و آن درشتى ساز و در پهلوى او اثر كرده يكى از صحابه بگريست رسول گفت : چرا مىگريى ؟ گفت : يا رسول اللَّه كسرى و قيصر بر حرير و ديبا نمىخسبند بتنعّم ، و تو اينچنين بر ساز و خفته و پهلوهاى تو از آن رنجور شده ، گفت : چه باك است ، ايشان را دنيا است و ما را آخرت .\r\n« خاشِعِينَ لِلَّه » 199 ابو الفتوح : يعنى خاضع و متواضع هستند .\r\nمجمع : ابن زيد گفت : يعنى خود را خوار و ترسان دارند .\r\nحسن بصرى گفت : خشوع يعنى ترسى از خدا كه هرگز از دل بيرون نميرود .\r\n« يا أَيُّهَا الَّذِينَ آمَنُوا اصْبِرُوا وَصابِرُوا وَرابِطُوا » 200 مجمع براى اين جمله ها چند معنى نقل كرده است :\r\n1 - حسن و قتاده و ابن جريج و ضحّاك گفته‌اند يعنى : بر دين خود پايدار باشيد و در برابر دشمن شكيبا و به آن گونه كه آنها اسبها را براى جنگ با شما تربيت مىكنند شما هم با اسبهاى خود آماده بمبارزه باشيد .\r\n2 - محمّد بن كعب گفته است : در دين شكيبا باشيد و بوعده هاى خداوند صابر باشيد و در برابر دشمن خود مرابطه و سر حد دارى كنيد .\r\n3 - زيد بن اسلم گفت : يعنى صبر بر جهاد كنيد و از حضرت امير عليه السّلام نقل شده است : رابطوا يعنى نمازها را مرتّب بخوانيد و پس از هر يك بانتظار نماز بعد باشيد .\r\nطبرى : معنى اين جمله اين است كه بطور كلَّى در دين خود از همه جهت صابر باشيد و در برابر دشمن هم صابر و پايدار بمانيد تا بر آنها چيره شويد و مقصود از « رابطوا » نگهدارى اسب است براى مقاومت با دشمن چه در حدود و مرزهاى مسلمين باشد و خواه در غير مرز باشد چون اصل رباط بمعنى نگاهدارى اسب است در برابر دشمن .\r\nابو الفتوح : مقصود از « صابروا » ايستادگى و صبر در برابر دشمن است و\r\n\r\n","description":"","footnote":"\r\n( 1 ) يعنى پوش بالش پوست و بار ميان بالش ليف خرما بود .\r\n","page_name":" 313 ","page_number":313},
  {"content":"\r\n\r\n« رابطوا » يعنى خود را محدود كنى بر جنگ با دشمن . ابو حامد گفته است : مقصود بستن اسلحه ى جنگى است .\r\nتأويلات كاشانى : يعنى : در مقام نفس و تمايلات شكيبا باشيد و مجاهده و خود - دارى نمائيد و در مقام قلب و ادراك جلو صفات جلال و شكوه قدرت خداوندى و زيبائى آفرينش مصابره و پايدارى نمائيد تا مكاشفات و روشنائى علوم و بينائى اسرار جهان براى شما آسان شود و در مقام روح و قواى عقلى خود را وابسته بداريد بمشاهدات و مطالعات در حوادث و حقايق كه اندك سستى و بيخبرى از چيزى براى شما نباشد و بظواهر فريبنده ى محسوسات از وصول بحقايق معقولات محروم نمانيد .\r\nتفسير عبده : جمله هاى « صابِرُوا وَرابِطُوا » الزام مىكند بجنگ دشمن به آن گونه كه او با ما مىجنگد ، پس لازم است تهيه وسائل جنگ و تحصيل علمى كه ساختن وسائل به آن مربوط است از رياضى و ساير علوم و صنايع .\r\nسخن ما : « 1 - آيت اوّل با جمله ى » گول مخور و مغرور مشو « انسان را جلو مىگيرد از افراط در حسّ آرزو و افسوس كه آسايش و خوشى ديگران محرّك تمايلات آدمى نشود و پيوسته در حسرت مال و خواسته هاى ديگران نباشد چون وقتى بهره هاى مادّى مفيد است كه از طريق انسانيت و حقيقت سود بشرى فراهم شود و اينجور سرمايه و مال براى هر فردى از طريق مخصوص به خود او است و با وسيله ى مادّى و معنوى كه هر كس به اندازه ى خود بدست آورده است مىتواند كسب سرمايه و ديگر خواسته هاى خود بكند و به كار ديگران نبايد مغرور شود و گول بخورد و راهها و طريقه هائى كه ديگران پيش گرفته‌اند تعقيب كند چون اگر از راه حق و درستى اقدام كرده‌اند مخصوص به خود آنها است و ديگرى نمىتواند آن را تقليد و تعقيب كند و اگر از راه باطل و انحراف استفاده شده است البتّه بهره اى است كه باندك زمان دورانش سپرى مىشود ولى عواقب زشتى و بدكارى دامنگير است .\r\n","description":"","footnote":"","page_name":" 314 ","page_number":314},
  {"content":"\r\n2 - آيت : « وَإِنَّ مِنْ أَهْلِ الْكِتابِ » وسيله ى نزديكى و حسن تفاهم است ميان آنها كه از جهت عقيده و مذهب و يا نژاد و نسل و ديگر احساسات اختلاف داشته‌اند ، چون وحدت فكر و تسليم بمعتقدات يكدگر موجب رستگارى هر دو دسته معيّن شده است پس مانند اين است كه همه دنبال يك هدف ميروند و منافع مشترك دارند .\r\n3 - در آيت آخر با جمله ى : « اتَّقُوا اللَّه » فهمانده شده است كه تمام تشكيلات و تجهيزات نظام و مرزبانى كه امروز وسيله ى نگرانى و نارضائى مسلمين شده است اگر با تقوى و پرهيزگارى اجرا شود وسيله ى فلاح و رستگارى است .\r\n","description":"","footnote":"","page_name":" 315 ","page_number":315},
  {"content":"\r\n\r\nسوره ى نساء\r\nمجمع : اين سوره را قاريهاى شام صد و هفتاد و هفت آيه شمرده‌اند و كوفيها صد و هفتاد و شش ، و قاريهاى مكّه و مدينه صد و هفتاد و پنج آيه حساب كرده‌اند .\r\nنزول اين سوره را در مدينه دانسته‌اند مگر دو آيه : ( إِنَّ اللَّه يَأْمُرُكُمْ أَنْ تُؤَدُّوا الأَماناتِ تا آخر و يَسْتَفْتُونَكَ . . . فِي الْكَلالَةِ الخ ) .\r\n[ سوره النساء ( 4 ) : آيه 1 
  ]\r\nبِسْمِ اللَّه الرَّحْمنِ الرَّحِيمِ\r\nيا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ وَخَلَقَ مِنْها زَوْجَها وَبَثَّ مِنْهُما رِجالًا كَثِيراً وَنِساءً وَاتَّقُوا اللَّه الَّذِي تَسائَلُونَ بِه وَالأَرْحامَ إِنَّ اللَّه كانَ عَلَيْكُمْ رَقِيباً ( 1 )\r\nمعنى لغات : « بثّ » از مصدر « بثّ » بر وزن فعل بفتح فاء بمعنى : پراكنده و منتشر كردن . « ارحام » جمع رحم بمعنى خويشاوند . « رقيب » مواظب و منتظر .\r\nپيشقراول . قشون شخص مواظب اخلاق خود .\r\nترجمه :\r\nاى مردم پرهيز كنيد ز نافرمانى پروردگارتان كه شما را از يك تن آفريد و همسر او را از خود او ، و از آن دو مردان و زنان بسيار به روى زمين پراكنده كرد ، وز آن خدا بترسيد كه نام او دستاويز خواسته و سوگند و پيمان شما است [ نه آنكه خود پنداشته‌ايد و ساخته‌ايد و انباز او كرده‌ايد 
  ] و نيز پرهيز كنيد از كناره گيرى ز خويشان خود كه خداوند بيناى كار شما است .\r\nسخن مفسّرين : « يا أَيُّهَا النَّاسُ » 1 مجمع : آنچه در كتابهاى آسمانى پيشين خطاب مىشده است به كلمه ى مسكينان و بيچارگان بوده است و در قرآن\r\n","description":"","footnote":"","page_name":" 316 ","page_number":316},
  {"content":"\r\nآنچه بمكّه خطاب بمردم شده است با يا ايّها النّاس و آنچه در مدينه روى سخن و خطاب بوده است گاهى با يا ايّها النّاس و جاى ديگر با يا ايّها الَّذين آمنوا بوده است .\r\n« اتَّقُوا رَبَّكُمُ » 1 طبرى : يعنى بپرهيزيد از مخالفت امر و نهى خدا .\r\nمجمع : يعنى از معصيت او بپرهيزيد ، و بعضى گفته‌اند : از تضييع حقّ خدا بپرهيزيد ، و بعضى گفته‌اند : بپرهيزيد از عقاب او .\r\nكشف الاسرار نوشته : گفته‌اند تقوى سه قسم است : اوّل از شرك پرهيز كردن و اين تقواى عام است ، پس از معصيت پرهيز كردن ، و اين تقواى خاص است ، پس از شبهت پرهيز كردن و اين تقواى خاص الخاص است .\r\nعبده : در اين جمله تصريح نشده است كه مقصود آدم است و كلمه نفس هم ظاهر در اين معنى نيست پس هر كس مخاطب به اين جمله باشد مطابق اصل و نژاد خودش با او خطاب شده است و اشاره باصل و نژاد مخصوص نشده است و آنها كه معتقدند هر صنف بشر پدرى داشته است از كلمه ى نفس همان عقيده ى خودش را مىفهمد و مفسّرين ما كه گفته‌اند مقصود آدم است ، از ظاهر آيه استفاده نكرده‌اند بلكه از همانچه در خاطر خود بيقين ميدانسته‌اند اين طور حكم كرده‌اند و پس از اين مطلب چند حديث نقل كرده است كه پيش از آدم ابو البشر كه در نزد يهود و مسيحى و مسلمان مشهور است هزاران آدم بوده است . ابن بابويه در كتاب توحيد از امام صادق ( ع ) نقل كرده است كه در ذيل يك حديث مفصّل فرمود : شايد گمان مىكنى كه خدا غير از شما كسى نيافريده است ولى سوگند به خدا كه هزار هزار آدم آفريده است كه شما در آخر آن آدمها آفريده شده‌ايد ، ابن ميثم در شرح كبير نهج البلاغه نقل كرده است از امام باقر ( ع ) كه فرمود : قبل از آدم كه پدر ما بوده است هزار هزار آدم يا بيشتر آفريده و نابود شده‌اند ، و هم ابن بابويه از حضرت امام صادق ( ع ) نقل كرده است : خداوند دوازده هزار عالم آفريد كه هر يك آنها بزرگتر از هفت آسمان و زمين است كه هيچيك آنها غير خودشان آفريده اى ديگر تصوّر\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nنمىكنند .\r\n« وَخَلَقَ مِنْها زَوْجَها » 1 مفسّرين گفته‌اند : يعنى براى آدم از خودش همسر آفريد كه از باقيمانده ى گل او حوّا را درست كرد و يا آدم را خواب گرفت جبرئيل از پهلوى چپ او استخوانى بدر آورد و شكل زن را از آن بساخت .\r\nفخر : ابو مسلم اصفهانى گفته است : يعنى از جنس او همسرش را بيافريد .\r\n« وَاتَّقُوا اللَّه الَّذِي تَسائَلُونَ بِه » 1 مجمع : جمله ى : « تساءلوا » با تخفيف سين قرائت شده و هم با تشديد آن و مناسب قرائت دوم اين است كه بجاى تتساءلون با دو ( تا ) بر وزن تتفاعلون يك ( تا ) در سين ادغام شده و با سين مشدّد تلفّظ شده است و در معنى تفاوت نيست .\r\nطبرى : يعنى بپرهيزيد از آن خدا كه در هنگام خواهش يكديگر را به او سوگند ميدهيد ، و ضحّاك گفته است : يعنى آن خدا كه بوسيله ى او با يكديگر عهد و پيمان استوار مىكنيد .\r\nتنوير المقباس : يعنى اطاعت كنيد از آن خدا كه به حق او حقوق و حوائج خود را از يكديگر مطالبه مىكنيد .\r\nمجمع : يعنى به آن گونه كه خدا را به زبان بزرگ مىشماريد بطاعت بزرگش بداريد .\r\n« و الارحام » 1 مجمع : اين كلمه را بيشتر قراء با صداى بالاى ميم قرائت كرده‌اند تا معنى چنين باشد : بپرهيزيد خدا را از نافرمانى و خويشاوندان را از قطع رابطه و جدائى از آنها . و با صداى زير هم قرائت شده است و اين طور معنى مىشود : ( بپرهيزيد از خدائى كه به او سؤال مىكنيد و سوگند ياد مىكنيد و هم خويشاوندان كه به آنها يكديگر را سوگند مىدهيد . و با رفع نيز خوانده شده است يعنى و ارحام لازم است پرهيز از گسيختن پيوندشان و به اين قرائت ( ارحام ) مبتدا است و خبر بقرينه از جمله افتاده است .\r\nفخر : قرائت با جرّ به آن جهت است كه اعراب احساسات يكديگر را بواسطه ى\r\n","description":"","footnote":"","page_name":" 318 ","page_number":318},
  {"content":"\r\n\r\nياد از خويشان تحريك مىكنند و مىگويند : تو را به خدا و حق خويشى ( در فارسى هم اين رسم هست ، چنان كه ميگويند : تو را به خدا و جان برادرت « مترجم » ) .\r\nفى ظلال : تقوى آن رشته ى لطيف ژرفناك است كه ميان آدمى و آفريدگار او است و دل و ديده ى او را حساس كند و گوش او را آماده نداى حق دارد . نفس همان وابستگى و قوام آدميان است با يكدگر . و عميقتر و لطيفتر چيزى است كه در بشريّت نمودار است و سر چشمه ى وجدان و شعور و روابط مردمى است و اين آيه آن وابستگى افراد بشر و آفريدگارشان را به ياد مياورد و همگى را بگرامىترين روابط كه تقوى باشد بيكدگر پيوند ميدهد همچون رشته هاى بهم پيوسته ى ناگسيختنى .\r\nو جمله ى « خَلَقَ مِنْها زَوْجَها » مىفهماند كه نر و ماده در طبيعت انسانى يكى است ولى به اين صورت آن را نمانيده كه يك جفت از جفت ديگر جدا شده است و رابطه ى آن نفس آدمى است كه هر دو را بمانند رشته هاى يك غربال و سيمهاى پنجره بهم پيوسته بيك صورت در آورده است . و تقواى ارحام كه در آخر آيه است عبارت عجيبى است كه فقط وجدان مفهوم آن را در مىيابد و مىفهماند كه بايستى آدمى وجدان خود را آماده ى دريافت حق خويشان كند و از نابودى آن و نارضائى ايشان بپرهيزد .\r\nتفسير نفحة الرّحمان نهاوندى : از حضرت امير علىّ عليه السّلام روايت شده است : خدا امر بتقوى و صله ى رحم كرده است پس هر كه صله ى رحم و رعايت خويشاوندى نكند تقوى ندارد و از خدا نمىپرهيزد .\r\n« كانَ عَلَيْكُمْ رَقِيباً » 1 طبرى : مجاهد گفته است : يعنى حافظ و نگهبان است . ابن زيد گفته است : يعنى عالم است .\r\nسخن ما : 1 - جمله ى اوّل شايد اشاره باشد به اين كه چون آفريننده ى يك حقيقتى است كه شما مخلوق را از يك اصل آفريده است پس در تمام روابط شما با يكديگر تقوى لازم است كه وحدت حقيقى و رابطه ى اصلى شما محفوظ بماند و اگر پرهيزگارى و رعايت حقوق و شرط ارتباط و وحدت رعايت نشد نتيجه اش توحّش و دورى از يكديگر است كه مانند حيوان زندگى برگذار مىشود و مثل درندگان بجان\r\n","description":"","footnote":"","page_name":" 319 ","page_number":319},
  {"content":"\r\nيكديگر ميافتند و در عالم ديگر هر ثمره ى سوء خوى درندگى بيشتر نمودار خواهد شد .\r\n2 - تكرار جمله ى « اتّقوا » شايد براى اين باشد كه در اول مردم بپرهيزكارى ز نافرمانى آفريدگار دعوت شده‌اند و در دوم براى توجه دادن كافران است به اينكه شما بتها را خدا ميدانيد و فرمانبرى آنها را از شما نخواسته‌اند بلكه فرمانبر كسى باشيد كه با اينكه بت مىپرستيد نام او را در سخنان خود ميآوريد و مىگوئيد ( عاهدت اللَّه و باللَّه و و اللَّه « و آفريدگار شما او است كه بىاختيار در چنين هنگام نامش به زبان شما مىآيد .\r\n3 - جمله ى : « تساءلون به » شايد اشاره باشد كه همانطور كه بوسيله ى ياد كردن خدا عواطف يكديگر را تحريك مىكنيد با تقوى و پرهيزگارى صفاى طينت خود را محفوظ بداريد و آن رابطه ى يگانگى و وحدت اصل خلقت را نسبت به يكديگر حفظ كنيد بخصوص با خويشاوندان كه نزديكتر به آنها هستند . و جمله ى آخر مى - فهماند كه چون با همه ى تنوّع و كثرت اصناف و دسته هاى مختلف آفريدگان بيك اصل و ريشه متّصل هستيد و او نگاهبان و مواظب شما است پس لازم است تقوى و پرهيزگارى را رعايت كنيد و گر نه از اصل و ريشه ى خود جدا شده نابود خواهيد شد .\r\n4 - يك نفر از علماى هند قرآنى بانگليسى ترجمه كرده است كه كلمه تقوى را وظيفه شناسى معنى كرده است اين معنى بسيار مناسب با اين آيه است كه چون از يك اصل آفريده شده‌ايد پس آن وظيفه كه در برابر آفريدگار خود و خويشان خود داريد رعايت كنيد كه وسيله ى سعادت شما همان است و بس .\r\nاز خواجه انصارى نقل است : سرمايه ى عمر توحيد شناس و تقوى را بنياد آن دان .\r\nاين شعر هم مناسب است با مفاد جمله ى : « خَلَقَكُمْ مِنْ نَفْسٍ واحِدَةٍ »\r\n\r\nدر هيچ كس به چشم حقارت نظر نكنى\r\nتا در تو هم بديده ى تحقير ننگرند\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n\r\nزيرا كه هر كه هست ز درويش و پادشاه\r\nچون نيك بنگرى ز يكى اصل و گوهرند\r\n\r\n[ سوره النساء ( 4 ) : آيات 2 تا 4 
  ]\r\nوَ آتُوا الْيَتامى أَمْوالَهُمْ وَلا تَتَبَدَّلُوا الْخَبِيثَ بِالطَّيِّبِ وَلا تَأْكُلُوا أَمْوالَهُمْ إِلى أَمْوالِكُمْ إِنَّه كانَ حُوباً كَبِيراً ( 2 ) وَإِنْ خِفْتُمْ أَلَّا تُقْسِطُوا فِي الْيَتامى فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلَّا تَعُولُوا ( 3 ) وَآتُوا النِّساءَ صَدُقاتِهِنَّ نِحْلَةً فَإِنْ طِبْنَ لَكُمْ عَنْ شَيْءٍ مِنْه نَفْساً فَكُلُوه هَنِيئاً مَرِيئاً ( 4 )\r\nمعنى لغات : « حوب » با ضمّ و فتح حاء بمعنى اندوه ترس گناه . « تقسطوا » از مصدر اقساط بمعنى عدالت و انصاف كردن . « مثنى و ثلث و رباع » يعنى دو تا دو تا و سه تا سه تا و چهار تا چهار تا باصطلاح عدد تقسيمى است . « ما ملكت ايمانكم » كنيزها و به زر خريده هاى شما . « ادنى » از مصدر دنوّ بر وزن فعول به معنى : نزديكى . « تعولوا » از مصدر عول بمعنى ميل و كج شدن از حقّ و ستم كردن . « صدقات هنّ » جمع صداق با كسر و فتح صاد بمعنى : مهر و قباله ى زن .\r\n« نحلة » بمعنى : بخشش . « هنيئا مريئا » بمعنى : گوارا و بدلنشين .\r\nجهت نزول : طبرى : سدّى گفته است : گاهى اعراب گوسفندى از مال يتيم ميگرفتند و بجاى آن ديگرى لاغر و بىارزش براى او مىگذاشتند و مىگفتند : يكى داديم و يكى گرفتيم و يا پول تمام عيار يتيم را برمىداشتند و با ناقص عوض مىكردند و مى - گفتند : درهمى داديم و درهمى گرفتيم آيت دوم : « وَآتُوا الْيَتامى » براى جلوگيرى از اين اغفال و بدرفتارى با يتيم است .\r\nترجمه :\r\n2 [ اى مسلمانان 
  ] مال يتيمان را براى خودشان به كار بريد و كالاى بد خود با مال خوب ايشان عوض نكنيد و آن را بسرمايه خود نيفزائيد و نخوريد كه گناهى\r\n","description":"","footnote":"","page_name":" 321 ","page_number":321},
  {"content":"\r\n\r\nاست بزرگ .\r\n3 و اگر بترسيد كه عدالت در كار يتيمان نتوانيد [ و از سوى همسرانتان دست درازى بمال آنها شود 
  ] پس با آن زنان همسر شويد كه براى شما پسند و پاكيزه بود خواه دو يا سه يا چهار بود و اگر بيم آن داشتيد كه ميان همسران نتانيد عدالت كنيد پس بيك زن بس كنيد و يا به زر خريدى چه اين روش نزديكتر است كه پرهيزگار باشيد و از راه حقّ بكج نرويد .\r\n4 و مهر زنان را كه بخشش خداوندى است بايشان دهيد و اگر ز دل بشما روا داشتند بخوريد كه گواراى شما مىشود .\r\nجهت نزول آيت سوّم « وَإِنْ خِفْتُمْ » مجمع : چند جهت براى آن نوشته است كه نتيجه ى همگى جلوگيرى از تجاوز بحقوق يتيمان است براى مثال : دختر يتيمى كه در سرپرستى كسى بود براى مال و جمالش با او همسر ميشد و مهر معيّن نمىكرد ، يا زنهاى متعدّد مىگرفتند و چون از مخارج زندگى عاجز مىشدند دست به اموال اولاد يتيم آن زنها مىكردند و يا چند زن مىگرفتند و اهميت بمخارج آنها نمىدادند و مانند اينها .\r\nسخن مفسّرين : « وَآتُوا الْيَتامى أَمْوالَهُمْ » 2 تنوير المقباس ابن عبّاس : يعنى پس از رشد و بلوغ اموال آنها را بخودشان بدهيد .\r\nمجمع : يعنى پيش از بلوغ خرج كنيد براى آنها و پس از بلوغ بخودشان بازگردانيد .\r\nابو الفتوح نوشته است : مقاتل و كلبى گفتند : آيت در مردى آمد از غطفان مال بسيار از آن پسر برادرش در دست او بود و او كودك يتيم بود چون بالغ شد و طلب مال پدر كرد عم مال به او نداد بحكومت نزديك رسول آمدند خداى تعالى اين آيه فرستاد چون اين مرد بشنيد گفت : فرمان خداى و رسول را منقاديم و پناه بخداى ميدهيم از بزه عظيم و مال به او داد جوان مال بستد و در سبيل خداى نفقه كرد رسول عليه السّلام گفت : مزد ثابت شد و وزر و و بال بماند . گفتند : يا رسول اللَّه دانيم كه اجر ثابت شد براى آنكه مال در سبيل خداى خرج شد چگونه وزر بماند ؟ گفت : مزد ثابت شد كودك غلام را و وزر بر پدرش .\r\n","description":"","footnote":"","page_name":" 322 ","page_number":322},
  {"content":"\r\n\r\nو هم اين مطلب ابو الفتوح است : يتيم طفل بىپدر است و اگر بالغ شد يتيم نيست بايد مالش را به او بدهند ، پس اينطور عبارت مجاز است بمناسبت حالت پيش از موقع تسليم مال يعنى آنهائيكه يتيم و در سرپرستى شما بودند آنگاه كه بالغ شدند اموالشان را بدهيد ، چنان كه پيغمبر را تا مدّتها يتيم ابو طالب ميناميدند ، به مناسبت دوران گذشته كه يتيم و در سرپرستى ابو طالب بود .\r\nروح البيان : يعنى مال يتيمان را بخودشان بدهيد تا از بلاى حرص و دون همتى پاك شويد و بامانت و ديانت و پاكدلى آراسته شويد كه اين رذائل پرده ى غفلت و دورى از فيض است .\r\nسعدى\r\n\r\nيكى خار پاى يتيمى بكند\r\nبخواب اندرش ديد صدر خجند\r\n\r\n\r\nكه مىگفت و در روضه ها مىچميد\r\nكه آن خار بر من چه گلها دميد\r\n\r\n« وَلا تَتَبَدَّلُوا الْخَبِيثَ بِالطَّيِّبِ » 2 طبرى : يعنى جنس خوب از مال يتيم را با جنس بد مال خود عوض نكنيد . مجاهد گفته است : يعنى پيش از آنكه روزى حلال براى تو برسد دست بمال حرام يتيم دراز مكن .\r\nابو الفتوح : عطاء گفته است : چون بمال يتيم تجارت مىكردند و از سود آن براى او چيزى منظور نمىكردند پس مال حلال و نتيجه ى زحمتشان با حقّ يتيم تبديل مىشد .\r\nكشّاف : يعنى عوض نكنيد كار خوب كه حفظ مال يتيم باشد به كار بد كه از نظر انداختن و بيباكى در آن باشد .\r\n« وَلا تَأْكُلُوا أَمْوالَهُمْ إِلى أَمْوالِكُمْ » 3 مفسّرين اين جمله را چنين معنى كرده‌اند كه مال يتيم را با مال خود علاوه نكنيد و تصرف نكنيد .\r\nمجمع : ممكن است معنى اين باشد : كه جنس خوب آنها را با بد خود مخلوط نكنيد براى تصرف و استفاده كه موجب ضرر بر يتيم است و گر نه آميختن مال\r\n","description":"","footnote":"","page_name":" 323 ","page_number":323},
  {"content":"\r\n\r\nخود بمال يتيم كه زيان به او نرسد گناه نيست ، و از امام باقر و امام صادق روايت شده است كه چون اين آيه نازل شد مردم احتراز كردند از آميزش با يتيمان و كار بر آنها دشوار شد و به پيغمبر عرض كردند . اين آيه نازل شد : « وَإِنْ تُخالِطُوهُمْ فَإِخْوانُكُمْ » .\r\n« حُوباً كَبِيراً » 2 شايد قيد بكبير اشاره باشد به اين كه گناه خوردن مال مردم بالغ غير از صغير است كه او بيچاره است و تجاوز بدترى است .\r\n« وَإِنْ خِفْتُمْ أَلَّا تُقْسِطُوا » 3 طبرى : عروه بن زبير گفت : معنى اين آيه را از عايشه زوجه ى پيغمبر پرسيدم او گفت : اى خواهرزاده ى من اين آيه دخترهاى يتيم را گفته است كه مردان دست اندر كار تربيت آنها بزيبائى و سرمايه شان دل ميبازند و طمع مىكنند كه با آنها بمهريه ى كم و يا بر خلاف ميل آنها ازدواج كنند اين آيه از اين عمل جلوگيرى كرده است كه در مهريه ى آنها كمال عدالت رعايت شود و يا صرف نظر كنند و تا چهار زن كه ميخواهند از غير اينها انتخاب كنند . و در حديث ديگر از عايشه نقل است كه ولى و اختيار دار دختر يتيم ، او را ميزد و مجبور مىكرد به ازدواج ، براى مالش و با او بدرفتارى مىكرد . و عكرمه گفت : در قبيله ى قريش اشخاصى بودند كه زنهاى زياد داشتند و سرپرست چند يتيم بودند چون سرمايه شان كم مىشد باموال يتيمها دست دراز مىكردند ، اين آيه آنها را جلوگير شد . سعيد بن جبير و قتاده و سدى گفته‌اند : يعنى همچنان كه مىترسيد در اموال يتيمان عدالت نشود و مواظب خود هستيد مواظب حال زنها هم باشيد كه نسبت به آنها به عدالت رفتار شود و از چهار زن تجاوز نكنيد و اگر نتوانستيد رعايت عدالت بكنيد بيك زن اكتفا كنيد و اگر از آن هم عاجز شديد فقط بآميزش با كنيز و زر خريد بسازيد .\r\nابو الفتوح : بعضى گفته‌اند : يعنى اگر از ازدواج با دختر صغيرى كه در پرستارى شما است بترسيد كه نتوانيد با او به عدالت رفتار كنيد او را بزنى نگيريد و با ديگرى ازدواج كنيد . حسن بصرى گفته است : آيه براى اشخاصى نازل شده است\r\n","description":"","footnote":"","page_name":" 324 ","page_number":324},
  {"content":"\r\nكه سرپرست يتيم بودند و براى اينكه اگر ازدواج كنند خرجشان زياد مىشود و شايد از مال يتيم خرج كنند از اين كار خوددارى مىكردند و با خود آن يتيمها همسر ميشدند و بعد پشيمان و ناراضى مىشدند و آرزو مىكردند كه او بميرد و اموالش به آنها برسد و زن ديگر اختيار كنند .\r\n« تقسطوا » 3 قرائت اين جمله با صداى جلو تاء است .\r\nابو الفتوح : ابراهيم نخعى با فتح تاء قرائت كرده است .\r\n« ما طابَ لَكُمْ » 3 ابو الفتوح : از ابن ابى عيله نقل است كه او خوانده است :\r\n« من طاب » و در معنى تفاوت نمىكند . و از ابو عمرو بن علاء نقل است : در مكّه شنيدم از عربى مىگفت : « سبحان ما سبح الرعد بحمده » كه بجاى من ( ما ) تلفّظ كرده است . و از اعمش و ابن ابى اسحاق نقل است كه آنها « طيب » با ( يا ) به اماله تلفظَّ كرده‌اند ، و در قرآن ابىّ بن كعب به ( يا ) نوشته بوده است ، و ممكن است مقصود از كلمه ى طاب اين باشد : با آن زنها ازدواج كنيد كه در آميزش با يتيمان پسند شما باشند .\r\n« مَثْنى وَثُلاثَ وَرُباعَ » 3 در بحث لغت و معنى اين كلمات گفته‌اند : مثنى بجاى « اثنين اثنين » است و همچنين ثلاث يعنى « ثلاثه ثلاثه » چنان كه در معنى لغت گفتيم يعنى : دو تا دو تا ، سه تا سه تا ، و اين حكم مورد اتفاق علماى مسلمين است كه ازدواج دائم با بيش از چهار زن روا نيست .\r\nابو الفتوح : از قيس بن حارث نقل است كه او گفت : من هشت زن به خانه داشتم چون اين آيه نازل شد به پيغمبر عرض كردم من چكنم كه هشت زن دارم ؟\r\nفرمود : چهارتاى آنها را نگاهدار و باقى را رها كن . من به خانه رفتم و يك يك آنها را پيش خواندم و پرسيدم فرزند دارد يا نه ؟ چهارتاى از آنها كه فرزند داشتند نگاه داشتم و بقيّه را رها كردم .\r\nفخر : روايت شده است كه غيلان اسلام پذيرفت و ده زن به خانه داشت ، پيغمبر فرمود : چهار را نگاهدار و باقى را رها كن ، و نوفل بن معاويه پنج زن داشت\r\n","description":"","footnote":"","page_name":" 325 ","page_number":325},
  {"content":"\r\n\r\nپيغمبر به او فرمود : يكى را رها كن .\r\n« أَوْ ما مَلَكَتْ أَيْمانُكُمْ » 3 يعنى آنچه را دست راست شما مالك مىشود ، و چون علامت مالك شدن تصرّف است و بيشتر تصرف و بدست گرفتن با دست راست انجام مىشود از اين روى زر خريد و غلام و كنيز را « ملك يمين » ناميده‌اند .\r\nتفسير سيد احمد خان هندى : اين جمله براى آن زنها است كه پيش از اين آيات همسر با كسى بوده‌اند يا مطابق رسم جاهليت زر خريد اشخاص بوده‌اند ، و اسلام بعد از آن اين عمل را ممنوع كرد به اين آيه « فَإِمَّا مَنًّا بَعْدُ وَإِمَّا فِداءً » يعنى بعد از اين انسانى زر خريد كسى نمىشود « 1 » .\r\n« ذلِكَ أَدْنى أَلَّا تَعُولُوا » 3 ابو الفتوح : از پيغمبر ( ص ) روايت كرده‌اند كه فرمود يعنى اين روش نزديكتر است به اين كه ستم نكنيد . و بروايت ديگر يعنى : مايل و منحرف از راه حقّ نشويد ، و مجاهد جمله ى : « تعولوا » را گمراه كردن معنى كرده است . و فرّاء و اصمّ تجاوز معنى كرده‌اند چون كلمه ى : عول باصطلاح از اضداد است كه دو معنى ضدّ يكديگر دارد و بمعنى زيادى و كمى است ، شافعى گفته است عول يعنى زيادى عيال ولى ديگران اين معنى را نگفته است ، ( با نظر شافعى معنى جمله چنين است : اين روش نزديكتر است به اين كه عيالمند نشويد و عائله شما زياد نشود . ) و ابو حاتم گفته است : اگر از اعال يعيل اعالة باشد بمعنى زيادى عيال است و اگر اين معنى مقصود باشد بايد جمله ( تعيلوا با ضمّ تا تلفّظ شود ) .\r\nابو عمر بن علا گفت : ( اختلاف و تعدّد معانى و موارد استعمال لغت عرب بقدرى زياد است كه من نمىتوانم بر كسى اعتراض كنم و يا گفته ى كسى را غلط بشمارم و با خود مىگويم : شايد عرب آن را استعمال كرده است و من از آن بيخبرم ) . و طلحه بن مصرف اين جمله را : « يعيلوا » خوانده است بمناسبت لغت عموم اعراب كه در زيادى عيال اينجور جمله تلفّظ مىكنند . و طاوس اين جمله را : لا تعتلوا با دو تاء قرائت كرده است مشتقّ از علَّت اين بود گفتار ابو الفتوح .\r\n\r\n","description":"","footnote":"\r\n( 1 ) و رساله اى نوشته است « تنزيه الاسلام عن شين الامة و الغلام » .\r\n","page_name":" 326 ","page_number":326},
  {"content":"\r\n\r\nاو توضيح نداده است كه مقصود طاوس چه معنى مىشود و شايد مقصود از علَّت بمعنى مرض و گرفتارى باشد و يا از علَّت بفتح عين كه جمع آن علَّات است به معنى فرزندهاى از مادرهاى مختلف و ليكن به اين معنى استعمال فعل در كتب لغت ديده نشده « وَآتُوا النِّساءَ صَدُقاتِهِنَّ » 4 ابو الفتوح : كلبيّ و چند مفسر ديگر گفته‌اند كه عرب رسم نداشت از مهرى كه براى دخترش مىگيرد چيزى به او بدهد و اگر او را با افراد قبيله ى ديگر جفت مىكرد بر شترى مىنشاند و مىفرستادند و از مهر به او چيزى نمىداد و بهره ى آن دختر همان شتر بود اين آيه براى جلوگيرى از آن رفتار خطاب باولياى دختران شده است ، اين معنى از ابو الجارود از امام باقر ( ع ) هم نقل شده است ، حضرمى گفته است : چون در عرب نكاح شغار مرسوم بود يعنى در عوض تزويج خواهر يا دختر به كسى آن مرد هم خواهر يا دختر خود را با آنشخص تزويج مىكرد و مهر قرار نمىداد اين آيه براى جلوگيرى از اينجور ازدواج است ، و پيغمبر هم از اين نهى كرد و فرمود : « لا شغار فى الاسلام » يعنى در اسلام اين نكاح شغار مجاز نيست . بعضى ديگر گفتند : آيه خطاب بشوهرها است كه مهر زنها را بدهند و مضايقه نكنند .\r\n« نحلة » 4 طبرى : يعنى مهر بطور بخشش الزامى ، ابن جريج گفته است :\r\nيعنى مهر معيّن شده ى واجب . ابن زيد گفته است : كلمه ى نحله در زبان عرب بمعنى واجب است و معنى اين كلمه در اين آيه چنين است : ازدواج نبايد انجام شود مگر با مهر معيّن و ناگزير .\r\nابو الفتوح : ابو عبيده گفته است : از كلمه ى : « نحله » جز معنى چيز معين و نامبرده نمىتوان فهميد . كلبى گفته است : مقصود بخشش است . زجّاج گفته است بمعنى آئين و دين است . و عقبة بن عامر از پيغمبر روايت كرده است كه فرمود : بهترين شرطى كه انسان به آن رفتار كند اين است كه آنچه در ازدواج\r\n","description":"","footnote":"","page_name":" 327 ","page_number":327},
  {"content":"\r\n\r\nبا زنها مهر معيّن كرده است با آنها به تمام و كمال بپردازد . صهيب نقل كرده است كه پيغمبر ( ص ) فرمود : هر كه وام گيرد بگرو و در دل داشته باشد كه بازندهد او دزد است و هر - كس با زنى همسر شد و مهر معيّن كرد و آهنگ آن داشت كه به او ندهد او زانى است و بزهكار .\r\nدر مجمع : كلمه ى نحله را اين طور توضيح داده است : چون مردم و زن در استفاده ى از يكديگر شريك و مساوى هستند خداوند براى زن بر مرد مهر قرار داده تا بخشش و عطيّه اى باشد از خداوند نسبت بزن .\r\nكشف الاسرار نوشته است : كاوين زنان هر چه سبكتر و كمتر ، آن در شرع پسنديده تر و نيكوتر ، مصطفى گفت : « اعظم النّساء بركة اقلَّهن مؤنة « 1 » » و مستحبّ است كه كاوين بپانصد درم سپيد زيادت نكنند كه كاوين زنان مصطفى چنين بود .\r\n« فان طبن لكم منه شيئا * ( فَكُلُوه هَنِيئاً مَرِيئاً » 4 طبرى : ابن عبّاس گفت : يعنى اگر زن راضى باشد و زيان و گول و اغفال در ميان نباشد خوردن مالش جايز است . مردى نزد علقمه رفت و او غذائى مىخورد كه همسرش از مهريهء خود به او بخشيده بود به آن مرد گفت « ادن فكل من الهنيىء المريء » يعنى بيا جلو و بخور از اين غذاى گواراى دلنشين ، ابو صالح گفته است : اين جمله خطاب به اولياى دختران است كه مهريه ى آنها را تصرّف مىكردند از اين كار جلوگيرىشان مىكند كه اگر دخترها راضى بودند كه چيزى از آن را بخوريد باكى بر شما نيست .\r\nمجمع : « هنيى » يعنى آنچه بخوشى از گلو فرو رود و ناراحت نكند « مرى » محمود العاقبة و تامّ الهضم يعنى آنچه به خوبى هضم شود و زيان نرساند و مولَّد خوشوقتى و نشاط شود و از علىّ عليه السّلام روايت شده است كه مردى از درد دل به آن حضرت شكايت كرد پرسيد : زن و همسر دارى ؟ عرض كرد بلى ، فرمود اگر ممكن شود با كمال خوشوقتى چيزى به تو بدهد آن را عسل بخر و با آب باران مخلوط كن و بخور كه شفا مييابى چون خدا فرموده است « وَنَزَّلْنا مِنَ السَّماءِ ماءً مُبارَكاً » يعنى\r\n\r\n","description":"","footnote":"\r\n( 1 ) با بركتترين زنان كم خرجترين آنانند .\r\n","page_name":" 328 ","page_number":328},
  {"content":"\r\n\r\nاز آسمان آبى فرخنده فرود آورديم و باز فرموده است « يَخْرُجُ مِنْ بُطُونِها شَرابٌ مُخْتَلِفٌ أَلْوانُه فِيه شِفاءٌ لِلنَّاسِ » يعنى او شكم زنبور نوشيدنى رنگارنگ بيرون ميآيد كه موجب بهبود مردم است ، و باز فرموده است كه « فَإِنْ طِبْنَ لَكُمْ عَنْ شَيْءٍ مِنْه نَفْساً فَكُلُوه هَنِيئاً مَرِيئاً » يعنى اگر زنهاى شما از مال و مهريه ى خود با كمال خوشدلى بشما واگذاشتند شما هم بخوريد كه خوش است و گوارا پس اگر وسيله ى بركت و بهبودى و گوارائى همگى فراهم شد بخواست خداوند موجب بهبودى مىشود .\r\nابو الفتوح نوشته است : عبد اللَّه عبّاس گويد رسول عليه السّلام را از اين آيه بپرسيدند گفت : چون زنان چيزى بشما دهند بدلى خوش بىاكراهى سلطان را بر شما مؤاخذه نبود و در آخرت خدا را مطالبه و ابو حمزه گفت ( هنيئا ) آنچه در آن گناه نباشد و « مرىء » آنچه در آن بيمارى و درد نباشد .\r\nسخن ما : 1 - در ارتباط جمله ى « وَإِنْ خِفْتُمْ » با جمله ى « فَانْكِحُوا ما طابَ » همانطور كه نوشتيم شايد از جهت ازدواج با دخترهاى يتيم ناراحت بوده‌اند كه اگر با آنها ازدواج كنند ممكن است با بچّه و كم تجربه نتوانند زندگى كنند و اگر آزاد - شان گذارند كه با ديگرى ازدواج كنند شايد چون هنوز ضعف و نيروى فكر و مقاومتشان كم است اموالشان در دست شوهران تلف شود و اگر خود با زن ديگر ازدواج كنند مبادا كه نتوانند با اين يتيمان خوشرفتارى كنند شايد آيه براى رفع نگرانى اين گونه مردم باشد كه اگر از ازدواج با آنها نگران هستيد از دو جهت ديگر ترس نداشته باشيد و با زن ديگر ازدواج كنيد كه وظيفه ى شما همان است كه در آيت پيش گفتيم ، خود در اموال يتيمان تصرّف نكنيد و پس از رشد و بلوغ به آنها بسپاريد ولى اگر بعد تلف شود بر شما باكى نيست و براى جلوگيرى از سوء رفتار با يتيمان زنى گزينيد كه با يتيم خوشرفتار باشد .\r\n2 - منتسكيو در روح القوانين نوشته است ( چاپ دوم ص 353 ) در كشور - هائى كه داراى آب و هواى گرم مىباشد زنها در سنين هشت و نه و ده سالگى بالغ هستند و بعد از آنكه شوهر كردند بارور مىشوند بطوريكه ميتوان گفت در\r\n","description":"","footnote":"","page_name":" 329 ","page_number":329},
  {"content":"\r\n\r\nكشورهاى گرمسير ازدواج و بارورى زنها بلافاصله انجام مىشود ، « پريد و در شرح حال محمد ميگويد كه او در سن پنج سالگى خديجه را بحباله ى نكاح آورد و در هشت سالگى با وى همخواب شد » . منع تعدّد ازدواج در اروپا و مجاز كردن اين عمل در آسيا مربوط بمقتضيات آب و هواست و بواسطه ى اقتضاى آب و هواست كه دين اسلام در آسيا آنهمه توسعه يافته و دين مسيح نتوانست در آسيا توسعه يابد و به همين جهت دين اسلام در كشور چين نفوذ نمود ولى دين مسيح نتوانست به خوبى در آن كشور نفوذ نمايد .\r\n« و الانتين » امپراطور روم بعلل و جهاتى مخصوص اجازه داد مردها چندين زن بگيرند ولى چون اين قانون با آب و هواى اروپا مناسب نبود از طرف ساير امپراطوران رم لغو گرديد .\r\nبر طبق حسابهائى كه شده در اروپا پسر زيادتر از دختر بوجود ميآيد و بالعكس در آسيا و آفريقا دختر زيادتر از پسر زائيده مىشود بنابراين قانونيكه تعدّد زوجات را در اروپا منع كرده و در آسيا و آفريقا اين كار را جايز شمرده از يك حيث مربوط بكمى زن در اروپا و فراوانى بانوان در آسيا و آفريقاست ولى در نقاط سرد سير آسيا مثل تبت چون مثل اروپا پسر زيادتر از دختر بوجود ميآيد يك زن مى - تواند چندين شوهر اختيار كند .\r\nابو الظهير الحسن جهانگرد عرب در قرن نهم ميلادى كه بهندوستان و چين رفت اين رسم را مشاهده كرد و آن را دليل بر فحشاء ميشمارد . وقتى كه تعدد زوجات قانونا مجاز شد شوهر بايد در باره زنهاى خود بتساوى رفتار نمايد مثلا دين اسلام كه گرفتن چهار زن را مجاز دانسته است مقرر كرده است شوهر بايد با هر چهار نفر آنها بتساوى رفتار نمايد ، در قانون ( مالايو ) كه گرفتن سه زن مجاز كرده دستور داده‌اند شوهر بايد با آنها بتساوى رفتار كند ، در قانون موسى مقرر شده هرگاه شخصى كنيز خود را براى پسرش عقد نمايد و سپس پسر مصمم شود زن ديگر اختيار كند نبايد از غذا و لباس زن اول بكاهد و وظيفه ى زناشوئى را در باره ى او\r\n","description":"","footnote":"","page_name":" 330 ","page_number":330},
  {"content":"\r\nتقليل دهد .\r\nعبده : گاهى تعدّد زن براى مرد بواسطه مصالح ملَّى و عمومى است مثل اينكه در جائى زيادى زن بر مرد بيش از حد امكان زندگى باشد چنان كه در انگلستان و ديگر ممالكى كه جنگها مردمرا بيچاره و درمانده كرده است و هزاران مرد نابود شده است و زنهاى بيشمار و بىسرمايه پى كسب معاش ميروند و معلوم است ناچارى بكجا ميكشاند و اشتغال دخترها در كارخانه ها و بازارها و نتايج بدى كه از آن توليد شد به جائى رسيد كه خانمهاى نويسنده ى انگليسى مىگفتند تعدّد زن براى مرد لازم است و مردهاشان مىگفتند علاج منحصر بفرد براى جمعآورى عده ى بى - شمار دخترهاى متفرق در همه جا فقط تعدّد ازدواج است و بس .\r\nاينكه در تفسير عبده نوشته است مربوط به پيش از جنگ جهانى هزار و نه صد و سى و نه ميلادى است ، ولى اكنون كه تقريبا چهارده سال از اين جنگ دوّم ميگذرد مىشنويم دخترهاى بىسرمايه و سرپرست در مهمانخانه ها و اماكن عمومى غوغائى دارند و مخصوصا در آلمان زمزمه ى اجازه ى تعدّد ازدواج است .\r\nتا اينجا آنچه مقدور بود نوشتيم از عقايد مردم غير مسلمان نسبت بمفاد جمله « فَانْكِحُوا ما طابَ » تا * ( مَثْنى وَثُلاثَ وَرُباعَ « اينك گفتار خود ما : منتسكيو البتّه در تشخيص خود خطا نكرده است و اختلاف منطقه و محيط طبيعى آثار مختلف دارد و مقتضى مقررات و قوانين مختلف هم ممكن است بشود و مفاد آيه هم به خوبى مطابق مىشود با مصالح و مقتضيات مناطق مختلف و زمانهاى مختلف ، زيرا بسيار ساده و بطور طبيعى مجاز شده است تعدّد زنها كه با عدالت و رعايت حقوق باشد و گر نه ممنوع است و از همين جهت ميگوئيم : در اروپا ممنوع ، امروز تعدّد ازدواج مجاز است چون دخترهاى بيچاره ممكن است با كمال امتنان چند نفرشان با يك نفر همسر شوند و در نهايت خوشى و يگانگى زندگى كنند ، در اين صورت شرط عدالت موجود است و تعدّد زن جايز است ولى در آسيا و بخصوص مملكت خودمان كه در بعضى خانواده ها ازدواج دوم مرد موجب مرگ زن اوّل مىشود و بزرگترين آسيبها\r\n","description":"","footnote":"","page_name":" 331 ","page_number":331},
  {"content":"\r\n\r\nبزن توجه شوهر اوست بزن ديگر پس چون قابل رعايت عدالت نيست ممكن است حكم كرد بعدم جواز تعدّد زوجات براى اين گونه اشخاص ولى از جهت نهاد انسانى احتياج مرد بيشتر از يك زن قابل تصور و پذيرفتنى است چون زن دوره هائى بر - گذار مىكند كه طبيعت او را جلوگير است از آميزش با مرد و باز دوره هائى طى مىكند كه رغبت بآميزش ندارد و ليكن در مرد چنين عوارض نيست و احتياج و آمادگى او بيشتر است ، و در عمل هم مشاهده مىكنيم كه همين خاصيّت طبيعى مردها را بيشتر وادار مىكند بتوجه بزن ديگر تا تعدى زن از شوهر خود بمرد ديگر و اگر از اماكن فساد آمار دقيق گرفته شود نمىتوان عده ى مردى كه به آن جا مراجعه مىكند مقايسه نمود با زنهائى كه با آنجا سر و كار دارند .\r\nعبده از مصطفى افندى رشدى در تعدّد زوجات پيغمبر ( ص ) شرحى نقل كرده است مناسب است قسمتى از آن ترجمه شود : سوده دختر زمعه زن مسلمانى بود كه با شوهرش بحبشه هجرت كرد و شوهرش مرد و پس از بازگشت از آنجا خديجه وفات كرده بود و پيغمبر او را تزويج فرمود و به اين وسيله آن زن از شر خويشاوندان و آميزش با آنها محفوظ ماند ، و اگر در سرپرستى و كفالت پيغمبر نمىبود ناچار تسليم بخويشان كافر خود مىشد و يا گرفتار آزار و رنج آنها ، پس از يك ماه عايشه دختر ابى بكر را عقد كرد و پس از آن حفصه دختر عمر را كه بزرگترين مصلحت در نگهدارى آنها رعايت پدران آنها بود چنان كه دخترهاى خود را بعثمان و على تزويج فرمود كه اين چهار نفر بزرگترين ياران و خدمتگذاران بودند ، ديگرى زينب دختر جحش است كه زن پسر خوانده ى آن حضرت زيد بن حارثه بود و براى جلوگيرى از فكر مردم نسبت بفرزندى زيد براى آن حضرت راه منحصر بفرد اين ازدواج بود تا او را فرزند او ننامند و ديگرى برّه دختر حارث رئيس قبيله ى بنى - المصطلق است كه پس از جنگ با آن قبيله در حدود دويست خانه زن و بچه ى آنها را مسلمين اسير كردند و چون پيغمبر مىخواست اسير آن را آزاد كند تا آن قبيله دلگرم و مسلمان شوند خود با بزرگ آن اسيرها كه دختر رئيس قبيله شان بود\r\n","description":"","footnote":"","page_name":" 332 ","page_number":332},
  {"content":"\r\nازدواج فرمود . مردم گفتند روا نيست خويشان پيغمبر و اصهار آن حضرت را در اسارت و كنيزى خود نگاهداريم ، آنها را آزاد كردند و بنى مصطلق خوشدل و خوشبين شدند و همه مسلمان شدند و پس از دشمنى بهترين ياور و پشتيبان مسلمين شدند و اين قضيّه در عرب اثر مهم داشت و افكار و اذهان را متوجه باسلام و مسلمين كرد و باز عبد اللَّه بن جحش در جنگ احد كشته شد همسر او زينب دختر خزيمه را امّ المساكين يعنى مادر بينوايان ميناميدند بواسطه ى نيكوكارى و توجه به حال فقرا پيغمبر حال آن را رعايت فرمود و چنين شخصيتى براى داخله ى خانواده ى پيغمبر هم لازم بود كه شخصا علاقه مند بدستگيرى فقراء بود و نبايد كسى كه هميشه دستگيرى ديگران مىكرد نابود و بيچاره شود . و باز امّ سلمه كه از بزرگان و محترمات همسران رسول خداست با شوهرش أبو سلمه بحبشه مهاجرت كرد و پس از فوت او كه پسر بره دختر عبد المطلَّب عمه ى پيغمبر و برادر رضاعى آن حضرت بود آن حضرت او را بزنى خواست او عذر خواست كه پير است و پر اولاد ولى پيغمبر عذرش را به خوبى رد فرمود و البتّه چنين زنى كه آثار علمى و نقل احاديث او تاكنون باقى است بايد در خانه ى پيغمبر و همنشين با آن حضرت باشد و باز رمله مشهور بام حبيبه دختر ابى سفيان كه با شوهرش بحبشه مهاجرت كرد و شوهرش در آنجا دين مسيح پذيرفت و او بدين اسلام باقى ماند معلوم است چنين زن كه با آن دشمنى سخت پدر او با پيغمبر و مسلمين و با شوهر مسيحى و پافشارى او در اسلام البتّه بالاترين مصلحتها در نگهدارى و ازدواج او بود و نيز صفيّه دختر حيىّ بن اخطب رئيس بنى نضير كه پدرش با بنى قريظه و شوهرش در خيبر كشته شد و مردم گفتند اين زن چون دختر بزرگ يهود است مناسب است كه در سرپرستى پيغمبر باشد ، آن حضرت او را آزاد كرد و تزويج نمود و به اين وسيله با يهود رابطه برقرار فرمود و آخرين ازدواج آن حضرت با ميمونه دختر حارثه هلالى است و چون پس از مرگ شوهر دوّم خود اختيار خود را بعبّاس عموى پيغمبر واگذار كرد او او را به پيغمبر ( ص ) تزويج كرد و شايد منظور ارتباط با بنى مخزوم و يا بنى هاشم بوده است و يا به جهت ديگر .\r\n","description":"","footnote":"","page_name":" 333 ","page_number":333},
  {"content":"\r\n\r\n[ سوره النساء ( 4 ) : آيات 5 تا 6 
  ]\r\nوَ لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّه لَكُمْ قِياماً وَارْزُقُوهُمْ فِيها وَاكْسُوهُمْ وَقُولُوا لَهُمْ قَوْلًا مَعْرُوفاً ( 5 ) وَابْتَلُوا الْيَتامى حَتَّى إِذا بَلَغُوا النِّكاحَ فَإِنْ آنَسْتُمْ مِنْهُمْ رُشْداً فَادْفَعُوا إِلَيْهِمْ أَمْوالَهُمْ وَلا تَأْكُلُوها إِسْرافاً وَبِداراً أَنْ يَكْبَرُوا وَمَنْ كانَ غَنِيًّا فَلْيَسْتَعْفِفْ وَمَنْ كانَ فَقِيراً فَلْيَأْكُلْ بِالْمَعْرُوفِ فَإِذا دَفَعْتُمْ إِلَيْهِمْ أَمْوالَهُمْ فَأَشْهِدُوا عَلَيْهِمْ وَكَفى بِاللَّه حَسِيباً ( 6 )\r\nمعنى لغات : « سفهاء » جمع سفيه از مصدر سفه و سفاهت بمعنى بىخردى و سبك عقلى و بيقرارى در فكر و كار و اخلاق ، « قياما » آنچه وسيله ى بپاماندن و پايدارى است مانند پايه و استوانه و مال هم استوانه و مايه ى بپاماندن زندگى است از اين جهت در آيه مال توصيف ( بقياما ) شده است . « آنستم » از مصدر ايناس بر وزن افعال بمعنى چيزى را ديدن و صدا شنيدن . « رشد » به راه درست بودن و مقابل گمراهى و راه زندگى تشخيص دادن . « بدار » پيشدستى كردن ، بتندى بسوى چيزى دست دراز كردن ، مبادرت هم از اين ماده است . « حسيب » بمعنى داراى شرف و اصالت و نجابت و بمعنى حسابدار و محاسب .\r\nترجمه : [ دست درازى بمال يتيمان و همسران خود نكنيد 
  ] 5 و سرمايه ى خود كه خدا نگهبان زندگى شما كرده است به بيخردان ندهيد ولى از آنخوراك و پوشاك بايشان دهيد و بسخنى نرم و مردم پسند با ايشان سخن بگوئيد\r\n6 و يتيمان را بيازمائيد تا چون بالغ و تواناى كار زندگىشان يافتيد مالشان بخودشان سپاريد و خود بيش از اندازه ز مال يتيم نخوريد و به آن پيشدستى نكنيد كه هنوز يتيم بزرگ نشده [ و مال خود از شما نخواسته بهره ى خود از آن برده باشيد 
  ] و اگر سرپرست يتيم بىنياز بود چيزى ز مال او نخورد و اگر نادار بود بآئين مردمى از آن بخورد و چون مال يتيمان بايشان داديد بر آن گواه بگيريد [ كه خدا\r\n","description":"","footnote":"","page_name":" 334 ","page_number":334},
  {"content":"\r\n\r\nز كار شما آگاه است 
  ] كه او براى رسيدگى به حساب مردم بس باشد .\r\nسخن مفسّرين : « لا تُؤْتُوا السُّفَهاءَ » 5 طبرى : مفسّرين قديم در مقصود از سفهاء اختلاف دارند بعضى گفته‌اند : زنها هستند بعضى گفته‌اند : كليّه زنها و بچه ها هستند بعضى گفتند : فقطَّ بچه ها هستند . عده اى گفتند : مقصود هر شخص سفيه است و اختصاص ببزرگ و كوچك و زن و مرد ندارد .\r\nمجمع : از امام صادق ( ع ) روايت شده است : سفيه شراب خوار است و آنكه به روش او رفتار مىكند .\r\nابو الفتوح : حضرمى گفت : آيه در حقّ مردى آمد كه او مالى داشت بزن داد تا تلف كرد خداى تعالى اين آيه فرستاد . و سعيد بن جبير و عكرمه گفته‌اند :\r\nمقصود از سفهاء يتيمان هستند و مقصود از ( اموالكم ) يعنى آنچه در تصرّف شما است كه نتيجه اين است : اموالى كه در تصرّف شما است بيتيمان ندهيد .\r\nروح البيان : اين جمله اشاره است كه سرمايه هاى علم و تخم معرفت را به عوام نااهل نسپاريد .\r\n« جَعَلَ اللَّه لَكُمْ قِياماً » 5 مجمع : كلمه ى قيام را قوام با فتح و كسر قاف و قيم بدون الف نيز قرائت كرده‌اند .\r\nطبرى : ابو مالك گفت : سرمايه ها پس از خداوند وسيله ى پشتيبانى و استوانه ى انسان است . سدّى گفته است : يعنى مال استوانه ى زندگى شما است و شما قيّم و نگهبان زن و فرزند خود هستيد پس اموال خود را بزنها ندهيد تا شما محتاج آنها شويد و آنها قيّم و اختيار دار شما شوند .\r\n« وَارْزُقُوهُمْ فِيها » 5 ابو الفتوح : كلمه ى فيها اشاره است كه خوراك و لباس حقى است ثابت در اموال .\r\nفخر : يعنى از اصل سرمايه و اموال براى مخارج تصرّف نكنيد و در آن سرمايه كه سود داشته باشد روزى و لباس سفيه و يتيم را بپردازيد .\r\n« قَوْلًا مَعْرُوفاً » 5 طبرى : مجاهد گفته است يعنى : وعده اى كه به آنها بدهيد\r\n","description":"","footnote":"","page_name":" 335 ","page_number":335},
  {"content":"\r\n\r\nابن زيد گفته است اين است كه اگر از اولاد شما و خرجش به عهده ى شما نبود به او بگوئيد خدا ما و شما را از هر بدى دور بدارد و بركت و خير به تو بدهد .\r\nمجمع : طورى با آنها سخن بگوئيد كه راه مصلحت زندگى مادّى و معنوى خود را تشخيص بدهند .\r\nفخر : اين جمله براى اين است كه بمردم بفهماند كه زبان ملايم در دل مى - نشيند و موجب اصلاح سفيهان مىشود ولى خشونت و سخن درشت بر نادانى آنها ميافزايد ابن عبّاس گفته است : « قول معروف » مثل اينكه بگوئى : اگر از اين مسافرت سود به من رسيد هر چه لايق تو باشد انجام خواهم داد ، و هر چه موجب اطمينان و پسند مردم باشد چه به زبان و چه به عمل آن قول معروف است . و هر چه وسيلهء ناراحتى بود و زشت پنداشتند آن « قول منكر » است . و قفّال گفته است « قول معروف » نسبت بافراد مختلف است نسبت به بچه كه در سرپرستى كسى است بايد به او بفهماند كه اموالش امانت است و به خوبى نگاهدارى مىشود و چون به حد رشد برسد به خودش سپرده خواهد شد و اگر سر و كار با سفيه بود ( قول معروف ) با سفيه آن است كه او را نصيحت كنند و راهنمائى بخير و وادار به نماز نمايند و جلوگيرش شوند از اسراف و زياده روى و به او بفهمانند كه عاقبت ولخرجى فقر و بيچارگى است .\r\nتفسير انوار التنزيل : آنچه شرع و عقل نيكو بداند ( قول معروف ) است و آنچه عقل و شرع بواسطه ى قبح و زشتى آن نپسندند منكر است .\r\n« وَابْتَلُوا الْيَتامى » 6 طبرى : يعنى آزمايش كنيد يتيمان را در فهم و دين و تصرّفات در اموال .\r\nتفسير قاضى : وارسى كنيد وضع يتيمان را در تصرف اموال به اين كه معاملاتى به آنها محول شود . ابو حنيفه گفته است : آزمايش به آن است كه سرمايه اى به اختيار - شان بگذارند .\r\nابو الفتوح نوشته است : در كيفيت ابتلاء ، علما اختلاف كردند بعضى گفتند :\r\nحال طفل از دو بيرون نبود يا پسر باشد يا دختر اگر پسر باشد ابتلاء ولى او را آن\r\n","description":"","footnote":"","page_name":" 336 ","page_number":336},
  {"content":"\r\n\r\nبود كه يك ماهه نفقه يا كمتر برگيرد و بدست او دهد او را و بگويد كه چگونه صرف كن و او را رها كند و آنگه بنگرد كه تا چگونه كرده است ، اگر خرج و ترتيب آن بوجه خود كرده باشد چنان كه پسنديده آيد او رشيد است مال به او دهد و اگر بخلاف اين باشد مال به او ندهد كه او رشيد نباشد هنوز و اگر دختر بود پاره اى پنبه به دو دهند و او را كارى كه در خانه زنان را باشد تعليم دهند كه چگونه كن آن را بنگرد اگر بوجه خود برآرد و آن پنبه ريسمان كند و بكسها دهد به مزد معلوم تا ريسمان كنند چنان كه در آن غبطه باشد ، او رشيد باشد مال به او دهد و اگر نه نگاهدارد تا رشدش پيدا شود .\r\nتفسير ابو السّعود : هر كسى را مناسب حال خودش بايد آزمايش كنند اگر اهل بازار و تجارت است اموال باختيارش بگذارند كه معامله كند ، اگر اهل ملك و زراعت است بايد در خرج ملك و اجرت كارگر و عمل زراعت آزادش بگذارند تا معلوم شود چه طور كار مىكند .\r\n« إِذا بَلَغُوا النِّكاحَ » 6 ابو الفتوح نوشته است : بلوغ نكاح بيكى از پنج نشانه معيّن مىشود :\r\n1 - احتلام و نزول منى از او خواه در خواب يا بيدارى چون آنگاه كه پيغمبر معاذ را مأمور يمن كرد دستور داد كه هر كس بحلم رسيده است يك دينار بستاند و آنها را به حكم مردان حساب فرمود و در آيه قرآن است : « وَإِذا بَلَغَ الأَطْفالُ مِنْكُمُ الْحُلُمَ فَلْيَسْتَأْذِنُوا » يعنى چون كودكان را حلم گرفت سر زده بر زنان وارد نشوند و اجازه بگيرند كه آنها مرد هستند .\r\n2 - سنّ و عمر موجب بلوغ است و در آن اختلاف است مذهب اهل بيت پانزده سال است و ابو يوسف و شافعى نيز اين را معتقدند . و ابو حنيفه بلوغ دختر را در هفده و پسر را بنوزده سالگى دانسته است ، و دليل بر آنكه پانزده سال حدّ بلوغ است ، حديث عبد اللَّه عمر است كه او گفت براى جنگ احد مرا به پيغمبر عرضه كردند قبول نفرمود و فرمود : كودك است و من ده ساله بودم و باز در جنگى من را به آن حضرت عرضه كردند اجازه فرمود و نام من نوشتند و من پانزده ساله بودم .\r\n","description":"","footnote":"","page_name":" 337 ","page_number":337},
  {"content":"\r\n\r\n3 - سوّم روئيدن موى ظهار است و ابو حنيفه آن را علامت نمىداند و دليل ما بر اين مطلب حديث عطيّه ى قرظى از سعد معاذ است كه پيغمبر او را حاكم و مأمور انجام قرار داد با بنى قريظه كرد . او حكم داد مردان را بكشند و زن و كودك را اسير كنند و هر كس مشكوك بود با موى ظهار معيّن ميشد اگر داشت جزء مردان كشته مىشد و گر نه بشمار كودكان بود پيغمبر عمل او را تصويب فرمود و عطيه گفت من خود از آنها بودم كه بواسطه ى نداشتن موى ظهار به حساب كودكان ماندم .\r\n4 - سن نه سالگى براى زنان در مذهب اهل بيت .\r\n5 - قاعدگى براى زنان بنزديك ما و شافعى .\r\nمجمع : يعنى چون بر حد اعمال غريزه ى جنسى رسيدند و مراد احتلام تنها نيست . چون ممكن است بعضى اشخاص تا مدّتى بحدّ احتلام نرسند يا اصلا محتلم نشوند چنان كه بيشتر مفسّرين گفته‌اند . و بعضى گفته‌اند : چون عقلش كامل شد و آثار رشد از او ديده شد بالغ است .\r\n« فَإِنْ آنَسْتُمْ مِنْهُمْ رُشْداً » 6 ابو الفتوح : در مصحف عبد اللَّه مسعود « احستم » با يك سين بوده است بمعنى : « احسستم » يعنى احساس كرديد و دريافتيد .\r\nعيسى بن عمر « رشدا » با فتح را و شين قرائت كرده است و در معنى تفاوت نيست و نتيجه در همه ى قرائتها متحد است .\r\nتفسير قاضى : اين جمله دليل است بر اينكه آثار رشد از صغيرها مشاهده نشود اموال آنها را نمىتوان بتصرفشان داد . ابو حنيفه گفته است اگر پس از بلوغ هفت سال گذشت مالش را به خودش بايد بدهند اگرچه آثار رشد در او نباشد .\r\nابو الفتوح : سعيد بن جبير گفت : ممكن است كسى ريشش بلند باشد كه به دستش بيايد ولى رشد نداشته باشد و نتوان مالش را بتصرّفش داد . و فقها در معنى رشد اختلاف كرده‌اند : شافعى گفته است : رشد آن است كه شخص به اندازه اى پرهيزگار باشد كه شهادتش نزد قاضى مسموع باشد و ديگر آنكه مال خود را بتواند حفظ كند و نابود نكند . ابو حنيفه و ديگران گفته‌اند : رشد فقط صلاح اداره ى\r\n","description":"","footnote":"","page_name":" 338 ","page_number":338},
  {"content":"\r\n\r\nكار زندگى و حفظ مال است .\r\nمجمع : بهتر آنست كه بگوئيم : رشد يعنى عقل و خرد و توانائى نگهدارى سرمايه بطور شايسته چنان كه همين معنى از امام باقر روايت شده است .\r\nتفسير الميزان طباطبائى كه تاكنون مجلَّد چهارم آن بما رسيده است در اين جمله مىنويسد : دين اسلام تفكيك كرده است ميان وظائف در غير كارهاى مالى و تصرّفات مالى ، در غير مالى فقطَّ بلوغ را شرط تكليف كرده است كه در برابر تمام وظائف از عبادات و حدود و ديات شخص بالغ موظَّف و مسئول است ولى در تصرّفات مالى بلوغ و رشد هر دو را شرط معيّن كرده است تا نظام زندگى اقتصادى مردم محفوظ بماند .\r\n« وَلا تَأْكُلُوها إِسْرافاً » 6 طبرى : يعنى از مال يتيم نخوريد جز آنچه خدا براى شما مباح كرده است .\r\nمجمع : يعنى بيش از اندازه ى احتياجتان از مال يتيم نخوريد چون اگر اختياردار يتيم محتاج بود به اندازه ى اجرت و قوت لازم خود مىتواند بخورد چنان كه محمّد بن مسلم از امام باقر يا صادق پرسيده است كه اگر كسى گاو و گوسفند يتيم در تصرّفش باشد مىتواند با مال خودش مخلوط كند در تصرف و استفاده ؟ فرمود :\r\nاگر به كار آنها رسيدگى مىكند و آب آنها را مهيّا مىكند و اگر فرار كنند يا گم شوند پى آنها برود و آنها را بياورد ، در اين صورت ميتواند از شير آنها بخورد به آن اندازه زيان ببچه ى آن نرسد و بىباك در صرف شير آنها نباشد .\r\n« وَبِداراً » 6 همه ى مفسّرين اين كلمه را چنين معنى كرده‌اند : مال يتيمان را نخوريد جلوتر از رشد و بزرگى آنها از ترس آنكه بزرگ شوند و ناچار شويد به آنها واگذاريد و از استفاده محروم شويد .\r\n« فَلْيَأْكُلْ بِالْمَعْرُوفِ » 6 مجمع : در حدّ معروف و مقصود از اين جمله اختلاف است : سعيد بن جبير و مجاهد گفته‌اند متصدّى اموال يتيم در صورت احتياج مىتواند از آن به قرض بردارد كه بعد بپردازد . و از امام باقر ( ع ) هم اين را نقل كرده‌اند .\r\n","description":"","footnote":"","page_name":" 339 ","page_number":339},
  {"content":"\r\n\r\nعطاء بن ابى رباح و عدّه اى گفته‌اند : مقصود استفاده ى به اندازه ى سيرى شكم و پوشيدن عورت است و بس . شعبى گفته است : معنى جمله اين است : سرپرست يتيم اگر فقير بود به اندازه اى كه شخص مضطَّر ميل به مردار مىكند ، مىتواند از مال يتيم بخورد . ضحّاك و عدّه اى گفتند : سوارى شتر و خوردن ميوه از مال يتيم براى سرپرست جايز است ، و در نظر شيعه معنى جمله اين است كه به اندازه ى مزد زحمت و كارى كه براى يتيم انجام ميدهند حقّ استفاده دارند .\r\n« فَأَشْهِدُوا عَلَيْهِمْ » 4 ابو الفتوح : بعضى اين جمله را چنين معنى كرده‌اند آنچه شما سرپرستان يتيمان از مال آنها به قرض تصرّف كرديد موقع تسليم به آنها شاهد بگيريد بر رد قرض خود . ولى معنى مشهور اين است : چون اموال يتيمان را بخودشان سپرديد ، شاهد بگيريد كه متهم به خوردن مال صغير نباشيد .\r\nتفسير ابو السّعود : براى سرپرست يتيم شاهد گرفتن واجب نيست چون او امين است و آنچه ادّعا كند كه بصغير داده است اگر سوگند بر ادعاى خود ياد كند پذيرفته مىشود ليكن مالك و شافعى گفته‌اند : ادّعاى وصى و سرپرست قبول نيست .\r\n« وَكَفى بِاللَّه حَسِيباً » 4 روح البيان : پيغمبر فرمود : اگر كسى ستمى ببرادر خود كند و يا مالى از او تلف كند پيش از آنكه بيچاره شود ، عذرخواهى و تقاضاى گذشت نمايد و گر نه در قيامت و هنگام بيچارگى اگر عمل خوب داشته باشد به اندازه ى گناه و ستمش از خوبيهاى او كم مىكنند و اگر نداشت به اندازه ى ستمى كه كرده از گناهان آنكه بر او ستم كرده است بر گناهان اين ستمگر ميافزايند اين است معنى حساب خداوند . سعدى گفته است :\r\n\r\nنماند ستمكار بد روزگار\r\nبماند بر او لعنت پايدار\r\n\r\n\r\nچنان زى كه ذكرت بتحسين كنند\r\nچو مردى نه بر گورت نفرين كنند\r\n\r\nسخن ما : از جمله ى : * ( ( لا تُؤْتُوا السُّفَهاءَ ) * تا آخر ) ممكن است مقصود تعديل احساسات باشد كه حسّ نوعدوستى نسبت بسفيه و بىخرد شما را تحريك نكند كه فورا مقدارى از اموال و سرمايه كه وسيله ى زندگى شما است در اختيار آنها\r\n","description":"","footnote":"","page_name":" 340 ","page_number":340},
  {"content":"\r\n\r\nبگذاريد بلكه عاطفه و محبّت نسبت به اين مردم بايستى از راه ديگر به كار برده شود كه براى آنها نتيجه داشته باشد و بشما زيان نرسد و مهربانى به آنها فقط به غذا و لباس دادن است كه پوشيده و سير باشند .\r\n2 - در جمله ى : * ( ( لا تَأْكُلُوها إِسْرافاً ) * تا آخر ) اگر دليلى از اجماع و حديث قابل عمل نداشته باشيم و فقط به ظاهر آيه بخواهيم عمل كنيم از جمله هاى نهى تصرّف شخص غنى در مال يتيم و اجازه ى تصرف فقير و امر باستضعاف و امر بگرفتن شاهد مجموع اينها بما مىفهماند : چون رسيدگى به كار يتيم و حفظ اموال او از كارهاى عمومى و اجتماعى است ، مانند حفظ جان و ناموس و نجات گرفتاران و نظائر آن كه از واجبات كفائى است پس بايد مسلمين بدون هيچ حق و اجرت به كار يتيم و حفظ مال او رسيدگى كنند و فقط با كمال اضطرار به اندازه ى رفع حاجت از مال او تصرف كنند و اگر توانستند آن را جبران كنند و بيتيم پس بدهند و با احتمال اتّهام و اختلاف ميان يتيم و سرپرست او طبق جمله ى : « فَأَشْهِدُوا عَلَيْهِمْ » لازم است در هنگام تحويل دادن اموال يتيم از او رسيد بگيرند ، ليكن فقها حكم كرده‌اند كه : جايز است بر سرپرست يتيم استفاده ى از آن و نسبت به اشخاص و اندازه ى آن اختلاف كرده‌اند و چند قول دارند كه در كتب فقه مفصّل نوشته است .\r\n[ سوره النساء ( 4 ) : آيات 7 تا 10 
  ]\r\nلِلرِّجالِ نَصِيبٌ مِمَّا تَرَكَ الْوالِدانِ وَالأَقْرَبُونَ وَلِلنِّساءِ نَصِيبٌ مِمَّا تَرَكَ الْوالِدانِ وَالأَقْرَبُونَ مِمَّا قَلَّ مِنْه أَوْ كَثُرَ نَصِيباً مَفْرُوضاً ( 7 ) وَإِذا حَضَرَ الْقِسْمَةَ أُولُوا الْقُرْبى وَالْيَتامى وَالْمَساكِينُ فَارْزُقُوهُمْ مِنْه وَقُولُوا لَهُمْ قَوْلًا مَعْرُوفاً ( 8 ) وَلْيَخْشَ الَّذِينَ لَوْ تَرَكُوا مِنْ خَلْفِهِمْ ذُرِّيَّةً ضِعافاً خافُوا عَلَيْهِمْ فَلْيَتَّقُوا اللَّه وَلْيَقُولُوا قَوْلًا سَدِيداً ( 9 ) إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ( 10 )\r\n","description":"","footnote":"","page_name":" 341 ","page_number":341},
  {"content":"\r\nمعنى لغات : « و ليخش » از مصدر خشيه بمعنى ترس با احترام و تعظيم و علم بشخصيت و ارزش آنچه از او مىترسند . « سديدا » از سداد بمعنى صواب و عدالت و درستى و محكم كردن . « يصلون » از مصدر صلَّى بر وزن فعل بمعنى كباب كردن و به آتش داشتن و در آتش بردن ، « سعيرا » شعله هاى آتش يا آتش مشتعل .\r\nجهت نزول : اسباب النّزول سيوطى : ابن عبّاس گفت : عرب به دختر خود ارث نمىداد و هم به پسرها كه به حد دفاع و جنگ نرسيده بودند . اوس بن ثابت از اصحاب پيغمبر بود از دنيا رفت دو پسر كوچك و يك دختر از او باقى ماند خالد و عرفطه پسر عموهاى او تمام اموالش را تصرّف كردند ( البتّه ببهانه اى كه وارث ندارد ) ، همسر او حضور پيغمبر ( ص ) رسيد و شكايت كرد ، اين آيه نازل شد .\r\nترجمه : [ اينك دستورى براى بازمانده ز مرده 
  ] 7 مردان و زنان ز بازماندهء از پدر و مادر و خويشان خود چه كم بود يا زياد بهره به اندازه دارند و چون بهنگام بخش بازمانده ، فقيران و بيچارگان و خويشان حاضر باشند با ايشان به خوبى سخن بگوئيد و چيزى از آن بايشان دهيد ،\r\n9 و بايد مردم در انديشه ى كار خود باشند كه اگر مردند و بچّه هائى ناتوان بجاى گذاردند آنها چه خواهند كرد پس براى خدا پرهيزكار باشند و سخن درست بگويند [ در وصيّت و بخشيدن مال بكس زيان نرسد 
  ]\r\n10 و البتّه كسانى كه مال يتيمان خورند چنان است كه آتشى در شكم كرده‌اند و به زودى بشعله سوزان جهنمشان بدارند .\r\nسخن مفسّرين : « مِمَّا قَلَّ مِنْه أَوْ كَثُرَ ) * تا آخر » 7 تفسير ابو السعود : 1 - اين كلمات اشاره است كه اموال براى همه ى وارثها است و اختصاص ندارد بعضى از اموال ببعضى از ورثه مثل اسب و اسلحه بپسر بزرگ .\r\n2 - كلمه ى مفروضا مىفهماند كه اگر وارث دنبال سهم خود نرود حقّش ساقط نمىشود ، چون واجب و ثابت شده است .\r\n« وَإِذا حَضَرَ الْقِسْمَةَ ) * تا * ( فَارْزُقُوهُمْ » 8 ابو الفتوح : عدّه اى از قدماى مفسّر و\r\n","description":"","footnote":"","page_name":" 342 ","page_number":342},
  {"content":"\r\n\r\nمحدّث گفته‌اند : اين آيت قبل از حكم ارث بود و بعد نسخ شد ولى اكثر غير منسوخ دانسته‌اند و گفته‌اند : « فارزقوهم » مفيد وجوب نيست و براى استحباب است كه مفاد آيه چنين مىشود : اگر هنگام تقسيم اموال خويشاوندان شما و يتيمان و بيچارگان حاضر شدند بهتر آنست كه به آنها بهره اى برسانيد و در « فارزقوهم » اختلاف است :\r\nطبرى گفته است : روى سخن به آن كس است كه هنگام وفات وصيت مىكند دستور داده شده است براى خويشان غير وارث و يتيمان و مسكينان هم چيزى از مال خود سفارش كنند ، و بعضى گفته‌اند : روى سخن با وارثان است كه هنگام بخش اموال خود به اين سه دسته هم بهره رسانند و اين قول مناسبتر است چون با جمله ى :\r\n* ( ( إِذا حَضَرَ الْقِسْمَةَ ) ) * مناسبتر است . و فقهاى شيعه مستحبّ مىدانند كه وارثها در هنگام تقسيم اموال به فقرا هم بهره اى برسانند .\r\n« قُولُوا لَهُمْ قَوْلًا مَعْرُوفاً » 8 مفسّرين براى اين جمله دو معنى نقل كرده‌اند :\r\nاول : آنكه دنباله ى جمله ى پيش است كه اگر مال خود شما بود به اين سه دسته ببخشيد و اگر مال ديگرى بود و در اختيار شما با سخن نيكو آنها را از مطالبه منصرف كنيد به اين طور كه مثلا بگوئيد : اينها اموال يتيم است و براى ما تصرّف در آن روا نيست .\r\nو معنى دوّم اين است : جمله ى اوّل متوجّه وارث است و جمله ى دوم متوجّه به دو دسته ى ديگر و نتيجه اينكه بوارث بدهيد و به غير آن با سخن نيكو رفتار كنيد .\r\n« وَلْيَخْشَ الَّذِينَ ) * تا آخر » 9 طبرى : معنى اين آيه را بدنباله ى آيت پيش وصل كرده و چنين معنى كرده است : چون در هنگام وفات وصيّت اموال خود ميكنيد براى خويشان غير وارث خود و يتيمان و فقيران كه در آن وقت حاضر هستند بخشى معيّن كنيد و با زبان خوش آنها را روانه كنيد ليكن مواظب باشيد كه مبادا بچّه هاى صغير و بيچاره از شما بمانند و دسترس به چيزى نداشته باشند پس آنقدر به آنها بدهيد كه بچّه هاى خودتان بيچاره نشوند و نيز آنهائى كه در هنگام وصيّت حاضر هستند آن شخص موصى را به عدالت وادار كنند و سخن درست بگويند كه او اموال خود را بىاندازه به ديگران ندهد كه فرزندهاى خودش بيچاره شوند .\r\n","description":"","footnote":"","page_name":" 343 ","page_number":343},
  {"content":"\r\nابو الفتوح : چهار قول در معنى اين آيه نقل كرده است :\r\nاوّل : عبد اللَّه عبّاس و سعيد بن جبير و سدّى و مجاهد و ضحّاك گفتند :\r\nيعنى در وصيّت زياد روى نكنند و بيش از ثلث براى مصارف معيّن نكنند تا بوارثان زيان نرسد .\r\nدوّم - حسن بصرى گفته است : مقصود آنهائى است كه ببالين محتضر جمع مىشوند و او را نصيحت مىكنند كه براى فقرا معيّن كن و وارثان را خداى كافى و نگاه - بان است اين مردم بترسند كه اگر خود چند فرزند بيچاره داشته باشند براى آنها چه مىكنند و همان چه براى خود فكر مىكنند به ديگران هم نصيحت و راهنمائى كنند .\r\nسوّم - قول ديگر منسوب بابن عبّاس است كه روى سخن با سرپرستهاى يتيمان است كه آنها را خوب مواظبت كنند چنان كه اگر خود بميرند و چند فرزند بيچاره بگذارند چه انتظار از ديگران دارند همانطور خودشان با يتيمان رفتار كنند .\r\nچهارم - بر عكس قول حسن بصرى است يعنى : مردم بترسند كه اگر از خودشان بچّه هاى ناتوان و بىسرپرست بماند بكجا بايد پناهنده شوند ؟ پس مردم را جلوگير از وصيت براى يتيمان و فقرا نشوند .\r\n« قَوْلًا سَدِيداً » 9 مجمع : يعنى : گفتار درست و عادلانه كه مطابق شرع باشد ، و از پيغمبر روايت شده است : هر كس بخواهد از جهنّم بر كنار و داخل بهشت شود بايد اول بتوحيد و نبوت شهادت بدهد و در مرتبه ى بعد با مردم طورى رفتار كند كه دوست بدارد ديگران با او چنان رفتار كنند .\r\n« إِنَّ الَّذِينَ يَأْكُلُونَ أَمْوالَ الْيَتامى ظُلْماً » 10 ابو الفتوح نوشته است : مقاتل ابن حيّان گفت : آيه در مردى آمد از غطفان نام او مرثد بن زيد برادرش بمرد و طفلى رها كرد با مال طفل در حجر او بود « يعنى در خانه ى او بسرپرستى او » و مال در دست او ، مال او بخورد خداى تعالى اين آيه فرستاد در حقّ او و تهديد كرد او را .\r\nمجمع : در آيه خوردن مال يتيم را مقيّد بظلم كرده است براى آنكه گاهى\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nانسان با استحقاق مال يتيم را مىخورد چون فرض از مال يتيم و مزدكار و مانند آن و هم اكل بمعروف كه در چند آيت قبل مجاز شده است . و از امام رضا عليه - السّلام پرسيدند : تا چه اندازه از مال يتيم مشمول اين آيه نيست ؟ فرمود : كم و زياد تفاوت ندارد مگر در دل داشته باشد كه به او پس بدهد .\r\n« يَأْكُلُونَ فِي بُطُونِهِمْ ناراً » 10 طبرى : ابن زيد گفت : پدرم گفت : اين آيه توصيف مشركين است كه بيتيمان ارث نمىدادند و اموالشان را مىخوردند .\r\nمجمع : از امام باقر روايت شده است كه پيغمبر فرمود : روز قيامت گروهى از قبر بلند مىشوند كه آتش از دهانشان شعله ور است ، مردم پرسيدند : اينها چه مردمانى هستند ؟ اين آيه را در جواب قرائت فرمود .\r\nابو الفتوح نوشته است : در او دو وجه گفتند : يكى آنكه سدّى گفت : روز قيامت خورنده ى مال يتيم را برانگيزند و آتش از بينى و دهن و چشم و گوش او بدر ميآيد چون كسى كه شكم او پر آتش باشد ، دوم : آنكه اين بر طريق مثل بود براى آنكه آنكس كه مال يتيم خورد ، مآل و عاقبت او بر دوزخ بود و شكم بر آتش باز كند ، بعقوبت آن مانند اين شعر :\r\n\r\nو انّ الذي اصبحتم تحلبونه\r\nدم غير انّ اللَّون ليس باحمرا\r\n\r\nمقصود آنكه آن شترى كه براى ديه ى كشته ى خود گرفته‌ايد و از آن شير ميدوشيد ، در حقيقت شير نيست كه ميدوشيد ، بلكه خون كشته ى شما است كه رنگ آن قرمز نيست .\r\n« وَسَيَصْلَوْنَ سَعِيراً » 10 ابو الفتوح : ابن عامر و عاصم « سيصلون » با ضم ياء قرائت كرده‌اند كه فعل مجهول باشد از مصدر اصلاء و در نتيجه تفاوتى ميان دو قرائت نيست .\r\nمجمع : حلبى از امام صادق ( ع ) روايت كرده است كه در كتاب علىّ عليه السّلام است : گناه خوردن مال يتيم ، در اين عالم دامنگير اولاد و نسل انسان مىشود چون اين آيه : « وَلْيَخْشَ الَّذِينَ لَوْ تَرَكُوا مِنْ خَلْفِهِمْ » اشاره به همين است ، و در\r\n","description":"","footnote":"","page_name":" 345 ","page_number":345},
  {"content":"\r\n\r\nآخرت گرفتارىشان به اين جمله معيّن شده است : « إِنَّما يَأْكُلُونَ فِي بُطُونِهِمْ ) * تا آخر » روح البيان : ابراهيم ادهم گفت : زهد سه مرتبه دارد : اوّل - زهد واجب كه خوددارى از حرام است . دوم - زهد فضل كه فضيلتى است براى انسان و آن بخوددارى از حلال است . سوم - زهد سلامت از آفات روحى است كه بوسيله ى خوددارى از چيزهاى مشتبه است ، حسان ابن ابى سنام شصت سال گوشت چاق نخورد و آب سرد ننوشيد و شب بپهلو نخوابيد پس از مرگش بخوابش ديدند و حالش پرسيدند گفت آسوده‌ام ولى بزندانم كه سوزنى به عاريه گرفتم و پس ندادم ، عيسى مسيح بگورستانى گذشت و آواز داد مردى سر از گور برآورد و گفت : من حمال و باربر بودم روزى از هيزمى كه براى صاحبش مىبردم خلال دندانى كندم و هنوز به آن گرفتارم .\r\nسخن ما : همان ترجمه است و گفتار ديگران .\r\n[ سوره النساء ( 4 ) : آيات 11 تا 12 
  ]\r\nيُوصِيكُمُ اللَّه فِي أَوْلادِكُمْ لِلذَّكَرِ مِثْلُ حَظِّ الأُنْثَيَيْنِ فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ وَإِنْ كانَتْ واحِدَةً فَلَهَا النِّصْفُ وَلأَبَوَيْه لِكُلِّ واحِدٍ مِنْهُمَا السُّدُسُ مِمَّا تَرَكَ إِنْ كانَ لَه وَلَدٌ فَإِنْ لَمْ يَكُنْ لَه وَلَدٌ وَوَرِثَه أَبَواه فَلأُمِّه الثُّلُثُ فَإِنْ كانَ لَه إِخْوَةٌ فَلأُمِّه السُّدُسُ مِنْ بَعْدِ وَصِيَّةٍ يُوصِي بِها أَوْ دَيْنٍ آباؤُكُمْ وَأَبْناؤُكُمْ لا تَدْرُونَ أَيُّهُمْ أَقْرَبُ لَكُمْ نَفْعاً فَرِيضَةً مِنَ اللَّه إِنَّ اللَّه كانَ عَلِيماً حَكِيماً ( 11 ) وَلَكُمْ نِصْفُ ما تَرَكَ أَزْواجُكُمْ إِنْ لَمْ يَكُنْ لَهُنَّ وَلَدٌ فَإِنْ كانَ لَهُنَّ وَلَدٌ فَلَكُمُ الرُّبُعُ مِمَّا تَرَكْنَ مِنْ بَعْدِ وَصِيَّةٍ يُوصِينَ بِها أَوْ دَيْنٍ وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ فَإِنْ كانَ لَكُمْ وَلَدٌ فَلَهُنَّ الثُّمُنُ مِمَّا تَرَكْتُمْ مِنْ بَعْدِ وَصِيَّةٍ تُوصُونَ بِها أَوْ دَيْنٍ وَإِنْ كانَ رَجُلٌ يُورَثُ كَلالَةً أَوِ امْرَأَةٌ وَلَه أَخٌ أَوْ أُخْتٌ فَلِكُلِّ واحِدٍ مِنْهُمَا السُّدُسُ فَإِنْ كانُوا أَكْثَرَ مِنْ ذلِكَ فَهُمْ شُرَكاءُ فِي الثُّلُثِ مِنْ بَعْدِ وَصِيَّةٍ يُوصى بِها أَوْ دَيْنٍ غَيْرَ مُضَارٍّ وَصِيَّةً مِنَ اللَّه وَاللَّه عَلِيمٌ حَلِيمٌ ( 12 )\r\n","description":"","footnote":"","page_name":" 346 ","page_number":346},
  {"content":"\r\nمعنى لغات : « انثيين » دو فرد ماده ، و مقصود دو زن است كه در ارث برابر يك مرد حق ميبرد . « السّدس » يك ششم ، « تدرون » از مصدر درايت بمعنى :\r\nدانستن . « الثّمن » يك هشتم . « كلاله » خستگى ، كسى كه فرزند و پدر و مادرش مرده‌اند ، خويشاوندان باواسطه مثل عمو و غيره .\r\nجهت نزول : اسباب النّزول سيوطى : جابر بن عبد اللَّه گفت : من در قبيله ى بنى سلمه بيمار افتاده بودم كه چيزى نميفهميدم ، پيغمبر با ابو بكر بعيادت من آمد ، و چون من را بآنحال ديد ، فرمود : آب آوردند ، وضو گرفت و بر صورت من پاشيد و قدرى به هوش آمدم ، عرض كردم : چه دستور ميفرمائى و سرمايه‌ام را چكنم ؟ اين آيه نازل شد . همسر سعد بن ربيع بپيغمبر شكايت كرد كه سعد در احد شهيد شد و دو دختر از او مانده است و برادرش اموال او را تصرّف كرد و به آنها چيزى نداد ، و اگر سرمايه اى از خود نداشته باشند كسى با آنها ازدواج نمىكند . فرمود : خدا تكليف را معيّن خواهد فرمود ، پس از آن آيت ارث نازل شد ، و از سدى روايت شده است : عرب بپسرهاى ناتوان و دخترها ارث نمىدادند ، و فقط به آن فرزند مىدادند كه بتواند بجنگ برود ، عبد الرّحمان بن ثابت برادر حسّان شاعر مرد و يك همسر بنام ام كجّه و پنج دختر از او ماند خويشان او آمدند براى تصرّف اموالش به عادت عرب قبل از اسلام ، ام كجّه بپيغمبر شكايت كرد اين آيه نازل شد .\r\n","description":"","footnote":"","page_name":" 347 ","page_number":347},
  {"content":"\r\n\r\nترجمه : 11 اى مسلمانان براى ميراث فرزندانتان خدا بشما سفارش مىكند كه بهره ى نرينه دو برابر مادينه است و اگر [ فرزند بازمانده از ميّت 
  ] بيش از دو دختر بود دو سوّم سرمايه مال آنها است و اگر يك دختر بود نيمى از آن ارث او است و براى هر يك از پدر و مادر او يك ششم است اگر فرزندى از او مانده باشد و اگر نه يك سوم ارث مادر است [ و دو سوّم مال پدر 
  ] و اگر مرده برادر داشت حقّ مادرش يك ششم است [ و حق پدر پنج ششم 
  ] و ميراث و ارث پس از انجام وصيّت او است و پرداخت قرض او و شما چه مىدانيد كه پدر و مادرهاى شما يا فرزندانتان به شما سودمندترند [ تا به آنها بميل خود ارث دهيد پس به اين گونه بخش سرمايه ى مرده 
  ] فريضه و دستور ناگزير خداوندى است كه دانا است و فرمان او بسود شما است .\r\n12 و از مال بازمانده ز همسرانتان كه فرزندشان نباشد نيمى ارث شما است و اگر بود يك چهارم پس از وصيّت و قرض او و از سرمايه ى بازمانده از شما كه فرزندتان نباشد يك چهارم ارث همسران شما است و اگر بود يك هشتم از آنچه پس از انجام وصيّت و پرداخت وام بشما بماند ، و اگر مردى يا زنى پدر و مادر و فرزندش نباشد و برادر يا خواهرش باشند هر يك از سرمايه ى بازمانده ز مرده يك ششم به ارث مىبرند و اگر بيش از دو نفر باشند همگى در يك سوّم سرمايه ى بازمانده شريك مىشوند پس از انجام وصيّت و پرداخت وام او . و در بخش كردن مال مرده انصاف كنيد و زيان بكس نرسانيد كه سفارش خداوندى است و او دانا و بردبار است ، اين جملگى اندازه و حكم خداوندى است و آنكه فرمان او و پيغمبرش برد [ و از اين حدود تجاوز نكند 
  ] او را درون بهشتانى كنيم كه رودها از زير آن روان است و جاودان در آن بود و همين است بزرگ بهره مندى آدمى و آنكه نافرمانى خدا و پيغمبرش كرد و اندازه ى معين از سوى خدا را نگاه نداشت به آتش جاودانى درونش كند و بخوارى آزار كشد .\r\nسخن مفسّرين : « فَإِنْ كُنَّ نِساءً فَوْقَ اثْنَتَيْنِ فَلَهُنَّ ثُلُثا ما تَرَكَ » 11 مجمع :\r\nاين آيه حقّ بيش از دو دختر را معيّن كرده است و حقّ دو دختر را باجماع\r\n","description":"","footnote":"","page_name":" 348 ","page_number":348},
  {"content":"\r\nمىفهميم كه همه ى فقهاء اتّفاق دارند سهم الارث دو دختر دو سوّم از مال ميّت است .\r\nابو الفتوح از مبرّد عالم مشهور علوم نحو و عربيت نقل كرده است كه او گفته است : از اين جمله ها فهميده مىشود حقّ دو دختر دو سوّم است ، چونكه در اوّل آيه گفته شده است سهم دختر نصف پسر است پس اگر وارث يك پسر و يك دختر باشد سهم دختر يك سوّم است و چون حقّ يك دختر معلوم شد پس حقّ دو دختر دو برابر يك نفر است كه دو سوّم باشد .\r\n« وَإِنْ كانَتْ واحِدَةً فَلَهَا النِّصْفُ » 11 ابو الفتوح : عموم قاريها « واحدة » را با نصب و صداى بالا قرائت كرده‌اند ، و اهل مدينه با رفع و صداى جلو خوانده‌اند از ظاهر اين جمله فهميده مىشود كه اگر وارث يك دختر باشد نصف مال ارث او است و مصرف نصف ديگر معيّن نشده است . و فقهاى شيعه معتقد شده‌اند : به قرينه ى آيت ديگر : « أُولُوا الأَرْحامِ بَعْضُهُمْ أَوْلى بِبَعْضٍ » يعنى بعضى از خويشاوندان مقدّم هستند از بعضى ديگر ، كه دختر بر ديگر خويشان مقدّم است و نصف ديگر هم حقّ او است و بقيّه ى فقها معتقد شده‌اند كه : چون براى يك دختر فقطَّ نصف معيّن شده است پس نصف ديگر حق ديگر خويشاوندان است و گر نبودند جزء بيت المال است .\r\n« وَلأَبَوَيْه لِكُلِّ واحِدٍ مِنْهُمَا السُّدُسُ » 11 فقها معتقد هستند كه اگر پدر و مادر و اولاد ميت زنده بودند ، آنها هر كدام مستحقّ يك ششم هستند و بقيّه حقّ اولاد است . پسر دو برابر دختر چنان كه از آيه هم استفاده مىشود ولى اگر فقطَّ پدر يا مادر بود با يك دختر هر كدام از پدر و مادر حقّ خود را مىبرند كه يك ششم باشد و نصفّ حق دختر است و نسبت به باقى مانده كه در آيه نام برده نشده است فقها اختلاف عقيده دارند ، شيعه مىگويد : بقيّه ى مال هم به همان نسبت بايد به اين دو نفر داده شود بتناسب حقّ خودشان ، و بقيّه ى فقها بعضى موافق با شيعه هستند و بعضى گفته‌اند : حقّ پدر است و اگر پدر نبود جزء بيت المال است و در\r\n","description":"","footnote":"","page_name":" 349 ","page_number":349},
  {"content":"\r\n\r\nاينطور تقسيم ارث اصطلاح مخصوص دارند ، قسمت اول را كه يك ششم والدين و نصف حق دختر است ( فريضه ) مينامند بمناسبت آيه كه در آخر گفته شده است « فَرِيضَةً مِنَ اللَّه » و باقيمانده را « رد بقرابت » مىنامند چون آنچه مىماند بموجب آيت ( وَأُولُوا الأَرْحامِ كه در صفحه ى پيش نوشتيم ) بايد برگردانند به آنها چون خويشاوندان مقدّم هستند .\r\n« فَإِنْ لَمْ يَكُنْ لَه وَلَدٌ » 11 مجمع : كلمه ى « ولد » كليّه ى فرزندان را شامل است و مقصود از آيه آنست كه هيچ فرزند نداشته باشد هر چند نواده و پائينتر باشد كه اگر آنها باشند ارث به آنها مىرسد .\r\n« فَلأُمِّه الثُّلُثُ » 11 اين جمله با جمله ى سابقش براى تعيين حقّ الارث - والدين است در وقتى كه اولاد نباشد ولى اين جمله فقطَّ حقّ مادر را يك سوّم معيّن كرده است و مفسّرين گفته‌اند از ضمن اين جمله ها فهميده مىشود كه در اين صورت دو سوم ديگر هم حق پدر است .\r\n« فَإِنْ كانَ لَه إِخْوَةٌ فَلأُمِّه السُّدُسُ » 11 اين جمله براى تعيين حقّ مادر است آنگاه كه ميّت برادر و خواهر داشته باشد كه اگرچه آنها با بودن پدر و مادر حقّ ارث ندارند و باصطلاح در طبقه ى دوّم و بعد از اولاد و والدين هستند ليكن وجود آنها مانع مىشود كه مادر بيش از يك ششم ارث ببرد و عقيده فقها در اين حكم مختلف است : شيعه مىگويند در اين صورت اگر پدر و مادر هر دو بودند حقّ مادر يك ششم و بقيّه مال پدر است ، و اگر پدر نبود ، بقيّه هم مال مادر است به مناسبت همان آيت « وَأُولُوا الأَرْحامِ » و ديگر فقها معتقدند كه اگر پدر نباشد مادر فقط يك ششم حقّ دارد و بقيّه حقّ همان برادر خواهرها است ، و نيز فقها اختلاف نظر دارند در مفاد كلمه « اخوة » كه در آيه است آيا چند نفر لازم است تا سهم مادر منحصر بيك ششم بشود . در نظر بيشتر فقهاء شيعه وجود دو برادر و يا يك برادر و دو خواهر كافى است كه مانع مادر باشند از بيش از يك ششم ، و بقيّه ى فقهاء بعضى گفته‌اند : بمناسبت اينكه كلمه ى اخوه جمع است و دو فرد را هم\r\n","description":"","footnote":"","page_name":" 350 ","page_number":350},
  {"content":"\r\n\r\nشامل مىشود آن را كافى دانسته‌اند ، و عدّه اى گفته‌اند : بايد بيش از دو فرد باشد .\r\nفخر : ابن عبّاس از عثمان پرسيد : چرا دو برادر مانع حق ارث مادر مى - شوند كه بيش از يك ششم به او بدهند ؟ با اينكه آيت قرآن « اخوه » است و دو برادر را ملت تو « اخوه » نمىگويند عثمان جواب داد : آنها كه پيش از من بودند حكمى كرده‌اند و در شهرها هم اجرا شده است و من نمىتوانم آن را تغيير دهم .\r\n« مِنْ بَعْدِ وَصِيَّةٍ » 11 ابو الفتوح : با اينكه مسلَّم است پرداخت قرض مقدّم است بر انجام وصيّت جهت اينكه در تمام اين جمله ها وصيّت جلو گفته شده است براى آنست كه وصيّت عمومى است و همه كس به آن توجه دارد ولى همه كس مقروض نيست .\r\nفخر : چون بيشتر مردم بپرداخت قرض تسليم هستند و ليكن انجام وصيّت براى آنكه عوض ندارد بر آنها دشوار است اوّل وصيّت و كار مشكل نامبرده است محتمل است جهت جلو نامبردن وصيّت اين باشد كه چون ممكن است وصيّت شامل قرض هم بشود اوّل وصيّت گفته شده است و بعد فرد لازم از وصيّت نامبرده شده است كه قرض باشد .\r\n« لا تَدْرُونَ أَيُّهُمْ أَقْرَبُ » 11 ابو الفتوح نوشته است : مجاهد گفت : يعنى در دنيا شما ندانيد كه كيست كه نافعتر است از اينان كه پدران شمااند يا فرزندان .\r\nقولى ديگر آن است كه شما ندانيد كه كه باشد كه از پيش صاحبش بميرد تا ميراث او بردارد و تمناء مرگ يكديگر مكنى براى ميراث .\r\nمجمع : چند معنى نقل است :\r\n1 - شما نمىدانيد كدام دسته سودمندتر هستند تا به آن دسته ارث بدهيد پس به آنچه طبق حكمت معيّن شده است رفتار كنيد .\r\n2 - نمىدانيد كداميك از وارثان بهتر فرمان خدا مىبرند تا درجه شان در عالم ديگر بالاتر باشد و خدا شما را بواسطه ى آنها بمنزلت و مقام آنها برساند .\r\n","description":"","footnote":"","page_name":" 351 ","page_number":351},
  {"content":"\r\n\r\nفخر : چون عرب فقطَّ ارث را بآنهائى مىداد كه بتوانند جنگ و غارت كنند و سود برسانند اين جمله براى جلوگيرى از اين فكر و عمل است كه بفرضيه ى خدائى رفتار كنيد نه بميل خود .\r\n« وَلَكُمْ نِصْفُ ما تَرَكَ » 12 ابو الفتوح نوشته است : و در اين هيچ خلاف نيست ميانه ى امّت و نصيب شوهر بر نصف بيفزايد و از ربع نه بكاهد و نصيب زن از ربع بيفزايد و از ثمن نبكاهد و نقصان در ايشان نشود و همچنين نصيب مادر و پدر از سدس نبكاهد به هيچ حال . و مقصود ابو الفتوح آن است كه حقّ الارث زن و شوهر و پدر و مادر غير از فرزند است چون نسبت استفاده ى فرزند ببودن پدر و مادر و همسر و نبودن آنها مختلف مىشود ولى همسر در همه صورت همان سهم معيّن خود را مىبرد و همچنين پدر و مادر پس از ظاهر آيه كه براى اين دو دسته سهم معيّن شده است و براى اولاد بطور كلَّى حكم شده است پسر دو برابر دختر ببرد ، استفاده مىشود كه اوّل مقدار حقّ آنها جدا مىشود پس از آن هر چه باقى ماند حقّ فرزندان است .\r\n« يُورَثُ كَلالَةً » 12 كلمه ى يورث با سكون واو و كسر راء قرائت شده است و هم با فتح واو و تشديد راء از مصدر توريث و در معنى تفاوت نيست .\r\nابو الفتوح نوشته است : در كلاله خلاف كردند : ضحّاك و سدّى گفتند موروث منه باشد يعنى مرده ، سعيد بن جبير گفت : وارثان باشند . نضر بن شميّل گفت :\r\nمال موروث باشد . و روايت كرده‌اند كه مردى رسول عليه السّلام را پرسيد از كلاله رسول عليه السّلام آيت آخر اين سوره برخواند ، مرد گفت : بيان زياده كن ، رسول عليه السّلام گفت : من زياده نكنم تا مرا زياده نكنند . شعبى گفت : از ابو بكر پرسيدند كه كلاله چه باشد ؟ گفت بگويم ، اگر صواب باشد از خداى بود و اگر خطا بود از من و شيطان ، هر وارثى كه باشد كه نه پدر بود و نه فرزند ، چون به عهد عمر رسيد عمر را پرسيدند ، گفت : من شرم دارم كه مخالفت ابو بكر كنم همان گويم كه او گفت . طاوس گفت : هر كه جز فرزند بود . حكم گفت : هر كه جز پدر بود . عطيّه گفت :\r\n","description":"","footnote":"","page_name":" 352 ","page_number":352},
  {"content":"\r\nبرادران مادرى باشند . عبيد بن عمير گفت : برادران پدرى باشند . جابر بن عبد اللَّه گفت : من گفتم : يا رسول اللَّه وارثان من دو خواهرند مرا چگونه ميراث گيرند ؟\r\nخداى تعالى اين آيه فرستاد : « يَسْتَفْتُونَكَ قُلِ اللَّه يُفْتِيكُمْ فِي الْكَلالَةِ » و امير المؤمنين على عليه السّلام گفت : برادران و خواهران باشند از پدر و مادر ، و آنان را كه در اين آيه ذكر است از مادر باشند و آنان كه در آخر سوره ذكر است از پدر و مادر يا از پدر .\r\nتفسير عبده : روايت شده است كه عمر مىگفت : سه مطلب است كه اگر پيغمبر براى ما روشن مىكرد از همه ى دنيا بما سودمندتر بود : خلافت و كلالت و ربا . و هم در آن تفسير است از سعيد بن مسيّب بسند صحيح روايت شده است : عمر از پيغمبر پرسيد : كلاله چگونه ارث مىبرند ؟ فرمود : مگر خدا روشن نكرده است ؟ و اين آيه را خواند : « وَإِنْ كانَ رَجُلٌ يُورَثُ كَلالَةً » و گويا عمر اين را نفهميد و بدخترش حفص گفت : هر وقت پيغمبر آسوده خاطر و خوشوقت بود اين مطلب را بپرس ، چون او پرسيد ، فرمود : پدرت اين را به تو گفته است ، گمان مىكنم هرگز پدرت اين را ياد نگيرد ، و عمر مىگفت : گمان مىكنم هرگز آن را ياد نگيرم . و نيز روايت كرده‌اند از سعيد كه عمر مسئله ى كلاله و جدّ را در استخوان شانه ى گوسفندى نوشته بود و پيوسته از خدا مسئلت مىكرد كه اگر خير مردم در اين است آن را اجراء بفرماء و چون او را ضربت زدند گفت آن استخوان را آوردند و نوشته ى خود را پاك كرد و گفت من مسئله ى جدّ و كلاله را نوشته بودم و از خدا راه صلاح آن را مسئلت مىكردم ، و اكنون شما را ميگذارم كه بروش قديم خود رفتار كنيد و مردم نفهميدند در استخوان چه نوشته بود .\r\n« وَلَه أَخٌ أَوْ أُخْتٌ » 12 مجمع : مذهب اهل بيت و روايت از ائمّه ( ع ) آن است كه در اين آيه مقصود از كلاله برادر و خواهر مادرى است و در آيت ديگر آخر اين سوره « قُلِ اللَّه يُفْتِيكُمْ » مقصود برادر و خواهر پدر مادرى است يا پدرى تنها است .\r\n","description":"","footnote":"","page_name":" 353 ","page_number":353},
  {"content":"\r\n\r\nپس معنى اين جمله ى : « و له اخ » يعنى برادر و خواهر مادرى وارث باشند .\r\nابو الفتوح : آن مرد يا آن زن را برادرى يا خواهرى باشد مادرى اين تخصيص براى اجماع اهل البيت كرديم .\r\nفخر : مفسّرين متّفق هستند كه مقصود از اين دو كلمه برادر و خواهر مادرى است . و سعد بن ابى وقّاص قرائت مىكرده است : « و له أخ او اخت من امّ » و جهت اينكه مفسّرين اين معنى را فهميده‌اند اختلاف تعبير است در اين آيه با آيت آخر سوره كه در آنجا براى دو خواهر دو سوّم و براى عدّه تمام مال معيّن شده است و اينجا يك سوم معيّن شده است ، پس معلوم مىشود كه مقصود اين آيه با آن آيه مختلف است اينجا همان طرف مادر مقصود است و آنجا پدر و مادرى و يا پدرى .\r\n« فَإِنْ كانُوا أَكْثَرَ مِنْ ذلِكَ فَهُمْ شُرَكاءُ » 12 مجمع : و ملَّت اسلام متّفق هستند كه حقّ ارث برادر و خواهر مادرى مساوى است و زن و مرد تفاوت ندارند .\r\n« غَيْرَ مُضَارٍّ » 12 ابو الفتوح : دو معنى كرده‌اند : 1 - وصيّت بيش از ثلث نباشد و زيانآور به ورثه نباشد ، 2 - به ورثه زيان نرسانند كه اقرار بقرضى از كسى بكنند و مانند آن .\r\nفخر : شش جور ضرر براى ورثه نوشته است .\r\nسخن ما : منتسكيو در روح القوانين چاپ دوّم ص 648 : نام مملكتها و قانون گذارانى مىبرد كه زنها را اگرچه دختر شخص باشد از ارث محروم كرده‌اند ، و باز عدّه اى كه طرفدار ارث زن بوده و گفته‌اند : محروم كردن زن از ارث قانونى ظالمانه است . خودش مىنويسد : قانون ارث مسئله ى طبيعى نيست اگرچه پدر موظَّف است فرزند خود را تربيت كند امّا موظَّف نيست به فرزند خود ارث بدهد .\r\nولى اگر دقّت بيشتر در اين مسئله بشود ، مىتوان تا اندازه اى نصديق كرد كه ارث از نهاد و طبيعت انسان سر چشمه گرفته است ، چون او در فعّاليتهاى زندگى متوجّه به فرزند خود است كه براى او هم وسيله ى آزمايش فراهم شود ، و اين\r\n","description":"","footnote":"","page_name":" 354 ","page_number":354},
  {"content":"\r\n\r\nميل مولود همان عاطفه ى آدمى است بفرزندش بعلاوه آثار كوشش زندگى و بطور كلَّى اموال باقيمانده از شخص بكجا بايد وابسته شود ؟ يا بايد بگوئيم متعلَّق بدولت است و يا بفرزندش ، و البتّه تناسب فرزند باموال شخص با دولت معلوم است كه فرزند مقدّم است چون همانطور كه اموال شخص نتيجه فكر و عقل او است فرزند هم نتيجه موجوديّت او است و در حقيقت هر دو وابسته به يكديگر هستند و وجدان و طبيعت اجازه نميدهد كه فرزند محتاج باشد و اموال شخص را دولت ببرد و او گرسنه بماند مگر سرمايه بقدرى باشد كه فرزند را سير كند و براى مصارف عمومى و خزانه ى دولت هم باقى بماند چنان كه در دين اسلام هم براى ارث خمس مقرّر شده است ولى مستحب است نه لازم . البّته در جامعه هائى كه تمام احتياجات را دولت ميدهد فرزند شخص گرسنه نمىماند ولى اگر به آن صورت باشد مالى نيست كه ارثى فرض شود تا اين مباحث در ميان آيد .\r\n[ سوره النساء ( 4 ) : آيات 13 تا 14 
  ]\r\nتِلْكَ حُدُودُ اللَّه وَمَنْ يُطِعِ اللَّه وَرَسُولَه يُدْخِلْه جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها وَذلِكَ الْفَوْزُ الْعَظِيمُ ( 13 ) وَمَنْ يَعْصِ اللَّه وَرَسُولَه وَيَتَعَدَّ حُدُودَه يُدْخِلْه ناراً خالِداً فِيها وَلَه عَذابٌ مُهِينٌ ( 14 )\r\nمعنى لغات : حدود جمع حدّ فاصل ميان دو چيز و آخر هر چيز .\r\nترجمه :\r\n13 اين وظائف كه بر شما مقرّر شد اندازه ى دستور خداوند است و هر كس فرمان خدا و رسول او برد [ و اندازه نگاه دارد 
  ] او را در بهشتها درون كند كه رودها از آن روان است و در آن جاودان بوند و اين بزرگ بهره ى آدمى است ،\r\n14 و آنكه نافرمانى خدا و پيغمبر او كرد [ و اندازه نگاه نداشت 
  ] بآتشى درونش كند كه هميشه در آن بود و آزارى بخوارى بيند .\r\nسخن مفسّرين : « حُدُودُ اللَّه » 13 طبرى ، چهار معنى از مفسّرين و محدّثين قديم نقل كرده است : 1 - شروط خداوند . 2 - فرمانبرى او ، 3 - سنّت و امر\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nخدا ، 4 - فرائض و واجبات خدا .\r\nابو الفتوح : بهتر آن است كه بمعنى تفصيل فرائض باشد يعنى اينها حدود احكام و واجبات خداوند است .\r\n« وَمَنْ يَعْصِ اللَّه وَرَسُولَه وَيَتَعَدَّ حُدُودَه » 13 طبرىّ : ابن عبّاس نقل كرده است : جمله در وصف آنهائى است كه چون آيت ارث را شنيدند ، گفتند :\r\nچگونه كسى كه نه اسب سوار شود و نه غنيمت بياورد و نه بجنگ دشمن برود ميراث ببرد ؟ اين را بطور انكار بر حكم خدا گفتند ، و معلوم است اين گونه مردم كافرند و مخلَّد در آتش .\r\nفخر : آيه براى توصيف و تهديد آن كافرانى است كه به حكم خدا و تقسيم ارث راضى نشدند .\r\nسخن ما : 1 - جمله ى « مَنْ يُطِعِ اللَّه ) * تا آخر » شايد اشاره باشد كه سعادت حقيقى و بهشت جاودانى مشروط است برعايت حدودى كه از جانب خدا و رسول معيّن شده است ، پس اگر كسى با عقل و سليقه ى خود وظائف وجدانى و احكام كلَّى عقل را رعايت كند ممكن است گرفتار نباشد و ليكن بصريح اين جمله ها بالاترين بهره منديها و آخرين درجه ى استفاده براى او نخواهد بود و شايد جمله ى آخر « ذلِكَ الْفَوْزُ الْعَظِيمُ » اشاره به همين مطلب باشد كه اگرچه ممكن است در فرمانبرى خدا و رسول گرفتارى و سختى نباشد ولى فوز عظيم در فرمانبرى آنها است .\r\n2 - در آيت دوّم از دو جمله ى « وَمَنْ يَعْصِ اللَّه » و « وَيَتَعَدَّ حُدُودَه » ميتوان دو معنى مختلف فهميد : 1 - جمله ى اوّل شايد اشاره بمخالفين اسلام باشد ، يعنى كسانى كه فرمان خدا و رسول به آنها ابلاغ شده است و نافرمانى مىكنند و نمى - پذيرند ، نصيب آنها آتش است . 2 - جمله ى دوّم اشاره به كسانى است كه با اسلام سر و كار نداشته و از آن مطَّلع نشده‌اند اگر تخلَّف كردند از حدود خدا يعنى احكام وجدانى و وظائفى كه هر فرد عاقل آن را درك مىكند و پا روى وجدان و عقل خود گذاشتند متجاوز و متعدّى هستند و سزاى آنها آتش جهنّم است براى هميشه .\r\n","description":"","footnote":"","page_name":" 356 ","page_number":356},
  {"content":"\r\n\r\n\r\nپس دسته ى اوّل مقصّر در احكام دين هستند و مسئول تقصير خود هستند ، و دسته ى دوّم از نظر اسلام قاصر و ناچار و معذور هستند ولى در برابر حكم عقل و وجدان و وظائف عمومى بشرى مقصّر هستند و بدكار و گرفتار .\r\n[ سوره النساء ( 4 ) : آيات 15 تا 16 
  ]\r\nوَ اللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ فَإِنْ شَهِدُوا فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ اللَّه لَهُنَّ سَبِيلًا ( 15 ) وَالَّذانِ يَأْتِيانِها مِنْكُمْ فَآذُوهُما فَإِنْ تابا وَأَصْلَحا فَأَعْرِضُوا عَنْهُما إِنَّ اللَّه كانَ تَوَّاباً رَحِيماً ( 16 )\r\nمعنى لغات : « فاحشة » گناه بسيار زشت و بزه كارى ، « يتوفى » از مصدر توفّى ، بمعنى سر وقت رسيدن و بموقع انجام شدن .\r\nترجمه :\r\n15 آن زنان شما مسلمانان كه تن بزشتكارى دهند چهار گواه مسلمان بر كارشان بخواهيد و اگر گواهى دادند آنان را به خانه شان بداريد تا مرگشان رسد يا خدا راه گشايشى براىشان فراهم كند ، 16 و اگر دو مرد مسلمان بزه كردند آنان را بيازاريد اگر دست از كار خود برداشتند و درستكار شدند آنها را به خود گذاريد كه خدا توبه پذير است و مهربان .\r\nسخن مفسّرين : « يَأْتِينَ الْفاحِشَةَ » 15 فخر : اين طور جمله كه گفته شده است : « يَأْتِينَ الْفاحِشَةَ » يعنى ميآورند عمل زشت را براى اشاره بمعنى لطيفى است كه چون كارهاى زشت بر خلاف مصلحت و رضاى خدا است ، پس چنان است كه خود انجام مىدهد بمقتضاى طبيعت كه خداوند به آن راضى نيست . و عبد اللَّه مسعود خوانده است « بالفاحشة » و جهت اينكه بزه كارى و زنا فاحشه ناميده شده است براى آن است كه زشتترين بديها است ، زيرا نيروها و قواى بدنى انسان كه كارگردان زندگى و مدبّر بدن هستند سه قوّه است ، اوّل ناطقه ، دوّم غضبيّه ، سوّم شهويّه ، فساد و انحراف قوّه ى ناطقه كفر است و بدعت و گمراهى ، و فساد قوّه ى\r\n","description":"","footnote":"","page_name":" 357 ","page_number":357},
  {"content":"\r\n\r\nغضبيّه قتل است و آزار مردم و مانند آن ، و فساد قوّه ى شهويه زنا و لواط و سحق است و چون اين قوّه پستترين قواى سه گانه است پس فساد آن پستترين فسادها است ، از اين جهت فاحشه ناميده شده است كه زياده روى در زشتى و فساد و دون همّتى است .\r\n« أَوْ يَجْعَلَ اللَّه لَهُنَّ سَبِيلًا » 15 طبرى : از عدّه اى مفسّرين قديم نقل كرده است مقصود از سبيل حدّ مجازات بزهكارى است كه در آيات ديگر معيّن شده است .\r\nابو الفتوح نوشته : مفسّرين خلاف كردند در آنكه اين راه و اين حكم چيست ؟\r\nعبد اللَّه عبّاس و عبد اللَّه كثير گفتند : حكم اين است كه خداى تعالى پس از آن فرمود در حقّ بكر ( دختر ) صد تازيانه و در حقّ ثيّب ( شوهردار ) و محصنه رجم و امّا آنكه مستحقّ رجم باشد بنزديك بعضى اصحاب ما اوّل حدّ زنند او را آنگه رجم كنند و بعضى اصحاب ما گفتند : جمع بين جلد و رجم مختصّ است بپيمبران . امّا ثبوت رجم اگرچه در قرآن نيست اجماع امّت بر او حاصل است مگر خوارج كه در آن خلاف كردند و بخلاف ايشان اعتدادى نيست .\r\nفخر : مقصود از كلمه ى « سبيلا » راه آسانى انجام شهوت است به وسيله ى ازدواج و اگر مقصود حدّ و مجازات باشد بايد عليهنّ گفته شود كه ضررشان باشد .\r\nپس كلمه ى « لَهُنَّ سَبِيلًا » مىفهماند راه آسان كه بسود آنها باشد . ولى ابو مسلم اين دو آيه را براى مساحقه و لواط دانسته است ، چون در اوّل كه به كلمه ى اللَّاتى حكم زن معيّن شده است ، اگر مقصود رابطه ى نامشروع زن با مرد باشد در آيت دوّم حكم دو مرد نبايد گفته شود پس در اوّل مقصود رابطه ى نامشروع دو زن با يكديگر است و در آيت دوّم كلمه ى « الَّذان » مقصود رابطه ى نامشروع دو مرد است با يكديگر ، و ردّ و ايراد مفصّل نسبت به نظر ابو مسلم نقل كرده است و خودش هم متمايل بعقيده ى ابو مسلم است .\r\nمجمع : اين نظر ابو مسلم را اهل عراق هم معتقد شده‌اند و براى مساحقه\r\n","description":"","footnote":"","page_name":" 358 ","page_number":358},
  {"content":"\r\n\r\nو لواط حدّى قائل نشده‌اند ، و اين نظر بعيد است چون جمهور مفسّرين معتقد شده‌اند كه مقصود از فاحشه زنا است و اين آيه نسخ شده است بآيت سورت نور كه حدّ زنا معيّن شده است .\r\nناسخ و منسوخ ابن حزم : اين آيه از آيات منسوخ است .\r\n« وَالَّذانِ يَأْتِيانِها » 16 ابو الفتوح : ابن كثير با تشديد نون قرائت كرده است و باقى قاريها با تخفيف ، و در معنى اين جمله سه قول است ، حسن بصرى و عطا گفتند : مراد مرد و زن است كه بزه كنند . مجاهد گفت : مراد دو مردند كه لواط كنند . و ابو مسلم هم اين را گفته است و بعضى گفتند : مقصود سحق زنان است و در شرع و لغت اسم زنا بر اينها نهند .\r\n« فَآذُوهُما » 16 ابو الفتوح نوشته است : عطا و قتاده و سدّى گفتند : برنجانى ايشان را و تعبير و سرزنش كنى . مجاهد گفت : دشنام دهى ايشان را ، عبد اللَّه عبّاس گفت : برنجانى ايشان را بدست و زبان و ايذاى دست زدن بنعل و كفش باشد و اين حكم نيز منسوخ است بحدّ و رجم ، حدّ از قرآن معلوم است و رجم از سنّت . راوى خبر گويد : ابو هريره و زيد بن خالد الجهنى گفتند : دو مرد بخصومت پيش رسول ( ص ) آمدند و گفتند : ميان ما حكم كن ، يكى از آن دو گفت : پسر من مزدور اين مرد بود ، با زن او زنا كرد مرا گفت حكم او آن است كه رجمش كنند من جان او را به صد گوسفند و يك كنيز خريدم پس از آن دانستم كه چون پسرم غير محصن است يعنى همسر ندارد مجازاتش صد تازيانه است نه رجم و زن او چون محصن و شوهر دار است بايد رجم شود ، پيغمبر ( ص ) فرمود : گوسفند و كنيز را به صاحبش برگرداند و پسر را صد تازيانه زدند و تا يك سال اخراج از شهر شد ، و زن او را حاضر كردند و اقرار نمود و رجمش كردند .\r\nجابر بن عبد اللَّه انصارى گفت مردى بيامد از اسلم و گفت : يا رسول اللَّه من زنا كردم ، رسول روى از او بگردانيد ، او بديگر جانب برفت و بگفت ، رسول روى به - گردانيد ، او بدگر جانب رفت تا بر خويشتن چهار بار گواهى داد ، رسول گفت :\r\n","description":"","footnote":"","page_name":" 359 ","page_number":359},
  {"content":"\r\n\r\nديوانه اى تو ؟ گفت : نه اى رسول اللَّه ، گفت : تو زن دارى ؟ گفت : بلى يا رسول اللَّه بفرمود تا او را بمصلَّى بردند و رجم كردند و بر او ثنا كرد ، بريده روايت كند و گويد : ما عز ابن مالك بنزديك رسول ( ص ) آمد و گفت : يا رسول اللَّه من زنا كرده‌ام ، مرا پاك كن ، رسول گفت : برو توبه كن و آمرزش خواه از خداى تعالى ، پاره اى برفت پس باز آمد و گفت يا رسول اللَّه زنيت فطهّرنى ، رسول همان گفت ، برفت پاره اى و باز آمد و هم اين سخن گفت و رسول همان جواب داد تا چهار بار ، ببار چهارم ، رسول گفت :\r\nتو ديوانه اى ؟ گفت : نه ، از صحابه پرسيد و گفت : از اين هيچ ديوانگى دانيد ؟\r\nگفتند : نه با رسول اللَّه گفت بنگريد تا مست هست ، بديدند مست نبود ، رسول گفت :\r\nزنا كردى محصن بودى ؟ گفت : بلى ، رسول بفرمود تا او را رجم كردند ، آنگه گفت :\r\nبراى ما عز استغفار كنيد .\r\nسخن ما : چون اكثر مفسّرين اين دو آيه را منسوخ دانسته‌اند بحث و فكر در آن نتيجه ى عملى ندارد ، ليكن مطلب مؤثّر آن است كه اين آيه ها و آيات ديگر كه مجازات بىعفّتى را معيّن كرده است ، پس از آن است كه رعايت عفّت زن و مرد لازم شده از اين روى براى طرفين مجازات معيّن شده است با تفاوت و اختلاف احوال كه وسيله ى جلوگيرى از تجاوز و دفع شهوت باشد يا نباشد كه زناى محصنه و غير محصنه ناميده شده است ، و براى هر دسته مجازات خاصّ معيّن شده است در - صورتى كه يونان و رم قديم فقط زن بزهكار را مستحقّ مجازات مىدانسته است كه معلوم است از نظر اخلاق و حفظ عفّت نبوده است بلكه حسّ خودخواهى و عقيده بحقّ تملَّك مرد نسبت بزن اين گونه قوانين و مقرّرات را اختراع مىكرده است . و در بعضى دولتها مجازات زنهاى دربارى و اعيان شديدتر و يا منحصر به آنها بوده است ، و طبقات پائينتر يا مجازات نداشته‌اند و يا سبكتر بوده است .\r\n","description":"","footnote":"","page_name":" 360 ","page_number":360},
  {"content":"\r\n\r\n[ سوره النساء ( 4 ) : آيات 17 تا 18 
  ]\r\nإِنَّمَا التَّوْبَةُ عَلَى اللَّه لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّه عَلَيْهِمْ وَكانَ اللَّه عَلِيماً حَكِيماً ( 17 ) وَلَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الآنَ وَلا الَّذِينَ يَمُوتُونَ وَهُمْ كُفَّارٌ أُولئِكَ أَعْتَدْنا لَهُمْ عَذاباً أَلِيماً ( 18 )\r\nمعنى لغات : « التّوبة » پشيمانى از كار گذشته و آهنگ خوددارى از آن در آينده ، « اعتدنا » از اعتد بمعنى آماده كرد و لوازم چيزى را فراهم نمود .\r\nترجمه :\r\n17 ليكن خدا توبه ى آن كسان پذيرد كه بنادانى بد كنند و به زودى توبه كنند كه او دانا است و درستكار ،\r\n18 و آنها كه تا دم مرگ بدكارند و چون يكى شان را مرگ رسد گويد : اكنون ز كرده پشيمانم و نيز آنها كه كافرند و مىميرند براى اين گونه كسان آزارى دردناك آماده كرده‌ايم .\r\nسخن مفسّرين : « إِنَّمَا التَّوْبَةُ عَلَى اللَّه » 17 ابو الفتوح : بعضى گفتند : يعنى توبه ى نزد خدا . بعضى گفتند : توبه از طرف خدا ، و ظاهر معنى اين است كه توبه مانند حقّى است كه خداوند بر عهده گرفته است آن را بپذيرد از كسى كه با اين خصوصيّات باشد .\r\n« يَعْمَلُونَ السُّوءَ » 17 تفسير الميزان نويسنده ى معاصر آقاى طباطبائىّ :\r\nيعنى خواه كافر باشد يا غير كافر ، هر دو كار بد مىكنند چه بوسيله ى دل كه كار آن كفر است و بىدينى و يا بوسيله ى ديگر پاره هاى بدن كه كارهاى زشت و ناپسند باشد ، بعلاوه كه كافر مرتكب كار بد هم مىشود ، پس مقصود كليّه ى كارهاى بد مردم كافر و غير - كافر است تا آن اندازه كه بدكارى بدرجه ى مبارزه و سرسختى در كفر و فسق نرسد و در پى نشر و اشاعه ى فسق و كفر و جلوگيرى از خير و صلاح نباشد .\r\nتفسير عبده : « سوء » يعنى آن كار بد كه خود شخص را ناراحت كند ، اگر با عقل و خرد در آن انديشه كند و بىغرض و نظر سوء در كار خود قضاوت نمايد و يا مردم را\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nاز آن بد آيد و ناراحتشان كند .\r\n« بجهالة » 17 طبرى : قتاده از ابو العاليه نقل كرده است كه اصحاب پيغمبر ( ص ) مىگفتند هر گناهى كه شخص مرتكب شود آن جهالت است .\r\nمجمع : براى جهالة چند معنى گفته‌اند : 1 - از حضرت امام صادق ( ع ) روايت شده است : هر گناه كه انجام مىشود مولود جهل است اگرچه شخص مرتكب عالم باشد چون آنگاه كه در دل گذراند خدا را نافرمانى كند جاهل بوده است كه چنين فكر و كار كرده است زيرا در قرآن از يوسف نقل شده است كه به برادران خود گفت : « هَلْ عَلِمْتُمْ ما فَعَلْتُمْ بِيُوسُفَ وَأَخِيه إِذْ أَنْتُمْ جاهِلُونَ » . يعنى به ياد داريد كه با كمال جهل و نادانى با يوسف و برادرش چه رفتار كرديد ، پس با آنكه خود مىخواسته‌اند و با نقشه ى قبلى اقدام بآزار يوسف كرده‌اند باز هم آنها جاهل معرّفى شده‌اند براى آنكه خود را بخطر انداخته و نافرمانى خدا كرده‌اند .\r\n2 - معنى جهالت آن است : بطورى كه چيزهاى ضرورى معلوم است به آن درجه عالم بنتيجه ى بدكار خود نيستند كه چگونه مجازاتشان مىكنند .\r\n3 - زجّاج گفته است : جهل آنها در آن است كه لذّت فانى را با لذّت باقى عوض كردند .\r\n« يَتُوبُونَ مِنْ قَرِيبٍ » 17 ابو الفتوح : سدّى و كلبيّ گفتند : يعنى پيش از بيمارى و مرگ توبه مىكنند ، عكرمه گفت : هر چه پيش از مرگ باشد نزديك است .\r\nمحمّد عبده : « قرب » حدّ و اندازه ى معيّن ندارد و چيزى است نسبى ، پس كسى كه مدّتى اصرار بگناه دارد بواسطه ى نادانى و پس از آن مدّت اگر زشتى آن را دانست و توبه كرد مىتوان گفت كه به نزديكى توبه كرده است .\r\nسخن ما : 1 - در جمله ى « يَعْمَلُونَ السُّوءَ بِجَهالَةٍ » شايد مقصود از جهالت غفلت و بيخودى است كه شخص مىداند زشتى كارى را ليكن بمفاد : « حبّ الشىء يعمى و يصمّ » در برابر چيزى كه محبوب است چشم و گوش از معايبش كر و كور مىشود . چون با كار زشت مصادف مىشود غافل و بى خبر از عيب او مىشود و انجام\r\n","description":"","footnote":"","page_name":" 362 ","page_number":362},
  {"content":"\r\nمىدهد و چون به خود مىآيد توبه مىكند و معنى : « مِنْ قَرِيبٍ » همين است كه چون به خود آمد و شدّت ميل و خواهش نفسانى تخفيف يافت متوّجه مىشود بد كرده است هماندم و به زودى پشيمان شده توبه مىكند چنان كه در امور مادّى هم نظير اين زياد مشاهده مىشود و شايد از روايات و منقولات كه پيشتر مفصّل نوشته شده است بر قبول توبه هاى متوالى كه پى هر گناهى پشيمانى و توبه باشد مقبول است اشاره به همين تعبير و گفته ى ما باشد .\r\n2 - در جمله ى آخر : « عَلِيماً حَكِيماً » شايد اشاره باشد كه شما در دل توبه كنيد كه علم خدا و حكمتى كه شما را آفريده و سعادت شما را در پاكدامنى معيّن كرده است اين توبه را مىداند و شما را فرد پاكدامن سعادتمند مىشناسد .\r\n3 - در آيت دوّم مردم بدكار كه تا دم مرگ دستبردار نيستند و وقتى توبه مىكنند كه سودى ندارد يا كافران كه توبه ناكرده از جهان مىروند هر دو مشمول ، عذاب معرّفى شده‌اند با اينكه بايستى ميان اين دو دسته تفاوت باشد ، شايد جهت تساوى سرنوشت آنها از اين جهت باشد كه شخص بدكار بواسطه ى اصرار به آن مانند منكر زشتى كار خود هست و منكر هم كافر است ، پس فاسق بيباك با كافر يكسان است و شايد جمله ى : « أَعْتَدْنا لَهُمْ عَذاباً أَلِيماً » براى سرنوشت هر دو دسته است در مرحله ى اوّل پس از مرگ ولى چون فاسق عقيده و فكرش سالم است و توانسته است با عقيده به آفريننده ى خود مربوط شود اگرچه به عمل دور و با فاصله است ممكن است در مرحله ى اوّل پس از مرگ با كافر برابر و گرفتار باشد ، ليكن پس از آن عقيده اش او را نجات دهد و كافر در گرفتارى هميشگى بماند چون در آيه مجمل گفته شده است كه براى آنها عذاب فراهم است و از مراحل بعدى چيزى گفته نشده است .\r\n","description":"","footnote":"","page_name":" 363 ","page_number":363},
  {"content":"\r\n\r\n[ سوره النساء ( 4 ) : آيات 19 تا 21 
  ]\r\nيا أَيُّهَا الَّذِينَ آمَنُوا لا يَحِلُّ لَكُمْ أَنْ تَرِثُوا النِّساءَ كَرْهاً وَلا تَعْضُلُوهُنَّ لِتَذْهَبُوا بِبَعْضِ ما آتَيْتُمُوهُنَّ إِلَّا أَنْ يَأْتِينَ بِفاحِشَةٍ مُبَيِّنَةٍ وَعاشِرُوهُنَّ بِالْمَعْرُوفِ فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَيَجْعَلَ اللَّه فِيه خَيْراً كَثِيراً ( 19 ) وَإِنْ أَرَدْتُمُ اسْتِبْدالَ زَوْجٍ مَكانَ زَوْجٍ وَآتَيْتُمْ إِحْداهُنَّ قِنْطاراً فَلا تَأْخُذُوا مِنْه شَيْئاً أتَأْخُذُونَه بُهْتاناً وَإِثْماً مُبِيناً ( 20 ) وَكَيْفَ تَأْخُذُونَه وَقَدْ أَفْضى بَعْضُكُمْ إِلى بَعْضٍ وَأَخَذْنَ مِنْكُمْ مِيثاقاً غَلِيظاً ( 21 )\r\nمعنى لغات : « تعضلوا » از مصدر عضل بمعنى سختى و جلوگيرى « استبدال » چيزى را بجاى چيزى گرفتن و عوض كردن ، « قنطار » مال زياد و پوست گاو كه از طلا پر شود ، « بهتانا » نسبت به دو تهمت بستن و دروغ ، « أفضى » از مصدر افضاء وسعت دادن ، رساندن ، مطلَّع كردن .\r\nجهت نزول : اسباب النّزول و مجمع البيان چند جهت براى نزول اين آيه نوشته‌اند :\r\n1 - عرب رسم داشت چون كسى از دنيا مىرفت اختيار همسرش با وارثانش واگذار مىشد مىخواستند خود بزنى مىگرفتند و يا به ديگرى مىدادند آيت اوّل براى جلوگيرى از آن رسم است چنانچه از ابو الجارود نقل شده است كه حضرت باقر ( ع ) فرمود : ابو قيس بن اسلت مرد ، پسر او محصن بن او قيس جامه اى بر سر زن پدرش انداخت كنايه از اينكه در اختيار او است و همسر او است به ارث از پدر خود ، چندى گذشت كه چيزى به آن زن نداد و توجّهى به او نكرد او بپيغمبر شكايت كرد كه نه از مال شوهرم به من دادند و نه آزادم گذاشتند كه پى زندگى خود بروم آيه براى جواب او\r\n","description":"","footnote":"","page_name":" 364 ","page_number":364},
  {"content":"\r\nو تكليف اين مردم نازل شد .\r\n2 - از ابن عبّاس نقل شده است : مردهاى عرب چون از زن خود ناراضى مىشدند از پرداخت مهر آنها خوددارى مىكردند تا ناچار شده مهر خود را به - بخشند آيه براى جلوگيرى از اين عمل نازل شد .\r\n3 - از زهرى و هم از حضرت امام باقر نقل شده است : مردم زن را نگاه مىداشتند با اينكه احتياج بزن و رابطه ى جنسى با او نداشتند فقط براى اينكه او بميرد و اموالش را به ارث ببرند آيه براى جلوگيرى از اين رفتار نازل شد .\r\nترجمه :\r\n19 اى مؤمنين بر شما روا نيست با ناپسندى زنان به ارث همسرشان شويد و به آنها سخت نگيريد تا ناچار شوند چيزى ز مهر خود بشما دهند مگر زشتى به آشكار كنند ، پس بايد بآئين مردم با آنها رفتار كنيد و اگر ناپسندتان شدند پس [ آرامدل باشيد كه 
  ] شايد چيزى را نپسنديد و خدا در آن سود فراوان نهاده .\r\n20 و اگر خواهيد همسرتان عوض كنيد و با ديگرى همسر شويد چيزى ز مهرشان باز نگيريد گرچه بسيار باشد و چگونه مالى بتهمت و گناه آشكار بخوريد ،\r\n21 و چون آن مال بگيريد كه ز يكدگر بهره مند شده‌ايد و با هم آميخته و ما ز شما پيمان سخت بر درستى رفتارتان گرفتيم [ چه پيمان همسرى ، تن دادن به فرمان خدا است كه با زنان خوشرفتار باشند 
  ] .\r\nسخن مفسّرين : « لا يَحِلُّ لَكُمْ أَنْ تَرِثُوا النِّساءَ » 19 مجمع : چند معنى نقل كرده است : 1 - روا نيست ازدواج آنها را به ارث ببريد ، 2 - روا نيست آنها را حبس كنيد كه ارث آنها را تصرّف كنيد ، 3 - روا نيست با آنها بدرفتارى كنيد تا بميرند و ارث آنها بشما برسد .\r\nابو الفتوح : در جاهليت و بدايت اسلام چنان بود كه چون مردى فرمان يافتى و زنى رها كردى وارثى از آن مرد بيامدى و جامه اى بر او افكندى يا بر خيمه او ، اوليتر كسى بودى به او از نفس او ، زن را بر خود هيچ حكم نماندى در حباله ى او فتادى بىمهرى ، به مهر اوّل كه متوفّى كرده بودى ، آنگه مرد مخير بودى خواستى\r\n","description":"","footnote":"","page_name":" 365 ","page_number":365},
  {"content":"\r\n\r\nدخول كردى با او به مهر اول و خواستى عضل كردى او را يعنى منع كردى او را از نكاح و دخول نكردى با او و او را اضرار كردى تا او فديه كردى از مال خود و خود را باز خريدى و يا وفات آمدى او را ميراثش بردى و اگر زن برفتى پيش از آنكه اين مرد جامه بر او افكندى مالك نفس خود شدى .\r\n« كرها » 19 حمزه و كسائى با ضم و صداى جلو كاف قرائت كرده‌اند و باقى با فتح و صداى بالا .\r\nفخر : از كسائى نقل است فتح و كسر هر دو لغت عرب است و از فراء روايت است كه با فتح بمعنى اكراه و اجبار است و با ضم مشقّت و سختى است ، پس آنچه از جانب ديگرى است با فتح و آنچه خود به آن اقدام مىكند با ضمّ است .\r\n« وَلا تَعْضُلُوهُنَّ لِتَذْهَبُوا بِبَعْضِ » 19 طبرى : ابن عبّاس و حسن بصرى و عكرمه گفته‌اند : يعنى : اى وارثان همسرهاى مورّثين خود را از ازدواج ممانعت نكنيد به منظور گرفتن اموال و مهريه و ميراثشان ، سدّى و ضحّاك گفته‌اند : يعنى زنها را آزار نكنيد كه بشما فديه و مال بدهند براى خريدن آسايش خود ، ابن زيد گفته است : عضل در مكّه ميان قريش مرسوم بود به اين كه اگر زن موافق با مرد نمىشد و مى - خواست از او جدا شود مرد موافقت مىكرد به شرط اينكه حقّ ازدواج با ديگرى نداشته باشد مگر با اجازه ى او ، و عدّه اى شاهد براى اين قرار داد مىگرفتند و آن را مينوشتند و بمرد مىسپردند ، هرگاه براى زن همسر پيدا مىشد اگر به آن مرد چيزى مىداد و او را راضى مىكرد اجازه ى ازدواج مىداد و گر نه مانع مىشد . اين است معنى عضل در جاهليت كه قرآن از آن جلوگيرى كرد .\r\nابو الفتوح نوشته است : جويبر گفت آيه در حق كسانى آمد كه در حجر ايشان دختران يتيم بودند ايشان را به شوهر نداندى و عضل كردندى طمع در مال ايشان « إِلَّا أَنْ يَأْتِينَ بِفاحِشَةٍ » 19 طبرى : چون در جمله ى جلو نهى شده است از آزار زنها به منظور استفاده از اموال آنها در اين جمله اين عمل مجاز شده است در صورتى كه دست به كار زشت بزنند ، و در معنى كلمه ى فاحشه اهل تأويل اختلاف\r\n","description":"","footnote":"","page_name":" 366 ","page_number":366},
  {"content":"\r\nكرده‌اند ، بعضى گفته‌اند : يعنى اگر بزهكار شد روا است كه آنچه به او داده‌اند بگيرند ، بعضى گفته‌اند : مقصود نشوز و نافرمانى است كه اگر زن نافرمان شد جايز است از او فديه گرفتن ، و در قرائت عبد اللَّه مسعود « الَّا ان يفحش » بوده است .\r\nمجمع : بهتر آنست كه بگوئيم فاحشه هر معصيت و نافرمانى است چنانچه از امام باقر ( ع ) همين معنى روايت شده است .\r\nفخر : اين جمله را بعضى چنين معنى كرده‌اند : اگر زن زنا كرد مىتوانند از او چيزى بگيرند ولى اين حكم نسخ شده است به آن آيه كه براى زن حدّ معين كرده است ، و بعضى گفته‌اند : نسخ نشده است .\r\n« مبيّنة » 19 طبرى : اين كلمه با فتح و زبر يا خوانده شده است يعنى كارى كه آن زن خود آشكار كرده است و پنهان نداشته است و با كسر و صداى زير قرائت شده است يعنى كارى كه خود آشكار و معلوم است زشتى آن .\r\n« وَعاشِرُوهُنَّ بِالْمَعْرُوفِ » 19 ابو الفتوح نوشته است : بعضى گفتند : مراد آن است كه آنچه ايشان با شما كنند بايشان همان كنى .\r\nمجمع : يعنى به آنها زيان نرسانيد و بدزبانى نكنيد و با گشاده روئى رفتار كنيد .\r\n« وَيَجْعَلَ اللَّه فِيه خَيْراً » 19 مجمع : يعنى با اينكه زندگى با آنها ناپسندتان باشد ممكن است براى شما سودمند باشد مثل پيدايش فرزند يا تغيير حالت و پيدايش محبت بعد از كراهت و از اين جمله استفاده مىشود ترغيب مردم به صلح و سازش با زن اگرچه ناراحت باشند مگر خوف زيان دين و مال و جان در زندگى با آنها باشد ، و اصمّ به عكس معنى كرده است و گفته است : يعنى شايد در مفارقت و طلاق آنها خير زياد براى طرفين باشد كه او شوهر بهتر و شما زن بهتر پيدا كنيد .\r\n« وَإِنْ أَرَدْتُمُ اسْتِبْدالَ زَوْجٍ » 20 ابو الفتوح : اعراب اگر از زنى ناگوارى داشتند مهر او را مىگرفتند و بزنى ديگر مىدادند . و اين است مقصود از استبدال .\r\nفخر : روايت كرده‌اند : اگر كسى مىخواست با زن ديگر ازدواج كند ، زن\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nخود را متّهم مىكرد تا او بيچاره شود و مهر خود را به او بدهد و مرد آن را به مهر زن منظور خود بدهد آيه از اين كار منع كرد ، و گفته‌اند اين آيه مىفهماند كه جايز است زياد روى در قباله ى زنها ، و روايت شده است : عمر رضى اللَّه عنه بر منبر رفت و گفت :\r\nاى مردم زياده روى نكنيد در مهر زنها و اندازه نگاه داريد زنى از پاى منبر بلند شد و گفت : اى پسر خطاب خدا اجازه مىدهد و زياد مىبخشد و تو جلوگير مىشوى ؟\r\nآنگاه اين آيه را خواند ، عمر گفت : « كل النّاس افقه من عمر » همه از عمر فهميده ترند .\r\n« أتَأْخُذُونَه بُهْتاناً » 20 فخر : براى بهتان چند مناسبت نقل است : 1 - چون مهر مال زن است گرفتن از او انكار اين حكم است و بهتان است .\r\n2 - هنگام عقد مهر را تعهّد كرده است و پس گرفتن آن بهتان تعهّد است .\r\n3 - چون براى پس گرفتن مهر زنها را متّهم مىكردند اين گرفتن هم بهتانى است مانند بهتان آنها و هم امام از زجّاج و زمخشرى و ديگران چند جهت براى نصب و زبر كلمه ى « بهتانا » نقل كرده است كه در نتيجه چنين معنى مىشود : چه گونه اين مال را با انجام عمل بهتان تصرّف مىكنيد و يا در برابر بهتان مىگيريد و يا براى بهتان و در نتيجه ى عمل بهتان تصرّف مىكنيد و يا با گرفتن اين مال مرتكب بهتان مىشويد .\r\n« وَقَدْ أَفْضى بَعْضُكُمْ » 21 مفسّرين در كلمه ى « افضى » دو معنى نقل كرده‌اند 1 - عمل جنسى ، 2 - خلوت و با يكديگر بىمانع بودن ، و در مجمع است : اصحاب ما يعنى محدّثين شيعه هر دو معنى را نقل كرده‌اند .\r\n« مِيثاقاً غَلِيظاً » 21 مفسّرين چند قول در معنى اين كلمات نقل كرده‌اند :\r\n1 - چون در هنگام ازدواج شوهر تعهّد مىكرده است كه مطابق آيت قرآن « امساك بمعروف او تسريح باحسان » يعنى : ( با خوشى زندگى كردن و يا با نكو - كارى از هم جدا شدن ) رفتار كند پس آن تعهّد كه پيمان محكمى است با گرفتن مهر و تهمت تناسب ندارد و همين معنى در مجمع از امام باقر ( ع ) روايت شده است .\r\n2 - مقصود از ميثاق غليظ عقد ازدواج است كه وسيله ى زناشوئى است .\r\n","description":"","footnote":"","page_name":" 368 ","page_number":368},
  {"content":"\r\n\r\n3 - معنى اين دو كلمه از گفتار پيغمبر فهميده مىشود : « اخذتموهنّ بكلمة اللَّه و استحللتم فروجهن بكلمة اللَّه » يعنى با اجازه و فرمان خداوند همسرى و آميزش و زناشوئى با آنها بر شما جايز و روا شد .\r\nاين شعر ليلى و مجنون نظامى مناسب اين معنى است اگرچه بر عكس موضوع ما هست كه مرد زن را ملامت مىكند .\r\n\r\nبرداشتى اولم به يارى\r\nبگذاشتى آخرم بخوارى\r\n\r\n\r\nآن روز كه دل به تو سپردم\r\nهرگز به تو اين گمان نبردم\r\n\r\n\r\nبفريفتيم بعهد و سوگند\r\nكان تو شدم به مهر و پيوند\r\n\r\n\r\nسوگند نگرچه راست خوردى\r\nپيوند نگرچه راست كردى ؟\r\n\r\n\r\nكردى دل خود به ديگرى گرم\r\nوز ديده ى من نيامدت شرم\r\n\r\n\r\nگيرم كه مرا دو ديده بستند\r\nآخر دگران نظاره هستند\r\n\r\n\r\nچون عهده ى عهد باز جويند\r\nجز عهد شكن تو را چه گويند\r\n\r\n\r\nفرخ نبود شكستن عهد\r\nانديشه كن از شكستن مهد\r\n\r\n\r\nگل تا نشكست عهد گلزار\r\nنشكست زمانه در دلش خار\r\n\r\nابو الفتوح : كمى و زيادى مهر وابسته است برضاى طرفين ، ليكن مستحب است از مهر حضرت فاطمه ( ع ) دختر پيغمبر ( ص ) زيادتر نباشد كه مبلغ پنجاه دينار زر سرخ بوده است معادل با پانصد درهم نقره ى خالص . و در خبر است كه عمر با ام كلثوم دختر حضرت فاطمه بچهل هزار درهم مهر ازدواج كرد ، و ابن سيرين گفته است :\r\nحضرت حسن بن على زنى خواست و صد كنيز مهر او كرد كه با هر كنيزى كيسه اى هزار درهم پول همراه كرد عقبه بن عامر جهنى گفت پيغمبر به مردى فرمود اگر مايل باشى فلان زن را با تو تزويج كنم ، او اظهار ميل نمود پيغمبر آنها را با يكديگر تزويج فرمود و مهر معيّن نكرد آن مرد در حديبيه و خيبر حاضر شده بود و سهم خود را از غنيمت نگرفته بود او را مرگ نزديك شد گفت مهر اين زن معيّن نشده است اگر مردم سهم غنيمت من را در عوض به او بدهيد مرد مرد و غنيمتها قسمت شد سهم او را بزن\r\n","description":"","footnote":"","page_name":" 369 ","page_number":369},
  {"content":"\r\nدادند كه فروخت به صد هزار درهم ، و عبد اللَّه عبّاس با زنى از بنى سليم همسر شد بهزار درهم مهر ، و عروه السّارقى دختر هانى بن قبيصه را بچهل هزار درهم به زنى گرفت پيغمبر فرمود : « خير النّكاح ايسره مهرا » بهترين ازدواجها آن است كه با مهر كم انجام شود ، و ابو هريره گفت در دوران پيغمبر صداق زنها تا ده اوقيه بودى كه هر اوقيه چهل درهم است ، سهل بن سعد ساعدى گفت : روزى زنى حضور پيغمبر ( ص ) رسيد و گفت من خود را به تو تزويج كردم ، آن حضرت جواب نداد يكى از حضار عرض كرد : اگر شما نمىخواهيد به من تزويجش فرمائيد پرسيد چيزى دارى كه به مهر به او بدهى ؟ عرض كرد چيزى ندارم جز شلوار كه در پاى دارم فرمود اين براى تو لازم است ، اگر هيچ ندارى انگشترى به او بده اگرچه از آهن باشد عرض كرد ندارم ، فرمود : از قرآن چيزى ياد دارى ؟ عرض كرد بلى ، فلان و فلان سوره ، فرمود : او را به تو تزويج كردم در برابر اينكه همان سوره كه از قرآن مىدانى به او بياموزى ، عبد اللَّه عامر روايت كرد : مردى در زمان پيغمبر زنى را خواستگار شد آن حضرت فرمود : چه براى مهر او دارى ؟ عرض كرد : اين نعلين كه در پاى من است ، از زن پرسيد : به اين راضى هستى ؟ عرض كرد : بلى ، آنها را با يكديگر همسر كرد به مهر نعلين پاى مرد ، ابو سعيد خدرى گفت : پيغمبر با ام سلمه بده درم مهر ازدواج فرمود ، ابراهيم بن عبد اللَّه الكنانى گفت : سعيد بن مسيب دخترش را به مردى داد به دو درم مهر و روايت كرده‌اند : كه چون مأمون خليفه ى عباسى دخترش ام الفضل را به حضرت امام محمّد تقى ( ع ) تزويج كرد هفتصد هزار دينار خرج عروسى كرد ليكن قباله ى او پنجاه دينار سرخ بود كه برابر پانصد درهم نقره و مطابق با صداق محمدى بوده است .\r\nاين شعر سعدى گذشت در برابر عشق و محبت را خوب نشانداده است :\r\n\r\nدر ازل رفته است ما را با تو پيوندى كه هست\r\nافتقار ما نه امروز است و استغناى تو\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\n\r\nگر بخوانى پادشاهى ور برانى بنده ايم\r\nرأى ما سودى ندارد تا نباشد رأى تو\r\n\r\n\r\nما قلم در سركشيديم اختيار خويش را\r\nنفس ما قربان تو است و رخت ما يغماى تو\r\n\r\n\r\nما سراپاى تو را اى سرو تن چون جان خويش\r\nدوست مىداريم و گر سر مىرود در پاى تو\r\n\r\n\r\nاين قباى صنعت سعدى كه در وى حشو نيست\r\nحد زيبائى ندارد خاصه بر بالاى تو\r\n\r\nسخن ما : همان است كه در ترجمه و نقل از ديگران نوشتيم فقط جمله ى :\r\n« فَعَسى أَنْ تَكْرَهُوا ) * تا آخر آيه » شايد اشاره باشد بيك مطلب كلَّى كه هميشه پسند و ناپسند انسان با مصلحت و خير حقيقى مطابق نمىشود چنان كه نمونه ى آن را در كارهاى ساده ى روزانه مىبينيم كه مريض غذاهاى خوب را مىخواهد و براى او بد است و دوا براى او ناگوار است با اينكه خير و صلاح او در به كار بردن آن است ، پس همانطور كه براى تشخيص خير و صلاح كارهاى زندگى بمتخصص و كسى مراجعه مىشود كه بتواند خوب و بد منظور را تشخيص دهد براى صلاح و فساد و تشخيص خوب و بد حقايقى كه از دريافتش عاجز هستيم بايد سر بفرمان پيشوا و پيغمبر باشيم و نيز در بسيارى از خواسته ها نبايد تسليم باشيم و آنها را بر همه چيز برترى دهيم بلكه بايد مصلحت و خير را منظور نمائيم و رياضت و تحمل زحمت داشته باشيم تا موجب تقويت و تسلَّط بر مشكلات فراهم شود .\r\n[ سوره النساء ( 4 ) : آيات 22 تا 23 
  ]\r\nوَ لا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ إِنَّه كانَ فاحِشَةً وَمَقْتاً وَساءَ سَبِيلًا ( 22 ) حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ وَعَمَّاتُكُمْ وَخالاتُكُمْ وَبَناتُ الأَخِ وَبَناتُ الأُخْتِ وَأُمَّهاتُكُمُ اللَّاتِي أَرْضَعْنَكُمْ وَأَخَواتُكُمْ مِنَ الرَّضاعَةِ وَأُمَّهاتُ نِسائِكُمْ وَرَبائِبُكُمُ اللَّاتِي فِي حُجُورِكُمْ مِنْ نِسائِكُمُ اللَّاتِي دَخَلْتُمْ بِهِنَّ فَإِنْ لَمْ تَكُونُوا دَخَلْتُمْ بِهِنَّ فَلا جُناحَ عَلَيْكُمْ وَحَلائِلُ أَبْنائِكُمُ الَّذِينَ مِنْ أَصْلابِكُمْ وَأَنْ تَجْمَعُوا بَيْنَ الأُخْتَيْنِ إِلَّا ما قَدْ سَلَفَ إِنَّ اللَّه كانَ غَفُوراً رَحِيماً ( 23 )\r\n","description":"","footnote":"","page_name":" 371 ","page_number":371},
  {"content":"\r\nمعنى لغات : « سلف » يعنى گذشته است . « مقت » خشم . « ربائب كم » جمع ربيبه ، زن مربى بچه ، زنى كه از شوهر ديگر فرزند دارد ، دختر زن از شوهر ديگر .\r\n« حجور » جمع حجر با ضم و كسر حا بمعنى نگاهدارى و سرپرستى و معنى كلمه در آيه بچه هاى همسر است كه در سرپرستى مرد هستند . « حلائل » جمع حليله بمعنى همسر و زن كه آميزش با او مجاز است . « اصلاب كم » جمع صلب بضم صاد بمعنى سخت ، و ستون فقرات ، و نسل و اولاد .\r\nجهت نزول : اسباب النّزول سيوطى : مردى از انصار روايت كرده است :\r\nچون ابو قيس بن اسلت از دنيا رفت و او مردى صالح و درستكار بود پسرش قيس زن پدر خود را خواستگارى كرد ، او گفت : من تو را فرزند خود مىدانم و تو مردى فهميده و صحيح العمل هستى و نزد پيغمبر رفت و سرگذشت را عرض كرد ، فرمود : برگرد به خانه ات آنگاه اين آيه نازل شد .\r\nترجمه : 22 اى مسلمانان گذشته ها گذشته است . ديگر چنين كارى نكنيد با زن پدرهاتان همسر نشويد مگر آنچه زين پيش بوده است كه بزهكارى است و زشت و موجب خشم خدا است .\r\n23 و نيز بر شما حرام است همسرى با مادران و دختران خواهرهاى خودتان ، و نيز عمّه ها و خاله ها و دخترهاى برادر و خواهر و هم زنهائى كه شما را شير داده‌اند و دخترهاى آنها كه خواهر رضائى شما هستند و مادر همسر و پيشزاده هائى كه در سرپرستى شما هستند البته اگر با مادر آنها همبستر نشديد مىتوانيد با خود آن دخترها همسر شويد ، و باز زن پسرهاى\r\n","description":"","footnote":"","page_name":" 372 ","page_number":372},
  {"content":"\r\nخودتان هم بر شما حرام است و دو خواهر را با هم همسر خود نكنيد مگر آنچه زين پيش بوده است كه البتّه خدا آمرزنده است و مهربان .\r\nسخن مفسّرين : « وَلا تَنْكِحُوا ما نَكَحَ آباؤُكُمْ » 22 طبرى : يعنى با زنهائى كه پدرهاتان ازدواج كرده‌اند شما ازدواج نكنيد ، بعضى ديگر گفته‌اند : روش ازدواج فاسد پدرهاتان را دنبال نكنيد و آنطور ازدواج نكنيد ، عدّه اى ديگر گفته‌اند :\r\nمقصود آن است كه اگرچه عمل آنها براى خودشان صحيح بوده است اما براى شما جايز نيست و به آن طريق ازدواج نكنيد كه عمل مردم جاهليت است .\r\n« إِلَّا ما قَدْ سَلَفَ » 22 مجمع : يعنى مسئول گذشته نيستند ، بعضى گفته‌اند :\r\nيعنى آنچه در گذشته انجام داده‌ايد به حال خود باشد كه گناهى بر شما نيست .\r\nبلخى گفته است اين حكم جواز بقاى ازدواجهاى سابق بر خلاف اجماع و اتّفاق علما است و مخالف است با آنچه ما از دين پيغمبر اطَّلاع داريم ، و قطرب گفته است :\r\nيعنى : از آنچه گذشته است بپرهيزيد و از آن دست برداريد ، و اين آيه مىفهماند ازدواج با زنى كه در عقد پدر بوده اگرچه با او همبستر نشده باشد يا عمل نامشروع با او كرده است براى فرزند جايز نيست .\r\n« إِنَّه كانَ فاحِشَةً » 22 تفسير ابو السّعود : گفته‌اند قبح سه درجه دارد :\r\n1 - قبح شرعى ، 2 - عقلى ، 3 - اجتماعى و عادى مردم ، و اين ازدواج بهر سه قسم توصيف شده است : كلمه ى فاحشه بمعنى قبح عقلى است ، « و مقتا » بمعنى قبح شرعى است و « ساءَ سَبِيلًا » بمعنى قبح در نظر مردم و اجتماع است .\r\n« حُرِّمَتْ عَلَيْكُمْ أُمَّهاتُكُمْ » 23 مفسّرين نوشته‌اند : هر كه مادر و دختر و خواهر و عمّه و خاله و دختر برادر و خواهر شخص باشد چه بىواسطه و چه باواسطه ، مثل جدّه و بالاتر و نواده و پائينتر و عمّه و خاله ى پدر و يا اجداد بالاتر و نواده - هاى برادر و خواهر و هر چه پائينتر تمام مشمول مفاد آيه است .\r\nمحمّد عبده : براى حرمت همسرى با محارم گفته است : 1 - فقها نوشته‌اند كه تحريك تمايل جنسى نسبت به اين خويشاوندان كمتر است از تحريك نسبت به غير\r\n","description":"","footnote":"","page_name":" 373 ","page_number":373},
  {"content":"\r\n\r\nاينها و هر چند تمايل كمتر باشد ضعف قوّه ى شهوى بيشتر است و فرزند ضعيفتر خواهد شد . و حديث هم براى اثبات اين ادعا نقل كرده‌اند ، 2 - همانطور كه متخصّصين در زراعت مىگويند : اگر همه ساله در يك زمين دانه ى محصول سال پيش همان زمين را بكاريم نتيجه كم و بد مىشود و لازم است تخم را عوض كنند و تخم يك محل را به محل ديگر ببرند تا نتيجه خوب شود همينطور است در تناسل انسان كه نطفه پدر يا برادر يا فرزند و ديگر خويشاوندان ممنوع مانند تخم يك زمين است كه در خودش كاشته شود نسل و اولاد اين ازدواجها ناقص خواهد شد و ترقّى و پيشرفت در آنها نخواهد بود .\r\n« وَأُمَّهاتُكُمُ اللَّاتِي أَرْضَعْنَكُمْ » 23 ابو الفتوح نوشته است : هر چه از جهت نسبت حرام باشد از جهت رضاع نيز حرام باشد كه پيغمبر فرمود : « يحرم من الرّضاع ما يحرم من النّسب » يعنى آنچه بوسيله ى خويشاوندى حرام است بوسيله ى شيرخوارگى نيز حرام است ، ابو عبد الرّحمان سلمى روايت كرد از امير المؤمنين علىّ عليه السّلام كه گفت : من رسول را گفتم : يا رسول اللَّه چرا ديگران را و دور آن را بزنى مىكنى و كسانى كه نزديكترند رها مىكنى ؟ گفت : براى كه مىگوئى ؟ گفتم : دختر حمزه ، گفت : او حلال نباشد مرا كه او دختر برادر من است از جهت رضاع . و شرط حرمت بواسطه رضاع يكى از سه چيز است يا بقدرى شير بخورد كه گوشت پيدا شود و استخوان محكم گردد . و يا پانزده نوبت پىدرپى شير بخورد كه فاصله شير ديگرى نشود ، و يا در يك شبانه روز منحصر بشير يك زن باشد ، و شير در مدت دو سال شيرخوارگى باشد و شير زن از ولادت و بچه زادن باشد نه به جهت ديگر ، و شافعى پنج نوبت شير خوردن را كافى دانسته است اگرچه پىدرپى نباشد و ابو حنيفه و بعضى فقهاى شيعه گفته‌اند : فقط شيرخوارگى موجب حرمت است و اندازه ى معيّن ندارد .\r\n« وَأُمَّهاتُ نِسائِكُمْ » 23 اكثر فقها و مفسّرين از اين جمله استفاده كرده‌اند كه مادر زن حرام است ، اگرچه آن زن را فقطَّ عقد كرده باشد و با او همبستر نشده باشد .\r\n","description":"","footnote":"","page_name":" 374 ","page_number":374},
  {"content":"\r\n\r\n« وَرَبائِبُكُمُ اللَّاتِي فِي حُجُورِكُمْ » 23 ابو الفتوح : « فِي حُجُورِكُمْ » شرط حرمت نيست و اگر دختر همسر در سرپرستى شخص نباشد باز هم حرام است و اين قيد براى توضيح است كه بيشتر فرزندان همسران در سرپرستى خود آنهاست ، و در مجمع البيان از تفسير عياشى از حضرت امام باقر روايت كرده است كه : ربيبه و پيشزاده حرام است اگرچه در سرپرستى شخص نباشد .\r\n« إِلَّا ما قَدْ سَلَفَ » 23 اين جمله را چنين معنى كرده‌اند : آنچه گذشته است گناهش بخشوده است و مقصود جواز بقاء نيست كه اگر دو خواهر را ازدواج كرده‌ايد نگاه داريد بلكه گناه عمل بر شما نيست ، و در تفسير عبده روايت كرده است كه فيروز ديلمى وقتى مسلمان شد دو خواهر با او همسر بودند ، پيغمبر فرمود : هر كدام را ميل دارى طلاق بده .\r\nسخن ما در اين دو آيه همان است كه ترجمه كردم و نقل از ديگران .\r\n[ سوره النساء ( 4 ) : آيات 24 تا 28 
  ]\r\nوَ الْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ كِتابَ اللَّه عَلَيْكُمْ وَأُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ فَرِيضَةً وَلا جُناحَ عَلَيْكُمْ فِيما تَراضَيْتُمْ بِه مِنْ بَعْدِ الْفَرِيضَةِ إِنَّ اللَّه كانَ عَلِيماً حَكِيماً ( 24 ) وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ مِنْ فَتَياتِكُمُ الْمُؤْمِناتِ وَاللَّه أَعْلَمُ بِإِيمانِكُمْ بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ وَآتُوهُنَّ أُجُورَهُنَّ بِالْمَعْرُوفِ مُحْصَناتٍ غَيْرَ مُسافِحاتٍ وَلا مُتَّخِذاتِ أَخْدانٍ فَإِذا أُحْصِنَّ فَإِنْ أَتَيْنَ بِفاحِشَةٍ فَعَلَيْهِنَّ نِصْفُ ما عَلَى الْمُحْصَناتِ مِنَ الْعَذابِ ذلِكَ لِمَنْ خَشِيَ الْعَنَتَ مِنْكُمْ وَأَنْ تَصْبِرُوا خَيْرٌ لَكُمْ وَاللَّه غَفُورٌ رَحِيمٌ ( 25 ) يُرِيدُ اللَّه لِيُبَيِّنَ لَكُمْ وَيَهْدِيَكُمْ سُنَنَ الَّذِينَ مِنْ قَبْلِكُمْ وَيَتُوبَ عَلَيْكُمْ وَاللَّه عَلِيمٌ حَكِيمٌ ( 26 ) وَاللَّه يُرِيدُ أَنْ يَتُوبَ عَلَيْكُمْ وَيُرِيدُ الَّذِينَ يَتَّبِعُونَ الشَّهَواتِ أَنْ تَمِيلُوا مَيْلًا عَظِيماً ( 27 ) يُرِيدُ اللَّه أَنْ يُخَفِّفَ عَنْكُمْ وَخُلِقَ الإِنْسانُ ضَعِيفاً ( 28 )\r\n","description":"","footnote":"","page_name":" 375 ","page_number":375},
  {"content":"\r\nمعنى لغات : « المحصنات » جمع محصنه بمعنى زن پاكدامن و شوهردار .\r\n« مسافحين » از سفاح با كسر سين بمعنى بزهكارى و خونريزى ، « جناح » با ضم جيم بمعنى گناه و يكدسته وعده از هر چيز ، « طول » با فتح طاء بمعنى فضل و برترى بخشش بىنيازى ، توانائى ، « فتياتكم » جمع فتاه بمعنى كنيز ، زن جوان ، زن با سخاء و كرم . « اخدان » جمع خدن بكسر خاء بمعنى دوست و همدم « العنت » با فتح اوّل و دوّم بمعنى تباهى ، نابودى ، رنج ، گناه ، سستى . « سنن » جمع سنّه بمعنى روش و طريقه و راه و رسم .\r\nجهت نزول : اسباب النّزول سيوطى : ابو سعيد خدرى گفت : در يكى از جنگهاى پيغمبر كه در سرزمين ( اوطاس ) واقع شد عدّه اى زن اسير گرفتيم كه شوهر داشتند ، از پيغمبر كسب تكليف كرديم در عمل جنسى با آنها آيت اول نازل شد .\r\nترجمه :\r\n24 و نيز روا نيست همسرى زنان شوهردار مگر آنكه بكنيزى شما درآيد [ كه كافرى در جنگ اسير شود يا كنيزى را آقاى او بفروشد 
  ] و اين فرمان نبشته ى خداوندى است بر شما ، و جز اينها كه برشمرديم بر شما روا بود كه بسرمايه ى خود زن بخواهيد بپاكدامنى و خوددارى از بزه كارى پس آنچه بهره از ايشان برديد مهرشان بواجب بپردازيد و اگر پس از مقرر كردن مهر ز يكدگر بگذريد [ و سازش كنيد\r\n","description":"","footnote":"","page_name":" 376 ","page_number":376},
  {"content":"\r\nكه آن را كم يا زياد كنيد 
  ] باكى بر شما نباشد كه البتّه خدا داناى درستكار است [ و بسود شما فرمان مىدهد 
  ] .\r\nجهت نزول : اسباب النّزول : حضرمى گفت : كسانى بودند كه پس از تعيين مهر توان پرداخت آن نداشتند جمله هاى آخر آيت 24 * ( ( وَلا جُناحَ ) * تا آخر ) براى آنها نازل شد .\r\nترجمه :\r\n25 و آنان كه سرمايه و توان همسرى با آزاد زنان پاكدامنشان نباشد پس از كنيزان مؤمن بزرگوارتان بهره مند شوند [ و آنكه خود را مؤمن گفت كنجكاوى نكنيد و سخنش بپذيريد 
  ] و خدا داناتر است بايمان شما و البته همه از يكدگر هستيد و آدمى [ و همسرى كنيز ننگ نباشد 
  ] پس با اذن كس و كارشان با آنان همسر شويد و مهرشان بآئين مردمى دهيد البته با آنان كه پاكدامن بودند و بزهكار نباشند و معشوقى در نهان نگيرند و چون كنيزان محصنه شدند [ و شرط خود - دارى از بدكارى براىشان فراهم شد 
  ] و بزه كردند آزار آنان نصف آزار زنان آزاد بزهكار بود و اين اختيار ازدواج با كنيز براى كسى است كه از رنج و آزار انگيزه ى خود ترسد و اگر شكيبائى كنيد براى شما بهتر است كه خدا آمرزگار و مهربان است\r\n26 چه او مىخواهد دستور زندگى براى شما نمودار كند و بروش پسند كسان پيش از شما رهبرىتان كند و بر شما ببخشايد كه او داند و كار بدرستى انجام دهد .\r\nشأن نزول دو آيت آخر 28 و 27 : روح البيان : نقل كرده‌اند مجوسها ازدواج دختر برادر و خواهر را جايز مىدانستند و ميگفتند شما دختر خاله و عمه را حلال مىدانيد و خود آنها را حرام پس دختر برادر و خواهر هم حلال است ، آيت * ( ( يُرِيدُ الَّذِينَ يَتَّبِعُونَ ) ) * براى جواب آنها نازل شد .\r\nترجمه :\r\n27 ليكن آنهائى كه پى خواسته هاى نفسانى مىروند ميخواهند يك بارگى شما را از دين بگردانند ،\r\n28 با اينكه خدا مىخواهد بار شما را سبك كند و توبه شما را بپذيرد با اينكه آدمى ناتوان آفريده شده است [ و در برابر خواسته ها مقاومت ندارد 
  ] .\r\n","description":"","footnote":"","page_name":" 377 ","page_number":377},
  {"content":"\r\n\r\nسخن مفسّرين : « وَالْمُحْصَناتُ مِنَ النِّساءِ إِلَّا ما مَلَكَتْ أَيْمانُكُمْ » 24 طبرى :\r\nابن عبّاس گفته است : يعنى از ازدواج با هر زن شوهردار حرام است مگر زنى كه اسير مسلمين شود و شوهرش در سرزمين كافران باشد مخالف و در جنگ با مسلمين پس از استبراء كه مطمئن شوند از همبسترى با شوهر خود آبستن نيست در اين صورت همبسترى با او جايز است . و سعيد بن مسيب گفت : يعنى زنان شوهردار حرام هستند مگر كنيزى كه خريدارى شود چون خريدن بمنزله ى طلاق از شوهر است .\r\nمجمع : كسائى با كسر و صداى زير صاد قرائت كرده است و بقيّه با فتح و صداى بالا خوانده‌اند ، و ابو سعيد خدرى گفت : در جنگ اوطاس عدّه اى از زنهاى مشركين را اسير كرديم كه شوهرهاى آنها در محل خودشان بودند و كافر اين آيه نازل شد و جارچى پيغمبر ميان مردم آواز كرد كه با اين زنهاى اسير اگر آبستن هستند تا بار ننهند همبستر نشويد و اگر آبستن نيستند تا يك دوران قاعدگى زنانه را برگذار نكنند با آنها نزديك نشويد .\r\nتفسير آلوسى : ابو السّعود گفت : از عكرمه معنى اين آيه را پرسيدم گفت :\r\nنمىدانم ، و مجاهد گفته است اگر بشناسم كسى را كه معنى اين آيه را بداند با هر رنج كه باشد به طرف او مسافرت مىكنم .\r\n« كِتابَ اللَّه » 24 آلوسى : بعضى گفته‌اند : يعنى مواظب كتاب خدا باشيد و از احكام آن دست برنداريد ، و ابو السميقع قرائت كرده است : ( كتاب الله ) بلفظ جمع و نيز ( كتب ) به صيغه ى ماضى هم قرائت كرده است .\r\n« وَأُحِلَّ لَكُمْ ما وَراءَ ذلِكُمْ » 24 مجمع : در معنى اين جمله چهار قول است اوّل : عطاء گفته است يعنى غير از خويشاوندان نامبرده بقيّه ى خويشان حلال هستند . دوّم : سدى گفته است : يعنى كمتر از پنج نفر كه چهار زن باشد بر شما حلال است كه بوسيله ى سرمايه هاى خود با آنها ازدواج كنيد . سوّم - قتاده گفته است غير از اين زنها بقيّه كه كنيز و زر خريد باشد بر شما حلال است . چهارم : يعنى\r\n","description":"","footnote":"","page_name":" 378 ","page_number":378},
  {"content":"\r\n\r\nغير از محارم نامبرده و غير از بيش از چهار زن بقيّه چه به ازدواج و چه بخريدارى كنيز بر شما حلال است و حمزه و كسائى و حفص به صيغه ى مجهول قرائت كرده‌اند يعنى حلال شده است و بقيّه به صيغه ى معلوم ، يعنى خدا حلال كرده است .\r\n« أَنْ تَبْتَغُوا بِأَمْوالِكُمْ » 24 ابن عبّاس : يعنى بوسيله ى سرمايه هاى خود زن عقدى بخواهيد كه مهر آنها كنيد يا كنيزى كه بوسيله ى مال بخريد .\r\n« مُحْصِنِينَ غَيْرَ مُسافِحِينَ » 24 مجمع : يعنى شما با سرمايه هاى خود عمل باحصان و عفّت كنيد نه با بزه و زشتى ، و بعضى گفته‌اند : يعنى باموالتان زنهاى عفيف پاكدامن پيدا كنيد نه زنان بزهكار .\r\nتفسير سيد احمد خان هندى : مقصود از ازدواج پاكدامنى و نيكى است ، بر خلاف متعه كه غرض فرونشاندن شهوت است و در اين آيه همين منع شده است و در اين جمله مقصود و مطلب در كلمه ى ( محصنين ) تمام مىشود و كلمه ى ( غير مسافحين ) براى متعه گفته شده است كه با نهايت بداخلاقى و بيحيائى رايج بوده است . پس از اين آيه منع متعه فهميده مىشود نه جواز آن چنان كه علماى اسلام باشتباه فهميده‌اند .\r\n« فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ » 24 طبرى : در معنى اين جمله اختلاف است بعضى گفته‌اند : يعنى آنهائى را كه بنكاح دائم همسر و مورد استفاده ى خود كرده‌ايد مهرشان را بدهيد ، عدّه اى ديگر گفته‌اند : يعنى آنهائى را كه براى استفاده ى موقّت به عقد خود آورده‌ايد مهرشان را بدهيد .\r\nتفسير آلوسى : ما اختلاف نداريم كه متعه حلال بوده است بعد حرام شده است ، پيش از جنگ خيبر حلال بود آن روز حرام شد ، در فتح مكّه روز جنگ اوطاس كه در همان روزهاى فتح مكّه بود سه روز حلال شد و بعد براى هميشه حرام شد و از ابن عبّاس روايت شده است كه او متعه را حلال مىدانست و چون حضرت علىّ ( ع ) به او فرمود : تو از حدّ خود تجاوز كردى كه پيغمبر متعه را حرام فرمود و تو مخالفت مىكنى ، او از رأى خود برگشت ، از عروه ابن زبير نقل شده است كه عبد اللَّه زبير در\r\n","description":"","footnote":"","page_name":" 379 ","page_number":379},
  {"content":"\r\nدوران حكومت خود روزى در خطبه گفت : بعضى دلشان مانند چشمشان كور است كه حكم بجواز متعه كرده‌اند و مقصودش عبد اللَّه عبّاس بود ، كه در آخر عمر كور شده بود ، نووى گفته است : عبد اللَّه عبّاس حاضر بود آواز كرد كه تو سبكسر و ستمگر هستى ، كه آنچه در زمان پيغمبر روا بوده است حرام مىدانى ، عبد اللَّه زبير گفت اگر چنين عملى بكنى ، سنگبارانت مىكنم . ابن جبير گفته است : بعبد اللَّه عبّاس گفتم اين رأى تو كه متعه را حلال مىدانى مردم بشهرها مىروند و نقل مىكنند و در شعر خود مىگويند ، پرسيد چه شعرى گفته‌اند ؟ گفتم : اين شعر :\r\n\r\nقد قلت للشّيخ لمّا طال مجلسه\r\nيا صاح هل لك فى فتوى بن عبّاس\r\n\r\n\r\nهل لك فى رخصة الاطراف آنسة\r\nتكون مثواك حتّى مصدر النّاس\r\n\r\nيعنى به آن مردى كه مدّتى در نزد ما بود گفتم : با رأى ابن عبّاس موافق هستى كه يك دلبر نرمتنى ميزبان و خانه دار تو باشد ، تا هنگام بازگشت مردم ، ابن عباس گفت : سبحان اللَّه من متعه را حلال ندانسته‌ام و فقط براى مردم مضطر كه دسترس به جائى ندارند ؟ ؟ ؟ حازمى گفته است : بپيغمبر براى مردمى كه در وطن خود بودند همسرى موقت را اجازه نفرموده است ، طبرانى گفته است :\r\nدر اول اسلام هر كس بشهرى وارد مىشد كه از خود سر و سامانى نداشت به اندازه ى مدّت توقّف خود زنى را متعه مىكرد كه نيازمنديهاى او را انجام دهد ، تا اين آيه نازل شد : ( إِلَّا عَلى أَزْواجِهِمْ أَوْ ما مَلَكَتْ أَيْمانُهُمْ ) يعنى خود را محفوظ مىدارند مگر از زن يا كنيز خود كه بموجب اين آيه هر رابطه ى جنسى غير از اين دو طريق ممنوع شد .\r\nابو الفتوح شعر مذكور را اينطور نقل كرده است :\r\n\r\nاقول للرّكب اذ طال الثّواء بنا\r\nيا صاح هل لك من فتوى بن عبّاس\r\n\r\n\r\nهل لك فى رخصة الاطراف ناعمة\r\nيكون مثواك حتّى رجعة النّاس\r\n\r\nپس از نقل شعر نوشته است : شعبه گفت : از حكم پرسيدم حديث نكاح متعه او گفت از امير المؤمنين علىّ عليه السّلام شنيدم كه گفت : اگر عمر نهى نكردى از متعه در جهان زنا نكردى مگر شقى ، و هم در آن كتاب است كه يك روز عبد اللَّه\r\n","description":"","footnote":"","page_name":" 380 ","page_number":380},
  {"content":"\r\n\r\nعباس وارد مسجد شد و عبد اللَّه زبير بر منبر بود ، سرزنش كرد آن كسى را كه متعه را حلال مىداند ، عبد اللَّه عبّاس گفت : تو بكارى سرزنش مىكنى كه وسيله ى پيدايش تو بوده است چون ما و پدرت با عدّه اى براهى مىرفتيم زنى بجلو ما رسيد كه پدرت ميل به ازدواج او كرد ، زن گفت : من بنكاح دائم راضى نيستم ، پدرت يك برد يمنى ( پارچه اى است بافت يمن ) داشت آن زن را براى مدّت معيّن نكاح كرد در برابر آن برد و تو از آن متعه متولد شدى .\r\nمجمع : روايت شده است جماعتى از اصحاب پيغمبر ( ص ) مانند ابى ابن كعب و عبد اللَّه عبّاس و عبد اللَّه مسعود و ديگران قرائت كرده‌اند : « فما استمتعتم به منهنّ الى اجل مسمّى فاتوهن اجورهنّ تا آخر » يعنى در برابر استفاده اى كه از زنها تا مدّت معيّن مىبريد مزدشان را بدهيد و مسلم بن حجّاج در كتاب صحيح خود از عطاء نقل كرده است كه او گفت : جابر بن عبد اللَّه براى انجام عمره وارد مكّه شد ما نزد او رفتيم مردم از او چيزهائى پرسيدند ، سپس سخن از متعه بميان آمد گفت : بلى ما در دوران پيغمبر ( ص ) چنين رسمى داشتيم و هم در زمان ابى بكر و عمر .\r\n« وَلا جُناحَ عَلَيْكُمْ فِيما تَراضَيْتُمْ بِه » 24 طبرى : حضرمى گفته است يعنى اگر تنگدست شديد در پرداخت مهر و آنها راضى شدند در كم كردن و يا بخشيدن آن بر شما باكى نيست ، سدى گفته است : يعنى هر گاه مدتى كه براى همسرى و بهره - مندى معيّن كرده‌ايد تمام شد باكى بر شما نيست و مسئوليت نداريد در تراضى و سازش با يكديگر كه دوباره مدت و مبلغ بيفزائيد و استبراء رحم نكنيد و با يكديگر آميزش كنيد ، ابن عبّاس گفته است : يعنى پس از آميزش با يكديگر و پرداخت مهر معين باكى نيست كه با سازگارى و رضا با يكديگر باشيد يا جدا شويد .\r\nمجمع : سدّى گفته است يعنى : بعد از گذشتن مدّت معيّن در عقد متعه باكى نيست بر شما كه تجديد عقد نمائيد با رضاى يكديگر كه زن بمدّت بيفزائيد و مرد به مبلغ و اين معنى سدّى رأى اماميه و شيعه است و روايات زياد به اين معنى از امام هاى آنها نقل شده است .\r\n","description":"","footnote":"","page_name":" 381 ","page_number":381},
  {"content":"\r\n« مِنْ فَتَياتِكُمُ الْمُؤْمِناتِ » 25 مفسّرين : مقصود كنيزى است كه مسلمان باشد و با كنيز غير مسلمان نبايد عقد همسرى برقرار كرد ، و ابو الفتوح نوشته است : كلمه ى فتيات جمع فتاه است و مقصود كنيز است اگرچه پير باشد .\r\n« وَاللَّه أَعْلَمُ بِإِيمانِكُمْ » مجمع : مقصود آن است كه ظاهر حال مردم براى شما كافى است و موظَّف نيستيد بكنجكاوى و اطَّلاع بر واقع قضايا كه خداوند عالم به حقيقت و درستى و نادرستى ايمان شما است و حقيقت هر چيزى را او مىداند و شما از آن آگاه نباشيد .\r\n« بَعْضُكُمْ مِنْ بَعْضٍ » 25 مفسّرين دو معنى گفته‌اند : 1 - هر يك شما از ديگرى هستيد و همه اولاد آدم هستيد پس بر خود عار نشماريد ازدواج با كنيز را ، 2 - همه مؤمن هستيد و بوسيله ى عقيده عضو يك اجتماع هستيد و ننگ نيست كه همسر شما كنيز باشد يا آزاد .\r\n« غَيْرَ مُسافِحاتٍ وَلا مُتَّخِذاتِ أَخْدانٍ » 25 طبرى : ابن عبّاس گفت : عرب قبل از اسلام بزهكارى را در آشكار بد مىدانست ولى در نهان جايز مىشمرد اين جمله براى جلوگيرى از اين فكر و عقيده است .\r\n« فَإِذا أُحْصِنَّ » 25 اكثر قاريهاى كوفه « احصنّ » با فتح و صداى بالاى همزه قرائت كرده‌اند و بقيّه با ضمّ و صداى جلو ، با قرائت فتح معنى چنين مىشود چون خود را بواسطه ى اسلام از بدكارى نگاهدارى كردند ، و بقرائت مشهور معنى چنين است كه چون داراى شوهر و محفوظ از بدكارى شدند .\r\n« وَأَنْ تَصْبِرُوا خَيْرٌ » 25 روح البيان : پيغمبر فرمود : زنهاى آزاد موجب اصلاح منزل هستند و كنيزان وسيله ى خرابى . ابو سليمان دارانى گفت زن صالح حظ دنيا شمرده نمىشود بلكه از مختصات مؤمن است براى آخرت ، سعدى گفته است :\r\n\r\nزن خوب فرمانبر پارسا\r\nكند مرد درويش را پادشاه\r\n\r\n\r\nسفر عيد باشد بر آن كدخداى\r\nكه يارىّ زشتش بود در سراى\r\n\r\n« يُرِيدُ الَّذِينَ يَتَّبِعُونَ الشَّهَواتِ » 27 روح البيان : يعنى مردان فاجر ، و\r\n","description":"","footnote":"","page_name":" 382 ","page_number":382},
  {"content":"\r\n\r\nگفته‌اند : مقصود مجوسها هستند كه ازدواج با عمّه و دختر و برادر و خواهر را جايز مىدانستند و مىگفتند شما دختر عمّه و خاله را حلال مىدانيد و خود آنها را حرام پس در برابر حرمت ازدواج خواهر ازدواج دختر خواهر را بايد حلال بدانيد اين جمله اشاره به اين سخن است آنها است .\r\nسخن ما همان است كه در ترجمه و نقل از مفسّرين نوشتيم :\r\n[ سوره النساء ( 4 ) : آيات 29 تا 31 
  ]\r\nيا أَيُّهَا الَّذِينَ آمَنُوا لا تَأْكُلُوا أَمْوالَكُمْ بَيْنَكُمْ بِالْباطِلِ إِلَّا أَنْ تَكُونَ تِجارَةً عَنْ تَراضٍ مِنْكُمْ وَلا تَقْتُلُوا أَنْفُسَكُمْ إِنَّ اللَّه كانَ بِكُمْ رَحِيماً ( 29 ) وَمَنْ يَفْعَلْ ذلِكَ عُدْواناً وَظُلْماً فَسَوْفَ نُصْلِيه ناراً وَكانَ ذلِكَ عَلَى اللَّه يَسِيراً ( 30 ) إِنْ تَجْتَنِبُوا كَبائِرَ ما تُنْهَوْنَ عَنْه نُكَفِّرْ عَنْكُمْ سَيِّئاتِكُمْ وَنُدْخِلْكُمْ مُدْخَلًا كَرِيماً ( 31 )\r\nمعنى لغات : « نصليه » از اصلاح النّار ، يعنى او را در آتش انداخت .\r\nترجمه :\r\n29 اى مسلمانان اموال يكديگر را نيز بيهوده و از راه ناپسند تصرّف نكنيد مگر بداد و ستد و معامله با رضاى طرفين ، و نيز يكديگر را نكشيد كه خداوند بشما مهربان است [ و اين دستورها براى سلامتى شما و نظم اجتماعتان معيّن مىشود 
  ]\r\n30 اگر كسى بتجاوز و ستم كسى را كشت و يا مال او را خورد به زودى او را به آتش بداريم كه اين بپيشگاه حق آسان بود .\r\n31 ليكن اگر از اين معصيتها كه ممنوع شده‌ايد پرهيز كرديد و خوددارى نموديد كارهاى زشت شما را تلافى مىكنيم و آنجا ميبريمتان كه همه ى اسباب تجمّل و آسايش آماده بود .\r\nسخن مفسّرين : « لا تَأْكُلُوا أَمْوالَكُمْ » 29 مفسّرين نوشته‌اند : يعنى هيچگونه تصرّف در اموال يكديگر نكنيد .\r\n« بِالْباطِلِ » 29 طبرى : سدّى گفته است يعنى : بقمار و ربا و كمفروشى و ستمگرى\r\n","description":"","footnote":"","page_name":" 383 ","page_number":383},
  {"content":"\r\nابن عبّاس گفته است : يعنى جنسى را كه مشترى پس مىدهد و مبلغى هم براى پس گرفتن بشما مىدهد اين باطلى است كه در آيه ممنوع شده است ، بعضى ديگر گفته‌اند : يعنى بجز از راه معامله هيچ حقّ خوردن اموال يكديگر را نداريد حتى به مهمانى و اين حكم نسخ شد بوسيله ى آيت سورت نور « وَلا عَلى أَنْفُسِكُمْ أَنْ تَأْكُلُوا » تا آخر .\r\n« تِجارَةً عَنْ تَراضٍ » 29 طبرى : كلمه ى تجارت را بيشتر اهل حجاز و بصره با رفع و صداى جلو قرائت كرده‌اند و بقيّه با نصب و صداى بالا خوانده‌اند و در معنى تفاوتى نيست ، قتاده گفت : تجارت با رضاى طرفين روزى حلال خدا است براى كسى كه با راستى و نيكوكارى رفتار كند و حديثى ميان ما مشهور بوده است كه تاجر امين راستگو در سايه ى عرش خدا آسايش خواهد كرد . و در معنى تراضى در تجارت سخن اهل علم مختلف است : بعضى گفته‌اند يعنى : در مجلسى كه معامله ميكنند يكديگر را مخيّر كنند كه آن را فسخ يا امضاء كند و پس از جدائى از يكديگر هيچ نگرانى ميان آنها نباشد . و بعضى ديگر گفته‌اند : يعنى با رضاى طرفين گفتگو و معامله انجام شود .\r\n« وَلا تَقْتُلُوا أَنْفُسَكُمْ » 30 مجمع : اين جمله را چهار جور معنى كرده‌اند :\r\n1 - از حضرت صادق نقل شده است يعنى : خود را در معرض كشتن قرار ندهيد بواسطه ى جنگ با دشمن قويتر از خود ، 2 - سدى و عطاء گفته‌اند يعنى :\r\nچون مسلمان هستيد و داراى يك عقيده مثل آن است كه يك روح است در چند بدن پس يكديگر را نكشيد ، 3 - ابو القاسم بلخى گفته است : در غضب و دلگيرى و ناراحتى از زندگى خودكشى و انتحار نكنيد ، 4 - خود را بوسيله ى گناه و خوردن مال مردم آماده ى كشتن نكنيد كه در عالم ديگر خود را هلاك و گرفتار عذاب كنيد .\r\n« وَمَنْ يَفْعَلْ ذلِكَ عُدْواناً » 30 مفسّرين گفته‌اند : ممكن است مقصود خوردن مال مردم باشد و ممكن است كشتن باشد ، و بعضى گفته‌اند اشاره است به آنچه در آيات پيش ممنوع شده است مثل : « لا يَحِلُّ لَكُمْ أَنْ تَرِثُوا النِّساءَ » ليكن ظاهر آن است كه\r\n","description":"","footnote":"","page_name":" 384 ","page_number":384},
  {"content":"\r\n\r\nاشاره بمال مردم خوردن و آدم كشتن باشد و كلمه ى عدوان قرينه است كه خوردن مال غير و آدم كشتن بر غير عدوان و از طريق مشروع هم ممكن است ، ليكن نسبت بمفاد آيات گذشته طريق مشروع تصوّر ندارد .\r\n« إِنْ تَجْتَنِبُوا كَبائِرَ ما تُنْهَوْنَ عَنْه » 31 در معنى كباير مفسّرين و فقها اختلاف كرده‌اند : عبد اللَّه عبّاس گفت هر چه خدا را بيازارد كبيره است و سعيد جبير و مجاهد و ابو العاليه و ضحّاك گفته‌اند : آنچه در قرآن منع شده است و مجازاتش آتش معيّن شده است ، كبيره است .\r\nابو الفتوح : در نظر ما گناه كبيره نسبى است ، و هر معصيتى نسبت بمهمتر صغيره است و نسبت بسبكتر كبيره است و آنچه مجازاتش زياد باشد نسبت به آنچه مجازاتش كم است كبيره است و نسبت به آنچه مجازاتش بيشتر است صغيره است ، و از جمله ى آنچه باتفاق كبيره است قتل نفس و ظلم و خشم و تهمت و نسبت بزهكارى بزنهاى عفيف و فحشاء بهر جور كه باشد و ربا و شراب خوردن و فرار از جنگ ، و از حضرت امام صادق ( ع ) روايت شده است علاوه بر اينها شرك به خدا و عاق والدين و انكار دوستى خانواده ى پيغمبر ، و عبد اللَّه مسعود گفته است از اوّل اين سوره تا آيت سىام آنچه جلوگيرى شده است گناه كبيره است ، على ابن ابى طلحه گفت : هر گناهى كه در قرآن بلعنت يا غضب يا دوزخ يا عذاب پيوست شده است كبيره است ، حسين بن فضل گفت : هر چه در قرآن عظيم يا كبير گفته شده است كبيره است ، مثل : « إِنَّه كانَ حُوباً كَبِيراً ، إِنَّ قَتْلَهُمْ كانَ خِطْأً كَبِيراً ، إِنَّ الشِّرْكَ لَظُلْمٌ عَظِيمٌ ، إِنَّ كَيْدَكُنَّ عَظِيمٌ ، سُبْحانَكَ هذا بُهْتانٌ عَظِيمٌ ، إِنَّ ذلِكُمْ كانَ عِنْدَ اللَّه عَظِيماً » ، و فرموده ى پيغمبر است : با استغفار كبيره نخواهد ماند و با اصرار صغيره نخواهد بود .\r\nصاحب جواهر مجلَّد صلاة بحث نماز جماعت در عدالت : تا چهار گناه كبيره نقل كرده است و نيز نوشته است آنهائى كه در قرآن مجازات آتش از آنها فهميده مىشود شش گناه است و اين مطلب در آن كتاب مفصّل بحث شده است .\r\n","description":"","footnote":"","page_name":" 385 ","page_number":385},
  {"content":"\r\n\r\n« وَنُدْخِلْكُمْ مُدْخَلًا كَرِيماً » 31 طبرى : عموم قاريهاى مدينه و عدّه اى از قاريهاى كوفه كلمه ى ( مدخّل ) با فتح ميم قرائت كرده‌اند و بقيّه با ضمّ ميم خوانده‌اند .\r\nابو الفتوح نوشته است : ابو سعيد خدرى و ابو هريره روايت كردند كه رسول عليه السّلام يك روز بر منبر رفت و گفت : به آن خدائى كه جان من بامر او است ، سه بار و خاموش شد ، مردم گريستن گرفتند از آنكه ندانستند كه رسول عليه السّلام آن سوگند چرا ياد كرد ، آنگه گفت : هيچ بنده نباشد كه او پنج نماز بگذارد ، و ماه رمضان روزه دارد و از كباير اجتناب كند و الَّا درهاى بهشت بر او گشايند آنگه اين آيه بخواند : « إِنْ تَجْتَنِبُوا كَبائِرَ ) * تا آخر » .\r\nسخن ما : 1 - در آيت اوّل از بناحقّ خوردن مال يكديگر جلوگيرى شده است و در دنباله ى آن منع از كشتن شده است ، شايد اين ترتيب بيان مطلب كه اوّل تجاوز بمال و بعد تجاوز بجان گفته شده است براى اين باشد كه اگر انسان در اموال و حقوق مردم بيباك شد بتدريج حب مال يك خاصيت ديگرى در او توليد مىكند كه با اندك تصور سود و بهره خود را مستحقّ آن مىداند و اگر مقاومت از كسى در آن خواسته ى خود مشاهده كرد غرور و حب جاه هم به آن پيوسته شده رذيله ى درندگى و آدمكشى بنام دفع از حقّ خود در او تقويت مىشود و به جائى مىرسد كه يا آن خواسته را بچنگ آورد و يا مانع را نابود كند اگرچه مرتكب قتلهائى چند شود ، نمونه ى اين خويهاى زشت در همين شهر و اين زمان پرونده هاى دادگسترى است كه روستائيان و مالكين يكديگر را ميكشند براى ندادن حق ديگرى يا براى به چنگ آوردن بيش از حقّ خود ، اگرچه در برابر چند ساعت استفاده كردن از آب باشد و يا چند گوسفند در مرتع چراندن ، چنان كه بفاصله ى سه ماه يك نفر را براى استفاده ى از مرتع و ديگرى را براى استفاده ى چند ساعت آب كشتند و پرونده هاى آنها هنوز در جريان است ، و به جائى ختم نخواهد شد كه باز پرونده ى ديگرى از اين نمونه رذائل درست خواهد شد ، پس در آيه كه اوّل منع از تجاوز بمال شده است براى همين است كه اگر از قدم اوّل خوددارى شد بيباكى در حقوق و نفوس تقويت\r\n","description":"","footnote":"","page_name":" 386 ","page_number":386},
  {"content":"\r\n\r\nو توليد نخواهد شد ، 2 - در آيت دوّم كه مجازات اين كارها آتش معيّن شده است شايد به همين مناسبت باشد كه اين اعمال آتش سوزنده ى خانواده ها و مردم يك محل و يك آبادى و يا يك ملَّت است پس البته خود شخص كه دست به اين كارها مىزند مستحق آتش هميشگى است . 3 - در آيت آخر كه در برابر خوددارى و اجتناب از كباير نويد آمرزش داده شده است و دنباله ى آن : * ( ( مُدْخَلًا كَرِيماً ) ) * گفته شده است شايد اشاره به اين باشد كه اجتناب از تجاوز بمال مردم توليد كرامت و بزرگوارى مىكند در انسان و داراى روح عدالت و كرامت مىشود كه موجب استحقاق چنان آسايشگاه هميشگى است .\r\n[ سوره النساء ( 4 ) : آيات 32 تا 33 
  ]\r\nوَ لا تَتَمَنَّوْا ما فَضَّلَ اللَّه بِه بَعْضَكُمْ عَلى بَعْضٍ لِلرِّجالِ نَصِيبٌ مِمَّا اكْتَسَبُوا وَلِلنِّساءِ نَصِيبٌ مِمَّا اكْتَسَبْنَ وَسْئَلُوا اللَّه مِنْ فَضْلِه إِنَّ اللَّه كانَ بِكُلِّ شَيْءٍ عَلِيماً ( 32 ) وَلِكُلٍّ جَعَلْنا مَوالِيَ مِمَّا تَرَكَ الْوالِدانِ وَالأَقْرَبُونَ وَالَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ اللَّه كانَ عَلى كُلِّ شَيْءٍ شَهِيداً ( 33 )\r\nمعنى لغات : « تتمنّوا » از مصدر تمنّى بمعنى آرزو كردن . « موالى » جمع مولى چند معنى دارد كه در آيات ديگر نوشته شده است اينجا شخص مستحقّتر و داراى حقّ تقدّم و باصطلاح اولى به تصرف مقصود است . « عقدت » از عقد بمعنى پيمان بستن و قرار دادن است .\r\nجهت نزول : اسباب النّزول سيوطى : ابن عبّاس گفت : زنى حضور پيغمبر آمد عرض كرد : ارث زن نصف مرد است و شهادت دو زن برابر شهادت يك مرد است آيا در همه ى كارها ارزش ما زنها نصف مرد است و هر كار خوب ما نصف مزد مردها ارزش دارد ؟\r\n","description":"","footnote":"","page_name":" 387 ","page_number":387},
  {"content":"\r\n\r\nآيت اوّل براى جواب او نازل شد ، و چون فرزند ابو بكر اسلام نپذيرفت ، پدرش سوگند ياد كرد كه به او ارث ندهد ، و پس از آنكه او اسلام پذيرفت آيت دوّم براى وظيفه ى أبي بكر نازل شد كه فرزند خود را بواسطه ى سوگند سابق از ارث محروم نكند .\r\nابو الفتوح : مجاهد گفت : امّ سلمه گفت : مردها بجنگ مىروند و ما محروم هستيم و بهره ى آنها در هر دو عالم بيش از ما است ، اى كاش ما هم مرد بوديم تا استفاده ى ما بيشتر باشد ، آيت اول در جواب او نازل شد .\r\nترجمه :\r\n32 اى مسلمانان هرگز چشم بمال و خواسته ى ديگران نداريد ، كه هر كسى بهره اى از زندگى دارد ، زن سود كوشش خود مىبرد و مرد هم نتيجه ى كار و كسب خود پس از خداوند بخواهيد كه فضل خود را بشما برساند و از نعمتهاى بيكرانش بهره مندتان كند ، [ نه بآرزومندى و طمعكارى چيزى بخواهيد 
  ] كه خدا بهر نهان و آشكار آگاه است .\r\n33 چون ما براى هر كسى حقى نهاده‌ايم از مال مانده و ارث پدر و مادر و خويشاوندانش بهره مند شود و آنهائى كه با شما پيمان استوار كرده‌اند بهره شان را برابر آنچه معيّن نموده‌ايد بخودشان بدهيد كه خداوند گواه كار شما بود .\r\nسخن مفسّرين : « وَلا تَتَمَنَّوْا ما فَضَّلَ اللَّه » 32 طبرى : آرزوهاى دور و دراز موجب حسد و تجاوز است كه خداوند آن را منع كرده است .\r\nابو الفتوح نوشته است : حقيقت تمنّى آن باشد كه كسى گويد چيزى را كه باشد كاشك نبودى و آن را كه نباشد گويد : كاشك بودى ، و ظاهر آيه اقتضاى آن مىكند كه تمناى حال غيرى كردن حرام باشد .\r\nمجمع : از امام جعفر صادق ( ع ) روايت شده است : روا نيست كسى بگويد : اى كاشك مال و خوشى و زن زيباى فلان كس مال من باشد كه اين خود حسد است ، ليكن جايز است بگويند : خدايا همانطور كه به او دادى به من هم بده . بلخى گفته است : روا نيست كه مرد آرزو كند زن باشد و زن آرزو كند مرد باشد چون خداوند آنچه بهتر و شايسته تر\r\n","description":"","footnote":"","page_name":" 388 ","page_number":388},
  {"content":"\r\n\r\nاست آفريده است و اين آرزوى خلاف مصلحت و يا پيدايش مفسده است .\r\nفخر : خداوند علَّام الغيوب است و مصلحت و رموز حكمت را او مىداند و بس و از اين جهت در قرآن گفته شده است : ( وَلَوْ بَسَطَ اللَّه الرِّزْقَ لِعِبادِه لَبَغَوْا فِي الأَرْضِ « يعنى : اگر خداوند دامنه ى روزى را براى مردم گشاده كند سركش و متجاوز خواهند شد . و از پيغمبر ( ص ) روايت شده است كه خداوند فرمود : آن كه تسليم بسرنوشت من شد و در پيش آمدها شكيبا بود و شكر نعمت كرد او را از راست گويان و درست پنداران ميشمارم و در عالم ديگر هم با صديقين خواهد بود و آن كه نه تسليم شد و شكيبا نبود و شكر نكرد برود براى خود خدائى بجويد .\r\n« لِلرِّجالِ نَصِيبٌ » 32 مجمع : در مفاد اين جمله چند احتمال است :\r\n1 - قتاده گفته است : هر كسى بموجب عمل بوظيفه ى خود حظ و بهره اى از كارش مىبرد پس خلاف آن را آرزو نكنيد كه خود را محروم ميكنيد ، 2 - هر دسته اى از مرد و زن آنچه كسب و كار و تجارت و زراعت كند نتيجه ى آن را مىبرد پس بايد به آنچه روزى او است قناعت كند و راضى باشد ، 3 - ابن عبّاس گفته است : هر كسى بهره اى از ارث دارد كه خداوند معيّن كرده است ، و با اين احتمال معنى كسب برخورد كردن و دارا شدن است نه كاسبى و طلب كردن چيزى .\r\n« وَلِلنِّساءِ نَصِيبٌ مِمَّا اكْتَسَبْنَ » 32 كشف الاسرار : چنان كه مردان را ثواب است در جهاد زنان را ثواب است در پارسائى و خويشتندارى و شوهران را فرمان - بردارى .\r\n« وَسْئَلُوا اللَّه » 32 ابو الفتوح نوشته است : ابن كثير و كسائى و خلف ( سلوا ) بىهمزه قرائت كرده‌اند و باقى قاريها با همزه خوانده‌اند و از بعضى زنان رسول روايت است كه گفت : هر چه خواهى از خداى خواهى و اگر همه دوال نعلين باشد كه اگر خداى ميسّر نكند ميسّر نباشد .\r\n« وَالَّذِينَ عَقَدَتْ أَيْمانُكُمْ » 33 ابو الفتوح : قراء كوفه ( عقدت ) بىالف خوانده‌اند و بقيّه عاقدت با الف قرائت كرده‌اند و در معنى آيه چند قول گفته‌اند :\r\n","description":"","footnote":"","page_name":" 389 ","page_number":389},
  {"content":"\r\n1 - قتاده گفت : در جاهليّت مردم همسوگند مىشدند و به يكديگر ميگفتند خون من خون تو است ، خانه خرابى من خانه خرابى تو است ، كينه و جنگ و صلح با من كينه و جنگ و صلح با تو است ، پس از يكديگر ارث خواهيم برد و خونخواهى يكديگر خواهيم كرد و هر يك از جانب ديگرى ديه و خونبها بايد بپردازد و به همين جهت يك ششم از سرمايه ارث همسوگندشان بود ، در آيه سفارش بپرداخت حق همسوگندان است كه از ارث بايد به آنها بدهند و بعد اين آيه نسخ شد به آيت ( أُولُوا الأَرْحامِ بَعْضُهُمْ ) .\r\n2 - مجاهد و نخعى گفته‌اند : يعنى حق همسوگندان را انجام دهيد و بپردازيد كه وفاى بمفاد سوگند باشد مثل كومك و پرداخت ديه و مانند آن ، و پيغمبر فرمود : پيمان همسوگندان خود را وفا كنيد ، و روز فتح مكّه هنگام خطبه فرمود : عهد و سوگند و پيمان دوران پيش را محفوظ بداريد ولى ديگر سوگند به پيمان و عهد ياد نكنيد و اگر كرديد آن را نشكنيد .\r\n3 - ابن عبّاس گفت : مقصود حقّ برادران دينى است كه پيغمبر ميان افراد مهاجر و انصار پيمان برادرى استوار فرمود و ارث براى آنها بود تا آنكه بآيات ميراث نسخ شد .\r\n4 - سعيد بن مسيّب گفت : مقصود رعايت پسر خوانده ها است كه قبل از اسلام رسم داشتند اشخاص را بفرزندى مىپذيرفتند چنان كه زيد بن حارثه پسرخوانده پيغمبر ( ص ) بود ، در اين آيه دستور است كه از براى پسر خوانده ها چيزى وصيّت كنند .\r\nسخن ما : در دنباله ى استفاده ى از آيات جلو كه گفتيم نبايد انسان طمع بمال غير كند تا گرفتار رذائل سختتر نشود شايد جمله ى : ( لا تتمنّوا ) براى دنبالگيرى از همان راهنمائى باشد كه اول قدم سلامتى از رذائل خوددارى از آرزوهاى بى جهت است كه هر كسى را نصيبى است و با جمله هاى ( اكتسبوا و اكتسبن ) نشان داده شده است كه آرزوى خواسته ى ديگرى غلط است و راه بدست آوردن همانند آن فقطَّ كسب است و كار و كوشش و چنان كه آن ديگرى فراهم آورده است تو هم پيدا خواهى كرد .\r\n","description":"","footnote":"","page_name":" 390 ","page_number":390},
  {"content":"\r\n\r\n[ سوره النساء ( 4 ) : آيات 34 تا 35 
  ]\r\nالرِّجالُ قَوَّامُونَ عَلَى النِّساءِ بِما فَضَّلَ اللَّه بَعْضَهُمْ عَلى بَعْضٍ وَبِما أَنْفَقُوا مِنْ أَمْوالِهِمْ فَالصَّالِحاتُ قانِتاتٌ حافِظاتٌ لِلْغَيْبِ بِما حَفِظَ اللَّه وَاللَّاتِي تَخافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضاجِعِ وَاضْرِبُوهُنَّ فَإِنْ أَطَعْنَكُمْ فَلا تَبْغُوا عَلَيْهِنَّ سَبِيلًا إِنَّ اللَّه كانَ عَلِيًّا كَبِيراً ( 34 ) وَإِنْ خِفْتُمْ شِقاقَ بَيْنِهِما فَابْعَثُوا حَكَماً مِنْ أَهْلِه وَحَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّه بَيْنَهُما إِنَّ اللَّه كانَ عَلِيماً خَبِيراً ( 35 )\r\nمعنى لغات : « قوّامون » جمع قوّام بفتح اوّل بمعنى خوش قامت ، اختيار دار و عهده دار كار ، امير و فرمانده ، تواناى در انجام كار و عهده دارى آن .\r\n« قانتات » از مصدر قنوت بمعنى به نماز ايستادن . فروتنى براى خدا كردن ، خوددارى از سخن ، « نشوزهنّ » نافرمانى زن نسبت به شوهر و دشمنى با او و آزار و زيان شوهر نسبت بزن و اقدام بر دشمنى با جماعت . « عظوهنّ » از مصدر وعظ به معنى پند دادن ، « و اهجروا » از مصدر هجر و هجران و هجور بمعنى رها كردن رو گرداندن ، كناره گيرى كردن ، شتر را با بند بستن . « مضاجع » جمع مضجع : خواب - گاه . « تبغوا » از مصدر بغى بمعنى تجاوز و نافرمانى . « شقاق » مخالفت و دشمنى « حكم » شخص حكومت و قضاوت كننده و آنكه فرمانش نافذ و انجام شدنى است .\r\nجهت نزول : اسباب النّزول : مردى زن خود را زد او با پدرش يا تنها ( باختلاف اشخاص كه از آنها نقل شده است ) نزد پيغمبر رفت و شكايت كرد آن حضرت فرمان مجازات مرد را صادر فرمود اين آيه نازل شد .\r\nترجمه :\r\n34 مردها عهده دار كار زنان هستند كه خداوند يكى را برتر از ديگرى آفريده و ايشان هزينه زندگى زنان را به گردن دارند از اين رو است كه زنهاى\r\n","description":"","footnote":"","page_name":" 391 ","page_number":391},
  {"content":"\r\n\r\nصالح و پارسا فرمانبر مردها هستند و نگهبان مال و آبرو و ناموس آنها به همان طورى كه خداوند وسيله ى محافظت و مواظبت در نهاد آنها قرار داده است [ و توانائى دارند كه خوددار باشند 
  ] و اگر احساس نشوز و نافرمانى از آنها شد در نوبت اوّل موعظه شان كنيد [ اگر مؤثّر نشد بوسيله ى نامهربانى 
  ] و از خوابگاهشان دورى كنيد باز هم سر بصلاح در نياوردند خوى آنها را با زدن اصلاح كنيد و چون فرمانبر شدند خوشرفتار باشيد و سختگيرى و بهانه جوئى با آنها نكنيد كه خداوند بزرگترين ما فوق موجودات است .\r\n35 و اگر از دشمنىشان با يكديگر بترسيد از خانواده ى مرد و زن دو نفر حاكم معيّن كنيد تا اگر سازش آنها را بخواهند خداوند نيز ميانشان سازش آورد و موافق يكدگر شوند كه او آگاه است و راه كار مردان بشناسد .\r\nسخن مفسّرين : « قوّامون » 34 مجمع : يعنى قيم و مسلَّط هستند در تدبير و تأديب و رياضت و تعليم .\r\n« بِما فَضَّلَ اللَّه » 34 ابو الفتوح : يعنى گفته‌اند برترى مرد بر زن بواسطه ى عقل است و عدّه اى گفته‌اند : براى دين و يقين مردها است و هم گفته‌اند : به واسطه ى نقصان گواهى زنها است كه شهادت دو زن برابر يا يك مرد است ، و نيز گفته‌اند : بواسطه فكر تغيير و تبديل در سرمايه و عقل تجارت و كسب است و بواسطه جهاد كه بمردان در قرآن امر شده است : ( انْفِرُوا خِفافاً وَثِقالًا ) يعنى بهر وسيله كه مىتوانيد خود را بميدان جنگ برسانيد ليكن بزنها امر شده است : ( قَرْنَ فِي بُيُوتِكُنَّ ) در خانه ى خود بمانيد و نيز بواسطه ى آنكه مرد مىتواند با زنهاى متعدّد زندگى كند ليكن زن با بيش از يك مرد نمىتواند بسر برد و بواسطه ى اينكه پيغمبران و رهبران و پيشوايان مرد بوده‌اند و هرگز زن نتوانسته است عهده دار اين كارها باشد و پيغمبر فرمود : « المرئة مسكينة ما لم يكن لها زوج » زن تا شوهر نداشته باشد بيچاره است ، از آن حضرت پرسيدند اگرچه از خود سرمايه داشته باشد ، فرمود :\r\nاگرچه سرمايه دار باشد و اين آيه را خواند : « الرِّجالُ قَوَّامُونَ » و ابو هريره روايت كند كه رسول عليه السّلام گفت : بهترين زنان زنى بود كه چون در او نگرى شادان\r\n","description":"","footnote":"","page_name":" 392 ","page_number":392},
  {"content":"\r\nشوى و اگرش چيزى فرمائى اطاعت دارد و اگر از او غايب شوى غيبت تو را محافظت كند از نفس خود و مال تو ، آنگه اين آيه برخواند : « الرِّجالُ قَوَّامُونَ » .\r\n« فَالصَّالِحاتُ قانِتاتٌ » 34 طبرى و ابو الفتوح : مقصود فرمانبرى از خداوند و شوهر است .\r\n« حافِظاتٌ لِلْغَيْبِ » 34 مجمع : يعنى : در دورى شوهر خود را و مال و راز او را حفظ مىكنند .\r\n« بِما حَفِظَ اللَّه » 34 مجمع : كلمه ى اللَّه با رفع و نصب قرائت شده است و در نتيجه ى معنى تفاوت نيست .\r\nمجمع : در معنى اين جمله گفته‌اند :\r\n1 - بموجب حفظ خداوندى ايشان مىتوانند بوسيله ى مهر و مخارج خود را حفظ كنند .\r\n2 - بواسطه ى استعداد حفظ و نگهدارى از جانب خداوند آنها مىتوانند خود را حفظ كنند .\r\nطبرى : ابو جعفر يزيد بن قعقاع مدنى « اللَّه » را با نصب و صداى بالا قرائت كرده است ، يعنى : زنها حفظ كردند فرمان خدا را در حفظ الغيب شوهران خود و پاس حقوق آنها در غيابشان .\r\n« وَاللَّاتِي تَخافُونَ نُشُوزَهُنَّ » 34 طبرى : بعضى گفته‌اند : يعنى زنهائى كه بدانيد نافرمانى مىكنند و بعضى گفته‌اند : يعنى اگر رفتار آنها طورى بود كه ترسيديد نافرمان و دشمن شوند ، و ابن عبّاس گفته است : مقصود زنى است كه حقوق شوهر را سبك شمارد و نافرمانيش كند .\r\n« وَاهْجُرُوهُنَّ فِي الْمَضاجِعِ » 34 طبرى و ابو الفتوح چند معنى نقل كرده‌اند :\r\n1 - كناره گيرى كنيد از عمل جنسى با آنها ، 2 - كناره گيرى كنيد از خوابگاه آنها ، 3 - پشت كنيد در خوابگاه به آنها ، 4 - ترك كنيد سخن گفتن با آنها را ، 5 - آنها را محكم در خانه نگاهدارى كنيد .\r\n","description":"","footnote":"","page_name":" 393 ","page_number":393},
  {"content":"\r\n\r\nتفسير عبده : مقصود پشت كردن در خوابگاه است كه مناسبترين راههاى معاشرت است كه شدّت و سختى در آن نيست و بعلاوه كه در يك خوابگاه بودن و پشت كردن خود موجب تهييج احساسات مرد و زن است كه از خشونت و غضب آنها كاسته مىشود و ممكن است اين كار مرد وسيله شود كه زن علَّت آن را بپرسد و از بدخوئى و سوء رفتار بصلاح باز آيد .\r\n« وَاضْرِبُوهُنَّ » 35 طبرى : ابن عبّاس گفته است يعنى : با مسواك آنها را بزنيد حسن بصرى گفته است يعنى : طورى بزنيد كه مؤثر نباشد و رد آن نماند .\r\nابو الفتوح نوشته است : آنكه بزنى ايشان را زدنى بقاعده باشد بر وجه تأديب چنان كه عيبى و نقصانى بر ايشان نبايد و در خبر است كه رسول عليه السّلام گفت :\r\nتازيانه آنجاى در آويز كه اهل خانه و زير دستان تو ببينند .\r\nمجمع : از حضرت امام باقر روايت شده است يعنى : با مسواك آنها را بزنيد .\r\nفخر : روايت شده است كه عمر گفت : ما قرشيها بر زنهاى خود مسلَّط بوديم ، چون بمدينه وارد شديم ديديم زنهاشان بر مردها مسلَّط هستند از آميزش زنها با يكديگر كار به جائى رسيد كه زنها نافرمان شدند و بر مردها بيباك و جرى شدند ، من بپيغمبر شكايت كردم اجازه داد آنها را ادب كنيم و بزنيم زنها به خانه ى همسران پيغمبر مىرفتند و از شوهرهاشان شكايت مىكردند روزى پيغمبر فرمود : شب هفتاد نفر زن به خانه هاى ما آمدند كه همه گله از شوهرهاى خود داشتند و البتّه شوهرهاى اين زنها مردان خوبى نبودند و از اين فرموده ى پيغمبر ( ص ) معلوم مىشود نزدن آنها بهتر است و بعضى گفته‌اند : بايد وسيله ى زدن فقطَّ دست باشد و يا دستمال تابيده باصطلاح ( در نه ) كه با منتهاى سبكى و سادگى انجام شود .\r\nتفسير عبده : بعضى فرنگى مآبها اين مطلب را كه در دين اسلام زدن زنها مجاز شده است ناهنجار مىدانند در صورتى كه خود اهميّت نمىدهند بنافرمانى زنها و فرماندهى و تسلط بر شوهر بطوريكه از هيچ سوء رفتار با مرد باك ندارند و با كمال سرسختى آنها را حقير و فرمانبردار خود مىشمارند گويا اين دسته مردم چنين\r\n","description":"","footnote":"","page_name":" 394 ","page_number":394},
  {"content":"\r\nمىپندارند كه دين اسلام اجازه داده است بمردان بدخوى بىتربيت كه بدن ضعيف خانمهاى تربيت شده ى مؤدّب را زير تازيانه نرم كنند پناه بر خدا از چنين حكمى در اسلام ، ليكن زنهائى كه پيوسته از شوهر خود دورى مىكنند و تسليم به خواسته هاى جنسى او نمىشوند و خوشرفتارى و احسان او را به هيچ مىشمارند و پيوسته توقع ما فوق طاقت از مرد دارند و با كمال تكبّر و انحراف از حق و عدالت رفتار مىكنند اگر مرد تربيت شده ى پرهيزگار به اين جور زن گرفتار شد آيا چه فساد و خلاف اخلاق است كه او را با مسواك يا پشت گردنى تأديب كند و از غرور و خود پرستيش فرود آورد ؟ پس در عقل و طبيعت اين عمل در همه جا و همه وقت زشت نيست و باختلاف مردم و تربيتهاى آنها اين حكم تغيير مىكند چنان كه در آيه اصلاح زن به چند درجه است : اوّل موعظه و بعد دورى از خوابگاه او است و تنبيه بدنى براى آخرين علاج مجاز شده است ، و باز دستور بارفاق با آنها مثل : ( امساك بمعروف او تسريح باحسان ) كه بحث آن مفصّل گذشته است و باز فرموده ى پيغمبر در زشتى سوء رفتار با زبان و زدن او زياد است مثل حديث عبد اللَّه بن زمعه كه پيغمبر فرمود : شما چطور مردمى هستيد كه زنهاى خود را مثل غلام و كنيز ميزنيد و باز با آنها همبستر مىشويد و باز در حديث ديگر كه فرموده است : شما خجالت نمىكشيد : آن را كه كمال ارتباط انسانيّت در آخر روز با او برقرار مىكنند مثل غلام مىزنيد ؟\r\n« فَلا تَبْغُوا عَلَيْهِنَّ سَبِيلًا » مفسّرين معنى كرده‌اند : 1 - مجبور نكنيد آنها را كه شما را دوست بدارند ، 2 - بهانه گيرى نكنيد و راه آزار آنها را نجوئيد .\r\n« إِنَّ اللَّه كانَ عَلِيًّا كَبِيراً » 34 مفسّرين نوشته‌اند : يعنى گمان نبريد كه شما نيرومند هستيد و در آزار زنها بيباك باشيد چون آنكه آفريده است ما فوق است و پشتيبان ضعيفان .\r\nعبده : آنهائيكه باك از تجاوز و ستم بزنها ندارند براى آن است كه خود بندگان ستمكاران هستند و هميشه با ذلَّت و خوارى نسبت به ديگران كه خود را محتاج\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nبه آنها فرض مىكنند زندگى مىكنند و مىپندارند كه حيات آميزش با مردم ستم كشيدن است و ستم كردن .\r\n« وَإِنْ خِفْتُمْ شِقاقَ » 35 مفسّرين نوشته‌اند يعنى : اگر زن با وسائل سه گانه ى تأديب اصلاح نشد و يا مرد بوظايف خود مانند دستور اين آيه : « فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ » رفتار نكرد .\r\n« فَابْعَثُوا حَكَماً » 35 طبرى : اختلاف است كه اين دستور براى كى است بعضى گفته‌اند روى سخن با حاكمانى است كه زن و مرد در شقاق و ناسازگارى شكايتشان را به آنها مىبرند تا آنها دو نفر از طرفين دعوت كنند . سدى گفته است يعنى مرد حكمى از جانب خود معيّن كند و زن هم كسى از طرف خود معيّن بكند و در وظيفه ى حكمين اختلاف است بعضى گفته‌اند چون اختيار بدهند حق دارند اظهار عقيده كنند و اگر هر دو حكم بطلاق كنند يا بسازگارى حكم آنها بايد اجرا شود و حديثى نقل است كه : مرد و زنى ناسازگار نزد على عليه السّلام رفتند آن حضرت فرمود : هر يك حكمى معيّن كنند چون حكمها معيّن شدند فرمود : شما اگر صلاح مىدانيد حكم بطلاق كنيد و گر نه اصلاحشان كنيد زن گفت آنچه فرمان خدا است تسليم هستم بسودم باشد يا بزيان من ، مرد گفت : بحكومت بر طلاق و جدائى راضى نيستم ، آن حضرت فرمود مجبور هستى به آنچه همسرت راضى شده است تو هم تسليم باشى و عدّه اى ديگر گفته‌اند :\r\nاز حدود معيّن نمىتوانند تجاوز كنند فقط بايد رسيدگى كنند و تشخيص بدهند كه تقصير از كدام يك آنها است .\r\nمجمع : علماى شيعه معتقدند كه اگر مرد و زن بحكمين اختيار طلاق بدهند حق دارند حكم بطلاق نمايند .\r\n« إِنَّ اللَّه كانَ عَلِيماً خَبِيراً » 35 فخر : اين جمله براى بيدار باش زن و مرد و حكمين است كه از راه حق و عدالت منحرف نشوند چون خداوند خبردار است و مجازات مىكند .\r\nسخن ما : 1 - جمله ى : * ( ( الرِّجالُ قَوَّامُونَ ) ) * اختلاف طبيعى بين زن و مرد را\r\n","description":"","footnote":"","page_name":" 396 ","page_number":396},
  {"content":"\r\nيادآورى كرده است كه چون ساختمان مرد بواسطه ى آمادگى براى انجام سختى هاى زندگى برترى دارد بر اسكلت زن كه بسيار كم و ناقص مىتواند كارهاى سنگين زندگانى را تحمل كند به همين جهت موظف است از آنچه فراهم مىكند با زن شريك شود و از سرمايه ى خود به او بدهد و همين است معنى * ( ( قَوَّامُونَ عَلَى النِّساءِ ) ) * و در اين جمله هيچ حقّ برترى و تفوّق و امتيازى براى مرد تصديق نشده است بجز همان باربرى مشقات زندگى ، 2 - جمله ى : * ( ( فَالصَّالِحاتُ قانِتاتٌ ) * تا آخر جمله ) معرفى مىكند زنها را و دو وظيفه براى آنها معين مىكند : اول - چون مرد رنج و لوازم حياتى را فراهم مىكند با كلمه ى ( قانتات ) دستور مىدهد كه زن بايد فروتن براى خدا باشد يعنى تسليم به كارهاى شايسته ى زندگى كه خدا معيّن كرده است ، دوّم - با كلمه هاى * ( ( حافِظاتٌ لِلْغَيْبِ ) ) * زن را موظف كرده است كه چون مرد زحمت مىكشد و مال فراهم مىكند تو هم آن را بيهوده تلف مكن و بشايستگى نگهدارى كن ، بعلاوه ى عفت و پاكدامنى كه لازمه ى طبيعى زن است و بايد محافظت كند . 3 - از جمله ى * ( ( وَاللَّاتِي تَخافُونَ ) ) * تا آخر ممكن است اشاره باشد بضعف و ناتوانى زن در برابر تحريكات خارجى كه با اندك احساس ناملايم مىرنجد و خشمگين مىشود و ممكن است گفتار و كردار ديگران در او بقدرى مؤثر باشد كه ناسازگار شود و آماده ى بر هم زدن آشيانه ى زندگى ، در اين صورت با وسائل مقتضى كه به ترتيب يادآورى شده است بايد او را اصلاح كرد و در ضمن وظائف مرد نسبت بزن و جلوگيرى از انحراف و تجاوز او هم معيّن شده است .\r\nصفيعليشاه در تفسير خود گفته است :\r\n\r\nاى بسا زن كو ز شوهر سرد بود\r\nچون كه شد معلوم جرم از مرد بود\r\n\r\n\r\nگفت بايد زن كند تمكين مرد\r\nنى كه بيند روز و شب زو رنج و درد\r\n\r\n\r\nمن برايم گر زنى بر مركبت\r\nتازيانه در جزا گيرد تبت\r\n\r\n\r\nتا چه جاى زن كه به روى هر دمى\r\nسخت گيرى از پى بيش و كمى\r\n\r\n\r\nدر غلط صد بار از او اغماض كن\r\nنوبتى هم بيم ده و اعراض كن\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n[ سوره النساء ( 4 ) : آيات 36 تا 39 
  ]\r\nوَ اعْبُدُوا اللَّه وَلا تُشْرِكُوا بِه شَيْئاً وَبِالْوالِدَيْنِ إِحْساناً وَبِذِي الْقُرْبى وَالْيَتامى وَالْمَساكِينِ وَالْجارِ ذِي الْقُرْبى وَالْجارِ الْجُنُبِ وَالصَّاحِبِ بِالْجَنْبِ وَابْنِ السَّبِيلِ وَما مَلَكَتْ أَيْمانُكُمْ إِنَّ اللَّه لا يُحِبُّ مَنْ كانَ مُخْتالًا فَخُوراً ( 36 ) الَّذِينَ يَبْخَلُونَ وَيَأْمُرُونَ النَّاسَ بِالْبُخْلِ وَيَكْتُمُونَ ما آتاهُمُ اللَّه مِنْ فَضْلِه وَأَعْتَدْنا لِلْكافِرِينَ عَذاباً مُهِيناً ( 37 ) وَالَّذِينَ يُنْفِقُونَ أَمْوالَهُمْ رِئاءَ النَّاسِ وَلا يُؤْمِنُونَ بِاللَّه وَلا بِالْيَوْمِ الآخِرِ وَمَنْ يَكُنِ الشَّيْطانُ لَه قَرِيناً فَساءَ قَرِيناً ( 38 ) وَما ذا عَلَيْهِمْ لَوْ آمَنُوا بِاللَّه وَالْيَوْمِ الآخِرِ وَأَنْفَقُوا مِمَّا رَزَقَهُمُ اللَّه وَكانَ اللَّه بِهِمْ عَلِيماً ( 39 )\r\nمعنى لغات : « الجنب » شخص نافرمان و مطيع نشدنى ، غريب و دور از وطن ، هر چيز دور و فاصله دار ، مبتلا به جنابة و نجاست و ( الجنب ) يعنى همسايه دور ، يا بيگانه ، « جنب » نصفه ( نيمه ى ) هر چيز ، سو و جانب ( صاحب بالجنب ) رفيق پيوسته به انسان . « مختال » از مصدر اختيال بمعنى تكبّر و گردنفرازى ، « رئاء » تظاهر و خودنمائى .\r\nترجمه :\r\n36 خدا را بپرستيد و مشرك نباشيد و با پدر و مادر نيكو رفتار باشيد و هم بخويشاوندان و پدر مردگان و بيچارگان و همسايه هاى نزديك و دوست نزديك\r\n","description":"","footnote":"","page_name":" 398 ","page_number":398},
  {"content":"\r\n\r\nو نيز با مردم در راه مانده كه دسترس به وطن و خانه ى خود ندارند و با كنيز و غلام و زر خريدهاى خود هم با نيكى و احسان رفتار كنيد كه خداوند مردم خودپرست و گردنفراز دوست ندارد ،\r\n37 و هم آن كسان كه خود بخيل هستند و مردم را وادار به آن مىكنند و آنچه خدا ز فضل خود باينان داده پنهان ميدارند [ بخوى كافرانند 
  ] و ما براى كافران آزار با خوارى آماده داريم ،\r\n38 و نيز آن مردم كه سرمايه خود براى خودنمائى بخشند با اينكه ايمان به خدا و رستاخيز ندارند [ و پيروى ديو كنند 
  ] و آنكه ديو به او نزديك بود چه بد همنشينى باشد او .\r\n39 مگرچه بر سرشان آيد اگر مومن به خدا و رستاخيز شوند و از آنچه خدا بهره مندشان كرده ببخشند و البته خداى داناى بكارشان باشد .\r\nسخن مفسّرين : « وَاعْبُدُوا اللَّه وَلا تُشْرِكُوا بِه شَيْئاً » 36 كشف الاسرار : موسى ( ع ) بطلب آتش مىشد كه اصطناع يافت او بىخبر بود كافتاب دولت برو تافت ، محمّد در خواب بود كه مبشر آمد كه : بيا تا مرا بينى من خريدار توام ، تو بىمن چند نشينى ؟ نه موسى بگفتار طمع داشته بود و نه محمّد بديدار ، پس يافت در غفلت است جز اين پندار ، الهى بهاء عزت تو جاى اشارت نگذاشت جلال وحدانيت تو راه اضافت برداشت تا گم كرد رهى هر چه در دست داشت ، و ناچيز گشت هر چه رهى پنداشت الهى از آن تو ميفزود و از آن رهى ميكاست ، تا آخر همان ماند كه اول بود راست :\r\n\r\nمحنت همه در نهاد آب و گل ما است\r\nپيش از گل و دل هر چه بد آن حاصل ما است\r\n\r\nبنده به آن توحيد اوّل از دوزخ برست و ببهشت رسيد و به اين توحيد از خود برست بدوست رسيد .\r\n« وَبِالْوالِدَيْنِ إِحْساناً » 36 طبرى : يعنى خدا فرمان مىدهد بنيكى با پدر و مادر و بعضى گفته‌اند : يعنى براى آنها سفارش كنيد بخوشرفتارى ، و ابو الفتوح نقل كرده است ابن ابى عيله ( احسان ) را با رفع و صداى پيش قرائت كرده است .\r\n« وَالْيَتامى » 36 طبرى : يتيم طفلى است كه پدر و مادرش مرده باشند .\r\n","description":"","footnote":"","page_name":" 399 ","page_number":399},
  {"content":"\r\n\r\nابو الفتوح نوشته است : ابو هريره روايت كرد كه مردى بنزديك رسول آمد و گفت : يا رسول اللَّه دلم سخت شده است گفت اگر خواهى تا دلت نرم شود مسكينان را طعام ده و دست بسر يتيمان فرود آور و ايشان را طعام ده .\r\n« وَالْجارِ ذِي الْقُرْبى » 36 طبرى : ابن عبّاس و مجاهد و ضحاك گفته‌اند :\r\nيعنى همسايه كه خويش باشد ، ميمون بن مهران گفته است : يعنى همسايه با خويشاوندان باشد نه با خود شخص ، و نوف شامى گفته است : يعنى مسلمان باشد و همسايه اى باشد كه نزديكى او بواسطه همكيشى و دين باشد .\r\n« وَالْجارِ الْجُنُبِ » 36 ابو الفتوح : نوف گفته است مقصود همسايه اى است كه بيگانه نه در دين باشد و مسلمان نباشد .\r\nمجمع : روايت شده است كه حدّ همسايگى تا چهل خانه است و هم روايت است تا چهل ذراع .\r\n« وَالصَّاحِبِ بِالْجَنْبِ » 36 طبرى : ابن عبّاس و مجاهد و عكرمه گفته‌اند : يعنى رفيق در سفر ، و عدّه اى گفته‌اند : مقصود همسر است كه هميشه با مرد در يك منزل هستند ، ابن جريج گفته است : يعنى آنكه پيوسته با تو است براى انتظار نفع و سود از تو ، و طبرى نقل كرده است : بعضى گفته‌اند مقصود خدمتگزار است .\r\nابو الفتوح : بعضى گفتند مقصود كسى است كه منزلش پهلوى منزل تو باشد و پيغمبر فرمود : بهتر رفيقان آن باشد كه براى دوست خود خوب باشد و بهترين همسايه ها آن كس است كه براى همسايه اش مفيد باشد و مؤمن نيست آنكه همسايه از شرّ او ايمن نيست ، گفتند : يا رسول اللَّه حق همسايه بر همسايه چى است ؟ گفت : آنكه اگر بخواند اجابت كنى و اگر درويش باشد دستگيرى كنى و اگر قرض خواهد بدهى و اگر خيرى رسد او را تهنيت كنى و اگرش مصيبتى رسد تعزيتش دهى و اگر بميرد به جنازه اش حاضر آئى و ديوار از بالاى سر او برنيارى تا باد از او منع كند و او را نرنجانى ببوى مطبوخات كه تو را بود الَّا كه او را نصيب كنى تا هر چه خورى موجب صحت و سلامت تو و فرزندان تو باشد و اگر بيمار شود بعيادت او شوى و اگر ميوه خورى او را از آن\r\n","description":"","footnote":"","page_name":" 400 ","page_number":400},
  {"content":"\r\nنصيب كنى و اگر نكنى پنهان دارى از او ، و رها مكنى تا كودكان تو چيزى از آن بدر برند و كودكان او ببينند و پس ايشان را آرزو آيد . آنگاه گفت : همسايگان سه‌اند : يكى سه حق دارد و يكى دو حق دارد و يكى يك حق امّا آنكه سه حق دارد همسايه اى باشد مسلمان و خويشاوند ، حق همسايگى دارد و حق اسلام و حق خويشى ، و آنكه دو حق دارد همسايه ى مسلمان باشد حق اسلام و جوار دارد و آنكه يك حق دارد همسايه باشد مشرك كه حق همسايگى دارد و بس .\r\nكشف نوشته : هام راه است در سفر ، يا هام دكان ، يا هام دبيرستان .\r\n« وَابْنِ السَّبِيلِ » 36 مفسّرين چند معنى كرده‌اند : 1 - آنكه در راه و مسافرت است و تصادف با شخص مىكند ، 2 - مقصود ميهمان است ، 3 - آنكه در راه از همراهان خود بازمانده است ، ولى فقهاى شيعه بطور كلى هر غريب و دور از وطن كه در مضيقه ى مالى باشد بعنوان : ابن السّبيل مصرف زكات مىدانند .\r\n« وَما مَلَكَتْ أَيْمانُكُمْ » 36 ابو الفتوح : أبو ذر غفارى گفت : رسول غلامى به من داد و مرا گفت : اين را نكو دار و از آن طعامش ده كه تو خورى و از آن كسوت پوشش كه تو پوشى ، أبو ذر گفت : من خود يك پيرهن داشتم به دو نيمه كردم ، و يك نيمه ورا پوشانيدم ، چون به نماز شام مسجد شدم رسول گفت : پيراهن را چه كردى ؟ گفتم :\r\nاى رسول اللَّه مرا گفتى غلام را نيكو دار و از آنش ده كه خورى و از آن پوشان كه تو پوشى و من پيراهن همين يكى داشتم نيمه پيراهن او كردم و رسول ( ع ) گفت :\r\nنكو دارش بيامدم و آزادش كردم ، پس رسول ( ص ) مرا پرسيد كه غلام را چه كردى گفتم :\r\nغلام ندارم ، گفت چه كردى ؟ گفتم : آزادش كردم ، مرا گفت : خدات مزدها داد ، امير - المؤمنين على عليه السّلام گفت : آخر سخن رسول اين بود كه گفت : ( الصلاة و ما ملكت ايمانكم ) نماز بپاى داريد و زير دستان را نكو داريد .\r\n« مُخْتالًا فَخُوراً » 36 فخر : ابن عبّاس گفت : يعنى آنكه خود را از همه برتر مىشمارد و حقوق مردم را رعايت نمىكند ، زجّاج گفته است : مناسبت كلمه ى مختال آن است كه اينطور مردم ننگ دارند آميزش با خويشان و همسايگان فقير و ناتوان\r\n","description":"","footnote":"","page_name":" 401 ","page_number":401},
  {"content":"\r\nو هم امام نوشته است : اختصاص اين دو رذيله در اين جمله براى آن است كه متكبر رعايت نمىكند حقوق مردم را و آنكه بخواسته ها و سرمايه ى خود مىبالد اگر احسانى بكند براى خودنمائى و ريا خواهد بود .\r\n« الَّذِينَ يَبْخَلُونَ وَيَأْمُرُونَ النَّاسَ بِالْبُخْلِ » 37 طبرى : قاريان كوفه ( بخل ) با صداى بالا و رفع با و خا قرائت كرده‌اند ، و مردم مدينه و بصره با ضمّ و صداى جلو در هر دو خوانده‌اند ، و سدّى گفت : مقصود در اين جمله ها علماى يهود هستند كه آنچه در وصف و فضيلت پيغمبر ( ص ) مىدانستند پنهان مىكردند و به يكديگر سفارش مىكردند كه اينها را پوشيده بدارند و از اظهار آن مضايقه و بخل كنند .\r\nمجمع : جبّائى و ابو مسلم گفتند : يعنى خوددارى مىكنند از آنچه خدا لازم كرده است كه بعنوان زكات و مانند آن بپردازند و ديگران را هم مانع از پرداخت آن مىشوند .\r\n« وَيَكْتُمُونَ ما آتاهُمُ اللَّه » 37 تفسير بيضاوى : يعنى آنچه از علم و سرمايه دارند پنهان مىكنند ، و معنى جمله چنين است : آنهائى كه بخل و كتمان مىكنند شايسته ى هرگونه ملامت هستند .\r\nابو الفتوح : سعيد بن جبير گفت : آيه در توصيف علمائى است كه مضايقه مىكنند از تعليم به مردم ، ابن زيد و ابن عبّاس گفتند : عدّه اى يهود مانند اسامه ابن حبيب و كرم بن زيد و حيّى بن اخطب و چند نفر ديگر نزد جماعتى از انصار آمدند و گفتند : شما سرمايه ى خود را براى محمّد خرج نكنيد كه فقير خواهيد شد ، اين آيه براى توبيخ آنها نازل شد ، و راوى خبر گفت : روزى عمران بن حصين بيرون آمد جامه خز پوشيده كه پيش از آن نداشت و نيز ديگر نپوشيده ما عجب داشتيم ، گفت :\r\nخواستم تا قول رسول را كار بندم كه گفت : چون خداى بر بنده نعمتى كند دوست دارد كه آن نعمت بر آن بينند .\r\n« الَّذِينَ يُنْفِقُونَ أَمْوالَهُمْ » 38 ابو الفتوح : بعضى گفته‌اند ، اين جمله توصيف يهود است ، سدّى گفته است : براى منافقين است ، و عدّه اى گفته‌اند : مقصود\r\n","description":"","footnote":"","page_name":" 402 ","page_number":402},
  {"content":"\r\n\r\nمشركين مكّه هستند .\r\nبيضاوى : اين جمله با جمله هاى بعد دنباله ى جمله هاى پيش است تا بفهمند كه بخل و بخشش به رياء تفريط و افراط است و كفر است يا از كارهاى شيطانى است .\r\n« وَمَنْ يَكُنِ الشَّيْطانُ لَه قَرِيناً » 38 ابو الفتوح نوشته است : و گفته‌اند مراد آن است چنان كه امروز قرين ديواند فردا حقّ تعالى ايشان را هريك با ديوى بسلسله ببندد تا چنان كه در دنيا در اطاعت او بود در قيامت با او باشد .\r\nحسينى نوشته : حكيم الهى ( سنائى ) مىفرمايد :\r\n\r\nهر كه اين جايگه قرين تو است\r\nآن سرا نيز همنشين تو است\r\n\r\n\r\nدوستى جو كه چون بيفزايد\r\nدر دو عالم تو را به كار آيد\r\n\r\n\r\nديو را همنشين خويش مكن\r\nنفس بد را قرين خويش مكن\r\n\r\n« وَما ذا عَلَيْهِمْ لَوْ آمَنُوا » 39 ابو الفتوح : اگر در همه ى قرآن فقط همين آيه باشد براى فساد عقيده ى بجبر كافى است و آيه و دليل ديگر لازم نيست ، زيرا اگر مذهب جبر درست باشد كافران مىتوانند در جواب اين آيه بگويند : اى خدا چه ضررى به تو داشت كه ما را به حال خود بگذارى و جلوگير نباشى تا مؤمن شويم و ما را وادار بكفر نمىكردى و قدرت و اراده ى ايمان را از ما نمىگرفتى و دل و گوش ما را تيره و كر نمىكردى تا قيامت را باور مىداشتيم و از سرمايه ى خود براى تو بخشش مى - كرديم ؟ پس تعجّب از ما نيست كه ايمان نداريم تعجّب از تو است ، كه با ما اين رفتار مىكنى و اين توقّع دارى .\r\nمجمع : بعضى گفته‌اند : يعنى چه ضرر داشت كه اين مردم منحرف با انفاق مال ايمان مىداشتند تا ايمان موجب استفاده از انفاق باشد و بخشش از صورت عمل شيطانى خارج شود ، و اين آيه مىفهماند كه روزى انسان به حرام محوّل نشده است ، زيرا گفته شده است كه از آنچه ما روزى داريم ببخشند و ملَّت اسلام اتفاق دارند كه از مال حرام نبايد بخشش كرد .\r\n","description":"","footnote":"","page_name":" 403 ","page_number":403},
  {"content":"\r\n\r\nبيضاوىّ : 1 - در اين جمله توبيخ كافران است بر جهل و اعتقاد بر خلاف ، 2 - تحريك است بر فكر و دقت در جواب اين پرسش و توبيخ تا شايد به راه مستقيم آيند ، 3 - يادآورى است كه اگر كسى را بكارى دعوت كنند كه زيانى متوجّه نشود بايد پى آن برود كه اگر سود نداشته باشد لااقل دفع ضرر احتمالى بشود .\r\n« وَكانَ اللَّه بِهِمْ عَلِيماً » 38 - مفسّرين اين جمله را براى تهديد كافران دانسته‌اند .\r\nصفيعليشاه در تفسير خود آيت آخر را اين طور بيان كرده است :\r\n\r\nچه زيان بود ار بحقّ بىمعذرت\r\nآورند ايمان و روز آخرت\r\n\r\n\r\nهم كنند انفاق از ميل و رضا\r\nزانچه روزى كرده ايشان را خدا\r\n\r\n\r\nحق بود آگاه بر اسرارشان\r\nمىكند دعوت نه بر اجبارشان\r\n\r\n\r\nتا كسى گويد كه ما را هم به كار\r\nچه زيان دارد كنى گر واگذار\r\n\r\n\r\nاو نكرده جبر بر كس در خطاب\r\nتا كسى گويد ز جبرش اين جواب\r\n\r\nسخن ما : همان است كه در ترجمه نوشتيم و از ديگران نقل كرديم .\r\n[ سوره النساء ( 4 ) : آيات 40 تا 42 
  ]\r\nإِنَّ اللَّه لا يَظْلِمُ مِثْقالَ ذَرَّةٍ وَإِنْ تَكُ حَسَنَةً يُضاعِفْها وَيُؤْتِ مِنْ لَدُنْه أَجْراً عَظِيماً ( 40 ) فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَجِئْنا بِكَ عَلى هؤُلاءِ شَهِيداً ( 41 ) يَوْمَئِذٍ يَوَدُّ الَّذِينَ كَفَرُوا وَعَصَوُا الرَّسُولَ لَوْ تُسَوَّى بِهِمُ الأَرْضُ وَلا يَكْتُمُونَ اللَّه حَدِيثاً ( 42 )\r\nمعنى لغات : « مثقال » بمعنى ميزان و وسيله ى سنجش ، هموزن و معادل سنگينى هر چيز . « ذرّه » يك مورچه ى كوچك كه صد تاى آن را به وزن يك دانه جو دانسته‌اند ، « لدن ه » نزد و نزديك ، « يومئذ » آن هنگام . « تسوّى » از « سوّيت عليه الارض اى هلك فيها ، برابر اصطلاح فارسى ، زمين شكافته شود و در آن فرو رود .\r\nترجمه :\r\n40 همانا خدا ذرّه اى بر كس ستم نكند و اگر كار نيك چندان ذرّه\r\n","description":"","footnote":"","page_name":" 404 ","page_number":404},
  {"content":"\r\n\r\nباشد آن را دو برابر كند و از پيشگاه خود مزدى بزرگ به آن دهد .\r\n41 پس اين مردم كجانديش چگونه بوند آن روز كه از هر گروهى گواهى بر كارشان آريم و تو را اى محمد گواه بر كار اينان آريم .\r\n42 به آن روز كسانى كه بيدين شدند و نافرمانى پيغمبر كردند آرزو كنند : با زمين برابر شوند [ و بدان فرو روند 
  ] وز سخنان حقّ چيزى پنهان نكرده باشند .\r\nسخن مفسّرين : « مِثْقالَ ذَرَّةٍ » 40 ابو الفتوح نوشته است : بعضى از مفسّرين گفته‌اند مقصود از ذره مورچه ى كوچك است و در قرائت ابن مسعود ( مثقال نملة ) بوده است ، عبد اللَّه عبّاس را پرسيدند از « ذرّه » پاره اى خاك خرد بدست گرفت و بريخت و آنگه دست بيفشاند تا گردى رقيق از دست او جدا شد گفت : هر جزوى از اين ذرّه اى است ، و گفته‌اند : ذره آن باشد كه آفتاب بسوراخى در جهد ، در آن ميانه چيزكها پيدا شود ذرّه آن باشد ، و گفته‌اند : ذرّه جزئى از اجزاء هوا باشد .\r\n« حسنة » 40 مجمع : ابن كثير و نافع با رفع و صداى جلو آخر خوانده‌اند و بقيّه قاريها با نصب و صداى بالا .\r\n« يضاعفها » 40 مجمع : ابن كثير و عامر يضعّفها با تشديد عين قرائت كرده‌اند و باقى قرّاء با الف بطور مشهور خوانده‌اند .\r\n« إِذا جِئْنا مِنْ كُلِّ أُمَّةٍ بِشَهِيدٍ » 41 مفسّرين نوشته‌اند : مقصود از كلمه ى شهيد پيغمبران گذشته هستند كه براى شهادت بزشتكارى ملَّتهاى خودشان حاضر ميشوند .\r\nابو الفتوح نوشته است : عبد اللَّه مسعود گفت : رسول مرا گفت از قرآن چيزى بخوان ، من سورة النّساء آغاز كردم ، چون به اين آيه رسيدم بگريست و گفت : با سر گير ، با سر گرفتم ، دگر باره به اين آيه رسيدم بگريست بيش از آنكه اول گريسته بود ، آنگه گفت : بس است مرا آنچه خواندى .\r\n« تُسَوَّى بِهِمُ الأَرْضُ » 42 ابو الفتوح : قاريان كوفه غير از عاصم با فتح و صداى بالاى تا و تخفيف سين ( تسوى ) خوانده‌اند و قاريهاى مدينه و شام با فتح و تشديد سين خوانده‌اند از وزن تفعّل كه تتسوّى بوده است و تاء تفعّل تبديل به سين شده\r\n","description":"","footnote":"","page_name":" 405 ","page_number":405},
  {"content":"\r\n\r\nاست و ادغام شده است ، و ( تسوّى ) تلفّظ شده است ، و ديگران ( تسوى ) بضمّ تا و تخفيف سين خوانده‌اند كه قرائت مشهور است ، قتاده و ابو عبيده گفتند يعنى :\r\nدوست دارند كه زمين شكافته شود و آنها فرو روند و همسر زمين شوند ، ابن كيسان گفته است : مىخواهند كه زنده نمىشدند و آن روز حاضر نمىشدند و از اول هموار زمين مىبودند ، كلبى گفته است : چون ديگر موجودات همه خاك مىشوند آنها هم آرزو مىكنند كه مانند بقيّه خاك شوند تا مردم در بالاى آنها راه بروند ، ابو القاسم بن حبيب گفت از بعضى اهل تفسير شنيدم اينطور معنى مىكرد : مردم بيدين آرزو مىكنند : به اندازه و برابر زمين زر و طلا بايشان بدهند كه جان خود از آن مهلكه بخرند .\r\n« وَلا يَكْتُمُونَ اللَّه حَدِيثاً » 42 فخر : ابن عبّاس گفته است : يعنى مىخواهند به زمين فرو شوند و شخصيّت پيغمبر را انكار نمىكردند و كافر يا منافق نمىشدند و ممكن است مقصود آن باشد كه چون منكر كار گذشته ى خود مىشوند و پاره هاى تنشان شهادت بر كارهاى خود مىدهند آنها مىخواهند كه خاك باشند و از اين رنج آسوده شوند ، و احتمال ديگرى در اين جمله است كه مربوط بجملات گذشته نباشد و آغاز كلام باشد يعنى : آن روز كسى چيزى را پنهان نمىكند .\r\nسخن ما : نقل اين شعر مثنوى است :\r\n\r\nدر جگر افتاده هستم صد شرر\r\nدر مناجاتم ببين خوف جگر\r\n\r\n\r\nكاشكى مادر نزادى مر مرا\r\nيا مرا شيرى بخوردى در چرا\r\n\r\n\r\nاى خدا آن كن كه از تو ميسزد\r\nكه ز هر سوراخ مارم مىگزد\r\n\r\n","description":"","footnote":"","page_name":" 406 ","page_number":406},
  {"content":"\r\n[ سوره النساء ( 4 ) : آيه 43 
  ]\r\nيا أَيُّهَا الَّذِينَ آمَنُوا لا تَقْرَبُوا الصَّلاةَ وَأَنْتُمْ سُكارى حَتَّى تَعْلَمُوا ما تَقُولُونَ وَلا جُنُباً إِلَّا عابِرِي سَبِيلٍ حَتَّى تَغْتَسِلُوا وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ إِنَّ اللَّه كانَ عَفُوًّا غَفُوراً ( 43 )\r\nمعنى لغات : « سكارى » جمع سكر و سكران بمعنى آدم مست ، « جنب » آنكه او را جنابت يعنى نجاست گرفته است ، آدم نافرمان ، غريب و دور از وطن .\r\n« الغائط » مدفوع آدمى ، مستراح ، جاى آسوده و مطمئن . « لا مستم » از مصدر لمس بمعنى پسودن و بگفته ى طبرسىّ هر گونه تماس بدنى و بمعنى طلب كردن و دنبال كردن ، زن عقد كردن . « تيمّموا » از مصدر تيمّم آهنگ كارى كردن و تيمّم و عمل مشهور عبادت . « صعيدا » راه ، قبر ، زمين مرتفع .\r\nجهت نزول : چون براى نزول جمله هاى اين آيه چند جهت نقل شده است تمام آنچه سيوطى در اسباب النّزول نوشته است ترجمه مىكنيم : ابو داود و ترمذى و نسائى روايت كرده‌اند : عبد الرّحمن عوف غذا آماده كرد و جماعتى را ميهمان كرد و به آنها شراب داد تا نشاط آن فرا گرفتشان يكى را امام كردند ، در نماز خواند : ( قُلْ يا أَيُّهَا الْكافِرُونَ لا أَعْبُدُ ما تَعْبُدُونَ و نحن نعبد ما تعبدون ) كه آيه اينطور معنى مىشود بگو اى كافران من نمىپرستم آنچه را شما مىپرستيد و ليكن ما مىپرستيم ، آنچه شما مىپرستيد ، اين آيه نازل شد تا * ( ( تَعْلَمُوا ما تَقُولُونَ ) ) * ، و ابن منذر از حضرت علىّ عليه السّلام نقل كرده است : اين آيت * ( ( وَلا جُنُباً ) ) * براى مسافرى نازل شد كه گرفتار جنابت مىشود بايد تيمّم كند و نماز بخواند ، اسلع بن شريك گفته است : من متصدّى بستن بار بر شتر پيغمبر بودم كه در شبى سرد گرفتار جنابت شدم ترسيدم اگر غسل كنم بميرم يا مريض شوم به پيغمبر حال خود گفتم ، همه ى اين آيه نازل شد . و باز از او نقل كرده‌اند كه كار من خدمتگزارى به پيغمبر بود و بار كردن شتر آن حضرت روزى به من فرمود برخيز و بار بر شتر ببند عرض كردم بجنابت دچار شدم آن حضرت چيزى نفرمود تا آيت صعيد نازل شد و فرمود برخيز و تيمّم كن و به من ياد داد تيمّم را كه يك بار دست بر زمين زنم براى صورت ، و يك نوبت براى دو دست تا آرنجها من هم تيمّم كردم و بار\r\n","description":"","footnote":"","page_name":" 407 ","page_number":407},
  {"content":"\r\n\r\nشتر آن حضرت بستم ، و يزيد بن ابى حبيب روايت كرد : در خانه ى عدّه اى از انصار به مسجد بود ، و آنها جنب مىشدند و آب نداشتند و ناچار بايد از مسجد پى آب بروند اين جمله نازل شد * ( ( وَلا جُنُباً إِلَّا عابِرِي سَبِيلٍ ) ) * مجاهد گفت : مردى از انصار بيمار بود و كسى نداشت كه كمك او باشد در وضو و خود توانائى آن نداشت به پيغمبر ( ص ) حال خود عرض كرد ، اين جمله نازل شد : « وَإِنْ كُنْتُمْ مَرْضى » ، ابراهيم نخعى گفت :\r\nاصحاب پيغمبر گرفتار زخمى شدند كه در بدن آنها پهن شد و پس از آن جنب شدند و بپيغمبر شكايت كردند ، اين جمله نازل شد : * ( ( إِنْ كُنْتُمْ مَرْضى ) ) * .\r\nترجمه : 43 اى مؤمنين در حال مستى نماز نخوانيد مگر بفهميد چه ميگوئيد و بر جنابت نماز نخوانيد مگر راهگذر باشيد [ كه با تيمّم نماز بگذاريد 
  ] تا آنكه غسل كنيد و اگر بيمار بوديد ، يا در سفر يا خود را از فشار درونى آسوده كرديد يا با زنان سر و كار داشتيد و آب پيدا نكرديد تيمّم كنيد با خاك و زمين پاك پس دست بماليد به صورت و دستهاتان كه البتّه خداوند بخشنده است و آمرزنده .\r\nسخن مفسّرين : « لا تَقْرَبُوا الصَّلاةَ وَأَنْتُمْ سُكارى » 43 طبرى : عدّه اى گفته‌اند :\r\nاين آيه پيش از آيه تحريم شراب بوده است ، و پيش از آن شراب مىخوردند كه اين آيه نازل شد و پس از آن آيت تحريم نازل شد ، و مجاهد گفته است : در اين آيه منع از نماز به حالت مستى شده است و پس از آن آيت حرمت خوردن شراب نازل شد و بطور كلَّى ممنوع شد ، ضحّاك گفته است : مقصود مستى خواب است يعنى تا از خواب راحت نشده‌ايد نماز نخوانيد .\r\nابو الفتوح نوشته است : عايشه روايت كرد از رسول كه چون يكى از شما در نماز باشد و او را نعاس رنجه دارد بايد تا بخسبد ، چه اگر خفته نماز كند ، خود را دشنام دهد پندارد كه استغفار مىكند و بلفظى ديگر و باشد كه بر خود نفرين كند و پندارد كه دعا مىكند ، عبيده السّلمانى گفت مراد حاقن است ، بيانه قوله : ( لا يصلَّين احدكم و هو زنّاء و لا يصلَّين احدكم و هو يدافع الاخبثين « يعنى كسى كه بول خود را نگاه داشته و آنكه در ممانعت بول و مدفوع است نماز نخواند .\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nمجمع : سعيد بن مسيّب و ضحّاك و عكرمه گفته‌اند : يعنى با حال مستى نزديك بجاى نماز نشويد كه مسجد باشد بقرينه ى * ( ( إِلَّا عابِرِي سَبِيلٍ ) ) * كه عبور و رد شدن از جايگاه نماز است نه از خود نماز ، و از حضرت باقر ( ع ) روايت شده است كه مقصود مستى خواب است نه شراب .\r\nكشف الاسرار : او كه از خدمت است و در آن ترسان و از بيم عقوبت لرزان غايت كار او حرقت است در آتش عقوبت ، گرش نيامرزد و باشد كه خود بيامرزد كه گفته است ( إِنَّ اللَّه يَغْفِرُ الذُّنُوبَ جَمِيعاً « آيا آن كس كه مستى او از نخوت نفس است و كبر و خويشتن پرستى كار او بر خطر است و مايه ى وى زيان و عمل وى بر وى تاوان در خطر و بيم استدراك و مكر و فرقت جاودان .\r\n« حَتَّى تَعْلَمُوا ما تَقُولُونَ » 43 مجمع : يعنى تا آنوقت كه آنچه مىگوئيد بفهميد و بعضى گفته‌اند : يعنى آنچه از قرآن مىخوانيد متوجّه باشيد .\r\n« إِلَّا عابِرِي سَبِيلٍ » 43 مجمع : دو معنى براى اين جمله نقل كرده‌اند :\r\n1 - علىّ و ابن عبّاس و سعيد بن جبير گفتند : يعنى با جنابت نماز نخوانيد مگر مسافر باشيد كه مىتوانيد با تيمّم نماز بخوانيد .\r\n2 - زهرى و جابر و عطا گفتند : يعنى با حال جنابت نزديك جاى نماز نشويد مگر بگذر كردن و رد شدن ، و اين معنى از امام باقر ( ع ) نيز نقل شده است .\r\n« أَوْ لامَسْتُمُ » 43 يعنى اگر عمل جنسى كرديد ، طبرى : عدّه اى عرب با موالى و غير عرب بحث كردند ، دسته ى اول گفتند مقصود از لامستم عمل جنسى است ، و دسته ى دوم گفتند : مخصوص اين عمل نيست ، چون بابن عبّاس گفتند ، او گفت موالى مغلوب شدند و مقصود مخصوص مباشرت و آميختن با زنان است .\r\nابو الفتوح : حمزه و كسائى ( لمستم ) بىالف قرائت كرده‌اند و باقى قاريها ( لامستم ) با الف خوانده‌اند ، و فقها خلاف كردند در معنى لمس و ملامسه ، عدّه اى گفتند : مراد خلوت است با زنان كه عبد اللَّه عبّاس و مجاهد و قتاده و حسن بصرى بر اين عقيده‌اند ، و از امام باقر و صادق ( ع ) هم روايت شده است و مذهب شيعه نيز\r\n","description":"","footnote":"","page_name":" 409 ","page_number":409},
  {"content":"\r\n\r\nهمين است كه طهارت بواسطه ى عمل جنسى شكسته مىشود و موجب غسل مىشود ليكن كليّه لمس و تماس بدنى موجب غسل نمىشود ، و در حكم ملامسه فقها ، پنج دسته شده‌اند : 1 - شافعى گفته است هر عضوى از مرد كه با زن تماسّ كند طهارت مرد نابود شود و محتاج بتجديد شود ، و مذهب عبد اللَّه مسعود اين بوده است ، 2 - تماس با دست ناقض طهارت است و با غير دست ناقض نيست و اين عقيده ى اوزاعى است . 3 - اگر تماس با ميل و شهوت بود نقض طهارت مىكند و گر نه ناقض نيست و اين مذهب مالك و احمد حنبل و ليث بن سعد است ، 4 - ابو حنيفه و ابو - يوسف گفتند : اگر ملامسه فاحش بود يعنى موجب تحريك شد طهارت را نقض مىكند و اگر فاحش نبود و موجب تحريك نشد طهارت را باطل نمىكند . 5 - مذهب اهل بيت و ابن عبّاس و حسن بصرى آن است كه ملامست تأثيرى در طهارت ندارد و موجب بطلان آن نميشود .\r\n« فَتَيَمَّمُوا صَعِيداً » 43 ابو الفتوح : روايت شده است : اوّل مرتبه كه دستور به تيمّم داده شده ، در سفرى بود كه يكى از زنان پيغمبر گلوبند به عاريه گرفته بود و گم شد ، آنچه گشتند نيافتند ناچار شب در آنجا كه گلوبند گم شده بود بماندند و آب تمام شد و براى وضو آب نداشتند در وقت نماز جبرئيل آمد و آيت تيمّم آورد ، پيغمبر و اصحاب تيمّم كردند و نماز خواندند و چون شتران را بلند كردند كه روانه شوند گلوبند را در زير شكم شتر يافتند ، و چون امر بتيمّم پس از جمله ى « تَجِدُوا ماءً » گفته شده است پس شرط جواز تيمّم نيافتن آب است ، و نيافتن آب وقتى است كه بگردند و طلب كنند و نيابند پس وقتى تيمّم بايد كرد كه بگردند و آب نيابند و اين مذهب ما و شافعى است ، ولى ابو حنيفه و ديگر فقها طلب آب را بر جواز تيمّم شرط ندانسته‌اند و آن را مستحبّ دانسته‌اند .\r\nطبرى : روايت كرده‌اند كه در قرائت عبد اللَّه مسعود ( فامّوا صعيدا ) بوده است ، و در معنى صعيد اختلاف است : بعضى گفته‌اند : يعنى زمين صاف كه درخت و گياه در آن نباشد ، ابن زيد گفته است : يعنى زمين هموار ، عمرو بن قيس گفته است :\r\n","description":"","footnote":"","page_name":" 410 ","page_number":410},
  {"content":"\r\nصعيد يعنى خاك ، و بعضى گفته‌اند : سطح زمين ، و عدّه اى ديگر گفته‌اند صعيد زمين گرد و خاكى است .\r\nمجمع : زجّاج گفت : سراغ ندارم كسى از علماى لغت مخالف باشد در اينكه معنى صعيد وجه الارض است ، و مطابق اين معنى است عقيده ى علماى شيعه كه تيمّم بر سنگ را جايز مىدانند اگرچه خاك بر آن نباشد ( مقصود از وجه الارض سطح ظاهر زمين است ) .\r\nتنوير المقباس ابن عبّاس : يعنى آهنگ خاك پاكيزه نمائيد .\r\nابو الفتوح : آنچه تيمّم به آن جايز است زمين و آنچه بتوان نام زمين بر او گذارد از خاك و سنگ و كلوخ ، و در آن چهار قول است :\r\n1 - ابو حنيفه و شيعه لازم نمىدانند كه از گرد و خاك زمين چيزى بدست بچسبد ولى بر پاره اى چيزهاى زمينى مانند گچ و آهك و سنگهاى قيمتى نرم او تيمّم را جايز مىداند ، و ما جايز نمىدانيم ، و بر نرمه ى طلا و نقره و ديگر فلزّات هيچكدام جايز نمىدانيم .\r\n2 - مذهب مالك است كه هر چه پيوسته به زمين باشد تيمّم بر آن درست است اگرچه درخت باشد يا مواد معدنى .\r\n3 - رأى اوزاعىّ و ثورى است كه بر زمين و آنچه روى زمين است مىتوان تيمّم كرد مانند درخت و سنگ و خاك و برف و يخ .\r\n4 - شافعى معتقد شده است كه فقطَّ بايد به خاك تيمّم كرد مشروط به اين كه آن خاك قابل چسبيدن بدست و غبار مانند باشد .\r\n« طيّبا » طبرى : در معنى اين كلمه اختلاف است : 1 - بعضى گفته‌اند يعنى حلال باشد ، 2 - ابن جريج گفت : معنى اين كلمه را از عطا پرسيدم ، گفت : يعنى آنچه در دور و بر تو است ، گفتم : زمين خاكى كه مسيل و پر سنگ و ريگ نباشد براى تيمّم كافى است ؟ گفت : بلى .\r\nفخر : واحدى گفته است يعنى زمين قابل كشت باشد و شوره و بىگياه نباشد .\r\n","description":"","footnote":"","page_name":" 411 ","page_number":411},
  {"content":"\r\nمجمع : طيّب يعنى پاك و سفيان ثورى گفته است يعنى : حلال باشد و بعضى گفته‌اند يعنى قابل پرورش گياه باشد و شوره نباشد .\r\n« فَامْسَحُوا بِوُجُوهِكُمْ وَأَيْدِيكُمْ » 43 طبرى : فقها در اندازه ى مسح دست اختلاف كرده‌اند بعضى گفته‌اند اندازه ى آن تا بند دست است نه بيشتر و روايت كردند كه عمّار ياسر تيمّم كرد به اين ترتيب : يك نوبت دست خود بر خاك زد آنگاه با هر دستى دست ديگر را مسح كرد ، پس از آن صورت خود را مسح كرد و دوباره دستها را بر خاك زد و هر كدام را دور ديگرى حركت داد و ساق دست را مسح نكرد ، ابو مالك گفت : عمّار ياسر دستها را به خاك گذاشت و برداشت و بر آن پوف كرد و صورت خود را مسح كرد و اصل دستها را ، آنگاه گفت : تيمّم اينطور است ، عدّه اى ديگر گفته‌اند :\r\nاندازه ى مسح براى تيمّم همه ى صورت است و دستها تا بازو .\r\nابو الفتوح : 1 - زهرى گفت : يك بار در روى مالد و يك بار در دستها تا به زير بغل و بالاى دوش . 2 - ابن سيرين گفت : سه بار دست بر زمين زند : يك بار براى روى و يك بار براى كفها و يك بار براى بازوها ، 3 - شافعى گفت : دوبار ، يك بار براى روى و يك بار براى دستها از آرنج تا بر سر انگشتان ، چنان كه در وضو باشد و اين قول بعضى از اصحاب ماست و از فقها ابو حنيفه و ثورى و مالك و ليث ، 4 - و مذهب اوزاعى و احمد و اسحاق آنست كه يك دفعه روا باشد دست بر زمين زند براى روى و براى دستها .\r\nخلاصه گفته ى كاشانى در تأويلات : مقصود از مؤمنين در اول آيه آنهائى هستند كه ايمان علمى دارند ولى ايمان عينى ندارند كه بمعاينه و ديدن حقّ مؤمن نشده‌اند و امّا آنها كه بايمان عينى مؤمن هستند چون از حق غافل نيستند و مست دنيا نمىشوند نياز بسفارش ندارند و مقصود از نماز حضور و مناجات با خدا است ، و سكارى يعنى در خواب غفلت و مست خواسته ها و اموال و دوستى دنيا ، و * ( ( تَعْلَمُوا ما تَقُولُونَ « يعنى دلهاى شما گرفتار مشاغل زندگى نباشد و ميل بلذات و شهوات شما را به خود متوجّه نكند تا از خدا دور و بى خبر شويد ، * ( ( إِلَّا عابِرِي سَبِيلٍ » يعنى مگر توجّه\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nشما به دنيا به اندازه گذر كردن و طىّ نمودن راه زندگى براى ضرورت باشد كه نيروى حياتى محفوظ بماند .\r\nدر تفسير عبده براى تيمم مصلحتى انديشيده است كه خلاصه ى آن نظم و انظباط در كار است ، چون آب وسيله ى نظافت و پاكيزگى است ولى خاك اگر چه اين فائده را ندارد ولى براى اينكه انسان از روش هميشگى غافل نشود و رخنه در كار پيدا نشود به همان طريق كه هنگام عبادت براى رفع حدث متوسّل به آب و نظافت و وضو مىشود ، در موقع اضطرار و فقدان آب بايد عملى شبيه به آن كه تيمّم باشد انجام دهد تا خوى بندگى و نظم و انظباط و عبادت ثابت و پايدار بماند چنان كه در تشكيلات جديد قشون هميشه افراد نظامى را وادار مىكنند باستعمال اسلحه و اصلاح آنها و كارهاى جنگى و نگهبانى در شب و روز با اينكه در كمال آسايش هستند همه ى اينها براى حفظ انظباط و انتظام است .\r\nسخن ما همان ترجمه و گفته مفسّرين است .\r\n[ سوره النساء ( 4 ) : آيات 44 تا 46 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يَشْتَرُونَ الضَّلالَةَ وَيُرِيدُونَ أَنْ تَضِلُّوا السَّبِيلَ ( 44 ) وَاللَّه أَعْلَمُ بِأَعْدائِكُمْ وَكَفى بِاللَّه وَلِيًّا وَكَفى بِاللَّه نَصِيراً ( 45 ) مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِه وَيَقُولُونَ سَمِعْنا وَعَصَيْنا وَاسْمَعْ غَيْرَ مُسْمَعٍ وَراعِنا لَيًّا بِأَلْسِنَتِهِمْ وَطَعْناً فِي الدِّينِ وَلَوْ أَنَّهُمْ قالُوا سَمِعْنا وَأَطَعْنا وَاسْمَعْ وَانْظُرْنا لَكانَ خَيْراً لَهُمْ وَأَقْوَمَ وَلكِنْ لَعَنَهُمُ اللَّه بِكُفْرِهِمْ فَلا يُؤْمِنُونَ إِلَّا قَلِيلًا ( 46 )\r\nمعنى لغات : « اوتوا » از مصدر ايتاء و بر وزن افعال بمنى چيزى را بخشيدن جلو بردن . « هادوا » از مصدر هود بفتح هاء و سكون واو بمعنى توبه كردن بحقّ بازگشتن دين يهود پذيرفتن . « يحرّفون » از مصدر تحريف بمعنى جابجا كردن كلمات ، كج قطَّ زدن و تراشيدن سر قلم ، كناره و حدّ چيزى را معين كردن . « راع نا »\r\n","description":"","footnote":"","page_name":" 413 ","page_number":413},
  {"content":"\r\nاز مصدر مراعات بمعنى محافظت و مراقبت توجّه كردن به كسى با احسان و خوش - رفتارى و بخشش ، « ليّا » پيچيدن ، دو تا كردن ، در كار كندى كردن و بسنگينى انجام دادن ، پسرى به بيست سالگى رسيدن .\r\nجهت نزول : مجمع : از ابن عبّاس روايت كرده است : دو نفر از يهود بنام رفاعه بن زيد بن سائب و مالك بن دخشم هر وقت پيغمبر سخن مىگفت آن حضرت را مسخره مىكردند و باصطلاح دهنكجى مىدادند ، آيت اول براى رسوائى آن دو نفر نازل شد .\r\nترجمه :\r\n44 نبينى اى محمد آن كسان كه بهره اىشان ز كتاب آسمانى داده‌اند گمراهى مىخرند [ چون رشوه مىگيرند و حقّپوشى مىكنند 
  ] و خواهند :\r\nشما راه درست خود گم كنيد .\r\n45 و خدا دشمنان شما را به از شما شناسد و دوستى او براى شما بس بود و هم يارى او شما را بس شود .\r\n46 چه گروهى از يهوديان كلمات تورات بگردانند [ تا حقّ را پنهان بدارند 
  ] و گويند : آن را شنيديم و فرمان نبرديم و تو سخن ما شنو چنان كه ديگر سخنى به گوشت نرسد و ما را وارسى و رعايت كن [ به اين گونه با تو سخن گويند 
  ] با پيچاندن زبان خود [ تا تو را مسخره كنند 
  ] و دينت را بد شمارند . ولى اگر آنها با تو مىگفتند : سخن تو شنيديم و فرمان تو مىبريم و تو نيز سخن ما گوش فرا ده و حال ما را ببين [ كه تازه با تو سر و كار داريم و بايد در كار تو بينديشيم 
  ] البتّه اين گونه سخن براىشان بهتر بود و براستى پايدارى نزديكتر ليكن چون كافرند خدا لعنتشان كرد و جز اندكى از ايشان ايمان ندارند .\r\nسخن مفسّرين : « الَّذِينَ أُوتُوا نَصِيباً مِنَ الْكِتابِ » 44 مجمع : ابن عبّاس گفت : يعنى يهود كه تورات كتاب آسمانى آنها است .\r\n« يَشْتَرُونَ الضَّلالَةَ » 44 ابو الفتوح نوشته است : زجّاج گفت : براى آن به لفظ اشتراء گفت كه ايشان از عوام رشوه ستاندندى ، پس به آن ماند كه آن بهاء ديانت و هدايت خود كردند ، براى اينكه چون آن بستدند اين از دست بدادند .\r\n« وَاللَّه أَعْلَمُ بِأَعْدائِكُمْ » 45 ابو الفتوح نوشته است : يعنى خداى بدشمنان شما\r\n","description":"","footnote":"","page_name":" 414 ","page_number":414},
  {"content":"\r\nاز شما عالمتر تا بايشان گمان خير نبرى و بايشان مشورت نكنى ، و از ايشان طلب نصيحت مكنى .\r\n« مِنَ الَّذِينَ هادُوا » 46 مفسّرين براى اين جمله دو معنى نوشته‌اند :\r\n1 - ممكن است اين جمله براى توضيح اول آيت پيش باشد و چنين معنى شود : بنگر بآنهائى كه داراى كتاب هستند و از ملت يهود كه چگونه كلمات و گفته هاى دين را عوض مىكنند .\r\n2 - ممكن است اين جمله مربوط به پيش نباشد و اين طور معنى شود : يك دسته از مردم يهود تحريف كلمات مىكنند .\r\n« يُحَرِّفُونَ الْكَلِمَ عَنْ مَواضِعِه » 46 طبرى : مجاهد گفت : يعنى يهود معنى ظاهرى كلمات تورات را عوض مىكنند .\r\n« وَيَقُولُونَ سَمِعْنا وَعَصَيْنا » 46 طبرى : مجاهد و ابن زيد گفتند يعنى : سخنان ترا شنيديم ولى فرمان نمىبريم .\r\nابو الفتوح : يعنى بطور مسخره اين جمله ها را مىگفتند .\r\nتنوير المقباس تفسير ابن عبّاس : يعنى مىگفتند : ما كلمات تو را شنيديم ولى در نهان و پوشيده از آن حضرت مىگفتند : ما اين گفته ها را نمىپذيريم .\r\n« وَاسْمَعْ غَيْرَ مُسْمَعٍ » 46 طبرى : يهوديهاى اطراف مدينه اين جمله را براى آزار پيغمبر مىگفتند به اين معنى : ( بشنو كه خدا به گوش تو فرو نكند ) و مجاهد گفته است معنى جمله اين است : تو بشنو ولى گفتار تو قابل پذيرش نيست .\r\nفخر : ممكن است اين جمله براى احترام باشد و اين طور معنى شود : سخن ما بشنو و هرگز ناپسندى به گوش تو نرسد و ممكن است براى اهانت باشد به اين معنى :\r\nبه آن حضرت مىگفتند ، گفتار ما را بشنو و با خود مىگفتند هرگز شنوا نباشى ، و يا اينجور معنى شود : بشنو كه سخن مطابق پسند خود نشنوى و كلام خوب به گوشت نرسد .\r\n« وَراعِنا » 46 معنى اين كلمه در سوره ى بقره مفصّل گفته شده است .\r\nفخر چند معنى براى اين جمله نوشته است : 1 - ممكن است ميان خود آنها\r\n","description":"","footnote":"","page_name":" 415 ","page_number":415},
  {"content":"\r\n\r\nاين جمله بطور مسخره گفته مىشده است و به همين جهت در سوره ى بقره نهى شد كه آن را با پيغمبر بگويند . 2 - ممكن است معنى اين باشد كه گوش خود را به سخن ما بدار و خاموش باش تا گفته ى ما را بفهمى و اين گونه سخن با پيغمبر دور از ادب است . 3 - ممكن است اين جمله را طورى مىگفته‌اند كه در ظاهر ( گوش فرا بده ) فهميده مىشده است اما از اين جمله معنى رعونت كه حماقت و سستى است منظور داشته‌اند براى دشنام به آن حضرت ، 4 - اين جمله را طورى مىگفته‌اند و زبان خود را مىگردانده‌اند كه ( راعينا ) گفته شود يعنى اى چوپان ما .\r\n« لَيًّا بِأَلْسِنَتِهِمْ » 46 امام فخر : 1 - فرّاء گفته است : يعنى جمله ى ( راعنا ) را با پيچيدن زبان خود طورى مىگفتند كه دشنام بود و همچنين كلمه ى ( غير مسمع ) را طورى مىگفتند كه اهانت بود و اين است معنى پيچيدن زبان . 2 - آنچه در دل داشتند كه بپيغمبر ( ص ) اهانت كنند طورى مىگفتند كه نمودار نبود و با تغيير زبان معنى بد را به صورت خوب نمودار مىكردند . 3 - شايد طورى زبان را در دهان ميگرداندند و جمله ى ( راعنا ) را تلفّظ مىكردند كه صورت مسخره و ريشخند نمودار مىشد همانطور كه مرسوم مردم است به دهان و زبان كج كردن يكديگر را ريشخند و مسخره مىكنند .\r\nطبرى : ضحاك گفت : يعنى عرب مشرك بپيغمبر مىگفت : بسخن من گوش بده ولى طورى زبان خود را كج مىكرد و جمله را تلفّظ مىنمود كه معنى جمله عوض ميشد .\r\nابو الفتوح نوشته است : اصل ( لىّ ) پرپيختن باشد ( بمعنى پيچيدن و تاب دادن ) و مراد لغز است و چيزى كه هر كس آن اصطلاح نشناسد نداند .\r\nتنوير المقباس ابن عبّاس : يعنى زبان خود را تغيير مىدادند به دشنام و سرزنش .\r\nتفسير غرائب القرآن نظام نيشابورى : يعنى زبان خود را از سخن درست مىگرداندند ببيهوده و باطل و بجاى ( انظرنا ) يعنى بما توجه داشته باش مىگفتند ( راعنا ) .\r\n« طَعْناً فِي الدِّينِ » 46 امام فخر : مشركين با ياران خود مىگفتند : اين مرد را\r\n","description":"","footnote":"","page_name":" 416 ","page_number":416},
  {"content":"\r\n\r\nمىدهيم و نمىفهمد و اگر پيغمبر باشد زود مىفهمد در اين جمله جهت گفتار آنها توضيح مىشود كه دين را سبك مىشمردند بحقير شمردن پيغمبر و با آن حضرت زبان كج مىكردند براى عيبجوئى در دين .\r\n« و انظرنا » 46 طبرى : ابن زيد گفت : يعنى ما را مهلت بده و سختگيرى مكن عكرمه و مجاهد گفتند : يعنى سخن ما را بشنو ، و ابن جريج از مجاهد نقل كرده است يعنى ما را متوجّه كن و بفهمان .\r\nابو الفتوح : يعنى منتظر باش تا بينديشيم و سخن تو را بفهميم .\r\n« و اقوم » 46 طبرى : يعنى راستتر است و درستتر و بصواب نزديكتر .\r\n« إِلَّا قَلِيلًا » 46 مفسّرين براى اين كلمه دو معنى نوشته‌اند : 1 - عدّه اى كم مؤمن هستند مثل عبد اللَّه بن سلام و يارانش ، 2 - ايمان آنها كم است كه بموسى ايمان دارند و پيغمبران ديگر را قبول ندارند . ممكن است بگوئيم : بمناسبت اوّل آيه كه گفته شده است : * ( ( أُوتُوا نَصِيباً مِنَ الْكِتابِ ) ) * يعنى : بهره اى كم از تورات برده‌اند ، اينجا هم معنى دوّم بهتر باشد ، يعنى همانطور كه از تورات كم بهره برده‌اند ايمان آنها هم ضعيف است و كم و ليكن با ظاهر كلمه ى قليلا عدّه ى كم مناسبتر است چنان كه در ترجمه نوشتيم .\r\nسخن ما : بطورى كه در هر جا اسم اهل كتاب و يهود آمده است متذكّر شده‌ايم ، اينجا هم مىگوئيم : قرآن راهنما است و وسيله ى تربيت در اين دو آيه كتابخوانده ها و مردم سرشناس و معروف آن زمان را معرفى مىكند ، و امروز هم از نظر مردم شناسى و معرفى آنهائى كه كتابخوانده هستند و مشهور و سرشناس ما را به حال اينجور اشخاص و خود آنها را بزشتى كار خودشان آگاه مىكند كه همين تحصيل كرده ها كه اختيار اجتماع و زندگى عمومى مردم را در دست دارند و قانون را بميل خود تعبير مىكنند تخصيص مىدهند نقض مىكنند اينها مانند همان يهود مدينه هستند كه كتاب تورات و وسيله ى شرافت و تمدّن خود را بميل خود تحريف ميكردند تا براى خود مقام و اعتبار پابرجا كنند اين اهل كتاب هم قانون و كتاب زندگى و نظم\r\n","description":"","footnote":"","page_name":" 417 ","page_number":417},
  {"content":"\r\n\r\nاجتماع را مطابق سود و صرفه ى خود تعبير و اجرا مىكنند و همان سخنان آن روز يهود كه ( سمعنا و عصينا ) شنيديم و نپذيرفتيم امروز هم براى هر انحراف و استفاده ى مالى از همانجور مردم كه اكنون اختيار همه چيز را بدست گرفته‌اند شنيده مىشود و مىگويند شرائط زندگى نمىگذارد كه ما تسليم بحقّ باشيم و راضى بحقوق خود و با بسيارى اشخاص كه خود را عالم و روشنفكر و وظيفه شناس مىدانند مصادف شده‌ام كه به راه كج رفته‌اند و اعتراض كرده‌ام و آنها بهانه گرفته‌اند و گفته‌اند : در مملكتى كه هزاران خيانت و تضييع حقوق مىشود اين كار كوچك ما ضرر به جائى ندارد اين فكر و عمل امروز مطابق آن گفتار و كردار آن روز يهود است كه مىگفتند شنيديم و نافرمان هستيم .\r\n[ سوره النساء ( 4 ) : آيه 47 
  ]\r\nيا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا مُصَدِّقاً لِما مَعَكُمْ مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا أَصْحابَ السَّبْتِ وَكانَ أَمْرُ اللَّه مَفْعُولًا ( 47 )\r\nمعنى لغات : « نطمس » از مصدر طمس بفتح طاء و سكون ميم بمعنى نابود كردن ، اثر و نشانه ى چيزى را پاك كردن ، پوشيدن ، « ادبار » جمع دبر و دبر با ضم و صداى جلو دال و سكون باء و يا ضمّ باء بمعنى پايان و آخر هر چيز و عقب و دنبال چيزى . « نلعن هم » از مصدر لعن بمعنى خوار كردن ، دشنام دادن ، طرد كردن و راندن از خير و خوشى دور كردن . « سبت » روز شنبه ، اسب نجيب ، مرد زرنگ ، آدم بسيار خواب ، بچه ى بيباك .\r\nجهت نزول : اسباب النّزول سيوطى : پيغمبر با عدّه اى از سران يهود كه كعب بن اسيد و عبد اللَّه بن صوريا در ميان آنها بودند فرمود : اى مردم شما از خدا بترسيد و دين اسلام را بپذيريد چون خود مىدانيد آنچه مىگويم درست است و حق آنها جواب دادند : ما چنين چيزى را قبول نداريم ، اين آيه براى اين گفتگو نازل شد\r\n","description":"","footnote":"","page_name":" 418 ","page_number":418},
  {"content":"\r\n\r\nترجمه :\r\n47 اى مردم كتابخوانده بگرويد به اين كتاب كه ما فرستاديم با اينكه او دين و كتاب شما را راست و درست مىداند ، و آن را فراگيريد پيش از آنكه فرا رسد روزى كه چهره ها دگرگون كنيم و روى به پشت بگردانيم و ملعون و رانده و محرومشان كنيم چنان كه اصحاب سبت و مردم متجاوز را گرفتار كرديم ، و البتّه كار و فرمان خداوندى انجام شده است [ كه دير و زود ندارد 
  ] .\r\nسخن مفسّرين : « مِنْ قَبْلِ أَنْ نَطْمِسَ وُجُوهاً » 47 طبرى : ابن عبّاس گفت :\r\nيعنى صورتها از پشت سر بشود و دو چشم از عقب بشود كه به عقب راه بروند ، مجاهد گفته است : يعنى پيش از آنكه از راه مستقيم بگمراهى برگردانده شوند و ببيراهه بيفتند ، ابن زيد گفته است : يعنى برگردند به آن جا كه از اول مهاجرت كرده بودند كه مملكت شام بوده است ، و بعضى گفته‌اند : يعنى صورتهاشان مثل پشت گردن موى درآورد و مانند بوزينه صورتها از موى پوشيده شود .\r\nابو الفتوح : ابو الجارود از حضرت امام باقر عليه السّلام نقل كرده است يعنى از راه مستقيم ببيراهه و ضلالت برگردانيم . چنان كه طبرى از مجاهد اين معنى را نقل كرده است .\r\nعبده : يعنى مقاصد شما نابود شود و به آنچه توجّه داريد كه نابودى و شكست اسلام است نااميد برگرديد و مفتضح شويد .\r\nنفحة الرّحمان نهاوندى : از ابن عبّاس نقل شده است : يعنى شكل صورت كه چشم و بينى و گوش باشد نابود مىشود و مانند سم حيوان و پاى شتر صاف مىشود .\r\nتفسير الميزان طباطبائىّ : ممكن است مقصود اين باشد : تصرّفى از جانب خداوند در نفوس آنها مىشود كه نهاد آنها دگر شود و بجاى پيروى از حقّ و گذشت از باطل پى باطل بروند و از حقّ رو گردان شوند .\r\n« كَما لَعَنَّا أَصْحابَ السَّبْتِ » 47 مفسّرين نوشته‌اند : يعنى همانطور كه اصحاب سبت بوزينه شدند اينها هم همانند آنها بوزينه و ملعون مىشوند . و در مجمع از ابو مسلم نقل كرده است : يعنى : به زودى خوار و گرفتارشان مىكنيم . و اصحاب سبت آنها\r\n","description":"","footnote":"","page_name":" 419 ","page_number":419},
  {"content":"\r\n\r\nبوده‌اند كه ممنوع بودند از صيد ماهى در روز شنبه و چون ماهيها صياد نميديدند آن روز زياد جمع مىشدند آن مردم بطمع افتادند و روز شنبه جلو آب را مىبستند و بعد از شنبه ماهىها را مىگرفتند چون چنين تدليسى در وظيفه ى خود كردند به صورت بوزينه مسخ شدند .\r\n« وَكانَ أَمْرُ اللَّه مَفْعُولًا » 47 مفسّرين دو معنى براى اين جمله نوشته‌اند :\r\n1 - امر بمعنى كار باشد و معنى چنين مىشود : كار خداوند انجام شده است ، 2 - امر بمعنى فرمان است و معنى جمله اين است كه در برابر فرمان خداوند سرپيچى و نافرمانى تصوّر ندارد .\r\nسخن ما : مفسّرين در معنى آيه و در نتيجه ى آن كه چگونه وعده اى بوده است و با اينكه بيشتر مردم آنها اسلام نپذيرفته‌اند مفاد آيات كى و كجا نمودار شد ؟\r\nبحث مفصّل كرده‌اند ، ليكن انصاف اين است كه اوّل بايد بفهميم آن مردم كه روى سخن با آنها بوده است چه فهميده‌اند تا پس از آن براى ما راه تشخيص آسان شود ، پس مىگوئيم : 1 - آن روز همان معنى ظاهر را از جمله مىفهميده‌اند و به معانى مختلف و تأويلات و تعبيرات توجه نداشته‌اند مثل ديگر گفتگوهاى مرسوم ميان مردم كه همان ظاهر لفظ را مىفهمند ولى چندى كه بر آن مىگذرد و ديگران كه بخصوصيّت گوينده و شنونده توجه كامل ندارند توجيه و تعبيرهاى گوناگون ميكنند چنان كه ابو الفتوح گفته است : چون عبد اللَّه بن سلام اين آيه را شنيد به زودى حضور پيغمبر رفت و مسلمان شد و گفت مىترسيدم پيش از آنكه به تو برسم رويم را از پشت بگردانند ، و نيز طبرى گفته است : كعب الاحبار در زمان خلافت عمر به سفر بيت المقدس مىرفت از مدينه گذر كرد عمر او را ملاقات كرد و گفت : اسلام بپذير او گفت : شما در قرآن خود مىخوانيد : ( مَثَلُ الَّذِينَ حُمِّلُوا التَّوْراةَ ثُمَّ لَمْ يَحْمِلُوها كَمَثَلِ الْحِمارِ يَحْمِلُ أَسْفاراً « و من از آنها هستم كه تورات را حمل كرده‌ام ، مقصود از آيه آن است : آنها كه موظَّف به عمل بمفاد تورات شده‌اند و خوانده‌اند و عمل نكرده‌اند مثل خرى هستند كه كتاب بار دارد ، و مقصود كعب در جواب آن است كه : قرآن شما آنهائى را سرزنش\r\n","description":"","footnote":"","page_name":" 420 ","page_number":420},
  {"content":"\r\nكرده است كه بتورات رفتار نكرده‌اند و من چون رفتار مىكنم مورد سرزنش نيستم و بمفاد قرآن شما كارم پسنديده است و موظَّف بپذيرش اسلام نيستم ، چون كعب اين جور پاسخ داد عمر او را رها كرد و او روانه ى سفر خود شد تا بحمص رسيد كه از شهرهاى شام است ، آنجا شنيد مردى اين آيه را مىخواند : * ( ( يا أَيُّهَا الَّذِينَ أُوتُوا الْكِتابَ ) * تا آخر ) كعب گفت : اى خدا ايمان پذيرفتم اى خدا مسلمان شدم و ميترسيد كه مفاد اين آيه او را فرا گيرد و چون از شام برگشت بيمن نزد خانواده ى خود ، همه را مسلمان كرد و بمدينه آورد ، با صرف نظر از درستى و نادرستى اين حكايتها معلوم است كه قرآن براى سخن گفتن با مردم بوده است ، و هرچه مىشنيده‌اند خوب مىفهميده‌اند يا مىپذيرفته‌اند و يا از خود سرسختى و لجاج مىنموده‌اند پس ما براى اينكه بدانيم آن روز چه مقصودى از اين جمله ها بوده است كافى است كه معنى ظاهر كلمات را در نظر بگيريم و بگوئيم : آن مردم سوابقى را مىدانسته‌اند و در نظر يهود و كتابخوانده ها قضيّه ى اصحاب سبت روشن و معلوم بوده است و اين جمله ها با اين سبك تهديد و تذكر گذشته ى دردناك كه ياد آن آنها را مى - لرزاند بسيار مؤثّر بود در تحريك و تخويف آن مردم چنان كه اثر كرد و براى هميشه هم تأثير خاص خود را باقى گذارده است .\r\n2 - بطورى كه در مقدمّه ى جلد اوّل نوشته‌ام بقول گوته شاعر آلمانى : كسى كه اول قرآن را مىخواند و نمىفهمد در نظرش ناپسند و زننده است ولى آنكه مأنوس بسبك و جملات قرآن مىشود مجذوب آن مىگردد ، اكنون اين آيه براى ما كتاب - خوانده ها كه آشنا بتاريخ و سير و عبر روزگار هستيم تهديد سختى است كه مغرور بوكالت و وزارت و ثروت نشويم و از دل و جان مؤمن بوظيفه ى خود باشيم و از حدود خود تجاوز نكنيم كه امر خدا و فرمان او تخلف ندارد ، بهترين نمونه ى نمودارى اين گونه تهديد دو جنگ جهانى است كه در اين مدّت كوتاه عمر ما چه گونه قدرتها و ثروتها را نابود كرد و هزاران بار بدتر از قضيّه ى اصحاب سبت و برگشتن صورتها به عقب ميليونها مردم گرفتار شدند ، مانند آثار منقول از بمب اتم در جزاير هيروشيماى\r\n","description":"","footnote":"","page_name":" 421 ","page_number":421},
  {"content":"\r\n\r\n\r\nژاپن كه نقل كرده‌اند : هر كه در جريان امواج آن بوده است شكلش عوض شده است .\r\n[ سوره النساء ( 4 ) : آيات 48 تا 50 
  ]\r\nإِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ وَمَنْ يُشْرِكْ بِاللَّه فَقَدِ افْتَرى إِثْماً عَظِيماً ( 48 ) ألَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ اللَّه يُزَكِّي مَنْ يَشاءُ وَلا يُظْلَمُونَ فَتِيلًا ( 49 ) انْظُرْ كَيْفَ يَفْتَرُونَ عَلَى اللَّه الْكَذِبَ وَكَفى بِه إِثْماً مُبِيناً ( 50 )\r\nمعنى لغات : « يشاء » از مصدر مشيئه و مشائه بمعنى خواستن و تقدير كردن خداوند . « افترى » از مصدر افتراء بمعنى تهمت زدن و نسبت دروغ دادن .\r\n« فتيلا » نخ پيچيده شده كه در فارسى هم فتيله مىگويند شكاف و فضاى وسط دانه ى خرما .\r\nجهت نزول : اسباب النزّول سيوطى : ابو ايوب انصارى گفت : مردى نزد پيغمبر آمد و عرض كرد : برادر زاده من از اعمال حرام خوددار نيست پيغمبر پرسيد در دين خود چگونه آدمى است ؟ عرض كرد : خداپرست و نمازخوان است ، فرمود اوّل به او بگو دينت را به من ببخش ، اگر پذيرفت از او دينش را خريدارى كن ، چون آن مرد رفت و از او خواست و او نپذيرفت برگشت حضور پيغمبر و نتيجه را عرض كرد ، آن حضرت فرمود : پس معلوم مىشود دين خود را سخت دوست دارد آنگاه آيت 47 * ( ( إِنَّ اللَّه لا يَغْفِرُ ) ) * تا آخر نازل شد . در مجمع البيان از كلبى نقل كرده است : اين آيه براى وحشى قاتل حمزه ى عموى پيغمبر و رفقاى او نازل شد . و تفصيل آن بود كه او غلام بود و آقاى او وعده كرده بود كه اگر حمزه را بكشد آزادش كند و چون آزادش نكرد و بمكّه رفت او و يارانش از كار خود پشيمان شدند و به پيغمبر نوشتند ما از كار خود پشيمان شديم و مايل باسلام هستيم ليكن شنيديم كه تو آنگاه كه بمكّه بودى گفتى ( وَالَّذِينَ لا يَدْعُونَ مَعَ اللَّه إِلهاً آخَرَ وَلا يَقْتُلُونَ النَّفْسَ الَّتِي حَرَّمَ اللَّه إِلَّا بِالْحَقِّ وَلا\r\n","description":"","footnote":"","page_name":" 422 ","page_number":422},
  {"content":"\r\nيَزْنُونَ تا آخر آيات ) و چون مفاد اين آيات محروم مىكند كسان مشرك و قاتل و بزهكار را و ما هم همه ى اينها را مرتكب شده‌ايم نمىتوانيم اسلام بپذيريم ، چون نامه ى آنها به پيغمبر رسيد اين آيات نازل شد : ( إِلَّا مَنْ تابَ وَآمَنَ وَعَمِلَ صالِحاً تا آخر ) پيغمبر اين آيات را براى آنها فرستاد چون مفاد اين آيات اين است : آنكه توبه كند و كار نيك آمرزيده است ، آنها در جواب نوشتند : اين شرط سخت است كه كار نيك بايد انجام داد و ما ميترسيم كه نتوانيم انجام دهيم ، چون نامه دوم آنها به پيغمبر رسيد ، اين آيه نازل شد : * ( ( إِنَّ اللَّه لا يَغْفِرُ أَنْ يُشْرَكَ بِه ) * تا آخر ) پيغمبر اين آيه را در جواب آنها نوشت ، آنها در جواب نوشتند آخر اين آيه هست آنكه را خدا بخواهد مىآمرزد و شايد خدا نخواهد كه ما را بيامرزد ، چون نامه ى آنها رسيد ، اين آيه نازل شد : ( يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّه إِنَّ اللَّه يَغْفِرُ الذُّنُوبَ جَمِيعاً ) پيغمبر اين آيه را براى آنها فرستاد ، وحشى و يارانش خواندند و اسلام پذيرفتند . و هم مجمع البيان از ابو محلز نقل كرده است كه عبد اللَّه عمر گفت اين آيه براى مؤمنين نازل شد چونكه اين آيه ( قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ تا آخر ) نازل شد ، پيغمبر آن را بر منبر خواند ، مردى برخواست و گفت : مطابق اين آيه اگرچه كسى مشرك باشد بايستى آمرزيده شود و تا سه مرتبه اين را گفت و پيغمبر سكوت كرد و جواب او را نداد ، آنگاه اين آيه نازل شد * ( ( إِنَّ اللَّه لا يَغْفِرُ ) * تا آخر ) و آن را در سورت زمر و اين را در سورت نساء ثبت كردند ، و باز از مطرف بن شخير نقل كرده است كه عمر گفت در زمان پيغمبر اگر از مردم بزهكار كسى مىمرد او را مستحقّ آتش مىدانستيم و شهادت مىداديم كه او جهنّمى است ، چون اين آيه نازل شد ، ما از شهادت خود دست برداشتيم .\r\nترجمه :\r\n48 مردم بدانند كه خداوند نمىآمرزد آن را كه مشرك باشد و معتقد بخدايان ساخته ى خود و جز اين را مىآمرزد اگر بخواهد [ و آن را كه بسرنوشت او كرده 
  ] و آنكه براى خدا شريك آورد دروغ گفته است و گناه بزرگ كرده .\r\nجهت نزول دو آيت ديگر : در مجمع نوشته است : از حضرت امام باقر ( ع ) روايت\r\n","description":"","footnote":"","page_name":" 423 ","page_number":423},
  {"content":"\r\nشده است كه چون يهود و مسيحيها مىگفتند : ما فرزندان و دوستان خدا هستيم و فقطَّ كسى لايق بهشت است كه يهودى يا مسيحى باشد اين دو آيه نازل شد :\r\n* ( ( ألَمْ تَرَ إِلَى الَّذِينَ ) ) * و طبرى نقل كرده است كه بچه هاى صغير خود را پيشوا در انجام اعمال مذهبى خود قرار مىدادند و مىگفتند اينها كه گناه ندارند ، پس وسيله ى آمرزش گناه ما هم مىشوند ، اين دو آيه براى توبيخ آنها از اين فكر و عمل نازل شد .\r\nترجمه :\r\n49 بنگر اى پيغمبر به اين مردم كه مىخواهند خود را از هر پليدى پاكيزه بدارند ليكن هر كس كه بمشيت و مصلحت ازلى بايستى پاكيزه شود ، البته پاك خواهد شد و كمترين ستم به كسى نمىشود ،\r\n50 ولى تو ببين كه اين مردم چگونه بر خدا دروغ مىبندند [ و آنچه را خود مىخواهند وسيله ى آمرزش از جانب خدا مىپندارند 
  ] و همين گناه و تهمت آشكار آنها بس است براى پليدىشان .\r\nسخن مفسّرين : « إِنَّ اللَّه لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ » 48 طبرى : عبد اللَّه عمر گفت : ما دسته ى اصحاب پيغمبر ( ص ) يقين داشتيم كه شخص مال يتيم خوار و شاهد بدروغ و بدرفتار با خويشاوند مستحقّ جهنّم است تا آنگاه كه اين آيه نازل شد ، آنوقت متوجّه شديم كه مردم بزهكار و مرتكب گناه كبيره در مشيت خدا است و مربوط بسرنوشت او است كه مشمول عفو يا عذاب شود در صورتى كه گناهش شرك به خدا نباشد .\r\nابو الفتوح نوشته است : جابر بن عبد اللَّه روايت كرد : كه رسول صلَّى اللَّه عليه و آله گفت : مغفرت و آمرزش ببنده فرود ميآيد مادام تا حجاب نباشد ، ما گفتيم اى رسول حجاب چيست ؟ گفت شرك به خدا ، آنگه اين آيت بخواند : * ( ( إِنَّ اللَّه لا يَغْفِرُ ) * تا آخر ) .\r\nكشف الاسرار نوشته : امير المؤمنين علىّ ( ع ) مردى را ديد سر در پيش ، افكنده يعنى كه پارساام گفت : اى جوانمرد اين پيچ كه در گردن دارى در دل آر ، كه خداى در دل مىنگرد .\r\nامام فخر : براى جهت اتّصال اين آيه بآيات جلو گفته است : چون در آيت\r\n","description":"","footnote":"","page_name":" 424 ","page_number":424},
  {"content":"\r\n\r\n\r\nجلو تهديد يهود شده است ، اين آيه نشان داده است كه آنها مشرك هستند و غير قابل رحمت .\r\nعبده : مشرك الوهيّت يعنى اعتقاد بتسلط و قدرت كسى غير از خداوند بر حوادث علاوه بر اسباب طبيعى و علل ظاهرى و علت اينكه هر گناهى آمرزيده مىشود بجز شرك آن است كه دين توحيد براى بشر معيّن شده است تا نفوس تزكيه شوند و روحها پاك شوند و سطح فكر و عقل بالاتر برود از اعتقاد بقدرت مخلوق ناچيز ، ولى شرك بر خلاف توحيد آخرين درجه ى انحطاط و تنزّل فكر است و موجب توليد رذائل و دنائت نفس انسانى است چون معنى شرك بالا بردن مخلوقى است بيچاره ببالاترين درجه ى قدس و پاكيزگى و دورى از عيب و نقص تا مرتبه ى قدرت و توانائى مانند قدرت خداوند و جهت سعادت موحد و شقاوت مشرك آن است كه روح شخص خداپرست در مرتبه ى عاليه است كه معصيت و نافرمانى نمىتواند آن را از درجه ى خود فرود آورد و در پهلوى ارواح پست مشركين قرار دهد ، زيرا خير - شان كه توحيد است زيادتر است از شر آنها كه معصيت باشد ولى ارواح مشركين چون در مرتبه ى نازله ى ذلَّت و پستى باقى است اعمال نيك نمىتواند آنها را بالا ببرد . پس گناه موحّدين زود آمرزيده مىشود چون روح در درجه ى عاليه است و متوجه بخير و سعادت و آماده ى براى توبه است كه در قرآن توصيف شده‌اند :\r\n( إِذا مَسَّهُمْ طائِفٌ مِنَ الشَّيْطانِ تَذَكَّرُوا ) يعنى اگر شيطان آنها را غافل كند زود خبردار مىشوند .\r\nسخن ما : 1 - در محروميّت مشرك از آمرزش بايد به چند مطلب توجّه شود :\r\nاول - شرك يعنى كفر و ناشناسى آفريننده و بريدگى و عدم ارتباط با حقيقت آفرينش خواه بطور كلَّى انكار شود يا عقيده بتعدّد و تشريك باشد ، دوّم ايمان به توحيد و خداشناسى يعنى عقيده و باور داشتن يك قدرت لايزال يعنى توانائى بىآغاز و انجام كه آفرينش بهر معنى كه تصوّر كنيم نمودارى ناچيزى است از اين قدرت كه در آن هيچ نقص و ضعف تصوّر ندارد و همه ى صفات جمال و جلال و ثبوتى\r\n","description":"","footnote":"","page_name":" 425 ","page_number":425},
  {"content":"\r\nو سلبى كه كتابها از آنها پر شده است همه و همه از همين قدرت مفهوم است و بس ، سوّم در اين كره ى زمين و مركز زندگى ما انسان موجودى است داراى فكر و اراده ى وسيع و دامنه دار كه موجودات ديگر با او برابرى نميكنند ، و تمام برترى او براى همين خاصيت نفسانى او است كه نمونه اى است از حقيقت قدرت لا يزال . چهارم ، انسان ممكن است بر خلاف ساير موجودات موفق شود بسعادت ديگرى غير از بهره هاى اين عالم مادّى ، و معلوم است كه موجب آن توفيق و سعادت همين فكر و اراده ى او است ، و البته اين فكر و اراده وقتى كامل است و مؤثّر در سعادت عالم ديگر كه با حقيقت و اصل آفرينش و ريشه ى خود مربوط شود و از آن بريده و جدا نباشد ، و مؤمن به آن باشد . زيرا ارتباط طبيعى موجودات بآفريننده در همه يكسان است چون اصل و ريشه ى همه ى اينها آن قدرت بىآغاز و انجام است ، پس انسان كه موجودى است داراى برترى فكر و اراده و ميخواهد از اين برترى در عالم ديگر بهره مند شود ، و بحقيقت و عالم خداوند متصل شود بايستى در اين عالم باراده ى خود اتّصال ، و ارتباط با اصل آفرينش پيدا كند و غير از ارتباط طبيعى مشترك رابطه ى خاص ديگرى هم داشته باشد تا در عالم ديگر هم ارتباط و وابستگى نصيبش شود ، پنجم ، مغفرت در اصل لغت بمعنى پوشيدن است ، و عفو و گذشت از گناه فروع همين معنى است كه پرده پوشى بر گناه و محو آثار آن باشد و پس از آنكه معنى شرك و مغفرت معلوم شد اينهم معلوم است كه شرك چيزى نيست قابل پوشيدن و درگذشتن . اكنون نتيجه ى اين پنج مطلب را به اين صورت بيان ميكنيم : 1 - انسان بايد بسعادت در عالم ديگر موفق شود و مغفرت و آمرزش براى همين است كه موانع وصول بسعادت مرتفع شود .\r\n2 - رسيدن به آن سعادت فقط براى انسان است كه داراى امتياز فكر و اراده است و با فكر و اراده خود را با خداوند مربوط كرده است ، و به اندازه ى فكر و عقل خود مؤمن شده و آفريننده ى خود را شناخته است . 3 - آنكه مشرك و كافر است چون اين رابطه را ندارد از سعادت عالم ديگر محروم است . 4 - چون كفر و عدم ارتباط با آفريننده - يعنى محروميت از سعادت در عالم ديگر ، پس مغفرت و آمرزش با اينجور شخصيّت\r\n","description":"","footnote":"","page_name":" 426 ","page_number":426},
  {"content":"\r\nسازگار نيست و محال است شخص كافر آمرزيده شود ، بعلاوه كه چون مغفرت بمعنى پوشيدن و نابودى گناه و يا عيب است آدم بيدين كارى نكرده است كه آن را خدا بپوشاند و از آن در گذرد بلكه كفر و شرك خاصيت نفسانى او است كه قابل جدائى از او نيست .\r\nصفيعليشاه در تفسير خود مطلب آخرين كه ما گفتيم باهل معرفت نسبت داده است و گفته است :\r\n\r\nشرك اندر نزد اهل معرفت\r\nذنب نبود سوء ذات است و صفت\r\n\r\n\r\nگفت ز آنرو ذنب را بخشم تمام\r\nليك مشرك نيست مغفور از كلام\r\n\r\n\r\nهست ممكن جامه را كردن بدل\r\nنى كه تن يا شكل را اندر مثل\r\n\r\n\r\nزان كه آن شيئيت شيء است و بس\r\nنى فعالى كان شود زايل ز كس\r\n\r\n\r\nشرك انكار از وجود واجب است\r\nنى ذنوبى كان برحمت جاذب است\r\n\r\n2 - در جمله ى * ( ( يَغْفِرُ ما دُونَ ذلِكَ لِمَنْ يَشاءُ ) ) * بطور مقدّمه ميگوئيم : موجودات پيوسته در تغيير و تبديل هستند و صورتهاى مختلف به آنها داده مىشود و البتّه معدوم نميشوند و از صورتى به صورت ديگر تبديل ميشوند و در ضمن اين تبديل ، يا تركيب موادّى است و يا تجزيه ى آنها مثلا نطفه ى حيوان با تركيب مواد مناسب به تدريج بصورتهاى مختلف از جنين تا آخرين مرتبه ى رشد نمودار مىشود و باز تجزيه مىشود تا از صورت حيوانى به صورت مواد ديگر عوض مىشود مثلا نطفه ى گوسفند تبديل مىشود به بره ى شكمى كه خود موضوع مخصوصى است و از آن غذاى مطبوع درست ميكنند ، پس از آن بره ى شيرى ميگويند و بعد شيشك مىشود و پس از آن پخته و بعد قوچ و بعدها لاشه ى دكان قصابى و از آنجا در آشپزخانه ها به صورت انواع غذاها تبديل مىشود ، و چنان كه مىبينيم و مىشنويم مراحلى را برگذار مىكند كه در هر مرحله داراى صورت مخصوص و نام مخصوص به آن صورت و خواص منحصر به آن صورت است . انسان هم در همين شرايط زندگى مىكند و همينجور مراتب و تغييرات را مىپيمايد بعلاوه مراتب مختلف اخلاقى ، چنان كه مىبينيم يكنفر در اول جوانى بسيار تندخو و بدرفتار است و\r\n","description":"","footnote":"","page_name":" 427 ","page_number":427},
  {"content":"\r\nبتدريج بهتر و ملايمتر مىشود تا بمرتبه اى مىرسد كه ممكن است خوشخوتر و خوشرفتار ترين مردم بشود ، پس از اين مقدّمه ميگوئيم : جمله ى * ( ( يَغْفِرُ ما دُونَ ذلِكَ لِمَنْ يَشاءُ ) ) * در آن روز كه پيغمبر براى مردم قرائت فرمود آنها خوب فهميدند و استفاده كردند ، و ما امروز نميتوانيم معنى ظاهرى جملات را تصوّر كنيم زيرا مغفرت بمعنى پرده پوشى و گذشت از گناه در صورت ميل و خواهش ، در موجودات ارباب قدرت و مردم خودخواه تصوّر دارد ، ليكن خداوند كه مطابق مصلحت براى هر چيز اثر خاص قرار داده است ، اگر بخواهد ببخشد تصوّر ندارد ، چون نقص و تغيير و دگرگونى در پيشگاه خداوند قابل فرض نيست تا بگوئيم اگر بخواهد مىبخشد ، اگر نخواهد نميبخشد ، پس بايد بفهميم معنى يشاء چه چيز است اين است كه ميگوئيم : همانطور كه در معنى لغت نوشتيم مقصود از اين جمله ممكن است اين باشد : با توجه به آنچه در مقدّمه نوشتيم خداوند غير از كفر را ميامرزد براى آنكه مراتب تحول اخلاقى را برگذار مىكند و اعمال خلاف و نابجا مرتكب مىشود و باز پشيمان و خوشرفتار مىشود و گاه از آداب نفسانى منحرف مىشود و گاه از اين جهت بصلاح برميگردد و در رفتار با مردم و روش اجتماعى بد كردار مىشود تا آنگاه كه دم مرگ است و موقع عوض شدن صورت انسانى او فرا ميرسد اگر صالح و خوشرفتار بود و در ضمن صورت انسان خوب نمودار بود تا زندگى را ترك - كرد البتّه مطابق مشيت و تقدير و سرنوشت مشمول مغفرت است ، و گر نه به صورت بد - كرداران و مردم زشت رفتار و بدكردار از دنيا رفت مطابق سرنوشت و تقدير وسائل سعادت خود را فراهم نكرده است و از مغفرت خداوند محروم است .\r\n3 - از جمله ى * ( ( ألَمْ تَرَ إِلَى الَّذِينَ يُزَكُّونَ أَنْفُسَهُمْ ) * - تا آخر ) اين آيه به صورت خطاب به پيغمبر آغاز شده است ، شايد در آن اشارت لطيفى باشد كه زشتى فكر و عمل اين گونه مردم به آن درجه است كه خود قابل گفتگو نيستند و فهم آن ندارند كه درك سخن بنمايند مانند اينكه براى تنبيه كودك نالايق با اولياى او معايبش را ميشمارند ، در اين آيه ببيان تعرض به پيغمبر كه اختياردار آنها است اين عيب بزرگ يادآورى شده است تا بشنوند و بصلاح آيند ، و براى هر كس بشنود وسيله ى ،\r\n","description":"","footnote":"","page_name":" 428 ","page_number":428},
  {"content":"\r\n\r\nراهنمائى باشد كه موجبات ارضاى نفس و وسائل مجعول براى تطهير خود از كثافات اخلاقى علاوه بر اينكه نتيجه ندارد ، اثر معكوس دارد چنان كه در آيت دوّم يادآورى شده است كه اين عمل تهمت به خدا است و گناه آشكار ، و اگر امروز به طرز فكر مردم دقّت كنيم بيشتر گرفتار اين خودپرستى و ارضاى نفس هستند ، بطوريكه در جلو چشم ما هست كارهائى كه بنام شعائر دين يا مذهب انجام مىشود و يا بنام طرفدارى فقرا و بيچارگان و يا اجراى قانون و رعايت حقّ و عدالت چيزى ميگويند و عملى انجام مى - دهند چون پرده از روى آنها برداشته شود تمام خود گول زدن است و وسيله ى دل - خوشى خود و ديگر خبرى نيست : اين شعر مثنوى در دفتر پنجم مناسب است با حال اين گونه مردم :\r\n\r\nنعل بينى باژگونه در جهان\r\nتخته بندان را لقب آمد شهان\r\n\r\n\r\nهمچو گور كافران بيرون حلل\r\nو اندرون قهر خدا عزّ و جلّ\r\n\r\n\r\nچون قبور آن را محصّص كرده اند\r\nپرده ى پندار پيش آورده اند\r\n\r\n\r\nطبع مسكينت مجصص از هنر\r\nهمچو نخل موم بىبرگ و ثمر\r\n\r\n[ سوره النساء ( 4 ) : آيات 51 تا 55 
  ]\r\nأَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَالطَّاغُوتِ وَيَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا ( 51 ) أُولئِكَ الَّذِينَ لَعَنَهُمُ اللَّه وَمَنْ يَلْعَنِ اللَّه فَلَنْ تَجِدَ لَه نَصِيراً ( 52 ) أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً ( 53 ) أَمْ يَحْسُدُونَ النَّاسَ عَلى ما آتاهُمُ اللَّه مِنْ فَضْلِه فَقَدْ آتَيْنا آلَ إِبْراهِيمَ الْكِتابَ وَالْحِكْمَةَ وَآتَيْناهُمْ مُلْكاً عَظِيماً ( 54 ) فَمِنْهُمْ مَنْ آمَنَ بِه وَمِنْهُمْ مَنْ صَدَّ عَنْه وَكَفى بِجَهَنَّمَ سَعِيراً ( 55 )\r\nمعنى لغات : جبت - بت ، جادوگر ، غيبگو ، لغو و بيهوده ، خداهاى خيالى\r\n","description":"","footnote":"","page_name":" 429 ","page_number":429},
  {"content":"\r\nمردم . طاغوت - نام بتهاى عرب لات و عزّى و شيطان ، رهبر گمراهى مردم يهود و مسيحى بيدين و مردود ، و بمعنى جبت . نقير - لكه و سوراخ كم كه در دانه ى خرما - نمودار مىشود . صدّ - از مصدر صدود بر وزن فعول با ضمّ فاء و صدّ بر وزن فعل بفتح بمعنى جلوگيرى و منصرف كردن .\r\nشأن نزول : اسباب النّزول سيوطى : ابن عبّاس گفت : كعب بن اشرف به مكه رفت ، قبيله ى قريش به او گفتند ببين اين مرد ( يعنى پيغمبر ) بيچاره كه نه فرزند و خويشاوند دارد و نه قدرت و عزّت دارد يك نفرى قيام كرده است و ادّعا مىكند كه بر ما برترى دارد ، با اينكه ما خادمان و دربانان كعبه هستيم . و مواظب حاج و سرپرست آنها هستيم و سقايت و آب دادنشان به عهده ى ما است ، او گفت : شما از او بهتر هستيد آيت « إِنَّ شانِئَكَ هُوَ الأَبْتَرُ » و دو آيت 50 و 51 از « ألَمْ تَرَ إِلَى الَّذِينَ أُوتُوا نَصِيباً مِنَ الْكِتابِ ) * ، تا * ( فَلَنْ تَجِدَ لَه نَصِيراً » براى معرفى آنها نازل شد ، و هم سيوطى نوشته است ابن اسحاق از ابن عبّاس نقل كرده است : مردم يهود از قبيله ى قريش و غطفان و بنى قريظه عده اى فراهم كردند براى هجوم بمدينه و نابودى پيغمبر در جنگ خندق ، و پيش قدم هاى آنها حيّى بن اخطب بود و سلام بن ابى الحقيق و ابو رافع و ربيع بن ابى الحقيق و ابو عماره و هوزه بن قيس و عده اى از بنى نضير كه نزد قريش رفتند و گفتند : اين عده علماى يهود و دانشمندان بعلوم و كتب پيشينيان هستند ، شما از آنها بپرسيد كه دين شما بهتر است يا دين محمّد ، چون اين سؤال شد ، آنها جواب دادند : دين شما بهتر است شما به راه راست نزديكتر هستيد ، از او و پيروانش ، اين آيات از « ألَمْ تَرَ إِلَى الَّذِينَ ) * تا * ( مُلْكاً عَظِيماً » در توصيف اين مردم نازل شد و در مجمع البيان است :\r\nبيشتر مفسّرين معتقدند كه پس از جنگ احد چون كعب بن اشرف با هفتاد نفر از ، يهود رفت به مكه تا مردم آنجا را تحريك كند بر جنگ با پيغمبر و خودشان از فشار پيمانى كه با آنحضرت برقرار كرده بودند آسوده شوند ، مردم آنجا به او گفتند شما و محمّد هر دو كتابى براى خود داريد و ما مطمئن نيستيم كه اين مسافرت و خواهش شما سازش با محمّد باشد ، اگر ميخواهى با شما موافقت كنيم به اين دو بت كه اينجا داريم سجده كن\r\n","description":"","footnote":"","page_name":" 430 ","page_number":430},
  {"content":"\r\n\r\nتا بدانيم راست ميگوئى و با شما همراه شويم ، كعب ببتها سجده كرد و جمله ى « يُؤْمِنُونَ بِالْجِبْتِ وَالطَّاغُوتِ » براى معرفى او نازل شد ، و كعب گفت اى مردم مكه بيائيد سى - نفر از ما و سى نفر از شما جگرهاى خود را بكعبه بچسبانيم و به اين وسيله با خداى اين - خانه پيمان برقرار كنيم كه كوشش نمائيم بجنگ و نابودى محمّد ، آنها قبول كردند ، و انجام دادند و پس از آن ابو سفيان بكعب گفت : ما بيسواد هستيم و شما مردم كتاب - خوانده ، بگو بدانم ما بحقّ و راه راست نزديكتريم يا محمّد ، او گفت : مراسم مراسم و دين خود را بگو تا تشخيص دهم ، گفت : ما دسته هاى شتر براى حاج ميكشيم و به آنها آب مى - دهيم ، و مهماندار هستيم ، و رعايت خويشاوند ميكنيم ، و طواف كعبه و تعمير آن به عهده ما است ، و ما مردم حرم هستيم ليكن محمّد از حرم و خويشاوندان خود دورى كرد ، و دين پدر و مادر خود را رها كرد ، و دين ما قديمى است و او چيز تازه اى آورده است ، كعب گفت : سوگند به خدا راه شما راستتر و درستتر است ، آيت « ألَمْ تَرَ إِلَى الَّذِينَ » براى اين گفتگوى آنها نازل شد .\r\nترجمه :\r\nاى محمد ( ص ) 51 نبينى آن كسان كه بهره اى از كتاب دارند [ و سواد خواندن و نوشتن تورات 
  ] بخدايان ساختگى مؤمن ميشوند و براى كافران ميگويند پيروان اين بتان راه شان راستتر است از مسلمانان\r\n52 اين گونه مردم را خدا لعنت كرده است ، و آن را كه او لعنت كرده است تو براى او يارى و ياورى نيابى\r\n53 [ اين يهوديها كه چنين داورى ميكنند و بتپرستان را برتر ميدانند 
  ] آيا خود سرمايه و فرمانبرى دارند ؟ كه اگر چنين باشد چندان بينى هسته ى خرما بكس نبخشند ، و يا [ اگر اين داورىشان 
  ] از حسد\r\n54 بر آن مردم است كه خدا از فزونى خزانه ى خود بر آنان بخشيده [ و قرآن و دين به آنها داده است 
  ] كه بفرزندان ابراهيم نيز كتاب و حكمت داديم و پادشاهى بزرگ و از آنها\r\n55 [ نيز بمانند شما 
  ] دسته اى به حق گرويدند و گروهى جلوگير آن شدند ، و آتش دوزخ بس بود براى سوزاندن ايشان .\r\nسخن مفسّرين : « ألَمْ تَرَ إِلَى الَّذِينَ » 51 طبرى : يعنى : اى محمّد آيا نمى بينى بديده ى دل . « بِالْجِبْتِ وَالطَّاغُوتِ » 51 - طبرى و ديگران از مفسّرين قديم\r\n","description":"","footnote":"","page_name":" 431 ","page_number":431},
  {"content":"\r\nنقل كرده‌اند كه هر كسى در مقصود از اين دو كلمه چيزى نوشته است : از ضحّاك و مجاهد نقل شده است كه آنها گفته‌اند مقصود سران يهود مثل كعب و حيّى بن - اخطب است ، و عكرمه گفته است : مقصود آن مرد غيبگو است بنام ابو برزه كه مسلمانان هم نزد او ميرفتند و احترامش ميكردند .\r\nطبرى خود نوشته است : بهترين معانى اين كلمات اين است : بنگر به آنها كه ميپذيرند و تصديق ميكنند چيزهائى غير از خداوند را . و اين معنى با تمام آنچه گفته‌اند مطابق مىشود چون رؤساء يهود يا غيبگويان را هم مردم تصديق و اطاعت ميكردند اگرچه بر خلاف فرمان خدا و دين بود .\r\nابو الفتوح : بعضى قاريها قرائت كرده‌اند : « ألَمْ تَرَ » با سكون را و اين لغت بعضى عربها است كه در همه ى اينطور فعلها با سكون آخر تلفظ ميكنند .\r\n« أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً » 53 طبرى : يعنى يهوديان به چيز اندك بىارزش بخيل هستند اگرچه پادشاه باشند و چيزهاى پر قيمت در اختيار داشته باشند .\r\nابو الفتوح : بعضى اين آيه را چنين معنى كرده‌اند : اين يهوديها كه مى - گويند اعراب قريش به راه راست هستند نسبت بمسلمين ، آيا اينها پيغمبر هستند كه حكم ميكنند بهدايت عده اى و گمراهى ديگران ، يا بهره اى از حكومت و سلطنت دارند كه براى يكعده بر ضرر عده ديگر فرمان صادر ميكنند ؟ پس آنها نميتوانند بىمقدار - ترين چيزى بمردم ببخشند .\r\nمجمع : پس از آنكه در آيت جلو نقل شد كه يهود قريش را بهتر و به راه راست معرفى كردند اينجا گفته شده است : در اختيار آنها نيست حكومتى تا چنين حكمى بكنند ، و بعضى گفته‌اند : مقصود از ملك ادعاى يهود است كه ميگفتند : در آينده ، كسى از ما قيام مىكند كه دين ما را تازه كند و حكومت در اختيار ما باشد ، در برابر اين - ادعا به اين جمله تكذيب ادعاى آنها شده است و در دنباله ى آن گفته شده است كه اگر حكومت همه ى جهان با آنها باشد كمترين چيز به كسى نميدهند ، و در تفسير ابن\r\n","description":"","footnote":"","page_name":" 432 ","page_number":432},
  {"content":"\r\nعبّاس است يعنى به پيغمبر و پيروانش چيزى نخواهند داد ، و بعضى گفته‌اند :\r\nچون آنها باغ و بستان و سرمايه ى زياد داشتند و به كسى چيزى نميدادند ، جمله ى آخر براى معرفى آنها است .\r\nفخر : بعضى گفته‌اند : چون يهود ادّعا ميكردند كه ما بيشتر استحقاق حكومت و پيغمبرى داريم و نبايد پيرو محمّد بشويم ، با اين آيه آنها را توبيخ كرد ، و ديگرى گفته است مقصود از ملك تمليك است و بخشيدن يعنى اگر ميتوانستند به كسى چيزى ببخشند ميتوانستند جلوگير مقام نبوّت بشوند ولى نه مال دارند و نه اگر داشته باشند ميدهند .\r\n« أَمْ يَحْسُدُونَ النَّاسَ » 54 مجمع : ابن عبّاس و ضحّاك و سدّى گفته‌اند مقصود از كلمه ى « النّاس » پيغمبر است كه يهود نسبت به او حسد داشتند كه بمقام نبوّت رسيده است و نه نفر زن دارد ، و ميگفتند اگر پيغمبر باشد بايد فكر نبوّت او را از توجّه بزنها باز دارد ، اين آيه به آنها جواب داده است كه اين فضيلت منحصر بمحمّد نيست كه آل ابراهيم حكومت و نبوّت داشته‌اند و داود و سليمان زنهاى متعدّد در اختيار داشته‌اند . و بعضى گفته‌اند : چون دين بوجود پيغمبر پيدا شده است پس حسد بر پيغمبر ( ص ) يعنى حسد بر دين و مردم ، از اين جهت كلمه ى « النّاس » گفته شده است و از امام باقر روايت شده است : مقصود از « النّاس » پيغمبر است كه مقام نبوّت به او رسيده است و امامت باولادش ، و ابو صباح كنانى از امام صادق ( ع ) روايت كرد كه فرمود : ما هستيم آن مردم كه بر آنها حسد بردند و در اين آيه ياد شده است :\r\n« أَمْ يَحْسُدُونَ النَّاسَ » ، و قولى ديگر آن است كه « النّاس » يعنى پيغمبر ، و ديگران كه در آيت جلو قريش را در هدايت بر آنها ترجيح داده‌اند . ابن جريج گفته است : مقصود عرب است كه چرا از آنها پيغمبر پيدا شود .\r\n« وَآتَيْناهُمْ مُلْكاً عَظِيماً » 54 - طبرى : در ميان عرب اصطلاح معروفى است كه ملك و پادشاهى سليمان را ملك عظيم مينامند ، پس مقصود مملكت پهناور سليمان است .\r\n","description":"","footnote":"","page_name":" 433 ","page_number":433},
  {"content":"\r\n\r\n\r\nمجمع : مجاهد گفت : يعنى مقام نبوّت ، سدى گفت : يعنى بهره ى از زنهاى بسيار ، و ديگرى گفته است : يعنى حكومت و نبّوت .\r\n« فَمِنْهُمْ مَنْ آمَنَ بِه » 55 - مجمع : مجاهد گفته است : يعنى بعضى از يهود مؤمن به پيغمبر شده‌اند و بعضى رو گردان از او ، پس اين مخالفتها و حسد مانع از ايمان يك عده ى از خود آنها نشده است . ديگرى گفته است : يعنى بعضى از مردم ابراهيم مؤمن به او شده‌اند و بعضى مخالف همانطور كه نسبت بمحمّد مردم دو دسته هستند مؤمن و كافر ، پس اين سوء رفتار زيانى به پيشرفت اسلام ندارد چون در دوران سابق هم نظير داشته است .\r\nسخن ما : همان ترجمه و نقل است .\r\n[ سوره النساء ( 4 ) : آيات 56 تا 57 
  ]\r\nإِنَّ الَّذِينَ كَفَرُوا بِآياتِنا سَوْفَ نُصْلِيهِمْ ناراً كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ إِنَّ اللَّه كانَ عَزِيزاً حَكِيماً ( 56 ) وَالَّذِينَ آمَنُوا وَعَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها أَبَداً لَهُمْ فِيها أَزْواجٌ مُطَهَّرَةٌ وَنُدْخِلُهُمْ ظِلاًّ ظَلِيلًا ( 57 )\r\nمعنى لغات : « نصلى هم » - يعنى جاى ميدهيم آنها را در آتش و مجبور ميكنيم كه در آنجا بمانند « نضجت » از مصدر نضج : بفتح نون بمعنى رسيدن ميوه و پخته شدن گوشت ، ظليل - سايه ى هميشگى و بادوام .\r\nترجمه : [ دنباله ى توبيخ و نقل عمل زشت كافران اعلام شده است : كه اى پيغمبر و مسلمانان بدانيد 
  ]\r\n","description":"","footnote":"","page_name":" 434 ","page_number":434},
  {"content":"\r\n\r\nترجمه :\r\n56 همانا آنان كه آيات ما باور نكردند بآتشى بداريمشان كه چون - پوست بدنشان كباب شود پوست ديگر بجاى آن بر آنان پوشيم تا آزار [ شان نو شود و 
  ] بيشتر بچشند ،\r\n57 و آنان كه باور داشتند و به حق گرويدند و كارهاى شايسته كردند به زودى در بهشتانى درونشان كنيم . كه از زير درختها و سايه هاى آن رودهاى آب جارى است با همسران پاك و پاكيزه كه هميشه در آن بسر مىبرند و سايه و آسايش آن جاويدان است .\r\nسخن مفسّرين : « سَوْفَ نُصْلِيهِمْ ناراً » 56 طبرى : يعنى در آينده رسوا مى - كنيم آنها را در آتشى كباب ميشوند .\r\nمجمع : يعنى وادار ميكنيم آنها را و ميسوزانيم در آن و بوسيله ى آن عذاب - شان ميكنيم .\r\nابو الفتوح : يعنى بچشانيم آتشى و بسوزانيم بآتشى .\r\nفخر : در معنى جمله ى اوّل آيه : « إِنَّ الَّذِينَ كَفَرُوا بِآياتِنا سَوْفَ نُصْلِيهِمْ » نوشته است : آيات خدا يعنى آنچه نشان بدهد ذات حق را و افعال و صفات و اسماء خدا را ، و ملائكه و كتابها و پيغمبران را ، و معنى كفر بآيات نه فقط انكار است بلكه علاوه ى بر انكار آنكه اينها آيات خداوند هستند ، 1 - غفلت از آنها و دقت و وارسى نكردن به آنها هم كفر است . 2 - ترديد و ايجاد شك و شبهه در آنها كفر است .\r\n3 - با علم بدرستى آنها از راه حسد و سخت سرى انكار كردن هم كفر است ، و كلمه ى « سوف » بگفته ى سيبويه براى تهديد استعمال مىشود و وعده ى بد ، ليكن گاهى بجاى « سوف » سين استعمال مىشود ، مثل « سَأُصْلِيه سَقَرَ » و گاهى به عكس مثل « وَلَسَوْفَ يُعْطِيكَ رَبُّكَ فَتَرْضى » و جمله ى نصليهم يعنى در آتش ميبريم آنها را ولى يك معنى خاص هم دارد كه كباب كردن در آتش باشد ، چون عرب ميگويد « شاة مصليه » يعنى گوسفند كباب شده .\r\nدر تفسير عبده نسبت بجمله ى اوّل نوشته است : آغاز كلام « ب * ( الَّذِينَ كَفَرُوا » شده است براى تنبيه به اين كه اين گفتارى مخصوص بيهود و معارضين مستقيم\r\n","description":"","footnote":"","page_name":" 435 ","page_number":435},
  {"content":"\r\n\r\nپيغمبر نيست ، بلكه هر منكر و منحرف بايد منتظر چنين سرنوشتى باشد ، و مقصود از آيات هر چيزى است كه نشانه ى درستى و حقّانيت دين باشد و كلمه ى « سوف » آورده شده است از نظر اينكه چون آن مردم بقدرى غرور آنها را گرفته بود كه زياد فاصله داشتند از قبول حق و خود را دور مىپنداشتند از نويد و تهديد پيغمبر و بعلاوه كه آن روز نزول آيات گرفتارى براى آنها نبود و مهلتى داشتند از اين جهت به كلمه ى « سوف » آنها را متوجه كرده است كه فكر كنند و آينده ى خود را بسنجند كه چنين گفتارى خواهد بود .\r\n« كُلَّما نَضِجَتْ جُلُودُهُمْ بَدَّلْناهُمْ » 57 ، طبرى : از عبد اللَّه عمر روايت شده است يعنى : چون پوستشان بسوزد پوست سفيد مانند كاغذ بجاى آن ميگذاريم ، از حسن - بصرى نقل كرده‌اند كه روزى هفتاد هزار مرتبه پوست بدنشان ميسوزد ، و بعضى گفته - اند : يعنى چون پوست بدن آنها بسوزد عوض ميكنيم به پوست نسوز ولى پوست خود آنها است نه پوست ديگرى كه بر بدن آنها نبوده و معصيت نكرده است مانند اينكه به زرگر ميگويند : از اين انگشتر ، انگشتر ديگرى بساز و آن انگشتر دوّم عوض نيست بلكه همان است كه شكلش عوض شده است ، و بعضى گفته‌اند : يعنى چون پوستشان بسوزد پوستى از قير بر بدن آنها مىپوشانيم ، و لباس از قير پوست ناميده شده است بمناسبت اينكه مختصات انسانرا پوست او مينامند ، و در آيت ديگر گفته شده است .\r\n« سَرابِيلُهُمْ مِنْ قَطِرانٍ وَتَغْشى وُجُوهَهُمُ النَّارُ » ، معنى آيه چنين است : جامه ها - شان از قير است و صورتها پوشيده از آتش ، پس مقصود از هر دو آيه يك حقيقت است يعنى بر تن آنها لباسى است كه از بدن جدا نميشود از اين جهت در اين آيه آن را پوست ناميده است .\r\nمجمع : علىّ بن عيسى گفته است : يعنى پس از سوختن پوست آنها پوست ديگرى بر آنها مىپوشانيم ولى آن خود نميسوزد و موجب رسيدن درد و ناراحتى - سوختن است به بدن .\r\nامام فخر : بعضى گفته‌اند : عوض كردن پوست بدن كنايه است از دوام و\r\n","description":"","footnote":"","page_name":" 436 ","page_number":436},
  {"content":"\r\n\r\nپيوستگى عذاب يعنى چون سوختند و گمان بردند كه تمام شده‌اند قواى آنها را تجديد ميكنيم بطورى كه گمان برند نيروى تازه و حيات تازه به آنها داده شده است عبده : از تفسير روح المعانى آلوسى نقل كرده است : چون اعضاى بدن در حكم آلت و ابزار هستند براى كار پس مقصود از سوختن و عوض كردن پوست بدن ، دوام گرفتارى است ، زيرا نفس گناهكار است و پوست اثرى در گناه نداشته است و مجازات براى نفس است در هر بدنى كه باشد .\r\n« لِيَذُوقُوا الْعَذابَ » 57 - مجمع : يعنى براى اينكه پيوسته درد و رنج تازه اى بيابند نه چون آنكه چندى در آزار بود با آن خوى بگيرد و كمتر در رنج و ناراحتى باشد تفسير بيضاوى : يعنى تا پيوسته عذاب بچشند .\r\n« خالِدِينَ فِيها أَبَداً » 57 ، فخر : كلمه ى « ابدا » ميفهماند معنى « خالدين » مدّت زياد است ، و معنى « ابدا » پيوسته و بىزوال است .\r\n« وَنُدْخِلُهُمْ ظِلًّا ظَلِيلًا » 57 - طبرى : ابو هريره از پيغمبر ( ص ) روايت كرده است كه : در بهشت درختى است كه سايه ى آن به طول صد سال مسافرت سواره است .\r\nفخر : چون عربستان زياد گرم است ، سايه كنايه از آسايش است و كلمه ى :\r\n« ظليل » براى مبالغه در آسايش است ، و گر نه جاى سايه اى كه نور و آفتاب به آن نرسد بدبوى و مؤذى است ، و اگر خورشيد مؤذى در آنجا است و سايه براى دفع اذيّت خورشيد است بر خلاف آنست كه از بهشت انتظار است چه در آنجا هيچ موذى نيست ، و اگر خورشيد مؤذى نيست سايه ى بادوام چه فايده دارد ، پس نتيجه همان است كه كلمه ى ظليل براى اشاره بكمال آسايش در آنجا است .\r\nتفسير عبده : ممكن است اين جمله اشاره باشد بخوشيهاى معنوى پس از آنكه در جمله ى جلو خوشيهاى مادّى يادآورى شده است ، و مؤيّد اين نظر آن است كه گفته شده است : ما آنها را وارد سايه ميكنيم تا كمال ارزش معنوى آن معلوم شود .\r\nتأويلات كاشانى : يعنى بواسطه نابود كردن رذائل بشرى و مقاومت با\r\n","description":"","footnote":"","page_name":" 437 ","page_number":437},
  {"content":"\r\n\r\nخواسته هاى زشت آدمى ، وارد صفات الهى و حقايق خداوند ميشوند كه آسايش و نسيم خنك آن زوال ندارد .\r\nتفسير صفيعليشاه :\r\n\r\nجلدها را گفته‌اند ارباب لبّ\r\nهست بر جسم و طبيعتها حجب\r\n\r\n\r\nهر يكى زان پرده ها گردد چو باز\r\nمنفصل ماند ز افعال مجاز\r\n\r\n\r\nبازبيند پرده ى ديگر بجاست\r\nو آن حجابات آرزوها و هوا است\r\n\r\n\r\nهست در تو خلق بد پنهان هزار\r\nهر يكى را هم شئون بيشمار\r\n\r\n\r\nمينمايد هر زمانى زان شئون\r\nصورت ديگر چو آيد در نمون\r\n\r\n\r\nزان يك از اخلاق زشتت دان حسد\r\nهر دم او را صورتى از نو رسد\r\n\r\n\r\nيعنى آيد نوع ديگر در نمود\r\nو آن حجابى سخت گردد در حدود\r\n\r\n\r\nهمچنين اوصاف زشت ديگرت\r\nپرده ها باشند هر يك در برت\r\n\r\n\r\nاينست مر كلَّما نضجت جلود\r\nكه بدل سازد خدايش در حدود\r\n\r\nسخن ما : 1 - چنان كه مكرر گفته‌ايم آن مردم از اين جمله ها معنى ظاهر الفاظ را مطابق فكر و فهم خود استفاده كرده‌اند و نتيجه ى كار خود را براى عالم ديگر تشخيص داده‌اند ، چنان كه گفته ى قرآن و فهميده ى مردم وسيله ى پيشرفت و توسعه و دوام آن بوده است تا امروز ، و اكنون كه ما اينها را ميخوانيم و لذت ميبريم براى آن است كه ممكن است مطالب دقيقتر و عاليتر بخاطرمان برسد ، براى نمونه ممكن است آنهائيكه عقيده بتناسخ دارند ، مثل آن شخص كه گفته است : شيخ بهائى اكنون در همدان سيگار ميفروشد ، از اين جمله « كُلَّما نَضِجَتْ جُلُودُهُمْ ) * تا آخر » متوجه سرنوشت خود در عالم ديگر بشوند كه روح آنها بقالبهاى متعدد وارد شود و عوض شود ، و از مجازات انديشه ى بد و كار زشت خود رهائى ندارند و هرگز اين تغيير قالبها وسيله ى نجات و رسيدن بكمالات انسانى نيست زيرا هر چه پوست بدن كه قالب و ظرف ظاهرى است بسوزد و عوض شود باز بجاى ميآيد تا براى هميشه عذاب بچشد .\r\n","description":"","footnote":"","page_name":" 438 ","page_number":438},
  {"content":"\r\nفهرست مطالب\r\n9 - 1 شعر صفيعليشاه در الم 3 9 - 1 گفتار امام در معنى مصدّقا 5 9 - 1 معنى تورات و انجيل 5 9 - 1 معنى يُصَوِّرُكُمْ فِي الأَرْحامِ 6 9 - 1 سخن ما در قوّه ى مصوّره 7 9 - 1 علماى طبيعى و جانورشناسى مىگويند 7 9 - 1 معنى آيات محكم و متشابه 7 9 - 1 هُنَّ أُمُّ الْكِتابِ تا آخر 10 9 - 1 شعر مثنوى در ظاهر و باطن قرآن 14 13 - 10 إِنَّ الَّذِينَ كَفَرُوا لَنْ تُغْنِيَ عَنْهُمْ أَمْوالُهُمْ 16 13 - 10 إِنَّ فِي ذلِكَ لَعِبْرَةً 17 13 - 10 سخن ما و بيان فداكارى مسلمين در بدر 18 14 زُيِّنَ لِلنَّاسِ حُبُّ الشَّهَواتِ 19 14 حبّ الشّهوات و سخن طنطاوى 20 14 وَالْخَيْلِ الْمُسَوَّمَةِ 22 14 سخن ما و لذّت حقيقى 23 14 سخن آريستيپ و خيام و حافظ 24 14 دنباله ى مطلب پيش و شعر صفيعليشاه 25 17 - 15 قُلْ أأُنَبِّئُكُمْ بِخَيْرٍ مِنْ ذلِكُمْ 25 17 - 15 وَرِضْوانٌ مِنَ اللَّه 26 17 - 15 الصَّابِرِينَ وَالصَّادِقِينَ و سخن غزّالى 27\r\n","description":"","footnote":"","page_name":" 439 ","page_number":439},
  {"content":"\r\n17 - 15 دنباله ى گفته ى غزّالى و اقسام صبر 28 17 - 15 و الصّادقين و سخن غزّالى 29 17 - 15 گفتار ابو الفتوح 30 17 - 15 گفتار غزّالى در روش پيغمبر ( ص ) 31 17 - 15 سخن ملا سلطان على گنابادى 32 17 - 15 سخن قشيرى در تأويل آيه 32 17 - 15 سخن ما 33 20 - 18 شَهِدَ اللَّه أَنَّه لا إِله إِلَّا هُوَ وَالْمَلائِكَةُ وَأُولُوا الْعِلْمِ 35 20 - 18 معنى شَهِدَ اللَّه و گفتار مفسّرين 36 20 - 18 گفتار امام فخر در اسلمت وجهى 38 20 - 18 استفاده ى ما از اين آيات 39 22 - 21 إِنَّ الَّذِينَ يَكْفُرُونَ 40 22 - 21 معنى حَبِطَتْ أَعْمالُهُمْ 41 22 - 21 آنچه مىتوان گفت 41 25 - 23 ألَمْ تَرَ إِلَى الَّذِينَ 42 25 - 23 جهت نزول و ترجمه 42 25 - 23 سخن مفسّرين 43 25 - 23 آنچه مىتوانيم بگوئيم 43 27 - 26 قُلِ اللَّهُمَّ مالِكَ الْمُلْكِ 44 27 - 26 جهت نزول و ترجمه 44 27 - 26 سخن مفسّرين 45 27 - 26 سخن پيغمبر در مالك الملك در جواب شعر اعشى 45 27 - 26 سخن پيغمبر ( ص ) در كلمه ى شاهنشاه 45\r\n","description":"","footnote":"","page_name":" 440 ","page_number":440},
  {"content":"\r\n27 - 26 معنى تُؤْتِي الْمُلْكَ و سخن و حكايت ابو الفتوح 45 27 - 26 سخن حاتم اصمّ در تُعِزُّ مَنْ تَشاءُ 46 27 - 26 معنى تُخْرِجُ الْحَيَّ مِنَ الْمَيِّتِ 46 27 - 26 گفتار معزى در « غير حساب » 47 27 - 26 آنچه مىتوانيم بفهميم 47 30 - 28 لا يَتَّخِذِ الْمُؤْمِنُونَ الْكافِرِينَ أَوْلِياءَ 49 30 - 28 جهت نزول و ترجمه 49 30 - 28 سخن مفسّرين 51 30 - 28 معنى إِلَّا أَنْ تَتَّقُوا مِنْهُمْ تُقاةً 52 30 - 28 معنى يُحَذِّرُكُمُ اللَّه نَفْسَه 52 30 - 28 معنى يَوْمَ تَجِدُ كُلُّ نَفْسٍ و سخن امام فخر 53 30 - 28 سخن كاشانى در يَوْمَ تَجِدُ 53 30 - 28 شعر مثنوى و جهت تكرار جمله ى يُحَذِّرُكُمُ اللَّه نَفْسَه 54 30 - 28 آنچه ما مىتوانيم بفهميم 55 32 - 31 قُلْ إِنْ كُنْتُمْ تُحِبُّونَ اللَّه 57 32 - 31 سخن ابو الفتوح در إِنْ كُنْتُمْ 57 32 - 31 تحبّون و قضيّه ى توبه و ليلى 58 32 - 31 سخن كشف الاسرار در تحبّون اللَّه 58 32 - 31 گفتار جامى در تحبّون 59 32 - 31 آنچه ما مىتوانيم بفهميم 59 37 - 33 إِنَّ اللَّه اصْطَفى آدَمَ 60 37 - 33 سخن امام فخر و ديگران در إِنَّ اللَّه اصْطَفى و امتياز پيغمبران 61 37 - 33 سخن مفسّرين در وَجَدَ عِنْدَها رِزْقاً 64\r\n","description":"","footnote":"","page_name":" 441 ","page_number":441},
  {"content":"\r\n37 - 33 آنچه ميتوانيم از اين آيات بفهميم 65 37 - 33 سخن ما در تفاوت نر و ماده 65 41 - 38 هُنالِكَ دَعا زَكَرِيَّا 67 41 - 38 سخن مفسّرين در بِكَلِمَةٍ مِنَ اللَّه 68 41 - 38 در معنى سيّدا و سخن ابو الفتوح 69 41 - 38 معنى أَلَّا تُكَلِّمَ النَّاسَ 70 41 - 38 آنچه ما استفاده مىكنيم 71 43 - 42 وَإِذْ قالَتِ الْمَلائِكَةُ 72 44 ذلِكَ مِنْ أَنْباءِ 73 44 معنى ما كُنْتَ لَدَيْهِمْ و سخن امام فخر 73 44 آنچه ما از اين آيه مىفهميم 74 51 - 45 إِذْ قالَتِ الْمَلائِكَةُ يا مَرْيَمُ 75 51 - 45 معنى بِكَلِمَةٍ مِنْه 76 51 - 45 سخن امام فخر در معنى بِكَلِمَةٍ مِنْه 76 51 - 45 سخن عبده در معنى مسيح 77 51 - 45 سخن عبده در پيدايش فرزند از مريم 78 51 - 45 سخن فريد و جدى در انجيل 79 51 - 45 گفتار سيروس آلمانى در شخصيّت مسيح 80 51 - 45 در معنى انّى اخلق 81 51 - 45 تأويلات كاشانى در اين آيات 81 51 - 45 سخن طنطاوى در طريقه ى مسيحى و انتشاران در ممالك 81 51 - 45 استفاده ى ما از اين آيات 83 58 - 52 فلمّا احسّ عيسى منهم 84\r\n","description":"","footnote":"","page_name":" 442 ","page_number":442},
  {"content":"\r\n58 - 52 جهت ناميدن حواريّون 85 58 - 52 جهت دعاى حواريّون 86 58 - 52 معنى مكر اللَّه و سخن ابو الفتوح 87 58 - 52 معنى رافعك و متوفيك 87 58 - 52 آنچه ما مىتوانيم از اين آيات استفاده كنيم 88 63 - 59 انّ مثل عيسى عند اللَّه 90 63 - 59 معنى خلقه من تراب 91 63 - 59 نقل طبرى فرموده ى پيغمبر در فمن حاجّك 91 63 - 59 سخن مفسّرين در ندع ابنائنا و قضيّه ى مباهله 92 63 - 59 سخن در نسائنا و انفسنا 93 63 - 59 نقل امام رفتار پيغمبر را در مباهله 93 63 - 59 گفتار عبده در مباهله 93 63 - 59 سخن ابو الفتوح در ثمّ نبتهل 95 63 - 59 سخن طنطاوى در آمدن مسيحيهاى نجران و مباهله 95 63 - 59 آنچه ما از اين آيات مىفهميم 97 63 - 59 سخن ما در استفاده از قوّه ى خيال در مباهله 98 68 - 64 قل يا اهل الكتاب تعالوا 100 68 - 64 سخن امام فخر در لا يتّخذ بعضنا بعضا اربابا 101 68 - 64 سخن عبده در دعوت به اين آيات 102 68 - 64 آنچه ما مىفهميم 103 74 - 69 ودّت طائفة من اهل الكتاب لو يضلَّونكم 104 74 - 69 سخن ابو الفتوح در و لا تؤمنوا الَّا لمن تبع 107 74 - 69 آنچه ميتوانيم از اين آيات بفهميم 108\r\n","description":"","footnote":"","page_name":" 443 ","page_number":443},
  {"content":"\r\n77 - 75 و من اهل الكتاب من ان تأمنه بقنطار يؤدّه 110 77 - 75 سخن ابو الفتوح در فى الاميّيّن سبيل 112 77 - 75 سخن مفسّرين در يقولون على اللَّه الكذب 112 77 - 75 سخن مفسّرين در يشترون بعهد اللَّه و ايمانهم 112 77 - 75 آنچه ميتوانيم از آيات بفهميم و بهانه هاى مردم 114 78 و ان منهم لفريقا يلوون السنتهم بالكتاب 115 80 - 79 ما كان لبشر ان يؤتيه اللَّه 116 80 - 79 سخن مفسّرين در لكن كونوا ربّانيّين 117 80 - 79 استفاده ى ما از اين دو آيه و مقصود از ربّانى و زشتى - تقليد و كهنه پرستى 119 83 - 81 و اذ اخذ اللَّه ميثاق النّبيين لما آتيتكم من كتاب 120 83 - 81 لما آتيتكم و سخن مفسّرين 121 83 - 81 سخن\r\nامام در فاشهدوا و أنا معكم 122 83 - 81 گفتار در له اسلم طوعا 123 83 - 81 استفاده و سخن ما در اسلم من فى السّموات 124 85 - 84 قل آمنّا باللَّه و ما انزل علينا و ما انزل على ابراهيم 125 85 - 84 جهت تكرار آمنّا باللَّه 125 85 - 84 آنچه ما مىتوانيم بفهميم 126 85 - 84 سخن ما در من يبتغ غير الاسلام و جاهل و قاصر و مقصّر و سخن گوستاولوبون 126 89 - 86 كيف يهدى اللَّه قوما كفروا بعد ايمانهم 129 89 - 86 در معنى كيف يهدى اللَّه 129\r\n","description":"","footnote":"","page_name":" 444 ","page_number":444},
  {"content":"\r\n89 - 86 آنچه ما مىفهميم و استدلال بر مطلب آيت جلو 133 91 - 90 انّ الَّذين كفروا بعد ايمانهم 132 91 - 90 آنچه ما مىفهميم و نتيجه ى آيات سابق و شعر سعدى 133 92 لن تنالوا البّر حتّى تنفقوا 133 92 سخن مفسّرين و قضيّه ى ابو طلحه و زيد بن حارثه و زبيده 135 92 استفاده ى ما و سخن در روش تربيتى قرآن 136 جزء چهارم 95 - 93 كلّ الطَّعام كان حلَّا لبنى اسرائيل - الخ 138 95 - 93 در مقصود از ما حرّم اسرائيل 139 95 - 93 استفاده ما و شعر صفيعليشاه 139 97 - 96 انّ اوّل بيت وضع للنّاس 140 97 - 96 معنى اوّل بيت وضع 141 97 - 96 در مقصود از للَّذى ببكّة 141 97 - 96 سخن كشف الاسرار در مقام ابراهيم 143 97 - 96 مقصود از من دخله كان آمنا 143 97 - 96 معنى من استطاع اليه سبيلا و سخن فقها در استطاعت حج 144 99 - 98 قل يا اهل الكتاب لم تكفرون بآيات اللَّه 146 99 - 98 مقصود از لم تصدّون 147 99 - 98 آنچه ما مىفهميم و دقت در عقايد 148 103 - 100 يا ايّها الَّذين آمنوا ان تطيعوا فريقا من الَّذين 149 103 - 100 سخن در اتّقوا اللَّه حقّ تقاته 151 103 - 100 سخن در اعتصموا بحبل اللَّه 152 103 - 100 نزاع اوس و خزرج و معنى فالَّف 152\r\n","description":"","footnote":"","page_name":" 445 ","page_number":445},
  {"content":"\r\n103 - 100 آنچه ما مىفهميم و سخن در كسب فضيلت 153 107 - 104 و لتكن منكم امّة يدعون الى الخير و يأمرون بالمعروف 154 107 - 104 معنى جمله ى امّة يدعون الى الخير 155 107 - 104 سخن مفسّرين در يأمرون بالمعروف 156 107 - 104 نظر عبده و رأى فقها 157 107 - 104 در مفاد جمله ى الَّذين تفرّقوا 159 107 - 104 سخن كشف الاسرار 159 107 - 104 سخن مفسّرين در يوم تبيض 160 107 - 104 گفتار در فامّا الَّذين اسودّت و فرموده علىّ ( ع ) 161 107 - 104 سخن ما و نقل از علماى اخلاق در تعاون 162 109 - 108 تلك آيات اللَّه نتلوها عليك بالحقّ و ما اللَّه - الخ 163 109 - 108 سخن در الى اللَّه ترجع الامور 164 112 - 110 كنتم خير امّة اخرجت للنّاس تأمرون بالمعروف 165 112 - 110 سخن مفسّرين در كنتم خير 166 112 - 110 در معنى حبل من النّاس 167 112 - 110 سخن ما در برترى مسلمين و سرگذشت دزد ميان دالان 169 115 - 113 ليسوا سواء من اهل الكتاب امّة قائمة 171 115 - 113 مقصود از هم يسجدون 173 115 - 113 معنى يسارعون فى الخيرات 173 115 - 113 استفاده ى از اين آيه 174 117 - 116 انّ الَّذين كفروا لن تغنى عنهم اموالهم و لا 175 117 - 116 سخن در مقصود از الَّذين كفروا 175 117 - 116 سخن كشف الاسرار در كمثل ريح 176 117 - 116 مناسبت ظلموا انفسهم و شعر 177\r\n","description":"","footnote":"","page_name":" 446 ","page_number":446},
  {"content":"\r\n117 - 116 سخن خواجه انصارى و مور و سليمان 177 117 - 116 سخن ما 178 120 - 118 يا أيّها الَّذين آمنوا لا تتّخذوا بطانة من دونكم 179 120 - 118 معنى بطانة من دونكم و سخن غزّالى در آزمايش دوست 180 120 - 118 سخن در أولاء تحبّونهم 181 120 - 118 سخن ما و شعر مثنوى 182 129 - 121 و اذ غدوت من اهلك تبوّء المؤمنين - الخ 183 129 - 121 مقصود از اذ غدوت 184 129 - 121 سخن در تبوّئ المؤمنين 185 129 - 121 معنى ان يمدّكم ربّكم بثلاثة آلاف 188 129 - 121 سخن در بلى ان تصبروا 189 129 - 121 معنى ليس لك من الامر شيء 191 129 - 121 گفتار در او يتوب عليهم 192 129 - 121 سخن تأويلات و شعر صفى در نزول ملائكه 193 129 - 121 سخن ما در نزول ملائكه 193 129 - 121 نتيجه ى سخنان ما در يارى ملك 193 129 - 121 حكايات ابو الفتوح و شعر مثنوى 200 129 - 121 سخن ما در مشيّت و خواست خدا 201 136 - 130 يا أيّها الَّذين آمنوا لا تأكلوا الرّبا اضعافا مضاعفة 203 136 - 130 سخن در سارعوا الى مغفرة 205 136 - 130 معنى عرضها السّموات و فرمايش پيغمبر ( ص ) 206 136 - 130 تأويل كاشانى و شعر صفى و سخن عبده 206 136 - 130 سخن در و الكاظمين الغيظ و العافين 208\r\n","description":"","footnote":"","page_name":" 447 ","page_number":447},
  {"content":"\r\n136 - 130 معنى فعلوا فاحشة و كار انصارى 210 136 - 130 سخن ما 211 141 - 137 قد خلت من قبلكم سنن فسيروا فى الارض فانظروا 212 141 - 137 مقصود از لا تهنوا و لا تحزنوا 215 141 - 137 سخن در و ليعلم اللَّه 217 141 - 137 سخن در ليمحّص اللَّه و شعر صفى 218 141 - 137 سخن ما 219 148 - 142 ام حسبتم ان تدخلوا الجنّة و لمّا يعلم اللَّه الخ 220 148 - 142 سخن در و ما محمّد الَّا رسول 224 148 - 142 سخن در حسن ثواب الآخرة 228 148 - 142 ترجمه ى طنطاوى از آثار شكسپير انگليسى 228 148 - 142 سخن ما در لما يعلم اللَّه كه دنيا آزمايشگاه زندگى 229 151 - 149 يا أيّها الَّذين آمنوا ان تطيعوا - الخ 232 151 - 149 سخن در رعب دل كافران 234 151 - 149 مقصود از لم ينزّل به سلطانا و استفاده ى ما 234 155 - 152 و لقد صدقكم اللَّه وعده 235 155 - 152 اذ تحسّونهم باذنه حتّى 239 155 - 152 سخن ذو النون مصرى 240 155 - 152 معنى ثمّ صرفكم 240 155 - 152 معنى غمّا بغمّ 240 155 - 152 در انزل عليكم نعاسا 243 155 - 153 گفتار ابو طلحه و زبير و تعبير امام فخر 243 155 - 153 استفاده ى ما از اين آيات 247\r\n","description":"","footnote":"","page_name":" 448 ","page_number":448},
  {"content":"\r\n158 - 156 يا ايّها الَّذين آمنوا لا تكونوا كالَّذين كفروا 249 158 - 156 معنى ليجعل اللَّه ذلك حسرة 250 158 - 156 سخن ما در الى اللَّه تحشرون 251 160 - 159 فبما رحمة من اللَّه لنت لهم و لو كنت فظَّا 253 160 - 159 مقصود از شاورهم فى الامر 254 160 - 159 معنى اذا عزمت فتوكّل 255 160 - 159 فرموده ى پيغمبر ( ص ) كه روزى شما با توكّل 256 160 - 159 سخن دقّاق در اقسام\r\nتوكّل 256 160 - 159 استفاده ى ما و سخن در توكّل و شعر مثنوى 257 164 - 161 و ما كان لنبىّ ان يغلّ و من يغلل - الخ 259 164 - 161 معنى ان يغلّ و غلول و خيانت 260 164 - 161 سخن ما و معنى تعليم كتاب و نظر صدر المتألَّهين 263 168 - 165 او لمّا اصابتكم مصيبة قد اصبتم مثليها قلتم 264 168 - 165 مقصود از هو من عند انفسكم 265 175 - 169 و لا تحسبنّ الَّذين قتلوا فى سبيل اللَّه امواتا 268 175 - 169 امواتا بل احياء در نظر مفسّرين 271 175 - 169 پير طريقت گفت : زندگان 272 175 - 169 معنى للَّذين احسنوا 275 175 - 169 جهت تكرار « النّاس » و شعر بابا طاهر 275 175 - 169 سخن در و اتّبعوا رضوان 276 175 - 169 سخن روح البيان در خوف و شعر مثنوى 276 175 - 169 سخن ما در برترى انسان و شعر مثنوى 278 179 - 176 و لا يحزنك الَّذين يسارعون فى الكفر 280\r\n","description":"","footnote":"","page_name":" 449 ","page_number":449},
  {"content":"\r\n179 - 176 سخن در انّما نملى لهم 283 179 - 176 مقصود از حتّى يميز الخبيث 284 179 - 176 سخن ما 286 184 - 180 و لا يحسبنّ الَّذين يبخلون بما آتاهم اللَّه 287 184 - 180 مقصود از سيطوّقون 289 184 - 180 معنى سنكتب ما قالوا 290 184 - 180 سخن ما 291 186 - 185 كلّ نفس ذائقة الموت 293 186 - 185 و انّما توفّون اجوركم 294 186 - 185 مقصود از كلّ نفس ذائقة الموت 294 186 - 185 متاع الغرور و معنى آن جمله ها 294 186 - 185 سخن ما در يوم القيمة و توفّون اجوركم 296 189 - 187 و اذ اخذ اللَّه ميثاق الَّذين أوتوا الكتاب 298 189 - 187 سخن در لتبيّننه للنّاس 300 189 - 187 پيغام مروان بابن عبّاس 301 189 - 187 سخن ما در پنهان داشتن علم 302 195 - 190 انّ فى خلق السّموات و الارض و اختلاف الليل و النّهار 303 195 - 190 گفته ى عايشه در عبادت پيغمبر ( ص ) 305 195 - 190 سخن كشف الاسرار در لآيات 305 195 - 190 حديث ابو هريره 306 195 - 190 سخن كشف الاسرار 306 195 - 190 معنى و اتّقوا اللَّه 307 195 - 190 سخن ما در معنى باطل و تساوى زن و مرد در خلقت 308\r\n","description":"","footnote":"","page_name":" 450 ","page_number":450},
  {"content":"\r\n200 - 196 لا يغرّنّك تقلَّب الَّذين كفروا فى البلاد 310 200 - 196 سخن ابو الفتوح در متاع قليل 312 200 - 196 معنى يا ايّها الَّذين آمنوا صبروا 313 200 - 196 سخن كاشانى و سخن ما در معرفت زندگى 314 سوره نساء 1 - اتّقوا ربّكم 316 1 - معنى « خلق منها » 318 1 - معنى تساءلون به و الارحام 318 1 - سخن ما در تقوى و ارتباط آن با حقيقت توحيد 319 3 - 2 و آتوا اليتامى اموالهم و لا تتبدّلوا الخبيث 321 3 - 2 سخن ابو الفتوح در مال يتيم 322 3 - 2 معنى اموالهم الى اموالكم 323 3 - 2 سخن در سرپرستى يتيم 324 3 - 2 فرموده ى پيغمبر در الَّا تقولوا 326 3 - 2 در پرداخت مهر زنان 327 3 - 2 فرموده على ( ع ) در دواى درد دل 328 3 - 2 سخن ما و گفته ى منتسكيو 329 3 - 2 دستور امپراطور رم و سخن جهانگرد عرب 330 3 - 2 سخن مصطفى افندى در سابقه ى تاريخى ازدواجهاى پيغمبر ( ص ) 332 5 - 4 و لا تؤتوا السّفهاء اموالكم الَّتى جعل اللَّه لكم 334 5 - 4 مقصود از كلمه ى قياما 335 5 - 4 در آزمايش رشد يتيم 336\r\n","description":"","footnote":"","page_name":" 451 ","page_number":451},
  {"content":"\r\n5 - 4 علائم بلوغ و دستور پيغمبر به حاكم 337 5 - 4 مقصود از آنستم منهم رشدا 338 5 - 4 معنى فليأكل بالمعروف 339 5 - 4 سخن ما در وظائف سرپرست يتيم 340 9 - 6 للرّجال نصيب ممّا ترك الوالدان و الاقربون 341 9 - 6 معنى و ليخش الَّذين 343 9 - 6 معنى فى بطونهم نارا 345 9 - 6 معنى سيصلون سعيرا 345 11 - 10 يوصيكم اللَّه فى اولادكم للذّكر مثل حظَّ الانثيين 346 11 - 10 معنى ان كنّ نساء و احكام ارث 348 11 - 10 در كلمه ى اخوة و حواجب 350 11 - 10 لا تدرون ايّهم اقرب 351 11 - 10 معنى كلالة 352 11 - 10 سخن ما و نظر منتسكيو 354 13 - 12 تلك حدود اللَّه و من يطع اللَّه و رسوله 355 13 - 12 معنى حدود اللَّه 356 13 - 12 سخن ما در تعدّى از حدود اللَّه 356 15 - 14 و اللَّائى يأتين الفاحشة من نسائكم فاستشهدوا 357 15 - 14 معنى يأتين الفاحشة 357 15 - 14 مقصود از جعل سبيل 358 15 - 14 خصومت دو نفر نزد پيغمبر ( ص ) 359 15 - 14 در مجازات و سخن ما 360 17 - 16 انّما التّوبة على اللَّه للَّذين يعملون السّوء 361\r\n","description":"","footnote":"","page_name":" 452 ","page_number":452},
  {"content":"\r\n17 - 16 در مقصود از عمل سوء بجالت 362 17 - 16 سخن ما در سرنوشت فاسق و كافر 362 20 - 18 يا ايّها الَّذين آمنوا لا يحل لكم ان ترثوا 364 20 - 18 معنى لا تعضلوهنّ 366 20 - 18 متّهم كردن زن براى خوردن قباله ى او 368 20 - 18 مقصود از ميثاق غليظ و شعر نظامى 368 20 - 18 مهر زنان بدستور پيغمبر ( ص ) 369 20 - 18 سخن ما در عسى ان تكرهوا 371 23 - 21 و لا تنكحوا ما نكح آبائكم من النّساء الَّا ما قد سلف 371 23 - 21 در معنى اللَّاتى ارضعنكم 374 28 - 24 و المحصنات من النّساء الَّا ما ملكت ايمانكم 375 28 - 24 سخن آلوسى در كتاب اللَّه عليكم 378 28 - 24 در آتوهنّ اجورهنّ و حكم عقد متعه و صيغه 379 28 - 24 معنى و لا جناح عليكم 381 31 - 29 يا ايّها الَّذين آمنوا لا تأكلوا اموالكم بينكم 383 31 - 29 در ان تجتنبوا كبائر و معنى كبيره 385 31 - 29 سخن ما در اين باب آيات و اجتناب از كبائر 386 33 - 32 و لا تتمنّوا ما فضّل اللَّه بعضكم على بعض 387 33 - 32 مقصود از تمنّى ما فضّل اللَّه 388 33 - 32 معنى عقدت ايمانكم 389 35 - 34 الرّجال قوّامون على النّساء بما فضّل اللَّه به بعضهم على 391 35 - 34 مقصود از فضيلت مرد بر زن 392 35 - 34 معنى و اضربوهنّ 394\r\n","description":"","footnote":"","page_name":" 453 ","page_number":453},
  {"content":"\r\n35 - 34 مقصود از فابعثوا حكما 396 35 - 34 سخن ما در اين آيات 396 39 - 36 و اعبدوا اللَّه و لا تشركوا به شيئا 398 39 - 36 گفتار كشف الاسرار موسى عليه السّلام به طلب آتش ميشد 399 39 - 36 معنى الصّاحب بالجنب 400 39 - 36 معنى ما ذا عليهم 403 42 - 40 انّ اللَّه لا يظلم مثقال ذرّة و ان تك حسنة 404 42 - 40 معنى تسوّى بهم الارض 405 43 يا ايّها الَّذين آمنوا لا تقربوا الصّلوة و انتم 406 43 مقصود از لا تقربوا الصّلوة 408 43 سخن كشف الاسرار 409 43 معنى حتّى تعلموا\r\nما تقولون لا مستم النّساء 409 43 سخن در فتيمّموا سعيدا 410 43 گفته ى عبده در تيمّم 413 45 - 44 الم تر الى الَّذين اوتوا نصيبا من الكتاب يشترون الضّلالة 413 45 - 44 در معنى ليّا بالسنتهم 416 45 - 44 استفاده ما : 417 46 يا ايّها الَّذين اوتوا الكتاب آمنوا بما نزّلنا 418 46 معنى من قبل ان نطمس 419 46 آنچه ما از اين آيات مىفهميم 420 49 - 47 انّ اللَّه لا يغفر ان يشرك به و يغفر ما 422 49 - 47 مكاتبه ى وحشى با پيغمبر ( ص ) 422\r\n\r\n","description":"","footnote":"","page_name":" 454 ","page_number":454}
  ]